<teiHeader>
<fileDesc>
<titleStmt>
  <title>ตร.เร่งหาคนร้ายถล่มพรรคการเมืองใหม่ คาดสร้างสถานการณ์!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-08 11:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048853  </bibl>
</sourceDesc>
</fileDesc>
</teiHeader>
<news>
<headline>ตร.เร่งหาคนร้ายถล่มพรรคการเมืองใหม่ คาดสร้างสถานการณ์!</headline>
<lead>ตำรวจยังควานหาตัวคนเถื่อนยิงเอ็ม 79 ถล่มพรรคการเมืองใหม่ ไม่ชัดเป็นกลุ่มใดก่อเหตุ คาดสร้างสถานการณ์</lead>
<neck></neck>
<body><p>วันนี้ (8 เม.ย.) เมื่อเวลา 10.30 น. <persName>พ.ต.อ.รังสรรค์ ประดิษฐ์ผล</persName> ผกก.สน.นางเลิ้ง เปิดเผยถึงเหตุคร้ายลอบยิงถล่มที่ทำการพรรคการเมืองใหม่ว่า หลังจากเกิดเหตุได้สั่งการให้เจ้าหน้าที่ฝ่ายสืบสวนตรวจสอบภาพจากกล้องวงจร ปิด ตั้งแต่บริเวณแยกสะพานวันชาติ ไปจนถึงแยกวิสุทธิกษัตริย์ ซึ่งเป็นเส้นทางที่คนร้ายใช้หลบหนี เพื่อหาเบาะแสของคนร้าย</p>
<p>ส่วนภาพที่ได้มาเป็นภาพจากล้องวงจรปิดหน้าที่ทำการพรรคการเมืองใหม่ ซึ่งมองเห็๋นรูปพรรณสัณฐานของคนร้าย และพาหนะที่คนร้ายใช้ไม่ชัดเจนมากนัก ซึ่งได้ประสานกับเจ้าหน้าที่ฝ่ายเทคนิคให้ทำภาพให้ชัดเจนแล้ว</p>
<p><persName>พ.ต.อ.รังสรรค์</persName>กล่าวอีกว่า นอกจากนี้ยังมีภาพวงจรปิดหน้าเซเว่นฯ แยกสะพานวันชาติ จับภาพคนร้ายเอาไว้ได้เช่นกัน แต่ก็ไม่ชัดเจนไม่ได้เป็นประโยชน์ต่อรูปคดีมากนัก สำหรับรถยนต์ยี่ห้อฮอนด้าที่ขับนำรถจักรยานยนต์ของคนร้ายนั้นยังไม่สามารถ ระบุได้ว่าเป็นกลุ่มเดียวกันหรือไม่ แต่หากพบว่ามีการใช้เส้นทางหลบหนีไปในทางเดียวกัน หรือพบจุดที่ดูแล้วเชื่อมโยงกันจึงจะยืนยันได้</p>
<p>ส่วนอาวุธที่คนร้ายใช้ก่อเหตุนั้น จากการตรวจสอบของหน่วยเก็บกู้ และเจ้าหน้าที่กองพิสูจน์หลักฐานพบว่า เป็นอาวุธปืนเอ็ม 16 ประกอบเครื่องยิงลูกระเบิดเอ็ม 79 หรือเอ็ม 203 ซึ่ง <persName>พล.ต.ต.สุเมธ เรืองสวัสดิ์</persName> รอง ผบช.น.ได้มีคำสั่งให้นำของกลางทั้งหมด รวมถึงภาพวงจรปิดไปตรวจสอบ และเปรียบเทียบกับเหตุที่อาคารทีพีไอทาวเวอร์ ท้องที่ บก.น.5 ว่าเป็นอาวุธแบบเดียวกันหรือไม่ ซึ่งขณะนี้ยังไม่ทราบผล</p>
<p><persName>พ.ต.อ.รังสรรค์</persName>กล่าวว่า เหตุการณ์ที่เกิดขึ้นหน้าพรรคการเมืองใหม่ คาดว่าน่าจะเป็นการสร้างสถานการณ์ เนื่องจากสถานที่ใดที่เป็นสัญลักษณ์ทางการเมือง หรือมีการออกมาเคลื่อนไหวก็มักจะเป็นเป้าหมายของคนร้าย สำหรับการรักษาความปลอดภัยบริเวณพรรคการเมืองใหม่ ก่อนหน้านี้มีเพียงตำรวจ ปจ.ที่รักษาความปลอดภัยอยู่ และไม่มีการติดอาวุธ แต่หลังจากเกิดเหตุตนได้จัดกำลังเจ้าหน้าที่สายตรวจเข้าไปดูแลความปลอดภัย โดยให้พกอาวุธได้เพื่อป้องกันไม่ให้เกิดเหตุรุนแรงขึ้นอีก</p></body>
</news>
