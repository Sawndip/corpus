<teiHeader>
<fileDesc>
<titleStmt>
  <title>ศาลจำคุก20วันมือปามูลสัตว์บ้านนายกฯ แต่รับสารภาพลดโทษกักขัง 10 วัน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-09 15:03:25  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268121841&catid=17  </bibl>
</sourceDesc>
</fileDesc>
</teiHeader>
<news>
<headline>ศาลจำคุก20วันมือปามูลสัตว์บ้านนายกฯ แต่รับสารภาพลดโทษกักขัง 10 วัน</headline>
<lead></lead>
<neck></neck>
<body><p>ผู้สื่อข่าวรายงานเมื่อวันที่ 9 มีนาคมว่า ศาลแขวงพระนครใต้ สั่งจำคุก 20 วัน <persName>นายคำพอง ซามาตร์</persName> อายุ 56 ปี ชาว จ.นครพนม ผู้ต้องหาปามูลสัตว์ใส่บ้านพัก <persName>นายอภิสิทธิ์ เวชชาชีวะ</persName> นายกรัฐมนตรี แต่ผู้ต้องหาให้การรับสารภาพ และไม่เคยกระทำผิดมาก่อน จึงลดโทษให้กักขัง 10 วัน</p>
<p>ก่อนหน้านี้ มีบุคคลอบปาขี้วัวผสมน้ำ เข้าใส่บ้านพัก<persName>นายอภิสิทธิ์ เวชชาชีวะ</persName> นายกรัฐมนตรี ในซอยสุขุมวิท 31 เมื่อช่วงเช้าที่ผ่านมา โดยเจ้าหน้าที่ตำรวจที่เฝ้าอยู่บ้านนายกฯ สามารถจับกุมได้ ชื่อ <persName>นายคำพอง ซามาตร์</persName> อายุ 56 ปี ชาว จ.นครพนม</p>
<p>โดยผู้ก่อเหตุยอมรับว่า เดินทางมาจากจ.นครพนม ลงรถที่หมอชิตก่อนที่จะลงรถแท็กซี่มาที่บ้านพักนายกรัฐมนตรี พร้อมกับนำถุงมูลสัตว์ปาใส่บ้าน โดยถุงติดอยู่ที่กำแพงรั้วใกล้กับป้อมตำรวจ ที่ทำเช่นนี้เพราะว่า รู้สึกคับแค้นใจที่เจ้าหน้าที่ตำรวจไม่ได้รับความเป็นธรรม</p>
<p>เบื้องต้นเจ้าหน้าที่แจ้งข้อหากระทำด้วยประการใดๆ ให้ของโสโครกเปรอะเปื้อนตัวบุคคล หรือทรัพย์สินผู้อื่น และทำให้ผู้อื่นได้รับความอับอาย โทษจำคุกไม่เกิน 1 เดือนหรือปรับไม่เกิน 1,000 บาท โดยจะส่งตัวฟ้องศาลอาญากรุงเทพทันที </p></body>
</news>
