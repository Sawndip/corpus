<teiHeader>
<fileDesc>
<titleStmt>
  <title>"เทพไท"ซัด"แม้ว"ทวิต แจงศาลใช้ดุลยพินิจวินิจฉัย"สมัคร"ผิดตามม.276-182  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-10 12:34:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263101752&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>"ซัด"<persName>แม้ว</persName>"ทวิต แจงศาลใช้ดุลยพินิจวินิจฉัย"สมัคร"ผิดตามม.276-182</headline>
<lead></lead>
<neck></neck>
<body><p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ (ปชป.) กล่าวเมื่อวันที่ 10 ม.ค.ถึงกรณีที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี ทวิตเตอร์พาดพิง <persName>พล.อ.สุรยุทธ์</persName> กรณีครอบครองที่ดินบนเขายายเที่ยง และกล่าวหารัฐบาลทำสองมาตรฐานเมื่อเทียบกับกรณีของ<persName>นายสมัคร สุนทรเวช</persName> อดีตนายกรัฐมนตรี ว่า การที่จะชี้ว่าผู้ใดมีเจตนา ต้องอยู่ในดุลยพินิจของศาล เพราะกรณีของ<persName>นายสมัคร</persName> ศาลวินิจฉัยว่ามีเจตนากระทำผิดตามมาตรา 276 และมาตรา 182 วรรค 1 (7) ซึ่ง <persName>พ.ต.ท.ทักษิณ</persName> พยายามพูดเพียงครึ่งเดียวมาโดยตลอด</p>
<p>ส่วนการชุมนุมของคนเสื้อแดงที่จังหวัดพัทลุงเมื่อวานนี้ (9 ม.ค.) <persName>นายเทพไท</persName> กล่าวว่า ถือเป็นพฤติกรรมที่แปลกและเป็นครั้งแรกที่กลุ่มคนเสื้อแดงชุมนุมที่ภาคใต้ และกระทำด้วยแกนนำ 3 คนที่เป็นคนใต้ โดยกล่าวโจมตี <persName>พล.อ.เปรม ติณสูลานนท์</persName> ประธานองคมนตรี และ<persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ ด้วยถ้อยคำที่ไม่เหมาะสม ซึ่งเชื่อว่าคนใต้รับไม่ได้ เพราะเป็นการกล่าวบิดเบือน บุคคลทั้งสองคนเป็นปูชนียบุคคลของภาคใต้ จึงอยากให้สังคมไทยพิจารณาดู เพราะไม่อยากให้ความขัดแย้งขยายวงไปในพื้นที่ภาคใต้</p></body>
</news>
