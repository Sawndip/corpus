<teiHeader>
<fileDesc>
<titleStmt>
  <title>รวบพลทหารค้ายาบ้า-ยาไอซ์ เผยทั้งครอบครัวโดนจับหมด  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-19 13:59:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263884128&catid=17  </bibl>
</sourceDesc>
</fileDesc>
</teiHeader>
<news>
<headline>รวบพลทหารค้ายาบ้า-ยาไอซ์ เผยทั้งครอบครัวโดนจับหมด</headline>
<lead></lead>
<neck></neck>
<body><p>เมื่อเวลา 11.30 น. วันที่ 19 มกราคม <persName>พล.ต.ท.สัณฐาน ชยนนท์</persName> ผบช.น.  <persName>พล.ต.ต.เอื้อพงศ์ โกมารกุล ร นคร</persName> รอง ผบช.น. <persName>พ.ต.อ.จีรศักด์ ขำคง</persName> <persName>พ.ต.อ.ปิยะพันธ์ ปิงเมือง</persName> รอง ผบก.น.8 แถลง <persName>พ.ต.อ.ดุสิต สมศักดิ์</persName> ผกก.สน.ราษฎร์บูรณะ พร้อมฝ่ายป้องกันปราบปราม นำกำลังจับกุม <persName>พลทหารอัครฉัตร</persName> หรือ<persName>ทีม อ่วมแก้ว</persName> อายุ 24 ปี พร้อมยาบ้า 1,600 เม็ด และยาไอซ์ 87.54 กรัม รวมราคา 5 แสนบาทเศษ จับได้ที่ปากซอยประชาอุทิศ16 แขวง-เขตราษฎร์บูรณะ กทม.</p>
<p>สอบสวนทราบว่า ขณะที่เจ้าหน้าที่ตั้งจุดตรวจค้นบริเวณดังกล่าว ผู้ต้องหาได้ขับขี่รถจักรยนต์ผ่าน เมื่อพบเจ้าหน้าที่ตำรวจได้หันรถกลับไปจอดหน้าอู่ซ่อมรถ เจ้าหน้าที่จึงติดตามและขอตรวจค้นพบยาบ้าดังกล่าวอยู่ในกระเป๋าสะพาย คอมพิวเตอร์โน๊ตบุ๊ค สอบสวนรับสารภาพว่าเป็นทหารสังกัดหนึ่งย่านเกียกกาย ซึ่งครอบครัวของตนโดนจับกุมหมดแล้ว ส่วนตนหนีออกมาจากค่ายทหารแล้วมาถูกจับดังกล่าว</p>
<p>อีกรายแถลงฝ่ายสืบสวนจับกุม <persName>นายกุณฑล</persName> หรือ<persName>บอม บินมายิด</persName> อายุ 28 ปี พร้อมยาบ้า 10,000 เม็ด มูลค่า 2 ล้านบาท จับกุมได้ที่ ห้องพักเลขที่ 180/235 ชั้น 12 สุขสวัสดิ์ โมเดิร์น คอนโดวิว แขวง-เขตราษฎร์บูรณะ กทม.  ทั้งนี้ ฝ่ายสืบสวนทราบว่า ผู้ต้องหามีพฤติกรรมนำยาบ้ามาเก็บไว้ที่ห้องพักจึงนำกำลังตรวจค้นพบของกลาง อยู่ในห้องพัก จึงดำเนินคดี สอบสวนรับสารภาพว่าตนได้ค่าจ้างครั้งละ 15,000 บาท</p></body>
</news>
