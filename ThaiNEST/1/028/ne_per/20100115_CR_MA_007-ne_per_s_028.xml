<teiHeader>
<fileDesc>
<titleStmt>
  <title>ก.ตร.ยันมติเดิม3นายพลไม่ผิดตามคำวินัจฉัยป.ป.ช." ปทีป"เตรียมรับ"สุชาติ-เพิ่มศักดิ์"กลับรับราชการต่อ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-15 20:26:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263554927&catid=17  </bibl>
</sourceDesc>
</fileDesc>
</teiHeader>
<news>
<headline>ก.ตร.ยันมติเดิม3นายพลไม่ผิดตามคำวินัจฉัยป.ป.ช." <persName>ปทีป</persName>"เตรียมรับ"<persName>สุชาติ</persName>-<persName>เพิ่มศักดิ์</persName>"กลับรับราชการต่อ</headline>
<lead></lead>
<neck></neck>
<body><p>การประชุมคณะกรรมการข้าราชการตำรวจ (ก.ตร.) ที่<persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง เป็นประธาน เมื่อวันที่ 15 มกราคม มีมติยืนตามมติเดิม ว่า <persName>พล.ต.อ.พัชรวาท วงษ์สุวรรณ</persName> อดีตผู้บัญชาการตำรวจแห่งชาติ (ผบ.ตร.) <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจนครบาล (ผบช.น.) และ <persName>พล.ต.ต.เพิ่มศักดิ์ ภราดรศักดิ์</persName> ผู้บังคับการตำรวจภูธรจังหวัด (ผบก.ภ.จว.) อุดรธานี ไม่มีความผิดตามที่คณะกรรมการป้องกันและปราบปรามการทุจริตแห่งชาติ (ป.ป.ช.) วินิจฉัยว่า มีความผิดวินัยร้ายแรง และ ก.ตร.มีมติให้ปลดออก พร้อมให้ทำหนังสือถึง<persName>นายอภิสิทธิ์ เวชชาชีวะ</persName> นายกรัฐมนตรี เพื่อนำเรื่องเข้าสู่การพิจารณาของคณะรัฐมนตรี (ครม.) เพื่อส่งเรื่องให้ศาลรัฐธรรมนูญวินิจฉัยข้อกฎหมายที่ขัดแย้งต่อไป</p>
<p><persName>พล.ต.ท.พงศพัศ พงษ์เจริญ</persName> โฆษกตร. กล่าวภายหลังการประชุมว่า การประชุมวันนี้มีเรื่องพิจารณาสำคัญๆ 2 เรื่อง</p>
<p>เรื่องแรก เป็นเรื่องที่ใช้เวลาในการพิจารณายาวนาน กรณี <persName>นายอภิสิทธิ์ เวชชาชีวะ</persName> นายกรัฐมนตรี มีหนังสือถึง<persName>นายสุเทพ เทือกสุบรรณ</persName> ประธานก.ตร. ให้ทบทวนมติก.ตร.ครั้งที่ผ่านมาที่ให้คำอุทรณ์ของ<persName>พล.ต.อ .พัชรวาท วงษ์สุวรรณ</persName> อดีตผบ.ตร. <persName>พล.ต.ท.สุชาติ เหมือนแก้ว</persName> อดีต ผบช.ภ.4 <persName>พล.ต.ต.เพิ่มศักดิ์ ภราดรศักดิ์</persName> อดีต ผบก.จว.อุดรธานีฟังขึ้น(กรณีที่คณะกรรมการป้องกันและปราบปรามการทุจริตแห่ง ชาติ(ป.ป.ช.)มีมติว่า นายพลตำรวจทั้งสามนายกระทำผิดวินัยร้ายแรงฐานละเว้นปฏิบัติหน้าที่กรณีการ สลายการชุมนุมหน้ารัฐสภาเมื่อวันที่ 7 ตุลาคม 2551 และเหตุการณ์ปะทะกันระหว่างกลุ่มพันธมิตรประชาชนเพื่อประชาธิปไตยกับกลุ่ม แนวร่วมประชาธิปไตยต่อต้านเผด็จการแห่งชาติ(นปช.)ที่อุดรธานี)จนนายพลทั้ง สามถูกปลดออกจากราชการ)ขัดแย้งกับรัฐธรรมนูญหรือไม่   มีการเสนอข้อเท็จจริงนำข้อกฎหมายต่างๆพิจารณารวมทั้ง ข้อคิดเห็นต่างๆ ใช้เวลาในการพิจารณานานเกือบ 3 ชั่วโมง หลังเสร็จสิ้นการพิจารณาประธานก็ขอความเห็นในที่ประชุม ว่า ก.ตร.มีความคิดเห็นอย่างไรเกี่ยวกับเรื่องนี้</p>
<p><persName>พล.ต.ท.พงศพัศ</persName> กล่าวต่อว่า ผลการขอความคิดเห็นในที่ประชุม ก.ตร.เสียงส่วนใหญ่ เป็นเสียงเดิมจากครั้งที่แล้ว มีความเห็นเหมือนเดิมตามมติก.ตร.ว่า การอุทรณ์ของนายตำรวจทั้ง 3 นายฟังขึ้น  แต่เนื่องจากการพิจารณาเรื่องนี้หมิ่นเหม่เรื่องของข้อกฎหมายรัฐธรรมนูญ  มติก.ตร.จึงเห็นควรให้ประมวลข้อคิดเห็นและข้อเท็จจริงทั้งหมดที่พิจารณาให้ นายกรัฐมนตรีรับทราบและเสนอต่อที่ประชุมคณะรัฐมนตรีและส่งต่อให้ศาลรัฐ ธรรมนูญพิจารณาเนื่องจากเป็นเรื่องของฝ่ายบริหารที่มีข้อคิดเห็นเรื่องนี้ หลายประการ การให้ศาลรัฐธรรมนูญตีความจะทำให้ชัดเจนขึ้น ขั้นตอนจากนี้เลขานุการ ก.ตร.จะมีหนังสือรับรองมติที่ประชุมเสนอต่อนายกรัฐมนตรี ใช้เวลาไม่เกิน 2 สัปดาห์</p>
<p>“เรื่องนี้ไม่ใช่เรื่องของการแทรกแซงของนายกรัฐมนตรีแต่อย่างใด เพราะนายกฯเป็นผู้บริหารประเทศสูงสุดอยู่แล้ว และไม่ได้เป็นเรื่องของความขัดแย้งแต่มติก.ตร.เป็นอย่างก็ต้องเป็นเช่นนั้น และมติก.ตร.ก็ไม่ใช่ที่สุดต้องหารือกันอีก เมื่อก.ตร.มีมติไปก็ต้องไปผ่านขั้นตอนของที่ประชุมครม.และศาลรัฐธรรมนูญอีก และหากส่งเรื่องให้นายกฯรัฐมนตรีพิจาณาและสุดท้ายนายกฯส่งกลับมาให้พิจารณา อีกครั้งก.ตร.ก็ต้องทำ”</p>
<p><persName>พล.ต.ท.พงศพัศ</persName> กล่าวต่อว่า ส่วนอีกเรื่องเป็นเรื่องที่<persName>พล.ต.อ.ปทีป ตันประเสริฐ</persName> รรท.ผบ.ตร. แจ้งต่อที่ประชุมก.ตร.เรื่องการแต่งตั้งระกับรองผบก.- สว.ว่าจะให้เสร็จสิ้นภายในวันที่ 22 ม.ค. นี้ และจะให้มีผลในวันที่ 16 ก.พ. ซึ่งได้สั่งการให้ทุกหน่วยทราบแล้วและจะไม่มีการเลื่อนการแต่งตั้งออกไปอีก</p>
<p>ข่าวแจ้งว่าที่ประชุมว่า การพิจารณาเรื่องการอุทธรณ์ของ 3 นายพลตำรวจ มีการถกเถียงกันอย่างกว้างขวาง ใช้ระยะเวลานาน โดยเริ่มจาก<persName>นายสุเทพ</persName> กล่าวถึงข้อพิพาทระหว่าง ก.ตร.และ ป.ป.ช.มาพิจารณา จากนั้น<persName>นายสุเทพ</persName>ได้ถามที่ประชุมว่า นายกฯให้ทบทวนมติ มีใครจะเปลี่ยนแปลงมติที่ลงไว้เดิมหรือไม่ โดยมติเดิม ก.ตร. 10 เสียงมีมติว่าอุทรณ์ฟังขึ้น ขณะที่ 5 เสียงยังกังขาว่า ก.ตร.มีอำนาจในการพิจารณาเรื่องนี้หรือไม่ก็งดออกเสียงไป ซึ่งครั้งนี้<persName>นายมนุชญ์ วัฒนโกเมร</persName> ก.ตร.ผู้ทรงคุณวุฒิ เดิมที่อยู่ใน 10 เสียง ที่เห็นว่าคำอุทธรณ์ฟังขึ้น แต่ครั้งนี้ของดออกเสียงโดยอ้างว่าครั้งก่อนยังไม่ได้ศึกษาข้อมูล หลังจากไปศึกษาข้อมูลเพิ่มเติมพบว่า พ.ร.บ.ตำรวจแห่งชาติ และกฎหมาย ป.ป.ช.ขัดแย้งกันอยู่จึงงดออกเสียง ทำให้ครั้งนี้มี 9 เสียงที่เห็นว่าคำอุทธรณ์ฟังขึ้น ควรให้นายพลตำรวจทั้ง 3 นายกลับเข้ารับราชการตามเดิม</p>
<p>แหล่งข่าวกล่าวว่า <persName>พล.ต.อ.ปทีป</persName>กล่าวในที่ประชุมว่า เมื่อ ก.ตร.มีมติยืนยันมติเดิม ก็จะนำเรื่องเข้าที่ประชุม ก.ตร.อีกครั้งเพื่อพิจารณารับ <persName>พล.ต.ท.สุชาติ</persName> และ <persName>พล.ต.ต.เพิ่มศักดิ์</persName> กลับเข้ารับราชการ โดยไม่จำเป็นต้องรอให้ศาลรัฐธรรมนูญตีความ ส่วนกรณีของ <persName>พล.ต.อ.พัชรวาท</persName> อยู่ที่นายกฯเป็นผู้พิจารณาเพราะเป็นผู้บังคับบัญชาโดยตรง</p>
<p>ผู้สื่อข่าวรายงานว่า ในช่วงเช้าก่อนการประชุม ก.ตร. <persName>พล.ต.อ.ปทีป</persName>เดินทางเข้าพบนายสุเทพที่ทำเนียบรัฐบาล และภายหลังเข้าพบกว่า 2 ชั่วโมง <persName>พล.ต.อ.ปทีป</persName>กล่าวว่า มาหารือเรื่องทั่วไปเท่านั้น ขณะที่การประชุม ก.ตร.ครั้งนี้มี ก.ตร. 5 คน ไม่ได้เข้าร่วมประชุม ก.ตร.ครั้งนี้ โดยอ้างว่าติดภารกิจ ประกอบด้วย <persName>พล.ต.อ.วิเชียร พจน์โพธิ์ศรี</persName> รอง ผบ.ตร. <persName>พล.ต.อ.ปานศิริ ประภาวัตร</persName> รอง ผบ.ตร. <persName>พล.ต.อ.เพรียวพันธ์ ดามาพงศ์</persName> รอง ผบ.ตร. <persName>พล.ต.อ.อำนวย ดิษฐกวี</persName> ก.ตร.ผู้ทรงคุณวุฒิ <persName>นายสมศักดิ์ บุญทอง</persName> ก.ตร.ผู้ทรงคุณวุฒิ ซึ่งเป็นที่น่าสังเกตว่า การประชุมครั้งที่ผ่านมา <persName>พล.ต.อ.วิเชียร</persName>ได้งดออกเสียง และ<persName>นายสมศักดิ์</persName>เดินออกจากที่ประชุมก่อนการลงมติ</p>
<p>ทั้งนี้ ก่อนการประชุม ก.ตร.ได้มีกลุ่มประชาชนประมาณ 100 คน นำดอกไม้มามอบให้<persName>นายสุเทพ</persName> และขอร้องให้<persName>นายสุเทพ</persName>สนับสนุนการลงมติยกโทษให้นายพลตำรวจทั้ง 3 นาย และเมื่อ<persName>นายสุเทพ</persName>ขึ้นไปยังบริเวณห้องประชุม คณะนายตำรวจนอกราชการประมาณ 10 นาย นำโดย <persName>พล.ต.ท.ชัยสิทธิ์ กาญจนกิจ</persName> อดีต ผบช.น. เจ้าของฉายา"<persName>หน้ากากเสือ</persName>" เข้ามอบกระเช้าดอกไม้ให้<persName>นายสุเทพ</persName> และเรียกร้องให้<persName>นายสุเทพ</persName> และ ก.ตร.ทุกนายสนับสนุนการลงมติการลงมติยกโทษให้นายพลตำรวจทั้ง 3 นายเช่นกัน</p>
<p>ผู้สื่อข่าวรายงานว่า ป.ป.ช.ชี้มูลความผิดวินัยร้ายแรง <persName>พล.ต.อ.พัชรวาท</persName> และ <persName>พล.ต.ท.สุชาติ</persName> ในคดีสลายการชุมนุมกลุ่มพันธมิตรประชาชนเพื่อประชาธิปไตย เมื่อวันที่ 7 ตุลาคม 2551 และ <persName>พล.ต.ต.เพิ่มศักดิ์</persName> คดีปล่อยปละละเลยให้กลุ่มผุ้ชุมนุมเสื้อเหลืองและเสื้อแดงปะทะกันที่ จ.อุดรธานี ซึ่งมีโทษปลดออก หรือไล่ออกเท่านั้น และ<persName>นายอภิสิทธิ์</persName> มีคำสั่งให้ปลดออก <persName>พล.ต.อ.พัชรวาท</persName> ส่วน <persName>พล.ต.ท.สุชาติ</persName> และ <persName>พล.ต.ต.เพิ่มศักดิ์</persName> <persName>พล.ต.อ.ปทีป</persName> มีคำสั่งปลดออก จากนั้นทั้ง 3 นายได้ยื่นอุทธรณ์ต่อ ก.ตร. และ ก.ตร.มีมติว่าทั้ง 3 นายไม่มีความผิด แต่<persName>นายอภิสิทธิ์</persName>เห็นว่ามติของ ก.ตร.ขัดกฎหมาย เนื่องจากฝ่ายบริหารไม่มีอำนาจเปลี่ยนแปลงคำวินิจฉัยของ ป.ป.ช. และสั่งให้นายสุเทพ นำเรื่องเข้าพิจารณาใน ก.ตร.เพื่อทบทวนอีกครั้ง ซึ่ง ก.ตร.ก็มีมติยืนตามมติเดิม  </p></body>
</news>
