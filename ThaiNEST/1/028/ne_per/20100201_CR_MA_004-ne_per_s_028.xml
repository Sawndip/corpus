<teiHeader>
<fileDesc>
<titleStmt>
  <title>ดีเอสไอไม่ยุติคดีฆ่าทูตซาอุฯ แม้ขาดอายุความตาม กม.ไทย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-01 13:34:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265006112&catid=17  </bibl>
</sourceDesc>
</fileDesc>
</teiHeader>
<news>
<headline>ดีเอสไอไม่ยุติคดีฆ่าทูตซาอุฯ แม้ขาดอายุความตาม กม.ไทย</headline>
<lead></lead>
<neck></neck>
<body><p>ที่กรมสอบสวนคดีพิเศษ (ดีเอสไอ) <persName>นายธาริต เพ็งดิษฐ์</persName> อธิบดีดีเอสไอ เปิดเผยความคืบหน้าคดีฆาตกรรม 3 นักการทูตซาอุดิอาระเบีย ซึ่งครบอายุความ 20 ปีในวันที่ 1 กุมภาพันธ์ว่า <persName>พ.ต.อ.ณรัชต์  เศวตนันท์</persName> รองอธิบดีดีเอสไอ เดินทางไปประสานสำนักเลขาธิการตำรวจสากล (อินเตอร์ โพล) เพื่อขอความร่วมมือติดตามตัว<persName>นายอาบู อาลี</persName> ผู้ต้องหาตามหมายจับของดีเอสไอ แต่ไม่สามารถขอความร่วมมือให้ต่างประเทศออกหมายจับ<persName>นายอาบู อาลี</persName>ได้ ดังนั้น สิ่งที่ดีเอสไอทำได้ดีที่สุดคือการขอความร่วมมือให้ประเทศต่างๆ แจ้งเบาะแสของบุคคลต้องสงสัย โดยประสานผ่านสำนักงานตำรวจแห่งชาติ (สตช.)ได้ทันที</p>
<p><persName>นายธาริต</persName> กล่าวอีกว่า แม้ว่าคดีฆ่านักการทูตซาอุฯ จะขาดอายุความตามกฎหมายไทย แต่จากการหารือร่วมกับ<persName>นายนาบิล ฮุสเซ็น อัชรี</persName> อุปทูตซาอุฯ ประจำประเทศไทย ระบุว่ากฎหมายซาอุฯ คดีฆาตกรรมไม่มีอายุความ ดังนั้น จะมีการประสานข้อมูลด้านการข่าวเพื่อติดตามตัวผู้ต้องหาต่อไป  หากทางการไทยมีเบาะแสมสามารถแจ้งทางการประเทศซาอุฯ เพื่อให้รับคดีไปดำเนินการตามกฎหมายซาอุฯได้ </p></body>
</news>
