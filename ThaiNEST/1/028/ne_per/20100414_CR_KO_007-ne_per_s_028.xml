<teiHeader>
<fileDesc>
<titleStmt>
  <title>อุบัติเหตุสงกรานต์2วันตายพุ่ง114ราย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100414/55692/อุบัติเหตุสงกรานต์2วันตายพุ่ง114ราย.html  </bibl>
</sourceDesc>
</fileDesc>
</teiHeader>
<news>
<headline>อุบัติเหตุสงกรานต์2วันตายพุ่ง114ราย</headline>
<lead>ยอด อุบัติเหตุ 2 วัน ตายพุ่ง 114 ราย อุบลฯ-โคราชนำ 7 ศพ</lead>
<neck></neck>
<body><p>(14เม.ย.) <persName>นายอนุชา โมกขะเวส</persName> อธิบดีกรมป้องกันและบรรเทาสาธารณภัย (ปภ.) ในฐานะเลขานุการศูนย์อำนวยการความปลอดภัยทางถนน (ศปถ.) กล่าวว่า ศูนย์อำนวยการป้องกันและลดอุบัติเหตุทางถนนช่วงเทศกาลสงกรานต์ปี 2553 ได้รวบรวมสถิติอุบัติเหตุทางถนนประจำวันที่ 13 เมษายน ซึ่งเป็นวันที่ 2 ของการรณรงค์ "สงกรานต์นี้ ขับขี่ปลอดภัย คนไทยรักกัน" เกิดอุบัติเหตุ 870 ครั้ง เพิ่มขึ้นจากปีก่อนหน้า 7 ครั้ง หรือร้อยละ 0.81 มีผู้เสียชีวิต 69 คน ลดลง 12 คน ผู้บาดเจ็บ 929 คน ลดลง 11 คน</p>
<p>สาเหตุที่ทำให้เกิดอุบัติเหตุสูงสุด ได้แก่ เมาสุรา ร้อยละ 47.01 ขับรถเร็วเกินกำหนด ร้อยละ 20.11 ยานพาหนะที่เกิดอุบัติเหตุสูงสุด ได้แก่ รถจักรยานยนต์ ร้อยละ 81.69 ส่วนใหญ่เกิดในเส้นทางตรง ร้อยละ 59.20 บนทางหลวงแผ่นดิน ร้อยละ 32.99 ถนน อบต./หมู่บ้าน ร้อยละ 32.53 ช่วงเวลาที่เกิดอุบัติเหตุสูงสุด ได้แก่ กลางคืน ร้อยละ 62.64 โดยเฉพาะช่วงเวลา 16.01-20.00 น. ร้อยละ 32.64 ผู้บาดเจ็บและผู้เสียชีวิตส่วนใหญ่อยู่ในกลุ่มวัยแรงงานร้อยละ 55.21</p>
<p><persName>นายอนุชา</persName>กล่าวว่า จังหวัดที่เกิดอุบัติเหตุสูงสุด ได้แก่ นครศรีธรรมราช 45 ครั้ง จังหวัดที่มีผู้เสียชีวิตสูงสุด ได้แก่ เชียงใหม่ 5 คน จังหวัดที่มีผู้บาดเจ็บสูงสุด ได้แก่ นครศรีธรรมราช  51 คน จังหวัดที่ไม่เกิดอุบัติเหตุมี 4 จังหวัด ได้แก่ ตราด ยะลา สมุทรปราการ อำนาจเจริญ จังหวัดที่ไม่มีผู้เสียชีวิตมี 46 จังหวัด จังหวัดที่ไม่มีผู้บาดเจ็บมี 4 จังหวัด ได้แก่ ตราด ยะลา สมุทรปราการ อำนาจเจริญ</p>
<p>ทั้งนี้ ได้จัดตั้งจุดตรวจหลัก 2,544 จุด เจ้าหน้าที่ปฏิบัติงาน 66,633 คน เรียกตรวจยานพาหนะ 714,961 คัน มีผู้ถูกดำเนินคดีรวม 65,048 ราย คิดเป็นร้อยละ 9.10 ของการเรียกตรวจ โดยมีความผิดฐานไม่สวมหมวกนิรภัยมากที่สุด 21,073 ราย รองลงมาไม่มีใบขับขี่ 19,634 ราย</p>
<p><persName>นายอนุชา</persName>กล่าวว่า สำหรับยอดการเกิดอุบัติเหตุทางถนนสะสม 2 วัน (12-13 เมษายน) เกิดอุบัติเหตุรวม 1,427 ครั้ง เพิ่มขึ้น 497 ครั้ง มีผู้เสียชีวิตรวม 114 คน เพิ่มขึ้น 19 คน ผู้บาดเจ็บรวม 1,536 คน เพิ่มขึ้น 544 คน จังหวัดที่เกิดอุบัติเหตุสะสมสูงสูด ได้แก่ นครศรีธรรมราช 62 ครั้ง จังหวัดที่มีผู้เสียชีวิตสะสมสูงสุด ได้แก่ นครราชสีมา อุบลราชธานี จำนวน 7 คน จังหวัดที่มีผู้บาดเจ็บสะสมสูงสุด ได้แก่ นครศรีธรรมราช 71 คน จังหวัดที่ไม่เกิดอุบัติเหตุในช่วง 2 วัน ได้แก่ ตราด สมุทรปราการ อำนาจเจริญ จังหวัดที่ไม่มีผู้เสียชีวิตในช่วง 2 วัน มี 29 จังหวัด จังหวัดที่ไม่มีผู้บาดเจ็บในช่วง 2 วัน มี 3 จังหวัด ได้แก่ ตราด สมุทรปราการ อำนาจเจริญ</p></body>
</news>
