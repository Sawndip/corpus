<teiHeader>
<fileDesc>
<titleStmt>
  <title>ว่าที่ลูกเขยโหดขวานจามหัวพ่อตาดับคาที่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46863/%e0%b8%a7%e0%b9%88%e0%b8%b2%e0%b8%97%e0%b8%b5%e0%b9%88%e0%b8%a5%e0%b8%b9%e0%b8%81%e0%b9%80%e0%b8%82%e0%b8%a2%e0%b9%82%e0%b8%ab%e0%b8%94%e0%b8%82%e0%b8%a7%e0%b8%b2%e0%b8%99%e0%b8%88%e0%b8%b2%e0%b8%a1%e0%b8%ab%e0%b8%b1%e0%b8%a7%e0%b8%9e%e0%b9%88%e0%b8%ad%e0%b8%95%e0%b8%b2%e0%b8%94%e0%b8%b1%e0%b8%9a%e0%b8%84%e0%b8%b2%e0%b8%97%e0%b8%b5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>ว่าที่ลูกเขยโหดขวานจามหัวพ่อตาดับคาที่</headline>
<lead>ว่าที่ลูกเขยโหดขวานจามหัวพ่อตาดับคาที่ เหตุแค้นที่ถูกกีดกันรักกับลูกสาววัย 14 ปี</lead>
<neck></neck>
<body><p>มื่อเวลา 23.55 น. วันที่ 1 ก.พ. <persName>พ.ต.ท.มานิต ผลวานิตย์</persName> สาววัตรเวร สภ.เขาดิน อ.โพธาราม จ.ราชบุรี รับแจ้งเหตุผู้เสียชีวิตที่บริเวณหน้าบ้านเลขที่ 92 / 10 ม. 7 ต.หนองกวาง อ.โพธาราม จึงได้รายงานผู้บังคับบัญชาทราบตามลำดับชั้นก่อนเดินทางไปตรวจสอบที่เกิดเหตุพร้อมด้วยมูลนิธิสว่างราชบุรี ในที่เกิดเหตุบริเวณแคร่นั่งเล่น พบศพ<persName>นายสมชัย ชัยโคตร</persName> อายุ 37 ปี เจ้าของบ้านหลังดังกล่าว สภาพศพถูกตี และฟันด้วยขวานเข้าที่บริเวณใบหน้า ศรีษะ และลำคอเป็นแผลฉกรรจ์หลายแห่ง
 จากการสอบสวนผู้เห็นเหตุการณ์ทราบว่าคนร้ายที่ก่อเหตุคือ<persName>นายเพ็ชร โพธิ์ศรี</persName> อายุ 26 ปี อยู่บ้านเลขที่ 107/1 หมู่ที่ 8 ต.ปากช่อง อ.จอมบึง จ.ราชบุรี เจ้าหน้าที่จึงได้ไปติดตามจับกุมพบ<persName>นายเพ็ชร</persName>ยืนรอมอบตัวอยู่ที่บ้านตนเอง พร้อมอาวุธขวานที่ใช้ก่อเหตุ 1 เล่ม โดย<persName>นายเพ็ชร</persName>ให้การรับสารภาพว่า ตนเป็นคนลงมือฆ่า<persName>นายสมชัย</persName>ว่าที่พ่อตา สาเหตุเนื่องจากโกรธแค้นที่ผู้ตายพยายามกีดกั้นไม่ให้คบ<persName>ด.ญ.น้ำ</persName>( นามสมมุติ ) อายุ 14 ปี นักเรียนชั้น ม. 3 โรงเรียนแห่งหนึ่งในอ.โพธาราม ซึ่งเป็นลูกสาวผู้ตาย โดยอ้างว่าต้องการให้ลูกเรียนให้จบก่อน แต่ตนก็ยืนยันว่าจะขอคบกันไปเรื่อยๆ ซึ่งทำให้ผู้ตายไม่พอใจและพูดจาดูถูกตนจึงได้บันดาลโทสะคว้าขวานที่วางอยู่ใกล้ๆทุบตีและจามไปที่ศรีษะจนเห็นผู้ตายนิ่งไปด้วยความตกใจกลัวความผิดจึงได้ขับรถกลับมารอมอบตัวกับเจ้าหน้าที่ตำรวจอยู่ที่บ้าน
</p>
<p>เจ้าหน้าที่ตำรวจได้ควบคุมตัวนายเพ็ชรว่าที่ลูกเขยโหดไว้ดำเนินคดีในข้อหาฆ่าคนตายก่อนจะนำตัวไปสอบสวนและทำแผนเพื่อประกอบคำรับสารภาพต่อไป</p></body>
</news>
