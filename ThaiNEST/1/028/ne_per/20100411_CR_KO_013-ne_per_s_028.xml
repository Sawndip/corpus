<teiHeader>
<fileDesc>
<titleStmt>
  <title>"ประทีป"ถกหากระสุนจริงทหารปะทะนปช.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55484/"ประทีป"ถกหากระสุนจริงทหารปะทะนปช..html  </bibl>
</sourceDesc>
</fileDesc>
</teiHeader>
<news>
<headline>"<persName>ประทีป</persName>"ถกหากระสุนจริงทหารปะทะนปช.</headline>
<lead>“<persName>ปทีป</persName>” เรียกประชุมประเมินสถานการณ์หลังเหตุปะทะเมื่อคืน ตั้งทีมตรวจสอบเหตุใช้กระสุนจริง ตรวจภาพหาสาเหตุปะทะรุนแรง ยันตำรวจ-ทหารยังทำงานร่วมกันได้</lead>
<neck></neck>
<body><p>(11เม.ย.) <persName>พล.ต.อ.ปทีป ตันประเสริฐ</persName> รรท.ผบ.ตร. พร้อมด้วย <persName>พล.ต.ท.วรพงษ์ ชิวปรีชา</persName> ผู้ช่วย ผบ.ตร. <persName>พล.ต.ท.ไถง ปราศจากศัตรู</persName> ผบช.ก. <persName>พล.ต.ท.สัณฐาน ชยนนท์</persName> ผบช.น. พ นายตำรวจระดับ รอง ผบช.น. และ ผบก.น.1-9 ร่วมประชุมประเมินสถานการณ์ หลังเหตุการณ์ทหารเข้าทวงคืนพื้นที่ชุมนุมกลุ่มแนวร่วมประชาธิปไตยต่อต้าน เผด็จการแห่งชาติ(นปช.) เมื่อคืนที่ผ่านมาและเกิดเหตุปะทะจนเป็นเหตุให้มีผู้บาดเจ็บและเสียชีวิต จำนวนมาก โดยใช้เวลาในการประชุมประมาณ 2 ชั่วโมง</p>
<p>ภายหลังการประชุม <persName>พล.ต.อ.ปทีป</persName> กล่าวถึงการตรวจสอบเหตุการณ์เมื่อคืนที่ผ่านมาว่า ต้องแยกทีมกันไปตรวจสอบรายละเอียดเพราะเมื่อคืนเหตุการณ์วุ่นวายและมีคน จำนวนมาก ลำพังพนักงานสอบสวนคงไม่เพียงพอ จึงได้สั่งการให้ บช.น. ตั้งทีมขึ้นมาตรวจสอช่วยตรวจสอบเรื่องนี้ ส่วนการตรวจสอบกล้องวงจรปิดในที่เกิดเหตุไม่สามารถตรวจสอบได้เนื่องจากกลุ่ม ผู้ชุมนุมได้นำถุงดำไปคลุมและทุบทำลายไปนั้น เรื่องนี้ไม่เป็นปัญหาเพราะได้สั่งการให้ตำรวจนอกเครื่องแบบที่อยู่ในบริเวณ นั้นบันทึกภาพไว้หมดแล้ว</p>
<p>ผู้สื่อข่าวถามว่าทางตำรวจได้รับการประสานจากศูนย์อำนวยการแก้ไข สถานการณ์ฉุกเฉิน(ศอ.ฉ.) ร่วมกับทหารในการตรวจสอบกรณีพบกระสุนจริงในที่เกิดเหตุหรือไม่ <persName>พล.ต.อ.ปทีป</persName> กล่าวว่า เรื่องนี้มีการดำนเนการอยู่แล้ว ส่วนรายละเอียดยังไม่สามารถตอบอะไรได้ จนกว่าทีมสอบสวนจะดำเนินการตรวจสอบทั้งหมด เนื่องจากเหตุการณ์เมื่อคืนที่ผ่านมาค่อนข้างชุลมุนส่วนหลักฐานกำลังดำเนิน การเก็บรวบรวมอยู่</p>
<p>ส่วนกรณีที่<persName>นายฮิโร มูราโมโต</persName> ช่างภาพของสำนักข่าวรอยเตอร์ประจำกรุงโตเกียวของญี่ปุ่น ที่เสียชีวิต<persName>พล.ต.อ.ปทีป</persName> กล่าวว่า คงต้องมีการตรวจพิสูจน์ทางนิติเวชก่อนผลออกมาอย่างไรจึงสามารถบอกได้ว่าเกิด จากอะไรกันแน่ ส่วนกรณีมือที่ 3 ที่เข้ามาก่อความวุ่นวายนั้นขอให้ดำเนินการตรวจสอบก่อนว่าสาเหตุเกิดจากอะไร ยังไม่สามารถตอบได้ ต้องให้เวลาแต่ทางการสืบสวนก็เริ่มดำเนินการแล้วและเร่งรัดให้ตรวจสอบโดย เร็วที่สุด</p>
<p>ผู้สื่อข่าวถามว่าจะมีการปรับท่าทีในการทำงานร่วมกันระหว่างทหารกับ ตำรวจหรือไม่หลังเหตุเมื่อคืนที่ผ่านมา <persName>พล.ต.อ.ปทีป</persName> กล่าวว่า ยืนยันว่าตำรวจกับทหารยังทำงานร่วมกันเหมือนเดิม บางจุดก็ต้องใช้กำลังตำรวจดูแลเท่านั้น บางจุด ที่ยังปฏิบัติงานร่วมกันได้ก็ยังร่วมกันอยู่ เพราะกำลังตำรวจอย่างเดียวคงไม่เพียงพอ และยังกำชับไม่ให้ใช้ความรุนแรง และห้ามพกอาวุธในการดูแลผู้ชุมนุม</p></body>
</news>
