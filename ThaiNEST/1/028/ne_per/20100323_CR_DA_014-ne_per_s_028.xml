<teiHeader>
<fileDesc>
<titleStmt>
  <title>ไถ่บาปไม่สำเร็จ อนุ ก.ตร.ถกปม”จ่าเพียร”ล้ม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 16:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55844  </bibl>
</sourceDesc>
</fileDesc>
</teiHeader>
<news>
<headline>ไถ่บาปไม่สำเร็จ อนุ ก.ตร.ถกปม”<persName>จ่าเพียร</persName>”ล้ม</headline>
<lead></lead>
<neck></neck>
<body><p>วันนี้ (23 มี.ค.) ผู้สื่อข่าวรายงานว่า  ที่สำนักงานตำรวจแห่งชาติ <persName>พล.ต.ท.อำนวย ดิษฐกวี</persName> ประธาน อนุ ก.ตร. เกี่ยวกับการร้องทุกข์ ประชุมพิจารณาข้อร้องเรียนเรื่องการแต่งตั้งโยกย้ายที่ไม่ได้รับความเป็น ธรรมของ <persName>พล.ต.อ.สมเพียร  เอกสมญา</persName> อดีต ผกก.สภ.บันนังสตา โดยใช้เวลาในการประชุมเพียง 45 นาที</p>
<p>ภายหลังการประชุม <persName>พล.ต.ท.พงศพัศ  พงษ์เจริญ</persName> ผู้ช่วย ผบ.ตร. ในฐานะโฆษก ตร. กล่าวว่า การประชุมวันนี้ที่ประธานได้หยิบยกคำร้องของ <persName>พล.ต.อ.สมเพียร</persName>  ที่ไม่ได้รับความเป็นธรรมในการแต่งตั้งโยกย้ายมาพิจารณา โดยได้พิจารณาจากกฎหมายร้องทุกข์ และประเด็นอื่นเช่น เอกสารคำชี้แจงของ <persName>พล.ต.ท.วีระยุทธ สิทธิมาลิก</persName> ผบช.ภ.9 และ<persName>พล.ต.ท.พีระ พุ่มพิเชษฐ์</persName> ผบช.ศชต. โดย อนุ ก.ตร.มีประเด็นพิจารณา 2 ประเด็น คือ ประเด็นแรกดูการแต่งตั้งของ บช.ภ.9 และ บช.ศชต. เป็นไปตามกฎ ก.ตร.ว่าด้วยการแต่งตั้ง และบันทึกสั่งการของสำนักงานตำรวจแห่งชาติหรือไม่ ส่วนประเด็นที่ 2 พิจารณาว่ามีข้อบกพร่องในการแต่งตั้งหรือไม่ และหากมีใครต้องเป็นผู้รับผิดชอบบ้าง</p>
<p><persName>พล.ต.ท.พงศพัศ</persName>  กล่าว ว่า ทั้งนี้ทางคณะอนุกรรมการ ก.ตร. ได้พิจารณาประเด็นทั้ง 2 อย่างกว้างขวาง จากพิจารณาเอกสารคำชี้แจงของ บช.ภ.9 และ บช.ศชต. ยังไม่สามารถสรุปประเด็นนี้ได้เนื่องจากเอกสารยังไม่ครบต้องพิจารณาอย่าง รอบคอบ จึงสั่งการให้ทางเลขานุการ อนุ ก.ตร. ทำหนังเชิญ ผบช.ภ.9 และ ผบช.ศชต. มาชี้แจงกับคณะอนุกรรมการด้วยตนเองในวันที่ 30 มี.ค. เวลา 13.30น. คาดว่าในวันดังกล่าวน่าจะได้ข้อสรุปที่ชัดเจน</p>
<p><persName>พล.ต.ท.พงศพัศ</persName>  กล่าว ว่า ส่วนเอกสารที่พิจารณาในวันนี้มีเอกสารการแต่งตั้งของ บช.ภ.9 และบช.ศชต. และบันทึกการประชุมการแต่งตั้งทั้ง 2 บช. ที่เสนอมายัง ตร. อย่างไรก็ตามเรื่องนี้ต้องทำอย่างละเอียดรอบคอบชัดเจนว่าบกพร่องตรงไหนเพื่อ ดูแลแก้ไขให้การแต่งตั้งครั้งต่อไปให้เกิดความเป็นธรรม หากพบข้อบกพร่องก็ต้องเยียวยาว่าจะทำอย่างไรแม้ <persName>พล.ต.อ.สมเพียร</persName> จะเสียชีวิตไปแล้วเรื่องนี้ก็จะเป็นการจุดประกายให้การแต่งตั้งใน 3 จังหวัดชายแดนใต้เกิดความเป็นธรรม ขั้นตอนต่อไปหลังจากที่ได้ข้อสรุปจากคณะอนุ ก.ตร. ก็จะเสนอให้ ก.ตร. พิจารณาต่อ</p>
<p>ผู้สื่อข่าวถามเรื่อง <persName>พล.ต.อ.ปทีป ตันประเสริฐ</persName> รรท.ผบ.ตร. ต้องรับผิดชอบด้วยหรือไม่ <persName>พล.ต.ท. พงศพัศ</persName> กล่าวว่า ในที่ประชุมไม่ได้มีการพูดถึงเรื่องนี้  และไม่ได้มี การเชิญ <persName>พล.ต.อ.ปทีป</persName> มาชี้แจง</p>
<p>ผู้สื่อข่าวยังถามถึงเรื่องการ เมืองแทรกแซงการแต่งตั้งหรือไม่ <persName>พล.ต.ท. พงศพัศ</persName> กล่าวว่า ตามเอกสารที่ปรากฎยังไม่มีข้อมูลเรื่องการเมืองแทรกแซง และไม่ทราบการที่คณะ อนุกรรมการ ก.ตร. เรียก ผบช.ภ.9 และ ผบช.ศชต. มาชี้แจงจะถามในประเด็นนี้หรือไม่ วันนี้ยังไม่มีการคุยในประเด็นนี้ และไม่ใช่การปกป้องนักการเมือง  การพิจารณาเป็นไปตามเอกสารที่ได้รับมาคิดว่า คณะ อนุกรรมการ ก.ตร. ตระหนักว่าสังคม ประชาชนหวังอะไรเกี่ยวกับเรื่องนี้ เพื่อจะสามารถตอบคำถามให้ชัดเจน</p>
<p>ทั้งนี้ผู้สื่อข่าวรายงานว่า กลุ่มผู้สื่อข่าวประจำสำนักงานตำรวจแห่งชาติ และผู้สื่อข่าวสายอาชญากรรม กลุ่มหนึ่งใส่เสื้อยืด พิมพ์ลายที่หน้าอก เป็นกรอบ 4 เหลี่ยม สีดำเขียนข้อความว่า  “<persName>จ่าเพียร</persName>  12 มี.ค. 53” ซึ่งเป็นวันที่ <persName>พล.ต.อ.สมเพียร</persName> เสียชีวิต ทั้งนี้เพื่อเป็นการไว้อาลัยแก่นายตำรวจคนดังกล่าว ในการพิจารณาหาผู้บกพร่องในการแต่งตั้งโยกย้าย<persName>พล.ต.อ.สมเพียร</persName> และการพิจารณาสิทธิประโยชน์ตำรวจในจังหวัดชายแดนภาคใต้</p></body>
</news>
