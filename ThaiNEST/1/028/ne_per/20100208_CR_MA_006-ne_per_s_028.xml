<teiHeader>
<fileDesc>
<titleStmt>
  <title>6 ทนายชิงตำแหน่งนายกสภาทนายความ คาดทราบผลตรวจคุณสมบัติ 11 ก.พ.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-08 20:56:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265626645&catid=17  </bibl>
</sourceDesc>
</fileDesc>
</teiHeader>
<news>
<headline>6 ทนายชิงตำแหน่งนายกสภาทนายความ คาดทราบผลตรวจคุณสมบัติ 11 ก.พ.</headline>
<lead></lead>
<neck></neck>
<body><p><persName>นายชลินทร  นิพัทธสัจก์</persName> ผู้อำนวยการเลือกตั้งนายกสภาทนายความ เปิดเผยเมื่อวันที่ 8 กุมภาพันธ์ ถึงความคืบหน้าในการเลือกตั้งนายกสภาทนายความคนใหม่ ว่า หลังจากที่ทางสภาทนายความได้ปิดรับสมัครการเลือกตั้งนายกสภาทนายความเมื่อ วันที่ 7 ก.พ. ที่ผ่านมา โดยขณะนี้มีผู้ลงรับสมัครเลือกตั้งนายกสภาทนายความจำนวน 6 คน ประกอบด้วย <persName>นายสัก กอแสงเรือง</persName> อดีตโฆษก คณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.) <persName>นายเสรี สุวรรณภานนท์</persName>  อดีตรองประธานสภาร่างรัฐธรรมนูญ (ส.ส.ร.) <persName>นายโลมิรันดร์ บุตรจันทร์</persName> ที่ปรึกษาเครือข่ายทนายความต่อต้านคอรรัปชันแห่งชาติ <persName>นายแสงฟ้า  นพรัตน์เรืองเด่น</persName> วุฒิอาสาธนาคารสมอง  สำนักงานคณะกรรมการพัฒนาการเศรษฐกิจและสังคมแห่งชาติ (สศช.) <persName>นายถวัลย์ รุยาพร</persName> อดีตกรรมการบริหารสภาทนายความ และ<persName>นายเจษฎา จันทร์ดี</persName> ทีมทนายความแกนนำ นปช.</p>
<p>ผู้อำนวยการเลือกตั้งนายกสภาทนายความ กล่าวอีกว่า สำหรับ<persName>นายสัก</persName> <persName>นายเสรี</persName> <persName>นายถวัลย์</persName> และ<persName>นายเจษฎา</persName>  ได้ลงสมัครเป็นทีม ซึ่งประกอบด้วยนายกสภาทนายความ 1 คน และ กรรมการจำนวน 22 คน ส่วน<persName>นายโลมิรันดร์</persName> และ<persName>นายแสงฟ้า</persName> ลงสมัครในนามอิสระ  นอกจากนี้ยังมีผู้สมัครคณะกรรมการสภาทนายความประจำภาคต่างๆ จำนวน 4 คน และกรรมการส่วนกลาง จำนวน 5 คน โดยหลังจากนี้ทางคณะกรรมการสภาทนายความจะทำการตรวจสอบคุณสมบัติผู้ลงสมัคร ทั้งหมด ว่ามีคุณสมบัติครบถ้วนถูกต้องหรือไม่ ซึ่งจะทราบผลอย่างเป็นทางการในวันที่ 11 ก.พ. นี้  </p></body>
</news>
