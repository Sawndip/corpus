<teiHeader>
<fileDesc>
<titleStmt>
  <title>นครบาลจับคนพกปืนและ BB GUN เข้าที่ชุมนุม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 13:29:53  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217194  </bibl>
</sourceDesc>
</fileDesc>
</teiHeader>
<news>
<headline>นครบาลจับคนพกปืนและ BB GUN เข้าที่ชุมนุม</headline>
<lead>โฆษก บช.น. เผย คืนที่ผ่านมา สามารถจับกุม ส.ต.ท. รายหนึ่ง พกพาอาวุธเข้าที่ชุมนุมได้ 1 ราย ขณะที่ ทางด้านสนามหลวง เจ้าหน้าที่ จับชายพกปืนเทียม 4 กระบอกได้เช่นกัน</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยว่า จากการตั้งด่านตรวจค้นอาวุธ รวมถึงบุคคลต้องสงสัยต่าง ๆ พบว่า เมื่อช่วงเช้าที่ผ่านมา จุดตรวจบริเวณประชาเกษม พื้นที่ สน.นางเลิ้ง สามารถจับกุม <persName>ส.ต.ท.ดำรงศักดิ์ เกษมพร</persName> ผู้บังคับหมู่ สภ.หนองเรือ จ.ขอนแก่น พกพาอาวุธปืนออโต้ ขนาด .45 1 กระบอก กระสุนปืนอีก 12 นัด เข้ามาบริเวณสถานที่ชุมนุมจึงดำเนินคดีในข้อหาพกพาอาวุธปืน การเคลื่อนกระสุนปืนเข้าไปในเมืองโดยไม่ได้รับอนุญาตและส่งเรื่องให้ต้น สังกัด ดำเนินการทางวินัย เนื่องจาก นายตำรวจคนดังกล่าว ไม่ได้เป็นกำลังเสริมที่กองบัญชาการตำรวจนครบาล ประสานขอกำลัง</p>
<p>นอกจากนี้ ศูนย์ปฏิบัติการส่วนหน้าสนามหลวง ยังสามารถจับกุม <persName>นายอานนท์ จั่นหวั่น</persName> ได้ที่บริเวณประตู 7 ศาลอาญา หลังตรวจพบว่าได้พกพาสิ่งเทียมอาวุธปืน หรือ BB GUN 4 กระบอก เข้ามาในพื้นที่การชุมนุม จึงควบคุมตัว ส่ง สน.ชนะสงคราม เพื่อดำเนินคดีต่อไป</p></body>
</news>
