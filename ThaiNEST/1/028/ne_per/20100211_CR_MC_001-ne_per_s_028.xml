<teiHeader>
<fileDesc>
<titleStmt>
  <title>ประกบยิง นศ.เทคโนฯ ดุสิตดับ 1 แถวรามอินทรา  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/19808  </bibl>
</sourceDesc>
</fileDesc>
</teiHeader>
<news>
<headline>ประกบยิง นศ.เทคโนฯ ดุสิตดับ 1 แถวรามอินทรา</headline>
<lead>กรุงเทพฯ 11 ก.พ.-นักศึกษาสถาบันเทคโนโลยีดุสิต ถูกคนร้ายตามประกบยิงขณะขับขี่รถจักรยานยนต์กลับที่พัก มีผู้เสียชีวิต 1 คน และบาดเจ็บเล็กน้อยอีก 1 ราย</lead>
<neck></neck>
<body><p>เมื่อเวลาประมาณ  19.30 น. วันนี้ (11 ก.พ.) เกิดเหตุยิงกันตายใกล้หน้าห้างแฟชั่นไอร์แลนด์ ถนนรามอินทรา ในที่เกิดเหตุพบผู้เสียชีวิตเป็นชายนอนคว่ำหน้าถูกยิงด้วยอาวุธปืนขนาด 9 มม.หลายแห่ง ทราบชื่อว่า<persName>นายอัชฌานัต นิฏานนท์</persName> อายุ 19 ปี นักศึกษา ปวช.ปี 2 สถาบันเทคโนโลยีดุสิต และยังพบรถจักรยานยนต์ยามาฮ่ามีโอ ทะเบียน ยพน 479 กทม.พลิกคว่ำ หมวกนิรภัย หนังสือเรียนพร้อมอุปกรณ์ และปลอกกระสุนขนาด 9 มม.ตกอยู่จำนวน 8 ปลอก นอกจากนี้ยังมีผู้ได้รับบาดเจ็บอีก 1 คน คือ <persName>นายอรรถพล อุ้ยเหม็น</persName> อายุ 20 ปี เพื่อนผู้ตายถูกยิงที่แขนขวา 1 นัด </p>
<p><persName>นายอรรถพล</persName> เล่าว่าขณะขับรถจักรยานยนต์จะกลับบ้านพักย่านมีนบุรี โดยมีผู้ตายซ้อนท้ายเห็นคนร้าย 1 คนขี่รถจักรยานยนต์ตามประกบก่อนชักปืนยิงใส่ กระสุนถูก<persName>นายอัชฌานัต</persName> หลายนัดและเข้าที่แขนขวาตน ทำให้รถเสียหลักล้มลง คนร้ายขี่รถหลบหนีไปอย่างรวดเร็ว    </p>
<p>ตำรวจ สน.บางชัน ให้ข้อมูลว่าด้านหน้าของห้างดังกล่าวมักมีเหตุนักเรียน นักศึกษายกพวกตีกันเป็นประจำ จนต้องจัดตำรวจมาประจำด้านหน้าของห้างแต่ไม่วายเกิดเหตุร้ายขึ้นก่อนจะถึงจุดตรวจ ซึ่งถือเป็นเหตุการณ์ที่ร้ายแรงที่สุด และไม่น่าจะเกี่ยวข้องกับเหตุการณ์ที่เกิดขึ้นในพื้นที่ จ.ปทุมธานี เมื่อช่วงเย็นวันนี้ เนื่องจากเป็นคนละเส้นทาง เบื้องต้นเชื่อว่าเป็นการล้างแค้นกันไปมาระหว่างสถาบัน 3 แห่ง ซึ่งมีที่ตั้งอยู่ในพื้นที่รับผิดชอบ.-สำนักข่าวไทย</p></body>
</news>
