<teiHeader>
<fileDesc>
<titleStmt>
  <title>"มาร์ค"ตั้ง"ธานี"สางคดี"ทนายสมชาย"สั่งรื้อใหม่ฆ่า หมู่"กรือเซะ-ตากใบ" โฆษกรบ.คุยปัญหาไฟใต้เริ่มดีขึ้น  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-17 11:34:39  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263641733&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"ตั้ง"<persName>ธานี</persName>"สางคดี"<persName>ทนายสมชาย</persName>"สั่งรื้อใหม่ฆ่า หมู่"กรือเซะ-ตากใบ" โฆษกรบ.คุยปัญหาไฟใต้เริ่มดีขึ้น</headline>
<lead>"<persName>ปณิธาน</persName>" คุยปัญหาเหตุการณ์ความไม่สงบภาคใต้คลี่คลายระดับหนึ่ง ชาวบ้านเชื่อมั่นกระบวนการยุติธรรม เผย นายกฯ ตั้ง "<persName>ธานี</persName>" ดูแลคดีอุ้มฆ่า "<persName>ทนายสมชาย</persName>" พร้อมกับเตรียมรื้อคดี "กรือเซะ-ตากใบ" พร้อมตั้ง อปภ.คุมบริหาร 5 จว.ใต้ ปรับลดกำลังทหารออกนอกพื้นที่ หวังลดบทบาทกอ.รมน.</lead>
<neck></neck>
<body><p><persName>นายปณิธาน วัฒนายากร</persName> รองเลขาธิการนายกรัฐมนตรีฝ่ายการเมือง ปฏิบัติหน้าที่โฆษกประจำสำนักนายกรัฐมนตรี ให้สัมภาษณ์เมื่อวันที่ 16 มกราคม ถึงกรณี     <persName>นายสุทธิรักษ์ คงสุวรรณ</persName> อดีตทหารพราน เข้ามอบตัวตามหมายจับคดียิงชาวบ้านในมัสยิดอัลฟุรกอน ต.ไอปาแย อ.เจาะไอร้อง จ.นราธิวาส ว่า อาจทนแรงกดดันไม่ไหวเพราะโดนตั้งข้อกล่าวหาว่า เป็นคนบุกยิงผู้ที่กำลังประกอบพิธีกรรมทางศาสนา สถานการณ์ขณะนี้เมื่อผู้ก่อความไม่สงบเห็นว่าการดำเนินการตามกระบวนการ ยุติธรรมของไทยเชื่อถือได้ และสามารถพึ่งพาได้ ไม่มีการเมืองเข้าไปแทรกแซง จึงให้ความร่วมมือกับภาครัฐมากขึ้น ไม่ว่าจะเป็นผู้ก่อความไม่สงบหรือภาคประชาชน เริ่มให้ข้อมูลกับรัฐมากขึ้นเพราะมีความคุ้นเคยกัน</p>
<p>"ผมคิดว่าคดีไอปาแยสามารถตอบโจทย์เรื่องการสร้างความเชื่อมั่นให้คนใน พื้นที่ได้อย่างดี ถึงแม้ว่าคดีนี้จะมีความซับซ้อน แต่เห็นได้ว่าประชาชนที่ไม่เห็นด้วยกับกลุ่มกระบวนการก่อความไม่สงบออกมาให้ ข้อมูลกับเจ้าหน้าที่รัฐมากขึ้น ทำให้คดีสามารถคลี่คลายไปได้ระดับหนึ่ง ซึ่งคดีนี้สามารถเป็นตัวชี้วัดได้ 3 อย่าง คือ  1.การบังคับใช้กฎหมาย 2.การให้ความเป็นธรรม 3.การทำงานร่วมกันระหว่างประชาชนกับภาครัฐ"  <persName>นายปณิธาน</persName>กล่าว</p>
<p>รองเลขาธิการนายกฯ  กล่าวต่อว่า นอกจากนี้ ยังมีอีกหลายคดีที่นายกรัฐมนตรีให้ความสำคัญและต้องการทำให้เกิดความชัดเจน มากที่สุด คือ คดี<persName>นายสมชาย นีละไพจิตร</persName> ประธานชมรมนักกฎหมายมุสลิม โดยสั่งการให้ <persName>พล.ต.อ.ธานี สมบูรณ์ทรัพย์</persName> รองเลขาธิการนายกรัฐมนตรีเป็นคนดูแล เพราะเป็นคดีที่เป็นตัวชี้วัดความรู้สึกของประชาชนมากในระดับหนึ่ง สามารถสร้างเป็นแรงผลักดันในการแก้ไขปัญหาในพื้นที่ได้ ซึ่งขณะนี้ พล.ต.อ.ธานีได้เริ่มประชุมคณะทำงานแล้ว</p>
<p>"ส่วนการบริการจัดการในพื้นที่ รัฐบาลมี     นโยบายเน้นการพัฒนา ซึ่งหากร่าง พ.ร.บ.   ศูนย์อำนวยการบริหารจังหวัดชายแดนใต้ (ศอ.บต.) ผ่านการพิจารณาจากสภาแล้ว รัฐบาลจะพยายามลดบทบาทของกองอำนวยการรักษาความมั่นคงภายในราชอาณาจักร (กอ.รมน.) โดยการปรับลดจำนวนกำลังทหารหลักออกจากพื้นที่ ซึ่งจะใช้หลักการกำลังผสมทั้งพลเรือนและทหารเข้ามาแทนที่ เพราะการทำงานของ ศอ.บต.และ กอ.รมน. ซึ่งมีนายกรัฐมนตรีเป็นคนดูแลทั้งสองหน่วยงานต้องเดินควบคู่ไปด้วยกัน"  <persName>นายปณิธาน</persName>กล่าว และว่า เมื่อมี ศอ.บต.เกิดขึ้น รัฐบาลจะทำให้พื้นที่ 5 จังหวัดภาคใต้ รวมถึงสตูลและสงขลา ซึ่งอาจจะตั้งเป็นศูนย์การบริหารส่วนภูมิภาค (อปภ.) แต่ยังใช้หลักการของการปกครองระดับจังหวัดของกระทรวงมหาดไทยอยู่ แต่ที่เปลี่ยนคือ หลักการบริหารเท่านั้น เช่น ถ้าจะสร้างเขตอุตสาหกรรม ต้องมาขออนุมัติจากฝ่ายบริหารก่อน ทั้งนี้ เพื่อให้ในพื้นที่มีสามารถพัฒนาศักยภาพให้มากที่สุด</p>
<p><persName>นายปณิธาน</persName> กล่าวอีกว่า การดูแลภายใต้ ศอ.บต.ในอนาคต จะมีแขนของจังหวัด ดูแลทิศทางให้สอดคล้องกับจังหวัดอื่น แขนของศาสนา เพื่อลดช่องว่างของศาสนา แขนของความมั่นคง เพื่อดูแลงานความมั่นคง และจัดตั้งสภาที่ปรึกษาท้องถิ่น ทำแผนบูรณาการแต่ละจังหวัดร่วมกัน ซึ่งไม่ว่าจะเรียกชื่อว่าอะไร แต่ไม่ใช่เขตปกครองตนเอง แต่เป็นลักษณะการบริหารจัดการรูปแบบพิเศษ แต่เรื่องนี้ต้องอาศัยระยะเวลา</p>
<p>ส่วนการนำมาตรา 21 มาบังคับใช้ต้องประกาศให้ทุกพื้นที่อยู่ภายใต้กฎหมาย พ.ร.บ.ความมั่นคงก่อน เนื่องจากมาตรา 21 เป็นส่วนหนึ่งของ พ.ร.บ.ความมั่นคง  รองเลขาธิการนายกฯ  กล่าวว่า  ซึ่งหากเป็นไปได้ รัฐบาลมีนโยบายนำ พ.ร.บ.ความมั่นคงมีบังคับใช้ในทุกพื้นที่ในปี 2553</p>
<p>เมื่อถามว่า เตรียมรับการตอบโต้จากกลุ่มก่อความไม่สงบหลังจากรัฐเป็นฝ่ายรุกไว้อย่างไร <persName>นายปณิธาน</persName>กล่าวว่า แน่นอนว่าฝ่ายตรงข้ามต้องรุกกลับในด้านต่างๆ เพื่อไม่ให้เสียมวลชนของตัวเอง แต่การที่นายกรัฐมนตรีลงพื้นที่และมีแนวนโยบายพัฒนาลงไป ทำให้ประชาชนเชื่อมั่นมากขึ้น ขณะเดียวกันเหตุไม่สงบที่เกิดขึ้นหลังนายกรัฐมนตรีลงพื้นที่ ก็มีการจับกุมตัวผู้กระทำได้ทันทีในหลายกรณี เนื่องจากขณะนี้ชาวบ้านให้เบาะแสเมื่อพบสิ่งผิดปกติ สะท้อนว่าเริ่มไว้วางใจรัฐมากขึ้นแล้ว และหลังจากนี้นายกฯก็จะลงพื้นที่อีก
รายงาน ข่าวจากทำเนียบรัฐบาลแจ้งว่า ในการประชุม ครม.วันที่ 19 มกราคม          กระทรวงมหาดไทยจะขออนุมัติการสนับสนุนงบประมาณกลางปีประจำปีงบประมาณ 2553 เพื่อเป็นค่าใช้จ่ายในการบรรจุกอง     กำลังพลอาสาสมัครรักษาดินแดน (อส.) เพื่อรักษาความปลอดภัยในเขตเมืองจังหวัดชายแดนใต้ เฝ้าระวังป้องกันการก่อเหตุร้าย ตามวัตถุประสงค์ จำนวน 1,440 อัตรา      โดยใช้งบประมาณเป็นค่าตอบแทนเบี้ยเลี้ยง ค่าเข้าอบรม ค่าเบี้ยเสบียงสนาม ค่าเครื่องนอน ค่ายุทธการ วงเงิน 399,320,800   บาท โดยอัตราที่บรรจุจะกระจายไปยังเขตเมืองของจังหวัด 4 จังหวัด 6 อำเภอ ดังนี้ 1.จังหวัดยะลา 480 คน ให้อำเภอเมืองจังหวัดยะลา 280 คน อำเภอเบตง 280 คน 2.จังหวัดนราธิวาส 480 คน ให้อำเภอเมืองจังหวัดนราธิวาส 280 คน อำเภอสุไหงโก-ลก 280 คน จังหวัดปัตานี ให้อำเภอเมืองปัตตานี 280 คน จังหวัดสงขลา ให้อำเภอหาดใหญ่ 280 คน</p>
<p>ด้าน<persName>นายพีรยศ ราฮิมมูลลา</persName> ส.ส.สัดส่วน พรรคประชาธิปัตย์ (ปชป.) ในฐานะประธานคณะกรรมการติดตามและแก้ไขปัญหาความไม่สงบในจังหวัดชายแดนภาคใต้ (วอร์รูมภาคใต้) ของพรรค เปิดเผยว่า นอกจากการคลี่คลายคดียิงมัสยิคอัลฟุรกอน ต.ไอปาแย แล้ว ตนยังขอให้<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง รื้อฟื้นคดีสำคัญในอดีต เช่น คดีกรือเซะ คดีตากใบ ฯลฯ กลับมาดำเนินการอีกครั้ง ซึ่ง<persName>นายสุเทพ</persName>บอกกับตนว่า ขณะนี้ได้มอบหมายให้ <persName>พล.ต.อ.ธานี</persName>เข้าไปดูแลคดีที่เกี่ยวกับความไม่สงบในภาคใต้ทั้งหมด ตนจึงอยากเสนอให้นำรายงานของคณะกรรมการอิสระสอบสวนข้อเท็จจริงเหตุการณ์ที่ กรือเซะและตากใบชุดที่มี<persName>นายจรัญ มะลูลีม</persName> อาจารย์ประจำคณะรัฐศาสตร์ ธรรมศาสตร์ ร่วมเป็นกรรมการอยู่ ซึ่งจัดทำสมัยรัฐบาลไทยรักไทยมาเป็นแนวทางในการดำเนินการ เพราะรายงานฉบับดังกล่าวบอกไว้ชัดว่า คดีสำคัญทั้ง 2 มีบุคคลใดเกี่ยวข้องบ้าง โดยขอให้ดำเนินการอย่างจริงจัง ไม่ว่าบุคคลเหล่านั้นจะอยู่กับฝ่ายค้านหรือฝ่ายรัฐบาล</p>
<p>"ปัญหาภาคใต้ถ้าคดีความต่างๆ เดินหน้าจะสามารถลดความตึงเครียดได้ เนื่องจากชาวบ้านในพื้นที่มีความรู้สึกลึกๆ ว่าไม่ได้รับความยุติธรรม ซึ่งก่อนหน้านี้มีประชาชนในจังหวัดชายแดนใต้ที่ขณะนี้อาศัยอยู่ในต่างประเทศ มาบอกกับผมว่าให้เร่งดำเนินคดีสำคัญต่างๆ ให้เกิดความชัดเจนภายในเดือนกรกฎาคมนี้ เนื่องจากจะมีการประชุมองค์การการประชุมอิสลาม (โอไอซี) ขึ้นที่ประเทศทาจิกิสถาน เพราะเป็นไปได้ว่าจะมีตัวแทนขบวนการในพื้นที่บางส่วน ขอให้บางประเทศนำปัญหา      ในพื้นที่ภาคใต้ของไทยไปพูดในที่ประชุม โอไอซี" <persName>นายพีรยศ</persName>กล่าว</p></body>
</news>
