<teiHeader>
<fileDesc>
<titleStmt>
  <title>ตร.สั่งเพิ่ม 5 มาตรการเข้ม ป้องกันเหตุความไม่สงบ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/26427  </bibl>
</sourceDesc>
</fileDesc>
</teiHeader>
<news>
<headline>ตร.สั่งเพิ่ม 5 มาตรการเข้ม ป้องกันเหตุความไม่สงบ</headline>
<lead>กรุงเทพฯ 28 ก.พ. - รักษาการผู้บัญชาการตำรวจแห่งชาติ สั่งเพิ่ม 5 มาตรการเข้ม ป้องกันเหตุความไม่สงบซ้ำสองหลังจากเกิดเหตุระเบิด 4 จุดเมื่อคืนที่ผ่านมา</lead>
<neck></neck>
<body><p>หลังจากร่วมประชุมในระบบวิดีโอคอนเฟอร์เรนซ์กับรักษาการผู้บัญชาการตำรวจแห่งชาติ และผู้บังคับการจังหวัดทั่วประเทศ เป็นเวลากว่า 2 ชั่วโมง <persName>พล.ต.ต.อนันต์ ศรีหิรัญ</persName> รองผู้บัญชาการตำรวจนครบาล เปิดเผยว่ารักษาการผู้บัญชาการตำรวจแห่งชาติ สั่งเพิ่ม 5 มาตรการในการดูแลความปลอดภัย คือ 1.ระมัดระวังจุดล่อแหลม บุคคลสำคัญ มากกว่าที่เป็นอยู่  2.ติดตามบุคคลที่มีพฤติกรรมไม่น่าไว้วางใจ และกลุ่มที่จะชุมนุมทางการเมือง  3.ดำเนินคดีเอาผิดอย่างเฉียบขาดกับคนร้ายที่ก่อเหตุ  4.เพิ่มระดับรักษาความปลอดภัยธนาคารกรุงเทพทุกสาขาทั่วประเทศ 5.ขอกำลังเพิ่มจาก 3 เหล่าทัพในกรณีที่ตำรวจมีกำลังไม่พอ </p>
<p>โดยข้อมูลที่ทางตำรวจสรุปเมื่อคืนที่ผ่านมามีการก่อเหตุวางระเบิดธนาคารกรุงเทพ 4 จุด ในเขตกรุงเทพมหานคร 2 จุด คือ ที่สาขาสีลมและสาขาพระราม 2 ในเขตจังหวัดสมุทรปราการ 2 จุด คือที่สาขาสำโรงเหนือและพระประแดง โดยทั้ง 4 จุด ใช้ระบบแบบ เอ็ม 67 รัศมีทำลายล้าง 15-20 เมตร </p>
<p><persName>พล.ต.ต.อนันต์</persName> เปิดเผยด้วยว่า เหตุการณ์วางระเบิดที่เกิดขึ้นน่าจะเชื่อมโยงกับการเตรียมจะเคลื่อนไหวชุมนุมของกลุ่มคนเสื้อแดง ในวันที่ 14 มีนาคม แต่ก็ไม่ได้ตัดประเด็นมือที่ 3 พร้อมทั้งยังเห็นว่าการก่อเหตุของคนร้ายมีการวางแผนกันมาเป็นอย่างดีแล้วทำเป็นทีม. -สำนักข่าวไทย</p></body>
</news>
