<teiHeader>
<fileDesc>
<titleStmt>
  <title>ศาลนัดสืบนายกฟ้องหมิ่นอริสมันต์26พค.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-07 14:56:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220009  </bibl>
</sourceDesc>
</fileDesc>
</teiHeader>
<news>
<headline>ศาลนัดสืบนายกฟ้องหมิ่น<persName>อริสมันต์</persName>26พค.</headline>
<lead>ศาลอาญา เลื่อนนัดสอบคำให้การจำเลย คดี นายกฯ ยื่นฟ้องหมิ่นประมาท <persName>อริสมันต์</persName> ที่กล่าวหา ปล้นตำแหน่ง เป็นวันที่ 26 พ.ค.นี้ และสอบคำโจทก์ 25,28 และ 29 มิ.ย.ด้วย</lead>
<neck></neck>
<body><p>ศาลอาญารัชดา นัดสอบคำให้การจำเลยและสืบพยานโจทก์ในคดี <persName>นายอภิสิทธิ์ เวชชาชีวะ</persName> นายกรัฐมนตรี เป็นโจทก์ยื่นฟ้อง <persName>นายอริสมันต์ พงศ์เรืองรอง</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ (นปช.) ฐานหมิ่นประมาทด้วยการโฆษณา กรณีเมื่อวันที่ 11 และ 17 ตุลาคม 2552 <persName>นายอริสมันต์</persName> ขึ้นเวทีการปราศรัยชุมนุมคนเสื้อแดงที่อนุสาวรีย์ประชาธิปไตย และที่ทำเนียบรัฐบาล กล่าวหา <persName>นายอภิสิทธิ์</persName> ว่า เป็นนายกรัฐมนตรี ที่มาจากการปล้นอำนาจประชาชน โดยในวันนี้<persName>นายอภิสิทธิ์</persName> และ<persName>นายอริสมันต์</persName> ไม่ได้เดินทางมาที่ศาลแต่ได้ส่งทนายความมาแทน ด้านทนายความ<persName>นายอริมมันต์</persName> ได้ยื่นคำร้องโดยระบุว่า เข้าใจวันนัดคลาดเคลื่อนว่า เป็นการนัดพร้อม และไม่ได้รับหมายเรียกจากศาล</p>
<p>ซึ่งศาลพิเคราะห์แล้ว เห็นว่า เพื่อประโยชน์แห่งความยุติธรรมทั้ง 2 ฝ่าย จึงให้เลื่อนนัดสอบคำให้การและการนัดสืบพยานโจทก์ออกไปก่อน โดยนัดสอบคำให้การจำเลย ในวันที่ 26 พ.ค.นี้ และกำหนดนัดสืบพยานโจทก์ ในวันที่ 25,28 และ 29 มิ.ย.นี้ และสืบพยานจำเลยในวันที่ 5- 6 สิงหาคมนี้ เวลา 09.00 น. โดยศาลกำชับให้ทนายความนำตัวจำเลยมาศาลตามกำหนดนัด ไม่เช่นนั้นจะออกหมายจับตัวจำเลยมาพิจารณาคดีต่อไป</p></body>
</news>
