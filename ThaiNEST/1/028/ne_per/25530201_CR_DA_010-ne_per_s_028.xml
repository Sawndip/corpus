<teiHeader>
<fileDesc>
<titleStmt>
  <title>เรียกคืนรถฮอนด้าเสี่ยงเกิดไฟไหม้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-01 07:52:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46021  </bibl>
</sourceDesc>
</fileDesc>
</teiHeader>
<news>
<headline>เรียกคืนรถฮอนด้าเสี่ยงเกิดไฟไหม้</headline>
<lead>มีปัญหานํ้ารั่ว ที่สวิตช์กระจก "ประตูคนขับ"</lead>
<neck></neck>
<body><p>เรียกคืน ฮอนด้าซิตี้ 2,000 คัน ค่ายรถยักษ์ใหญ่ “ฮอนด้า” ไทยร่อนหนังสือถึงดีลเลอร์ทั่วประเทศ หลังมีปัญหาน้ำรั่วสวิตซ์กระจกประตูด้านคนขับ เสี่ยงต่อการเกิดไฟฟ้าลัดวงจร-ไฟไหม้รถ เผยเกิดเหตุสลดทารกวัยเพียง 2 ขวบ เสียชีวิตคารถขณะที่หนูน้อยกำลังนอนหลับมาแล้ว ด้านรุ่นแจ๊ซ ไม่รอดถูกเรียกตรวจพร้อมรุ่นซิตี้กว่า 646,000 คันทั่วโลกตามไปด้วย ขณะที่ค่ายโตโยต้า ไม่น้อยหน้างานเข้าตั้งแต่สัปดาห์ที่ผ่านมา ประกาศเรียกคืนรถหลายรุ่นในอเมริการวมกว่า 2.3 ล้านคัน เหตุปัญหาแป้นเหยียบคันเร่ง-เปลี่ยนยางปูพื้นใหม่ สื่อญี่ปุ่นรุมสวดยับ พาดหัวฉะแหลก “ตำนานแห่งคุณภาพมาถึงทางแยกแล้ว” </p>
<p>เมื่อเวลา 13.00 น. วันที่ 31 ม.ค. แหล่งข่าวจากบริษัท ฮอนด้า ออโตโมบิล (ประเทศไทย) จำกัด เปิดเผยว่า เมื่อวันที่ 30 ม.ค.ที่ผ่านมา บริษัทฯ ได้ส่งหนังสือไปยังตัวแทนจำหน่าย (ดีลเลอร์) ทั่วประเทศ 146 ราย เพื่อเตรียมชี้แจงรายละเอียดให้ลูกค้าเข้าใจ กรณีรถยนต์ฮอนด้าซิตี้ รุ่นปี ค.ศ. 2008 มีข้อผิดพลาดทางเทคนิคในการผลิต โดยมีปัญหาน้ำรั่วเข้าบริเวณสวิตช์กระจกประตูด้านคนขับ เสี่ยงต่อการเกิดกระแสไฟฟ้าลัดวงจรและติดไฟ จึงต้องเรียกคืนมาปรับปรุงจำนวน 2,000 คัน จากที่ขายทั้งหมดหลายหมื่นคัน</p>
<p>“ลูกค้าที่ซื้อรถยนต์ฮอนด้าซิตี้ที่มี ปัญหา บริษัทจะส่งจดหมายแจ้ง โดยให้ลูกค้านำรถมาเช็กและเปลี่ยนอะไหล่ ซึ่งไม่คิดค่าใช้จ่ายแต่อย่างใด ทั้งนี้บริษัทฯจะเริ่มเรียกคืนประมาณกลางเดือน ก.พ.นี้เป็นต้นไป เนื่องจากต้องรออะไหล่ในการปรับปรุง ส่วนกรณีฮอนด้าประเทศอื่น ๆ ที่เกิดเหตุและมีข่าวว่ารถเกิดเหตุไฟไหม้ เช่น แอฟริกา กำลังพิสูจน์สาเหตุ และยังไม่มีข้อสรุปว่าเกิดเหตุได้อย่างไร สำหรับเหตุการณ์ที่เกิดขึ้นในสหรัฐอเมริกานั้นสาเหตุมาจากไฟฟ้าลัดวงจร”</p>
<p>ผู้สื่อข่าวรายงานว่า การเรียกคืนครั้งนี้ ถือเป็นข่าวร้ายของค่ายรถยนต์ฮอนด้า หลังจากสัปดาห์ที่ผ่านมา โตโยต้าประกาศเรียกคืนรถยนต์หลายรุ่นในสหรัฐรวมกว่า 2.3 ล้านคัน เนื่องจากมีปัญหาที่แป้นเหยียบคันเร่ง และอีก 5.3 ล้านคัน ที่ถูกเรียกเข้าไปเปลี่ยนยางปูพื้นใหม่ เนื่องจากมีขนาดเล็กเกินจนไปทำให้แป้นคันเร่งติด นอกจากนี้โตโยต้ายังเรียกคืนอีก 75,000 คัน ในจีนด้วยปัญหาคันเร่งเช่นเดียวกัน อย่างไรก็ ตาม ขณะนี้โตโยต้าประเทศไทยได้เรียกให้ลูกค้ารถยนต์มาเช็กสภาพ เชื่อว่าไม่มีปัญหาเหมือนยุโรปและจีน</p>
<p>“สำหรับ บริษัทฮอนด้าฯ ประกาศเรียกคืนรถยนต์ 2 รุ่นดัง ฮอนด้า แจ๊ซ-ฟิต และฮอนด้า ซิตี้ กว่า 646,000 คันทั่วโลก เนื่องจากพบปัญหาน้ำรั่วเข้าบริเวณสวิตช์กระจกประตูด้านคนขับ เสี่ยงต่อการเกิดไฟฟ้าลัดวงจรและติดไฟ ซึ่งมีรายงานผู้เสียชีวิตจากเหตุนี้เมื่อปีที่ผ่านมา โดยการเรียกคืนในครั้งนี้เป็นฮอนด้า แจ๊ซ ถึง 619,000 คัน ซึ่งเป็นโมเดลรุ่นที่ผลิตขึ้นระหว่างปี ค.ศ. 2007-2008 ที่ผลิตขึ้นในญี่ปุ่น จีน บราซิล มาเลเซีย อินเดีย และไทย การเรียกคืนจะมีผลทั้งในภูมิภาคเอเชีย ลาตินอเมริกา ยุโรป แอฟริกาใต้ และอเมริกาเหนือ โดยสหรัฐกำลังเรียกคืน 140,000 คัน สำหรับในอังกฤษจะเรียกคืน 171,000 คัน ในเดือน มี.ค. นอกจากนี้จะเรียกคืน ฮอนด้า ซิตี้ อีก 27,000 คัน ในเอเชีย ซึ่งมีปัญหาเดียวกันด้วย ทั้งนี้ขอให้ผู้ขับขี่ปิดกระจกให้สนิทเมื่อเกิดฝนตกหรือหิมะตก”</p>
<p>ฮอนด้า ระบุในเว็บไซต์ www. honda.co.za ว่า จะตรวจสอบและปรับเปลี่ยนสวิตช์ด้านคนขับใหม่ ซึ่งเป็นต้นเหตุที่ทำให้เกิดไฟไหม้ขึ้น ซึ่งมีรายงานถึง 3 ครั้งทั่วโลกแล้ว โดยเมื่อปีที่แล้วเกิดเหตุทารกวัย 2 ขวบ ชื่อว่า <persName>วานิลลา เนิร์ส</persName> เสียชีวิตคารถยนต์ในขณะที่หนูน้อยกำลังนอนหลับอยู่ในรถ และได้เกิดไฟไหม้ขึ้น ส่วนอีก 2 กรณีที่เกิดไฟลุกขึ้นนั้นในสหรัฐอเมริกา    </p>
<p>ด้านสำนักข่าวเอเอฟพี รายงานจาก กรุงโตเกียว ประเทศญี่ปุ่นว่า สื่อมวลชนญี่ปุ่นฉบับวันอาทิตย์ซึ่งได้แก่หนังสือพิมพ์ธุรกิจรายวันชื่อ “นิคเคอิ” พาดหัวข่าวว่า “ตำนานแห่งคุณภาพมาถึงทางแยกแล้ว” โดยเรียกร้องให้บริษัทผู้ผลิตรถยนต์ในประเทศ เร่งกอบกู้ชื่อเสียงกลับคืนมาให้ได้เกี่ยวกับ  “คุณภาพและความปลอดภัย” หลังจากที่เกิดบริษัทรถยนต์โตโยต้าได้เรียกเก็บรถยนต์ทั่วโลกหลายล้านคันทั้งในสหรัฐ ยุโรป และ จีน เพราะมีปัญหาเกี่ยวกับแผ่นคันเร่ง ส่วนของบริษัทฮอนด้าฯ ก็เรียกเก็บรถยนต์รุ่นแจ๊ซ เพราะมีปัญหาเกี่ยวกับสวิตช์กระจกด้านคน ขับ ซึ่งอาจมีปัญหาเรื่องความร้อนทำให้เกิดไฟไหม้ได้    </p>
<p>นอกจากนี้หนังสือพิมพ์โยมิยูริ ชิม  บุน รายงานในบทบรรณาธิการฉบับวันเดียวกันว่า บริษัทผู้ผลิตรถยนต์ของญี่ปุ่นควรสำนึกถึงเรื่องคุณภาพและความปลอดภัย ซึ่งเป็นรากฐานของความเชื่อมั่นของประชาชนเกี่ยวกับการผลิตสินค้าของญี่ปุ่น ทั้งนี้สื่อมวลชนของญี่ปุ่นต่างตำหนิถึงสาเหตุของการเรียกเก็บคืนรถยนต์ว่าเป็นเพราะมาตรฐานที่ใช้ในรถยนต์รุ่นที่ต่างกัน และจำหน่ายในประเทศต่างกันนั้น เป็นคนละระบบกัน ทั้งนี้ก็เพื่อตัดทอนค่าใช้จ่ายเป็นสำคัญ ส่วนหนังสือพิมพ์ไมนิชิ ชิมบุน รายงานว่า จำเป็นอย่างยิ่งที่ต้องตรวจสอบว่าโตโยต้าละเลยเรื่องการออกแบบและควบคุมคุณภาพ จึงเกิดปัญหาขึ้นมา    </p>
<p>หนังสือพิมพ์นิคเคอิ รายงานอีกว่า เพื่อเป็นการรักษาตำนานแห่งคุณภาพไม่ให้ล่มสลาย จึงอยากเรียกร้องให้บริษัทผู้ผลิต รถยนต์ หาทางป้องกันไม่ให้ผู้บริโภคเกิดความวิตกในตัวผลิตภัณฑ์ และเตือนอีกว่า ปัญหานี้อาจกระตุ้นให้เกิดการกีดกันทางการค้าในสหรัฐ ก่อนที่จะมีการเลือกตั้งกลางเทอมในปีนี้    </p>
<p>สำนักข่าวเอพี รายงานด้วยว่า โฆษก บริษัทรถยนต์ฮอนด้า แถลงว่า กรณีที่บริษัทเรียกเก็บรถยนต์ฮอนด้า ฟิต จำนวน 646,000 คันทั่วโลก ด้วยสาเหตุเกี่ยวกับความผิดพลาดในระบบไฟฟ้าของหน้าต่าง ซึ่งอาจทำให้มีน้ำไหลซึมเข้าไปข้างใน จนเกิดความร้อนจัดและไฟไหม้ได้ ซึ่งในสหรัฐอเมริกา จะมีรถรุ่นนี้ 140,000 คัน โดยเมื่อปีที่แล้ว เคยเกิดเหตุไฟไหม้รถยนต์จนทำให้มีผู้เสียชีวิต 1 ศพ ในประเทศแอฟริกาใต้ จากสาเหตุนี้ แต่ในสหรัฐอเมริกายังไม่มีรายงานเรื่องนี้ อย่างไรก็ตามทางบริษัทขอแนะนำให้ผู้ใช้รถยนต์รุ่นนี้ หาทางแก้ปัญหาเฉพาะหน้าด้วยการปิดหน้าต่างไว้ขณะฝนหรือหิมะตก.</p></body>
</news>
