<teiHeader>
<fileDesc>
<titleStmt>
  <title>ครม.อนุมัติกว่า 350 ล้าน สู้ยาเสพติดระยะที่ 2  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=202609  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติกว่า 350 ล้าน สู้ยาเสพติดระยะที่ 2</headline>
<lead></lead>
<neck></neck>
<body><p><persName>นายศุภชัย ใจสมุทร</persName> รองโฆษกประจำสำนักนายกรัฐมนตรี แถลงผลการประชุมคณะรัฐมนตรี(ครม.)ว่า ครมอนุมัติหลักการให้หน่วยงานที่รับผิดชอบโครงการตามที่เสนอขออนุมัติเบิก จ่ายงบประมาณรายจ่ายประจำปีงบประมาณ พ.ศ. 2553 งบกลาง รายการเงินสำรองจ่ายเพื่อกรณีฉุกเฉินหรือจำเป็น เพื่อใช้ในการดำเนินการตามปฏิบัติการ “ประเทศไทยเข้มแข็งชนะยาเสพติดยั่งยืน ภายใต้ยุทธศาสตร์ 5 รั้วป้องกัน  ระยะที่ 2” ดังนี้ 1. โครงการรั้วชายแดน 3 จังหวัดชายแดนภาคเหนือ เพื่อเป็นค่าเบี้ยเลี้ยง ที่พัก กำลังพลชุดปฏิบัติการของศูนย์อำนวยการประสานงานสกัดกั้นและแก้ไขปัญหายาเสพ ติดชายแดน (ศอ.ปชน.) จำนวน 13,670,800 บาท สำหรับอุปกรณ์กล้องตรวจการณ์ฯ และกล้องตรวจจับรังสีฯ ให้ขอทำความตกลงในรายละเอียดกับสำนักงบประมาณในเรื่องความจำเป็นในการใช้งาน และราคาโดยมีกรอบวงเงินไม่เกิน 12,277,000 บาท</p>
<p>2. โครงการแก้ไขปัญหายาเสพติดใน 3 จังหวัดชายแดนภาคใต้ เพื่อสนับสนุนกิจกรรมเสริมสร้างการรวมกลุ่มในเดือนรอมฎอน จำนวน 2,000,000 บาท 3. โครงการปราบปรามยาเสพติดและลดความเดือดร้อนของประชาชน เพื่อเป็นค่าใช้จ่าย  ค่าเบี้ยเลี้ยง ค่าที่พัก  ค่าพาหนะ  ค่าวัสดุเชื้อเพลิงและหล่อลื่น  และค่าปฏิบัติงานด้านการข่าวของเจ้าหน้าที่ตำรวจปราบปรามยาเสพติด  จำนวน 96,584,900 บาท4. โครงการบำบัดรักษาและฟื้นฟูสมรรถภาพผู้ติดยาเสพติด  เพื่อเป็นค่าใช้จ่ายโครงการบำบัดรักษาและฟื้นฟู ตามพระราชบัญญัติฟื้นฟูสมรรถภาพผู้ติดยาเสพติด พ.ศ. 2545 จำนวน  82,704,000 บาท โครงการนำผู้เสพ/ผู้ติดยาเสพติดในพื้นที่กรุงเทพมหานครเข้าสู่กระบวนการ บำบัดฟื้นฟู จำนวน 44,000,000 บาท และโครงการค่ายบำบัดฟื้นฟูเพื่อปรับเปลี่ยนพฤติกรรมกลุ่มเสพยาเสพติด จำนวน 68,277,800 บาท รวมทั้งสิ้น 194,981,800 บาท 5. โครงการเสริมสร้างความเข้มแข็งภาคประชาสังคม เป็นค่าใช้จ่ายในการแก้ไขปัญหายาเสพติดในองค์กรหมู่บ้านชุมชน จำนวน 18,080,800 บาท และ6. โครงการเสริมสร้างปัจจัยบวกให้กับเยาวชน เป็นค่าใช้จ่ายโครงการสนับสนุนการขับเคลื่อนการดำเนินงานรั้วโรงเรียน จำนวน 14,950,000 บาท โครงการขับเคลื่อนการดำเนินงานตามยุทธศาสตร์รั้วครอบครัว จำนวน 1,500,000 บาท  และโครงการค่ายเยาวชนรุ่นใหม่ห่างไกลยาเสพติด จำนวน 9,425,000 บาท รวมทั้งสิ้นจำนวน 25,875,000 บาท</p>
<p>โดยมอบหมายให้สำนักงาน ป.ป.ส. ร่วมกับศูนย์ประสานการปฏิบัติที่ 1 กองอำนวยการรักษาความมั่นคงภายในราชอาณาจักร (ศปป.1 กอ.รมน.) บูรณาการแผนงาน/โครงการ และงบประมาณร่วมกับหน่วยงานที่เกี่ยวข้องจัดทำรายละเอียดเพื่อขอรับการจัด สรรงบประมาณรายจ่ายประจำปีงบประมาณ พ.ศ. 2553 งบกลาง รายการเงินสำรองจ่ายเพื่อกรณีฉุกเฉินหรือจำเป็น รวมทั้งให้หน่วยงานที่เกี่ยวข้องรายงานผลการจัดสรรเงินงบกลาง ผลการดำเนินงาน และผลการเบิกจ่ายเงินงบกลางให้คณะกรรมการ ป.ป.ส. และสำนักงบประมาณทราบทุกเดือนด้วย</p></body>
</news>
