<teiHeader>
<fileDesc>
<titleStmt>
  <title>ฆ่าโหดผ่าอก-ตัดจู๋ สาวกเสื้อแดงทิ้งน้ำชี พุ่งปมพบกิ๊กระหว่างชุมนุม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-29 18:30:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269862272&catid=17  </bibl>
</sourceDesc>
</fileDesc>
</teiHeader>
<news>
<headline>ฆ่าโหดผ่าอก-ตัดจู๋ สาวกเสื้อแดงทิ้งน้ำชี พุ่งปมพบกิ๊กระหว่างชุมนุม</headline>
<lead></lead>
<neck></neck>
<body><p>เมื่อเวลา 08.50 น. วันที่ 29 มี.ค. <persName>พ.ต.ท.สุพรรณ จิตรโท</persName> สารวัตรเวร สภ.ย่อยท่าพระ อ.เมืองขอนแก่น ได้รับแจ้งว่า พบศพคนถูกฆ่าตายลอยน้ำมาติดอวนดักปลาในลำน้ำชี ใต้สะพานหนองบัวดีหมี หมู่ 7 ต.ท่าพระ อ.เมือง จ.ขอนแก่น จึงรายงานให้ผู้บังคับบัญชาทราบ  จึงรุดไปตรวจสอบพร้อม  <persName>พ.ต.อ.สันติ ไทยเสถียร</persName> รอง ผบก.สส.ภ.4 <persName>พ.ต.อ.สุจินต์ นิจพานิชย์</persName>  ผกก.สภ.เมืองขอนแก่น <persName>พ.ต.ท.นพเก้า โสมนัส</persName> รอง ผกก.ป.สภ.เมืองขอนแก่น <persName>พ.ต.ท.จิรวัฒน์ พุฒซ้อน</persName> หน.สภ.ย่อยท่าพระ  <persName>น.พ.วัฒนา หาญพานิชย์</persName>  แพทย์เวร รพ.ศรีนครินทร์ ม.ขอนแก่น มูลนิธิขอนแก่นสามัคคีอุทิศ</p>
<p>เมื่อไปถึงเจ้าหน้าที่ได้นำศพขึ้นมาบนฝั่ง ทราบชื่อต่อมาว่า <persName>นายชู ศรีชนะ</persName>  อายุ 60 ปี อยู่บ้านเลขที่ 87 / 1 หมู่ 10 บ้านดอนบม ต.เมืองเก่า อ.เมือง จ.ขอนแก่น สภาพศพเปลือยเปล่าที่ใบหน้าถูกของมีคนกรีดตามแก้มทั้งสองข้าง มีดกรีดที่ลำคอลากลงมาที่หน้าอกเห็นไส้ทะลักออกมา พบอวัยวะเพศชายถูกตัดออก  นอกจากนี้ที่หน้าขาทั้งสองข้างถูกของมีคมเฉือนจนเป็นแผลทางยาว สภาพส</p>
<p>ต่อมาได้มี <persName>นางศรี ศรีชนะ</persName> อายุ 52 ปี  ซึ่งระบุว่า เป็นภรรยาของผู้เสียชีวิต  เนื่องจากสามีแขนข้างซ้ายมีรอยสักยันต์เป็นรูปอักขระ และมีรูปสมอเรือติดอยู่ นอกจากนี้ในปากผู้ตายมีฟันหักไป 4 ซีก โดยระบุว่า สามีตนเองหายไปตั้งแต่วันที่ 19 มี.ค.ที่ผ่านมา ขณะที่ผู้ตายได้นำวัวไปเลี้ยงในทุ่งนาใกล้ลำน้ำชี บ้านดอนบม หมู่ 10 ต.เมืองเก่า อ.เมือง จ.ขอนแก่น ตั้งแต่เช้ากระทั่งตกตอนเย็นก็ไม่กลับมาบ้าน เมื่อ<persName>นางศรี</persName>และญาติได้ออกตามหาพบแต่วัว และรองเท้าแตะตกอยู่ในจุดที่ผู้ตายเลี้ยงวัว ส่วนผู้ตายไม่พบ จึงได้ออกตามหาจนทั่วก็ไม่พบ ก็ได้แจ้งความไว้ที่ สภ.ย่อยเมืองเก่า อ.เมืองขอนแก่น ซึ่งพนักงานสอบสวนได้ลงประจำวันไว้เป็นหลักฐานกรณีคนหาย</p>
<p>จากการสอบสวนเบื้องต้น พบว่าผู้ตายถูกฆ่าอย่างโหดเหี้ยมทิ้งลำน้ำชี ทราบว่า <persName>นายชู</persName>มีนิสัยพูดจาโผงผาง เป็นคนเจ้าชู้และมีฐานะดีในหมู่บ้าน นอกจากนี้<persName>นายชู</persName>เป็นคนที่ชอบการเมืองของกลุ่ม นปช.  ซึ่งหากมีการชุมนุมคนเสื้อแดงที่หน้าศาลากลางจังหวัดขอนแก่น <persName>นายชู</persName>จะเข้าร่วมชุมนุมด้วยทุกครั้ง ใน กทม. ก็เคยไปกระทั่งไปพบกับหญิงสาวคนหนึ่งขณะที่ไปร่วมชุมนุมที่หน้าศาลากลางจังหวัดขอนแก่น จนได้เป็นกิ๊กกัน กระทั่งวันเกิดเหตุคาดว่าเป็นวันที่ 19 มี.ค.ที่ผ่านมา <persName>นายชู</persName>ผู้ตายได้นำวัวไปเลี้ยงคนเดียวในหมู่บ้านดอนบมใกล้กับลำน้ำชี จึงถูกคนร้ายฆ่าตายตัดอวัยวะเพศทิ้ง และนำศพไปทิ้งในลำน้ำชีจนลอยไปติดอวนหาปลาอยู่แถวใต้สะพานบ้านหนองบัวดีหมี หมู่7 ต.ท่าพระ และมีคนมาพบศพดังกล่าว</p>
<p>อย่างไรก็ตามพนักงานสืบสวน สภ.เมืองขอนแก่น ร่วมกับ บก.สส.ภ.4 ได้ออกสืบสวนสอบสวนตามหาคนร้ายที่คาดว่ามีไม่ต่ำกว่า 2 – 3 คน โดยตั้งประเด็นการสอบสวน คือ เรื่องชู้สาวจนเกิดหึงหวงขึ้นมา ส่วนประเด็นชิงทรัพย์ยังไม่ได้ตัดทิ้ง ส่วนศพ<persName>นายชู</persName>ได้ให้มูลนิธิขอนแก่นสามัคคีอุทิศนำนำส่ง รพ.ศรีนครินทร์ ม.ขอนแก่น ให้แพทย์ผ่าพิสูจน์เพื่อหาข้อเท็จจริงของการตายก่อนมอบศพให้ญาติมารับไปจัดการตามประเพณีทางศาสนา ต่อไป.</p></body>
</news>
