<teiHeader>
<fileDesc>
<titleStmt>
  <title>ประกบยิงหัวหน้างานบริษัทดับคาถนน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-08 23:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58970  </bibl>
</sourceDesc>
</fileDesc>
</teiHeader>
<news>
<headline>ประกบยิงหัวหน้างานบริษัทดับคาถนน</headline>
<lead>โจรใต้ลอบฆ่าผู้บริสุทธิ์ ประกบยิงหัวหน้างานบริษัทดับคาถนน ที่ปัตตานี</lead>
<neck></neck>
<body><p>วันนี้ (8 เม.ย.) ผู้สื่อข่าวรายงานว่า <persName>พ.ต.อ.มนัส ศิกษมัต</persName> ผกก.สภ.เมืองปัตตานี ได้รับแจ้งมีเหตุยิงกันบนถนนสายปัตตานี-หาดใหญ่ ม.4 ต.รูสะมิแล นำกำลังไปที่เกิดเหตุ พร้อมด้วย ว่าที่ <persName>รต.เลิศเกียรติ วงศ์โพธิ์พันธ์</persName> รองผู้ว่าปัตตานี <persName>พล.ต.ต.พิเชษฐ์ ปิติเศรษฐพันธ์</persName> ผบก. <persName>พท.ชาคริต สนิทพ่วง</persName> ผบ.ฉก.ปัตตานี 23 ไปถึงพบผู้เสียชีวิตนอนตายจมกองเลือดตกข้างทาง ทราบชื่อ <persName>นายอุบล อ่อนทรัพย์</persName> อายุ 50 ปี อยู่ อ.หนองจิก จ.ปัตตานี ถูกยิงด้วยอาวุธปืนขนาด 9 มม. เข้าศรีษะ และลำตัว จำนวน 2 นัด ใกล้กันพบรถ จยย.ยี่ห้อฮอนด้า ทะเบียน จ 3563 ปัตตานี และมีปลอกกระสุน จำนวน 3 ปลอก ตกอยู่บนถนน</p>
<p>สอบสวนทราบว่า ผู้ตายเป็นหัวหน้าฝ่ายผลิตคอนกรีตของ บริษัท ปัตตานีคอนกรีต ก่อนเกิดเหตุผู้ตายได้ขี่รถ จยย.มาจากบ้านพักที่ อ.หนองจิก เพื่อไปเบิกเงินที่บริษัท ระหว่างจะเดินทางกลับบ้านถูกคนร้าย 2 คน ขี่รถ จยย.ตามประกบยิงจนเสียชีวิต เจ้าหน้าที่เชื่อว่า คนร้ายน่าจะเป็นชุดเดียวกันที่เคยก่อเหตุยิงพนักงานของบริษัทดังกล่าวเสีย ชีวิตไปก่อนหน้านี้แล้ว 3 ราย ซึ่งสาเหตุได้ตั้งไว้ 2 ประเด็น คือ เรื่องส่วนตัว และอาจจะเชื่อมโยงการสร้างสถานการณ์ความไม่สงบ</p></body>
</news>
