<teiHeader>
<fileDesc>
<titleStmt>
  <title>"วีระ"บุกกองปราบฯ แจ้งจับ"อริสมันต์" ความผิดความมั่นคงของรัฐ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-08 13:52:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268031134&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>วีระ</persName>"บุกกองปราบฯ แจ้งจับ"<persName>อริสมันต์</persName>" ความผิดความมั่นคงของรัฐ</headline>
<lead></lead>
<neck></neck>
<body><p>ผู้สื่อข่าวรายงานว่า <persName>นายวีระ สมความคิด</persName> ประธานกลุ่มพิทักษ์สิทธิเสรีภาพของประชาชน แนวร่วมกลุ่มพันธมิตรประชาชนเพื่อประชาธิปไตย เดินทางเข้าพบ <persName>พ.ต.ท.สวิก นุชเจริญผล</persName> พงส. (สบ2) กก. 3 บก.ป. เพื่อแจ้งความดำเนินคดีกับ<persName>นายอริสมันต์ พงษ์เรืองรอง</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ (นปช.) ในความผิดต่อความมั่นคงของรัฐภายในราชอาณาจักร ตามประมวลกฎหมายอาญา มาตรา 113 , 114 และ 116 โดยนำแผ่นซีดีและดีวีดีคลิปเสียงของ<persName>นายอริสมันต์</persName>ที่กล่าวในการชุมนุมคนเสื้อแดงที่กองทัพบก เมื่อวันที่ 29 มกราคมที่ผ่านมาและที่กล่าวบนเวทีความจริงสัญจร ลานน้ำพุบึงแก่นนคร จ.ขอนแก่น เมื่อวันที่ 31 ม.ค.ที่ผ่านมา มามอบไว้เป็นหลักฐาน</p>
<p><persName>นายวีระ</persName> ระบุว่า การกล่าวปราศรัยของ<persName>นายอริสมันต์</persName>ทั้งสองแห่งนั้น มีเนื้อหาเข้าข่ายการชี้ชวนประชาชนให้ก่อความไม่สงบตามสถานที่ราชการ องค์กรอิสระ และบุคคลสำคัญ ซึ่งการกระทำดังกล่าวเข้าข่ายความผิดต่อความมั่นคงของรัฐ นอกจากนี้ ยังมีการนำมาเผยแพร่ซ้ำทางอินเตอร์เน็ตอีกด้วย ซึ่งขณะนี้ใกล้ถึงกำหนดชุมนุมใหญ่ของคนเสื้อแดงในวันที่ 12-14 มี.ค.นี้ แต่ยังไม่มีหน่วยงานใดดำเนินคดีกับ<persName>นายอริสมันต์</persName> ตนจึงต้องเข้าร้องทุกข์ดังกล่าว</p>
<p>เบื้องต้นพนักงานสอบสวนได้รับเรื่องร้องทุกข์และสอบปากคำไว้เป็นหลักฐานเพื่อเสนอผู้บังคับบัญชาการพิจารณาสั่งการต่อไป
</p></body>
</news>
