<teiHeader>
<fileDesc>
<titleStmt>
  <title>Matichon Online: ˹ѧ��;������Ԫ��͹�Ź� : ˹ѧ��;����س�Ҿ ���ͤس�Ҿ�ͧ�����  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-05 15:14:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270455274&catid=17  </bibl>
</sourceDesc>
</fileDesc>
</teiHeader>
<news>
<headline>ลูกสาวนักข่าวช่อง 7 หวิดถูกไอ้หื่นญาติตร.พยายามข่มขืนในห้องน้ำ</headline>
<lead></lead>
<neck></neck>
<body><p>เมื่อเวลา 10.50น.วันที่ 5 เมษายน <persName>พ.ต.ท.พงษ์ธรณ์ เอื้อประเสริฐ</persName> สารวัตรสอบสวน สภ.ประตูน้ำจุฬาลงกรณ์ อ.ธัญบุรี จ.ปทุมธานี ได้รับแจ้งเหตุจาก  ผู้สื่อข่าวไทยทีวี กองทัพบกช่อง 7 สีประจำจังหวัดปทุมธานี และเป็นเจ้าของร้านอาหารผักบุ้งลอยฟ้าว่า <persName>น.ส.ฟ้า</persName> (นามสสมติ)   อายุ 19 ปี นักศึกษาปี 2  มหาวิทยาลัยเอกชนแห่งหนึ่ง ได้ถูก<persName>นายณัฐพงศ์ เสริฐศรี</persName> อายุ 19 ปี พยายามบุกเข้าไปข่มขืนแล้วทำร้ายร่างกายภายในห้องน้ำสาธารณะลานจอดรถร้านอาหารผักบุ้งลอยฟ้าถนนรังสิต-นครนายก( คลองสอง) ต.ประชาธิปัตย์ อ.ธัญบุรี เมื่อกลางดึกคืนวันที่ 3 เมษายน ที่ผ่านมา</p>
<p>ด้าน <persName>น.ส.ฟ้า</persName> ให้การว่า หลังจากเลิกเรียน ที่มหาวิทยาลัย ได้มาช่วยพ่อซึ่งเปิดร้านอาหารผักบุ้งลอยฟ้าตั้งอยู่ ย่านที่เกิดเหตุ กระทั่งเวลาประมาณ 00.30.น.เศษ ได้เดินไปเข้าห้องน้ำสาธารณะที่อยู่ฝั่งตรงข้ามห่างจากร้านประมาณ10 เมตร  <persName>นายณัฐพงศ์</persName> ได้มาดักรออยู่ประตูทางเข้าแล้วผลักตนเข้าไปภายในห้องน้ำและบอกว่า ให้อยู่เฉยๆ ถ้าไม่อยากตาย และพยายามจะข่มขืนตนโดยใช้มือลวนลามและถลกกระโปรงจนฉีกขาดซึ่งตนขัดขืนและ<persName>นายณัฐพงศ์</persName> ได้ใช้กำลังต่อยเข้าที่หน้าท้องลำตัวและใบหน้าตนหลายครั้ง ตนจึงร้องขอความช่วยเหลือจากชาวบ้านที่อยู่ใกล้เคียงจนชาวบ้านมาช่วยกันพังประตูห้องน้ำเข้าช่วยเหลือไว้ได้ โดยที่ตนไม่ตกเป็นเหยื่อกามแต่มีบาดแผลถูกทำร้ายได้รับบาดเจ็บบริเวณปากแตก และแน่นที่ท้องน้อย</p>
<p> <persName>น.ส.ฟ้า</persName> กล่าวต่อว่า ระหว่างเกิดเหตุได้มีชายแต่งตัวคล้ายตำรวจนอกเครื่องแบบที่มานั่งรับประทานอาหารด้วยกันกับ<persName>นายณัฐพงศ์</persName> พยายามเข้ามาช่วย<persName>นายณัฐพงศ์</persName> แย่งตัว<persName>นายญัฐพงศ์</persName> ออกจากชาวบ้านและพยายามทำร้าย<persName>นายธวัฒน์</persName> พ่อของตนที่เข้ามาช่วย โดยชายที่แต่งตัวคล้ายตำรวจนอกเครื่องแบบได้นำปืนพกออกมาข่มขู่ ตนจึงแจ้งเจ้าหน้าที่ตำรวจสายตรวจ สภ.ประตุน้ำจุฬาลงกรณ์ มาระงับเหตุและนำตัวมาดำเนินคดี ระหว่างที่นำตัวทั้งหมดส่ง สภ.ประตูน้ำจุฬาลงกรณ์ ชายที่แต่งตัวคล้ายตำรวจนอกเครื่องแบบยังได้พูดจาข่มขู่ต่างๆนาและขับรถไปที่ร้านอีกหลายครั้งตนกับพ่อจึงมาแจ้งความเพิ่มเติมว่าถูกข่มขู่</p>
<p><persName>พ.ต.ท.พงษ์ธรณ์</persName> เปิดเผยว่าจากการสอบสวน <persName>นายณัฐพงศ์</persName> ให้การว่าก่อนเกิดเหตุได้เข้ามานั่งรับประทานอาหารที่ร้านผักบุ้งลอยฟ้ากับพี่ชายและพี่สะใภ้รวม 3 คนโดยไม่ยอมให้การว่า ทั้งสองชื่ออะไร ซึ่งขณะที่นั่งรับประทานอาหารอยู่ที่โต๊ะในร้านผักบุ้งลอยฟ้าหันไปเห็น <persName>น.ส.ฟ้า</persName>  ยืนอยู่ในร้านสวมชุดนักศึกษากระโปรงสั้นจึงเกิดอารมณ์เปลี่ยว เมื่อเห็นว่า <persName>น.ส.ฟ้า</persName>  เดินไปเข้าห้องน้ำที่อยู่ฝั่งตรงข้ามจึงตามไปดักหมายข่มขืน จึงได้แจ้งข้อหา 1.พยายามข่มขืนกระทำชำเราหญิงอื่นโดยใช้กำลังประทุษร้าย 2.ทำร้ายร่างกายผู้อื่นได้รับบาดเจ็บ 3.ทำให้เสียทรัพย์ และ 4.กังขังหน่วงเหนี่ยว ซึ่งเช้าวันเดียวกันได้นำตัวฝากขังยังศาลจังหวัดธัญบุรีแล้วรอส่งตัวฟ้องศาล ส่วน นักข่าวช่อง  7 ผู้เสียหายที่เข้ามาแจ้งความเพิ่มเติมให้ดำเนินคดีกับชายที่แต่งตัวคล้ายตำรวจที่มากับผู้ต้องหาและพยายามใช้อาวุธปืนข่มขู่ทางพนักงานสอบสวนจะได้แจ้งข้อกล่าวหาไปแล้ว ซึ่งทราบว่าเป็นเจ้าหน้าที่ตำรวจอยู่ใน สภ.ลาดหลุมแก้ว จริงและจะติดตามตัวมาดำเนินคดีต่อไป</p></body>
</news>
