<teiHeader>
<fileDesc>
<titleStmt>
  <title>ตร.เตรียมออกหมายจับ"สนธิ" หากไม่เข้ามอบตัวคดีหมิ่นเบื้องสูงพรุ่งนี้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-01 16:13:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267521238&catid=17  </bibl>
</sourceDesc>
</fileDesc>
</teiHeader>
<news>
<headline>ตร.เตรียมออกหมายจับ"<persName>สนธิ</persName>" หากไม่เข้ามอบตัวคดีหมิ่นเบื้องสูงพรุ่งนี้</headline>
<lead></lead>
<neck></neck>
<body><p>เมื่อเวลา 15.00 น. วันที่ 2 มีนาคม <persName>พล.ต.ต.วิชัย สังข์ประไพ</persName> ผบก.น.1 เปิดเผยถึงความคืบหน้าภายหลังจากที่อัยการมีคำสั่งฟ้อง<persName>นายสนธิ ลิ้มทองกุล</persName> แกนนำกลุ่มพันธมิตรประชาชนเพื่อประชาธิปไตย และหัวหน้าพรรคการเมืองใหม่ ในคดีหมิ่นเบื้องสูงว่า ภายหลังจากที่อัยการได้มีหนังสือติดต่อประสานมาเพื่อขอให้ทางเจ้าหน้าที่ตำรวจนำตัว<persName>นายสนธิ</persName> ไปส่งฟ้องต่อศาล ดำเนินคดีในข้อหาหมิ่นเบื้องสูง ซึ่งเมื่อวานนี้ (1 มี.ค.) เจ้าหน้าที่ได้ส่งหนังสือติดต่อไปยังทนายความของ<persName>นายสนธิ</persName> เพื่อขอให้<persName>นายสนธิ</persName> เข้ามอบตัว โดยนัดหมายให้มาพบในตอนเช้าของวันพรุ่งนี้  เพื่อทางเจ้าหน้าที่จะได้นำตัว<persName>นายสนธิ</persName> ไปส่งฟ้องต่อศาล  แต่ภายหลังจากที่ยื่นหนังสือไปยังทนายความจนถึงขณะนี้ ทางเจ้าหน้าที่ยังไม่ได้รับการติดต่อกลับมาว่า<persName>นายสนธิ</persName> จะเดินทางมาพบในวันพรุ่งนี้หรือไม่หรือขอเลื่อนในการเข้าพบแต่อย่างใด ซึ่งถ้าหากในวันพรุ่งนี้<persName>นายสนธิ</persName> ไม่ได้เดินทางมามอบตัว ทางเจ้าหน้าที่ก็จะดำเนินการตามข้อเสนอของอัยการ คือการออกหมายจับ<persName>นายสนธิ</persName> เพื่อนำตัวมาส่งฟ้องต่อศาลต่อไป
</p></body>
</news>
