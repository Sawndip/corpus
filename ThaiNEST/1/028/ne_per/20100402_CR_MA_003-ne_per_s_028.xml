<teiHeader>
<fileDesc>
<titleStmt>
  <title>อัยการเลื่อนนัดสั่งคดี"สนธิ"หมิ่นเบื้องสูง นำคำปราศรัย"ดา ตอร์ปิโด"เผยแพร่ซ้ำ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-02 12:36:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270186590&catid=17  </bibl>
</sourceDesc>
</fileDesc>
</teiHeader>
<news>
<headline>อัยการเลื่อนนัดสั่งคดี"<persName>สนธิ</persName>"หมิ่นเบื้องสูง นำคำปราศรัย"<persName>ดา ตอร์ปิโด</persName>"เผยแพร่ซ้ำ</headline>
<lead></lead>
<neck></neck>
<body><p>เมื่อเวลา 10.00 น.วันที่ 2 เมษายน ที่สำนักงานอัยการสูงสุด ถ.รัชดาภิเษก <persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา มีคำสั่งเลื่อนนัดสั่งคดีที่<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย(พธม.) และหัวหน้าพรรคการเมืองใหม่ ตกเป็นผู้ต้องหาในคดีหมิ่นเบื้องสูง กรณีนำคำปราศรัยของ <persName>น.ส.ดารณี ชาญเชิงศิลปะกุล</persName> หรือ <persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ(นปช.) ซึ่งถูกศาลพิพากษาจำคุก 18 ปี ในคดีหมิ่นเบื้องสูง มาเผยแพร่ซ้ำบนเวทีพันธมิตรฯ เมื่อวันที่ 20 กรกฎาคม 51</p>
<p>อธิบดีอัยการฝ่ายคดีอาญา กล่าวว่า ล่าสุดผู้ต้องหาได้ยื่นหนังสือร้องขอความเป็นธรรมต่อ <persName>นายจุลสิงห์ วสันตสิงห์</persName> อัยการสูงสุด  (อสส.)รวมทั้ง คณะทำงานคดีหมิ่นเบื้องสูงของอัยการ ขอให้สอบสวนพยานเพิ่มเติม อีก 1 ปาก คือ <persName>นายเจิมศักดิ์ ปิ่นทอง</persName> ในประเด็นใหม่ที่ยังไม่มีอยู่ในสำนวน ตนจึงมีคำสั่งให้เลื่อนนัดสั่งคดีออกไปอีก 1 เดือน อย่างไรก็ดีหากต่อจากนี้ผู้ต้องหาขอจะมาให้สอบสวนพยานเพิ่มเติมอีก คงต้องพิจารณาว่าเป็นการประวิงเวลาหรือไม่ หากเห็นว่าจงใจไม่เข้าพบอัยการจะสั่งให้พนักงานสอบสวนดำเนินการขออนุมัติหมายจับเพื่อนำตัวมาส่งฟ้องศาลต่อไป เนื่องจากคดีนี้อัยการได้มีคำสั่งฟ้องไว้แล้ว</p></body>
</news>
