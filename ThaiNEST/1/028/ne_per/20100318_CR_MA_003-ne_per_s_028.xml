<teiHeader>
<fileDesc>
<titleStmt>
  <title>"เสธ.หนั่น"ประณามก.ตร.ไม่ย้าย"จ่าเพียร"ลั่นปรับโครงสร้างใหม่จะดีขึ้น ยันนายกฯฟังทุกเสียง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-18 13:35:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268893002&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>เสธ.หนั่น</persName>"ประณามก.ตร.ไม่ย้าย"<persName>จ่าเพียร</persName>"ลั่นปรับโครงสร้างใหม่จะดีขึ้น ยันนายกฯฟังทุกเสียง</headline>
<lead>พท. ตั้งกระทู้ถาม แนวทางปฎิบัติหน้าที่ของรัฐ กับกลุ่มคนเสื้อแดง นายกฯ มอบ <persName>เสธ.หนั่น</persName>แจงแทน ยัน "<persName>มาร์ค</persName>" พยายามรักษาปชต. รับฟังทุกเสียง เชื่อ นายกฯไม่ขัดใช้อำนาจเปิดสภาหาทางออกตามม.179 ประณามก.ตร.ไม่สนใจ"<persName>จ่าเพียร</persName>" หากปรับโครงสร้างตำรวจใหม่จะดีขึ้น</lead>
<neck></neck>
<body><p>ที่รัฐสภา เมื่อวันที่ 18 มีนาคม <persName>นายไพจิต  ศรีวรขาน</persName> ส.ส.นครพนม พรรคเพื่อไทยตั้งกระทู้ถามสด<persName>นายอภิสิทธิ์  เวชชาชีวะ</persName> นายกรัฐมนตรี ถึงกรณีปัญหาการเรียกร้องของประชาชนต่อการปฎิบัติหน้าที่ของนายกรัฐมนตรี โดยนายกรัฐมนตรีได้มอบหมายให้<persName>พล.ต.สนั่น  ขจรประศาสน์</persName> รองนายกรัฐมนตรีมาชี้แจงแทน</p>
<p><persName>นายไพจิต</persName> ถามว่า นายกรัฐมนตรีมีแนวทางในการปฎิบัติอย่างไรต่อผู้ชุมนุม และจะฟังเสียงของประชาชน 1 ล้านเสียงหรือไม่ รวมไปถึงกรณีที่<persName>นายสุเทพ  เทือกสุบรรณ</persName> รองนายกรัฐมนตรี ฝ่ายความมั่นคงระบุว่ามีการจ่ายเงินให้ส.ส.พรรคเพื่อไทยคนละ 15 ล้านบาทเพื่อเป็นน้ำเลี้ยงสนับสนุนการชุมนุมของกลุ่มคนเสื้อแดง </p>
<p><persName>พล.ต.สนั่น</persName> กล่าวว่า ตนมีความเชื่อมั่นว่านายกรัฐมนตรีพยายามที่จะรักษาประชาธิปไตย ดังนั้นเสียงเดียวหรือล้านเสียงก็ต้องรับฟัง เหตุที่ประชาชนมาชุมนุมกันอยู่ขณะนี้ นายกรัฐมนตรีได้แต่งตั้งให้<persName>นายกอร์ปศักดิ์  สภาวสุ</persName> เลขาธิการนายกรัฐมนตรี พูดจากับผู้ชุมนุมซึ่งที่ผ่านมาก็มีการประสาน รับฟังความต้องการของกลุ่มผู้มาชุมนุมอยู่ สำหรับกรณีของ<persName>นายสุเทพ</persName> นั้นตนไม่ทราบจึงไม่สามารถตอบแทนได้</p>
<p><persName>นายไพจิต</persName> ถามต่อว่า ตนติดใจคำพูดของนายกฯอย่างมากถึงกรณีที่คนเสื้อแดงบริจาคเลือด โดยนายกฯระบุว่าเป็นเรื่องของกลุ่มผู้ชุมนุมไม่เกี่ยวกับรัฐบาล ตนสะท้อนใจว่าคนที่เป็นนายกรัฐมนตรีพูดเช่นนี้ได้อย่างนี้  แทนที่จะมีท่าทีของการเจรจากับกลุ่มคนเสื้อแดงแต่ก็ไม่มี รวมถึงกรณีที่ขึ้นฮ.ออกจากราบ 11 หนีผู้ชุมนุมด้วย ทั้งนี้ขอถาม<persName>พล.ต.สนั่น</persName>ถึงความเห็นการแก้ไขปัญหาถามความเห็นกรณีการยุบสภา การลาออก หรือเปิดอภิปรายทั่วไปโดยไม่มีการลงมติตามมาตรา 179 กรณีการชุมนุมนั้นรัฐบาลคิดจะทำกันบ้างหรือไม่  นอกจากนี้รัฐบาลชุดนี้ยังมีปัญหาในหลักการการบริหาร โดยเฉพาะกรณีการเสียชีวิตของ<persName>พล.ต.อ.สมเพียร เอกสมญา</persName> อดีต ผกก.สภ.บันนังสตา จ.ยะลา  เรื่องนี้ใครจะรับผิดชอบ นายกฯจะทำอย่างไร</p>
<p><persName>พล.ต.สนั่น</persName> กล่าวว่า นายกฯขึ้นฮ.เพื่อบินออกไปตรวจการจราจรในกทม. นอกจากนี้ในภาวะเช่นนี้ทุกนายกรัฐมนตรีไม่ว่าจะเป็นใครก็ตามไม่สามารถที่จะพบปะพี่น้องประชาชนที่มีใจเร่าร้อนได้ ส่วนในกรณีที่นายกฯระบุเรื่องการบริจาคเลือดว่าเป็นเรื่องของผู้ชุมนุมนั้น ตนเห็นว่าก็เป็นเรื่องของผู้ชุมนุมจริงๆ แต่กรณีนี้ตนไม่ได้ยั่วยุใดๆ สำหรับกรณีการเปิดประชุมตาม.179 นั้น เชื่อว่าหากมีการพูดจากับผู้ชุมนุมได้ระดับหนึ่ง นายกฯคงไม่ขัดข้องที่จะใช้สภามาหารือเพื่อแก้ไขปัญหา</p>
<p><persName>พล.ต.สนั่น</persName> กล่าวว่า สำหรับกรณี<persName>พล.ต.อ.สมเพียร</persName>นั้น  เป็นเรื่องที่ทุกคนสลดใจเป็นอย่างยิ่ง การทำงานของสำนักงานตำรวจแห่งชาติช้ามาก ไม่ได้พิจารณาคำร้องเรียนที่นายกรัฐมนตรีส่งไปให้ว่ามีความจำเป็นอย่างไร คนปฎิบัติหน้าที่มา 40 ปี อยากออกแสดงว่าไม่ไหวแล้ว ตนขอประนามคณะกรรมการข้าราชการตำรวจ หรือ (ก.ตร.)ชุดนี้ ถ้าปรับโครงสร้างตำรวจได้ใหม่เชื่อว่าประชาชนจะได้รับความเป็นธรรมมากยิ่งขึ้น ขณะนี้ซื้อกันไปหมด เมื่อก่อนยังไม่เท่านี้เลย</p>
<p>อย่างไรก็ตาม<persName>นายวิทยา แก้วภราดัย</persName> ประธานคณะกรรมการประสานงานพรรคร่วมรัฐบาล(วิปรัฐบาล) ได้ชี้แจงถึงกรณีที่มีมติไม่ให้ส.ส.พรรคร่วมเข้าประชุมร่วมรัฐสภา และประชุมสภาผู้แทนราษฎรเมื่อ 2 วันที่ผ่านมา ว่า ตนไม่ได้ใช้อำนาจอะไรชักชวนสมาชิกให้ไม่มาประชุม แต่จากการหารือพรรคร่วมทั้งหมดว่ารู้สึกอย่างไรการประชุมสภา รวมถึงฟังเสียงจากวุฒิสภาด้วย วันนี้ไม่มีใครอยากเติมฟื้นเข้าไปในกองไฟ ทุกคนมีประสบการณ์ มาแล้ว ดังนั้นไม่เสียหน้าหรอกถ้าตนจะถอยซักก้าวเพื่อไม่ให้แผ่นดินเดือดร้อน </p></body>
</news>
