<teiHeader>
<fileDesc>
<titleStmt>
  <title>"นาธาน"พลิ้วอ้างต่อศาลแม่บ้านโอนเงินใช้หนี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100126/45917/%e0%b8%99%e0%b8%b2%e0%b8%98%e0%b8%b2%e0%b8%99%e0%b8%9e%e0%b8%a5%e0%b8%b4%e0%b9%89%e0%b8%a7%e0%b8%ad%e0%b9%89%e0%b8%b2%e0%b8%87%e0%b8%95%e0%b9%88%e0%b8%ad%e0%b8%a8%e0%b8%b2%e0%b8%a5%e0%b9%81%e0%b8%a1%e0%b9%88%e0%b8%9a%e0%b9%89%e0%b8%b2%e0%b8%99%e0%b9%82%e0%b8%ad%e0%b8%99%e0%b9%80%e0%b8%87%e0%b8%b4%e0%b8%99%e0%b9%83%e0%b8%8a%e0%b9%89%e0%b8%ab%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>"<persName>นาธาน</persName>"พลิ้วอ้างต่อศาลแม่บ้านโอนเงินใช้หนี้</headline>
<lead>�<persName>นาธาน</persName>� พลิ้วเงินโอนเป็นเงินใช้หนี้ที่แม่บ้านยืมไปรักษาแม่ ปฏิเสธทุกข้อหาไม่ได้โกงอดีตแม่บ้าน</lead>
<neck></neck>
<body><p>เมื่อวันที่ 25 มกราคม <persName>นายนาธาน โอร์มาน</persName> ซึ่งเป็นผู้ต้องหาในคดีฉ้อโกง พร้อมด้วย <persName>น.ส.สมาน สุขเสริม</persName> อดีตแม่บ้านของ<persName>นายนาธาน</persName> ซึ่งเป็นฝ่ายโจทก์ เดินทางไปที่ศาลจังหวัดอำนาจเจริญ โดยผู้พิพากษาอ่านสำนวนที่อัยการเป็นโจทก์ยื่นฟ้องจำเลยในข้อหาฉ้อโกงว่า ตามที่โจทก์ฟ้องจำเลยในคดีนี้ เนื่องจากจำเลยหลอกลวง <persName>น.ส.สมาน</persName> ว่าจะนำเงินไปใช้จ่ายในการเดินทางไปแสดงภาพยนตร์ที่ต่างประเทศ รวมกัน 6 ครั้ง เป็นเงิน 7.4 แสนบาท แต่ไม่ได้ไปจริง ถือเป็นกลอุบายหลอกให้เชื่อ จึงเป็นความผิด ซึ่งนายนาธานปฏิเสธศาลในทุกข้อกล่าวหา โดยยืนยันว่าไม่ได้กู้เงินจาก <persName>น.ส.สมาน</persName>แม้แต่บาทเดียว</p>
<p> <persName>นายนาธาน</persName> ให้การด้วยว่า ได้ว่าจ้าง <persName>น.ส.สมาน</persName>ให้เป็นแม่บ้านนาน 10 ปี การที่โอนเงินเข้าบัญชีของจำเลยตามที่โจทก์ฟ้องนั้น ความจริงเป็นการโอนเงินเพื่อใช้หนี้ให้จำเลย ซึ่ง <persName>น.ส.สมาน</persName>เคยยืมเงินไปรักษาพยาบาลแม่ที่ป่วย ไม่ใช่การโอนเงินเพื่อให้ยืมหรือเพื่อใช้จ่ายไปแสดงภาพยนตร์ต่างประเทศ ตามที่ <persName>น.ส.สมาน</persName>อ้างแต่ประการใด พร้อมกันนี้<persName>นายนาธาน</persName>ยืนยันว่าขอต่อสู้คดี</p>
<p> ต่อมาศาลได้ทำการไกล่เกลี่ยคู่กรณี แต่ก็ยังไม่สามารถตกลงกันได้ และนัดไกล่เกลี่ยอีกครั้งในวันที่ 22 กุมภาพันธ์นี้</p>
<p> ทั้งนี้ตำรวจ สน.พญาไท ออกหมายเรียก<persName>นายนาธาน</persName> ครั้งที่ 1 ในคดีปลอมแปลงเอกสาร เพื่อรับรางวัลเยาวชนดีเด่น โดยให้ไปพบพนักงานสอบสวนในวันที่ 28 มกราคมนี้</p></body>
</news>
