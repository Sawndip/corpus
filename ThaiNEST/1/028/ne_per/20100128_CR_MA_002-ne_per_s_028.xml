<teiHeader>
<fileDesc>
<titleStmt>
  <title>ศาลยกฟ้องล้มละลาย "เสธ.แดง" เชื่อมีเงินพอจ่ายค่าหมิ่น "พล.ต.อ.สันต์" 20 ล้านพร้อมดอกเบี้ย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-28 10:37:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264649877&catid=17  </bibl>
</sourceDesc>
</fileDesc>
</teiHeader>
<news>
<headline>ศาลยกฟ้องล้มละลาย "<persName>เสธ.แดง</persName>" เชื่อมีเงินพอจ่ายค่าหมิ่น "<persName>พล.ต.อ.สันต์</persName>" 20 ล้านพร้อมดอกเบี้ย</headline>
<lead></lead>
<neck></neck>
<body><p>ศาลล้มละลายกลาง มีคำพิพากษายกฟ้องคดีที่ <persName>พล.ต.อ.สันต์ ศรุตานนท์</persName> อดีต ผบ.ตร.ยื่นฟ้อง <persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก ซึ่งถูกพักราชการ เป็นจำเลย เรื่องขอให้ศาลสั่งเป็นบุคคลล้มละลาย กรณีที่<persName>พล.ต.ขัตติยะ</persName>ไม่ชำระเงินจำนวน 20 ล้านบาท พร้อมดอกเบี้ยร้อยละ 7.5 ต่อปี ให้ <persName>พล.ต.อ.สันต์</persName> หลังจากที่ศาลแพ่งมีคำสั่งให้<persName>พล.ต.ขัตติยะ</persName> ชำระเงินดังกล่าว กรณีที่กระทำละเมิดหมิ่นประมาท <persName>พล.ต.อ.สันต์</persName></p>
<p>โดยศาลพิเคราะห์แล้วเห็นว่า ชั้นสืบพยาน แม้ <persName>พล.ต.ขัตติยะ</persName> ในฐานะลูกหนี้ จะยอมรับว่า มีหนี้ต้องชำระดังกล่าวจริงแต่คดีดังกล่าว ก็ยังไม่ถึงที่สุด ซึ่งการพิจารณาคดีของแต่ละชั้นศาล ยังอาจเปลี่ยนแปลงได้ ประกอบกับ <persName>พล.ต.ขัตติยะ</persName> เป็นข้าราชการชั้นผู้ใหญ่ ได้รับเงินเดือนแน่นอนในแต่ละเดือนประมาณ 80,000 บาทเศษ <persName>พล.ต.ขัตติยะ</persName>จึงอยู่ในสภาพที่จะขนขวายหาเงินมาชำระหนี้ได้ กรณีจึงยังไม่มีเหตุที่ศาลจะสั่งให้เป็นบุคคลล้มละลาย</p>
<p></p></body>
</news>
