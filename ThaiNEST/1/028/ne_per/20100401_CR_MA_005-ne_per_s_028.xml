<teiHeader>
<fileDesc>
<titleStmt>
  <title>"อัยการ"เดินหน้าสั่ง ก.คลัง อายัดทรัพย์"แม้ว" 4.6 หมื่นล้าน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-01 16:46:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270115194&catid=17  </bibl>
</sourceDesc>
</fileDesc>
</teiHeader>
<news>
<headline>"อัยการ"เดินหน้าสั่ง ก.คลัง อายัดทรัพย์"<persName>แม้ว</persName>" 4.6 หมื่นล้าน</headline>
<lead></lead>
<neck></neck>
<body><p><persName>นายวัยวุฒิ หล่อตระกูล</persName>  รองอัยการสูงสุด  ในฐานะประธานคณะทำงานอัยการรับผิดชอบคดีที่คณะกรรมการตรวจสอบการกระทำที่ก่อให้เกิดความเสียหายแก่รัฐ(คตส.) กล่าวเมื่อวันที่ 1 เมษายน ถึงความคืบหน้าถึงผลการประชุมร่วมกับกรมบัญชีกลางกระทรวงการคลัง  คณะกรรมการป้องกันและปราบปรามการทุจริตแห่งชาติ(ป.ป.ช.)  กรมบังคับคดี และ อัยการ  เกี่ยวกับการบังคับยึดทรัพย์จำนวน 46,373 ล้านบาทของ <persName>พ.ต.ท.ทักษิณ ชินวัตร</persName> อดีตนายกรัฐมนตรี  และครอบครัวว่า  คณะทำงานได้ประชุมร่วมกันเกี่ยวกับเรื่องนี้ เมื่อวันที่ 28 มีนาคมที่ผ่านมา   และทางอัยการก็ได้มีหนังสือแจ้งให้ประธาน ป.ป.ช.  และปลัดกระทรวงการคลังดำเนินการบังคับคดีตามขั้นตอนแล้วเมื่อวันที่ 30 มีนาคม ซึ่งเรื่องนี้ตนได้แจ้งให้<persName>นายจุลสิงห์ วสันตสิงห์</persName> อัยการสูงสุด ทราบแล้ว  และให้ดำเนินการตามขั้นตอนต่าง ๆได้</p>
<p>ส่วนที่ทนายความของ <persName>พ.ต.ท.ทักษิณ</persName> และครอบครัวได้ยื่นคำร้องอุทธรณ์  และทุเลาการบังคับคดีโดยให้ที่ประชุมใหญ่ศาลฎีกามีคำสั่งหรือคำพิพากษาให้ยกคำร้องของอัยการสูงสุด ผู้ร้อง และเพิกถอนคำพิพากษาของศาลฎีกาฯที่สั่งให้เงินขายหุ้น และเงินปันผลจำนวน 46,373 ล้านบาทของ<persName>พ.ต.ท.ทักษิณ</persName> ตกเป็นของแผ่นดินนั้น <persName>นายวัยวุฒิ</persName> กล่าวว่า เป็นดุลพินิจของศาลที่จะมีคำสั่งออกมาอย่างไร   สำหรับทรัพย์สินที่อายัดไว้ก็ต้องได้อยู่แล้ว  เพราะ คตส. ได้สั่งอายัดไว้ตั้งแต่ต้น  ซึ่งกระทรวงการคลังได้สั่งธนาคาร พาณิชย์ต่าง ๆ ให้โอนเงินในบัญชีของ <persName>พ.ต.ท.ทักษิณ</persName> และครอบครัว ตามคำสั่งศาลฎีกาฯมาที่กรมบัญชีกลาง กระทรวงการคลังแล้ว</p></body>
</news>
