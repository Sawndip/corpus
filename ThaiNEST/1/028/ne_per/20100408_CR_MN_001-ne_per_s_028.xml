<teiHeader>
<fileDesc>
<titleStmt>
  <title>หมาลอบกัดยิงเอ็ม 79-เอ็ม 16 ถล่มพรรคการเมืองใหม่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-08 06:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048701  </bibl>
</sourceDesc>
</fileDesc>
</teiHeader>
<news>
<headline>หมาลอบกัดยิงเอ็ม 79-เอ็ม 16 ถล่มพรรคการเมืองใหม่</headline>
<lead>หมาลอบกัด 2 ตัวไม่สนประกาศ พ.ร.ก.ฉุกเฉิน ซิ่งจยย.กราดเอ็ม 16 ถล่มพรรคการเมืองใหม่ กระจกแตกรูพรุน ตร.รักษาการณ์หน้าพรรคถูกยิงได้รับบาดเจ็บ 1 นาย เผยแถมพบหัวกระสุนเอ็ม 79 ตกอยู่ภายในห้องแถลงข่าวของพรรคอีกด้วย</lead>
<neck></neck>
<body><p>เมื่อเวลา 00.45 น. วันนี้ (8 เม.ย.) <persName>ร.ต.ท.สุรพล ใจห้าว</persName> พนักงานสอบสวน (สบ 1) สน.นางเลิ้งรับแจ้งเหตุคนร้ายยิงถล่มที่ทำการพรรคการเมืองใหม่ ตั้งอยู่เลขที่ 457 ถนนพระสุเมรุ แขวงบวรนิเวศ เขตพระนคร กทม.จึงรายงานให้ผู้บังคับบัญชาทราบ แล้วจึงรุดไปตรวจสอบที่เกิดเหตุพร้อม <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รอง ผบก.น.1 <persName>พ.ต.อ.รังสรรค์ ประดิษฐผล</persName> ผกก.สน.นางเลิ้ง เจ้าหน้าที่ตำรวจฝ่ายสืบสวน และหน่วยเก็บกู้วัตถุระเบิด บก.ตปพ.บช.น.</p>
<p>ที่เกิดเหตุเจ้าหน้าที่พบประตูบานเลื่อนที่ทำการพรรคมีรอยกระสุน 1 รู ฝ้าปูน 1 รู นอกจากนี้ยังพบว่ากระจกห้องแถลงข่าวชั้น 2 แตกเป็นรู ตรวจสอบภายในห้องดังกล่าว พบหัวกระสุนชนิดเอ็ม 79 กับหัวกระสุน เอ็ม 16 ตกอยู่ภายในห้องด้วย ทั้งนี้จากการตรวจสอบพื้นถนนด้านหน้าที่ทำการพรรคก็พบปลอกกระสุนเอ็ม 16 ตกกระจัดกระจายอยู่จำนวน 12 ปลอก เจ้าหน้าที่จึงเก็บรวบรวมหลักฐานที่พบไปตรวจสอบ</p>
<p>นอกจากนี้ยังมีผู้ได้รับบาดเจ็บ 1 ราย ถูกนำตัวส่งโรงพยาบาลวชิรพยาบาล ทราบชื่อต่อมาคือ <persName>ด.ต.สุพจน์ ขานพล</persName> อายุ 41 ปี ตำรวจที่ทำหน้าที่รักษาการณ์อยู่บริเวณหน้าพรรคการเมืองใหม่มีบาดแผล ถูกกระสุนถากแก้มซ้าย 1 แห่ง และข้อศอกซ้าย 1 แห่ง</p>
<p>จากกการสอบสวน<persName>นายกิตติชัย ใสสะอาด</persName> หัวหน้าชุด รปภ.พรรคการเมืองใหม่ ให้การว่า ก่อนเกิดเหตุเวลาประมาณ 00.30 น.ที่ผ่านมา เห็นรถเก๋งยี่ห้อฮอนด้า สีบรอนซ์เงิน ไม่ทราบรุ่น และหมายเลขทะเบียน ขับนำหน้ารถจักรยานยนต์ยี่ห้อฮอนด้า เวฟ สีเข้ม ไม่ทราบหมายเลขทะเบียนเช่นกัน โดยจำได้ว่าบนรถจักรยานยนต์มีคนร้าย 2 คน ไม่สวมหมวกนิรภัยและสวมชุดสีดำทั้งคู่ ส่วนคนซ้อนท้ายไว้ผมยาว เมื่อรถจักรยานยนต์ผ่านหน้าพรรคคนร้ายที่นั่งซ้อนท้าย ก็ได้ชักอาวุธปืนยาวขึ้นมากราดยิงใส่ที่ทำการพรรค ก่อนจะเร่งเครื่องจักรยานยนต์หลบหนีไปทางสะพานวันชาติ</p>
<p>ผู้สื่อข่าวรายงาน หลังเกิดเหตุเจ้าหน้าที่ได้ทำการตรวจสอบกล้องวงจรปิดที่ติดตั้งบริเวณหน้า พรรคพบว่าสามารถจับภาพคนร้ายที่ก่อเหตุเอาไว้ได้</p></body>
</news>
