<teiHeader>
<fileDesc>
<titleStmt>
  <title>ออกหมายจับเพิ่ม17แกนนำคนเสื้อแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100409/55318/ออกหมายจับเพิ่ม17แกนนำคนเสื้อแดง.html  </bibl>
</sourceDesc>
</fileDesc>
</teiHeader>
<news>
<headline>ออกหมายจับเพิ่ม17แกนนำคนเสื้อแดง</headline>
<lead>ศาล อนุมัติหมายจับตามพ.ร.ก.ฉุกเฉิน เพิ่มอีก 17 แกนนำกลุ่มคนเสื้อแดง พ่วงท้ายด้วย"<persName>เสธแดง</persName>" ด้านศอฉ.รับตั้งจุดสกัดเสื้อแดงได้ผลน้อย</lead>
<neck></neck>
<body><p>(9เม.ย.) ที่กองบังคับการปราบปราม ผู้สื่อข่าวรายงานว่า <persName>พล.ต.ท.ไถง ปราศจากศัตรู</persName> ผู้บัญชาการตำรวจสอบสวนกลาง (ผบช.ก.) สั่งการให้ <persName>พ.ต.อ.สุพิศาล ภักดีนฤนาถ</persName> รักษาราชการแทนผบก.ป. <persName>พ.ต.อ.ศานิตย์ มหถาวร</persName> รองผบก.ป. รวบรวมพยานหลักฐานไปยังศาลอาญาเพื่อขออนุมัติออกหมายจับแกนนำและผู้ร่วมการ ชุมนุมของกลุ่มแนวร่วมประชาธิปไตยต่อต้านเผด็จการแห่งชาติ (นปช.) ตาม พ.ร.ก.บริหารราชการในสถานการณ์ฉุกเฉิน พ.ศ.2548 มาตรา 11 (1) ที่ประกาศให้พนักงานเจ้าหน้าที่มีอำนาจจับกุมและคุมตัวบุคคลที่สงสัยว่าจะ เป็นผู้ร่วมกระทำการให้เกิดสถานการณ์ฉุกเฉิน หรือเป็นผู้ใช้ ผู้โฆษณา ผู้สนับสนุนการกระทำเช่นว่านั้น หรือปกปิดข้อมูลเกี่ยวกับการกระทำให้เกิดสถานการณ์ฉุกเฉิน</p>
<p>ทั้งนี้เท่าที่มีเหตุจำเป็นเพื่อป้องกันมิให้บุคคลนั้นกระทำการหรือร่วม มือกระทำการใดๆอันจะทำให้เกิดเหตุการณ์ร้ายแรง หรือเพื่อให้เกิดความร่วมมือในการระงับเหตุการณ์ร้ายแรงเพื่อนำตัวมาดำเนิน การตามกฎหมายต่อไป</p>
<p>ผู้สื่อข่าวรายงานว่า หลังศาลพิจารณาพยานหลักฐานแล้วได้อนุมัติหมายจับแกนนำและผู้ร่วมชุมนุมนปช. ฐานเป็นผู้ต้องสงสัย เป็นผู้สนับสนุนการกระทำให้เกิดสถานการณ์ฉุกเฉิน ตาม พ.ร.ก.บริหารราชการในสถานการณ์ฉุกเฉิน พ.ศ.2548 มาตรา 11 (1) ตามหมายจับที่ ฉฉ 8-24/2553 ลงวันที่ 8 เม.ย.53 รวมจำนวนทั้งสิ้น 17 คน ได้แก่ 1.<persName>นพ.เหวง โตจิราการ</persName> อายุ 59 ปี 2.<persName>นางดารุณี กฤตบุญญาลัย</persName> อายุ 61 ปี 3.<persName>นายจรัญ ดิษฐาอภิชัย</persName> อายุ 63 ปี 4.<persName>นายณัฐวุฒิ ใสยเกื้อ</persName> อายุ 35 ปี 5.<persName>นายนิสิต สินธุไพร</persName> อายุ 50 ปี 6.<persName>นายวีระ มุสิกพงศ์</persName> อายุ 62 ปี 7.<persName>นายก่อแก้ว พิกุลทอง</persName> อายุ 45 ปี</p>
<p>8.<persName>นายขวัญชัย สารคำ</persName> หรือ<persName>ไพรพนา</persName> อายุ 58 ปี 9.<persName>นายชินวัฒน์ หาบุญพาด</persName> อายุ 66 ปี 10.<persName>นายวิภูแถลง พัฒนภูมิไท</persName> อายุ 58 ปี 11.<persName>นายอดิศร เพียงเกษ</persName> อายุ 57 ปี 12.<persName>นายวรพล พรหมิกบุตร</persName> อายุ 53 ปี 13.<persName>พ.ต.ท.ไวพจน์ อาภรณ์รัตน์</persName> อายุ 51 ปี 14.<persName>นายสำเริง ประจำเรือ</persName> อายุ 45 ปี 15.<persName>นายวิสา คัญทัพ</persName> อายุ 56 ปี 16.<persName>นางไพจิตร อักษรณรงค์</persName> อายุ 48 ปี และ 17.<persName>พล.ต.ขัตติยะ สวัสดิผล</persName> หรือ <persName>เสธ.แดง</persName></p>
<p>ผู้สื่อข่าวรายงานว่า ที่กรมทหาราบที่ 11 รักษาพระองค์ (ร.11รอ.) <persName>นายอภิสิทธิ์ เวชชาชีวะ</persName> นายกรัฐมน ตรี เป็นประธานการประชุมศูนอำนวยการแก้ไขสถานการณ์ฉุกเฉิน (ศอฉ.) โดยมี<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะ ผอ.ศอฉ. <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม <persName>พล.อ.อนุพงษ์ เผ่าจินดา</persName> ผู้บัญชาการทหารบก และเจ้าหน้าที่ที่เกี่ยวข้องเข้าร่วมประชุม</p>
<p><persName>พ.อ.สรรเสริญ แก้วกำเนิด</persName> โฆษก ศอฉ . แถลงข่าวภายกลังการประชุม ศอฉ. ถึงความคืบหน้าการดำเนินการตาม พ.ร.ก.ฉุกเฉินใน 4 ประการ คือ 1. การหยุดข้อมูลการบิดเบือนข้อเท็จจริง เรื่องนี้ได้มีความพยายามดำเนินการกับสถานีพีเพิลแชนแนล วิทยุในเครือข่าย แต่ขณะนี้ปรากฏว่าพีแชลแนลบางส่วนพยายามที่จะออกอากาศ 2. การก่อวินาศกรรม เมื่อเช้าที่อนุสาวรีย์ประชาธิปไตย มีชุดตรวจทหาร ตำรวจ ที่ประจำหลังห้างเซ็นเตอร์วันจับกุมตัวบุคคลต้องสงสัยได้ 2 คน ขี่รถจักรยานยนต์ไม่ติดแผ่นป้ายทะเบียนเพื่อติดตามชุดลาดตระเวนของทหาร จากการเข้าตรวจพบของกลางเป็นมีด 4 เล่ม วิทยุสื่อสาร 3 เครื่องกล้องบันทึกภาพ และสนับเข้า กระบองพลาสติก ระเบิดขวด 6 ลูก เครื่องช็อคไฟฟ้า และเสื้อเกราะ โดยผู้ที่ถูกจับกุมชื่อ<persName>นาย นัฐกรณ์ คดขวาน้อย</persName> ภูมิลำเนาคนกรุงเทพฯ และ<persName>นาย พิทยา แขนอุดร</persName> ภูมิลำเนาจ.เพชรบูรณ์ ทั้งสองคนยอมรับเป็นการ์ดของ นปช. ขณะนี้ได้ส่งตัวให้เจ้าหน้าที่ตำรวจที่สน.พญาไท เรื่องนี้ถือเป็นมาตรการป้องกันการก่อวินาศกรรมที่ประชาชนใจจดใจจ่อต่อกรณี ระเบิดหลายครั้ง</p>
<p><persName>พ.อ.สรรเสริญ</persName> กล่าวว่า 3. การคืนพื้นที่สาธารณะให้ประชาชนที่มีปัญหา 3 - 4 พื้นที่บริเวณผ่านฟ้า ราชประสงค์ ซึ่งมีคนชุมนุนมค่อนข้างมาก เราพยายามดำเนินการโดยใช้วิธีกดดัน ส่วนอีกสองพื้นที่จะป้องกันไม่ไห้มีการชุมนุนมคือสวนลุมพินี โดยผู้ชุมนุนมมีความพยายามเข้าไปตั้งเวที ปราศรัย โดยเจ้าหน้าที่ดำเนินการไปเรียบร้อยแล้ว แต่ยังมีผู้ชุมนุนมเข้าไปพักบริเวณดังกล่าว ส่วนพื้นที่ลานพระราชวังดุสิตทางเจ้าหน้าที่ตำรวจได้วางเครื่องกีดขวาง ป้องกันกลุ่มผู้ชุมนุมมายึดพื้นที่ เราพิจารณาแล้วว่าจำนวนผู้ชุมนุนมไม่มากพอที่จะขยายพื้นที่ 4. การจับกุมแกนนำที่มีหมายจับ 7 คน เป็นหน้าที่ของตำรวจ ทหาร ในฐานะเจ้าพนักงาน ถ้าเจอที่ไหนก็ต้องจับกุมที่นั้น</p>
<p>“ ส่วนการเคลื่อนขบวนของ นปช.ในวันนี้ ต้องยอมรับว่าการตั้งจุดสกัดได้ผลน้อย แต่ยังสามารถทำให้จำนวนผู้ชุมนุนมในพื้นที่แยกราชประสงค์ และผ่านฟ้าลดลงกว่าทุกคืน ปกติบริเวณแยกราชประสงค์จะมีประมาณ 2 หมื่นถึง 2 . 5 หมื่นคน แต่เมื่อคืนที่ผ่านมามีเพียง 1 . 2 หมื่นคน ที่ผ่านฟ้ามีจำนวน 5 พันคน ซึ่งจากการตรวจสอบเมื่อเช้านี้พบว่ามีผู้ชุมนุมทั้งสองพื้นที่ จำนวน 1 . 5 หมื่นคน โดยอยู่ในแยกราชประสงค์ 9 พันคน ผ่านฟ้า 6 พันคน ซึ่งมาตรการของ ศอฉ. คือ เพิ่มกำลังเจ้าหน้าที่ตำรวจทหารในจุดตรวจ เราจะป้องกันไม่ให้มีการนำรถจักรยานยนต์ หรือพาหนะใดไปป่วนเมือง หากจับได้ในพื้นที่ก็จะดำเนินการ หากดูแล้วว่าจะสุ่มเสี่ยงก็จะบันทึกภาพไว้ดำเนินคดีภายหลัง ซึ่งทุกฝ่ายที่เกี่ยวข้องทั้งตำรวจ ทหาร มั่นใจว่าเมื่อเพิ่มเติมกำลังจะสามารถทำงานได้ประสิทธิภาพ ” <persName>พ.อ.สรรเสริญ</persName> กล่าว  </p>
<p><persName>พ.อ.สรรเสริญ</persName> กล่าวว่า เมื่อเวลา 02 . 00 น. ศอฉ.ได้ออกประกาศเพิ่มเติมเรื่องห้ามใช้รถจักรยานยนต์ ยานพาหนะใดๆมาก่อให้เกิดความไม่สงบ หรือยุยงสร้างความปั่นป่วน ส่งผลกระทบต่อการปฎิบัติงานของเจ้าหน้าที่ หรือการดำเนินชีวิตตามปกติของประชาชน หากฝ่าฝืนมีโทษตาม พ.ร.ก.ฉุกเฉิน ทั้งนี้ ในวันที่ 9 เมษายนนี้ ศอฉ.จะเชิญผู้ประกอบการ รถแท็กซี่ หัวหน้าวินมอเตอร์ไซค์ มาชี้แจงทำความเข้าใจว่า กฎหมายและข้อประกาศของ ศอฉ. มีผลผูกพันต่อผู้ประกอบการด้วย ไม่ว่าจะเป็นผู้ขับขี่หรือเจ้าของรถ มีส่วนรับผิดชอบเช่นกัน ตนไม่สามารถลงรายละเอียดลึกได้ เพราะแผนการปฎิบัติงานจะไม่ได้ผล แต่สามารถเพิ่มกำลังตั้งแต่ 1-2 กองร้อย ขึ้นไปต่อจุดเป็นอย่างน้อย ซึ่งจะมีศักยภาพเพียงพอในการสกัดกั้นจับกุม ทั้งนี้ หากกลุ่มคนเสื้อแดงผ่านตรงไหนต้องพบกับจุดตรวจจุดสกัด</p>
<p>“ ส่วนบทลงโทษที่ผู้ประกอบการปล่อยให้รถแท็กซี่และวินมอเตอร์ไซค์มาร่วมการ เคลื่อนไหวตาม พ.ร.ก . ฉุกเฉิน คือ จับคุก 2 ปี ปรับ 4 หมื่นบาท ส่วนกรณีที่กลุ่มผู้ชุมนุมจะเคลื่อนขบวนไปยังบ้านของนายกรัฐมนตรีและบ้าน<persName>นาย สุเทพ</persName>นั้น เรายังไม่มั่นใจว่าว่ากลุ่มผู้ชุมนุมจะไปกี่เส้นทาง แต่ต้องพยายามจัดระเบียบเรื่องการจราจร และจุดสกัดต้องดำเนินการอย่างมีประสิทธิภาพในการสกัดกั้น และจับกุมทั้งรถยนต์และรถกระบะ รถแท็กซี่ รถจักรยานยนต์ ทั้งนี้ กำลังจากเดิมของทหารและตำรวจมี 203 กองร้อย แต่เมื่อวันที่ 8 เมษายนที่ผ่านมา มีการเพิ่มเติมกำลังจากกองทัพภาคที่ 1-3 อีก 26 กองร้อย มั่นใจว่ากำลังที่เพิ่มเติมเข้ามาสามารถดูแลรักษาความปลอดภัยได้ ทั้งนี้ กำลังทั้งหมดทั้งทหาร ตำรวจ พลเรือน รวมกันแล้ว 234 กองร้อย ” <persName>พ.อ.สรรเสริญ</persName> กล่าว</p>
<p>เมื่อถามว่า เพราะเหตุใดพีทีวียังสามารถออกอากาศได้ มีการเชื่อมต่อสัญญาณจากภายนอกหรือไม่ <persName>พ.อ.สรรเสริญ</persName> กล่าวว่า ตนไม่ทราบในรายละเอียด แต่คงเป็นความพยายามของแกนนำที่จะใช้สถานีของพีทีวีในการสื่อสารกับกลุ่มผู้ ชุมนุมและสื่อสารกับคนที่มีความคิดเห็นคล้อยตามกัน ส่วนการออกหมายจับแกนนำที่ราชประสงค์ จำนวน 20 คน นั้นที่ประชุม ศอฉ . ไม่ได้มีการพูคุยกัน แต่เน้นย้ำเรื่องการออกหมายจับ 7 คน ว่าให้พยายามดำเนินการบังคับใช้กฎหมายและจับกุมตัวให้ได้ ทั้งนี้ การดำเนินการกับกลุ่มคนเสื้อแดงอย่างหนึ่งอย่างใดแบบเฉียบขาดคงส่งผล กระทบพอสมควร นายกรัฐมนตรีจึงได้พยายามกดดันในวิธีการอื่นเพื่อให้จำนวนคนลดน้อยลงไป เรื่อยๆ</p></body>
</news>
