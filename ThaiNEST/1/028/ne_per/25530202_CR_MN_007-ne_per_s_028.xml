<teiHeader>
<fileDesc>
<titleStmt>
  <title>เฮโลแจ้งจับ “ทรนง ศรีเชื้อ” เบี้ยวเงินโฆษณาหนัง “สึนามิ” กว่าล้าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014973  </bibl>
</sourceDesc>
</fileDesc>
</teiHeader>
<news>
<headline>เฮโลแจ้งจับ “<persName>ทรนง ศรีเชื้อ</persName>” เบี้ยวเงินโฆษณาหนัง “สึนามิ” กว่าล้าน</headline>
<lead>บริษัทโฆษณาแจ้งความตำรวจให้ดำเนินคดี “<persName>ทรนง ศรีเชื้อ</persName>” ผู้กำกับภาพยนตร์ชื่อดัง หลังเบี้ยวเงินค่าโฆษณาหนัง “13-04-2022 สึนามิ วันโลกสังหาร” ที่เหลืออีก 9 แสนบาท อีกทั้งก่อนหน้านี้บริษัททำป้ายแจ้งตำรวจระบุถูกเบี้ยวค่าป้ายอีกราว 2 แสนบาทด้วย        </lead>
<neck></neck>
<body><p>วันนี้ (2 ก.พ.) เมื่อเวลา 12.00 น. <persName>นางเนตรนภา สุนทรียภาส</persName> อายุ 38 ปี บ้านเลขที่ 73/142 ม.5 แขวงคลองถนน เขตสายไหม กรุงเทพฯ ผู้จัดการฝ่ายการตลาด บริษัท ซิกซ์ทีน บลู จำกัด และ<persName>น.ส.ฐิชารัตน์ ทองสนิท</persName> ที่อยู่ 61/164 ม.4 ต.บางแม่นาง อ.บางใหญ่ จ.นนทบุรี รองผู้จัดการฝ่ายโฆษณา บริษัท สตาร์พิคส์ จำกัด เดินทางเข้าแจ้งความต่อ <persName>ร.ต.ท.ดุสิต ลาวัลย์</persName> (สบ 1) สน.วังทองหลาง หลังจากที่ถูก<persName>นายทรนง ศรีเชื้อ</persName> ผู้กำกับภาพยนตร์ชื่อดัง ว่าจ้างให้ทำโฆษณาประชาสัมพันธ์ภาพยนตร์ เรื่อง 13-04-2022 สึนามิ วันโลกสังหาร แล้วถูกเบี้ยวสัญญารวมกัน 9 แสนบาท</p>
<p><persName>ร.ต.ท.ดุสิต</persName> กล่าวว่า จากการสอบสวนเบื้องต้นทราบว่า ทั้งคู่ได้รับการว่าจ้างจากบริษัท ทเวนตี้ จูน เอนเตอร์เทนเม้นท์ จำกัด ซึ่งตั้งอยู่ที่ 355/23-24 ซ.ลาดพร้าว 122 ถ.ลาดพร้าว แขวงและเขตวังทองหลาง เมื่อวันที่ 24 มีนาคม 2552 ให้ทำโฆษณาประชาสัมพันธ์ โดยทางบริษัท ซิกซ์ทีน บลู จำกัด ได้ทำป้ายโฆษณาบิลบอร์ดเป็นเงิน 1,474,000 บาท ทางบริษัท ทเวนตี้ฯ ของนายทรนงได้จ่ายเช็คมาให้ส่วนหนึ่ง มูลค่า 630,000 บาท จากนั้นได้ผัดผ่อนเรื่อยมา ทำให้<persName>นายทรนง</persName>ติดเงินบริษัท ซิกซ์ทีนฯ ทั้งหมด 803,436 บาท ส่วนทางบริษัทสตาร์พิคส์ จำกัด ได้โฆษณาภาพยนตร์เรื่องดังกล่าว พร้อมกับบทสัมภาษณ์ลงในนิตยสารสตาร์พิคส์ ฉบับวันที่ 1 เมษายน 2552 รวมมูลมูลค่า 1 แสนบาท ซึ่งทาง<persName>นายทรนง</persName>ได้ขอผัดผ่อนไม่ยอมจ่ายเงินมาเกือบหนึ่งปี                ด้าน<persName>นางเนตรนภา</persName>กล่าวว่า ทางผู้กำกับชื่อดังได้อ้างว่า ภาพยนตร์เรื่องดังกล่าวประสบกับภาวะขาดทุน และขอนำภาพยนตร์ไปตระเวนขายตามเทศกาลต่างประเทศ เพื่อนำเงินมาใช้คืน แต่ตนและบริษัทก็ไม่ได้รับเงินคืน เมื่อติดต่อกลับไปปรากฏว่าติดต่อไม่ได้ ทั้งที่ตนให้โอกาสและเข้าใจในปัญหาของ<persName>นายทรนง</persName> แต่เรื่องดังกล่าวดำเนินมาเกือบหนึ่งปีแล้ว บริษัทของตนก็ยังไม่ได้เงินคืน จึงได้เดินทางมาแจ้งความที่ สน.วังทองหลาง        </p>
<p>เบื้องต้นเจ้าหน้าที่ตำรวจได้ลงบันทึกประจำวันในเรื่องผิดสัญญาทางแพ่ง และได้แนะนำให้ทนายของทั้งสองบริษัทยื่นฟ้องศาลแพ่งเพื่อดำเนินการตามขั้นตอนของกฎหมายต่อไป                นอกจากทั้งสองบริษัทแล้ว ยังมีทีมงานประชาสัมพันธ์จากบริษัทต่างๆ เดินทางมาด้วย และมี<persName>นายนิวัฒน์ ตรีธนจิตต์</persName> อายุ 32 ปี บ้านเลขที่ 199/16-17 ม.6 ต.บางเขน อ.เมือง จ.นนทบุรี ผู้จัดการทั่วไป บริษัท ส.ธนา มีเดีย จำกัด ได้เดินทางไปแจ้งความต่อพนักงานสอบสวน สน.หัวหมาก เมื่อวานนี้ (1 ก.พ.) เนื่องจากผู้กำกับชื่อดังได้ว่าจ้างให้ทำป้ายโฆษณาประชาสัมพันธ์ มูลค่ากว่า 4 แสนกว่า โดยทางผู้กำกับได้จ่ายเช็คให้แล้ว 1 ใบ มูลค่า 233,556 บาท แต่เช็คอีก 2 ใบปรากฏว่า เช็คเด้งที่ธนาคารไทยพาณิชย์ จำกัด สาขาหัวหมาก โดยทางเจ้าหน้าที่ตำรวจ สน.หัวหมากจะได้ออกหมายเรียกผู้กำกับชื่อดังมาดำเนินคดีต่อไป  </p></body>
</news>
