<teiHeader>
<fileDesc>
<titleStmt>
  <title>ผบ.ตร.สั่งทบทวนสิทธิประโยชน์ตร.ใต้ใหม่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 16:33:17  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217226  </bibl>
</sourceDesc>
</fileDesc>
</teiHeader>
<news>
<headline>ผบ.ตร.สั่งทบทวนสิทธิประโยชน์ตร.ใต้ใหม่</headline>
<lead>โฆษก สตช. เผย รรท.ผบ.ตร. เรียกประชุมด่วนสิทธิประโยชน์ตรง 3 จว.ชายแดนใต้ใหม่ พร้อม ทำประวัติจ่าเพียร เพื่อให้เป็นเยี่ยงอย่างต่อไป</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษก สตช. เปิดเผยว่าในวันอังคารที่ 23 มีนาคมนี้เวลา 15.00 น. <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ ได้เรียกประชุมหน่วยงานที่เกี่ยวข้องทั้งหมด อาทิ สำนักงานกำลังพล สำนักงานข้าราชการตำรวจ ก.ตร. เข้าร่วมประชุม เพื่อพิจารณาเกี่ยวกับกำหนดสิทธิประโยชน์ของข้าราชการตำรวจที่ปฏิบัติ หน้าที่ใน 3 จังหวัดชายแดนภาคใต้ ทั้งในเรื่องสิทธิในการนับเวลารับราชการเป็นทวีคูณ การเลื่อนขั้นเงินเดือนประจำปีเป็นกรณีพิเศษ บำเหน็จความชอบเป็นกรณีพิเศษ สิทธิในการรับการแต่งตั้งบุตรเรียน เงินเบิกและการส่งเบี้ยเลี้ยงต่างๆ ซึ่งคาดว่าจะได้ข้อสรุปที่ชัดเจนเป็นรูปธรรม</p>
<p>นอกจากนี้ มอบหมายให้กองสารนิเทศ ดำเนินการรวบรวมประวัติผลงาน ภาพถ่าย และเกียรติประวัติทั้งหมด หลังมีประชาชนและนิสิตนักศึกษา เป็นจำนวนมากต้องการเรียนรู้เกี่ยวกับประวัติการทำงานของ <persName>พ.ต.อ.สมเพียร เอกสมญา</persName> รวมทั้งวีรกรรมต่างๆ ที่นำไปเป็นแบบอย่างที่ดี ในการทำงานก่อนจัดพิมพ์เป็นรูปเล่ม ให้สวยงาม และถือเป็นเกียรติเพื่อเผยแพร่ต่อไป ส่วนการเปิดบัญชีกองทุนจ่าเพียร เพื่อตำรวจ 3 จังหวัดชายแดนใต้ เพื่อเป็นช่องทางให้ประชาชนต้องการบริจาคเงิน เพื่อช่วยเหลือและตอบแทนความดีของ <persName>พ.ต.อ.สมเพียร</persName> รวมทั้งข้าราชการตำรวจที่ปฏิบัติหน้าที่ใน3 จังหวัดชายแดนใต้ และครอบครัวนั้น ได้มีประชาชนจำนวนมากเข้ามาบริจาคอย่างต่อเนื่อง</p></body>
</news>
