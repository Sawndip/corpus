<teiHeader>
<fileDesc>
<titleStmt>
  <title>โฆษกรับ"เทือก"สั่งสลายเสื้อแดงวันนี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100410/55437/โฆษกรับ"เทือก"สั่งสลายเสื้อแดงวันนี้.html  </bibl>
</sourceDesc>
</fileDesc>
</teiHeader>
<news>
<headline>โฆษกรับ"<persName>เทือก</persName>"สั่งสลายเสื้อแดงวันนี้</headline>
<lead>โฆษกศอฉ.ยอมรับ"<persName>เทพ เทือก</persName>"มีคำสั่งให้สลายการชุมนุมภายในวันนี้ พร้อมส่งทหารเข้ากดดันเสื้อแดงทุกพื้นที่</lead>
<neck></neck>
<body><p>(10เม.ย.) <persName>พ.อ.สรรญเสริญ แก้วกำเนิด</persName> โฆษกศูนย์อำนวยการแก้ไขสถานการณ์ฉุกเฉิน หรือศอฉ.กล่าวยอมรับ ว่า วันนี้มีคำสั่งจาก<persName>นายสุเทพ เทือกสุบรรณ</persName> ในฐานะ ผอ.ศอฉ. สั่งให้มีการสลายการชุมนุมของกลุ่มนปช. โดยเริ่มจากบริเวณกองทัพภาค 1 สะพานมัฆ วานรังสรรค์ และเวทีชุมนุมสะพานผ่านฟ้าลีลาศ โดยเป็นการใช้กำลังทหารจาก 234 กองร้อยในการดำเนินการครั้งนี้ ทั้งนี้ ศอฉ.ระบุถึงสาเหตุที่สั่งให้มีการสลายการชุมนุวันนี้ เนื่องจาก กลุ่มนปช.ไม่ยอมปฏิบัติตามกฎหมาย ทั้งที่รัฐบาลประกาศพระราชกำหนดการบริหารราชการในสถานการณ์ฉุกเฉิน แต่กลุ่มผู้ชุมนุมกับเพิกเฉย </p>
<p><persName>พ.อ.สรรเสริญ</persName> ยังยืนยันว่า จะเร่งดำเนินการ เพื่อสลายการชุมนุมให้เรียบร้อยได้ภายในเย็นวันนี้ ก่อนที่จะเปิดแถลงการเพื่อให้ประชาชนได้รับทราบอีกครั้ง</p>
<p>เมื่อเวลา 16.00 น. ผู้สื่อข่าวรายงานว่า ที่แยกมิสกวัน แยกวังแดง แยกมังฆะวานรังสรรค์ แยกจปร.ถนนนครราชสีมา ถนนพิษณุโลก ถนนราชดำเนิน ถนนอู่ทองใน ได้ปิดการจาราจรทั้งหมด ทหารได้กดดันทุกพื้นที่ที่มีกลุ่มผู้ชุมนุมอยู่ทหารมีการเข้าสลายการชุมนุม โดยได้ทำการยิงแก็สน้ำตากว่า 30 นัด บริเวณแยกมังฆะวานรังสรรค์ และแยกผ่านฟ้า เมื่อทหารได้เข้าทำการสลายการชุมนุมทางกลุ่มผู้ชุมนุมก็ได้แตกกระจายไปตามๆ กัน ส่วนกลุ่มผู้ชุมนุมที่อยู่บริเวณรอบนอกได้มีการโห่ร้องขับไล่ทหารว่าตกเป็น เครื่องมือของรัฐบาล โดยรถกู้ชีพหน่วยนาเรนธอนได้ขับรถรับส่งผู้ที่ได้รับบาดเจ็บและทหารที่เป็น ลมจากการยืนตากแดดตากลม</p></body>
</news>
