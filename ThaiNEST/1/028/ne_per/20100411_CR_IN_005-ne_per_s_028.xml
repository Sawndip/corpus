<teiHeader>
<fileDesc>
<titleStmt>
  <title>นิติเวชตั้งกรรมการตรวจศพเพื่อความโปร่งใส  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-11 13:07:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220612  </bibl>
</sourceDesc>
</fileDesc>
</teiHeader>
<news>
<headline>นิติเวชตั้งกรรมการตรวจศพเพื่อความโปร่งใส</headline>
<lead>โฆษก สตช. เผย สมาคมแพทย์นิติเวช ตั้งกรรมการตรวจสอบการเสียชีวิตของผู้ปะทะ เพื่อความโปร่งใส</lead>
<neck></neck>
<body><p><persName>พล.ต.ต.พงศพัศ พงษ์เจริญ</persName> โฆษกสำนักงานตำรวจแห่งชาติ เปิดเผยกึงกรณีสถาบันนิติเวชโรงพยาบาลตำรวจ นำศพผู้เสียชีวิตจำนวน 10 ศพ จากเหตุการณ์สลายการชุมนุมที่บริเวณสะพานผ่านฟ้าลีลาศ มาชันสูตรศพเพื่อหาสาเหตุของการเสียชีวิต ก่อนจะส่งคืนให้กับญาติผู้เสียชีวิตไปบำเพ็ญกุศลว่า ทางสมาคมแพทย์นิติเวช จะมีการตั้งคณะกรรมการตรวจสอบข้อเท็จจริง ขึ้นมา 1 ชุด ซึ่งประกอบด้วยแพทย์นิติเวชจากชมรมต่างๆ 7 ท่าน รวมถึงแพทย์ตัวแทนจากลุ่ม นปช.อีก 2 ท่าน เพื่อให้เกิดความโปร่งใสและเป็นที่น่าไว้วางใจของทุกฝ่าย</p>
<p>โดยคาดว่า น่าจะใช้เวลาการพิสูจน์ศพประมาณเวลา 12 ชั่วโมง ซึ่งในช่วงบ่ายของวันพรุ่งนี้ ก็จะสามารถให้ญาติผู้เสียชีวิตติดต่อขอรับศพไปบำเพ็ญกุศลได้ ทั้งนี้การพิสูจน์ศพดังกล่าวจะเริ่มตั้งแต่ 9.00 น. ของวันพรุ่งนี้ พร้อมทั้งมีการบันทึกภาพไว้ทุกขั้นตอนเพื่อให้เกิดความเป็นธรรมกับทุกฝ่าย</p></body>
</news>
