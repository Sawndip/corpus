<teiHeader>
<fileDesc>
<titleStmt>
  <title>ยิงหนุ่มใหญ่นักออกแบบเฟอร์ฯรง.ท่าอิฐดับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-29 07:29:58  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208724  </bibl>
</sourceDesc>
</fileDesc>
</teiHeader>
<news>
<headline>ยิงหนุ่มใหญ่นักออกแบบเฟอร์ฯรง.ท่าอิฐดับ</headline>
<lead>นักออกแบบเฟอร์นิเจอร์โรรงานย่านท่าอิฐ ถูกยิงเสียชีวิต ศพลอยน้ำมาตามคลองลำภูลายองปากเกร็ด จ.นนทบุรี หลังทะเลาะกับเพื่อนร่วมงาน</lead>
<neck></neck>
<body><p><persName>ร.ต.ท.นิวัฒน์ บ้งนาง</persName> พนักงานสอบสวน สภ.ปากเกร็ด จ.นนทบุรี เข้าตรวจสอบที่เกิดเหตุพบศพลอยน้ำอยู่ในคลองลำภูลาย ม.8 ต.ท่าอิฐ อ.ปากเกร็ด จ.นนทบุรี ศพผู้เสียชีวิตเป็นชาย สวมเสื้อยืดสีแดง กางเกงสามส่วนลายพรางทหาร สภาพศพขึ้นอืด เสียชีวิตมาแล้วไม่ต่ำกว่า 4 วัน ทางเจ้าหน้าที่จึงช่วยกันนำร่างขึ้นมาตรวจสอบพบว่า ผู้ตายมีบาดแผลถูกยิงด้วยอาวุธปืนไม่ทราบขนาด เข้าที่บริเวณชายโครง แขนซ้าย แขนขวา และบริเวณแก้ม จำนวน 4 แห่ง ทราบชื่อผู้เสียชีวิตคือ <persName>นายธนู พ่วงผาด</persName> อายุ 40 ปี เป็นนักออกแบบเฟอร์นิเจอร์ให้กับโรงงานแห่งหนึ่งย่านตำบลท่าอิฐ โดยก่อนเกิดเหตุผู้ตายได้ไปร่วมงานเลี้ยงของทางโรงงานเฟอร์นิเจอร์แล้วเกิดมีปากเสียงกับเพื่อนร่วมงานอย่างรุนแรงในเรื่อง ผลประโยชน์ จากนั้นผู้ตายจึงขี่รถจักรยานยนต์ออกมาจากงานเลี้ยงเพื่อกลับบ้านไปนำอาวุธปืนมาเคลียร์ปัญหากับคู่กรณี แต่กลับถูกยิงตกคลองจนเสียชีวิตก่อน</p>
<p><persName>นายจิรพันธ์ จันทร์รุ่ง</persName> อายุ 22 ปี ลูกชายผู้ตาย เข้าแจ้งความไว้ก่อนหน้านี้ว่าพ่อได้มีปากเสียงกับเพื่อนร่วมงานในงานเลี้ยงและหายตัวไประหว่างขับขี่รถจักรยานยนต์กลับบ้าน ซึ่งคืนวันดังกล่าวตนได้ยินเสียงปืนดังขึ้น 3 - 4 นัด ใกล้บ้าน จึงช่วยกันกับเพื่อนของพ่อที่มาหาที่บ้านช่วยกันตามหา แต่ก็ไม่พบอะไร จนกระทั่งเวลาผ่านไปหลายวันจึงไปแจ้งความคนหายไว้ที่โรงพัก ก่อนจะมาทราบข่าวว่ามีคนพบศพลอยน้ำเสียชีวิต จึงเดินทางมาดูแล้วก็พบว่าเป็นศพของพ่อตนเอง</p></body>
</news>
