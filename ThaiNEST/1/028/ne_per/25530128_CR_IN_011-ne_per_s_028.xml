<teiHeader>
<fileDesc>
<titleStmt>
  <title>นาธานขอเลื่อนพบตร.โกงอายุอ้างติดคดีอื่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-28 08:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208582  </bibl>
</sourceDesc>
</fileDesc>
</teiHeader>
<news>
<headline><persName>นาธาน</persName>ขอเลื่อนพบตร.โกงอายุอ้างติดคดีอื่น</headline>
<lead>รองผู้บังคับการตำรวจนครบาล 1เผย '<persName>นาธาน โอมาน</persName>' ติดต่อ ขอเลื่อนพบพนักงานสอบสวน คดีโกงอายุแล้ว อ้างติดคดีความที่ต่างจังหวัด</lead>
<neck></neck>
<body><p><persName>พ.ต.อ.จิรภัทร โพธิ์ชนะพันธุ์</persName> ผกก.สน.พญาไท กล่าวว่า ตามที่ พงส. ได้ออกหมายเรียก<persName>นายนาธาน โอมาน</persName> เข้าพบเพื่อรับทราบข้อกล่าวหา ในคดีเอกสารเท็จ ให้เข้าพบ พงส. ในวันนี้นั้น ทางตำรวจได้นำหมายเรียกไปให้ที่บ้านพักใน กทม.ของ <persName>นายนาธาน</persName> แต่ปรากฏว่าไม่มีคนอยู่บ้าน จึงทำการปิดหมายเรียกที่หน้าบ้าน ซึ่งกรณีนี้ยังไม่แน่ใจว่า ผู้ถูกกล่าวหาจะเข้ามาพบ พงส.ตามหมายเรียกหรือไม่ เพราะถือว่าไม่มีใครรับทราบหมายเรียกดังกล่าว </p>
<p>อย่างไรก็ตาม ทาง <persName>พล.ต.ต.อำนวย นิ่มมะโน</persName> รอง ผบช.น. ซึ่งดูแลคดีนี้ ได้กล่าวเสริมว่า คาดว่า <persName>นายนาธาน</persName> คงจะยังไม่เข้าพบ พงส. เพราะไม่มีการติดต่อกลับมาแต่อย่างใด หลังจากที่ได้ออกหมายเรียกไปแล้ว</p>
<p>ขณะที่ <persName>พ.ต.อ.วีรวิทย์ จันทร์จำเริญ</persName> รองผู้บังคับการตำรวจนครบาล 1 เปิดเผยถึง ความคืบหน้า การดำเนินคดีกับ <persName>นายนาธาน โอมาน</persName> นั้น <persName>นายนาธาน</persName> ได้ขอเลื่อนการเข้าพบพนักงานสอบสวน เพื่อรับทราบข้อกล่าวหาออกไปก่อน เนื่องจาก ติดคดีอยู่ที่ต่างจังหวัด ทั้งนี้ พนักงานสอบสวน เตรียมเรียก 3 พนักงานบริษัท RS จำกัด(มหาชน) ในฐานะ ผู้ให้ถ้อยคำมาสอบสวน เพื่อให้ข้อมูลเกี่ยวกับการปฏิบัติหน้าที่ และหาข้อเท็จจริงต่อไป</p></body>
</news>
