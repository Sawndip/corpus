<teiHeader>
<fileDesc>
<titleStmt>
  <title>ปณิธานบอกบึ้ม2จุดพอรู้เบาะแสคนทำแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-21 08:55:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217297  </bibl>
</sourceDesc>
</fileDesc>
</teiHeader>
<news>
<headline><persName>ปณิธาน</persName>บอกบึ้ม2จุดพอรู้เบาะแสคนทำแล้ว</headline>
<lead>โฆษกประจำสำนักนายกรัฐมนตรี เผย รู้เบาะแสมือป่วนปาระเบิด กระทรวงกลาโหมแล้ว ระบุคนร้ายทำงานผิดแผน ด้าน ตำรวจรับ หลักฐานล่ามือปาบึ้ม น้อย พร้อมส่งชุดสืบเร่งติดตาม ตรวจกล้องวงจรปิดยังไม่พบบุคคลต้องสงสัยก่อเหตุ</lead>
<neck></neck>
<body><p><persName>ดร.ปณิธาน วัฒนายากร</persName> โฆษก รองเลขาธิการนายกฯ ปฏิบัติหน้าที่โฆษกประจำสำนักนายกฯเปิดเผย ความคืบหน้าคดีคนร้ายลอบวางระเบิด บริเวณกระทรวงกลาโหม และสำนักงาน ป.ป.ช. แห่งใหม่ว่า จากการตรวจสอบขณะนี้ ได้หลักฐานชิ้นสำคัญ ที่สาวไปถึงตัวบุคคลได้ โดยหลักฐานนั้น ชี้ชัดได้ว่าเป็นกลุ่มใด ซึ่งเหตุที่เกิดขึ้นนั้น เป็นไปตามความคาดหมายของรัฐบาลที่ได้ยินกระแสข่าวมา และเตรียมรับมือเหตุการณ์ ซึ่งกลุ่มคนร้าย ทนแรงบีบของเจ้าหน้าที่ไม่ไหว ออกมาก่อเหตุ และครั้งนี้เกิดพลาด ทำให้ผู้ก่อเหตุก็ได้รับบาดเจ็บ อีกทั้งรถที่สงสัยก่อเหตุก็ ได้รับความเสียหาย ซึ่ง ในเวลา ประมาณ 09.00 น. ทาง ศอ.รส. ก็จะมีการประชุมกัน ซึ่งคาดว่า จะมีความคืบหน้ากับเบาะแสคนร้ายมากขึ้น ซึ่งเรื่องที่เกิดขึ้นนั้น แม้มีพยานหลักฐานชิ้นสำคัญ แต่หากประชาชนรายใด มีเบาะแสคนร้ายหรือรับทราบข้อมูลที่เป็นประโยชน์ ก็แจ้งเจ้าหน้าที่ได้ทันที</p>
<p>อย่างไรก็ตาม เหตุการณ์ที่เกิดขึ้นนั้น เจ้าหน้าที่ ได้เพิ่มกำลังดูแลบุคคลสำคัญเข้มมากขึ้นจากเดิมที่เข้มงวดพอแล้ว แต่เนื่องจากสถานการณ์มีเหตุการณ์ปั่นป่วนเกิดขึ้นซึ่งเจ้าหน้าที่ที่ดูแล แต่ละพื้นที่ ก็ทำงานอย่างเต็มที่แล้ว ทั้งนี้มีรายงานข่าวว่า ขณะนี้ เจ้าหน้าที่ได้ควบคุมตัวบุคคลต้องสงสัยก่อเหตุดังกล่าวแล้ว และอยู่ระหว่างการสอบปากคำ</p>
<p>ด้าน <persName>พ.ต.อ.สมาน รอดกำเนิด</persName> ผกก.สน.สำราญราษฎร์ เปิดเผยความคืบหน้า เหตุคนร้าย ลอบยิงระเบิด เอ็ม79 เข้าใส่หน้าร้านชุบบุญนำซอยแพร่งภูธร ถนนอัษฎางค์ แขวงศาลเจ้าพ่อเสือ ว่า ขณะนี้ ยังไม่พบเบาะแสของคนร้าย ซึ่งจากการตรวจสอบกล้องวงจรปิด ที่อยู่ใกล้เคียง ก็ยังไม่พบว่า บันทึกภาพคนร้ายต้องสงสัยก่อเหตุได้โดย ขณะนี้ชุดสืบสวน ร่วมกับทีมสืบ
สวนของนครบาล เข้าเร่งคลี่คลายอยู่ และเช้านี้ ก็ไม่ได้มีการกั้นพื้นที่ดังกล่าวเป็นพิเศษ เนื่องจากเจ้าหน้าที่เก็บหลักฐานต่างๆ เรียบร้อยแล้ว จึงเปิดเป็นพื้นที่ปกติ ซึ่งยอมรับว่า เหตุที่เกิดขึ้นนั้นพยานหลักฐานต่างๆ มีน้อยมาก รวมทั้งพยานบุคคลเห็นเหตุการณ์ชัดเจน ก็ยังไม่มี</p>
<p>อย่างไรก็ตาม เหตุการณ์ดังกล่าวนั้น เบื้องต้นเจ้าหน้าที่เชื่อว่าคนร้ายตั้งใจจะยิงใส่กระทรวงกลาโหม แต่ เกิดพลาดชนกับสายไฟฟ้า จึงตกที่จุดังกล่าวซึ่งเช้าวันนี้ <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล เรียกประชุม เพื่อติดตามตัวคนร้าย หลังจากตลอดคืนที่ผ่านมา เกิดเหตุระเบิดในหลายจุด</p>
<p>หลังเกิดเหตุคนร้ายลอบวางระเบิดบริเวณชุมชนแพร่งภูธร ถนนตะนาว แขวงศาลเจ้าพ่อเสือ เขตพระนคร หลังกระทรวงกลาโหม เมื่อช่วงกลางดึกที่ผ่านมา ทั้ง <persName>นายวัชรพล คชาชีวะ</persName> อายุ 40 ปี ประธานชุมชนแพร่งภูธร เปิดเผยว่า ก่อนเกิดเหตุได้เห็นชายต้องสงสัย 2 คน เดินป้วนเปี้ยน บริเวณที่เกิดเหตุ โดย 1 คน นั่งอยู่ภายในรถโตโยต้า ไฮลักซ์ วีโก้ (Hilux Vigo) สีบรอนซ์ทอง ไม่ทราบหมายเลขทะเบียนและอีกคนสูงประมาณ 170 ซ.ม. สวมเสื้อกั๊ก ใส่หมวกแก็บ ซึ่งตนไม่ได้คิดอะไรแต่สักพักได้ยินเสียงระเบิดดังขึ้น จึงรีบออกมาดูพร้อมชาวบ้านในละแวกดังกล่าวพบว่า ร้านค้าใกล้กับที่เกิดเหตุ อาทิ ร้าน<persName>บุญชัย</persName> ร้านนำสมัย โรงพิมพ์<persName>ประยุทธ</persName> ได้รับความเสียหายจากสะเก็ดระเบิด ส่งผลให้กระจกร้านค้าแตกกระจายและสายไฟ ฉีกขาดส่งผลให้ไฟถนนบริเวณดังกล่าวดับ ทั้งนี้<persName>นายวัชระ</persName> ยังกล่าวอีกว่า เชื่อว่าเหตุระเบิดดังกล่าวเป็นการสร้างสถานการณ์ทางการเมืองจึงอยากให้เจ้า หน้าที่ตำรวจเพิ่มความระมัดระวังมากยิ่งขึ้นเพราะประชาชนได้รับความเดือด ร้อนด้านการรักษาความปลอดภัยรอบกระทรวงกลาโหมได้มีกำลังเจ้าหน้าที่ทหารตรึง กำลังเข้มอยู่โดยรอบกระทรวงแล้ว</p>
<p>อย่างไรก็ตามในช่วงบ่ายของวันนี้ทางพนักงานสอบสวนสถานีตำรวจนครบาล สำราญราษฎร์มีนัดสอบปากคำพยานแวดล้อมด้วย</p></body>
</news>
