<teiHeader>
<fileDesc>
<titleStmt>
  <title>ปทีปรายงานอภิสิทธิ์ปลื้มผลตร.จับยาบ้าได้อื้อ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100201/46810/%e0%b8%9b%e0%b8%97%e0%b8%b5%e0%b8%9b%e0%b8%a3%e0%b8%b2%e0%b8%a2%e0%b8%87%e0%b8%b2%e0%b8%99%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%9b%e0%b8%a5%e0%b8%b7%e0%b9%89%e0%b8%a1%e0%b8%9c%e0%b8%a5%e0%b8%95%e0%b8%a3.%e0%b8%88%e0%b8%b1%e0%b8%9a%e0%b8%a2%e0%b8%b2%e0%b8%9a%e0%b9%89%e0%b8%b2%e0%b9%84%e0%b8%94%e0%b9%89%e0%b8%ad%e0%b8%b7%e0%b9%89%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>รายงาน<persName>อภิสิทธิ์</persName>ปลื้มผลตร.จับยาบ้าได้อื้อ</headline>
<lead><persName>ปทีป</persName>� รุกรายงาน �<persName>มาร์ค</persName>� จับกุมยาบ้ารายใหญ่กลางกรุง เผยนายกฯปลื้มผลงานกวาดจับแก๊งค์ยาบ้า ฟุ้งรัฐบาลเอาจริง 5 เดือนจับกุมยาบ้าได้ 5 ล้านเม็ด</lead>
<neck></neck>
<body><p>เมื่อเวลา 16.00 น.วันที่ 1 ก.พ. ที่ตึกไทยคู่ฟ้า ทำเนียบรัฐบาล <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร. พร้อมด้วยรองผบ.ปราบปรามยาเสพติด ได้เข้าพบ<persName>นายอภิสิทธิ์ เวชชาชีวะ</persName> นายกรัฐมนตรี โดยมี<persName>พล.ต.อ.ธานี สมบูรณ์ทรัพย์</persName> รองเลขาธิการนายกรัฐมนตรี ฝ่ายการเมืองได้เดินทางมาสมทบด้วย</p>
<p> ทั้งนี้การหารือใช้เวลาหารือประมาณ 1 ชั่วโมง จากนั้น<persName>พล.ต.อ.ปทีป</persName> เปิดเผยว่า ได้มารายงานนายกฯถึงเรื่องการจับกุมยาเสพติดรายสำคัญที่สามารถจับกุมได้ พร้อมของกลางเป็นเครื่องปั๊มยาบ้า ที่เขตคลองเตย เมื่อ 2-3 วันที่ผ่านมา ซึ่งถือเป็นการจับกุมรายใหญ่เพราะเป็นผู้ผลิตเอง และจากการจับกุมได้ยาบ้าทั้งหมด 3 ล้านกว่าเม็ด ได้ผู้ต้องหาที่เป็นชาวเขาเป็นตัวหลักในการผลิตยาบ้า ถือว่าเราสามารถจับกุมผู้ต้องหาที่เป็นผู้ค้ารายใหญ่ อย่างไรก็ตามเรายังติดตามเพื่อจะขยายผลจับกุมไปถึงรายใหญ่ที่อยู่เหนือจากกลุ่มผู้ต้องหาเหล่านี้ สำหรับพื้นที่กทม.ในสายตาตำรวจยังถือเป็นที่พักยา แต่แหล่งผลิตจริงๆ ยังอยู่นอกประเทศไทย ซึ่งตามปกติเราจะได้การข่าวเฉพาะการเป็นแหล่งพักยา ยกเว้นเฉพาะรายนี้ที่มีเครื่องปั๊ม</p>
<p> เมื่อถามว่า จะมีวิธีสกัดยาบ้าที่เคลื่อนเข้ามาจากนอกประเทศเข้ามาพักยาในกรุงเทพฯอย่างไร <persName>พล.ต.อ.ปทีป</persName> กล่าวว่า ก็มีธีการ แต่พื้นที่แนวชายแดนรอบประเทศ ประมาณ 2,000 กิโลเมตรโอกาสเข้าจุดใดมีมากแต่เราก็พยายามสกัดกั้นแม้จะหลุดรอดมาบ้าง แต่ก็จะมีชุดปฏิบัติการติดตามจับกุมในระดับหนึ่ง ทั้งนี้นายกรัฐมนตรีพอใจผลการจับกุมยาบ้าในครั้งนี้ แต่การคาดหวังในการขยายผลจับกุมต้องขึ้นอยู่กับการสืบสวน แต่อย่างน้อยเมื่อรัฐบาลมีนโยบายปราบปรามยาเสพติดที่จริงจัง ในช่วง 4-5 เดือนที่ผ่านมา เราก็จะมีผลการจับกุมยาบ้ามากกว่า 5 ล้านเม็ด ซึ่งยาบ้าถือเป็นยาเสพติดที่มีการแพร่ระบาดหนักที่สุด</p></body>
</news>
