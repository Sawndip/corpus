<teiHeader>
<fileDesc>
<titleStmt>
  <title>อำนวยเผยมีการนำวัตถุที่เป็นอาวุธเข้าม็อบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-03 14:05:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219401  </bibl>
</sourceDesc>
</fileDesc>
</teiHeader>
<news>
<headline>อำนวยเผยมีการนำวัตถุที่เป็นอาวุธเข้าม็อบ</headline>
<lead>รอง ผบช.น. ชี้ ชุมนุมเสื้อแดง เริ่มมีการเอาวัตถุที่สามารถมาเป็นอาวุธ เข้ามาในที่ชุมนุมบ้างแล้ว ประสานแกนนำ ตรวจสอบ หวั่น เกิดเหตุรุนแรงขึ้น</lead>
<neck></neck>
<body><p><persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล เปิดเผยว่า จากการวิเคราะห์และตรวจสอบการชุมนุมของกลุ่มคนเสื้อแดง ตลอดระยะเวลากว่า 23 วันนั้น มีความเรียบร้อยดี แต่จนถึงขณะนี้พบว่า เริ่มมีการพกพาและใช้สิ่งของที่สามารถใช้เป็นอาวุธแทนได้ อาทิ หนังสติก ไม้กอล์ฟ และไม้เบสบอล ซึ่งพบว่า เริ่มมีการนำเข้ามาในพื้นที่การชุมนุม ทั้งนี้ได้ฝากเตือนไปยังกลุ่มผู้ชุมนุม หรือคนที่จะเข้าร่วม ห้ามพกพาอาวุธ หรืออุปกรณ์ที่สามารถนำมาเป็นอาวุธ หรือคล้ายคลึงเป็นอาวุธ เข้ามาในพื้นที่การชุมนุมโดยเด็ดขาด ซึ่งหากเจ้าหน้าที่ตรวจค้น สามารถดำเนินการตามกฎหมายได้ทันที ด้าน <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาลกล่าวว่า จากการจับกุมชาย 2 คน พร้อมหนังสติก และลูกแก้ว ในการชุมนุมของกลุ่มคนเสื้อสีชมพู ที่บริเวณลานพระบรมรูปรัชกาลที่ 6 เมื่อวานนี้ โดยเห็นว่า มีลักษณะคล้ายคลึงกับการชุมนุม เมื่อ 1-2 ปีที่แล้ว ที่จะมีการก่อกวนเจ้าหน้าที่ของรัฐด้วยสิ่งของดังกล่าว จึงฝากให้ประชาชนช่วยเป็นหูเป็นตา หากพบว่า มีความเคลื่อนไหวที่ผิดปกติ ให้รับแจ้งเจ้าหน้าที่ทันที ไม่เช่นนั้น เกรงจะเป็นต้นเหตุ ให้เกิดความรุนแรง หรือการปะทะได้</p></body>
</news>
