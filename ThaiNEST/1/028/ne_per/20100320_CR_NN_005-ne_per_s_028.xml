<teiHeader>
<fileDesc>
<titleStmt>
  <title>มทภ. 4 เผยจับ 8 พลทหารขโมยระเบิดเอ็ม 67 ในค่ายทหาร ช.401 พัทลุง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=204152  </bibl>
</sourceDesc>
</fileDesc>
</teiHeader>
<news>
<headline>มทภ. 4 เผยจับ 8 พลทหารขโมยระเบิดเอ็ม 67 ในค่ายทหาร ช.401 พัทลุง</headline>
<lead></lead>
<neck></neck>
<body><p><persName>พล.ท.พิเชษฐ์ วิสัยจร</persName> แม่ทัพภาคที่  4 ให้สัมภาษณ์ทางโทรศัพท์เกี่ยวกับความคืบหน้าการติดตามปืนเอช เค 33 กระสุนปืนพก 800 นัด ลูกระเบิดเอ็ม 67 จำนวน 69 ลูกที่ถูกขโมยไปจากคลังแสงของกองพันทหารช่าง 401 จังหวัดพัทลุง ว่า หลังจากที่กองทัพภาคที่ 4 ตั้งคณะกรรมการขึ้นสอบสวนข้อเท็จจริง และนำกระบวนการตรวจสอบทางนิติวิทยาศาสตร์เข้ามาร่วมสอบสวนด้วย ขณะนี้สามารถจับกุมคนร้าย ซึ่งเป็นพลทหารมาจากจังหวัดปัตตานี ยะลา นราธิวาสได้ 8 นาย โดยคนร้ายได้นำอาวุธทั้งหมดไปซ่อนไว้ที่บ้านที่อ.ตากใบ จ.นราธิวาส เพื่อเตรียมนำไปขายและใช้ก่อเหตุในพื้นที่ 3 จังหวัดชายแดนภาคใต้ เจ้าหน้าที่จึงยึดคืนกลับมาได้ทั้งหมด</p>
<p>แม่ทัพภาคที่ 4 กล่าวว่า ได้นำตัวคนร้ายทั้งหมดมาสอบสวนที่กองอำนวยการรักษาความมั่นคงภายในภาค 4 ส่วนหน้าแล้ว พร้อมรายงานเรื่องดังกล่าวให้<persName>พล.อ.อนุพงษ์ เผ่าจินดา</persName> ผู้บัญชาการทหารบกทราบแล้วเช่นกัน โดยผุ้บัญชาการทหารบกแสดงความห่วงใยและกำชับให้ดูแลคลังอาวุธเป็นพิเศษ ส่วนสถานการณ์ความไม่สงบในพื้นที่ กลุ่มก่อความไม่สงบพยายามสร้างสถานการณ์ตลอดเวลา แต่เจ้าหน้าที่ทุกส่วนดูแลอย่างเต็มที่</p></body>
</news>
