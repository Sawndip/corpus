<teiHeader>
<fileDesc>
<titleStmt>
  <title>รถไฟใต้ดินBTSยังให้บริการพร้อมปิดหากวุ่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 11:49:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217180  </bibl>
</sourceDesc>
</fileDesc>
</teiHeader>
<news>
<headline>รถไฟใต้ดินBTSยังให้บริการพร้อมปิดหากวุ่น</headline>
<lead>รถไฟฟ้าใต้ดิน ยัน เปิดใหบริการทุกสถานีตามปกติ หลัง กลุ่มเสื้อแดงเดินผ่าน พร้อมยินดีให้บริการผู้ชุมนุม ลั่น สั่งปิดสถานีทันที หากพบเหตุร้าย</lead>
<neck></neck>
<body><p>เจ้าหน้าที่ฝ่ายประชาสัมพันธ์ รถไฟฟ้าใต้ดิน แจ้งประชาสัมพันธ์ กรณีกระแสข่าวว่า สถานีรถไฟฟ้าใต้ดิน สถานีรัชดา ปิดให้บริการว่า ทุกสถานียังเปิดให้บริการตามปกติ แต่บริเวณสถานีรัชดา เจ้าหน้าที่ ได้ทำการปิดประตูบานพับ บริเวณฝั่งถนนรัชดา ขาออก เนื่องจากเกรงว่า อาจเกิดความไม่ปลอดภัย ขณะที่ มีผู้ชุมนุมเคลื่อนผ่านจำนวนมาก แต่ยังเปิดให้บริการตามปกติ และหากกลุ่มผู้ชุมนุม จะใช้บริการ ก็สามารถทำได้ ซึ่งจะให้บริการตามปกติ เช่นเดียวกับผู้โดยสารทั่วไป แต่หากพบว่า มีเหตุการณ์ส่อเค้าจะเกิดความไม่ปอดภัยกับผู้โดยสาร หรือ ระบบของรถไฟฟ้าใต้ดิน เจ้าหน้าที่ ก็จะยกระดับการรักษาความปลอดภัย จนถึงขั้น ปิดให้บริการ แต่ณขณะนี้ทุกสถานี ยังเปิดบริการตามปกติ และยังไม่พบเหตุร้าย หรือ ความปั่นป่วนใด ๆ ทั้งสิ้น</p>
<p>ขณะที่ ทางด้าน รถไฟฟ้าบีทีเอส ก็ยังให้บริการตามปกติ มีประชาชนใช้บริการอย่างต่อเนื่อง ท่ามกลางการดูแล ตรวจกระเป๋าและค้นอาวุธก่อนใช้บริการอย่างเข้มงวด ส่วนมาตราการรักษาความปลอดภัย ทาง บีทีเอส ก็ใช้มาตรฐานเดียวกัน
กับรถไฟฟ้าใต้ดิน หากเกิดเหตุส่อเค้าจะเกิดความไม่ปลอดภัยต่อผู้โดยสาร ก็จะสั่งปิดให้บริการทันที เช่นกัน</p></body>
</news>
