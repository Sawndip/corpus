<teiHeader>
<fileDesc>
<titleStmt>
  <title>กองปราบฯรับ 5 ผู้ต้องหา"ค้าอาวุธ"ส่ง ตม. เตรียมประสานสถานฑูตพิสูจน์สัญชาติ ส่วนอาวุธยึดไว้ 1 ปี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-11 20:55:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265896537&catid=17  </bibl>
</sourceDesc>
</fileDesc>
</teiHeader>
<news>
<headline>กองปราบฯรับ 5 ผู้ต้องหา"ค้าอาวุธ"ส่ง ตม. เตรียมประสานสถานฑูตพิสูจน์สัญชาติ ส่วนอาวุธยึดไว้ 1 ปี</headline>
<lead>ปล่อยตัว 5 ผู้ต้องหาส่งต่อ"ตม."ฐานลอบเข้าเมือง ก่อนดันกลับ ปท.อาวุธทั้งหมดยึดไว้ 1 ปี รอเจ้าของติดต่อรับคืน หากไม่มีตกเป็นของไทย</lead>
<neck></neck>
<body><p>ผู้สื่อข่าวรายงาน เมื่อวันที่ 11 ก.พ.ว่า จากกรณีที่อัยการมีคำสั่งไม่ฟ้อง 5 ผู้ต้องหา ลักลอบขนอาวุธสงคราม ประกอบด้วย <persName>นายอิสยาส อิสวาคอฟ</persName> (<persName>IIyas Issakov</persName>) อายุ 56 ปี สัญชาติคาซักสถาน นักบินที่ 1 <persName>นายวิคเตอร์ อับดุลลายัฟ</persName> (<persName>Viktor Abdullayev</persName>) อายุ 58 ปี สัญชาติคาซักสถาน เนวิเกเตอร์ <persName>นายมิคคาอิล พีทูคู</persName> (<persName>Mikhail Petukou</persName>) อายุ 54 ปี สัญชาติเบลารุส ช่างเครื่องยนต์ <persName>นายอเล็กซ์ซานดะ ไซร์บาเนฟ</persName> (<persName>Alexandr Zrybnev</persName>) อายุ 53 ปี สัญชาติคาซักสถาน ช่างเทคนิค และ<persName>นายวิทาลี ชุนคอฟ</persName> (<persName>Vitaliy Shunkov</persName>) อายุ 54 ปี สัญชาติคาซักสถาน นักบินที่ 2 ที่ถูกจับกุมขณะนำเครื่องบินบรรทุกอาวุธสงครามร้ายแรงลงจอดที่สนามบิน ดอนเมือง เมื่อวันที่ 11 ธันวาคม 2552 ที่ผ่านมา และถูกแจ้งข้อหากระทำผิดพระราชบัญญัติ (พ.ร.บ.) ศุลกากร พ.ร.บ.อาวุธปืน เครื่องกระสุนปืน พ.ศ.2490 พ.ร.บ.ยุทธภัณฑ์ พ.ศ.2530 และ พ.ร.บ.การเดินอากาศไทย พ.ศ.2479</p>
<p><persName>นายธานี ทองภักดี</persName> รองอธิบดีกรมสารนิเทศและรองโฆษกกระทรวงการต่างประเทศกล่าวว่า ขั้นตอนการส่งตัวนักบินและลูกเรือทั้ง 5 คนกลับประเทศตามที่สำนักงานอัยการสูงสุดมีคำสั่งไม่ฟ้องบุคคลทั้งหมดเป็นไป ตามพ.ร.บ.คนเข้าเมือง ในส่วนของเครื่องบินหากผู้เป็นเจ้าของนำหลักฐานมาแสดงเพื่อขอคืนก็สามารถทำ ได้ โดยฝ่ายไทยจะพิจารณาตามตัวกฎหมายที่เกี่ยวข้องต่อไป ในส่วนของอาวุธที่ยึดได้นั้นตามมติของสหประชาชาติระบุชัดเจนว่าให้ยึดไว้ เพื่อทำลาย อย่างไรก็ตามกระทรวงการต่างประเทศกำลังรอหนังสือจากสหประชาชาติว่าจะให้ รัฐบาลไทยดำเนินการอย่างไรกับอาวุธสงครามที่ยึดไว้ เชื่อว่าคณะกรรมการที่ตั้งขึ้นตามมติข้อ 1718(2006) อยู่ระหว่างการพิจารณาเรื่องนี้อย่างถี่ถ้วนหลังจากที่รัฐบาลไทยได้แจ้ง เรื่องผู้ต้องหาขนอาวุธเข้ามายังราชอาณาอาณาจักรไทยตามข้อมติคณะมนตรีความ มั่นคงแห่งสหประชาชาติข้อ 1874 (2009)</p>
<p>ต่อมาเวลา 17.00 น. เจ้าหน้าที่ราชทัณฑ์นำหมายปล่อยตัวมาเบิกตัวผู้ต้องหาทั้ง 5 คน ออกมาจากเรือนนอน พร้อมแจ้งให้รับทราบ เรื่องการปล่อยตัว จากนั้นตรวจสอบประวัติ และเก็บของใช้ส่วนตัว ก่อนปล่อยตัวตามระเบียบเรือนจำ ซึ่งผู้ต้องหาทั้ง  5 คน มีสีหน้าเรียบเฉย โอบกอดกันตามปกติ คาดว่าน่าจะรู้ตัวมาก่อนล่วงหน้าแล้วว่าจะได้รับการปล่อยตัววันนี้ </p>
<p>เวลา 18.20 <persName>นายนคร ชมพูชาติ</persName> ทนายความซึ่งดูแลด้านคดีความให้ผู้ต้องหาทั้ง 5 คนตั้งแต่แรก เดินทางมายังเรือนจำพิเศษกรุงเทพฯ พร้อมกล่าวว่ายังไม่ทราบแน่ชัดว่า ผู้ต้องหาทั้งหมดจะถูกผลักดันออกนอกประเทศทันทีหรือไม่  ต้องหารือกับทางสตม.อีกครั้ง ส่วนเครื่องบินที่ถูกยึดในวันที่ถูกจับกุมยังอยู่ที่ท่าอากาศยานดอนเมือง ไม่ใช่ของกลางในคดีและผู้ต้องหาอาจจะขับเครื่องดังกล่าวออกจากประเทศไทยได้ ทันที</p>
<p>จากนั้นเวลา 18.30 น. รถตู้ตำรวจกองปราบปราม มารับผู้ต้องหาทั้งหมดเพื่อไปส่งตัวให้สตม. โดยบรรยากาศด้านหน้าเรือนจำพิเศษกรุงเทพฯ มีสื่อมวลชน ทั้งในประเทศและต่างประเทศมารอทำข่าวจำนวนมาก</p>
<p>ทั้งนี้ แหล่งข่าวจาก สตม.ระบุว่าจะประสานไปยังสถานฑูต ประจำประเทศของผู้ต้องหาทั้ง 5 คนว่า เป็นบุคคลของประเทศนั้นจริงหรือไม่  ถ้าหากทางสถานฑูตระบุว่าไม่ใช่คนสัญชาติประเทศนั้น ทางสตม.ก็ไม่สามารถส่งตัวกลับได้  แต่ถ้าหากระบุว่าเป็นบุคคลสัญชาตินั้นจริง ก็ต้องแสดงเอกสารหลักฐานยืนยันถึงจะส่งตัวกลับได้ ส่วนเรื่องค่าใช้จ่ายจะต้องประสานว่าทางสถานฑูตประจำประเทศนั้น จะเป็นผู้รับผิดชอบหรือไม่อย่างไร เพราะกฏหมายไทยไม่ได้ระบุถึงการรองรับค่าใช้จ่ายเรื่องนี้ไว้ หากทางสถานฑูตประจำประเทศของผู้ต้องหายืนยันจะเป็นผู้ออกค่าใช้จ่ายทั้งหมด ให้  ทางสตม.สามารถเดินเรื่องส่งตัวได้ทันที แต่คาดว่าจะส่งตัวกลับประเทศในวันที่ 11 กุมภาพันธ์ไม่ทัน</p></body>
</news>
