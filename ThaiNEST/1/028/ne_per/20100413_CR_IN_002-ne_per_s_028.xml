<teiHeader>
<fileDesc>
<titleStmt>
  <title>ปาระเบิดปิงปองใส่บ้านใกล้พรรคกมม.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-13 08:01:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220858  </bibl>
</sourceDesc>
</fileDesc>
</teiHeader>
<news>
<headline>ปาระเบิดปิงปองใส่บ้านใกล้พรรคกมม.</headline>
<lead>ป่วนอีก ! ตร. สน.นางเลิ้ง และการ์ด นปช.เข้าตรวจสอบ บ้านพักใน ซ.วันชาติ ถนนพระสุเมรุ พบท่อน้ำประปาแตกกระจาย ห่างจาก ที่ทำการพรรคการเมืองเพียง 100 เมตร ตร.คาดเป็นระเบิดปิงปอง</lead>
<neck></neck>
<body><p>เจ้าหน้าที่ตำรวจจาก สน.นางเลิ้ง พร้อมการ์ด นปช.จำนวนมาก ได้ลงพื้นที่เข้าตรวจสอบบริเวณบ้านเลขที่ 499/9 ซ.วันชาติ ถ.พระสุเมรุ หลัจากเมื่อเวลา 02.30 ที่ผ่านมาได้เกิดเสียงคล้ายระเบิดดังขึ้นหนึ่งครั้ง เบื้องต้นพบว่าท่อน้ำประปาซึ่งติดอยู่กับด้านนอกของกำแพงบ้านได้รับความเสีย หาย โดยทางตำรวจคาดว่าน่าจะเป็นเศษของระเบิดปิงปอง ด้านการ์ด นปช.เล่าว่าก่อนเกิดเหตุพบวัยรุ่น 2 คนขับขี่รถจักรยานยนต์โดยเลี้ยวเข้ามาที่เกิดเหตุ หลังจากนั้นก็ได้ยินเสียงดังสนั่นหวั่นไหว ซึ่งจุดที่เกิดเหตุอยู่ห่างจากจุดตรวจของการ์ดคนเสื้อแดงตรงสะพานผ่านฟ้า ลีลาศประมาณ 300 ม. คาดว่าน่าจะเป็นฝีมือของผู้ป่วนเมือง อย่างไรก็ตามล่าสุดทางการ์ด นปช.ได้กระจายกำลังออกลาดตระเวนในพื้นที่โดยรอบเพื่อป้องกันเหตุการณ์ความ วุ่นวายที่อาจจะเกิดขึ้นได้อีกครั้ง และเป็นที่น่าสังเกตว่าจุดที่เกิดเหตุอยู่ห่างจากบริเวณที่ทำการพรรคการ เมืองใหม่ประมาณ 100 ม.เท่านั้น</p></body>
</news>
