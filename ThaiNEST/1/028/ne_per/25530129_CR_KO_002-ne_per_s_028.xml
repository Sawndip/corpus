<teiHeader>
<fileDesc>
<titleStmt>
  <title>2พนักงานRSเข้ารับข้อหาคดี"นาธาน"ลวงโลก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100129/46420/2%e0%b8%9e%e0%b8%99%e0%b8%b1%e0%b8%81%e0%b8%87%e0%b8%b2%e0%b8%99RS%e0%b9%80%e0%b8%82%e0%b9%89%e0%b8%b2%e0%b8%a3%e0%b8%b1%e0%b8%9a%e0%b8%82%e0%b9%89%e0%b8%ad%e0%b8%ab%e0%b8%b2%e0%b8%84%e0%b8%94%e0%b8%b5%e0%b8%99%e0%b8%b2%e0%b8%98%e0%b8%b2%e0%b8%99%e0%b8%a5%e0%b8%a7%e0%b8%87%e0%b9%82%e0%b8%a5%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>2พนักงานRSเข้ารับข้อหาคดี"<persName>นาธาน</persName>"ลวงโลก</headline>
<lead>ทนายอาร์เอสฯ-ผจก.ฝ่ายประชาสัมพันธ์"ดอดพบพนักงานสอบสวนรับทราบข้อหา หลังพ.ม.โร่แจ้งตำรวจกรณี"<persName>นาธาน</persName>" ลวงโลง</lead>
<neck></neck>
<body><p> (29ม.ค.) <persName>นายนพดล ลิขิตศักดากุล</persName> ทนาย บริษัท อาร์เอสจำกัด (มหาชน) พร้อม <persName>นางรุ้งตะวัน สงวนพงษ์</persName> อายุ 42 ปี อดีตผู้จัดการแผนกประชาสัมพันธ์ บ.อาร์เอส จำกัด (มหาชน) อยู่บ้านเลขที่ 29/271 ซอยหทัยราษฎร์ 39 แขวงสามวาตะวันออก เขตคลองสามวา กทม.และ <persName>นางณัจยา หาญกล</persName> อายุ 51 ปี อดีตผู้ช่วยผู้จัดการฝ่ายประชาสัมพันธ์ บ.อาร์เอส จำกัด (มหาชน) อยู่บ้านเลขที่ 4412/34 ซอยลาดพร้าว 101 แขวงคลองจั่น เขตบางกะปิ เดินทางเข้าพบ <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รอง ผบก.น.1 และ พนักงานสอบสวน สน.พญาไท เพื่อให้ปากคำภายหลังถูกออกหมายเรียกให้ปากคำ กรณีเจ้าหน้าที่กระทรวงการพัฒนาสังคมและความมั่นคงของมนุษย์ (พม.)เข้าแจ้งความต่อพนักงานสอบสวน สน.พญาไท ให้ดำนินคดีข้อหาปลอมแปลงเอกสาร และข้อหาแจ้งข้อความอันเป็นเท็จต่อเจ้าพนักงานเพื่อขอรับรางวัลเยาวชนดีเด่นแห่งชาติปี 2543ให้กับ<persName>นายนาธาน</persName>โดยใช้เวลาการสอบสวนนานากว่า 3 ชั่วโมง</p>
<p> <persName>พล.ต.ต.วิชัย</persName> กล่าวว่า วันนี้ทางพนักงานสอบสวนได้เชิญตัวเจ้าหน้าที่ของ บริษัท อาร์เอสจำกัด (มหาชน) มาสอบปากคำจำนวน 2 ท่าน โดยมีทนายความติดตามมาด้วย ส่วนจะสอบสวนประเด็นใดบ้างคงเป็นหน้าที่ของพนักงานสอบสวน ส่วนกรณีของ <persName>นายนาธาน โอมาน</persName> สำหรับรายละเอียดทางคดี ตนอยากให้สอบถาม <persName>พ.ต.อ..วีรวิทย์ จันทร์จำเริญ</persName> รอง ผบก.น.1 ซึ่งเป็นผู้รับผิดชอบ
 ด้าน <persName>พ.ต.อ.วีรวิทย์</persName> กล่าวว่า เรื่องที่<persName>นายนาธาน</persName> ขอเลื่อนระยะเวลาในการเข้าพบกับพนักงานสอบสวน จะต้องตรวจสอบข้อมูลอีกครั้งว่า เจ้าตัวพร้อมที่จะเดินทางมาได้เมื่อไหร่ เพื่อความสะดวกของทุกฝ่ายแต่ในเบื้องต้นทนายปุ๊ติดต่อมาแล้ว ว่าจะเดินทางมาเองในวันนี้ ส่วนเจ้าหน้าที่ของ บริษัท อาร์เอส จำกัด (มหาชน) ที่เดินทางมาในวันนี้มาในฐานะผู้ให้ถ้อยคำกับพนักงานสอบสวน แต่เรื่องการแจ้งข้อหาได้มีการเตรียมการเอาไว้แล้ว ซึ่งจะขออนุญาตไม่เปิดเผยเนื่องจากเป็นเรื่องของการสอบสวน โดยหลังจากนี้จะต้องดูด้วยว่าผลการสอบสวนพนักงาน บริษัท อาร์เอส จำกัด (มหาชน) เกี่ยวพันไปถึงใครอย่างไรบ้างจึงจะสรุปได้ว่าจะมีการออกหมายเรียกใครมาสอบสวนเพิ่มเติมอีกหรือไม่ ส่วนทางเจ้าหน้าที่กระทรวงการพัฒนาสังคมและความมั่นคงของมนุษย์ (พม.)ได้ให้ปากคำกับพนักงานสอบสวนเป็นที่เรียบร้อยแล้ว</p>
<p><persName>พ.ต.อ.วีรวิทย์</persName> ยังกล่าวอีกว่า ส่วนหมายเรียกของ<persName>นายนาธาน</persName> ที่ให้มาสอบปากคำนั้น<persName>นางพิราวรรณ ชลพิทักษ์พงษ์</persName> หรือ <persName>ทนายปุ๊</persName> ได้ส่งเอกสารขอเลื่อนการเข้าให้ปากคำมายังพนักงานสอบสวนแล้ว โดยระบุเหตุผลว่าติดคดีที่ จ.อำนาจเจริญ อย่างไรก็ตามทางพนักงานสอบสวนพิจารณาแล้วว่าจะมีการออกหมายเรียก<persName>นายนาธาน</persName> มาสอบปากคำอีกครั้งในวันที่ 6 ก.พ.นี้ ซึ่งถือเป็นการออกหมายเรียกครั้งที่ 2 หาก<persName>นายนาธาน</persName>ยังไม่มาให้ปากคำกับพนักงานสอบสวนอีกก็จะพิจารณาเพื่อขอหมายจับทันที
 หลังการเข้าให้ปากคำพนักงานสอบสวน <persName>นายนพดล</persName> กล่าวว่า การให้ปากคำในวันนี้ไม่มีอะไร เพียงเจ้าหน้าที่เรียกมาเพื่อรับทราบข้อมูลว่าเป้นอย่างไร และมาชี้แจงรายละเอียดให้ทราบ พร้อมนำเอกสารซึ่งเป็นลายมือของ<persName>นายนาธาน</persName>ในการขอรับรางวัล มาให้ทางพนักงานสอบสวนพิจารณา ซึ่งทางตำรวจน่าจะพอใจ อย่างไรก็ตามหลังจากนี้ก็อาจนำพยานอีก 2-3 ปากที่คิดว่าน่าจะเป็นประโยชน์เข้าให้ปากคำกับเจ้าหน้าที่เพิ่มเติมคาดว่าไม่เกินสัปดาห์หน้า คือในส่วนของเจ้าหน้าที่ที่รวบรวมข้อมูลเพื่อขอรับรางวัล และบุคคลที่เห็นนายนาธานเป็นผู้กรอกข้อมูล</p>
<p>ก่อนหน้านั้น <persName>พล.ต.ต.วิชัย สังข์ประไพ</persName> ผบก.น.1 และ <persName>พ.ต.อ.วีรวิทย์ จันทร์จำเริญ</persName> รอง ผบก.น.1 ร่วมกับพนักงานสอบสวน สน.พญาไท สอบปากคำ <persName>นางรุ่งตะวัน สงวนพงษ์</persName> และ <persName>นางณัจยา ชาญกล</persName> เจ้าหน้าที่ของบริษัท อาร์เอส.จำกัด(มาหชน) ที่เดินทางมาพร้อมทนายความ เพื่อสอบสวนในประเด็นต่างๆ เกี่ยวกับขั้นตอนการเสนอศิลปินในสังกัดเข้ารับพิจารณาสรรหารับการพิจารณาให้เป็นเยาวชนดีเด่นแห่งชาติ ตลอดจนการตรวจสอบประวัติศิลปินต่างในสังกัด โดยเฉพาะกรณีของ<persName>นายนาธาน โอมาน</persName> ที่บริษัทฯ เสนอเป็นศิลปินในเครือเข้ารับรางวัลเยาวชนดีเด่นแห่งชาติ สาขาสื่อมวลชน ประจำปี 2549 ว่าก่อนหน้ามีการเสนอศิลปินคนอื่นใดมาก่อนหรือไม่ กี่ครั้ง ตลอดจนวิธีการที่บริษัทฯ ปฏิบัติต่อการเสนอชื่อเยาวชนหรือบุคคลฯ อย่างไร เพื่อมัด<persName>นายนาธาน</persName> ในกรณีที่ กระทรวง พม. แจ้งความเอาไว้ก่อนหน้านี้
 ส่วน<persName>นายนาธาน</persName>ที่ทางพนักงานสอบสวนได้เคยมีหมายเรียกให้มารับทราบข้อกล่าวหาปลอมแปลงเอกสาร ตามที่กระทรวงพัฒนาสังคมและมนุษย์ ได้เคยแจ้งความร้องทุกข์เอาไว้ ปรากฏว่าในวันเดียวกันนี้<persName>นายนาธาน</persName> ได้มอบหมายให้<persName>ทนายปุ๊</persName> ซึ่งเป็นทนายประจำตัวของ<persName>นายนาธาน</persName> มาเข้าพบ<persName>พล.ต.ต.วิชัย สังข์ปรไพ</persName> ผบก.น.1 เพื่อตกลงเจรจานัดหมายในการเข้ารับทราบข้อกล่าวหากับพนักงานสอบสวนอีกครั้ง</p></body>
</news>
