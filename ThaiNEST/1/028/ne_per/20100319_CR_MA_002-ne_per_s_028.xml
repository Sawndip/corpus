<teiHeader>
<fileDesc>
<titleStmt>
  <title>เก็บกดแค้น 5 ปี จนระเบิดกระหน่ำยิงเพื่อนบ้านดับ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-19 10:52:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268970775&catid=17  </bibl>
</sourceDesc>
</fileDesc>
</teiHeader>
<news>
<headline>เก็บกดแค้น 5 ปี จนระเบิดกระหน่ำยิงเพื่อนบ้านดับ</headline>
<lead></lead>
<neck></neck>
<body><p>เมื่อเวลา 06.50 น. วันที่ 19 มีนาคม <persName>ร.ต.ท. สันติ  ผิวทองคำ</persName> ร้อยเวรสน.สุทธิสาร รับแจ้งเหตุมีผู้ถูกยิงเสียชีวิตภายในซ.ลาดพร้าว 48 แยกย่อย ซ.พัทลุง แขวงสามเสนนอก เขตห้วยขวาง กรุงเทพฯ รุดไปตรวจสอบที่เกิดเหตุพร้อม <persName>พ.ต.อ. เจริญ ศรีศศลักษณ์</persName> รองผบก.น.2  <persName>พ.ต.อ.ไพศาล วงศ์วัชรมงคล</persName> ผกก.สน.สุทธิสาร  ที่เกิดเหตุเป็นบ้านทาวน์เฮ้าส์2 ชั้น เลขที่ 114/115  ซ.ลาดพร้าว 48 พบศพ<persName>นายทองเจือ พฤกษา</persName> อายุ 70 ปี อดีตข้าราชการบำนาญการรถไฟแห่งประเทศไทย สวมเสื้อสีขาวลายตาราง กางเกงขาสั้นสีฟ้า นอนตะแคงคร่อมรถจักรยานจมกองเลือดอยู่บริเวณหน้าบ้าน  มีบาดแผลถูกยิงที่อกซ้าย ราวนมซ้าย และโหนกแก้มซ้ายอย่างละ 1 นัด ใกล้เคียงพบ<persName>นายหนุน อ่ำอ่อน</persName> อายุ 75 ปี เพื่อนบ้าน อาชีพลูกจ้างประจำกรมช่างอากาศ ซึ่งเป็นผู้ก่อเหตุ  ยืนถืออาวุธปืนรีวอลเวอร์  ขนาด  .38  รอมอบตัวกับเจ้าหน้าที่</p>
<p>สอบสวน<persName>นายหนุน</persName> ให้การรับสารภาพว่า  ตนกับผู้ตายปลูกบ้านติดกันมากว่า 28 ปี พึ่งมีเรื่องระหองระแหงกันมาเมื่อ 5-6 ปีที่ผ่านมา เนื่องจากว่าภรรยาของผู้ตายชอบด่าชาวบ้าน อีกทั้งบ้านผู้ตายยังเจาะกำแพงห้องมาทะลุยังห้องลูกสาวของตน และมีปัญหาเรื่องต้นไม้ของผู้ตายที่ล้ำเข้ามาในบ้านของตน  จากนั้นก็มีปัญหาเรื่องที่ผู้ตายเลี้ยงนกมากว่า 2 ปี ซึ่งนกส่งเสียงรบกวนทำให้ตนนอนไม่เต็มอิ่ม  จนกระทั่งวันนี้ตนทนไม่ไหวเลยใช้อาวุธปืนยิงใส่ผู้ตาย</p>
<p>สอบสวน<persName>นางมณี พฤกษา</persName> อายุ 69 ปี ภรรยาผู้ตาย ให้การว่า เมื่อช่วงเช้า<persName>นายหนุน</persName> มาตะโกนอยู่หน้าบ้านถามหาสามีตน ขณะนั้นสามีตนกำลังปั่นจักรยานกลับมาจากการใส่บาตรพระ  เมื่อพบหน้าก็เกิดการโต้เถียงกันอย่างรุนแรง  ก่อน<persName>นายหนุน</persName> จะใช้ปืนยิง<persName>นายทองเจือ</persName> เสียชีวิตในที่เกิดเหตุทันที</p>
<p>เบื้องต้นแจ้งข้อหาฆ่าผู้อื่นโดยเจตนา  แก่<persName>นายหนุน</persName>  ก่อนนำตัวไปส่งพนักงานสอบสวนเพื่อดำเนินคดีต่อไป</p></body>
</news>
