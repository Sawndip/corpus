<teiHeader>
<fileDesc>
<titleStmt>
  <title>ปทีปสั่งเข้มจุดตรวจอาวุธตามพรก.ฉุกเฉิน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-09 17:15:48  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220374  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>สั่งเข้มจุดตรวจอาวุธตามพรก.ฉุกเฉิน</headline>
<lead>รรท.ผบ.ตร.สั่งการเข้มตั้ง จุดตรวจสกัดอาวุธในเขตประกาศ พ.ร.ก.ฉุกเฉิน เพื่อป้องกันการก่อวินาศกรรม พร้อมให้หน่วยเคลื่อนที่เร็ว เข้าที่เกิดเหตุได้ทันที</lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ ได้มีคำสั่งข้อปฏิบัติถึงเจ้าหน้าที่ตำรวจที่เกี่ยวข้อง เพื่อให้การปฏิบัติภารกิจการตั้งจุดตรวจจุดสกัด ภายใต้การประกาศใช้พระราชกำหนดการบริหารราช
การในสถานการณ์ฉุกเฉิน ในเขตพื้นที่กรุงเทพมหานคร และปริมณฑล เป็นไปด้วยความสงบเรียบร้อย และเกิดประสิทธิภาพสูงสุด จึงสั่งการให้ทุกหน่วยงานดำเนินการตรวจค้นอาวุธ วัตถุต้องสงสัย ป้องกันการก่อวินาศกรรม
หากพบบุคคลเข้าข่ายต้องสงสัย หรือมีพฤติกรรมว่า มีแนวโน้มกระทำการที่ฝ่าฝืนข้อกำหนด ข้อห้ามสั่งการ พ.ร.ก.ฉุกเฉิน ให้สอบปากคำบุคคลดังกล่าวด้วย โดยชุดเคลื่อนที่ในแต่ละสถานีตำรวจ ต้องออกตรวจสอบกดดัน หากพบ
รถจักรยานยนต์ รวมตัวกันหลายคัน และมีแนวโน้มก่อเหตุรุนแรง สร้างความเดือดร้อนให้ประชาชน ให้ดำเนินการตามพระราชบัญญัติจราจรทางบกอย่างเคร่งครัด พร้อมกับให้แต่ละหน่วย รวบรวมผลการปฏิบัติ โดยเฉพาะสถิติ
การจับกุม รวมถึงการประชาสัมพันธ์แจ้งข้อกล่าวหา ให้ประชาชนทราบ โดยให้ศูนย์วิทยุแต่ละกองบัญชาการรวบรวมข้อมูล และรายงานให้ศูนย์ปฏิบัติการสำนักงานตำรวจแห่งชาติ ทราบภายในเวลา 07.00 น.ของทุกวันด้วย</p>
<p>อย่างไรก็ตาม สำหรับสถิติการจับกุมจากกองปรับแผนการ ตั้งจุดตรวจจุดสกัด ครั้งแรกเมื่อช่วงกลางดึกที่ผ่านมา สามารถจับกุมผู้ฝ่าฝืน พ.ร.บ.จราจรจำนวน 343 ราย ส่วนไม่พกบัตรประชาชน 107 ราย ถ่ายรูปบันทึกประวัติ 33
ราย จับกุมอาวุธปืน 3 กระบอก และจับกุมยาบ้าจำนวน 3 ราย</p></body>
</news>
