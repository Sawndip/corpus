<teiHeader>
<fileDesc>
<titleStmt>
  <title>ศอฉ.แจงยึดคืนพื้นที่ผ่านฟ้าทำตามขั้นตอน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100410/55443/ศอฉ.แจงยึดคืนพื้นที่ผ่านฟ้าทำตามขั้นตอน.html  </bibl>
</sourceDesc>
</fileDesc>
</teiHeader>
<news>
<headline>ศอฉ.แจงยึดคืนพื้นที่ผ่านฟ้าทำตามขั้นตอน</headline>
<lead>ศอฉ.แจง ทหารยึดคืนพื้นที่สะพานผ่านฟ้าทำตามขั้นตอน ปัดตั้งค่าหัวแกนนำ</lead>
<neck></neck>
<body><p>(10เม.ย.) เวลา 17.00 น. <persName>นายปณิธาน วัฒนายากร</persName> รองเลขาฯนายกฯปฏิบัติหน้าที่โฆษกสำนักนายกฯ และ<persName>พ.อ.สรรนเสริญ แก้วกำเนิด</persName> โฆษกศอฉ. ได้แถลงข่าวรวมการเฉพาะกิจเกี่ยวกับปฏิบัติการคืนพื้นที่ให้กับสาธารณะว่า เป็นเรื่องที่รัฐบาลพยายามดำเนินการมาโดยตลอด โดยในวันนี้มีขั้นตอนที่สำคัญ และมีการดำเนินการอย่างต่อเนื่อง เหตุความจำเป็นในการคืนพื้นที่ก็เนื่องด้วยการชุมนุมเป็นการชุมนุมที่ไม่ เป็นตามกม. มีการกีดขวางจราจร ทำให้ปชช.มีผลกระทบในแง่ความเป็นอยู่ รัฐบาลจึงจำเป็นต้องดำเนินการดังกล่าว ซึ่งก็อยู่บนพื้นฐานกติกาสากล หลักกม.และบนพื้นฐานของจนท.บ้านเมืองที่ต้องรักษากม. แก้ไขให้สถานการณ์คืนสู่สภาวะปกติโดยเร็ว และแม้ว่าต้องใช้กำลังทหาร ตร. พลเรือน ในการคืนพื้นที่ แต่ก็จะใช้ด้วยความระมัดระวัง คำนึงถึงสิทธิของทุกท่าน รวมถึงคนที่มาชุมนุม คำนึงถึงมนุษยธรรม แต่ขณะเดียวกันก็ต้องคำนึงถึงหลักกฎหมายด้วย</p>
<p><persName>นายปณิธาน</persName>กล่าวต่อว่า รัฐบาลไม่มีทางเลือกยกเว้นต้องดำเนินการตามกฎหมายเท่านั้น ขอให้ความมั่นใจว่าจะใช้กำลังจนท.อย่างเหมาะสม ควรแก่เหตุ ค่อยเป็นค่อยไป และจะประกาศให้ทราบเป็นระยะ ซึ่งเป็นความจำเป็นตามแนวทางที่นายกฯให้ไว้ คือคืนพ้นที่ และดำเนินการกับคนที่ทำผิดกม.ตามพรก.ฉุกเฉิน มีการควบคุมการสื่อสารที่ไม่อยู่บนข้อเท็จจริง เป็นการดำเนินการซึ่งรัฐบาลต้องการทำให้เป็นไปตามเจตนารมย์ของคนส่วนใหญ่ เพราะทราบว่าคนส่วนใหญ่กังวลใจ ไม่สบายใจ แต่ก็ต้องทำให้สถานการณ์คลี่คลาย โดยช่วงเวลาของการคืนพื้นที่นี้ก็ขอให้ปชช.หลีกเลี่ยงเดินทางเข้าพื้นที่ดัง กล่าว และคอยรับฟังข่าวสารที่ถูกต้องจากสื่อ ระวังข่าวเป็นเท็จ และร่วมมือกับจนท.ในการปฏิบัติตามข้อกำหนดต่างๆ</p>
<p>ด้าน<persName>พ.อ.สรรเสริญ</persName> กล่าวว่า ก่อนหน้ที่จะมีการดำเนินการขอคืนพื้นที่ ได้มีเหตุเกิดขึ้นที่หน้าประตูกองทัพภาค 1 โดยกลุ่มคนเสื้อแดง 200-300 คนต้องการบุกข้าไปภายใน จนท.ได้ชี้แจง และใช้น้ำฉีดตามกฎการใช้กำลัง จากนั้นกลุ่มผู้ชุมนุมก็เดินทางกลับไปปลุกคนจากผ่านฟ้ามาเพิ่ม</p>
<p>อย่างไรก็ตาม<persName>พ.อ.สรรเสริญ</persName>บอกว่า การปฏิบัติการของจนท.ได้ยึดหลักจากเบาไปหาหนัก และบอกกลุ่มผู้ชุมนุมตลอด เริ่มจากแสดงกำลัง ใช้โล่ดัน ใช้น้ำฉีด ใช้เครื่องหูดับ แก๊สน้ำตา กระบอง และกระสุนยาง ซึ่งในการปฏิบัติภารกิจในพื้นที่ต้องบอกว่าเหตุเกิดเร็ว มาตรการแต่ละขั้นนั้นคงบอกไม่ได้ว่ากำหนดขั้นละกี่นาที จนท.จะดูตามความเหมาะสมของเหตุการรณ์ แต่จนท.ทุกนายเป็นห่วง กังวลต่อความปลอดภัยของพี่น้องปชช.ซึ่งจะดูแลให้เกิดผลกระทบน้อยที่สุดต่อ ผู้ชุมนุม</p>
<p><persName>พ.อ.สรรเสริญ</persName>กล่าวอีกว่า รายงานล่าสุดทราบว่าผู้ชุมนุมมีอาวุธ กระสุน และระเบิด ที่บริเวณแยกคอกวัว มีทหารสองนายได้รับบาดเจ็บ มีการยิงมาจากผู้ชุมนุม จนท.ทั้งสองนายถูกส่งรพ.แล้ว  ขณะเดียวกันก็มีข่าวลือว่าใช้กระสุนจริงทำร้ายปชช. หรือนายกฯสั่งให้ฆ่าปชช. ซึ่งไม่เป็นความจริง ทั้งหมดเป็นไปตามขั้นตอน ส่วนคนที่มีกระสุนจริงนั้นจะเป็นจนท.ชั้นสัญญาบัตรที่อยู่แถวหลังเท่านั้น และก็จะปฏิบัติการยิงปืนขึ้นฟ้า</p>
<p>นอกจากนั้นยังมีข่าวลือว่าตั้งค่าหัวแกนนำ แต่ไม่เป็นเช่นนั้น มีเพียงแต่จนท.ได้แจกรายชื่อและภาพถ่ายตามหมายจับ ให้จนท.ทุกนายว่าหากพบคนเหล่านี้ให้จับกุมตัวได้เลย  ซึ่งจนท.ทุกนายจะปฏิบัติภารกิจโดยยึดกม.เป็นหลัก และยึดความปลอดภัยของปชช.เป็นหลัก </p></body>
</news>
