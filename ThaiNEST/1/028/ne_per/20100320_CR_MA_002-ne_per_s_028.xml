<teiHeader>
<fileDesc>
<titleStmt>
  <title>หลานสาวโหดชิงทองยายสาดน้ำร้อนฉีดยาฆ่าแมลงใส่หน้าคว้าอีโต้สับหัวเละ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-20 14:58:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269071922&catid=17  </bibl>
</sourceDesc>
</fileDesc>
</teiHeader>
<news>
<headline>หลานสาวโหดชิงทองยายสาดน้ำร้อนฉีดยาฆ่าแมลงใส่หน้าคว้าอีโต้สับหัวเละ</headline>
<lead></lead>
<neck></neck>
<body><p>เมื่อวันที่  20  มี.ค.2553 เวลาประมาณ  09.00 น.  <persName>พ.ต.ท.ไพบูลย์ ฐิติญาณวิโรจน์</persName> ร้อยเวรสอบสวน สภ.เมืองกาฬสินธุ์   พร้อมเจ้าหน้าที่ชุดสายตรวจ และหน่วยกู้ชีพเต็กก่าจีสิ่งเกาะ  เข้าตรวจที่เหตุหลังได้รับแจ้งจากพลเมืองดีว่า มีเหตุปล้นชิงทรัพย์จนมีผู้ได้รับบาดเจ็บสาหัส จึงรุดไปที่เกิดเหตุทันที</p>
<p>โดยในที่เกิดเหตุเป็นบ้านเลขที่ 130  ถนนพรรณนา เขตเทศบาลเมืองกาฬสินธุ์  สภาพบริเวณพื้นตั้งแต่หน้าบ้านจนถึงในตัวบ้าน พบว่ามีรอยเลือดเป็นจำนวนมากไหลนองเต็มพื้น นอกจากนี้ในที่เกิดเหตุยังพบมีดอีโต้ขนาดยาวกว่า 1 ฟุต ตกอยู่ในที่เกิดเหตุ 2 เล่ม พร้อมคราบเลือดเปรอะเปื้อนทั่วบริเวณ ส่วนผู้บาดเจ็บทราบชื่อคือ <persName>นางเพ็ญศรี ถิตย์สว่าง</persName> อายุ 64 ปี ได้รับบาดเจ็บบริเวณใบหน้าและร่างกายผิวหนังลอก  ที่กลางศีรษะถูกมีดอีโต้ฟันเป็นแผลฉกรรจ์ และหัวคิ้วขวา ขาซ้าย หูซ้าย และบริเวณหน้าท้อง แขนทั้งสองข้าง  อาการสาหัส เจ้าหน้าที่กู้ภัยเต็กก่าจีสิ่งเกาะได้นำตัวส่งโรงพยาบาลเป็นการด่วน </p>
<p>ทั้งนี้ เจ้าหน้าตำรวจได้สอบถามเพื่อนบ้านและผู้เห็นเหตุการณ์  ทราบว่า  ผู้ก่อเหตุครั้งนี้เป็นหลานสาวของผู้บาดเจ็บที่บ้านยังอยู่ใกล้กัน  คือ<persName>นางสาวทัศนีย์  ถิตย์บูรณ์</persName> อายุ 24 ปี อยู่บ้านเลขที่140  ถนนพรรณนา เขตเทศบาลเมืองกาฬสินธุ์ ที่กำลังจะหลบหนีไปออกนอกพื้นที่  โดยเจ้าหน้าที่ตำรวจได้ตามไปรวบตัวได้ที่  สถานีขนส่งผู้โดยสารจ.กาฬสินธุ์  และควบคุมตัวไปสอบปากคำ  โดยต้องนำตัวออกจากพื้นที่อย่างรวดเร็วเนื่องจากการกระทำของ<persName>นางสาวทัศนีย์</persName>  ได้สร้างความเคียดแค้นให้กับบรรดาญาติพี่น้องและเพื่อนบ้านเป็นอย่างมาก</p>
<p><persName>นางสาวทัศนีย์    ถิตย์บูรณ์</persName>  ผู้ต้องหา ให้การสารภาพว่า  เป็นผู้ลงมือใช้อาวุธมีดอีโต้ฟัน<persName>นางเพ็ญศรี</persName>เพื่อชิงเอาสร้อยคอทองคำหนัก 1 บาท  โดยหวังจะนำไปขายและนำเงินมาซื้อข้าวของเครื่องใช้ภายในบ้าน เพราะมีลูกอ่อนอีกทั้งสามียังไม่ดูแลครอบครัว จึงต้องหาเงินด้วยวิธีนี้ โดยอาศัยช่วงจังหวะที่<persName>นางเพ็ญศรี</persName> กำลังนั่งทำอาหารอยู่ในห้องครัวภายในบ้าน จึงได้เดินเข้าไปพร้อมนำเอากระป๋องสเปรย์ยาพ่นฆ่าแมลงพ่นเข้าใส่ที่บริเวณใบหน้า จากนั้นได้ใช้น้ำร้อนที่กำลังเดือดที่ตั้งอยู่บนเตาไฟสาดเข้าที่ใบหน้าและลำตัว  จากนั้นได้กระชากเอาสร้อยคอทองคำที่แขวนไว้ที่คอไป  แต่<persName>นางเพ็ญศรี</persName>ยังวิ่งตามไปที่บริเวณหน้าบ้าน พร้อมถามว่า  ทำยายทำไม   ซึ่งตนเองก็กลัวว่า<persName>นางเพ็ญศรี</persName>จะมาเอาสร้ายคืนจึงหยิบมีดอีโต้ฟันซ้ำที่กลางศีรษะของ<persName>นางเพ็ญศรี</persName>  ที่แขนและท้องซ้ำอีก  กระทั่ง<persName>นางเพ็ญศรี</persName>แน่นิ่ง มีเลือดไหลนองเต็มพื้น  ตนเองหวาดกลัวว่าจะมีความผิด  จึงได้วิ่งหลบหนีไปกบดานที่บ้านพักและทำที่เป็นไม่รู้เรื่อง จนกระทั่งมาถูกเจ้าหน้าที่ติดตามควบคุมตัวได้ส่งพนักงานสอบสวนดังกล่าว</p></body>
</news>
