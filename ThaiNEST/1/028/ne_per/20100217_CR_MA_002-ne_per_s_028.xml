<teiHeader>
<fileDesc>
<titleStmt>
  <title>"ปทีป"ลั่นแต่งตั้งโยกย้ายตำตรวจเสร็จสิ้นแล้วย้ำไม่ รื้อโผภาค1  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-17 11:55:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266382550&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ปทีป</persName>"ลั่นแต่งตั้งโยกย้ายตำตรวจเสร็จสิ้นแล้วย้ำไม่ รื้อโผภาค1</headline>
<lead></lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาการแทนผู้บัญชาการตำรวจแห่งชาติ กล่าววันที่ 17 กุมภาพันธ์ว่า การแต่งตั้งโยกย้ายข้าราชการตำรวจ ประจำปี 2552 ดำเนินการเสร็จสิ้นหมดแล้ว นายตำรวจใหม่ทั้งประเทศเข้ารับตำแหน่งแล้วตั้งแต่วันที่ 16 กุมภาพันธ์  กรณีที่คณะกรรมาธิการตำรวจไปตรวจสอบที่กองบัญชาการตำรวจภูธรภาค 1 นั้น หากพบว่ามีการแต่งตั้งไม่ถูกต้องให้แก้ไขเฉพาะจุด คงไม่มีการรื้อโผใหม่ทั้งหมด</p>
<p>สำหรับมาตรการเตรียมการรับมือกลุ่มคนเสื้อแดงนั้น <persName>พล.ต.อ.ปทีป</persName> กล่าวว่า ต้องเพิ่มมาตรการให้เข้ม โดยเจ้าหน้าที่ตำรวจด้านสืบสวนสอบสวนเน้นหาข่าวมากขึ้น</p>
<p>ส่วนความคืบหน้ากรณีลอบยิงระเบิด เอ็ม 79  มหาวิทยาลัยเทคโนโลยีราชมงคลพระนคร วิทยาเขตพณิชยการพระนคร และที่บริเวณศาลฎีกานั้นกองบัญชาการตำรวจนครบาล กำลังดำเนินการตรวจสอบอยู่ </p></body>
</news>
