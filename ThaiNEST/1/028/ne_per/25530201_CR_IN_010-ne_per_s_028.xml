<teiHeader>
<fileDesc>
<titleStmt>
  <title>ปคม.รวบแก๊งค้าแรงงานต่างด้าว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 18:43:05  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209230  </bibl>
</sourceDesc>
</fileDesc>
</teiHeader>
<news>
<headline>ปคม.รวบแก๊งค้าแรงงานต่างด้าว</headline>
<lead>ตำรวจ ปคม. รวบแก๊งค้ามนุษย์ ขนแรงงานชาวกัมพูชากว่า 20 คน ใช้แรงงานประเทศไทย สารภาพรับจ้างขับรถส่งให้เอเย่นต์ อีกทอด</lead>
<neck></neck>
<body><p><persName>พ.ต.อ.วรพงษ์ ทองไพบูลย์</persName> ผู้กำกับการ 2 กองบังคับการปราบปรามการกระทำความผิดเกี่ยวกับการค้ามนุษย์ หรือ ปคม. แถลงผล จับกุมการค้าขบวนการแรงงานข้ามชาติ 2 คน ประกอบด้วย <persName>นายจงรัก วงพวง</persName> อายุ 42 ปี ชาวลพบุรี และ <persName>นายอดิศักดิ์ จตุเพ็ญ</persName> อายุ 26 ปี ชาวสระแก้ว ในข้อหาร่วมกัน นำหรือพาบุคคลต่างชาติเข้ามาในราชอาณาจักรโดยผิดกฎหมาย ตามพระราชบัญญัติคนเข้าเมือง 2522 มาตรา 63 พร้อมจับกุมแรงงานชาวกัมพูชา ได้อีก 21 คน หลังจากวางแผนสกัดจับแรงงานข้ามชาติจากชายแดนอรัญประเทศ บรรทุกท้ายรถกระบะใช้เส้นทาง อ.กบินทร์บุรี-ฉะเชิงเทรา โดยสามารถจับกุม ได้เพียง 1 คัน บริเวณ 3 แยกไฟแดง เข้าวัดหลวงพ่อโสธร จ. ฉะเชิงเทรา เป็นรถกระบะโตโยต้า วีโก้ สีบรอนซ์ทอง ที่มี <persName>นายจงรัก</persName> เป็นคนขับ รับสารภาพว่า ลักลอบขนแรงงานต่างด้าวไปส่งยังจุดต่างๆ ในกรุงเทพฯ อาทิ ใช้งานก่อสร้างและตลาดไท โดยได้ค่าแรงเที่ยวละ 2,000 บาท และทำมาแล้วหลายครั้ง จนรถกระบะอีก 4 คัน หลบหนีไปได้</p>
<p> อย่างไรก็ตาม ปคม.จะนำภาพสเกตซ์ใบหน้าของ <persName>นายหนอง</persName> ชาวกัมพูชา และคนขับรถแท็กซี่ ซึ่งผู้ต้องหาซัดทอดว่า เป็นนายหน้าจัดหาแรงงานต่างด้าว ส่งให้ไทยไปขยายผลการจับกุมต่อไป</p></body>
</news>
