<teiHeader>
<fileDesc>
<titleStmt>
  <title>ศาลอนุมัติหมายจับ “แก๊งอริสมันต์” บุกรุกรัฐสภาเจอ 3 ข้อหาหนัก  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-09 11:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048960  </bibl>
</sourceDesc>
</fileDesc>
</teiHeader>
<news>
<headline>ศาลอนุมัติหมายจับ “แก๊ง<persName>อริสมันต์</persName>” บุกรุกรัฐสภาเจอ 3 ข้อหาหนัก</headline>
<lead>ศาลอนุมัติหมายจับ “<persName>อริสมันต์</persName>” กับพวก 7 คน บุกสภา 3 ข้อหาหนัก ร่วมกันบุกรุกสถานที่ราชการ กักขังหน่วงเหนี่ยว และข่มขู่</lead>
<neck></neck>
<body><p>วันนี้ (8 เม.ย.) ที่กองบัญชาการตำรวจนครบาล (บช.น.) <persName>พล.ต.ต.อำนวย นิ่มมะโน</persName> รอง ผบช.น.รับผิดชอบงานด้านการสอบสวน เรียกประชุมนายตำรวจระดับรอง ผู้บังคับการ 1-9 รับผิดชอบงานด้านการสอบสวน และ รอง ผกก.สืบสวนสอบสวน ทุก สน.ประชุมกำหนดแนวทางการทำงานด้านการสอบสวนคดีความต่างๆ ที่เกี่ยวข้องกับการชุมนุมของ นปช.หลังจากเมื่อคืนที่ผ่านมาตำรวจนครบาลได้เข้าร่วมกับ ศอ.ฉ.ที่ ราบ 11 รอ.บางเขน โดยจะแบ่งการทำงานสำนวนสอบสวนคดีต่างๆ ระหว่าง นครบาล กับ พนักงานสอบสวนของกองบัญชาการตำรวจสอบสวนกลาง (บช.ก.) ที่จะรับผิดชอบในคดีที่เกี่ยวข้องกับความผิดตาม พ.ร.ก.ฉุกเฉินที่ รัฐบาลประกาศเมื่อเย็นวานนี้</p>
<p><persName>พล.ต.ต.อำนวย</persName> กล่าวว่า ส่วนคดีความต่างๆ ก่อนหน้า และคดีอาญาทั่วไปคงเป็นความรับผิดชอบของพนักงานสอบสวน สน.ท้องที่ต่างๆ ตามปกติ สำหรับคดีบุกรุกรัฐสภาเมื่อวานนี้ ผอ.ฝ่ายรักษาความปลอดภัยของรัฐสภา ได้รับมอบหมายให้มาแจ้งความต่อพนักงานสอบสวน ของ บก.น.1 แบ่งการดำเนินคดีเป็น 2 ส่วน คือ ส่วนแรกช่วงที่ <persName>นายเจ๋ง ดอกจิก</persName> นำผู้ชุมนุมปิดล้อมประตูทางเข้าออกรัฐสภาด้านถนนอู่ทองใน เข้าข่ายความผิดในเรื่องการกักขังหน่วยเหนี่ยว และข่มขู่ ส่วนที่สองเป็นช่วงที่ <persName>นายอริสมันต์ พงษ์เรืองรอง</persName> ขึ้นมานำแทนพร้อมกับมีการบุกรุกเข้าไปภายใน มีความผิดในข้อหาบุกรุกเพิ่มอีกข้อหา ซึ่งในเช้าวันนี้ พนักงานสอบสวนได้เดินทางไปขออำนาจศาลอาญา รัชดาฯ ออกหมายจับ <persName>นายอริสมันต์</persName> และพวกอีก 7-8 คนแล้ว</p>
<p>ผู้สื่อข่าวรายงานว่า เมื่อเวลา 20.00 น. ภายหลังคณะทำงานสอบสวนกองบัญชาการตำรวจนครบาล ภายใต้การนำของ <persName>พล.ต.ต.อำนวย นิ่มมะโน</persName> รอง ผบช.น. รับผิดชอบงานด้านการสอบสวน มอบหมายให้พนักงานสอบสวน สน.ดุสิต นำพยานหลักฐานที่เกี่ยวข้องกับความผิด ของกลุ่มคนเสื้อแดงไปขออนุมัติศาลอาญาออกหมายจับแกนนำที่บุกรุกรัฐสภา เมื่อวันที่ 7 เม.ย. ที่ผ่านมา ผู้ต้องหา 7 คนคือ</p>
<p>1.<persName>นายยศวริศ ชูกล่อม</persName> 2.<persName>นายสุภรณ์ อัตถาวงศ์</persName> 3.<persName>นางศิริวรรณ นิมิตรศิลป์</persName> 4.<persName>นายอริสมันต์ พงษ์เรืองรอง</persName> 5.<persName>นายพายัพ ปั้นเกตุ</persName> 6.<persName>พ.ต.ท.เสงี่ยม สำราญรัตน์</persName> และ 7.<persName>นายวันชนะ เกิดดี</persName> โดยศาลได้พิจารณาแล้วลงความเห็นอนุมัติหมายจับตามที่พนักงานสอบสวนเสนอใน ความผิดตาม พ.ร.ก.การบริหารราชการภายในสถานการณ์ฉุกเฉินเข้าข่ายความผิด และ พ.ร.บ.ความมั่นคง มาตรา 11 (1 ) และความผิดข้อหาร่วมกันบุกรุกสถานที่ราชการ กักขังหน่วยเหนี่ยว และข่มขู่</p>
<p>ด้าน <persName>พล.ต.ต.อำนวย</persName> กล่าวว่า ศาลอนุมัติหมายจับตามที่พนักงานสอบสวนร้องขอ จากนั้นจะนำหมายจับแจกจ่ายไปยังฝ่ายสืบสวนต่างๆ หากพบเห็นผู้ต้องหาตามหมายจับที่ไหนก็สามารถจับกุมดำเนินคดีได้ทันที</p></body>
</news>
