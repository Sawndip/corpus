<teiHeader>
<fileDesc>
<titleStmt>
  <title>โจรใต้เหิม ระเบิดป่วนนราธิวาส 7 จุด ชาวบ้านเจ็บ 2  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=201614  </bibl>
</sourceDesc>
</fileDesc>
</teiHeader>
<news>
<headline>โจรใต้เหิม ระเบิดป่วนนราธิวาส 7 จุด ชาวบ้านเจ็บ 2</headline>
<lead></lead>
<neck></neck>
<body><p>เมื่อช่วงเช้าที่ผ่านมา เกิดเหตุระเบิดขี้นในพื้นที่จังหวัดนราธิวาส จำนวน 7 จุด โดยจุดแรกเกิดขึ้นที่บริเวณบันไดชั้น 2 ข้างตู้ ATM ทางเข้าธนาคารออมสิน สาขา อ.เมือง ซึ่งตั้งอยู่ ถ.พิชิตบำรุง ส่งผลให้ กระจก ประตูกันสาดธนาคารได้รับความเสียหาย แต่ไม่มีผู้ใดได้รับบาดเจ็บ ทั้งนี้ เจ้าหน้าที่ได้เข้าตรวจสอบพบว่าระเบิดแสวงเครื่องที่คนร้ายใช้ก่อเหตุ เป็นระเบิดแสวงเครื่องที่คนร้ายประกอบใส่ไว้ในกล่องเหล็ก จุดชนวนด้วยการตั้งเวลาปลุกจากนาฬิกาข้อมือแบบดิจิตอล</p>
<p>และในเวลาไล่เลี่ยกัน ได้เกิดเหตุระเบิดจุดที่ 2 บริเวณตู้ ATM ธนาคารกรุงไทย ซึ่งตั้งอยู่ข้างสำนักงานเทศบาลเมืองนราธิวาส ทำให้<persName>นางพร้อม ศิริภรณ์</persName> อายุ 46 ปี พนักงานกวาดขยะของเทศบาล ถูกสะเก็ดระเบิดได้รับบาดเจ็บ ที่บริเวณสะโพกและกลางหลัง</p>
<p>จุดที่ 3 ที่บริเวณหน้าร้านเสริมสวย ซึ่งตั้งอยู่ริม ถ.วรคามพิพิธ เขตเทศบาลเมืองนราธิวาส โดยคนร้ายได้นำระเบิดแสวงเครื่องที่ประกอบใส่ไว้ในกล่องเหล็กหนัก 3 กิโลกรัม จุดชนวนด้วยการปลุกจากนาฬิกาข้อมือแบบดิจิตอล โดยคนร้ายนำไปใส่ไว้ในถังขยะ ริมถนนหน้าร้านเสริมสวย แต่ไม่มีผู้ใดได้รับบาดเจ็บ</p>
<p>ต่อมาเมื่อเวลา 07.00 น.ได้เกิดระเบิดลูกที่ 4 ที่บริเวณหน้าตู้ ATM ธนาคารออมสิน สาขาตันหยงมัส อ.ระแงะ ส่งผลให้ <persName>นายชาญวิทย์ เอื้อปัญญาศิลป์</persName> อายุ 26 ปี ถูกสะเก็ดระเบิดที่บริเวณหน้าแข้งซ้าย จากการตรวจสอบพบว่าระเบิดที่กลุ่มคนร้ายใช้ก่อเหตุ เป็นระเบิดแสวงเครื่อง ที่คนร้ายประกอบใส่ไว้ในกระป๋องเครื่องดื่มน้ำอัดลม หนัก 1 กิโลกรัม จุดชนวนด้วยการปลุกจากนาฬิกาข้อมือแบบดิจิตอล</p>
<p>และในระหว่างที่เจ้าหน้าที่ สภ.ระแงะ กำลังตรวจสอบจุดเกิดเหตุอยู่นั้น ได้รับแจ้งจากชาวบ้านพบวัตถุต้องสงสัยคล้ายระเบิดวางไว้ที่บริเวณหน้าตู้เอ ทีเอ็มของธนาคารกรุงไทย สาขาตันหยงมัส อีกจำนวน 1 ลูก เจ้าหน้าที่จึงได้ยกกำลังเข้าตรวจสอบ ก่อนที่จะใช้อาวุธปืนยิงทำลายเอาไว้ได้ ซึ่งระเบิดที่คนร้ายใช้เป็นชนิดเดียวกันคือประกอบใส่ไว้ในกระป๋องเครื่อง ดื่มน้ำอัดลมและจุดชนวนด้วยการปลุกจากนาฬิกาข้อมือแบบดิจิตอลเช่นเดียวกัน</p>
<p>ล่าสุด เกิดเหตุระเบิดธนาคาร ธกส. สาขาระแงะ ซึ่งเจ้าหน้าที่กำลังเก็บกู้ นอกจากนี้ ยังมีเหตุระเบิด ทหาร ฉก.32 ชุดลาดตระเวน รปภ.ครู ที่บ้านชูโว อ.บาเจาะ แต่ระเบิดพลาดเป้า จึงไม่มีผู้ได้รับบาดเจ็บหรือเสียชีวิต</p></body>
</news>
