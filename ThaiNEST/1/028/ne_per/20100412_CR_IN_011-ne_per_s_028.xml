<teiHeader>
<fileDesc>
<titleStmt>
  <title>ยิงM79บ้านเฟย์RSคาดเป้ารองผอ.Ch5  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-12 19:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220820  </bibl>
</sourceDesc>
</fileDesc>
</teiHeader>
<news>
<headline>ยิงM79บ้าน<persName>เฟย์</persName>RSคาดเป้ารองผอ.Ch5</headline>
<lead>ป่วนอีก ถล่ม M79 ใส่บ้าน นายแพทย์ สังกัด บก.ทท. บิดาของนักร้องดัง "<persName>เฟย์</persName>" ค่ายอาร์เอส กระจกแตก ตำรวจ คาด น่าจะยิงใส่บ้าน รอง ผอ.ททบ.5 ที่อยู่ใกล้กัน หน่วยเก็บกู้รุดตรวจสอบแล้ว</lead>
<neck></neck>
<body><p><persName>พ.ต.อ.สมศักดิ์ วิมานรัตน์</persName> ผกก.สน.บางซื่อ กล่าวว่า เกิดเหตุ คนร้าย ยิงระเบิด M79 เข้าใส่บ้านพักของ <persName>น.พ.ทรงพล นีระสิงห์</persName> ซึ่งตั้งอยู่ภายใน ซอยประดิพัทธ์ 15 ย่านสะพานควาย โดยเจ้าของบ้าน ประจำการอยู่ที่ กองบัญชาการกองทัพไทย โดยระเบิดถูกชายคาบ้าน และทำให้กระจกหน้าบ้านแตกเล็กน้อย ไม่มีผู้ใดได้รับบาดเจ็บ เบื้องต้น สอบสวนเจ้าของบ้าน คิดว่า หม้อแปลงระเบิด จึงไม่ได้ออกมาตรวจสอบ แต่พอออกมาดู พบว่า เป็นระเบิด เบื้องต้น ตำรวจ คาดว่าคนร้าย น่าจะพุ่งเป้าไปที่ บ้านพัก รอง ผอ.ททบ.5 ซึ่งตั้งอยู่ตรงข้ามบ้านเกิดเหตุมากกว่า ซึ่งทางตำรวจ จะสอบสวนหาข้อเท็จจริงต่อไป</p>
<p>อย่างไรก็ตาม บ้านหลังดังกล่าวที่ถูกระเบิดนั้น เป็นบ้านของนักร้องชื่อดัง ค่ายอาร์เอส คือ <persName>น้องเฟย์ พรปวีณ์ นีระสิงห์</persName> บุตรสาวของ <persName>น.พ.ทรงพล</persName> เจ้าของบ้าน และล่าสุด <persName>พ.ต.ท.กำธร อุ่ยเจริญ</persName> รองผกก.หน่วยเก็บกู้วัตถุระเบิด กองบังคับการตำรวจปฏิบัติการพิเศษ ได้เข้าตรวจสอบและรวบรวมหลักฐานไปตรวจสอบแล้ว</p></body>
</news>
