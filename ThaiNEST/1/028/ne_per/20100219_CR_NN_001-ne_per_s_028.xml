<teiHeader>
<fileDesc>
<titleStmt>
  <title>ชุดสืบสวนนครบาลรวบเอเย่นต์ยาบ้าราย ใหญ่ พร้อมของกลางกว่า 2 แสนเม็ด ยาไอซ์จำนวน 249 กรัม มูลค่ากว่า 72 ล้านบาท  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-19 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200171  </bibl>
</sourceDesc>
</fileDesc>
</teiHeader>
<news>
<headline>ชุดสืบสวนนครบาลรวบเอเย่นต์ยาบ้าราย ใหญ่ พร้อมของกลางกว่า 2 แสนเม็ด ยาไอซ์จำนวน 249 กรัม มูลค่ากว่า 72 ล้านบาท</headline>
<lead></lead>
<neck></neck>
<body><p>ที่กองบัญชาการตำรวจนครบาล(บช.น.) <persName>พล.ต.ท.สัณฐาน  ชยนนท์</persName> ผบช.น. <persName>พล.ต.ต.สุเมธ  เรือ สวัสดิ์</persName> รอง ผบช.น. <persName>พล.ต.ต.ฉันทวิทย์  รามสูตร</persName> ผบก.สส.บช.น. พร้อมเจ้าหน้าที่ชุด บก.สส.บช.น. ร่วมแถลงการจับกุม<persName>นายภูวดล</persName> หรือ<persName>แจ๊ค บุญช</persName> อายุ 28 ปี อยู่บ้านเลขที่  127 ม.4 ต.หนองนกไข่ อ.กระทุ่มแบน จ.สมุทรสาคร  และ <persName>นายอรรคพล</persName>  หรือ<persName>กอล์ฟ กลัดจินดา</persName> อายุ 21 ปี อยู่บ้านเลขที่ 36 ม.1 ต.อ้อมน้อย อ.กระทุ่มแบน จ.สมุทรสาคร พร้อมของกลางยาบ้าจำนวน 204,000 เม็ด ยาไอซ์จำนวน 249 กรัม อาวุธปืนขนาด 9 มม. บรรจุกระสุน 10 นัด รถยนต์ฮอนด้าซีวิค สีดำ 1 คัน และโทรศัพท์มือถือ 3 เครื่อง</p>
<p><persName>พล.ต.ท .สัณฐาน</persName>  กล่าวว่า เจ้าหน้าที่ได้รับแจ้งเอเย่นต์ค้ายาบ้ารายใหญ่ ได้ลักลอบนำยาบ้ามาจำหน่ายในเขตกรุงเทพฯ โดยเมื่อวันที่ 19 ก.พ.ที่ผ่านมา เอเย่นต์รายนี้ได้ขนยาบ้าที่รับมาจากตลาดไท จ.ปทุมธานี แล้วนำมาเก็บพักไว้ที่อพาร์ทเม้นท์อยู่รวยแมนชั่น ถ.เศรษฐกิจ1 ซ.6 ต.อ้อมน้อย อ.กระทุ่มแบน จ.สมุทรสาคร จึงไปตรวจสอบและสามารถจับกุมได้พร้อมของกลางยาบ้า และยาไอซ์ใส่กระเป๋าซุกซ่อนในรถยนต์</p>
<p>จากการ สอบสวนผู้ต้องหาทั้ง 2 รับสารภาพว่า ร่วมกับ<persName>นายฤทธิ์</persName> ไม่ทราบนามสกุลรับยาบ้ามาจากตลาดไท โดยลำเลียงมากับรถขนผัก แต่<persName>นายฤทธิ์</persName>ไหวตัวทันหลบหนีไปก่อน ส่วนการขนยาบ้าก็ทำมาแล้วหลายครั้งหากนำไปขายยาบ้าตกราคาเม็ดละ 300 บาทรวมเป็นเงิน  72 ล้านบาท ยาไอซ์กรัมละ 3,000 บาท รวมเป็นเงิน 747,000 บาท</p>
<p>ทั้งนี้ บก.สส.บช.น.ร่วมกับ สน.ประชาชื่น ยังสามารถจับกุม <persName>นายนิคม</persName> หรือ<persName>ล้วน</persName> หรือ<persName>ศักดิ์</persName> อายุ 35 ปี สัญชาติลาว  ผู้ต้องหาลักทรัพย์ ตามหมายจับศาลแขวงพระนคร ที่ จ.18/2553 ลงวันที่ 11 ม.ค. 2553 พร้อมของกลางรถกระบะอีซูซุ ทะเบียน บย 6872 อุดรธานี</p>
<p><persName>พล.ต.ท .สัณฐาน</persName>  กล่าวว่า <persName>นายนิคม</persName> ได้ก่อเหตุลักรถกระบะของกลาง ไปจากบริเวณปั๊มน้ำมันคาลเท็กซ์รัชดา แขวงลาดยาว เขตจตุจักร กทม. เมื่อช่วงเย็นวันที่ 1 ธ.ค. 2552 จึงติดตามสืบทราบตัวคนร้ายที่ก่อเหตุจึงได้ติดตามและสามารถจับกุมได้พร้อม ของกลาง</p></body>
</news>
