<teiHeader>
<fileDesc>
<titleStmt>
  <title>ยิงแสกหน้าคนกวาดเดี้ยง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 12:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58504  </bibl>
</sourceDesc>
</fileDesc>
</teiHeader>
<news>
<headline>ยิงแสกหน้าคนกวาดเดี้ยง</headline>
<lead>ซัลโวแสกหน้าคนกวาดถนนเมืองอ่างทองหวิดับตำรวจคาดฝีมือแก๊งชิงรถ</lead>
<neck></neck>
<body><p>วันนี้ (6 เม.ย.) <persName>ร.ต.ท.ณัฐวุฒิ ผิวบัวคำ</persName> ร้อยเวร สภ.เมืองอ่างทอง รับแจ้งมีเหตุชิงทรัพย์บนถนนป่าโมก-อ่างทอง หมู่ 5 ต.บ้านแห อ.เมือง จึงไปตรวจสอบพร้อมกู้ภัยวีอาร์จังหวัดอ่างทอง ที่เกิดเหตุพบรถ จยย.ฮอนด้าเวฟ สีน้ำเงิน ทะเบียน กนท-364 อ่างทอง ล้มอยู่ ใกล้กันพบปลอกกระสุนปืนขนาด .22  ตกอยู่ 1 ปลอก จึงเก็บเป็นหลักฐาน ส่วนผู้ได้รับบาดเจ็บมีผู้นำส่ง รพ. ทราบชื่อนางกุหลาบ ประคำทอง อายุ 45 ปี อยู่บ้านเลขที่  58/3 หมู่ 2 ต.บ้านแห อ.เมือง จ.อ่างทอง ถูกยิงเข้าใบหน้ากระสุนฝังในอาการสาหัส</p>
<p>จากการสอบสวน<persName>นายพรหม หงษ์สา</persName> อายุ 37 ปี สามีผู้บาดเจ็บ ให้การว่า ภรรยาเป็นพนักงานกวาดถนนของเทศบาลอ่างทอง ก่อนเกิดเหตุ ช่วงเช้ามืด <persName>นางกุหลาบ</persName> ขี่ จยย. อออกจากบ้านไปทำงาน แต่กลับมาถูกยิงบาดเจ็บดังกล่าว เบื้องต้นเจ้าหน้าที่ตำรวจคาดว่าสาเหตุเกิดจากคนร้ายต้องการชิงรถ จยย. แต่ผู้บาดเจ็บขัดขืน จึงถูกยิงบาดเจ็บ แต่ยังไม่ตัดประเด็นอื่น ๆ ซึ่งทางชุดสืบสวนอยู่ระหว่างหาเบาะแส เพื่อติดตามตัวคนร้ายรายนี้มาดำเนินคดีต่อไป</p></body>
</news>
