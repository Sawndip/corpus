<teiHeader>
<fileDesc>
<titleStmt>
  <title>ผบช.ปส.บอกแดงชุมนุมยานรกไม่ทะลักเข้าไทย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 20:55:53  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217264  </bibl>
</sourceDesc>
</fileDesc>
</teiHeader>
<news>
<headline>ผบช.ปส.บอกแดงชุมนุมยานรกไม่ทะลักเข้าไทย</headline>
<lead>ผู้บัญชาการปราบปรามยาเสพติด เผย ขบวนการค้ายาชะลอส่งสินค้าช่วงนี้ หลังทหาร-ตร.ตั้งด่านเข้มตรวจคนเสื้อแดง และพม่าสู้รบกับชนกลุ่มน้อยหนัก</lead>
<neck></neck>
<body><p><persName>พล.ต.ท.อติเทพ ปัญจมานนท์</persName> ผบช.ปส.เปิดเผยกับสำนักข่าวไอเอ็นเอ็น ว่า สถานการณ์การทะลักของยาเสพติดจากประเทศเพื่อนบ้านเข้ามาในประเทศช่วงนี้ ถือว่าน้อยลงมาก เนื่องจากการตั้งด่านตรวจเข้มของทหารและตำรวจทั่วประเทศ ในช่วงที่มีการชุมนุมเสื้อแดงใน กทม. ทำให้ขบวนการค้ายาเสพติดลำเลียงสินค้าได้ยากลำบากมากขึ้น เพราะมีการตรวจค้นอย่างละเอียด และตั้งด่านถี่ขึ้น ส่วนที่หลายคนกังวลว่าอาจจะมีขบวนการค้ายาเสพติดแอบแฝงเป็นคนเสื้อแดงเข้ามา ร่วมชุมนุม แต่ลอบขนยาเสพติดนั้น ถึงวันนี้ยังไม่พบแต่อย่างใด แต่เพื่อความประมาททาง กองบังคับการปราบปรามยาเสพติด จะเฝ้าระวังขบวนการค้ายาทุกรูปแบบในการลักลอบขนยา</p>
<p>นอกจากนี้ ผบช.ปส.ยังกล่าวอีกว่า การชะลอขนยาของขบวนการยาเสพติดข้ามชาติในขณะนี้นั้น เป็นพราะทหารพม่าเปิดการสู้รบกับชนกลุ่มน้อยอย่างหนักในช่วงนี้ ทำให้ไม่มีโอกาสจะลำเลียงยาเสพติดเข้าประเทศไทยได้สะดวกนัก</p></body>
</news>
