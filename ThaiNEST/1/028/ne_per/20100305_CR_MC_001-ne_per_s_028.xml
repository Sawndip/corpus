<teiHeader>
<fileDesc>
<titleStmt>
  <title>น.6 อบรมความรู้เรื่องวัตถุระเบิดให้ จยย.เป็นสายลับสีส้ม  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/28490  </bibl>
</sourceDesc>
</fileDesc>
</teiHeader>
<news>
<headline>น.6 อบรมความรู้เรื่องวัตถุระเบิดให้ จยย.เป็นสายลับสีส้ม</headline>
<lead>กรุงเทพฯ 5 มี.ค. - ตำรวจนครบาล 6 อบรมสร้างความรู้เรื่องวัตถุระเบิดให้วินจักรยานยนต์รับจ้างในพื้นที่  เพื่อให้เป็นสายลับสีส้มในการสังเกตการณ์สิ่งผิดปกติ  หลังเกิดเหตุคนร้ายขว้างระเบิดใส่แบงก์กรุงเทพในพื้นที่ กทม.รวม 4 จุด</lead>
<neck></neck>
<body><p>โดยกองบังคับการตำรวจนครบาล  6 เชิญตัวแทนผู้ขับขี่รถจักรยานยนต์รับจ้าง จากพื้นที่รับผิดชอบทุก สน.  รวม 240 นาย มาอบรมให้ความรู้เกี่ยวกับวัตถุระเบิด และการสังเกตจดจำตำหนิรูปพรรณคนร้ายตามโครงการ “สายลับสีส้ม” เพื่อช่วยงานตำรวจในการป้องกันอาชญากรรม  หลังเกิดเหตุคนร้ายขว้างระเบิดใส่ธนาคารกรุงเทพ รวม 4 จุด</p>
<p>ทั้งนี้ นอกจากจะมีสายลับสีส้ม ออกเป็นหูเป็นตา คอยแจ้งเหตุวัตถุต้องสงสัย และบุคคลต้องสงสัยให้กับตำรวจในแต่ละท้องที่แล้ว กองบังคับการตำรวจนครบาล  6 จะจัดกำลังตำรวจออกตรวจตราอย่างเข้มงวดเป็นพิเศษตามธนาคารกรุงเทพทุกสาขา สถานที่ราชการสำคัญ และศูนย์การค้า โดย <persName>พล.ต.ต.วิทยา  รัตนวิชช์</persName>  ผู้บังคับการตำรวจนครบาล  6  ระบุว่า ทันทีที่ได้รับแจ้งเหตุจากสายลับสีส้ม ตำรวจจะต้องไปถึงจุดเกิดเหตุภายใน  3 นาที.-สำนักข่าวไทย</p></body>
</news>
