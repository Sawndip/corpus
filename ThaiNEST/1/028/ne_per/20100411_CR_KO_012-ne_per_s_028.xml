<teiHeader>
<fileDesc>
<titleStmt>
  <title>บุกชิงทอง125บ.กลางห้างดังขอนแก่น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55482/บุกชิงทอง125บ.กลางห้างดังขอนแก่น.html  </bibl>
</sourceDesc>
</fileDesc>
</teiHeader>
<news>
<headline>บุกชิงทอง125บ.กลางห้างดังขอนแก่น</headline>
<lead>คนร้ายควงปืนบุกเดียว ชิงทรัพย์ห้างทองชื่อดังกลางห้างสรรพสินค้าเมืองขอนแก่น กวาดสร้อยทองรูปพรรณหนัก 125 บาท วิ่งขึ้นรถ จยย.หลบหนี</lead>
<neck></neck>
<body><p>(11เม.ย.) เวลา 15.40 น. <persName>ร.ต.อ.สมพงษ์  คำมูลมี</persName> ร้อยเวร สภ.เมืองขอนแก่นรับแจ้งเหตุคนร้ายใช้อาวุธปืนชิงทรัพย์ หจก.ห้างทองแม่ทองพูล (ออริจินอล) สาขา 3 ห้างสรรพสินค้าแฟรี่พลาซ่า  จึงรายงาน <persName>พ.ต.อ.ธวัช  นิลานุช</persName> รอง ผบก.ภ.จว.ขอนแก่น <persName>พ.ต.อ.สุจินต์  นิจพานิชย์</persName> ผกก.สภ.เมืองขอนแก่น <persName>พ.ต.อ.ดิเรก  ยศนันท์</persName> ผกก.สส.2บก.สส.ภ.4 พร้อมกำลังเจ้าหน้าที่จำนวนหนึ่ง รุดไปตรวจสอบที่เกิดเหตุ</p>
<p>ที่เกิดเหตุเป็นห้างทองแม่ทองพูล อยู่บริเวณประตูทางเข้าห้าง เลขที่ 69/9 ถนนหน้าเมือง ห้างสรรพสินค้าแฟรี่พลาซ่า เขตเทศบาลนครขอนแก่น ซึ่งมี<persName>นายพิชัย  ตติเวชกุล</persName> เป็นเจ้าของ  เจ้าหน้าที่จึงทำการเก็บรวบรวมหลักฐานจากกล้องวงจรปิดเพื่อตรวจสอบตำหนิ รูปพรรณคนร้าย ก่อนจะนำกำลังออกติดตามจับกุม</p>
<p>จากการสอบสวน <persName>น.ส.วัชณี  คัชเขียว</persName> อายุ 23 ปี พนักงานห้างทอง เล่าว่า ขณะที่ยืนอยู่หน้าร้านพร้อมด้วยพนักงานด้วยกันอีก 2 คน ได้มีคนร้ายเป็นชาย สวมหมวกกันน็อกสีเขียว สวมเสื้อคลุมแขนยาวสีขาว กางเกงยีนสีดำ สวมถุงมือสีขาว สะพายกระเป๋าข้างสีน้ำตาล ใช้อาวุธปืนสั้นไม่ทราบขนาด จี้ใส่แล้วสะบัดปืนให้ตนหลบไป จากนั้นคนร้ายก็ไปเปิดประตูตู้โชว์ทองเดินเข้ามาหยิบเอาสร้อยทองรูปพรรณที่ แขวนอยู่ที่แผงแขวนทอง</p>
<p>โดยหยิบทองหนัก 5 บาท จำนวน 13 เส้น 3 บาท 20 เส้น โดยใช้ระยะเวลาไม่ถึง 1 นาที จากนั้นคนร้ายก็เดินออกจากร้านไป ซึ่งขณะนั้นมี<persName>นายวุฒิไกล  แข็งกล้า</persName> พนักงานบริษัท อีออน ธนสินทรัพย์(ไทยแลนด์) จำกัดมหาชน วิ่งตามคนร้ายไปแต่ไม่ทัน เพราะคนร้ายได้วิ่งไปขึ้นรถจักรยานยนต์ไม่ทราบรุ่นและยี่ห้อที่มีคนติด เครื่องรถจอดรออยู่หน้าคลินิกทันตกรรมหน้าเมือง ห่างจากจุดเกิดเหตุประมาณ 200 เมตร แล้วหลบหนีไปอย่างรวดเร็ว</p>
<p><persName>พ.ต.อ.ธวัช  นิลานุช</persName> รอง ผบก.ภ.จว.ขอนแก่น กล่าวว่า การลงมือก่อเหตุเชื่อว่าคนร้ายต้องมีการมาดูสถานที่เอาไว้ก่อนลงมือก่อเหตุ หลายวัน เพราะคนร้ายรู้ดีว่าประตูเดินเข้าออกอยู่บริเวณไหน และคนร้ายที่ลงมือลงมือใจเย็นมากไม่รีบร้อน ซึ่งต่างจากคนร้ายที่ก่อเหตุทั่วไปที่จะกระโดดข้างตู้โชว์ทองเข้าไปหยิบทอง ที่แขวนอยู่ เมื่อคนร้ายหยิบทองได้แล้วก็เดินออกไปอย่างใจเย็น ซึ่งภาพจากกล้องวงจรปิดที่สามารถเก็บเอาไว้ได้ยังไม่สามารถระบุหน้าคนร้าย ได้อย่างชัดเจนเนื่องจากคนร้ายแต่งกายรัดกุม และขณะก่อเหตุคนร้ายไม่ได้ทิ้งหลังฐานใดไว้ ส่วนอาวุธปืนยังไม่ทราบว่าเป็นปืนชนิดใด</p>
<p>ความเสียหายทั้งหมดที่คนร้ายได้ทองรูปพรรณไปน้ำหนักรวม 125 บาท มูลค่ากว่า 2.2 ล้านบาท ในเบื้องต้นได้ขอภาพวงจนปิด และเชิญพนักงานของห้างทองมาสอบสวนที่ สภ.เมืองขอนแก่น เพื่อติดตามจับกุมคนร้ายต่อไป</p></body>
</news>
