<teiHeader>
<fileDesc>
<titleStmt>
  <title>รวบโจ๋ดอนเมืองซุกยาบ้า 600 เม็ด อ้างต้องส่งลูกเรียน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013109  </bibl>
</sourceDesc>
</fileDesc>
</teiHeader>
<news>
<headline>รวบโจ๋ดอนเมืองซุกยาบ้า 600 เม็ด อ้างต้องส่งลูกเรียน</headline>
<lead>รวบหนุ่มดอนเมืองควบ จยย.ซุกยาบ้า 600 เม็ดไว้ใต้เบาะ เจอด่านตำรวจทิ้งรถวิ่งหนีลงร่องน้ำข้างทางแต่ไม่รอด เจ้าตัวอ้างได้ค่าจ้างครั้งละพันบาท ทำมาแล้ว 2 ครั้ง เพราะต้องส่งเสียลูก 2 คนเรียนหนังสือจำเป็นใช้เงินสูง</lead>
<neck></neck>
<body><p> วันนี้ (29 ม.ค.) เมื่อเวลา 10.30 น. <persName>พ.ต.ท.สนอง แสงมณี</persName> สว.จร.สน.วิภาวดี <persName>ร.ต.อ.ไพฑูรย์ รูปขำ</persName> รองสว.จร.สน.วิภาวดี พร้อมด้วยเจ้าหน้าที่ตำรวจ สน.วิภาวดี ได้ร่วมกันจับกุมตัว<persName>นายฤทธิ์ไกร บุญราศรี</persName> อายุ 24 ปี อยู่บ้านเลขที่ 115 ซอยช่างอากาศอุทิศ 4 แขวงและเขตดอนเมือง กทม. พร้อมของกลางยาบ้า จำนวน 600 เม็ด เงินสด 7,830 บาท บุหรี่ยี่ห้อมาร์โบโล่ 2 ห่อ กระเป๋าเป้ สีดำ 1 ใบ เอกสารจำนวนหนึ่ง และรถจักรยานยนต์ยี่ห้อฮอนนด้า รุ่นคลิก สีดำ หมายเลขทะเบียน ลกฉ 240 กทม. โดยจับกุมตัวได้ที่ถนนวิภาวดี ฝั่งตรงข้าม นสพ.เดลินิวส์ แขวงทุ่งสองห้อง เขตหลักสี่ กทม.        </p>
<p><persName>พ.ต.ท.สนอง</persName> กล่าวว่า การจับกุมครั้งนี้สืบเนื่องมาจากเมื่อช่วงเช้าเจ้าหนาที่ตำรวจ สน.วิภาวดี ได้ทำการตั้งด่านอยู่บริเวณจุดเกิดเหตุ จากนั้นผู้ต้องหาได้ขับรถจักรยานยนต์ผ่านมา เมื่อใกล้จะถึงด่าน ผู้ต้องหาได้จอดรถจักรยานยนต์ทิ้งไว้แล้วรีบวิ่งหลบหนีไป โดยผู้ต้องหาได้หลบหนีลงไปในร่องน้ำข้างทาง แต่เจ้าหน้าที่ตำรวจสามารถจับกุมตัวเอาไว้ได้ จากการตรวจค้นภายในกระเป๋าเป้ พบบุหรี่ 2 ห่อใหญ่ ส่วนรถจักรย่นยนต์ของผู้ต้องหาพบยาบ้าซุกซ่อนอยู่ที่ใต้เบาะอีก 600 เม็ด จึงได้ควบคุมตัวมาสอบปากคำ                จากการสอบสวน<persName>นายฤทธิ์ไกร</persName>ให้การรับสารภาพว่า ตนเป็นพนักงานฝ่ายกระจายสินค้าของบริษัทซีพี ย่านคลอง 4 ได้รับว่าจ้างจากเพื่อนชื่อ<persName>นายไก่</persName> ให้ส่งยาบ้า โดยจะมีคนนำยาบ้ามาทิ้งไว้ภายในอุโมงค์ท่าพระ ซึ่งในวันนี้กำลังจะนำยาบ้าไปส่งให้กับลูกค้าที่ บขส.จังหวัดปทุมธานี แต่มาถูกจับได้ก่อน โดยตนรับส่งยาบ้ามาแล้ว 2 ครั้ง ได้ค่าจ้างครั้งละ 1,000 บาท สาเหตุที่ทำไป เพราะมีครอบครัวต้องดูแลและต้องส่งเสียลูก 2 คนเรียนหนังสือ ซึ่งขณะนี้อยู่ระหว่างช่วงเปิดเรียนทำให้มีค่าใช้จ่ายจำนวนมาก                เบื้องต้นเจ้าหน้าที่ได้แจ้งข้อหามียาเสพติดให้โทษประเภท 1 (ยาบ้า) ไว้ในความครอบครองเพื่อจำหน่ายโดยผิดกฎหมาย ก่อนควบคุมตัวส่งให้พนักงานสอบสวน สน.ทุ่งสองห้อง ทำการสืบสวนขยายผลและดำเนินคดีตามกฎหมายต่อไป</p></body>
</news>
