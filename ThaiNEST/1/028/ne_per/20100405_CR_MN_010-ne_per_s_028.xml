<teiHeader>
<fileDesc>
<titleStmt>
  <title>“นครบาล” ได้ข้อมูลคนร้ายบึ้มรายวัน 2 ก๊กใหญ่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-05 15:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047214  </bibl>
</sourceDesc>
</fileDesc>
</teiHeader>
<news>
<headline>“นครบาล” ได้ข้อมูลคนร้ายบึ้มรายวัน 2 ก๊กใหญ่</headline>
<lead>“<persName>ภาณุพงศ์</persName>” ชี้ ได้เค้าข้อมูลเชื่อมโยงคดีบึ้มรายวัน แบ่งกลุ่มสร้างสถานการณ์เป็น 2 ก๊กใหญ่ ยังไม่ฟันธงใครอยู่เบื้องหลัง ขอเวลาตำรวจทำงานเพื่อไม่ให้เกิดความผิดพลาด ระบุ ระเบิดที่โพไซดอนมีความคืบหน้า วอนผู้ก่อเหตุหยุดการกระทำ ลั่นถ้าพร้อมจะขอหมายจับทันที</lead>
<neck></neck>
<body><p>วันนี้ (5 เม.ย.) เมื่อเวลา 14.00 น.ที่กองบัญชาการตำรวจนครบาล <persName>พล.ต.อ.ภานุพงศ์ สิงหรา ณ อยุธยา</persName> รอง ผบ.ตร.เรียกประชุมเจ้าหน้าที่ตำรวจสังกัด บช.น.ที่เกี่ยวข้อง เพื่อคลี่คลายคดีเหตุระเบิดทั้งหมดที่เกิดขึ้นใน กทม.และปริมณฑล รวมทั้งเหตุระเบิดล่าสุดระเบิดคาร์บอมบ์ที่สถานบริการโพไซดอน และสถานีโทรทัศน์เอ็นบีที</p>
<p><persName>พล.ต.อ.ภานุพงศ์</persName> กล่าวว่า ได้มีการประชุมเร่งรัดเกี่ยวกับคดีระเบิด โดย <persName>พล.ต.อ.ปทีป ตันประเสริฐ</persName> รักษาการ ผบ.ตร.เป็นห่วงนับตั้งแต่ประกาศ พ.ร.บ.ความมั่นคง ตั้งแต่วันที่ 12 มี.ค.ที่ผ่านมา สรุปคดีที่เกิดขึ้นใน กทม.และปริมณฑล รวมทั้งหมด 26 คดี ส่วนจังหวัดอื่นมีทั้งหมด 9 คดี จึงจัดตั้งชุดสืบสวนชุดใหญ่ ของสำนักงานตำรวจแห่งชาติ ประกอบด้วย ผู้ชำนาญในด้านต่างๆ เร่งคลี่คลายเรื่องนี้</p>
<p><persName>พล.ต.อ.ภาณุพงศ์</persName> กล่าวว่า จากการสืบสวนสอบสวนสามารถจัดกลุ่มลักษณะของประเภทชนิดของระเบิด แบ่งเป็น ขว้าง ยิง และแสวงเครื่อง สามารถนำมาจัดกลุ่มจาก ตำหนิ รูปพรรณคนร้ายต่างๆ ยานพาหนะ ในทุกคดีโดยรวบรวมไว้เป็นระบบ ปรากฏว่า จากการรวบรวมกลุ่มที่สร้างสถานการณ์นั้นมีอยู่ 2 กลุ่มใหญ่ๆ ขณะนี้พอทราบข้อมูลในแต่ละคดี และสามารถเชื่อมโยงกันได้ในคดีต่างๆ จนมองเห็นภาพ โดยรักษาการ ผบ.ตร.กำชับให้รวมรวมหลักฐานให้ชัดเจน เพื่อจะไม่เป็นประเด็นทางการเมือง โดยยึดจากพยานหลักฐานในที่เกิดเหตุไปสู่ตัวคนร้าย ส่วนคดีระเบิดที่โพไซดอน ก็รวบรวมพยานหลักฐานได้ข้อมูลคืบหน้าไปพอสมควร จึงขอวิงวอนให้ทั้ง 2 กลุ่มดังกล่าวหยุดการกระทำ ซึ่งขณะนี้มีข้อมูลมากแล้ว ถ้าพร้อมขออนุมัติออกหมายจับก็จะดำเนินการทันที</p>
<p>ผู้สื่อข่าวถามว่า ระบุได้หรือไม่เป็นกลุ่มพวกไหน <persName>พล.ต.อ.ภานุพงศ์</persName> กล่าวว่า กลุ่มดังกล่าวมาจากการแยกตำหนิรูปพรรณยานพาหนะ แต่อาจจะมีมากกว่า 2 กลุ่มที่สร้างสถานการณ์อยู่ขณะนี้</p>
<p>ผู้สื่อข่าวถามว่า ข้อมูลระบุว่า มีผู้มีสี หรือ เสธ.อยู่เบื้องหลัง <persName>พล.ต.อ.ภานุพงศ์</persName> กล่าวว่า ถ้าพยานหลักฐานพร้อมจึงจะทราบ ซึ่งอยู่ระหว่างการรวบรวมรวบหลักฐานขอออกหมายจับถึงจะทราบว่าใครเป็นผู้ กระทำ และผู้อยู่เบื้องหลัง ซึ่งต้องขอเวลาตำรวจทำงานก่อนเพื่อไม่ให้เกิดความผิดพลาด</p>
<p>ผู้สื่อข่าวถามอีกว่า เหตุระเบิดโพไซดอนเกี่ยวข้องสร้างสถานการณ์หรือไม่ <persName>พล.ต.อ.ภานุพงศ์</persName> กล่าวว่า มีการประสานข้อมูลกับ <persName>พล.ต.ท.สมคิด บุญถนอม</persName> ผบช.ภ.5 เพราะจากการตรวจสอบรถยนต์คนร้ายซื้อมาจาก จ.เชียงใหม่ ได้ข้อมูลพอสมควรเกี่ยวกับตำหนิรูปพรรณคนร้าย ยานพาหนะของคนร้าย ถ้าจับกุมได้ถึงทราบว่าใครอยู่เบื้องหลัง และเป็นการสร้างสถานการณ์หรือไม่ ซึ่งคนร้ายทิ้งร่องรอยหลักฐานมากพอสมควร</p>
<p>ผู้สื่อข่าวถามต่อว่า การใช้ระเบิดแสวงเครื่องนั้น เป็นการเร่งเร้าหรือไม่ รอง ผบ.ตร.กล่าวว่า คดีที่เกิดขึ้นทั้งหมดเป็นการสร้างสถานการณ์ผู้กระทำมีจุดประสงค์หวังผลให้ เกิดความวุ่นวายความไม่สงบในบ้านเมือง ถ้าจับกุมได้เหตุการณ์จะเงียบไปเอง</p></body>
</news>
