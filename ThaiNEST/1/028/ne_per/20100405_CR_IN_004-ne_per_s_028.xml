<teiHeader>
<fileDesc>
<titleStmt>
  <title>บช.น.ดูแลเข้มแดงเคลื่อนขบวน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-05 13:47:18  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219693  </bibl>
</sourceDesc>
</fileDesc>
</teiHeader>
<news>
<headline>บช.น.ดูแลเข้มแดงเคลื่อนขบวน</headline>
<lead>โฆษก บช.น. เผย ศอ.รส. ประสาน บช.น. ตรวจเข้มแดงเคลื่อนขบวน หวั่น เกิดความไม่ปลอดภัย ด้าน รอง ผบช.น. เตรียมสอบปากคำ คดีบึ้ม โพไซดอน บ่ายนี้</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย สถานการณ์ชุมนุมของกลุ่ม นปช. ว่า การที่ กลุ่มผู้ชุมนุม ได้เคลื่อนขบวนไปยัง 4 จุด ประกอบด้วย หน้าสำนักงาน กกต. กระทรวงมหาดไทย ศาลอาญารัชดา และบริเวณย่านธุรกิจสีลมนั้น ทางศูนย์อำนวยการรักษาความสงบเรียบร้อย หรือ ศอ.รส. ได้มอบหมายให้ กองบัญชาการตำรวจนครบาล ดูแลความสงบเรียบร้อยในพื้นที่อย่างเคร่งครัด โดยเฉพาะ การเพิ่มจุดตรวจและสายตรวจเคลื่อนที่ ประจำจุดเสี่ยงต่างๆ โดยเจ้าหน้าที่ตำรวจ ได้ตั้งแผงกั้น หรือ จุดตรวจบริเวณโดยรอบ พร้อมประชาสัมพันธ์ให้ทราบถึงผลกระทบที่กลุ่มผู้ชุมนุมเคลื่อนที่ภายใน บริเวณดังกล่าวด้วย ส่วนเหตุระเบิดที่เกิดขึ้นบริเวณหน้าสถานีวิทยุโทรทัศน์กระจายเสียงแห่ง ประเทศไทย NBT ขณะนี้ เจ้าหน้าที่ตำรวจ อยู่ระหว่างการตรวจสอบกล้องวงจรปิด ซึ่งคาดว่า จะสามารถติดตามตัวคนร้ายได้</p>
<p>ส่วนเหตุบริเวณหน้าสถานบริการ โพไซดอน นั้น ในวันนี้ เวลา 14.00 น. <persName>พล.ต.ต.สุเมธ เรืองสวัสดิ์</persName> รองผู้บัญชาการตำรวนครบาล จะเรียกบุคคล ตลอดจน <persName>น.ส.วารินทร์ พรหมติ่งกาญจน์</persName> ชาวจังหวัดเชียงใหม่ เจ้าของรถคันเกิดเหตุ มาสอบถามรายละเอียดเพิ่มเติม แต่เบื้องต้น คาดว่า เหตุการณ์ที่เกิดขึ้น ไม่น่าจะเกี่ยวข้องกับสถานการณ์ทางการเมือง แต่คนร้ายน่าจะอาศัยช่วงจังหวะที่เกิดเหตุการณ์ความไม่สงบ ลอบก่อเหตุ</p></body>
</news>
