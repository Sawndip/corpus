<teiHeader>
<fileDesc>
<titleStmt>
  <title>มือมืดป่วนอีก! ลอบวางระเบิดแสวงเครื่องหน้าจุฬาฯ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-06 14:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047743  </bibl>
</sourceDesc>
</fileDesc>
</teiHeader>
<news>
<headline>มือมืดป่วนอีก! ลอบวางระเบิดแสวงเครื่องหน้าจุฬาฯ</headline>
<lead>มือบอนป่วนไม่เลิก! ลอบวางระเบิดแสวงเครื่องทิ้งหน้าประตูทางเข้าจุฬาลงกรณ์มหาวิทยาลัย โชคดีเจ้าหน้าที่เก็บขยะ กทม.เห็นโทร.แจ้ง เรียกหน่วยเก็บกู้ฯเข้าตรวจสอบ พบมีการจุดชนวนแล้ว แต่อยู่ในสภาพไม่สมบูรณ์ เบื้องต้น ตร.เก็บลายนิ้วมือแฝงคนร้ายสืบสวนหาคนร้ายมาดำเนินคดีต่อไป</lead>
<neck></neck>
<body><p>วันนี้ (6 เม.ย.) เมื่อเวลา 06.30 น.พนักงานสอบสวน สน.ปทุมวัน ได้รับแจ้งเหตุเจ้าหน้าที่เก็บขยะของกรุงเทพมหานคร พบวัตถุต้องสงสัยคล้ายวัตถุระเบิด บริเวณใกล้ทางเข้าประตูใหญ่ จุฬาลงกรณ์มหาวิทยาลัย ถนนพญาไท แขวงและเขตปทุมวัน กทม.จึงรุดไปตรวจสอบที่เกิดเหตุ พร้อมหน่วยเก็บกู้วัตถุระเบิดและ เจ้าหน้าที่กองพิสูจน์หลักฐาน (พฐ.)</p>
<p>ที่เกิดเหตุบริเวณใกล้ทางเข้าประตูใหญ่ ริมฟุตปาธฝั่งถนนพญาไท ข้างรั้วมหาวิทยาลัย เจ้าหน้าที่พบวัตถุต้องสงสัยดังกล่าวอยู่ในถุงพลาสติกถูกวางไว้ตรงเก้าอี้ เหล็กสาธารณะ ห่างจากประตูจุฬาฯ ประมาณ 10 เมตร จากการตรวจสอบพบเป็นระเบิดแสวงเครื่อง มีลักษณะเป็นขวดอะลูมิเนียม อยู่ในขวด 5 ลิตร ภายในประกอบด้วยเชื้อปะทุไฟฟ้า 1 ชุด ไฟแช็ก 5 อัน สายไฟ 1 ชุด และปุ๋ยยูเรีย น้ำมันโซลาร์ และดินระเบิด 1 ชุด</p>
<p>ภายหลังตรวจสอบพบว่า มีการขุดชนวนและมีรอยไหม้ แต่ทั้งนี้ วัตถุดังกล่าวยังไม่เกิดระเบิดแต่อย่างใด เนื่องจากระเบิดแสวงเครื่องอยู่ในสภาพไม่สมบูรณ์ เจ้าหน้าที่จึงได้ยึดวัตถุดังกล่าวไว้เป็นของกลาง และได้ส่งไปตรวจสอบเพื่อเก็บร่องรอยลายนิ้วมือแฝง เบื้องต้นตำรวจคาดว่าเป็นการสร้างสถานการณ์หลังจากมีการชุมนุมกลุ่มเสื้อสี ชมพูที่บริเวณลุมพินีเมื่อวันก่อน</p>
<p>ผู้สื่อข่าวรายงานอีกว่า มีคำสั่งด่วนจาก <persName>พล.ต.ท.สัณฐาน ชยนนท์</persName> ผบช.น.แจ้งผ่านทางวิทยุสื่อสาร ถึงผู้บังคับบัญชาทุกหน่วยในสังกัด ให้ทุก สน.โดยระบุว่าให้จัดกำลังเจ้าหน้าที่ตำรวจดูแลพื้นที่ที่มีจุดเสี่ยงที่จะ เกิดการปะทะ ระหว่างกลุ่มผู้ชุมนุมที่มีความเห็นขัดแย้ง พร้อมทั้งให้ดูแลตนเองและที่มั่นให้พร้อม โดยให้ผู้บังคับบัญชาทุกระดับชั้นควบคุมการปฏิบัติด้วยตนเอง</p></body>
</news>
