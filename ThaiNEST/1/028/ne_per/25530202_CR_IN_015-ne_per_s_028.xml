<teiHeader>
<fileDesc>
<titleStmt>
  <title>รองผบช.น.เชื่อจับมือปาอึบ้านนายกฯได้แน่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-02 07:47:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209279  </bibl>
</sourceDesc>
</fileDesc>
</teiHeader>
<news>
<headline>รองผบช.น.เชื่อจับมือปาอึบ้านนายกฯได้แน่</headline>
<lead>รองผบช.น. คาด รวบมือปาสิ่งปฏิกูลใส่บ้านนายกฯได้แน่ พร้อม พิจารณาโทษตำรวจดูแลความปลอดภัย ยันการข่าวไม่มีรายงานเหตุปั่นป่วน วอน ประชาชนอย่าตื่นกลัว</lead>
<neck></neck>
<body><p><persName>พล.ต.ต.บุญส่ง พานิชอัตรา</persName> รองผบช.น. ดูแลงานด้านการปราบปราม เปิดเผย ความคืบหน้า คดีคนร้าย ปาสิ่ง ปฏิกูลใส่บ้านนายกรัฐมนตรีวานนี้ว่า เช้าวันนี้ จะมีการประชุมทีมสืบสวน เพื่อติดตามจับกุม ที่สน.ทองหล่อ ในเวลา ประมาณ 10.00 น. โดยจากหลักฐาน ที่ภาพกล้องCCTV บันทึกได้นั้น เชื่อว่า ทีมสืบสวน จะสามารถจับกุมตัวได้อย่างแน่นอน แต่ขณะนี้ ขอเวลาให้เจ้าหน้าที่ทำงานสืบสวนก่อน เนื่องจาก คนร้ายที่ก่อเหตุ สวมหมวกนิรภัยปิดบัง ใบหน้า ส่วนการคาดโทษ เจ้าหน้าที่ตำรวจ ที่รักษาความปลอดภัยบ้านนายกรัฐมนตรีนั้น อยู่ระหว่างการพิจารณา หากพบว่า บกพร่องจริง หรือมีเหตุผลใด ก็จะพิจารณาก่อนลงโทษ ทั้งนี้ ยอมรับว่า เหตุการณ์ดังกล่าวนั้น เกิดขึ้น อย่างรวดเร็ว โดยทางสน.ทองหล่อ ได้เร่งดำเนินการอย่างเต็มที่ และจากเหตุดังกล่าว ก็ได้สั่งการให้ ฝ่ายปราบปรามทุกสน. ออกตรวจตราเข้มงวดมากขึ้น และเฝ้าสอดส่องดูแลพื้นที่ของตนเอง อย่างเข้มงวด รวมถึงบ้านบุคคลสำคัญ ต่างๆ ด้วยเช่นกัน</p>
<p>อย่างไรก็ตาม รองผบช.น. ยังกล่าวถึง การชุมนุมของกลุ่มคนเสื้อแดง ที่กระทรวงกลาโหม ช่วงบ่ายนั้น เชื่อว่า จะไม่มีเหตุรุนแรงเกิดขึ้น และได้จัดเตรียมกำลังเจ้าหน้าที่ ไว้ดูแลเรียบร้อยแล้ว ส่วนเหตุการณ์ปั่นป่วน ที่หลายฝ่ายเกรงว่า จะเกิดขึ้นในเดือนนี้นั้น ขอยืนยันว่า จนถึงขณะนี้ จากการข่าว ยังไม่พบเหตุการณ์ หรือความปั่นป่วน จะเกิดขึ้น ซึ่งทุกหน่วยงาน ได้ประสานงานกันตลอดเวลา </p>
<p>สำหรับบรรยากาศที่บ้านพัก ซ.สวัสดี ของ <persName>นายอภิสิทธิ์ เวชชาชีวะ</persName> นายกฯ เช้าวันนี้ยังเป็นไปตามปกติ โดยมีเจ้าหน้าที่ ตำรวจสถานีตำรวจนครบาลทองหล่อ ดูแลรักษาความปลอดภัยอย่างเข้มงวด แต่ไม่พบว่า มีการสนธิกำลัง เจ้าหน้าที่เพิ่มเติม หลังเกิดเหตุขว้างอุจจาระใส่บ้านนายกฯ เมื่อวานขณะที่นายกฯ ปฏิบัติภารกิจตามปกติ โดย จะมีประธานมูลนิธิส่งเคราะห์ครอบครัวทหารผ่านศึก มาเข้าพบเพื่อมอบดอกป๊อปปี้ ก่อนที่เวลา 09.00 น. นายกฯ จะนั่งหัวโต๊ะ เป็นประธานในการประชุมคณะรัฐมนตรีประจำสัปดาห์นี้ โดยต้องจับตาท่าทีของพรรคร่วมรัฐบาล ที่มีต่อนายกฯ  นอกจากนี้ นายกฯ จะร่วมในการประชุม ส.ส.พรรคประชาธิปัตย์ในช่วงบ่ายด้วย </p></body>
</news>
