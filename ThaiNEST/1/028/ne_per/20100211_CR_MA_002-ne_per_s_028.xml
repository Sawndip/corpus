<teiHeader>
<fileDesc>
<titleStmt>
  <title>"โอ๊ค-เอม"ยื่นหนังสือร้องศาลซ้ำ ห้าม "คตส."ให้สัมภาษณ์คดียึดทรัพย์พ่อ วอนสื่อเห็นใจครอบครัวอยู่ลำบาก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-11 12:02:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265864552&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>โอ๊ค</persName>-<persName>เอม</persName>"ยื่นหนังสือร้องศาลซ้ำ ห้าม "คตส."ให้สัมภาษณ์คดียึดทรัพย์พ่อ วอนสื่อเห็นใจครอบครัวอยู่ลำบาก</headline>
<lead></lead>
<neck></neck>
<body><p>ผู้สื่อข่าวรายงานว่า ที่ศาลฎีกาแผนกคดีอาญาของผู้ดำรงตำแหน่งทางการเมือง เมื่อเวลา 10.00 น. <persName>นายพานทองแท้ ชินวัตร</persName> และ <persName>นางสาวพินทองทา ชินวัตร</persName> บุตรชายและสาวของ <persName>พ.ต.ท.ทักษิณ ชินวัตร</persName> อดีตนายกรัฐมนตรี และ<persName>คุณหญิงพจมาน ดามาพงศ์</persName> อดีต ภริยา กล่าวภายหลังเดินทางเข้ายื่นคำร้องให้ศาลฯ มีคำสั่งคุ้มครองในคดีดังกล่าวว่า ต้องการให้ศาลมีคำสั่งให้ อดีตคณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.) ที่พ้นหน้าที่ไปแล้ว หยุดการให้ความเห็นและใช้ความรู้ทางกฎหมายให้ประชาชนเข้าใจผิดคลาดเคลื่อน ว่าพวกตนทุจริต เพราะเป็นหน้าที่ของศาลจะวินิจฉัยในคดีที่อัยการสูงสุดยื่นคำร้องขอให้ศาล ฎีกาฯ มีคำสั่งยึดทรัพย์ ของ <persName>พ.ต.ท.ทักษิณ</persName> และผู้คัดค้าน 22 ราย เป็นเงิน 7.6 หมื่นล้าน บาท  ในอีก 2 สัปดาห์ข้างหน้า</p>
<p>สองพี่น้องตระกูลชินวัตร กล่าวด้วยว่า คตส.เป็นฝ่ายทำให้ครอบครัวของตนเสียหาย ทำให้พวกตนอยู่ด้วยความยากลำบาก  พร้อมรอคำสั่งศาลฯต่อไปว่า จะสั่งอย่างไร วอนสื่อให้ความเห็นใจด้วย</p></body>
</news>
