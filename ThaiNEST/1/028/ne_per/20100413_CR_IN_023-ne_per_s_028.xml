<teiHeader>
<fileDesc>
<titleStmt>
  <title>เผยสงกรานต์มีอุบัติเหตุบนถนนมากสุด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-13 14:30:39  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=221042  </bibl>
</sourceDesc>
</fileDesc>
</teiHeader>
<news>
<headline>เผยสงกรานต์มีอุบัติเหตุบนถนนมากสุด</headline>
<lead>สธ. เผย ช่วงเทศกาลสงกรานต์ มีอุบัติเหตุบนท้องถนนมากสุด ปัญหาหลัก เมาแล้วขับ ขณะที่ ประชาชน มักช่วยเหลือกันเองก่อนทีมแพทย์กู้ชีพฉุกเฉิน เข้าถึงจุดเป้าหมาย</lead>
<neck></neck>
<body><p><persName>น.พ.สุพรรณ ศรีธรรมมา</persName> โฆษกกระทรวงสาธารณสุข เปิดเผยถึง การปฏิบัติหน้าที่ของทีมแพทย์กู้ชีพฉุกเฉินทั่วประเทศ ว่า ณขณะนี้ ทีมแพทย์ฉุกเฉิน มีทั้งสิ้น 7,882 ทีมทั่วประเทศ และได้ออกปฏิบัติการช่วยเหลือประชาชนที่ประสบอุบัติเหตุ ในช่วงวันที่ 12-13 เม.ย.2553 แล้ว รวม 6,093 ครั้ง เฉลี่ยแล้วจะออกปฏิบัติการนาทีละประมาณ 2 ครั้ง ซึ่งจากการสำรวจการออกช่วยเหลือ
ผู้บาดเจ็บพบว่า มีอุบัติเหตุทางด้าการจราจรมากที่สุด ขณะที่ รถที่ประสบอุบัติเหตุมากที่สุด ยังเป็นรถ จยย. ประกอบกับมีอาการเมาสุราด้วย โดยเกิดขึ้น 2,757 ครั้ง รองลงมาเป็นการเกิดอาการป่วยกระทันหันของผู้ขับขี่ เช่น ช็อค หรือ หมดสติ อย่างกะทันหัน โดยเกิดขึ้นถึง 2,185 ครั้ง ส่วนอุบัติเหตุอื่น ไม่ว่าจะเล่นน้ำแล้วจมหายไป หรือ อื่น ๆ รวม 29 ครั้ง ส่วนกรณี การทำร้ายร่างกายกันจนได้รับบาดเจ็บ หรือ เสียชีวิต มีตัวเลขอยู่ที่ 490 ครั้ง</p>
<p>อย่างไรก็ตาม จากการเก็บข้อมูล ยังพบว่า หลังเกิดเหตุแล้ว ชาวบ้าน มักจะพาผู้บาดเจ็บไปส่ง ร.พ.ด้วยตนเอง ก่อนที่เจ้าหน้าที่ทีมแพทย์กู้ชีพฉุกเฉิน จะเดินทางไปถึงจำนวนกว่า 70 % ตลอด 2 วันที่ผ่านมา ซึ่งอาจเป็นไปได้ว่า ประชาชน ไม่ทราบถึงสายด่วนของแพทย์ฉุกเฉิน หรือ อาจจะกลัวเสียค่าใช้จ่าย ซึ่ง <persName>น.พ.สุพรรณ</persName> ยืนยันว่า การช่วยเหลือนั้น ไม่มีค่าใช้จ่ายแต่อย่างใด และหากเป็นไปได้ ควรให้ทาง เจ้าหน้าที่ผู้เชี่ยวชาญ ช่วยเหลือนำส่ง ร.พ. เนื่องจาก จะมีอุปกรณ์ในการปฐมพยาบาลที่พร้อม มีความปลอดภัยกว่าการนำส่งเอง และหากพบเห็นอุบัติเหตุ เแจ้งหมายเลข 1669 ได้ฟรีทุกเลขหมาย ตลอด 24 ช.ม.</p></body>
</news>
