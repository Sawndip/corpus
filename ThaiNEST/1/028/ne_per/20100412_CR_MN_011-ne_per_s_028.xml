<teiHeader>
<fileDesc>
<titleStmt>
  <title>เผยผลชันสูตร 9 รายเจอยิงกระสุนจริง อีก 1 หัวใจล้มเหลว  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-12 19:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051160  </bibl>
</sourceDesc>
</fileDesc>
</teiHeader>
<news>
<headline>เผยผลชันสูตร 9 รายเจอยิงกระสุนจริง อีก 1 หัวใจล้มเหลว</headline>
<lead>คณะแพทย์ชันสูตรศพจากนิติเวชวิทยา รพ.ตำรวจ ร่วมแถลง สรุป 9 รายถูกยิงจากกระสุนปืนจริง ส่วนอีกรายจากโรคประจำตัวหัวใจล้มเหลว แพทย์ตัวแทน นปช.ยันทุกขั้นตอนโปร่งใส ตรงไปตรงมา จะเป็นหลักฐานใช้ฟ้องร้องหาอาชญากรรมาลงโทษในอนาคตได้ ขณะที่บรรดาญาติผู้เสียชีวิตอยู่ในอาการโศกเศร้า ทยอยรับศพไปบำเพ็ญกุศล</lead>
<neck></neck>
<body><p>วันนี้ (12 เม.ย.) ที่สถาบันนิติเวชวิทยา รพ.ตำรวจ เมื่อเวลา 14.30 น. <persName>พล.ต.ท.จงเจตน์ อาวเจนพงษ์</persName> นายแพทย์ใหญ่ (สบ 8) รพ.ตำรวจ พร้อมด้วยคณะกรรมการตรวจชันสูตรพลิกศพเหตุการณ์จลาจลที่เกิดขึ้นบริเวณถนน ราชดำเนิน จำนวน 12 ราย ซึ่งประกอบด้วยแพทย์ชันสูตรศพจากสถาบันนิติเวชวิทยา สมาคมแพทย์นิติเวชแห่งประเทศไทย และผู้เข้าสังเกตการณ์จากกลุ่ม นปช.2 ราย</p>
<p><persName>พล.ต.ท.จงเจตน์</persName>แถลงว่า สถาบันนิติเวชได้ทำการชันสูตรพลิกศพ จำนวน 11 ราย จากเหตุการณ์ชุมนุมของกลุ่มนปช.เมื่อคืนวันที่ 10 เม.ย.ที่ผ่านมา โดย 1 ราย เป็นผู้สื่อข่าวชายญี่ปุ่น ชื่อ<persName>นายฮิโรยูริ มูราโมโตะ</persName> (<persName>Mr.Hiroyuri Muramoto</persName>) อายุ 43 ปี ซึ่งถูกยิงด้วยอาวุธปืน แต่ไม่สามารถเผยแพร่รายละเอียดของการเสียชีวิตได้ เนื่องจากเอกสิทธิ์ของครอบครัวผู้เสียชีวิต</p>
<p>ชันสูตร 9 รายเจอยิงกระสุนจริง อีก 1 หัวใจล้มเหลว</p>
<p>ส่วนผู้เสียชีวิตรายอื่นๆ นั้น แบ่งกลุ่มได้เป็น 3 กลุ่ม โดยกลุ่มแรกมี 8 ราย แพทย์ที่ชันสูตรมีความเห็นเป็นเอกฉันท์ว่าเสียชีวิตจากกระสุน ยิงด้วยความเร็วสูง โดย 5 รายถูกยิงเข้าที่ศีรษะ อีก 3 รายถูกยิงเข้าที่บริเวณหน้าอก หน้าท้อง นอกจากนี้มี 1 รายถูกยิงเข้าที่หน้าอกกระสุนทะลุหัวใจ แต่ไม่อาจยืนยันได้ว่าเป็นกระสุนความเร็วสูงหรือต่ำ และรายสุดท้ายเสียชีวิตจากโรคประจำตัวถุงลมป่องพอง ตับแข็ง และหัวใจล้มเหลว จึงสรุปได้ว่าทั้ง 9 ราย ถูกกระสุนปืนยิง และมี 1 รายมีเศษหัวกระสุนติดอยู่ในศพ</p>
<p><persName>พล.ต.ท.จงเจตน์</persName>ได้แจกแจงสาเหตุการตายของแต่ละคน ดังนี้ 1.<persName>นายฮิโรยูริ</persName> เสียชีวิตจากกระสุนปืนยิงทะลุปอด หลอดเลือดแดงใหญ่ เลือดออกในช่องเยื่อหุ้มหัวใจ 2.<persName>นายทศชัย เมฆงามฟ้า</persName> อายุ 44 ปี บาดแผลกระสุนปืนทะลุหัวใจ เข้าหน้าอกซ้ายไปทะลุหลัง 3.<persName>นายสวาท วงงาม</persName> อายุ 43 ปี บาดแผลกระสุนปืนทำลายสมองจากด้านหลังทะลุด้านหน้า 4.<persName>นายยุทธนา ทองเจริญพูลพร</persName> อายุ 23 ปี มีบาดแผลกระสุนปืนทำลายสมองจากด้านหลังทะลุด้านหน้า 5.<persName>นายจรูญ ฉายแม้น</persName> อายุ 46 ปี กระสุนปืนทำลายปอดและตัว โดยกระสุนเข้าด้านขวาทะลุปอดและตับและทะลุหลัง</p>
<p>6.<persName>นายวสันต์ ภู่ทอง</persName> อายุ 39 ปี บาดแผลกระสุนปืนทำลายสมอง ด้านหลังศีรษะทะลุด้านหน้า 7.<persName>นายอำพน ตติยรัตน์</persName> อายุ 26 ปี บาดแผลกระสุนปืนทำลายสมองจากด้านหลักศีรษะทะลุด้านหน้า 8.<persName>นายไพรศล ทิพย์ลม</persName> อายุ 37 ปี บาดแผลกระสุนปืนทำลายสมอง จากศีรษะด้านหน้าทะลุท้ายทอย 9.<persName>นายธวัฒนะชัย กลัดสุข</persName> อายุ 36 ปี บาดแผลกระสุนปืนทะลุปอดและเส้นเลือดแดงใหญ่เสียโลหิตปริมาณมาก กระสุนเข้าไปตัดเส้นเลือดแดงใหญ่และทะลุหลัง 10.<persName>นายมนต์ชัย แซ่จอง</persName> อายุ 54 ปี ระบบการหายใจล้มเหลว ส่วนชายไทยไม่ทราบชื่อบาดแผลกระสุนปืนทะลุหลอดเลือดแดงใหญ่ช่องอกและปอดเสีย โลหิตปริมาณมาก กระสุนเข้าด้านหน้าผ่านช่องอก ปอด เส้นเลือดแดงใหญ่ฉีกขาด อย่างไรก็ตามมีญาติมาติดต่อและทราบชื่อคือ<persName>นายสยาม วัฒนนุกุล</persName> อายุ 53 ปี</p>
<p>ยันนักข่าวญี่ปุ่นโดนยิงด้วยกระสุน จริง</p>
<p>เมื่อผู้สื่อข่าวถามว่า ผู้สื่อข่าวญี่ปุ่นถูกยิงด้วยอาวุธปืนด้วยกระสุนจริง ใช่หรือไม่ <persName>พล.ต.ท.จงเจตน์</persName>กล่าวว่า ผู้สื่อข่าวญี่ปุ่นถูกยิงด้วยกระสุนจริง แต่คณะแพทย์ไม่ได้มีหน้าที่ระบุว่าใครเป็นยิง เป็นผู้เชี่ยวชาญหรือนักแม่นปืน แต่บอกได้ว่า กระสุนมีความเร็วสูง</p>
<p>เมื่อถามว่า คนยิงนั่งหรือนอนยิง <persName>พล.ต.ท.จงเจตน์</persName>กล่าวว่า ไม่สามารถตอบได้ แต่บอกได้ว่าส่วนใหญ่เป็นการยิงจากระยะไกล มีเพียงรายเดียวเท่านั้น ที่ถูกยิงจากระยะใกล้ น่าจะไม่เกิน 1 เมตร เป็นระยะประชิด คือชายไทยที่ไม่ทราบชื่อ</p>
<p>ด้าน <persName>นพ.ชลน่าน ศรีแก้ว</persName> ตัวแทนจาก นปช.ซึ่งร่วมเป็นคณะแพทย์ผู้ตรวจศพ กล่าวว่า ในการชันสูตรพลิกศพแพทย์ทุกคนเป็นผู้เชี่ยวชาญที่มีวุฒิภาวะ จึงสามารถบอกได้ว่าการชันสูตรครั้งนี้มีความโปร่งใส มั่นใจได้ว่าการทำงานตรงไปตรงมา เป็นเรื่องความเห็นทางวิชาการที่ยืนยันได้ ซึ่งผลการชันสูตรครั้งนี้ จะเป็นหลักฐานที่นำใช้ฟ้องร้องหาอาชญากรรมาลงโทษในอนาคต</p>
<p>ทั้งนี้ ผู้เสียชีวิตรายอื่นๆ ที่รพ.อื่น ชันสูตรก็มีนายแพทย์ผู้เชี่ยวชาญ ทำเป็นคณะกรรมการเช่นเดียวกัน จึงยืนยันว่าผลชันสูตรโปร่งใส ทุกขั้นตอน</p>
<p>ญาติผู้เสียชีวิตทยอยรับศพด้วยความ เศร้าโศก</p>
<p>ผู้สื่อข่าวรายงานบรรยากาศการรับศพของผู้เสียชีวิตจากเหตุการณ์สลายการชุมนุ นย่านราชดำเนินเมื่อคืนวันที่ 10 เม.ย.ที่ผ่านมา โดยพื้นที่รับรองญาติเต็มไปด้วยญาติของผู้เสียชีวิต บรรยากาศเป็นไปด้วยความโศกเศร้า แต่ละครอบครัวนั่งจับกลุ่มวิพากษ์วิจารณ์การทำงานของรัฐบาล นอกจากนี้มีตัวแทนของนปช.ที่มาอำนวยความสะดวกและจดบันทึกว่าญาติจะนำศพไป บำเพ็ญกุศลทีวัดใดเพื่อเผยแพร่ให้บรรดาเสื้อแดงไปร่วมบำเพ็ญกุศล</p>
<p>ผู้สื่อข่าวได้สอบถาม<persName>นางนาง ตติยรัตน์</persName> อายุ 55 ปี อาชีพค้าขาย มารดาของ<persName>นายอำพน ตติยรัตน์</persName> อายุ 26 ปี ที่เสียชีวิต โดย<persName>นางนาง</persName>กล่าวว่า ตนมีลูกชาย 2 คน <persName>นายอำพน</persName>เป็นลูกชายคนโต ศึกษาอยู่คณะนิติศาสตร์ ม.ศรีปทุม ปี 4 เขาเริ่มสนใจที่จะมาชุมนุมเมื่อกลุ่มเสื้อแดงมาชุมนุมที่ย่านราชประสงค์ เนื่องจากใกล้บ้านย่านราชปรารภ หลังจากไปฟังวันแรกน้องเขาบอกว่าเสื้อแดงมีอุดมการณ์เหมือนกัน และเขาก็เริ่มไปเกือบทุกวัน เมื่อครั้งที่เคลื่อนขบวนไปสถานีบริการดาวเทียมไทยคมเขาก็ติดรถเพื่อนไปด้วย ยังโทรศัพท์มาบอกแม่ว่า แม่ทหารจะสลายการชุมนุมแล้ว เขาฉีดน้ำ ยิงแก๊สน้ำตา น้องโดนน้ำก็อยู่ตรงนั้นไม่บาดเจ็บ ทหารก็มาช่วย ยิงแก๊สน้ำตาแล้วก็ไม่มีอะไรรุนแรง เสร็จแล้วก็จับมือกัน แต่แม่ก็เป็นห่วง ก็บอกเขาเสมอว่าให้อยู่ห่าง ๆตลอด</p>
<p><persName>นางนาง</persName>กล่าวต่อว่า คืนวันเกิดเหตุลูกชายลืมโทรศัพท์มือถือไว้ที่กางเกงอีกตัว จึงติดต่อไม่ได้ หลังทราบว่ามีการสลายการชุมนุมจนมีผู้เสียชีวิต เราไม่รู้ว่าลูกชายอยู่ราชประสงค์หรือผ่านฟ้า แต่เห็นรายชื่อเขาบนตัววิ่งของโทรทัศน์ มีคนชื่อ<persName>อำพน</persName>ด้วย แต่อายุมากกว่า เราไม่รู้จะทำอย่างไร ก็ไปที่รพ.ที่มีคนเจ็บมากที่สุดคือ รพ.กลาง และญาติๆ ก็แยกย้ายกันไปหาตาม รพ.ต่างๆและที่เวทีชุมนุมด้วย เมื่อไปถึงเราก็ขอดูศพเมื่อใช่ก็โฮเลย เสียใจที่เกิดขึ้นกับลูกชายเรา</p>
<p>ด้าน <persName>นายสุรดิษฐ์ ตติยรัตน์</persName> อายุ 56 ปี บิดากล่าวด้วนสีหน้าเศร้าสร้อยว่า การชุมนุมครั้งนี้เกิดจากความเห็นแก่ตัว ผลประโยชน์ของสองฝ่าย ตนเป็นกลางไม่อยู่ฝ่ายไหน เสื้อแดงเขาก็มีผลประโยชน์ มีอุดมการณ์ของเขา ส่วนรัฐบาลก็ต้องยอมรับว่ามีการใช้กฎหมาย2มาตรฐาน อยากจะบอกว่าการเรียกร้องประชาธิปไตยต้องอยู่บนพื้นฐานของความจริงใจ อย่างเห็นแก่ตัว ฝากไปรัฐบาลว่า สิ่งใดที่คนส่วนใหญ่ไม่เห็นด้วยก็ควรยกเลิกได้ อย่าเห็นว่าจะยึดแต่กฎหมาย ต้องนำทั้งรัฐศาสตร์และนิติศาสตร์เข้าด้วยกัน</p>
<p>ด้าน <persName>นายพิสันต์ โตพาณิช</persName> อายุ 35 ปี อาชีพขายพระเครื่อง พี่เขยของ<persName>นายทศชัย เมฆงามฟ้า</persName> อายุ 44 ปี ที่เสียชีวิต ซึ่งมาพร้อมกับ <persName>ด.ช. ทศเทพ เมฆงามฟ้า</persName> อายุ 12 ปี เรียน ป.6 ร.ร.เบญจมบพิตร ลูกชายคนเล็ก<persName>นายทศชัย</persName> กล่าวด้วยเสียงเศร้าสร้อยว่า <persName>นายทศชัย</persName>เลิกกับภรรยาแล้ว มีลูกชายสองคน พวกตนก็ช่วยกันดูแล เป็นห่วงก็ลูกชายคนเล็ก ที่ต้องเรียนหนังสือต่อ ส่วนคนโตอายุ 18 ปี ก็ทำงานได้แล้ว ด้าน<persName>ด.ช.ทศเทพ</persName> กล่าวอย่างไรเดียงสาว่า ไม่รู้พ่อเสียชีวิตเพราะอะไร เมื่อไม่มีพ่อไม่มีแม่ก็อยู่กับป้า ไม่เป็นไร อยู่ได้</p>
<p>ด้าน <persName>น.ส.ทศพร ทองเจริญพูลพร</persName> อายุ 20 ปี นศ.ม.ศรีปทุม คณะศิลปศาสตร์ น้องสาวของ<persName>นายยุทธนา ทองเจริญพูลพร</persName> อายุ 23 ปี ที่เสียชีวิตกล่าวว่า ผู้ตายเพิ่งเรียนจบวิศวะไฟฟ้าที่มหาวิทยาลัยเทคโนโลยีมหานคร เตรียมรับปริญญาเดือน พ.ย. เขาเป็นลูกคนเดียว พ่อแม่แยกทางกันและอยู่กับพ่อมาโดยตลอด 6 เดือนที่แล้วพ่อก็เพิ่งเสียชีวิตไป เขาจึงอยู่คนเดียว แต่มีแฟนและเตรียมเรื่องแต่งงานปีหน้า ส่วนการชุมนุมทราบว่าเขาไปร่วมชุมนุมตั้งแต่เหตุการณ์เมษาเลือดปีที่แล้ว ครั้งนั้นเขาไม่เห็นด้วยกับการสลายการชุมนุม ปีนี้ก็เลยไปร่วมชุมนุมทุกครั้งเขาจะมีกล้องถ่ายรูปไปด้วย เขาอุดมการณ์มาก แดงทั้งตัว</p>
<p>ด้าน <persName>นางจุฬาลัย นพคุณ</persName> พนักงานบัญชีย่านหมดชิต ซึ่งมาตามหาศพของสามี กล่าวอย่างสะเทือนใจว่า ชายไทยไม่ทราบชื่อที่สถาบันนิติเวชวิทยาคือ <persName>นายสยาม วัฒนนุกุล</persName> อายุ 53 ปี สามี อยู่บ้านเลขที่ 79/ 2 ม. 1 ต. นครสวรรค์ตก อ.เมือง จ.นครสวรรค์ สามีเป็นชื่นชอบนปช.จริง ๆ มีลักษณะคนที่ชอบลุย พร้อมกล่าวสั้นๆ ว่า ถ้ารัฐบาลเห็นคุณค่าของคน ก็จะทราบว่า ควรจะทำอย่างไร</p>
<p>ทั้งนี้ ญาติผู้เสียชีวิตจะไปบำเพ็ญกุศลที่วัด ดังนี้ <persName>นายธวัฒนะชัย</persName> วัดไทรน้อย จ.นนทบุรี <persName>นายอำพน</persName> วัดเทพศิรินทร์ <persName>นายมนต์ชัย</persName> วัดด่านสำโรง จ.สมุทรปราการ <persName>นายจรูญ</persName> วัดธาตุทอง กทม. <persName>นายวสันต์</persName> วัดตำหรุ จ.สมุทรปราการ <persName>นายยุทธนา</persName> วัดช่องลม อ.เมือง จ.ราชบุรี <persName>นายไพศาล</persName> วัดป่าธรรมประชา จ.ขอนแก่น <persName>นายทศชัย</persName> วัดแคนางเลิ้ง <persName>นายสวาท</persName> วัดตรีทศเทพ</p></body>
</news>
