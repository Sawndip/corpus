<teiHeader>
<fileDesc>
<titleStmt>
  <title>จับเอ็ม79ในม็อบเสื้อแดงพร้อมกระสุน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55456/จับเอ็ม79ในม็อบเสื้อแดงพร้อมกระสุน.html  </bibl>
</sourceDesc>
</fileDesc>
</teiHeader>
<news>
<headline>จับเอ็ม79ในม็อบเสื้อแดงพร้อมกระสุน</headline>
<lead>นครบาล"แถลงรวบอาวุธ ปืน"เอ็ม 79 พร้อมกระสุน 1 นัด"เตรียมพร้อมยิงซ้ำ ขณะเกิดเหตุชุลมุนแยก"คอกวัว" ผบช.น.เชื่อเป็น"มือที่ 3 " เข้าแทรกแซงสถานการณ์ ยิงถล่มม็อบแดง-จนท.ทหาร ระบุ โชคดีที่สายสืบเข้าแย่งไว้ได้จาก " ชายชุดดำสวมหมวกไหมพรม "</lead>
<neck></neck>
<body><p>นครบาล-เมื่อเวลา 23.30 น.วันที่ 10 เม.ย.<persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล พร้อมด้วยนายตำรวจชั้นผู้ใหญ่ในกองบัญชาการตำรวจนครบาล ร่วมกันแถลงผลตำรวจฝ่ายสืบสวนนครบาล 1 จับกุมอาวุธปืนเอ็ม 79 จำนวน 1 กระบอกและเครื่องกระสุนปืน 1 นัดบริเวณแยกคอกวัวจุดที่มีการปะทะกันระหว่างผู้ชุมนุมเสื้อแดงกับเจ้าหน้าที่ทหารเมื่อช่วงค่ำที่ ผ่านมา</p>
<p>ผบช.น.กล่าวว่า เจ้าหน้าที่ทหารที่เข้าปฏิบัติหน้าที่ในการกดดันผู้ชุมนุมได้แจ้งตำรวจว่า พบเห็นชายต้องสงสัยถืออาวุธปืนเอ็ม 79 เดินเข้าไปปะปนในกลุ่มผู้ชุมนุมบริเวณแยกคอกวัว เจ้าหน้าที่ฝ่ายสืบสวนนอกเครื่องแบบจึงเข้าตรวจสอบพบชายร่างใหญ่กำยำผิวดำ สวมชุดดำ สวมหมวกไหมพรมคลุมหน้า ถือปืนเอ็ม 79 ตามที่ได้รับแจ้งจริง จึงนำกำลังสายสืบเข้าไปล็อคตัวแต่ด้วยที่ชายดังกล่าวรูปร่างสูงใหญ่จึงเกิด การกอดรัดฟัดเหวี่ยงกันจนปืนหลุดมือและสะบัดตัวหลบหนีไปได้ เจ้าหน้าที่จึงยึดปืนไว้เป็นของกลางซึ่งจะตรวจสอบต่อไปว่า เกี่ยวข้องเชื่อมโยงกับคดียิงเอ็ม 79 ในพื้นที่ต่างๆที่ผ่านมาหรือไม่ เชื่อว่าจะสามารถคลี่คลายคดีได้ไม่ยากนักเพราะปืนกระบอกนี้มีซี่รี่นัมเบอร์ อยู่แล้ว</p>
<p>"นับเป็นไหวพริบของตำรวจที่เข้าสะกัดกั้นแย่งปืนจากชาย ดังกล่าวไว้ได้แม้จะไม่ได้ตัวคนร้ายก็ไม่เป็นไร เพราะหากปล่อยให้หลุดลอดเข้าไปในกลุ่มผุ้ชุมนุมแล้วมีการยิงออกไปก็ไม่รู้จะ เกิดอะไรขึ้นไม่รู้จะต้องมีคนตายจากปืนกระบอกนี้อีกกี่ราย ผมเชื่อว่า คนๆนี้ไม่ใช่คนในกลุ่มผู้ชุมนุม เชื่อว่าต้องเป็นมือที่ 3 อย่างแน่นอน ซึ่งขณะเกิดเหตุฝ่ายสืบสวนได้บันทึกภาพไว้หมดแล้วซึ่งจะตรวจสอบใบหน้ารุ ปพรรณสัณฐานของบุคคลดังกล่าวว่าเป็นใครมาจากไหนต่อไป จากการตรวจสอบปืนกระบอกนี้มีการดัดแปลงให้มีขนาดความยาวสั้นกว่าปกติมีสภาพ ค่อนข้างเก่าเคยผ่านการใช้มาแล้วหลายครั้ง ซึ่งคนธรรมดาไม่น่าจะดัดแปลงได้ และไม่น่ามีไว้ในครอบครอง ต้องตรวจสอบให้ละเอียดว่ามาจากกลุ่มไหนและไม่รู้ว่ายิงใส่ในกลุ่มผู้ชุมนุม ระหว่างที่มีการปะทะกันหรือไม่ เพราะเหตุการณ์ช่วงค่ำที่ผ่านมามันชุลมุนมาก ไม่รู้ใครเป็นใครไม่รู้ใครยิงกันบ้างมันวุ่นวายกันไปหมด " ผบช.น.กล่าวในที่สุด</p></body>
</news>
