<teiHeader>
<fileDesc>
<titleStmt>
  <title>2คนร้ายขับเก๋งสขโมยกระบะหนีลอยนวล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46297/2%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%82%e0%b8%b1%e0%b8%9a%e0%b9%80%e0%b8%81%e0%b9%8b%e0%b8%87%e0%b8%aa%e0%b8%82%e0%b9%82%e0%b8%a1%e0%b8%a2%e0%b8%81%e0%b8%a3%e0%b8%b0%e0%b8%9a%e0%b8%b0%e0%b8%ab%e0%b8%99%e0%b8%b5%e0%b8%a5%e0%b8%ad%e0%b8%a2%e0%b8%99%e0%b8%a7%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>2คนร้ายขับเก๋งสขโมยกระบะหนีลอยนวล</headline>
<lead>2 คนร้ายขับวีออส ก่อนจะมาขโมยรถกระบะซึ่งจอดหน้าหอพัก เข้าของได้ยินลงมาขวางแต่คนร้ายกลับขับหลบหนีไปอย่างลอยนวล</lead>
<neck></neck>
<body><p>(28ม.ค.) เวลา 03.30 น. <persName>พ.ต.ท.โรจนฤทธิ์ โรจนวิศวกรรม</persName> สารวัตรเวรสอบสวน สภ.ปากคลองรังสิต ได้รับแจ้งเหตุคนร้ายขับรถเก๋งวีออส มาขโมยรถกระบะหน้าหอพักไม่มีชื่อเลขที่ 19/23 ม.5 ต.บางกะดี อ.เมือง จ.ปทุมธานี หลบหนีไปได้ให้มาตรวจสอบด้วย
 จึงไปที่เกิดเหตุพร้อมชุดสายสืบ ที่เกิดเหตุพบ <persName>นายน้อย นิลงาม</persName> อายุ 61 ปี เจ้าของหอพักได้ให้การว่า เมื่อเวลา 03.00 น.ได้มีคนร้ายขับรถเก๋งวีออสสีดำ จำหมายเลขได้ 4325 ไม่ทราบหมวดจังหวัด ได้เข้ามาขโมยรถกระบะโตโยต้าวีโก้แคปหมายเลขทะเบียน บบ 1428 พระนครศรีอยุธยา ที่จอดไว้หน้าหอพัก</p>
<p>โดยได้ติดตั้งสันญาณกันขโมยและล็อกเบรคคัชไว้ด้วย แต่สันญาณดังนิดเดียวก็ดับไปตนได้ยินและตื่นขึ้นมาลงมาจากหอพักยืนขวางหน้ารถของตนไว้คนร้ายได้ขับรถชนตนทันที ตนจึงกระโดดหลบได้คนร้ายขับรถมุ่งหน้าออกถนนติวานนท์ ไปทางสามแยกบางพูน
 <persName>พ.ต.ท.โรจนฤทธิ์ โรจนวิศวกรรม</persName> สารวัตรเวรสอบสวน ได้แจ้งให้เจ้าหน้าที่ตำรวจวิทยุสกัดจับแต่ยังไม่พบรถคนร้าย และรถที่หาย ซึ่งเจ้าหน้าที่ตำรวจคาดว่าคนร้ายน่าจะมีการปั้มลูกกุญแจของผู้เสียหายไว้ เนื่องจากการลงมือขโมยใช้เวลาไม่กี่นาที ก็สามารถไขรถนำออกไปได้แล้ว
 จึงเตือนเจ้าของรถเวลานำรถไปล้างระวังเด็กล้างรถจะแอบปั้มลูกกุญแจไว้ด้วย และจะแอบมาขโมยในภายหลัง.</p></body>
</news>
