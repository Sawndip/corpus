<teiHeader>
<fileDesc>
<titleStmt>
  <title>รวบแก๊งแดงพกปืน 9 มม.อ้างป้องกันตัวกลัวถูกทำร้าย  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-09 15:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000049771  </bibl>
</sourceDesc>
</fileDesc>
</teiHeader>
<news>
<headline>รวบแก๊งแดงพกปืน 9 มม.อ้างป้องกันตัวกลัวถูกทำร้าย</headline>
<lead>จับแก๊ง “ปลวกแดง” ซุกปืน 9 มม.คาด่านตรวจ อ้างเพื่อป้องกันตัว หวั่นผู้คัดค้านลอบทำร้าย</lead>
<neck></neck>
<body><p>วันนี้ (9 เม.ย.) เมื่อเวลา 03.00 น. ขณะที่ <persName>พล.ต.ต.กรีรินทร์ อินทร์แก้ว</persName> ผบก.น.9 พร้อมด้วย <persName>พ.ต.อ.อนุชา อ่วมเจริญ</persName> ผกก.สน.เพชรเกษม นำกำลังตั้งด่านตรวจค้นบริเวณแยกพัฒนาการ ถนนสุขาภิบาล 1 แขวงและเขตบางแค กทม.พบรถเก๋ง ยี่ห้อนิสสัน รุ่นเซฟิโร่ สีดำ ทะเบียน พว 283 กรุงเทพมหานคร ขับผ่านมาด้วยท่าทีมีพิรุธจึงเรียกให้หยุดเพื่อขอตรวจสอบ พบ <persName>นายพินิจ มิ่งคำเลิศ</persName> อายุ 39 ปี เป็นผู้ขับขี่ มี <persName>น.ส.สุทธิดา ยวงกลาง</persName> อายุ 32 ปี ภรรยานั่งคู่กันมาที่เบาะด้านหน้า</p>
<p>ส่วนที่เบาะด้านหลังพบ <persName>นายณัฐวุฒิ ยวงกลาง</persName> อายุ 23 ปี และ <persName>น.ส.จิรนันท์ จันทร์ศรี</persName> อายุ 18 ปี ซึ่งเป็นญาติกันนั่งมาด้วย โดยทั้ง 4 คน สวมใส่เสื้อสีแดงและโพกผ้าแดงบ่งบอกว่าเป็นสมาชิกกลุ่มผู้ชุมนุม นปช. จากการตรวจค้นกระเป๋าสะพายซึ่งวางอยู่บนตักของ <persName>น.ส.สุทธิดา</persName> พบอาวุธปืนขนาด 9 มม.ไม่มีหมายเลขทะเบียน จำนวน 1 กระบอก พร้อมเครื่องกระสุน 1 นัด จึงควบคุมตัวทั้งหมดไปสอบสวนที่ สน.เพชรเกษม</p>
<p>จากการสอบสวน <persName>น.ส.สุทธิดา</persName> ให้การว่า ก่อนเกิดเหตุเมื่อช่วงค่ำวันที่ 8 เม.ย.ตนพร้อมแฟนหนุ่มและญาติๆ กำลังนั่งดูโทรทัศน์ช่อง PTV เพื่อเชียร์แกนนำกลุ่ม นปช.ประท้วงขับไล่รัฐบาลอยู่ที่บ้านพักย่านบางแค แต่จู่ๆ สัญญาณโทรทัศน์ก็ขาดหายไป โดยทราบข่าวว่าสถานีโทรทัศน์ PTV โดนรัฐบาลตัดสัญญาณไม่ให้ถ่ายทอดสดแล้ว เลยชักชวนกันขับรถเดินทางไปร่วมชุมนุมกับกลุ่มมวลชนที่แยกราชประสงค์ และเดินทางกลับมาถึงบ้านเมื่อเวลาประมาณ 02.30 น.จากนั้นพวกตนรู้สึกหิวข้าว จึงชักชวนกันขับรถออกจากบ้านมาหาร้านนั่งกินข้าวที่ถนนสุขาภิบาล 1 โดยตัดสินใจนำอาวุธปืนของสามีใส่กระเป๋าสะพายติดตัวออกมาด้วยเพื่อป้องกัน ตัวเพราะกลัวว่าจะถูกผู้ไม่หวังดีฝ่ายตรงข้ามกับคนเสื้อแดงลอบทำร้าย แต่ระหว่างทางกลับถูกเจ้าหน้าที่ตำรวจเรียกตรวจค้นและจับกุมตัวได้ดังกล่าว</p>
<p><persName>พ.ต.อ.อนุชา</persName> กล่าวว่า เบื้องต้นเจ้าหน้าที่ชุดจับกุมได้แจ้งข้อหาแก่ <persName>นายพินิจ</persName> และ <persName>น.ส.สุทธิดา</persName> ว่า ร่วมกันมีอาวุธปืนและเครื่องกระสุนปืนไว้ในครอบครองโดยมิได้รับอนุญาตจากนาย ทะเบียน และร่วมกันพกพาอาวุธปืนและเครื่องกระสุนปืนไปในเมืองหมู่บ้านหรือทางสาธารณะ โดยมิได้รับอนุญาต ก่อนนำตัวส่งพนักงานสอบสวนดำเนินการตามกฎหมาย สำหรับ <persName>นายณัฐวุฒิ</persName> และ <persName>น.ส.สุทธิดา</persName> ซึ่งโดยสารรถมาด้วยกันนั้นได้ทำการถ่ายภาพทำประวัติเอาไว้ และปล่อยตัวกลับบ้านไป</p></body>
</news>
