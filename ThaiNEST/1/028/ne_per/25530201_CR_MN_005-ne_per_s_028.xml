<teiHeader>
<fileDesc>
<titleStmt>
  <title>ตำรวจส่งกำลังอารักขาผู้พิพากษาคดียึดทรัพย์เข้ม  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014397  </bibl>
</sourceDesc>
</fileDesc>
</teiHeader>
<news>
<headline>ตำรวจส่งกำลังอารักขาผู้พิพากษาคดียึดทรัพย์เข้ม</headline>
<lead>โฆษกนครบาลระบุจัดกำลังดูแลความปลอดภัยทั้งบ้าน ที่ทำงาน และเส้นทางการเดินทางให้แก่องค์คณะผู้พิพากษาคดียึดทรัพย์แล้ว โดยให้แต่ละท้องที่เป็นผู้ดำเนินการ</lead>
<neck></neck>
<body><p>วันนี้ (1 ก.พ.) ที่องบัญชาการตำรวจนครบาล (บช.น.) <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึงการวางมาตรการรักษาความปลอดภัยองค์คณะผู้พิพากษาคดียึดทรัพย์ <persName>พ.ต.ท.ทักษิณ ชินวัตร</persName> อดีตนายกรัฐมนตรี หลัง <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก เตือนให้ระวังว่าถูกลอบทำร้ายว่า ถึงแม้ขณะนี้ยังไม่มีสถานการรุนแรง แต่เพื่อป้องกันเหตุร้ายแรงต่างๆ ที่อาจเกิดขึ้น ตำรวจได้ส่งกำลังลงพื้นที่ดูแลความปลอดภัยตามบ้านพัก ที่ทำงาน และเส้นทางที่จะเดินทางมาทำงานของผู้พิพากษาแต่ละคนเรียบร้อยแล้ว โดยให้ สน.เจ้าของพื้นที่ เป็นผู้รับผิดชอบของ ตามที่อยู่ขององค์คณะผู้พิพากษาอย่างใกล้ชิดตลอด 24 ชั่วโมง หากพบบุคคลต้องสงสัยหรือทำการฝ่าฝืนกฎหมาย ให้จับกุมดำเนินคดีได้ทันที</p>
<p> <persName>พล.ต.ต.ปิยะ</persName> กล่าวว่า ตำรวจไม่ได้เชื่อถือในคำพูดของ <persName>เสธ.แดง</persName> แต่ดำเนินการทุกอย่างไปตามความเหมาะสม เป็นไปตามแผนการที่วางไว้ตั้งแต่ต้นปี ซึ่งได้ประเมินสถานการณ์ทางการเมืองในช่วงเดือนกุมภาพันธ์ว่าอาจมีการสร้างสถานการณ์ความวุ่นวายเกิดขึ้น เพราะจะมีการพิพากษาคดีสำคัญในช่วงปลายเดือนนี้ ซึ่งนอกจากผู้พิพากษาองค์คณะทั้ง 9 คนแล้ว ตำรวจก็ได้วางมาตรการดูแลความปลอดภัยบุคคลสำคัญทุกระดับ ไม่ว่าจะเป็นนักการเมือง ผู้พิพากษาศาลปกครอง ผู้พิพากษาศาลรัฐธรรมนูญ คณะกรรมการในองค์กรอิสระ และข้าราชการระดับสูง อย่างไรก็ตาม ซึ่งจากการตรวจสอบทางการข่าวจนถึงขณะนี้ยังไม่พบสิ่งผิดปกติแต่อย่างใด</p></body>
</news>
