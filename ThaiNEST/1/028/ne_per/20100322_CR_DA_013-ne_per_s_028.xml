<teiHeader>
<fileDesc>
<titleStmt>
  <title>อ้างป.ป.ส.ตั้งแก๊งรีดทรัพย์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 21:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55648  </bibl>
</sourceDesc>
</fileDesc>
</teiHeader>
<news>
<headline>อ้างป.ป.ส.ตั้งแก๊งรีดทรัพย์</headline>
<lead>ตร.โคกครามบุกจับเรืออากาศหนุ่มกวนปาร์ตี้ยานรกแฉพฤติกรรมตั้งแก๊งอ้าง ป.ป.ส.รีดทรัพย์</lead>
<neck></neck>
<body><p>วันนี้ (22 มี.ค.) <persName>พ.ต.ท.กรณ์กิตฐ์ ค้ำชู</persName> รอง ผกก.ป. สน.โคกคราม นำกำลังสายตรวจ เข้าตรวจค้นภายในห้องเลขที่ 407 เอเชียรีสอร์ท ริมถนนเกษตร-นวมินทร์ แขวงคลองกุ่ม เขตบึงกุ่ม หลังได้รับแจ้งจากสายว่า มีการกลุ่มชายหญิงเข้ามามั่วสุมเสพยากันในห้องพักดังกล่าว จับกุมชายหฯงได้ 6 คนคือ <persName>ร.อ.มหิธร บูรณะจันทร์</persName> อายุ 32 ปี สังกัดกองทัพอากาศ <persName>นายเกียรติศักดิ์ ทวีเงิน</persName> <persName>นายอภิศักดิ์ แก้วรฤก</persName> <persName>น.ส.สุมายา แดงเกาะโพธิ์</persName> <persName>น.ส.อรพินท์ มาแย้ม</persName>และ<persName>นางรจนา ทองหยวก</persName> พร้อมของกลางอุปกรณ์การเสพยาและถุงยางอนามัยใช้แล้วจำนวนหนึ่ง</p>
<p><persName>พ.ต.ท.สยุมภู</persName> เปิดเผยว่า การจับกุมครั้งนี้สืบเนื่องมีสายแจ้งว่า มีกลุ่มชายหญิงอ้างตัวว่าเป็นเจ้าหน้าที่ ป.ป.ส. ได้อุ้มกลุ่มผู้ค้ายาบ้าจากย่านฝั่งธนบุรี มาไว้ที่ห้องพักในรีสอร์ทดังกล่าว เพื่อรีดทรัพย์สินแลกกับการไม่ต้องถูกจับกุมดำเนินคดีข้อหาค้ายาบ้า จึงรีบนำกำลังเข้ามาตรวจสอบทันที เมื่อมาถึงก็พบผู้ต้องหาทั้ง 6 คน กำลังมั่วสุมเสพยาไอซ์กันในห้อง ภายหลังถูกจับกุมตรวจปัสสาวะทั้งหมดก็เป็นสีม่วง จึงดำเนินคดีข้อหาเสพยาเสพติดให้โทษประเภทที่ 1</p>
<p>สอบสวนทราบว่า ก่อนถูกจับกุมทั้งหมดเพิ่งจะแอบอ้างตัวเป็นเจ้าหน้าที่ป.ป.ส.ไปจับกุมกลุ่ม ผู้ค้ายาไอซ์ 3 คนจากย่านฝั่งธนฯ มากักขังไว้ที่ห้องแล้วรีดไถเงินเพื่อแลกกับการไม่ต้องถูกดำเนินคดีข้อหาค้า ยาเมื่อยอมจ่ายเงินให้จึงปล่อยตัวไป จากนั้นนำยาไอซ์ที่ได้มาเสพกัน อย่างไรก็ดีตรวจสอบข้อมูลทราบว่า ผู้ต้องหาน่าจะเคยร่วมกันตระเวนก่อเหตุมาแล้วหลายครั้ง พฤติกรรมจะส่งผู้หญิงไปล่อซื้อยาเสพติดมาก่อน จากนั้นจะย้อนรอยไปก่อเหตุอุ้มพวกคนขาย มารีดไถเงินครั้งละ 1 แสน-5แสนบาท อย่างไรก็ดีตอนนี้ดำเนินคดีได้เฉพาะข้อหาเสพ ส่วนข้อหาเพิ่มต้องรอบรรดาเจ้าทุกข์มาชี้ตัว รวมทั้งจะแจ้งให้ ป.ป.ส.ที่ถูกแอบอ้างชื่อมาร่วมตรวจสอบต่อไป</p></body>
</news>
