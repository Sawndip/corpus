<teiHeader>
<fileDesc>
<titleStmt>
  <title>ออกหมายจับ 17 หัวโจก หยุด “ไพร่แดง” ป่วนเมือง!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-09 13:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000049637  </bibl>
</sourceDesc>
</fileDesc>
</teiHeader>
<news>
<headline>ออกหมายจับ 17 หัวโจก หยุด “ไพร่แดง” ป่วนเมือง!</headline>
<lead>ศาลอนุมัติหมายจับตาม พ.ร.ก.ฉุกเฉิน เพิ่มอีก 17 แกนนำ “ไพร่แดง” พ่วงท้ายด้วย “<persName>เสธ.แดง</persName>” สร้างความวุ่นวายให้บ้านเมือง</lead>
<neck></neck>
<body><p>วันนี้ (9 เม.ย.) ที่กองบังคับการปราบปราม ผู้สื่อข่าวรายงานว่า <persName>พล.ต.ท.ไถง ปราศจากศัตรู</persName> ผู้บัญชาการตำรวจสอบสวนกลาง (ผบช.ก.) สั่งการให้ <persName>พ.ต.อ.สุพิศาล ภักดีนฤนาถ</persName> รักษาราชการแทน ผบก.ป. <persName>พ.ต.อ.ศานิตย์ มหถาวร</persName> รอง ผบก.ป. รวบรวมพยานหลักฐานไปยังศาลอาญาเพื่อขออนุมัติออกหมายจับแกนนำและผู้ร่วมการ ชุมนุมของกลุ่มแนวร่วมประชาธิปไตยต่อต้านเผด็จการแห่งชาติ (นปช.) ตาม พ.ร.ก.บริหารราชการในสถานการณ์ฉุกเฉิน พ.ศ.2548 มาตรา 11 (1) ที่ประกาศให้พนักงานเจ้าหน้าที่มีอำนาจจับกุมและคุมตัวบุคคลที่สงสัยว่าจะ เป็นผู้ร่วมกระทำการให้เกิดสถานการณ์ฉุกเฉิน หรือเป็นผู้ใช้ ผู้โฆษณา ผู้สนับสนุนการกระทำเช่นว่านั้น หรือปกปิดข้อมูลเกี่ยวกับการกระทำให้เกิดสถานการณ์ฉุกเฉิน</p>
<p>ทั้งนี้ เท่าที่มีเหตุจำเป็นเพื่อป้องกันมิให้บุคคลนั้นกระทำการหรือร่วมมือกระทำการ ใดๆ อันจะทำให้เกิดเหตุการณ์ร้ายแรง หรือเพื่อให้เกิดความร่วมมือในการระงับเหตุการณ์ร้ายแรงเพื่อนำตัวมาดำเนิน การตามกฎหมายต่อไป</p>
<p>ผู้สื่อข่าวรายงานว่า หลังศาลพิจารณาพยานหลักฐานแล้วได้อนุมัติหมายจับแกนนำและผู้ร่วมชุมนุม นปช. ฐานเป็นผู้ต้องสงสัย เป็นผู้สนับสนุนการกระทำให้เกิดสถานการณ์ฉุกเฉิน ตาม พ.ร.ก.บริหารราชการในสถานการณ์ฉุกเฉิน พ.ศ.2548 มาตรา 11 (1) ตามหมายจับที่ ฉฉ 8-24/2553 ลงวันที่ 8 เม.ย.53 รวมจำนวนทั้งสิ้น 17 คน ได้แก่</p>
<p>1.<persName>นพ.เหวง โตจิราการ</persName> อายุ 59 ปี
2.<persName>นางดารุณี กฤตบุญญาลัย</persName> อายุ 61 ปี
3.<persName>นายจรัล ดิษฐาอภิชัย</persName> อายุ 63 ปี
4.<persName>นายณัฐวุฒิ ใสยเกื้อ</persName> อายุ 35 ปี
5.<persName>นายนิสิต สินธุไพร</persName> อายุ 50 ปี
6.<persName>นายวีระ มุสิกพงศ์</persName> อายุ 62 ปี
7.<persName>นายก่อแก้ว พิกุลทอง</persName> อายุ 45 ปี</p>
<p>8.<persName>นายขวัญชัย สารคำ</persName> หรือ<persName>ไพรพนา</persName> อายุ 58 ปี
9.<persName>นายชินวัฒน์ หาบุญพาด</persName> อายุ 66 ปี
10.<persName>นายวิภูแถลง พัฒนภูมิไท</persName> อายุ 58 ปี
11.<persName>นายอดิศร เพียงเกษ</persName> อายุ 57 ปี
12.<persName>นายวรพล พรหมิกบุตร</persName> อายุ 53 ปี
13.<persName>พ.ต.ท.ไวพจน์ อาภรณ์รัตน์</persName> อายุ 51 ปี
14.<persName>นายสำเริง ประจำเรือ</persName> อายุ 45 ปี
15.<persName>นายวิสา คัญทัพ</persName> อายุ 56 ปี
16.<persName>นางไพจิตร อักษรณรงค์</persName> อายุ 48 ปี
และ 17.<persName>พล.ต.ขัตติยะ สวัสดิผล</persName> หรือ <persName>เสธ.แดง</persName></p></body>
</news>
