<teiHeader>
<fileDesc>
<titleStmt>
  <title>อธิบดีอัยการเขต2รับตร.ถอนประกันอริสมันต์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-22 21:12:02  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217532  </bibl>
</sourceDesc>
</fileDesc>
</teiHeader>
<news>
<headline>อธิบดีอัยการเขต2รับตร.ถอนประกัน<persName>อริสมันต์</persName></headline>
<lead>อธิบดีอัยการเขต 2 รับ ตร.มีหนังสือเรื่องถอนประกัน<persName>อริสมันต์</persName> ส่งต่อให้ศาลพิจารณาแล้ว โดยที่อัยการไม่มีความเห็นในเรื่องนี้ย้ำเป็นดุลพินิจของศาล</lead>
<neck></neck>
<body><p><persName>นายพรศักดิ์ เทพาพรสุวรรณ์</persName> อธิบดีอัยการเขต 2 กล่าวว่า ทางอัยการ จังหวัดพัทยาได้รับหนังสือจาก ตร.แล้ว ในเรื่องการส่งความเห็นถอนประกัน<persName>นายอริสมันต์ พงศ์เรืองรอง</persName> แกนนำนปช.ในคดีบุกรร.รอยัลคลิฟบีชรีสอร์ท จาก ตร.จริง และได้ส่งเรื่องไปยังศาลจังหวัดพัทยาแล้ว โดยที่ทางอัยการเขต 2 ไม่มีความเห็นในเรื่องนี้ เป็นเพียงแค่คนส่งต่อหนังสือเท่านั้น ดังนั้นการที่จะถอนประกันหรือไม่นั้นก็ขึ้นอยู่กับดุลพินิจของศาลว่าจะมี ความเห็นอย่างไร</p>
<p>อย่างไรก็ตาม อธิบดีอัยการเขต 2 กล่าวอีกว่า ในเรื่องนี้อัยการไม่ได้เป็นผู้ฝากขังผู้ต้องหาเอง เป็นเรื่องของ จนท. ตร.เจ้าของคดี ดังนั้นหากมีการผิดเงื่อนไขก็เป็นเรื่องของ ตร.ในการดำเนินการถอนประกันต่อศาลเองโดยตรง</p></body>
</news>
