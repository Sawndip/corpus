<teiHeader>
<fileDesc>
<titleStmt>
  <title>"แม้ว"อุทธรณ์ยึดทรัพย์ ทนาย "โอ๊ค-เอม"เล็งขอทุเลาบังคับคดี คณะทำงานอัยการเล็งถกข้อกม.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-25 21:32:39  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269527613&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>แม้ว</persName>"อุทธรณ์ยึดทรัพย์ ทนาย "<persName>โอ๊ค</persName>-<persName>เอม</persName>"เล็งขอทุเลาบังคับคดี คณะทำงานอัยการเล็งถกข้อกม.</headline>
<lead>"<persName>แม้ว</persName>"พร้อมลูกเมียยื่นอุทธรณ์คดียึดทรัพย์ 26 มี.ค. นี้ ทนาย"<persName>โอ๊ค</persName>-<persName>เอม</persName>"เตรียมขอทุเลาบังคับคดีด้วย หลังคณะทำงานหารือบังคับคดี เล็งหารือข้อกม. คาดสัปดาห์หน้าได้ความคืบหน้า</lead>
<neck></neck>
<body><p><persName>นายวัยวุฒิ หล่อตระกูล</persName> รองอัยการสูงสุด ประธานคณะทำงานอัยการรับผิดชอบคดีคณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.) กล่าวเมื่อวันที่ 25 มีนาคม ถึงผลการประชุมร่วมกับกรมบัญชีกลาง กระทรวงการคลัง กรมบังคับคดี คณะกรรมการป้องกันและปราบปรามการทุจริตแห่งชาติ (ป.ป.ช.) และอัยการ เพื่อหารือการบังคับคดียึดทรัพย์ จำนวน 46,373 ล้านบาทเศษ ของ <persName>พ.ต.ท.ทักษิณ ชินวัตร</persName> อดีตนายกรัฐมนตรี และครอบครัว 5 คน เมื่อวันที่ 24 มีนาคมที่ผ่านมาว่า ฝ่ายอัยการมีระดับรองอธิบดีอัยการและอัยการฝ่าย เข้าประชุม ส่วน ป.ป.ช. ทราบว่า ผู้ร่วมประชุมเป็นเพียงระดับผู้อำนวยการฝ่าย ไม่ใช่กรรมการ ป.ป.ช. ขณะที่การประชุมได้ข้อสรุปเบื้องต้นว่า จะให้กระทรวงการคลังดำเนินการติดตามบังคับคดีกับธนาคารพาณิชย์ นำส่งเงินในบัญชีตามที่ศาลฎีกาแผนกคดีอาญาของผู้ดำรงตำแหน่งทางการเมือง ระบุไว้ในคำพิพากษาเมื่อวันที่ 26 กุมภาพันธ์ ขณะที่ ป.ป.ช. พยายามเสนอให้อัยการเป็นผู้ดำเนินการบังคับคดีแทน</p>
<p><persName>นายวัยวุฒิ</persName> กล่าวว่า เมื่อกลางเดือนมีนาคม อัยการเคยยื่นคำร้องขอให้ศาลฎีกา ฯ ออกคำบังคับคดีแล้ว แต่ศาลพิจารณาจากข้อกฎหมายและคำพิพากษาแล้วว่า ป.ป.ช. สามารถดำเนินการได้ทันที เมื่อ ป.ป.ช. ได้อายัดทรัพย์ในคดีไว้แล้วหลังจากคตส.หมดวาระ ดังนั้น ศาลจึงไม่จำต้องออกคำบังคับให้อีก แต่ ป.ป.ช. ยังไม่เป็นผู้นำการบังคับคดีที่จะออกคำสั่งให้ธนาคารพาณิชย์ต่างๆ ที่ศาลระบุไว้ในคำพิพากษานำส่งเงิน ทำให้หน่วยงานที่เกี่ยวข้องต้องหารือจนได้ข้อสรุปในเบื้องต้นดังกล่าว</p>
<p><persName>นายวัยวุฒิ</persName> กล่าวว่า จากนี้ตนจะรายงาน<persName>นายจุลสิงห์ วสันตสิงห์</persName> อัยการสูงสุด เพื่อพิจารณาว่าจะมีความเห็นอย่างไร เพราะยังมีข้อกฎหมายต้องทบทวนให้ดี เพื่อป้องกันเหตุว่าถ้าจะให้กระทรวงการคลังดำเนินการแจ้งบังคับคดีแล้ว หากธนาคารพาณิชย์ ขอดูคำสั่งบังคับคดีจะทำอย่างไร ทั้งที่ ป.ป.ช. ซึ่งเป็นผู้ยึดอายัดทรัพย์ในคดีไว้แล้ว จะออกคำสั่งและเป็นผู้นำบังคับคดีเองน่าจะมีความศักดิ์สิทธิ์กว่า โดยคาดว่าปลายสัปดาห์หน้าจะได้ทราบความเห็นอัยการสูงสุด ทั้งนี้ ถ้าอัยการสูงสุด มีความเห็นตามที่ประชุมร่วมดังกล่าว ตนจะทำหนังสือแจ้งให้ประธาน ป.ป.ช. รวมทั้งปลัดกระทรวงการคลังทราบ และดำเนินการตามขั้นตอน ทั้งนี้ ถ้าหากการบังคับคดีไม่เป็นผลเนื่องจากธนาคารพาณิชย์ยังไม่ส่งเงินในบัญชีตามคำพิพากษาแล้ว อัยการในฐานะผู้ทำหน้าที่ว่าความ ก็ต้องแถลงให้ศาลทราบผลเพื่อให้มีคำสั่งบังคับคดีต่อธนาคารพาณิชย์นั้นต่อไป</p>
<p>ด้าน<persName>นายพงษ์ภาณุ เศวตรุนทร์</persName> อธิบดีกรมบัญชีกลาง กล่าวถึงการอายัดทรัพย์<persName>พ.ต.ท.ทักษิณ</persName> ว่า จะต้องรอให้ครบ 30 วันหลังจากมีคำพิพากษาจึงจะสามารถทำการบังคับคดีทรัพย์ 4.6 หมื่นล้านบาทเศษได้ ซึ่งหาก<persName>พ.ต.ท.ทักษิณ</persName>และครอบครัวมีการอุทธรณ์คดีก็จะต้องรอกระบวนการทางศาลว่าจะมีคำสั่งอย่างไร ถ้ารับอุทธรณ์ ก็จะเป็นไปตามกระบวนการของศาล แต่ถ้าไม่รับอุทธรณ์ กรมบัญชีกลางก็จะดูรายละเอียดคำสั่งศาลว่าจะบังคับคดีในบัญชีใดบ้าง หากเป็นเงินสดก็สามารถนำเข้าสมทบเป็นเงินคงคลัง โดยให้ผ่านบัญชีเงินฝากของสำนักปลัดกระทรวงการคลัง ทั้งนี้จะพักไว้เป็นบัญชีเงินนอกงบประมาณก่อนค่อยโอนเข้าเป็นเงินคงคลังภายหลัง และจะนำมาใช้ได้ตามกระบวนการพ.ร.บ.งบประมาณ ส่วนจะจัดทำเป็</p>
<p>ส่วนความคืบหน้าในการอุทธรณ์คดียึดทรัพย์ 46,373 ล้านบาทเศษนั้น <persName>นายฉัตรทิพย์ ตัณฑประศาสน์</persName> ทนายความ <persName>พ.ต.ท.ทักษิณ ชินวัตร</persName> อดีตนายกรัฐมนตรี กล่าวว่า จะเดินทางไปยื่นอุทธรณ์ต่อศาลฎีกาแผนกคดีอาญาของผู้ดำรงตำแหน่งทางการเมือง ในวันที่ 26 มีนาคม เวลา 13.00 น. ซึ่งรวมถึงการยื่นอุทธรณ์ในส่วนของ<persName>คุณหญิงพจมาน ณ ป้อมเพชร</persName> <persName>นายพานทองแท้</persName> และ<persName>น.ส.พินทองทา ชินวัตร</persName> บุตรชาย-บุตรสาว ด้วย แต่จะแยกอุทธรณ์คนละฉบับ</p>
<p>ส่วนที่มีข่าวว่าป.ป.ช.และอัยการ อาจจะยื่นคำร้องขอให้ศาลฎีกา ฯ แต่งตั้งเจ้าพนักงานพิทักษ์เพื่อบังคับคดีตามคำพิพากษานั้น <persName>นายฉัตรทิพย์</persName> กล่าวปฏิเสธว่า ไม่ขอพูดถึง เพราะยังไม่มีการยื่น เมื่อฝ่ายจำเลยไม่เห็นรายละเอียดไม่ขอกล่าวถึง</p>
<p>ผู้สื่อข่าวถามว่าการอุทธรณ์จำเลยจะยื่นคำร้องต่อศาลทุเลาการบังคับคดีไว้ก่อนหรือไม่ <persName>นายฉัตรทิพย์</persName> ทนายความ กล่าวว่า หากพูดตามหลักกฎหมายแพ่งแล้ว ถ้าศาลมีคำพิพากษาแล้วหากไม่ได้ยื่นคำร้องขอทุเลาการบังคับคดี ก็ต้องปฏิบัติตามคำสั่งศาล ส่วนคดีนี้จะยื่นหรือไม่ ขอเปิดเผยในวันยื่นอุทธรณ์ </p>
<p>ด้าน<persName>นายกิตติพร อรุณรัตน์</persName> ทนายความของ<persName>นายพานทองแท้</persName> และ <persName>น.ส.พินทองทา</persName> กล่าวว่า จะยื่นอุทธรณ์ในวันที่ 26 มีนาคม เวลา 13.00 น. เช่นเดียวกัน โดยจะยื่นคำร้องขอทุเลาการบังคับด้วย เพราะเป็นการปฏิบัติตามกฎหมายแพ่งและพาณิชย์ โดยการพิจารณาคดีของศาลฎีกาแผนกคดีอาญาของผู้ดำรงตำแหน่งทางการเมือง ให้นำกฎหมายแพ่ง ฯ มาบังคับใช้ด้วย ขณะที่คดีนี้หากสุดท้ายที่ประชุมใหญ่ศาลฎีการับอุทธรณ์แล้วมีคำพิพากษากลับให้ยกคำร้องของโจทก์ ถ้ามีการบังคับคดีให้ส่งเงินในบัญชีไปก่อนก็จะเกิดปัญหาการส่งคืนได้ในภายหลัง ดังนั้นต้องยื่นขอทุเลาการบังคับไว้ด้วยระหว่างอุทธรณ์</p></body>
</news>
