<teiHeader>
<fileDesc>
<titleStmt>
  <title>ผู้พิพากษาในภาค5กว่า100คน ลงชื่อโต้ป.ป.ช.ไร้อำนาจตั้งกก.สอบศาลอยุธยา กรณีออกหมายจับอดีตอ.ดีเอสไอ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-17 15:59:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266400769&catid=17  </bibl>
</sourceDesc>
</fileDesc>
</teiHeader>
<news>
<headline>ผู้พิพากษาในภาค5กว่า100คน ลงชื่อโต้ป.ป.ช.ไร้อำนาจตั้งกก.สอบศาลอยุธยา กรณีออกหมายจับอดีตอ.ดีเอสไอ</headline>
<lead></lead>
<neck></neck>
<body><p>เมื่อวันที่ 17 กุมภาพันธ์ คณะข้าราชการตุลาการศาลยุติธรรมในภาค 5 ประกอบด้วย ผู้พิพากษาหัวหน้าศาล ผู้พิพากษาอาวุโสในศาล ผู้พิพากษา ศาลจังหวัดเชียงใหม่ ศาลจังหวัดเชียงราย ศาลจังหวัดน่าน ศาลจังหวัดฝาง ศาลจังหวัดพะเยา ศาลจังหวัด แพร่ ศาลจังหวัดลำปาง ศาลจังหวัดลำพูน ศาลจังหวัดแม่สะเรียง ศาลจังหวัดแม่ฮ่องสอน ศาลจังหวัดเทิง กว่า 100 คน นำโดย <persName>นายเรืองชัย จันทร์แก้วแร่</persName> ผู้พิพากษาหัวหน้าศาลจังหวัดเชียงใหม่ ลงชื่อสนับสนุนแนวทางการดำเนินการของสำนักงานศาลยุติธรรม ที่ได้ทำหนังสือแจ้งคณะกรรมการป้องกันและปราบปรามการทุจริตแห่งชาติ (ป.ป.ช.) กรณีตั้งอนุกรรมการไต่สวน <persName>นาย อิทธิพล โสขุมา</persName> ผู้พิพากษาศาลจังหวัดพระนครศรีอยุธยา (ขณะนั้น) ว่ากระทำผิดฐานทุจริตต่อหน้าที่ กระทำผิดต่อตำแหน่งหน้าที่ราชการ หรือกระทำความผิดต่อหน้าที่ในการยุติธรรม ที่อนุญาตให้ออกหมายจับน<persName>ายสุนัย มโนมัยอุดม</persName> อดีตอธิบดีกรมสอบสวนคดีพิเศษ(ดีเอสไอ) ผู้ต้องหาคดีหมิ่นประมาท โดยฝ่าฝืนกฎหมายเป็นเหตุให้เกิดความเสียหายแก่ผู้ต้องหา</p>
<p>โดยหนังสือสรุปว่า เหตุดังกล่าวได้มีการนำเสนอปัญหากรณีที่ผู้พิพากษา ซึ่งปฏิบัติหน้าที่ตามกฎหมายอย่างรอบครอบและสุจริตในการออกหมายจับต่อคณะ กรรมการข้าราชการตุลาการศาลยุติธรรม (ก.ต.) และมอบให้<persName>นายวิรัช ชินวินิจกุล</persName> เลขาธิการสำนักงานศาลยุติธรรม รับไปดูแลเกี่ยวกับการคุ้มครองปกป้องผู้พิพากษาที่ได้ปฎิบัติหน้าที่ด้วย ความรอบครอบและสุจริต จึงขอสนับสนุนสำนักงานยุติธรรม ที่ทำหนังสือแจ้ง ป.ป.ช. ว่า ผู้พิพากษามีดุลพินิจอิสระในการพิจารณาพิพากษาคดี ซึ่งเป็นไปตามที่กฎหมายรัฐธรรมนูญและกฎหมายบัญญัติไว้ โดยไม่อาจมีการแทรกแซงหรือก้าวล่วงจากหน่วยงานหรือบุคคลใด ซึ่งรวมถึงการออกหมายจับตามประมวลกฎหมายวิธีพิจารณาความอาญา หากคู่ความไม่เห็นพ้องกับดุลยพินิจก็สามารถใช้สิทธิอุทธรณ์ฎีกาคำสั่งได้</p>
<p>การกระทำใดๆไม่ว่าจะเป็นการใช้อิทธิพล โดยมิชอบการชักนำการกดดัน การข่มขู่หรือแทรกแซง ไม่ว่าจะเป็นทางตรงหรือทางอ้อมจากบุคคลใดเพื่อหวังผลการพิจารณาพิพากษาจึง ไม่พึงกระทำ โดยเฉพาะการดำเนินการไต่สวนผู้พิพากษาในลักษณะที่เกี่ยวข้องกับการใช้ ดุลยพินิจของอนุกรรมการ ป.ป.ช. ในขณะที่ประเด็นข้อพิพาทของคดียังอยู่ในระหว่างการพิจารณาคดีของศาลฎีกา อาจกระทบต่อการพิจารณาพิพากษาคดีของศาลรวมทั้งหลักประกันความอิสระของผู้ พิพากษาตามรัฐธรรมนูญ พ.ศ.2550</p>
<p>พร้อมกันนี้ คณะข้าราชการตุลาการศาลยุติธรรมในภาค 5 ยังได้เป็นกำลังใจให้แก่<persName>นายอิทธิพล</persName> ผู้พิพากษาซึ่งได้รับผลกระทบต่อความไม่ถูกต้องครั้งนี้ด้วย</p></body>
</news>
