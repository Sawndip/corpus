<teiHeader>
<fileDesc>
<titleStmt>
  <title>นพดลปัดเป็นทหารแตงโมนำข่าวบอกแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100412/55527/นพดลปัดเป็นทหารแตงโมนำข่าวบอกแดง.html  </bibl>
</sourceDesc>
</fileDesc>
</teiHeader>
<news>
<headline><persName>นพดล</persName>ปัดเป็นทหารแตงโมนำข่าวบอกแดง</headline>
<lead>“<persName>ประวิตร</persName>”สงสัย คนชี้เป้าเด็ดหัวผบ.หน่วยบูรพาพยัคฆ์ "<persName>นพดล</persName>"ปัดเป็น“ทหารแตงโม” เผย สนิทนักการเมืองหลายคนทั้ง"<persName>สุดารัตน์</persName>- <persName>เชน เทือกสุบรรณ</persName>” ระบุไม่ได้อยู่ใน “ศอ.รส.- ศอฉ.”คาบข่าวไปบอกเสื้อแดงไม่ได้ โยนกลับสื่อแตงโม</lead>
<neck></neck>
<body><p>(12เม.ย.) <persName>พล.อ.นพดล อินทปัญญา</persName> เลขานุการรัฐมนตรีว่าการกระทรวงกลาโหม  แถลงข่าวกรณีถูกพาดพิงเป็นทหารแตงโมให้ข้อมูลกับกลุ่มคนเสื้อแดงว่า ตนไม่อยากให้รัฐมนตรี ซึ่งเป็นทั้งผู้บังคับบัญชาและเพื่อนของตนเกิดความเสียหาย ซึ่งตนไม่เคยเป็นคณะกรรมการทั้งศอ.รส.และ ศอฉ.ในการประชุมของ 2 หน่วยงานนี้ ก็ไม่เคยเข้าประชุม จึงเป็นไปไม่ได้ ที่จะไปรู้ความลับของที่ประชุมและไปบอกกับคนเสื้อแดง  </p>
<p>ตนมีเพื่อนมากหลายวงการและในฐานะเลขารัฐมนตรีว่าการกระทรวงกลาโหมก็ พยายามแสวงหาข้อมูลต่าง ๆ และมาเรียนให้ท่านทราบ ซึ่งเป็นไปไม่ได้ที่ตนจะรับรู้ข้อมูลของการประชุมและไปบอกกลุ่มนปช.ตนไม่ใช่ ทหารแตงโม ตนคือนายทหารที่เกษียณคนหนึ่งที่ได้รับความไว้วางใจจากรัฐมนตรีว่าการ กระทรวงกลาโหมให้มาทำหน้าที่เลขาฯทั้งนี้ทหารที่ถูกฝึกมาและถูกสั่งสอนมาว่า อย่าเผยแพร่ความลับของทางราชการเด็ดขาด เป็นเรื่องที่เราท่องกันมาแต่เด็ก</p>
<p>“ผมเชื่อว่าไม่มีทหารแตงโม มีแต่พวกสื่อมวลชนที่ตนยอมรับว่าเก่ง อาจจะไปถามคนโน่น คนนี้ และเขียนข่าว   พวกคุณคือแตงโมงมากกว่ามั้ง   ไม่ใช่พวกผม และผมไม่เชื่อว่าทหารระดับสูงของศอฉ.และศอ.รส.จะเอาความลับไปเปิดเผยกับ บุคคลอื่น ซึ่งทุกคนมีน้ำหนึ่งใจเดียวกัน เป็นเพื่อน เป็นพี่น้องกัน   มีความเป็นเอกภาพ ในส่วนของสื่อเองก็ไม่ได้เข้าร่วมประชุมกับ ศอฉ.ด้วยก็ไม่น่าจะรู้ข้อมูล สื่อเก่ง อาจจะไปสอบถามจากคนใกล้ชิด และไปประมวลเหตุการณ์ขึ้นมา” <persName>พล.อ.นพดล</persName> กล่าว</p>
<p>ส่วนที่มีข่าวว่า ตนสนิทสนมกับ<persName>นางสุดารัตน์ เกยุราพันธ์</persName> นั้น เป็นความจริง แต่ไม่ใช่ว่าตนสนิทกับนักการเมืองเพียงคนเดียว อย่าง<persName>นายเชน  เทือกสุบรรณ</persName> ก็ถือว่าสนิทสนมกันมากกว่าอีก โดยเฉพาะกับภริยา  นอกจากนั้นยังมี<persName>นายชาญชัย ชัยรุ่งเรือง</persName> ซึ่งก็คุ้นเคยกัน</p>
<p>เมื่อถามว่า ในฐานะที่เป็นเลขาฯของรมว.กห.กรณีที่มีนายทหารระดับผู้บังคับบัญชาเสียชีวิต เมื่อคืนวันที่ 10 เมษายน ที่ผ่านมา จะมีการตั้งคณะตรวจสอบหรือไม่ว่าเพราะเหตุใดคนยิงถึงรู้ว่าใครเป็นผู้บังคับ บัญชาและเล็งถูกคน<persName>พล .อ.นพดล</persName> กล่าวว่า ตนได้มีการพูดคุยกับรมว.กลาโหม ซึ่งท่านได้แสดงความเสียใจ ที่ผู้ใต้บังคับบัญชา ได้รับบาดเจ็บ และ เสียชีวิต คิดว่าเรื่องนี้ต้องเป็นหน้าที่ของกระบวนการยุติธรรมและดำเนินการสอบสวน เอาผู้กระทำผิดมาลงโทษ  </p>
<p>เมื่อถามถึง กรณีที่มีการนำอาวุธสงครามยิงทหารที่เข้าสลายการชุมนุม  <persName>พล.อ.นพดล</persName> กล่าวว่า  อาวุธสงคราม เป็นเรื่องที่ค่อนข้างจะปราบปรามยาก คนที่ทำค่อนข้างจะเตรียมการดี คิดว่ากระบวนการยุติธรรม สามารถดำเนินการได้ ซึ่งการลักลอบขนอาวุธจากแนวชายแดน อาจจะเล็ดลอดเข้ามาบ้าง เหตุการณ์เมื่อคืนวันที่ 10 เม.ย. ซึ่งมีการใช้อาวุธสงครามยิงทหารและประชาชนนั้น ก็ไม่รู้เป็นใคร แต่ต้องมีการตรวจสอบต่อไป</p></body>
</news>
