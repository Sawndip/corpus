<teiHeader>
<fileDesc>
<titleStmt>
  <title>"มาร์ค"สั่ง"สาทิตย์"ดูกม.เอาผิดบ.จำหน่ายจีที 200 เล็งตั้งกก.หาช่องฟันอาญา-แพ่ง คาด2สัปดาห์ได้ข้อสรุป  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-24 09:40:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266936112&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"สั่ง"<persName>สาทิตย์</persName>"ดูกม.เอาผิดบ.จำหน่ายจีที 200 เล็งตั้งกก.หาช่องฟันอาญา-แพ่ง คาด2สัปดาห์ได้ข้อสรุป</headline>
<lead></lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี แถลงภายหลังการประชุมคณะรัฐมนตรี (ครม.) เมื่อวันที่ 23 กุมภาพันธ์ ที่ทำเนียบรัฐบาลว่า กระทรวงวิทยาศาสตร์และเทคโนโลยี (วท.) ทำรายงานผลการทดสอบเครื่องจีที 200 เสนอเรียบร้อยแล้ว และ ครม.ได้มอบหมายให้ไปลงพื้นที่ในจังหวัดชายแดนภาคใต้ร่วมกับกระทรวงกลาโหมและ กองทัพ ซึ่งใช้เครื่องมือนี้อยู่ (ทั้งที่ผลการพิสูจน์พบว่าไม่มีประสิทธิภาพ) โดยอยู่ในระหว่างการนัดหมายกันโดยให้เร็วที่สุด เพื่อซักซ้อมทำความเข้าใจและปรับแผนการปฏิบัติหน้าที่โดยไม่มีเครื่องมือตัว นี้ และระหว่างนี้ก็มีแนวทางชัดเจนว่าไม่ให้ใช้เครื่องมือตัวนี้กับบุคคล ใครที่เอาไปใช้ในการตรวจพื้นที่เจ้าตัวและประชาชนจะต้องได้รับแจ้งในเรื่อง ของความเสี่ยง แต่ วท.พร้อมที่จะไปทำความเข้าใจและแลกเปลี่ยนเทคโนโลยีที่จะช่วยในการปฏิบัติ หน้าที่ของเจ้าหน้าที่ และนำไปสู่การวางแผนที่จะไม่ใช้เครื่องมือเหล่านี้ต่อไป</p>
<p><persName>นายอภิสิทธิ์</persName>กล่าวว่า สำหรับเครื่องอัลฟ่า 6 จะมีการทดสอบเช่นเดียวกับจีที 200 โดย วท.และคณะกรรมการจะรับไปดำเนินการเช่นเดียวกัน นอกจากนั้นยังเป็นมติให้ทุกหน่วยงานที่ซื้ออุปกรณ์เหล่านี้ทำรายงานขึ้นมา ว่ามีการจัดซื้อจัดจ้างอย่างไร ปริมาณเท่าไร ช่วงระยะเวลาใด ราคาเท่าไร และกระบวนการแป็นอย่างไรทั้งหมดและ ครม.ได้มอบหมายให้<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ไปดูในเรื่องของการรับผิดของบริษัทในเชิงของข้อกฎหมายทั้งหลาย</p>
<p>นายกฯกล่าวถึงเหตุระเบิดที่เกิดขึ้นใน อ.โคกโพธิ์ จ.ปัตตานี เมื่อวันที่ 22 กุมภาพันธ์ มีทหารได้รับบาดเจ็บ 2 นายว่า ขณะนี้มีคำอธิบายที่ต่างกัน ฝ่ายหนึ่งระบุว่ามีอุปกรณ์ตัวนี้เข้าไปแล้วก็ยังมีเหตุระเบิด แต่หน่วยงานรายงานว่าอุปกรณ์นี้ยังเข้าไม่ถึงพื้นที่ก็เกิดระเบิดเสียก่อน ขณะเดียวกันหากสมมุติว่าเหตุที่เกิดขึ้นไม่มีเครื่องมือตัวนี้แล้วเกิดการ ระเบิด ตนจะถูกหน่วยงานที่ปฏิบัติอยู่บอกว่าไปห้ามใช้จึงไม่สามารถตรวจหาระเบิดเจอ ดังนั้น ต้องเข้าใจว่ามีการพิจสูจน์จากส่วนกลางต้องเอาผลนี้ไปทำความเข้าใจกับผู้ ปฏิบัติที่ยังเชื่อในทางตรงกันข้ามอย่างเห็นได้ชัด และจนถึงวันนี้ก็ยังไม่มีเทคโนโลยีอื่นหรืออุปกรณ์ตัวอื่นที่ทำในสิ่งที่ผู้ ปฏิบัติเห็นว่าใช้การได้ จึงบอกว่าอย่าเอาอุปกรณ์ตัวนี้ไปใช้ให้กระทบกับสิทธิส่วนบุคคล และใครจะใช้ก็ต้องรู้ว่ามันมีผลการทดสอบอย่างนี้อยู่</p>
<p><persName>นายสาทิตย์</persName>กล่าวว่า ในฐานะกำกับดูแลสำนักงานคณะกรรมการคุ้มครองผู้บริโภค (สคบ.) ครม.จึงมอบหมายให้ไปตั้งคณะกรรมการขึ้นมาพิจารณาช่องทางทางกฎหมาย เพื่อให้บริษัทผู้จำหน่ายเครื่องจีที 200 ชดเชยความเสียหายที่เกิดขึ้นจากการที่ประสิทธิภาพเครื่องจีที 200 ไม่เป็นไปตามที่โฆษณาไว้ โดยจะดูทั้งทางอาญาและทางแพ่ง ซึ่งอาจรวมถึงการเรียกค่าเสียหายที่เกิดขึ้น ทั้งนี้ คณะกรรมการชุดดังกล่าวจะประกอบด้วยตัวแทนจากคณะกรรมการกฤษฎีกา อัยการสูงสุด กระทรวงยุติธรรม กระทรวงกลาโหม กระทรวงการต่างประเทศ กระทรวงวิทยาศาสตร์ กระทรวงการคลัง สำนักงบประมาณ และอาจมีนักวิชาการนิติศาสตร์มาร่วมงานด้วย เบื้องต้นคิดว่าจะเริ่มประชุมได้ภายในวันที่ 24 กุมภาพันธ์ใช้เวลาทำงานประมาณ 2 สัปดาห์ โดยจะรวบรวมข้อมูลการจัดซื้อว่าหน่วยงานใดซื้อบ้าง ในราคาเท่าใด และสัญญาเป็นอย่างไร มีความเสียหายอย่างไรเกิดขึ้นบ้าง ยืนยันคงไม่ทำให้ชนกับกองทัพ เนื่องจากคณะกรรมการชุดนี้ จะตรวจเฉพาะสัญญาและข้อกฎหมาย ไม่มีหน้าที่ดูว่าใครสั่งซื้อหรือใครทุจริต เพราะเป็นหน้าที่คณะกรรมการที่นายกฯจะตั้งมาอีกในอนาคต แต่ยังไม่ใช่เวลานี้</p>
<p>รายงานข่าวจากที่ประชุม ครม.แจ้งว่า ช่วงท้ายการประชุมหลังจาก<persName>คุณหญิงกัลยา</persName>นำเอกสารสรุปผลการตรวจสอบประสิทธิภาพ เครื่องจีที 200 แล้ว <persName>นายอภิสิทธิ์</persName>ระบุว่า เมื่อผู้ปฏิบัติงานประสงค์จะใช้จีที 200 ต่อ ขอให้ วท. กระทรวงกลาโหม และกองทัพไปเร่งทำความเข้าใจกับเจ้าหน้าที่และประชาชนในพื้นที่โดยเร็ว ต่อไปหากมีการใช้งานในพื้นที่ ต้องแจ้งให้เจ้าหน้าที่และประชาชนทราบทุกครั้ง</p>
<p>"ในระหว่างนี้คงต้องดูว่าเราจะเรียกสิทธิประโยชน์ที่เสียไปคืนกลับมา ได้อย่างไร ดังนั้น ผมขอให้รัฐมนตรีสาทิตย์ไปดูว่าจะดำเนินการอย่างไรได้บ้าง ถ้าท้ายที่สุดเครื่องจีที 200 มันมีปัญหา ใช้ไม่ได้ผลจริงๆ ก็คงต้องมีการฟ้องร้อง" แหล่งข่าวกล่าวอ้างคำพูด<persName>นายอภิสิทธิ์</persName>ในที่ประชุม ครม.</p></body>
</news>
