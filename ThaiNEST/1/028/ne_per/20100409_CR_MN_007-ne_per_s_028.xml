<teiHeader>
<fileDesc>
<titleStmt>
  <title>ตำรวจขู่จับม็อบแดงสร้างความวุ่นวาย ดื้อฝืน พ.ร.ก.ฉุกเฉิน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-09 15:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000049736  </bibl>
</sourceDesc>
</fileDesc>
</teiHeader>
<news>
<headline>ตำรวจขู่จับม็อบแดงสร้างความวุ่นวาย ดื้อฝืน พ.ร.ก.ฉุกเฉิน</headline>
<lead>“นครบาล” กำชับเจ้าหน้าที่ทุกหน่วยทำความเข้าใจบังคับใช้กฎหมาย หากพบกลุ่มผู้ชุมนุนฝ่าฝืน พ.ร.ก.ฉุกเฉิน จับกุมได้ทันที เตรียมห้องขังรอ “เสื้อแดง” 6 แห่ง หากทำผิด พ.ร.ก.ฉุกเฉิน พร้อมให้ชุดเคลื่อนที่เร็วแต่ละโรงพักออกตรวจตรากดดัน หากพบ จยย.รวมตัว ส่อก่อความวุ่นวาย สร้างความเดือดร้อน ให้ดำเนินการตามกฎหมาย</lead>
<neck></neck>
<body><p>วันนี้ (9 เม.ย.) ที่กองบัญชาการตำรวจนครบาล (บช.น.) <persName>พล.ต.ต.ปิยะ อุทาโย</persName> ผบก.ประจำกองบัญชาการตำรวจนครบาล (บช.น.) ในฐานะโฆษก บช.น.กล่าวถึงการปฏิบัตหน้าที่ของตำรวจหลังศูนย์อำนวยการแก้ไขสถานการณ์ฉุก เฉิน (ศอฉ.) ประกาศใช้ พ.ร.ก.ฉุกเฉิน มี 2 ส่วน คือ พ.ร.ก.ฉุกเฉิน มาตรา 9 ห้ามมีการมั่วสุมกันตั้งแต่ 5 ขึ้นไป กระทำการที่ก่อความไม่สงบเรียบร้อยในพื้นที่ประกาศ พ.ร.ก.ฉุกเฉิน และมาตรา 11 ที่ห้ามนำรถยนต์ หรือยานพาหนะเข้าก่อความวุ่นวาย โดยประชาชนที่จะเดินทางมาร่วมชุมนุมเข้าใจก่อน หากผู้พบกระทำผิดฝ่าฝืน พ.ร.ก.ฉุกเฉิน ก็จะถูกดำเนินการจับกุมมาควบคุมตัวไว้สถานที่พิเศษ 6 แห่ง คือ บก.ตชด.ภ.1 จ.ปทุมธานี บก.ตชด.13 จ.กาญจนบุรี บก.สนับสนุนทางอากาศ บก.ตชด.จ.ประจวบคีรีขันธ์ ศูนย์ทหารม้า จ.สระบุรี กรมการทหารช่าง จ.ราชบุรี และกองบัญชาการช่วยรบที่ 1 จ.ชลบุรี หากพบว่ามีความผิดมีโทษจำคุไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ</p>
<p>ส่วนกรณีที่ผู้ชุมนุมจะเดินทางไปยังสถานีไทยคม จ.นนทบุรี นั้น <persName>พล.ต.ต.ปิยะ</persName>กล่าวว่า ได้เรียกเจ้าหน้าที่ที่ปฏิบัติงานทุกหน่วยกำชับทำความเข้าใจในการบังคับใช้ กฎหมาย หากพบว่ามีการฝ่าฝืน พ.ร.ก.ฉุกเฉิน ก็สามารถดำเนินการจับกุมได้ทันที โดยมีการเตรียมกำลังเจ้าหน้าที่จาก บช.น.ภูธร ภ.1 2 และ 3 เพื่อเตรียมกำลังในการจับกุมแล้ว</p>
<p>สำหรับการปฏิบัติงานของตำรวจหลังประกาศ พ.ร.ก.ฉุกเฉิน <persName>พล.ต.ต.ปิยะ</persName>กล่าวว่า ได้มีการปรับกำลังในการตั้งด่านร่วมกับทหารจำนวน 24 จุด ในพื้นที่ชั้นนอกและชั้นกลาง โดยมีกำลังดูแลจุดละ 100 นาย ส่วนพื้นที่ชุมนุมก็มีการตั้งด่านตรวจโดยรอบ รวมทั้งทุก สน.กำหนดจุดตรวจ สน. ละ 2 แห่งโดย <persName>พล.ต.อ.ปทีป ตันประเสริฐ</persName> รรท.ผบ.ตร.มีคำสั่งที่ 0007.33 (นผ.) / พิเศษ ถึงทุกหน่วยในสังกัด บช.น.ตามที่รัฐบาลประกาศสถานการณ์ฉุกเฉินที่มีความร้ายแรงในเขตท้องที่ กทม. และปริมณฑลบางส่วนรวม 6 จังหวัด เมื่อวันที่ 7 เม.ย.เพื่อให้การปฏิบัติภารกิจตั้งจุดตรวจค้นภายใต้ประกาศสถานการณ์ฉุกเฉิน เป็นไปด้วยความเรียบร้อย และเกิดประสิทธิภาพสูงสุด จึงสั่งการให้ทุกหน่วยดำเนินการดังนี้</p>
<p>1.ตรวจค้นอาวุธวัตถุต้องสงสัยป้องกันการก่อวินาศกรรม 2.กรณีไม่พบการกระทำความผิด ให้ตรวจบัตรประจำตัวประชาชน บันทึกภาพ สอบถามชื่อ สกุล และทำประวัติไว้เป็นหลักฐานด้วย แต่หากเข้าข่ายต้องสงสัยหรือมีพฤติการณ์ว่าอาจมีแนวโน้มจะกระทำการที่ผ่าฝืน ข้อกำหนดหรือข้อห้ามต่างๆ ตาม พ.ร.ก.ฉุกเฉิน ให้สอบปากคำบุคคลดังกล่าวด้วย 3.ให้ชุดเคลื่อนที่เร็วของแต่ละ สน.ออกตรวจตรากดดัน หากพบรถจักรยานยนต์รวมตัวกันจำนวนหลายคัน ซึ่งอาจมีแนวโน้มก่อความวุ่นวายหรือสร้างความเดือดร้อนให้กับบุคคลอื่น ให้ดำเนินการตามกฎหมายจราจรอย่างเคร่งครัด และหากกระทำผิดเข้าข่ายตาม พ.ร.ก.ฉุกเฉิน ก็ให้พิจารณาดำเนินการด้วย 4.ให้จุดตรวจค้นทุกแห่งประชาสัมพันธ์ข้อกฎหมายและบทกำหนดโทษตาม พ.ร.ก.ฉุกเฉิน ให้ผู้ที่จะไปร่วมชุมนุมทราบด้วย</p>
<p>โดยผลการตั้งด่านตรวจเมื่อคืนที่ผ่านมาเจ้าหน้าที่ได้ประชาสัมพันธ์ ให้ประชาชนทราบการบังคับใช้ พ.ร.ก.ฉุกเฉิน จำนวน 322 ราย จับกุมผู้ฝ่าฝืนกฎจราจร 343 ราย ตรวจบัตรประชาชน 107 ราย บันทึกรูปไว้จำนวน 33 ราย จับกุมอาวุธปืน 3 กระบอก โดยเป็นพื้นที่ ของ สน.บางโพงพาง ได้อาวุธปืนไทยประดิษฐ์ .22 จำนวน 1 กระบอก สน.เพชรเกษม อาวุธปืน 9 มม. จำนวน 1 กระบอก และที่ สน.ธรรมศาลา อาวุธปืนไทยประดิษฐ์ จำนวน 1 กระบอก จับคนเมาสุรา 2 ราย จับอาวุธมีด 1 ราย จับกุมอาวุธมีด 1 ราย และจับยาบ้า 3 ราย</p>
<p>ขณะเดียวกัน เมื่อเวลา 15.30 น.ที่ผ่านมา <persName>พล.ต.ท.ไถง ปราศจากศัตรู</persName> ผบช.ก.ได้เรียกประชุมคณะทำงานในส่วนของกองบังคับการปราบปราม (บก.ป.) โดยมี <persName>พ.ต.อ.สุพิศาล ภักดีนฤนาถ</persName> รรท.ผบก.ป. <persName>พ.ต.อ.สมพร แดงดี</persName> ผกก.ฝอ.บก.ป.เข้าร่วมประชุม พร้อมกันนั้นได้มีการสุ่มเรียกคนขับรถแท็กซี่ประมาณ 10 ราย เข้าร่วมประชุมเพื่อสอบถามถึงการรับทราบข้อมูลข่าวสารของศูนย์อำนวยการแก้ไข สถานการณ์ฉุกเฉิน (ศอ.ฉ.) และให้แนวทางการปฏิบัติตนในระหว่างที่มีการกำหนดใช้ พ.ร.ก.บริหารราชการในสถานการณ์ฉุกเฉิน พ.ศ.2548 นอกจากนี้ได้ขอความร่วมมือในการเผยแพร่ข้อมูลข่าวสารไปยังคนขับรถแท็กซี่ราย อื่น โดยทางตำรวจยังสามารถสอบปากคำคนขับแท็กซี่เพื่อเป็นพยานแวดล้อมหากพบเห็นการ กระทำความผิดตาม พ.ร.ก.ดังกล่าว</p></body>
</news>
