<teiHeader>
<fileDesc>
<titleStmt>
  <title>ผบก.น.1 จ่อออกหมายจับ "สนธิ"หมิ่นเบื้องสูง รอดู 2เม.ย.มอบตัวหรือไม่  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-31 23:35:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270038739&catid=17  </bibl>
</sourceDesc>
</fileDesc>
</teiHeader>
<news>
<headline>ผบก.น.1 จ่อออกหมายจับ "<persName>สนธิ</persName>"หมิ่นเบื้องสูง รอดู 2เม.ย.มอบตัวหรือไม่</headline>
<lead></lead>
<neck></neck>
<body><p><persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 (ผบก.น.1) เปิดเผย เมื่อวันที่ 31 มีนาคม ถึงความคืบหน้าคดี <persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย หัวหน้าพรรคการเมืองใหม่ กระทำความผิดฐานหมิ่นเบื้องสูง กรณีนำคำปราศรัยของ <persName>น.ส.ดารณี ชาญเชิงศิลปะกุล</persName> หรือ<persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ ซึ่งถูกศาลพิพากษาจำคุก 18 ปี ในคดีหมิ่นเบื้องสูง มาเผยแพร่ซ้ำบนเวทีพันธมิตร เมื่อวันที่ 20 กรกฎาคม 2551 ว่า หลังจากทางอัยการได้ทำหนังสือให้ทางเจ้าหน้าที่ตำรวจส่งตัว<persName>นายสนธิ</persName> ให้กับพนักงานอัยการภายในวันที่ 2 เมษายนนี้ ซึ่งขณะนี้<persName>นายสนธิ</persName> ยังไม่ได้ติดต่อประสานงานมา</p>
<p>ส่วนหากจะยื่นหนังสือเพื่อขอเลื่อนการเข้ามอบตัวออกไปก่อนนั้นก็สามารถทำได้ แต่ทางเจ้าหน้าที่ก็จะรายงานต่ออัยการตามข้อเท็จจริง โดยการประมวลข้อเท็จจริงและความเห็นว่าการที่ไม่มานั้นถือเป็นการประวิงเวลาหรือไม่ หากเป็นการประวิงเวลาหรือเหตุผลไม่สมควร ทางอัยการก็อาจจะออกหนังสือขอให้ตำรวจขอศาลอนุมัติออกหมายจับเพื่อนำตัวมาดำเนินคดี</p>
<p>อย่างไรก็ตามคงต้องรอดูในวันที่ 2 เมษายน นี้ ว่า<persName>นายสนธิ</persName>จะเข้ามอบตัวตามกำหนดหรือไม่</p></body>
</news>
