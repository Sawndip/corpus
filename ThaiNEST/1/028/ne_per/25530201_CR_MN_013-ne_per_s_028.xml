<teiHeader>
<fileDesc>
<titleStmt>
  <title>“เสธ.แดง” มอบตัวกองปราบ เพี้ยนทะเลาะ ผบ.ทบ.ทำเพื่อชาติ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014264  </bibl>
</sourceDesc>
</fileDesc>
</teiHeader>
<news>
<headline>“<persName>เสธ.แดง</persName>” มอบตัวกองปราบ เพี้ยนทะเลาะ ผบ.ทบ.ทำเพื่อชาติ</headline>
<lead>“<persName>เสธ.แดง</persName>” มอบตัวกองปราบฯ โบ้ยสื่อเสี้ยมจนทำให้ ผบ.ทบ.เข้าใจผิดสั่งพักราชการ ยังมั่วนิ่มทะเลาะ ผบ.ทบ.ทำเพื่อชาติ พร้อมแจ้งความกลับ ดำเนินคดี ผบ.ทบ. รมต.กลาโหม และเจ้าหน้าที่ชุดจับกุม ด้าน “<persName>พล.อ.พัลลภ</persName>” ยกหาง<persName>เสธ.แดง</persName> ยันไม่ได้กระทำผิด ลูกน้องเดือดร้อน พี่ต้องช่วย        </lead>
<neck></neck>
<body><p> วันนี้ (1 ก.พ.) ที่กองปราบปราม เมื่อเวลา 11.30 น. <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก พร้อมด้วย <persName>พล.อ.พัลลภ ปิ่นมณี</persName> <persName>พ.ต.ท.สมชาย เพศประเสริฐ</persName> ส.ส.พรรคเพื่อไทย จ.นครราชสีมา <persName>นายอริสมันต์ พงศ์เรืองรอง</persName> <persName>นายสุภรณ์ อัตถาวงศ์</persName> หรือ<persName>แรมโบ้อีสาน</persName> แกนนำ นปช.พร้อมด้วยกลุ่มคนเสื้อแดง จำนวนกว่า 500 คน เดินทางเข้าพบ <persName>พ.ต.อ.นัยวัฒน์ ผะเดิมชิต</persName> รอง ผบก.ป. เพื่อรับทราบข้อกล่าวหา “ร่วมกันมีและครอบครองอาวุธปืน และเครื่องกระสุนปืนที่นายทะเบียนไม่สามารถออกให้ได้ ไว้ในครอบครองโดยผิดกฎหมาย หลังเจ้าหน้าที่ยึดอาวุธสงครามในบ้านพักและลูกน้องคนสนิท ที่บ้านพักภายในค่าย ม.พัน 4 รอ. และ ม.พัน 3 รอ.ได้เป็นจำนวนมาก พร้อมทั้งได้จับกุมตัว <persName>จ.ส.อ.ณัฏฐ์สิทธิ์ สุวรรณราช</persName> ผบ.หมู่ยานเกราะ อดีตคนขับรถ <persName>พลทหารมนัสชัย คำพร</persName> สังกัดกองพันบริการและกองบริการศูนย์การทหารม้า และ<persName>นายเอกลักษณ์ วิเศษวงษา</persName> อายุ 24 ปี คนเฝ้าบ้านของ <persName>เสธ.แดง</persName> ดำเนินคดี</p>
<p> <persName>พล.ต.ขัตติยะ</persName> กล่าวว่า เรื่องที่ตนถูกสั่งพักราชการเนื่องจากว่าก่อนวันที่ 10 ธันวาคม 2552 ประมาณ 2 เดือน <persName>พล.อ.พัลลภ</persName> ได้เรียกตนไปพบ เนื่องจากมีกลุ่มทหารพรานออกมาร่วมชุมนุมกับคนเสื้อแดงพร้อมทั้งสั่งให้ห้ามปรามไม่ให้กำลังทหารพรานกลุ่มนี้ไปปะทะกับทหารกำลังหลัก แต่ปรากฏว่ามีสื่อบางกลุ่มที่ออกมาเสี้ยม จนทำให้ ผบ.ทบ.เข้าใจผิดสั่งพักราชการตน จนมาวันที่ 14 ม.ค.เหตุก็เริ่มคุกรุ่น เมื่อมีการยิงระเบิดเข้าไปใน บก.ทบ. ซึ่งถือว่าเป็นครั้งแรกนับตั้งแต่สมัยรัชการที่ 5 ที่ได้ตั้งกองทัพบกขึ้นมา จนวันที่ 19 ม.ค.เรื่องมาแดงก็เพราะว่ามีการเรียกทหารให้ไปโบกปูนซ่อมร่องรอยที่ถูกลูกระเบิดยิง จนสื่อไปทราบเรื่อง ต่อมาในวันที่ 21 ม.ค.จึงมีการเข้าตรวจค้นบ้านพักของตน และเป็นครั้งแรกที่มีการตรวจค้นแบบไม่มีหมาย เรื่องที่ตนทะเลาะกับ ผบ.ทบ.ถือเป็นเรื่องที่ทะเลาะกันเพื่อชาติ เนื่องจากมีการทำให้เสียดินแดนในพื้นที่กรณีข้อพิพาทเรื่องเขาวิหาร ที่ทำให้เราต้องเสียดินแดนไปอีกเป็นครั้งที่ 15 จนกระทั่งมีทหารตุ๊ดออกมาร่วมทะเลาะกับตน ก็ถือว่าเป็นการเอาใจนายที่มากันทั้งก๊วนกอล์ฟ ถามว่ามึงแต่ละคนเคยมีประวัติร่วมรบบ้างหรือไม่ เคยปะทะข้าศึกหรือไม่ เคยถูก ปตอ.ยิงหรือเปล่า แต่ละคนตีกอล์ฟเก่ง ที่ขึ้นกันมาทั้งก๊วน เคยเห็นข่าวหนังสือพิมพ์ ไม่เคยเห็นมีกระติกน้ำ ไม่รู้ว่าเป็นนักรบชนิดไหน แถมยังพาพลทหารมาเดินขบวน จึงเป็นเรื่องสิ่งผิดปกติ               <persName> พล.ต.ขัตติยะ</persName> กล่าวต่อว่า ในวันนี้ที่ตนมามอบตัวเนื่องจากถือว่าการจับกุมครั้งนี้เป็นการกระทำที่ไม่ชอบหลายอย่าง เมื่อคดีเข้าสู่กระบวนการจึงเชื่อว่าน่าจะชนะ นอกจากนี้จะขอแจ้งความกลับเพื่อให้ดำเนินคดีต่อ ผบ.ทบ. รมต.กลาโหม และ เจ้าหน้าที่ชุดจับกุมด้วย โดยมี<persName>นายมานิตย์ จิตต์จันทร์กลับ</persName> อดีตผู้พิพากษาศาลอาญา เป็นหัวหน้าคณะทำงาน เพื่อแจ้งจับให้ดำเนินคดีข้อหาเป็นกบฏต่อราชอาณาจักร ตามมาตรา 113 เพราะกฎหมายที่ไม่ได้มีการเขียนโดยผ่านรัฐสภา ก็ถือว่าเป็นกฎหมายโจร ดังนั้น รัฐธรรมนูญ ปี 50 คือรัฐธรรมนูญโจร ถึงจะเขียนมาตรา 39 ที่เกี่ยวกับการนิรโทษกรรมขึ้นมาก็ตาม คำสั่งพักราชการของ รมต.กลาโหมที่สั่งพักราชการตน จึงถือว่าเป็นคำสั่งที่ไม่ชอบธรรม เพราะคณะรัฐบาลชุดนี้ได้มาอย่างไม่ถูกต้อง เมื่อ รมต. จะกระทำอะไรลงไป ย่อมเป็นเรื่องที่ไม่ถูกต้องเหมือนกัน</p>
<p> ด้าน <persName>พล.อ.พัลลภ</persName> ได้กล่าวกับบรรดากลุ่มคนเสื้อแดงที่หน้าอาคารผู้บังคับบัญชา กองปราบปรามว่า ขอขอบคุณทุกคนที่มาร่วมให้กำลังใจ <persName>เสธ.แดง</persName> ที่ตนเดินทางมาด้วย ก็เพราะเป็นอดีตผู้บังคับบัญชาของ <persName>เสธ.แดง</persName> เป็นนายทหารรุ่นพี่ เมื่อน้องเดือดร้อนก็ต้องมา ซึ่งตนมีส่วนสำคัญที่ทำให้<persName>เสธ.แดง</persName>เดือดร้อน คงจำกันได้ว่าเมื่อวันที่ 10 ธ.ค.2552 มีการชุมนุมที่อนุสาวรีย์ประชาธิปไตย ก็มีทหารพรานค่ายปักธงชัย มาร่วมชุมนุมด้วยจำนวนมาก ตนกลัวว่าอาจมีการปะทะกันระหว่างทหารพรานของเสื้อแดงกับทหารหลัก จึงเรียก<persName>เสธ.แดง</persName>ออกมาพบ เพื่อให้ช่วยไปดู เพราะไม่อยากให้เกิดการปะทะ ไม่อยากเห็นคนไทยฆ่ากันเอง                <persName>พล.อ.พัลลภ</persName> กล่าวต่อว่า จากเหตุนี้เองจึงเป็นข้ออ้างข้อหนึ่งที่ทำให้ <persName>เสธ.แดง</persName>ต้องถูกสั่งพักราชการ ก็อยากฝากไปยังทหารที่ตบเท้ามาต่อต้าน <persName>เสธ.แดง</persName> ว่าการเข้าให้กำลังใจ <persName>พล.อ.อนุพงษ์ เผ่าจินดา</persName> ผบ.ทบ.แบบนี้เป็นการธำรงเกียรติ หรือทำลายเกียรติ เมื่อ <persName>เสธ.แดง</persName> ถูกสอบวินัยฐานดูถูกผู้บังคับบัญชา ก็ต้องเป็นไปตามระเบียบของกองทัพ เมื่อสั่งพักราชการไปแล้วจะเอาอะไรกันอีก การลงโทษพักราชการสำหรับนายทหารชั้นนายพลนั้นถือเป็นเรื่องใหญ่ ตามธรรมเนียมของผู้บังคับบัญชาความผิดครั้งเดียวก็ต้องมีการลงโทษครั้งเดียว                “การที่ทหารตบเท้าออกมาประท้วง เสธ.แดง แสดงว่าไม่ให้ความเคารพ ผบ.ทบ.ที่สั่งลงโทษ เสธ.แดง ไปแล้ว แถมบางหน่วยยังประกาศห้าม เสธ.แดง เข้าเขตทหารด้วย อยากถามว่าเอาสมองส่วนไหนคิด การที่ท่านห้าม เสธ.แแดง ไม่ให้เข้าเขตทหารที่ท่านรับผิดชอบ ตนยอมรับได้ แต่ในจังหวัดนั้นๆ เสธ.แดง มีสิทธิ์จะไปไหนก็ได้ การประกาศเช่นนี้ถือว่าทำตัวเหนือกฎหมาย ขอฝากไปยังน้องๆ ที่เป็นผู้พันผู้การในขณะนี้ที่เคยเป็นลูกศิษย์ของตน ไม่เคยสอนให้ทำอย่างนี้ เมื่อทำผิดก็ให้อภัยกันได้ในฐานะรุ่นพี่ ถ้ารู้แล้วก็กลับตัวเสียใหม่ได้” <persName>พล.อ.พัลลภ</persName> กล่าว        </p>
<p>ต่อมา <persName>พล.ต.ขัตติยะ</persName> จึงเดินทางเข้าพบพนักงานสอบสวนเพื่อเข้าให้ปากคำ ซึ่งหลังจากการสอบสวนก็คงจะมีการปล่อยตัวผู้ถูกกล่าวออกไป เนื่องจากเข้าพบพนักงานสอบสวนเอง เมื่อมีสำนวนการสอบสวนเสร็จแล้วก็จะได้เรียก <persName>พล.ต.ขัตติยะ</persName> นำตัวส่งตัวฟ้องต่ออัยการ                ภายหลังที่ <persName>พล.ต.ขัตติยะ</persName> ผ่านขั้นตอนการสอบสวน และพิมพ์ลายนิ้วมือลายแล้วก็ได้เดินออกจากห้องสอบสวนด้วยสีหน้ายิ้มแย้มแล้วออกมาพูดกับกลุ่มเสื้อแดงที่บริเวณหน้าอาคารผบก.ป.ว่าในการสอบสวนก็ไม่มีปัญหาอะไร มาเพียงรับทราบข้อกล่าวหาและให้การปฏิเสธทุกข้อกล่าวหา จากนี้ไปรัฐบาลต้องยุบสภาเพื่อให้เกิดการเลือกตั้งใหม่เป็นประเทศที่มีประชาธิปไตยโดยสมบูรณ์ขอบคุณพี่น้องทุกคนที่มาให้กำลังใจจากนั้นกลุ่มเสื้อแดงก็สลายตัวกลับไป        </p></body>
</news>
