<teiHeader>
<fileDesc>
<titleStmt>
  <title>จับ4โจ๋ปล้นแท็กชี่หาเงินกินเหล้าหนีรอด1  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46861/%e0%b8%88%e0%b8%b1%e0%b8%9a4%e0%b9%82%e0%b8%88%e0%b9%8b%e0%b8%9b%e0%b8%a5%e0%b9%89%e0%b8%99%e0%b9%81%e0%b8%97%e0%b9%87%e0%b8%81%e0%b8%8a%e0%b8%b5%e0%b9%88%e0%b8%ab%e0%b8%b2%e0%b9%80%e0%b8%87%e0%b8%b4%e0%b8%99%e0%b8%81%e0%b8%b4%e0%b8%99%e0%b9%80%e0%b8%ab%e0%b8%a5%e0%b9%89%e0%b8%b2%e0%b8%ab%e0%b8%99%e0%b8%b5%e0%b8%a3%e0%b8%ad%e0%b8%941.html  </bibl>
</sourceDesc>
</fileDesc>
</teiHeader>
<news>
<headline>จับ4โจ๋ปล้นแท็กชี่หาเงินกินเหล้าหนีรอด1</headline>
<lead>ตำรวจรวบ 4 โจ๋ปล้นแท็กชี่หาเงินกินเหล้า หนีรอด 1</lead>
<neck></neck>
<body><p>เมื่อเวลา 23.30 น.วันที่ 1 ก.พ. <persName>พ.ต.ท.กีรติทัศน์ จิรภักดีศิริ</persName> สาวัตรเวร สภ.เมืองปทุมธานี รับแจ้งเหตุจากศูยน์วิทยุ สวพ.91 ว่า มีคนร้ายปล้นรถแท็กชี่เหตุเกิดปากซอยเข้ามัสยิดร่วมจิตต์มุสลิมเขตเทศบาลเมือง ถนนปทุมธานีสายใน ต.บางปรอก อ.เมือง จ.ปทุมธานี จึงนำกำลังชุดสืบสวนพร้อมสายตรวจไปที่เกิดเหตุพบ<persName>นายธวัชชัย หรั่งฝัก</persName> อายุ 40 ปี อยู่บ้านเลขที่ 13/1 ม.10 ต.แสนแสบ เขตมีนบุรี กรุงเทพมหานคร ขับรถแท็กชี่เขียว-เหลือง เลขทะเบียน มจ 2281 กรุงเทพ ถูก 5 วัยรุ่นเรียกรถจากหน้าเทคโนปทุมธานีให้ไปส่งย่านบางบัวทอง แต่ได้ให้คนขับรถแท็กชี่วิ่งมาตามถนนสายปทุมธานีสายใน เมื่อมาถึงที่เกิดเหตุ คนร้ายนั่งหลังใช้อาวุธมีดปลายแหลมออกมาจี้คนขับให้จอดข้างทางแล้วล้วงเอาเงินที่เก๊ะเงินไป 600 บาทแล้ววิ่งหลบหนีเข้าไปในป่าหญ้าข้างทาง เจ้าหน้าที่ได้ล้อมไว้แต่มีชาวบ้านบอกว่าเห็นวัยรุ่น 5 คนวิ่งไปทางโรงเรียนนันทมุนีบำรุงห่างจากจุดเกิดเหตุ 500 เมตร เจ้าหน้าที่ตำรวจได้ตามไปพบวัยรุ่นวิ่งหนีเข้าโรงเรียนไปหลบในบ่อน้ำ เจ้าหน้าที่ตำรวจไล่จับกุมได้จำนวน 4 ราย</p>
<p> ทราบชื่อ<persName>นายบัญญัติ ทาบุตรดา</persName> อายุ 20 ปี อยู่บ้านเลขที่ 14 ม.11 ต.เป้า อ.ตระกาลพืชผล จ.อุบลราชธานี <persName>นายสุทธินันท์ สันติพงษ์ ไพบูลย์</persName> อายุ 18 ปี อยู่บ้านเลขที่ 118 ม.8 ต.เมืองบาง อ.เมืองบาง จ.นครราชสีมา <persName>นายนิยม คำมา</persName> อายุ 18 ปี อยู่บ้านเลขที่ 388 ม.12 ต.บำบุญ อ.สีชมพู จ.ขอนแก่น และ<persName>นายนัด</persName>(นามสมมติ) อายุ 17 ปี ชาวจ.อุบลราชธานี
 โดยมี<persName>นายสุทธินันท์ สันติพงษ์ไพบูลย์</persName> ให้การรับสารภาพว่า เป็นคนใช้มีดจี้ลำคอคนขับรถแท็กชี่จริงเพื่อจะหาเงินไปเที่ยวกินเหล้ากัน โดยมีดทิ้งในพงษ์หญ้า ส่วนเงินสดนั้นช่วงวิ่งหลบหนีเงินหล่นหายไปเหลือเพียง 260 บาท เจ้าหน้าที่ตำรวจนำตัวมาดำเนินคดีในข้อหาร่วมกันปล้นทรัพย์  ส่วนเพื่อนที่หลบหนีไปอีกหนึ่งคนยังไม่ทราบชื่อ เจ้าหน้าที่ตำรวจจะได้ติดตัวมาดำเนินคดีต่อไป</p></body>
</news>
