<teiHeader>
<fileDesc>
<titleStmt>
  <title>"เสธ.แดง"ดิ้นติดต่อผบช.ก.ช่วย แต่ตร.ยังไม่ให้ประกันตัวพร้อม"เคทอง" กองปราบเตรียม3กองร้อยสกัด"แดง"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-07 22:21:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267936691&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>เสธ.แดง</persName>"ดิ้นติดต่อผบช.ก.ช่วย แต่ตร.ยังไม่ให้ประกันตัวพร้อม"<persName>เคทอง</persName>" กองปราบเตรียม3กองร้อยสกัด"แดง"</headline>
<lead></lead>
<neck></neck>
<body><p>หลังจากเจ้าหน้าที่ตำรวจได้แยกสอบปากคำ <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก  กับ <persName>นายพรวัฒน์ ทองธนบูรณ์</persName> หรือ<persName>เคทอง</persName>  ผู้ต้องหาตามหมายจับศาลใน 2 คดี คือ คดีทำให้ปรากฏแก่ประชาชนด้วยวิธีอื่นใดเพื่อให้เกิดความปั่นป่วนถึงขนาดที่จะก่อความไม่สงบขึ้นในราชอาณาจักร และขู่เข็ญให้ผู้อื่นเกิดความกลัวหรือความตกใจ และคดีนำเข้าสู่ระบบคอมพิวเตอร์  รวมทั้งลูกน้องทั้งหมดนานหลายชั่วโมง  ตั้งแต่เมื่อวันที่ 6 มี.ค. ที่ผ่านมา แต่ทั้งหมดให้การปฏิเสธทุกข้อกล่าวหา และปฏิเสธที่จะลงลายมือชื่อในบันทึกการจับกุม โดยอ้างว่าไม่ได้ข่มขู่ตำรวจและไม่ได้มีพฤติกรรมซ่อนเร้น <persName>นายพรวัฒน์</persName>  เพราะตั้งใจเดินทางมาเพื่อมอบตัว<persName>เคทอง</persName>อยู่แล้ว</p>
<p>ผู้สื่อข่าวรายงานเมื่อวันที่ 7 มี.ค. ว่า   ทนายความของผู้ต้องหาได้ยื่นหลักทรัพย์ประกันตัวเป็นโฉนดที่ดิน จ.นครปฐม มูลค่า 900,000 บาท แต่ยังไม่สามารถประกันตัวได้ เจ้าหน้าที่ตำรวจจึงได้ควบคุมตัวผู้ต้องหาทั้ง 7 คน ยกเว้น <persName>พล.ต.ขัตติยะ</persName> ซึ่งทางเจ้าหน้าที่ได้ควบคุมตัวไว้ในห้องประชุมสุรสีหนาท ที่ชั้น 2 โดยมีกำลังเจ้าหน้าที่ตำรวจคอมมานโดคอยดูแลอย่างใกล้ชิด ส่วนผู้ต้องหาที่เหลือเจ้าหน้าที่นำไปควบคุมตัวไว้ที่ห้องขังระหว่างการรอประกันตัว โดยผู้ต้องหาทั้ง 7 คน ประกอบด้วย 1.<persName>นายสุวภัศ จันทิมา</persName> 2. <persName>นายมงคล สารพัน</persName> 3. <persName>นายจักรชลัส คงสุวรรณ</persName> 4. <persName>นายเริงฤทธิ์ ตุ้มทองคำ</persName> 5. <persName>นายจรัญ ลอยพูล</persName> 6.<persName>นายสุวิทย์ คีรีรักษ์</persName>และ7.<persName>นายพรวัฒน์ ทองธนบูรณ์</persName>หรือ<persName>เคทอง</persName> ทั้งหมดถูกตั้งข้อหาร่วมกันมีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต เจ้าหน้าที่ได้นำตัวผู้ต้องหาทั้งหมดไปขังรวมกันไว้ในห้องขังซึ่งอยู่ข้างห้องขังที่มีเหตุผู้ต้องหาผูกคอตาย โดยมีเจ้าหน้าที่ตำรวจคอมมานโดดูแลอย่างใกล้ชิดเช่นเดียวกับ เสธ.แดง</p>
<p>ด้าน <persName>พล.ต.ขัตติยะ</persName>กล่าวว่า ตนพยายามติดต่อไปหา<persName>พล.ต.ท.ไถง ปราศจากศัตรู</persName>  ผู้บัญชาการตำรวจสอบสวนกลาง (ผบช.ก.) ให้ประสานงานเรื่องการประกันตัวแต่ติดต่อไม่ได้ แต่ทราบข่าวว่าเจ้าหน้าที่ตำรวจได้มาแจ้งว่าเวลา 06.00 น. <persName>พ..ต.อ.สุพิศาล ภักดีนฤนาถ</persName> รรท.บก.ป.จะเดินทางมาเพื่อประสานงานเรื่องการประกันตัว ซึ่งหลักทรัพย์โฉนดที่ดินที่นำมาไม่เพียงพอ เพราะเจ้าหน้าที่ได้ตั้งหลักทรัพย์ประกันตัวเป็นเงินสดคนละ 100,000 บาทหรือโฉนดที่ดินมูลค่าคนละ 200,000 บาท โดยโฉนดที่ดินที่ตนนำมามีใบเดียวสามารถประกันตัวผู้ต้องหาได้แค่คนเดียว แต่ทนายความได้ขอเป็นกรณีพิเศษ ซึ่งเจ้าหน้าที่ก็อนุญาตให้ประกันตัวได้ 2 คน ดังนั้น ทนายความจะประกันตัวตนและ<persName>นายสุวภัศ จันทิมา</persName> หัวหน้าพรรคขัตติยะธรรมก่อน และจะนำเงินสดจำนวน 500,000 บาท เพื่อมาประกันตัวผู้ต้องหาที่เหลือ ยกเว้น<persName>นายพรวัฒน์</persName> ที่ทนายความจะไปยื่นประกันตัวที่ศาลในวันที่ 9 มี.ค.</p>
<p><persName>พ..ต.อ.สุพิศาล ภักดีนฤนาถ</persName>กล่าวว่า ขณะนี้เจ้าหน้าที่ยังไม่ให้ประกันตัว โดยจะต้องส่งโฉนดที่ทนายความของผู้ต้องหายื่นเป็นหลักทรัพย์ให้ศาลตีความก่อน ส่วนกรณีที่กลุ่มคนเสื้อแดงจะเดินทางมาให้กำลังใจ<persName>เสธ.แดง</persName>นั้น ทางกองปราบฯได้เตรียมกำลังไว้ทั้งหมด 3 กองร้อย และไม่อนุญาตให้คนเสื้อแดงเข้ามาในกองปราบฯ แต่ถ้าต้องการจะเข้าเยี่ยมผู้ต้องหา ก็สามารถทำได้ โดยจะให้เข้ามาทีละ 10 คน โดยมีเวลาเยี่ยมตามระเบียบราชการคือ 9.00-12.00น. และ13.00-15.00 น.</p></body>
</news>
