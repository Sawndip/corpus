<teiHeader>
<fileDesc>
<titleStmt>
  <title>ตรวจดูวงจรปิดถล่มกห.แล้ววืดไม่เจออะไร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-21 18:26:47  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217364  </bibl>
</sourceDesc>
</fileDesc>
</teiHeader>
<news>
<headline>ตรวจดูวงจรปิดถล่มกห.แล้ววืดไม่เจออะไร</headline>
<lead>คืบหน้า คดีคนร้ายยิงอาร์พีจีหวังถล่มมกห. ผกก.สส.น.6 ตรวจกล้องวงจรปิด คว้าน้ำเหลว ไม่เจอภาพผู้ต้องสงสัย ส่วนผบก.สืบสวนนครบาล บอกเป็นแค่หน่วยเสริมต้องร้องขอมาก่อน</lead>
<neck></neck>
<body><p><persName>พ.ต.อ.จำลอง สว่างวงศ์</persName> ผกก.สส.น.6 กล่าวว่า กรณีคนร้ายยิงเครื่องยิงจรวดอาร์พีจี หวังถล่มใส่กระทรวงกลาโหม เมื่อคืนนี้นั้น ทางกองกำกับการสืบสวนสอบสวนนครบาล 6 ได้รับภารกิจตรวจดูภาพจากกล้องวงจรปิด ในบริเวณที่เกิดเหตุ ซึ่งได้ตรวจสอบอย่างละเอียดหมดแล้ว ปรากฏว่า ไม่พบภาพผู้ต้องสงสัยเลยแม้สักรายเดียว</p>
<p>ในขณะที่ <persName>พล.ต.ฉันทวิทย์ รามสูต</persName> ผบก.สส.นครบาล กล่าวในเรื่องนี้ว่า ทางบก.สส.นครบาล ไม่ได้เข้าไปสืบสวนสอบสวนคดีนี้โดยตรง เป็นเรื่องของท้องที่ดำเนินการ แต่หากว่า กำลังไม่พอก็สามารถร้องขอมาได้ โดยทางผู้บังคับบัญชา
สั่งการมา แต่ขณะนี้ ยังไม่มีการสั่งการใด ๆ</p>
<p>ขระเดียวกัน <persName>นายคณะวัฒน์ อังสนานิวัฒน์</persName> ประธานสภา อบจ.นครราชสีมา กล่าวถึงกรณีมีผู้พบเสื้อยืด มีชื่อตนเองอยู่ด้านหลัง ตกอยู่ในรถกระบะ คันต้องสงสัยว่า เป็นยานพาหนะของคนร้าย ที่ยิงจรวดอาร์พีจี ใส่กระทรวงกลาโหม เมื่อคืนนี้ว่า
เรื่องนี้ยังไม่ทราบรายละเอียดใดๆ กำลังตรวจสอบข้อเท็จจริงที่เกิดขึ้น</p>
<p>อย่างไรก็ตาม เสื้อยืดที่ตนแจกให้กับชาวบ้าน มีเป็นหมื่นตัว จะไปทราบได้อย่างไรว่า ตัวไหนใครใส่ไปที่ไหน และไป
อยู่ในรถคันต้องสงสัยได้อย่างไร ส่วนเรื่องที่เกิดขึ้น ไม่ได้รู้เห็นด้วย ส่วนตัวไม่ได้เกี่ยวข้องหรือไปยุ่งเกี่ยวกับการ
เคลื่อนไหวของกลุ่มคนเสื้อแดงใดๆทั้งสิ้น เพราะตนไม่ใช่เสื้อแดง เรื่องนี้ชาวอ.สีคิ้ว และชาวโคราช ทราบดีว่า ตน
เป็นคนอย่างไร และไม่ได้ฝักใฝ่กับสีใดทั้งนั้น ทำงานเพื่อประโยชน์ของประชาชนทุกกลุ่ม ไม่ได้เลือกปฏิบัติ สำหรับ
เรื่องที่เกิดขึ้น พร้อมให้มีการตรวจสอบ และยินดี ให้ความร่วมมือกับเจ้าหน้าที่ตำรวจอย่างเต็มที่ ไม่ได้มีความหวั่น
ไหวกับเหตุการณ์ที่เกิดขึ้น ถึงแม้อาจจะมีผู้ไม่หวังดี สร้างสถานการณ์ แล้วโยนความผิดมาให้ก็ตาม</p></body>
</news>
