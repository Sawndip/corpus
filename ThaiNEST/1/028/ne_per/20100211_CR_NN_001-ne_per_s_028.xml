<teiHeader>
<fileDesc>
<titleStmt>
  <title>กองปราบแถลงจับแก๊งตุรกีรูดบัตรเดบิต เสียหายนับ 10  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=199059  </bibl>
</sourceDesc>
</fileDesc>
</teiHeader>
<news>
<headline>กองปราบแถลงจับแก๊งตุรกีรูดบัตรเดบิต เสียหายนับ 10</headline>
<lead></lead>
<neck></neck>
<body><p>ที่ กองบังคับการปราบปราม (บก.ป.) <persName>พ.ต.อ.สุพิศาล ภักดีนฤนาถ</persName> รักษาราชการแทน ผบก.ป. <persName>พ.ต.อ.พรศักดิ์ สุรสิทธิ์</persName> ผกก.1 บก.ป. <persName>พ.ต.ท.อดินันท์ ชัยนันท์</persName> รอง ผกก.1 บก.ป.พร้อมด้วยคณะทำงานชมรมป้องกันการทุจริตบัตรเครดิตและติดตามการปลอมแปลง บัตรเครดิต ร่วมกันแถลงข่าวจับกุม <persName>นายนีโบโลกรู ซินย่า อิสเม็ด</persName> (<persName>MR.ZIYA ISMET GEBOLOGCO</persName>) อายุ 54 ปี <persName>นายโอซัลเม็ด บีไคล์</persName> (<persName>MR.OZULMEZ BEKIR</persName>) อายุ 37 ปี และ<persName>นายฟาเลย์ โทแกน ฮาร์เม็ด</persName> (<persName>MR.FALAY TOGAN AHMET</persName>) อายุ 34 ปี สัญชาติตุรกี พร้อมของกลางบัตรเดบิตปลอม 7 ใบ และอื่นๆอีกหลายรายการ จับกุมได้ภายในห้างสรรพสินค้าซีคอนสแควร์ ถนนศรีนครินทร์ แขวงและเขตสวนหลวง กทม.โดยแจ้งข้อหา ร่วมกันทำปลอม และมีไว้เพื่อใช้ซึ่งบัตรอีเล็กทรอนิคปลอม และหนังสือเดินทางปลอม</p>
<p><persName>พ.ต.อ.สุพิศาล</persName> กล่าวว่า การจับกุมผู้ต้องหาทั้งหมด ซึ่งเป็นกลุ่มอาชญากรข้ามชาติครั้งนี้สืบเนื่องจากเมื่อประมาณปลายปี 2552 ชุดสืบสวน กก.1 บก.ป.ได้รับการประสานข้อมูลจากเจ้าหน้าที่ชุดเฉพาะกิจชมรมป้องกันการทุจริต บัตรฯ เฝ้าติดตามพฤติการณ์ของกลุ่มผู้ต้องหาที่เข้ามาใช้ประเทศไทยเป็นฐานในการ กระทำความผิดด้วยการนำบัตรอีเล็กทรอนิคปลอม รวมทั้งหนังสือเดินทางปลอม รูดซื้อสินค้าและบริการต่างๆ เป็นมูลค่าความเสียหายนับ 10 ล้านบาท ซึ่งหลังจากมีการติดตามข้อมูลมาเป็นเวลากว่า 3 เดือน จึงได้ข้อมูลเป็นที่แน่ชัด กระทั่งล่าสุดพบว่ากลุ่มผู้ต้องหาได้นำบัตรอีเล็กทรอนิคปลอมไปใช้ซื้อสินค้า ภายในห้างสรรพสินค้าซีคอนสแควร์ฯ เจ้าหน้าที่จึงวางแผนเข้าจับกุมตัวไว้ได้</p>
<p>รักษาราชการแทน ผบก.ป.กล่าวอีกว่า จากการตรวจสอบเบื้องต้น ไม่พบว่า กลุ่มผู้ต้องหาเป็นกลุ่มเดียวกับชาวมาเลเซีย รวมทั้งชาวต่างชาติอีกหลายกลุ่มที่เคยถูกจับกุมได้ก่อนหน้านี้ โดยยังมีผู้ต้องหาอีกบางส่วนที่ไหวตัวทันและหลบหนีการจับกุมไปได้ ซึ่งการขยายผลการจับกุมหลังจากนี้ก็จะได้ตรวจสอบต่อไปว่ากลุ่มผู้ต้องหานำ บัตรอีเล็กทรอนิคปลอมมาจากแหล่งใด มีการนำข้อมูลผู้เสียหายมาอย่างไร โดยประสานไปยังหน่วยงานที่เกี่ยวข้องในเรื่องของการใช้เทคโนโลยีต่างๆ</p>
<p><persName>พ.ต.อ.สุพิศาล</persName> กล่าวว่า สำหรับสินค้าที่ผู้ต้องหารูดซื้อมาส่วนใหญ่ก็จะเป็นสินค้ามีค่าที่สามารถนำ ไปขายต่อหรือแปรสภาพได้ทันที อาทิ แหวนเพชร ทองคำ นาฬิกา ฯลฯ และพบว่า กลุ่มผู้ต้องหาตั้งใจเดินทางเข้ามากระทำความผิดเพียงอย่างเดียว ส่วนที่เลือกประเทศไทยอาจเป็นเพราะเป็นเมืองท่องเที่ยวซึ่งมีความสะดวกรวด เร็วในการก่อเหตุ</p>
<p>จากการสอบสวนเบื้องต้นผู้ต้องหาให้การรับสารภาพว่า ร่วมกันกระทำความผิดมาแล้วหลายครั้งและรอดพ้นการจับกุมมาได้ตลอดก่อนจะมาถูก จับกุมตัวไว้ได้ ทั้งนี้ ชุดจับกุมจะได้นำตัวผู้ต้องหาส่งพนักงานสอบสวนไว้ดำเนินคดี พร้อมกับส่งข้อมูลผู้ต้องหาเพื่อจัดทำประวัติอาชญากรข้ามชาติ รวมทั้งประสานข้อมูลกับทางตำรวจสากล หรือินเตอร์โพล ต่อไป</p></body>
</news>
