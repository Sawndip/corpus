<teiHeader>
<fileDesc>
<titleStmt>
  <title>ม้าเหล็กขยี้หนุ่มเมาดับสยอง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 08:58:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58408  </bibl>
</sourceDesc>
</fileDesc>
</teiHeader>
<news>
<headline>ม้าเหล็กขยี้หนุ่มเมาดับสยอง</headline>
<lead>รถด่วนขบวนที่ 83 กรุงเทพ-ตรัง ขาล่องใต้ ทับคนนอนบนรางรถไฟดับ คาดเมาสุรา</lead>
<neck></neck>
<body><p>วันนี้ (6 เม.ย.) ผู้สื่อข่าวรายงานว่า <persName>พ.ต.ท.วัฒนา ยุ่นประยงค์</persName> สวส. สภ.ปราณบุรี จ.ประจวบฯ รับแจ้งจากนายสถานีรถไฟบ้านวังก์พง หมู่ 2 ต.วังก์พง อ.ปราณบุรี ว่า มีคนถูกรถไฟชนเสียชีวิตบนรางรถไฟ ใกล้กับบริเวณหัวประแจสับรางรถไฟ ห่างจากสถานีประมาณ 300 เมตร จึงรุดไปที่เกิดเหตุ พร้อมเจ้าหน้าที่หน่วยกู้ชีพโรงพยาบาลปราณบุรี และหน่วยกู้ภัยภัยมูลนิธิ</p>
<p>ที่เกิดเหตุบนรางรถไฟ เจ้าหน้าที่ได้ให้การช่วยเหลือผู้บาดเจ็บ เป็นชายอายุประมาณ 45-50 ปี สวมเสื้อยืดโปโลสีเหลือง ใส่กางเกงกีฬาขาสั้นสีน้ำตาล บริเวณศีรษะแตกบาดแผลฉกรรจ์ มีมันสมองไหล ขาทั้ง 2 ข้างขาด น่าจะเกิดจากถูกรถไฟทับ ผู้บาดเจ็บทนพิษบาดแผลไม่ไหวเสียชีวิต</p>
<p>จากการตรวจสอบตามร่างกายไม่พบหลักฐานว่าผู้เสียชีวิตเป็นใคร สอบถามชาวบ้านใกล้ที่เกิดเหตุก็ไม่ทราบว่าผู้ตายเป็นใคร จึงได้นำส่งโรงพยาบาลปราณบุรี เพื่อให้แพทย์ชันสูติหาสาเหตุการเสียชีวิต สอบถาม <persName>นายสามารถ ศรีสวัสดิ์</persName> พนักงานขับรถไฟขบวนดังกล่าว เล่าว่า ขับรถไฟมาจากกรุงเทพฯ กำลังมุ่งหน้าไป จ.ตรัง ก่อนรถไฟจะไปถึงสถานีประมาณ 300 เมตร ตนสังเกตเห็นว่า บนรางรถไฟมีคนนอนอยู่ จึงได้กดแตรให้สัญณาณเตือน แต่ผู้เสียชีวิตยังนอนเฉย ตนไม่สามารถหยุดรถไฟได้ทัน จึงทับร่างชายคนดังกล่าวจนเสียชีวิต จากนั้น จึงได้แจ้งให้นายสถานีรถไฟทราบ เจ้าหน้าที่ยังไม่ทราบว่าผู้เสียชีวิตเป็นใคร ส่วนสาเหตุคาดว่า ผู้ตายอาจดื่มสุราแล้วเผลอนอนหลับบนรางรถไฟ จนมาถูกรถไฟทับเสียชีวิตดังกล่าว</p></body>
</news>
