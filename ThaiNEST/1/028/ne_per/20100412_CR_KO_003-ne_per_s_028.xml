<teiHeader>
<fileDesc>
<titleStmt>
  <title>แห่โพสต์ภาพชายชุดดำถือM16ช่วงปะทะ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100412/55495/แห่โพสต์ภาพชายชุดดำถือM16ช่วงปะทะ.html  </bibl>
</sourceDesc>
</fileDesc>
</teiHeader>
<news>
<headline>แห่โพสต์ภาพชายชุดดำถือM16ช่วงปะทะ</headline>
<lead>ชาว เน็ตแห่โพสต์ภาพ-คลิปชายชุดดำถือเอ็ม16ที่แยกคอกวัว ระหว่าง นปช.ปะทะกับทหาร ขณะช่อง 11 แพร่วิดีโอกลุ่มคนซุ่มยิงจากระเบียงตึก-เสาไฟฟ้า ใส่เจ้าหน้าที่</lead>
<neck></neck>
<body><p>ควันหลงหลังเหตุการณ์นอง เลือดที่สี่แยกคอกวัวเมื่อช่วงค่ำวันที่ 10 เมษายน ที่ผ่านมา ปรากฏว่าเมื่อวันที่ 11 เมษายน มีคลิปภาพและภาพนิ่งเผยแพร่ตามเว็บไซต์ต่างๆ เช่น เฟซบุ๊ก และทวิตเตอร์ อาทิ คลิปภาพที่ระบุว่าเป็นการออกอากาศของสถานีโทรทัศน์อัล-จาซีรา ซึ่งในช่วงหนึ่งปรากฏว่ามีผู้ชายในชุดดำเดินถืออาวุธปืนเอ็ม 16 และเอเค 47 ระหว่างเกิดเหตุปะทะกัน จนมีทหารและประชาชนถูกกระสุนปืนและสะเก็ดระเบิดเสียชีวิต และบาดเจ็บหลายราย  ทั้งนี้ เสื้อผ้าของชายคนนี้แม้จะไม่ระบุสังกัดชัดเจน แต่สิ่งที่กลายเป็นจุดสังเกต คือ ผ้าแดง ที่ผูกติดตัวไว้</p>
<p>นอกจาก นี้ยังมีผู้เผยแพร่ภาพนิ่งเป็นชายชุดดำ สวมหมวกไหมพรมสีดำเปิดด้านหน้าสามารถเห็นใบหน้าได้ชัดเจน สวมเสื้อยืดลายพรางเขียวสวมทับด้วยแจ็กเก็ตดำ ในมือถือปืนชนิดเอเค 47 ข้างๆ เป็นชายสวมเสื้อแดง ทั้งยังมีชายข้างหลังอีกคนสวมเสื้อยืดสีขาว แจ็กเก็ตดำ ถือปืนกล Tavor TAR 21 ซึ่งเป็นปืนที่มีใช้เฉพาะทหารบางหน่วยเท่านั้น</p>
<p>อย่างไรก็ตาม ภาพนี้ถูกโต้แย้งว่า อาจไม่ใช่ภาพที่ถ่ายที่แยกคอกวัว แต่อาจเป็นภาพที่ถ่ายในช่วงการ์ด นปช.นำอาวุธปืนยาว พร้อมด้วยเครื่องกระสุนปืน ที่ยึดมาได้จากการปะทะกันที่สะพานผ่านฟ้าฯ ขึ้นไปแสดงต่อหน้าผู้ชุมนุมบนเวทีที่ราชประสงค์ ในวันเดียวกัน</p>
<p>นอกจากนี้ เมื่อเวลา 14.00 น. สถานีโทรทัศน์เอ็นบีที (ช่อง 11) ได้เผยแพร่ภาพวิดีโอเหตุการณ์ที่เกิดขึ้นที่สี่แยกคอกวัวในเวลา 22.00 น.เศษ วันที่ 10 เมษายน โดยระบุว่านำภาพมาจากช่องโมเดิร์นไนน์ทีวี 
ทั้งนี้ วิดีโอดังกล่าวปรากฏภาพกลุ่มบุคคลยิงปืนคาดว่าจะเป็นเอ็ม 16 และเอ็ม 79 มาจากระเบียงตึกฝั่งผู้ชุมนุมไปยังฝั่งที่มีเจ้าหน้าที่ทหารอยู่หลายนัด อีกทั้งยังมีภาพการซุ่มยิงจากหลังเสาไฟฟ้าไปยังเจ้าหน้าที่ด้วย</p>
<p>วันเดียวกัน <persName>พล.ต.ขัตติยะ สวัสดิผล</persName> หรือ<persName>เสธ.แดง</persName> ผู้ทรงคุณวุฒิกองทัพบก ออกมากล่าวหาว่ากองทัพใช้คนซุ่มยิงจากหลังคาตึกโรงเรียนสตรีวิทยาใส่ประชาชน ก่อน ทำให้กองกำลังไม่ทราบฝ่าย หรือนักรบโรนิน ยิงตอบโต้ บังเอิญลูกระเบิดเอ็ม 79 ลูกแรกที่ยิงเข้าไปตกบริเวณเต็นท์ทหารข้างโรงเรียนสตรีวิทยา ที่ใช้เป็นกองบัญชาการรบครั้งนี้ ทำให้โดน <persName>พล.ต.วลิต โรจนภักดี</persName> ผู้บัญชาการกองพลทหารราบที่ 2 รักษาพระองค์ (ผบ.พล.ร.2 รอ.) ซึ่งเป็นแม่ทัพในการทำศึกครั้งนี้บาดเจ็บสาหัส และโดนนายทหารชั้นสัญญาบัตรหลายคนได้รับบาดเจ็บ ทำให้ศึกครั้งนี้ไม่มีคนสั่ง ไม่มีแม่ทัพ ไม่มีคนบัญชาการ ทำให้ทหารปราชัยถอยออกไป</p>
<p>ด้าน<persName>นายปณิธาน วัฒนายากร</persName> ออกมาแถลงว่า รัฐบาลได้ตรวจสอบพบว่า มีผู้ปะปนกลุ่มผู้ชุมนุม ที่ไม่ใช่ทหาร และผู้ชุมนุมยังถืออาวุธหนักเข้ามาในพื้นที่ที่เกิดการปะทะกัน  มีทั้งระเบิดเอ็ม 79 ระเบิดเอ็ม 87 รวมทั้งอาวุธปืน โดยมีการบันทึกภาพที่สามารถยืนยันได้</p></body>
</news>
