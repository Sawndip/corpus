<teiHeader>
<fileDesc>
<titleStmt>
  <title>สรุปตัวเลขผู้บาดเจ็บ 512คนตาย 9 ราย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-10 20:58:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220548  </bibl>
</sourceDesc>
</fileDesc>
</teiHeader>
<news>
<headline>สรุปตัวเลขผู้บาดเจ็บ 512คนตาย 9 ราย</headline>
<lead>สรุปตัวเลขผู้บาดเจ็บ 512 คน ตาย 9 ราย จากเหตุประทะกันระหว่าง ทหาร กับกลุ่มคนเสื้อแดง เมื่อช่วง หัวค่ำที่ผ่านมา</lead>
<neck></neck>
<body><p>มีผู้ที่ได้รับบาดเจ็บสาหัส จากการปะทะเดือดระหว่างกลุ่มคนเสื้อแดงกับเจ้าหน้าที่ทหาร ที่ถูกหามส่งไปรักษาที่ ร.พ.ได้เสียชีวิตลงไปแล้ว 1 ราย ซึ่งจากการตรวจสอบจากแหล่งข่าวทราบว่า ข่าวดังกล่าวเป็นความจริง และผู้ที่เสียชีวิตได้เข้ารักษาตัวที่ ร.พ.กลาง แต่ขณะนี้ยังไม่ทราบว่าผู้ที่เสียชีวิตนั้นชื่ออะไรและเป็นพลเรือน หรือเจ้าหน้าที่ทหาร โดยรายละเอียดอยู่ระหว่างการตรวจสอบ</p>
<p>อย่างไรก็ตาม ผู้สื่อข่าวยังได้รับรายงานเพิ่มเติมว่า ขณะนี้ได้มีรถฮัมวี่ ของทางเจ้าหน้าที่ทหารที่ถูกกลุ่มคนเสื้อแดงยึดไว้ที่บริเวณ ถ.เพชรบุรี ซ.7 ถูกกลุ่มคนเสื้อแดงทำลายเสียหายไป 1 คัน ขณะที่รถบัสของเจ้าหน้าที่ทหารที่ถูกยึดบริเวณกลางสะพานมัฆวานรังสรรค์ จำนวน 2 คัน นั้น ได้ถูกเผาได้รับความเสียหายทั้ง 2 คัน แต่ทางเจ้าหน้าที่ไม่สามารถเข้าไประงับไว้ได้ เนื่องจากมีกลุ่มคนเสื้อแดงประมาณ 200 คน ยึดพื้นที่เอาไว้</p>
<p>ล่าสุดขณะนี้ ที่โรงพยาบาลวชิระ ได้เกิดเหตุการณ์ความวุ่นวายขึ้น โดยกลุ่มผู้ชุมนุมคนเสื้อแดง ที่ได้รับบาดเจ็บ และญาติจำนวนประมาณ 50 คน ที่ปักหลักรอดูอาการของผู้ได้รับบาดเจ็บ แสดงความไม่พอใจในการทำงานของเจ้าหน้าที่ ที่ไม่เปิดโอกาสให้เข้าถึงตัวผู้ได้รับบาดเจ็บ และดูอาการก่อนส่งตัวเข้าทำการรักษาได้ โดยแสดงความไม่พอใจด้วยการโห่ร้อง ผลักดันเจ้าหน้าที่ จึงต้องนำแผงเหล็กมาปิดกั้นทางเข้าห้องฉุกเฉินและยิ่งทำให้กลุ่มผู้ชุมนุม ไม่พอใจ และเข้าใจว่า เป็นการปกปิดข้อมูลการถูกทำร้ายของกลุ่มคนเสื้อแดง ซึ่งมีกลุ่มผู้ชุมนุมบางคนตะโกนด่าทอเจ้าหน้าที่ และทหารที่ได้รับบาดเจ็บที่ถูกส่งตัวมารักษาที่โรงพยาบาล และพร้อมจะเข้าทำร้ายจนเกิดความวุ่นวายขึ้นหลายครั้ง</p>
<p>ส่วนบริเวณแยกวงเวียนบางลำพู ขณะนี้ทหารปะทะกับกลุ่มคนเสื้อแดงอย่างหนักภายหลังที่มีการใช้เครื่อง
บินระเบิด M79 ยิงถูกทหาร และกลุ่มคนเสื้อแดงเจ็บจำนวนมากที่บริเวณแยกคอกวัว โดยหลังจากที่ทหารล่าถอยมาอยู่บริเวณวงเวียนแยกบางลำพู นั้น มีกลุ่มผู้ชุมนุมใช้อาวุธปืน ยิงถูกบริเวณข้อเท้าของทหารบาดเจ็บ 1 นาย หลังจากทั้งนั้น 2 ฝ่ายก็ตอบโต้กันด้วยกระสุนจริง อย่างต่อเนื่อง ก่อนที่จะมีการใช้เครื่องยิงลูกระเบิด M79 ยิงเข้ามาบริเวณถนนตะนาว ก่อนถึงวงเวียนแยกบางลำพูอีก 1 นัด</p>
<p>อย่างไรก็ตาม ขณะนี้กำลังทหารทั้งหมดได้ล่าถอยด้วยรถ GMC และ รถบัส ออกไปหมดแล้ว แต่ก็มีเสียงระเบิดดังเป็นระยะๆ</p>
<p>ความคืบหน้าเหตุประทะกันระหว่างกลุ่มคนเสื้อแดง กับเจ้าหน้าที่ทหาร เมื่อช่วงหัวค่ำที่ผ่านมา ล่าสุด จากการสรุปตัวเลข
ผู้ที่ได้รับบาดเจ็บ และเสียชีวิต ของศูนย์เอราวัณ พบว่า ขณะนี้มียอดผู้บาดเจ็บทั้งหมดจำนวน 296 คน เละเสียชีวิต
ทั้งหมดประมาณ 4 ราย ถูกนำส่งรักษาตัวยัง ร.พ.ต่างๆ รวม 19 โรงพยาบาล ทั่วกรุงเทพมหานคร โดยผู้เสียชีวิต
ใน 4 รายนั้น เบื้องต้นได้รับรายงานว่าเป็นนักข่าวของสำนักข่าวรอยเตอร์สรวมอยู่ด้วย 1 คน แต่ในส่วนของราย
ละเอียดเพิ่มเติม ยังไม่ได้รับการเปิดเผยเพิ่มเติม</p>
<p>อย่างไรก็ตาม ในส่วนของตัวเลขของผู้ที่ได้รับบาดเจ็บในขณะนี้ยังคงเป็นตัวเลขที่ยังไม่ นิ่ง เนื่องจากสถานการณ์ยัง
ไม่อยู่ในสภาวะปกติอย่างแท้จริง</p>
<p><persName>นพ.เพชรพงษ์ กำจรกิจการ</persName> ผอ.ศูนย์เอราวัณ ได้เปิดเผยยอดตัวเลขของผู้ที่ได้รับบาดเจ็บ และเสียชีวิตล่าสุด
จากเหตุการประทะกันระหว่างกลุ่มคนเสื้อแดง กับเจ้าหน้าที่ทหาร ล่าสุดพบว่า มียอดผู้ได้รับบาดเจ็บรวมทั้งสิ้น
512 คน และเสียชีวิตรวม 9 ราย โดยได้รับการยืนยันว่ามีผู้เสียชีวิตที่ รพ.กลางทั้งหมด 6 ศพ และที่ รพ.วชิระ
อีก 4 ศพ โดยเป็นเจ้าหน้าที่ทหาร 2 ราย ส่วนผู้ที่ได้รับบาดเจ็บยังรักษาตัวอยู่ใน 15 โรงพยาบาลนั้น ประกอบด้วย
รพ.วชิระ 142 ราย รพ.พระมงกุฎเกล้า 106 ราย รพ.กลาง 50 รพ.ตากสิน 50 ราย ราย รพ.รามา 40 ราย
รพ.ภูมิพล 25 ราย รพ.ศิริราช 20 ราย รพ.เจริญกรุงประชารักษ์ 15 ราย รพ.ตำรวจ 14 ราย รพ.หัวเฉียว 11 ราย
รพ.มิชชั่น รพ.เจ้าพระยา 3 ราย รพ.เลิศสิน 2 ราย รพ.ราชวิถี 2 ราย และ รพ.จุฬา 1 ราย</p>
<p>อย่างไรก็ตาม เบื้องต้นทราบชื่อของผู้เสียชีวิตแล้วรวม 6 ราย ประกอบด้วย <persName>มิสเตอร์ฮิโรอิชิ มิราโมโต๊ะ</persName>เป็นนักข่าวรอยเตอร์ จากประเทศญี่ปุ่น <persName>นายทศชัย เมฆงามขำ</persName> <persName>นายสวาท วางาม</persName> <persName>นายวสันต์ ภู่ทอง</persName> <persName>นายจรูญ
ฉายาแม้น</persName> และ <persName>นายธวัชชัย กลัดสุข</persName> ส่วนที่ผู้เสียชีวิตอีก 3 ราย อยู่ระหว่างการตรวจสอบเพิ่มเติม </p></body>
</news>
