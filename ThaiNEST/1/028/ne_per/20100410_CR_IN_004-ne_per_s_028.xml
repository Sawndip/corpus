<teiHeader>
<fileDesc>
<titleStmt>
  <title>วางกล่องปริศนา!หน้าศาลหลักเมืองนนท์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-10 12:51:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220477  </bibl>
</sourceDesc>
</fileDesc>
</teiHeader>
<news>
<headline>วางกล่องปริศนา!หน้าศาลหลักเมืองนนท์</headline>
<lead>มือดีป่วนอีก วางกล่องกระดาษ หน้าศาลหลักเมืองนนทบุรี ชาวบ้านผวา หวั่น เป็นระเบิดซีโฟร์ ตร.เข้าทำลายพบกล่องกระดาษไม่มีอันตราย</lead>
<neck></neck>
<body><p><persName>พล.ต.ต.ศุภกิจ ศรีจันทรานนท์</persName> ผู้บังคับการตำรวจภูธร จ.นนทบุรี เปิดเผยว่า เมื่อสักครู่ที่ผ่านมา เจ้าหน้าที่รับแจ้งพบวัตถุต้องสงสัย วางหน้าศาลาหลักเมือง ตรงข้ามกับศาลากลางจังหวัด จึงรุดไปตรวจสอบพร้อมกับเจ้าหน้าที่ชุดเก็บกู้วัตถุระเบิด จากการตรวจสอบพบวัตถุ ลักษณะเป็นกล่องกระดาษม้วนเป็นแท่ง วางไว้บนทางเท้า เจ้าหน้าที่จึงกั้นพื้นที่พิเศษ และใช้ปืนแรงดันน้ำยิงทำลาย และเข้าตรวจสอบก็พบว่า ภายในกล่องดังกล่าว เป็นกระดาษสีน้ำตาลพันม้วนรวมกันเป็นแท่ง ลักษณะคล้ายห่อวัตถุใดไว้ภายใน จากนั้นเจ้าหน้าที่เก็บไปตรวจสอบหาเจ้าของต่อไป โดยเหตุการณ์ดังกล่าวนั้น เจ้าหน้าที่ได้รับแจ้งจาก แท็กซี่พลเมืองดี เข้าแจ้งเจ้าหน้าที่จุดตรวจใกล้เคียงที่เกิดเหตุ หลังพบวัตถุดังกล่าว วางทิ้งไว้นาน ซึ่งเกรงว่า อาจเกิดอันตรายได้</p>
<p>อย่างไรก็ตาม เหตุระเบิดป่วนเมืองนั้น ตลอดคืนที่ผ่านมา พบเพียงจุดเดียวที่กองปราบปราม ซึ่งแหล่งข่าวชุดเก็บกู้วัตถุระเบิด เปิดเผยว่า ถือว่าเป็นคืนแรงในช่วงสถานการณ์การเมืองที่ร้อนระอุ แล้วมีเหตุระเบิดเกิดขึ้นในจุดเดียว</p></body>
</news>
