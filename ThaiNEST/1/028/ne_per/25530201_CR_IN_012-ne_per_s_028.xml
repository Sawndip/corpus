<teiHeader>
<fileDesc>
<titleStmt>
  <title>น.1สั่งเพิ่มจนท.ดูแลความปลอดภัยบ้านนายกฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 18:08:07  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209221  </bibl>
</sourceDesc>
</fileDesc>
</teiHeader>
<news>
<headline>น.1สั่งเพิ่มจนท.ดูแลความปลอดภัยบ้านนายกฯ</headline>
<lead>ผบช.น. สั่งเพิ่ม กำลังรักษาความปลอดภัย บ้านพัก นายกรัฐมนตรี เข้ม หลังเกิดเหตุ มือมืดปาสิ่งปฎิกูล</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย ถึงกรณีคนร้ายปาถุงอุจจาระเข้าไปภายในบ้านของ <persName>นายอภิสิทธิ์ เวชชาชีวะ</persName> นายกรัฐมนตรี ที่ตั้งอยู่ภายใน ซ.สุขุมวิท 31 เมื่อช่วงบ่ายที่ผ่านมาว่า จนถึงขณะนี้ กองบัญชาการตำรวจนครบาล ยังไม่ได้รับรายงานเกี่ยวกับเรื่องดังกล่าวแต่อย่างใด ซึ่งขณะนี้อยู่ระหว่างการตรวจสอบว่า เกิดเหตุลักษณะเช่นนี้จริงหรือไม่ แต่อย่างไรก็ตาม ผู้บัญชาการตำรวจนครบาล ได้สั่งให้เจ้าหน้าที่ตำรวจกองบังคับการตำรวจนครบาล 5 และ ตำรวจนครบาลทองหล่อ เพิ่มกำลังเจ้าหน้าที่ ในการออกตรวจพื้นที่ เพื่อป้องกันเหตุที่อาจจะเกิดขึ้น </p>
<p>ด้าน <persName>พล.ต.ท. ตรีทศ รณฤทธิวิชัย</persName> ผู้บัญชาการตำรวจสันติบาล กล่าวว่า ตอนนี้ ขั้นตอนอยู่ในระหว่างการทำงาน สืบสวนสอบสวน โดยไม่สามารถเปิดเผยรายละเอียดได้  ส่วนมาตรการรักษาความปลอดภัย บ้านบุคคลสำคัญ และผู้พิพากษาศาลฎีกานั้น ขณะนี้ ได้กำชับ ในเรื่องของการดูแลรักษาความปลอดภัยเพิ่มเติมมากขึ้น ตามข้อมูลที่ได้รับ ซึ่งตอนนี้ กำลังให้หน่วยงานที่เกี่ยวข้อง ตรวจเช็กข้อมูลต่าง ๆ เพื่อสร้างความเชื่อมั่น และความปลอดภัย ให้กับบุคคล ที่คาดว่า จะตกเป็นเป้าหมาย</p></body>
</news>
