<teiHeader>
<fileDesc>
<titleStmt>
  <title>ตร.หิ้วน้าสาวท้องแก่ ฝากขังคดีทำร้ายน้องโฟกัส เสียชีวิต  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=202069  </bibl>
</sourceDesc>
</fileDesc>
</teiHeader>
<news>
<headline>ตร.หิ้วน้าสาวท้องแก่ ฝากขังคดีทำร้าย<persName>น้องโฟกัส</persName> เสียชีวิต</headline>
<lead></lead>
<neck></neck>
<body><p>ที่ศาลอาญากรุงเทพใต้ ถ.เจริญกรุง  63 พนักงานสอบสวน สน.ลุมพินี ควบคุมตัว <persName>น.ส.ศิริพร</persName> หรือ <persName>เตย ศรีกระสินธุ์</persName> อายุ 21 ปี  ผู้ต้องหาคดีทำร้ายร่างกาย <persName>ด.ญ.รัตติกาล</persName> หรือ <persName>น้องโฟกัส หม่องสนธิ</persName> อายุ 2 ขวบ จนเสียชีวิตเมื่อวันที่ 2 มี.ค. มาฝากขังต่อศาลครั้งแรกเป็นเวลา 12 วัน จนถึงวันที่ 16 มี.ค. นี้  เนื่องจากการสอบสวนยังไม่แล้วเสร็จ ต้องสอบปากคำพยานอีกหลายปากและรอผลการตรวจลายพิมพ์นิ้วมือและผลตรวจประวัติ อาชญากร </p>
<p>คำร้องฝากขังสรุปว่า เมื่อวันที่ 2 มี.ค. ผู้ต้องหาได้ก่อเหตุทำร้ายร่างกาย <persName>ด.ญ.รัตติกาล</persName> จนเลือดออกในช่องท้อง เยื่อบุลำไส้ฉีกขาด เลือดคั่งในสมองซีกซ้าย และกะโหลกศีรษะร้าวเสียชีวิตภายในห้องพักห้องเลขที่ 4426 ชั้น 4 แฟลตเทพประธานอาคาร 4 ถนนพระราม 4 แขวงและเขตคลองเตย กทม.ผู้ต้องหาให้การรับสารภาพอ้างว่าก่อเหตุเพราะบันดาลโทสะที่ ด.ญ.ผู้เสียชีวิต ซึ่งเป็นหลานสาว ขึ้นมาเหยียบบนท้องที่กำลังตั้งครรภ์ 7 เดือน</p>
<p>ผู้สื่อข่าวรายงานว่า ญาติผู้ต้องหารวบรวมหลักทรัพย์ได้ 50,000 บาทเพื่อเตรียมยื่นประกันตัว แต่ไม่พอเนื่องจากศาลตีราคาประกันไว้ที่ 150,000 บาท ทำให้<persName>น.ส.ศิริพร</persName> ต้องถูกนำตัวไปควบคุมไว้ที่ทัณฑสถานหญิงกลาง บางเขน</p></body>
</news>
