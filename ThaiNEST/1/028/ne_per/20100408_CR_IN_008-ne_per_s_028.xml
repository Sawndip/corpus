<teiHeader>
<fileDesc>
<titleStmt>
  <title>ปคม.โชว์จับตู้พนันเงินสาวค้ากามชลบุรี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-08 19:44:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220238  </bibl>
</sourceDesc>
</fileDesc>
</teiHeader>
<news>
<headline>ปคม.โชว์จับตู้พนันเงินสาวค้ากามชลบุรี</headline>
<lead>ตร.ปคม.รวบแก๊งแทงสล็อตเงิน ตู้กลางเมืองชลบุรี พร้อมกับสาวลักลอบค้าประเวณีให้ชาวต่างชาติ สารภาพทั้งคู่ส่งตัวใหญ่ ตร.พัทยาดำเนินการต่อ</lead>
<neck></neck>
<body><p><persName>พ.ต.อ.วรพงษ์ ทองไพบูลย์</persName> ผกก.2 บก.ปคม. ร่วมกับตำรวจท่องเที่ยวและตำรวจ สภ.เมืองพัทยา จ.ชลบุรี จับกุม<persName>นายอนันต์ เจ็งศิริ</persName> อายุ 63 ปี พร้อมของกลาง เป็นตู้คาราโอเกะดัดแปลงเพื่อเล่นพนันสล็อต 1 ตู้ สลากคะแนน 14 ใบเงินสด 520 บาท จับกุมได้ที่โต๊ะสนุกเกอร์ป๋าแกละ จ.ชลบุรี หลังสืบทราบว่ามีการลักลอบเล่นการพนันจากตู้คาราโอเกะแบบใหม่ที่ดัด แปลงให้เป็นตู้สล็อตในตัวสามารถเล่นพนันได้ ซึ่งผู้ที่จะเล่นพนันต้องนำเงินสดไปแลกสลากคะแนน
โดยมีราคา 10 บาท ต่อ 1 สลาก เบื้องต้น <persName>นายอนันต์</persName> ให้การปฏิเสธ จึงแจ้งข้อหาจัดให้มีการลักลอบเล่นการพนันตู้สล็อตพนันเอาทรัพย์สินกัน โดยไม่ได้รับอนุญาตก่อนส่งดำเนินคดี</p>
<p>ต่อมาเจ้าหน้าที่ชุดเดียวกัน เข้าจับกุม <persName>น.ส.เอมอร</persName> (สงวนนามสกุล) ชาวบ้าน จ.สกลนคร หลังลักลอบค้าบริการทางเพศให้กับชาวต่างชาติ จับกุมได้ที่ ร้านวีนัส เล้าจ์บาร์ จ.ชลบุรี โดยแจ้งข้อหา ติดต่อชักชวนแนะนำตัวตามถนน หรือสาธารณสถานเพื่อการค้าประเวณี สอบสวนเบื้องต้น ผู้ต้องหาให้การรับสารภาพ จึงควบคุมตัวส่งพนักงานสอบสวน สภ.เมืองพัทยา ดำเนินคดีต่อไป</p></body>
</news>
