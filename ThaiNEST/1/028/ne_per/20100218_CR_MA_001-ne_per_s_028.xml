<teiHeader>
<fileDesc>
<titleStmt>
  <title>ผู้พิพากษาผนึกกำลังเซ็นชื่อหนุน "เลขาฯศาลยุติธรรม" ยัน ป.ป.ช.ไร้อำนาจสอบ ชี้"อิทธิพล"ตกเป็นเหยื่อ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-18 06:00:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266410139&catid=17  </bibl>
</sourceDesc>
</fileDesc>
</teiHeader>
<news>
<headline>ผู้พิพากษาผนึกกำลังเซ็นชื่อหนุน "เลขาฯศาลยุติธรรม" ยัน ป.ป.ช.ไร้อำนาจสอบ ชี้"<persName>อิทธิพล</persName>"ตกเป็นเหยื่อ</headline>
<lead>หน.ศาลเชียงรายนำทีม 100 ตุลาการภาค 5 จาก 22 ศาล ลงชื่อสนับสนุนเลขาฯศาลยุติธรรม ยัน ป.ป.ช.ไม่มีอำนาจตั้งอนุ กก.สอบผู้พิพากษา พร้อมให้กำลังใจ "<persName>อิทธิพล</persName>" ระบุเป็นเหยื่อความไม่ถูกต้อง ด้านรองเลขาฯศาลยกคำสั่งศาลปกครองสูงสุดตอกย้ำ ป.ป.ช.ไร้อำนาจ</lead>
<neck></neck>
<body><p>คณะข้าราชการตุลาการศาลยุติธรรมในภาค 5 นำโดย<persName>นายเรืองชัย จันทร์แก้วแร่</persName> ผู้พิพากษาหัวหน้าศาลจังหวัดเชียงราย ทำหนังสือลงนามโดยผู้พิพากษาภาค 5 กว่า 100 รายชื่อ จาก 22 ศาล อาทิ ผู้พิพากษาหัวหน้าศาล ผู้พิพากษาอาวุโสในศาล ผู้พิพากษาศาลจังหวัดเชียงใหม่ ศาลจังหวัดเชียงราย ศาลจังหวัดน่าน ศาลจังหวัดฝาง ศาลจังหวัดพะเยา ศาลจังหวัดแพร่ ศาลจังหวัดลำปาง ศาลจังหวัดลำพูน ศาลจังหวัดแม่สะเรียง ศาลจังหวัดแม่ฮ่องสอน ศาลจังหวัดเทิง ฯลฯ มอบกับ<persName>นางนุจรินทร์ จันทร์พรายศรี</persName> อธิบดีผู้พิพากษาภาค 5 ให้ส่งต่อไปยังสำนักงานศาลยุติธรรม เมื่อเวลา 11.00 น. วันที่ 17 กุมภาพันธ์ เพื่อสนับสนุนแนวทางการดำเนินการของสำนักงานศาลยุติธรรม ที่ทำหนังสือแจ้งคณะกรรมการป้องกันและปราบปรามการทุจริตแห่งชาติ (ป.ป.ช.) กรณีตั้งอนุกรรมการไต่สวน<persName>นายอิทธิพล โสขุมา</persName> ผู้พิพากษาศาลจังหวัดพระนครศรีอยุธยา (ขณะนั้น) ว่ากระทำผิดฐานทุจริตต่อหน้าที่ กระทำผิดต่อตำแหน่งหน้าที่ราชการ หรือกระทำความผิดต่อหน้าที่ในการยุติธรรม ที่อนุญาตให้ออกหมายจับ<persName>นายสุนัย มโนมัยอุดม</persName> อดีตอธิบดีกรมสอบสวนคดีพิเศษ ผู้ต้องหาคดีหมิ่นประมาท โดยฝ่าฝืนกฎหมายเป็นเหตุให้เกิดความเสียหายแก่ผู้ต้องหา</p>
<p><persName>นายเรืองชัย</persName>กล่าวว่า การรวบรวมรายชื่อครั้งนี้เพื่อให้กำลังใจ<persName>นายอิทธิพล</persName>และเพื่อสนับสนุนแนวทาง ดำเนินการของ<persName>นายวิรัช ชินวินิจกุล</persName> เลขาธิการสำนักงานศาลยุติธรรม ที่มีหนังสือแจ้งคณะกรรมการ ป.ป.ช.ว่าผู้พิพากษามีดุลพินิจอิสระในการพิจารณาพิพากษาคดี เป็นไปตามกฎหมายรัฐธรรมนูญบัญญัติไว้ โดยไม่อาจมีการแทรกแซงหรือก้าวล่วงจากหน่วยงานหรือบุคคลใด ซึ่งรวมถึงการออกหมายจับตามประมวลกฎหมายวิธีพิจารณาคดีความอาญา หากคู่ความไม่เห็นพ้องกับดุลพินิจสามารถใช้สิทธิดำเนินการตามกฎหมายได้</p>
<p><persName>นายเกียรติศักดิ์ ชัยวงษ์</persName> ผู้พิพากษาหัวหน้าศาลจังหวัดเชียงราย แผนกคดีเยาวชนและครอบครัว กล่าวว่า เรื่องนี้ยืดเยื้อมานานกว่า 1 ปี แต่เพิ่งเป็นข่าวครึกโครม ทั้งนี้ ขอยืนยันว่าการทำหน้าที่ของผู้พิพากษาต้องมีความเป็นอิสระในการใช้ดุลพินิจ แต่ต้องเป็นไปตามที่กฎหมายกำหนด สำหรับนายอิทธิพลเป็นผู้พิพากษารุ่นน้องและเมื่อดูจากแนวทางปฏิบัติต่อกรณี นี้แล้ว เห็นว่าได้ใช้ดุลพินิจตามกฎหมาย และได้ปรึกษาผู้พิพากษาในศาลจังหวัดพระนครศรีอยุธยาทั้งหมดแล้ว เห็นว่ามีข้อมูลครบถ้วนจึงออกหมายจับ ดังนั้น การที่ผู้พิพากษาศาลต้องถูก ป.ป.ช.ตรวจสอบจะทำให้ถูกครอบงำได้ในอนาคต และดุลพินิจของศาลก็จะถูกเบี่ยงเบนไปจากหลักการได้</p>
<p>สำหรับหนังสือดังกล่าวสรุปใจความสำคัญว่า เหตุดังกล่าวมีการนำเสนอปัญหากรณีที่ผู้พิพากษาซึ่งปฏิบัติหน้าที่ตามกฎหมาย อย่างรอบคอบและสุจริตในการออกหมายจับต่อคณะกรรมการข้าราชการตุลาการศาล ยุติธรรม (ก.ต.) และมอบให้นายวิรัช ชินวินิจกุล เลขาธิการสำนักงานศาลยุติธรรม รับไปดูแลเกี่ยวกับการคุ้มครองปกป้องผู้พิพากษาที่ได้ปฏิบัติหน้าที่ด้วย ความรอบคอบและสุจริต จึงขอสนับสนุนสำนักงานยุติธรรม ที่ทำหนังสือแจ้ง ป.ป.ช.ว่าผู้พิพากษามีดุลพินิจอิสระในการพิจารณาพิพากษาคดีซึ่งเป็นไปตามที่ กฎหมายรัฐธรรมนูญและกฎหมายบัญญัติไว้ โดยไม่อาจมีการแทรกแซงหรือก้าวล่วงจากหน่วยงานหรือบุคคลใดซึ่งรวมถึงการออก หมายจับตามประมวลกฎหมายวิธีพิจารณาความอาญา</p>
<p>"หากคู่ความไม่เห็นพ้องกับดุลพินิจก็สามารถใช้สิทธิอุทธรณ์ฎีกาคำ สั่งได้ การกระทำใดๆ ไม่ว่าจะเป็นการใช้อิทธิพลโดยมิชอบ การชักนำการกดดัน การข่มขู่หรือแทรกแซง ไม่ว่าจะเป็นทางตรงหรือทางอ้อมจากบุคคลใดเพื่อหวังผลการพิจารณาพิพากษาจึง ไม่พึงกระทำ โดยเฉพาะการดำเนินการไต่สวนผู้พิพากษาในลักษณะที่เกี่ยวข้องกับการใช้ ดุลพินิจของอนุกรรมการ ป.ป.ช. ในขณะที่ประเด็นข้อพิพาทของคดียังอยู่ในระหว่างการพิจารณาคดีของศาลฎีกา อาจกระทบต่อการพิจารณาพิพากษาคดีของศาลรวมทั้งหลักประกันความอิสระของผู้ พิพากษาตามรัฐธรรมนูญ พ.ศ.2550 พร้อมกันนี้คณะข้าราชการตุลาการศาลยุติธรรมในภาค 5 ยังได้เป็นกำลังใจให้แก่นายอิทธิพล ผู้พิพากษาซึ่งได้รับผลกระทบต่อความไม่ถูกต้องครั้งนี้ด้วย" หนังสือระบุ</p>
<p>ส่วนกรณีที่ <persName>น.ส.สมลักษณ์ จัดกระบวนพล</persName> กรรมการ ป.ป.ช. ระบุว่า ตามกฎหมาย ป.ป.ช.ไม่ว่าจะเป็นข้าราชการของหน่วยงานใด สามารถสอบได้หมดหากมีคนร้องเรียนมาว่ามีการกระทำผิดต่อตำแหน่งหน้าที่นั้น <persName>นายสราวุธ เบญจกุล</persName> รองเลขาธิการสำนักงานศาลยุติธรรม กล่าวว่า ผู้พิพากษามีดุลพินิจอิสระในการพิจารณาพิพากษาคดี เป็นไปตามที่รัฐธรรมนูญและกฎหมายบัญญัติไว้ ไม่อาจมีการแทรกแซงหรือก้าวล่วงจากหน่วยงานหรือบุคคลใด รวมถึงการใช้ดุลพินิจของผู้พิพากษาในการพิจารณาออกหมายจับตามประมวลกฎหมาย อาญาพิจารณาความอาญาด้วย หากคู่ความไม่เห็นพ้องกับดุลพินิจของผู้พิพากษาในการพิจารณาพิพากษาอรรถคดี รวมถึงคำสั่งของศาลในเรื่องใดๆ ระหว่างการพิจารณาคดี คู่ความย่อมสามารถใช้สิทธิอุทธรณ์ ฎีกา คำสั่งดังกล่าวของศาลต่อไปได้</p>
<p><persName>นายสราวุธ</persName>กล่าวว่า ในหลักการดังกล่าวมีคำสั่งคดีศาลปกครองสูงสุดที่ ร.59/2545 ซึ่งมีข้อเท็จจริงว่าผู้ฟ้องคดีจับกุมและกล่าวหาว่ากระทำความผิดอาญา ศาลอาญาพิพากษาว่าผู้ฟ้องคดีกระทำความผิดจริงและคดีถึงที่สุดแล้ว ผู้ฟ้องคดีจึงฟ้องคณะผู้พิพากษาว่ากระทำละเมิดต่อผู้ฟ้องคดี ศาลปกครองสูงสุดจึงวินิจฉัยว่า การพิจารณาพิพากษาอรรถคดีของศาลเป็นอำนาจอิสระของผู้พิพากษาและตุลาการ ซึ่งไม่อยู่ภายใต้การบังคับบัญชาเป็นลำดับชั้น การโต้แย้งคัดค้านการดำเนินกระบวนพิจารณาหรือคำพิพากษาของศาล จะทำได้แต่โดยอุทธรณ์หรือฎีกาตามที่กำหนดไว้ในประมวลกฎหมายวิธีพิจารณาความ เท่านั้น</p>
<p>"ศาลจึงไม่ใช่หน่วยงานทางปกครองและผู้พิพากษาตุลาการไม่ใช่เจ้า หน้าที่ของรัฐตามมาตรา 3 แห่งพระราชบัญญัติจัดตั้งศาลปกครอง แต่เป็นองค์กรและเจ้าหน้าที่ฝ่ายตุลาการตามบทบัญญัติแห่งรัฐธรรมนูญ การกระทำของผู้พิพากษาจึงไม่อยู่ในอำนาจของศาลปกครองที่จะเข้าไปตรวจสอบ" <persName>นายสราวุธ</persName>ระบุ </p></body>
</news>
