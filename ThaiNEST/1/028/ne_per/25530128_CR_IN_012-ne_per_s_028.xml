<teiHeader>
<fileDesc>
<titleStmt>
  <title>บช.น.เตรียมตร.รับมือเปิดเรียนปทุมวัน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-28 08:01:45  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208583  </bibl>
</sourceDesc>
</fileDesc>
</teiHeader>
<news>
<headline>บช.น.เตรียมตร.รับมือเปิดเรียนปทุมวัน</headline>
<lead>โฆษก บช.น. แจงเตรียมกำลังตำรวจดูแลวันเปิดเรียนช่างกลปทุมวัน ในเช้าวันนี้ไว้เต็มที่ มั่นใจคุมอยู่ไร้เหตุร้าย</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวว่า ในเช้าวันนี้ ซึ่งเป็นวันเปิดเรียนวันแรกของ สถาบันเทคโนโลยีปทุมวัน หลังจากถูกสั่งปิดมาเป็นเวลา 15 วัน เนื่องจากมีเหตุยิงกันหน้าสถาบันแห่งนี้นั้น ทาง บช.น. ได้เตรียมกำลังเจ้าหน้าที่ตำรวจ เอาไว้รองรับการเปิดเรียนไว้แล้ว โดยมีกำลังจาก สน.ปทุมวัน และกองบังคับการตำรวจนครบาล 6 รวมทั้งกองบังคับการควบคุมฝูงชน ของกองบัญชาการตำรวจนครบาล มาเตรียมการเอาไว้ ซึ่งมั่นใจว่า กำลังเจ้าหน้าที่ตำรวจ จะสามารถควบคุมสถานการณ์ไม่ให้เกิดเหตุร้ายได้แน่ อีกทั้งก่อนหน้านี้ ก็ได้ทำงานด้านมวลชนของทั้งสองสถาบันมาตลอดด้วย</p>
<p> อย่างไรก็ตาม ในวันที่ 1 ก.พ. นี้ จะเป็นวันสถาปนาของมหาวิทยาลัยเทคโนโลยีราชมงคลตะวันออก วิทยาเขตอุเทนถวาย ซึ่งคาดว่า เจ้าหน้าที่ตำรวจ จะตรึงกำลังมากกว่าปกติ เนื่องจากทุกปีจะมีเหตุร้ายเสม</p>
<p>ขณะที่เช้าวันนี้ ก็เริ่มมีบรรดานักศึกษาอาจารย์ และเจ้าหน้าที่ของสถาบัน เริ่มทยอยเดินทางมาอย่างต่อเนื่อง ซึ่งมาตรการรักษาความปลอดภัย บริเวณหน้าสถาบัน ก็ยังเป็นไปอย่างเข้มงวด มีเจ้าหน้าที่ตำรวจกว่า 20 นาย ทั้งเจ้าหน้าที่ตำรวจจากนครบาล สน.ปทุมวัน และหน่วยปราบปรามจลาจล คอยตรวจค้นนักศึกษา และรถยนต์ที่ผ่านเข้าออกทุกคัน และสั่งห้ามมิให้ผู้ที่ไม่เกี่ยวข้อง เข้าไปในสถาบันโดยเด็ดขาด ถึงแม้จะสร้างความไม่สะดวก ให้แก่ผู้ที่ผ่านเข้าออกเท่าที่ควร แต่ก็ได้รับความร่วมมือเป็นอย่างดี</p></body>
</news>
