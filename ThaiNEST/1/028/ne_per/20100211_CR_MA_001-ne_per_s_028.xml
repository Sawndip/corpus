<teiHeader>
<fileDesc>
<titleStmt>
  <title>สารวัตรลุยจับเองถึงโรงแรม ตร.สน.บางซื่อเสพยาไอซ์  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-11 06:38:02  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265845095&catid=17  </bibl>
</sourceDesc>
</fileDesc>
</teiHeader>
<news>
<headline>สารวัตรลุยจับเองถึงโรงแรม ตร.สน.บางซื่อเสพยาไอซ์</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 02.30 น.  วันที่ 11 ก.พ.  <persName>พ.ต.ต สุริยันต์ พุฒิแก้ว</persName> สวป สน.บางซื่อได้นำกำลังเข้าตรวจค้นที่ห้อง 225 ชั้นสองของโรงแรมประดิพัทธิ์ ถ.ประดิพัทธิ์ แขวงเขตบางซื่อ พบ <persName>ส.ต.อ.ณัฐวุฒิ เปรมชู</persName> อายุ 36 ปี ผบ.หมู่ งานป้องกันและปราบปราม และเป็นพลขับให้กับ<persName>พ.ต.ท.อภิวิชญ์ ภัทรกุล</persName> รองผกก.ป สน. บางซื่อ พร้อมกับหญิงสาวคนหนึ่งกำลังอยู่ในอาการมึนเมา ตรวจค้นภายในห้องบริเวณลิ้นชักหัวเตียงพบยาไอซ์ บางส่วนพร้อมอุปกรณ์การเสพที่ทำโดยขวดแก้วพลาสติก เมื่อตรวจปัสสวะพบปัสสวะเป็นสีม่วง จึงนำตัวมอบให้<persName>ร.ต.ต.ธรศักดิ์ สว่างศรี</persName> ร้อยเวร สน.บางซื่อ ดำเนินคดีในข้อหาเสพยาเสพติและครอบครองยาเสพติดประเภท 1</p>
<p>จากการสอบสวน<persName>สต.อ.ณัฐวุฒิ</persName> ให้การว่า เสพยาไอซ์มาประมาณ 2 ปีแล้วโดยไปซื้อยามาจากย่านเจริญกรุงและถนนสุขุมวิท 11ในราคา 3,000 บาทแล้วนำมาเสพบางส่วนพร้อมทั้งจำหน่ายให้กับหญิงทำงานกลางคืนในย่าน สุทธิสารและบางซื่อ</p>
<p>ทั้งนี้ <persName>พ.ต.ต สุริยันต์</persName> เปิดเผยว่า ได้รับคำสั่งจาก<persName>พ.ต.อ.ปิยะพงษ์ ผลวานิชย์</persName> ผกก.สน.บางซื่อให้ติดตามพฤติกรรมของ <persName>สต.อ ณัฐวุฒิ</persName>มาโดยตลอดเนื่องจากเมื่อกลางเดือนธันวาคมที่ผ่านมาขณะที่กำลังตั้ง ด่านอยู่ได้ทำการตรวจค้น<persName>ส.ต.อ ณัฐวุฒิ</persName>พบยาเสพติดบางส่วนจึงทำการตักเตือนให้เลิกพฤติกรรมแต่ <persName>ส.ตอ ณัฐวุฒิ</persName>ยังไม่ยอมเลิกพฤติกรรม</p></body>
</news>
