<teiHeader>
<fileDesc>
<titleStmt>
  <title>รอง ผบช.น - ผบก.น.5 นายทหาร กอ.รมน. เบิกความ กลุ่มเสื้อแดงสร้างความเดือดร้อน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=206140  </bibl>
</sourceDesc>
</fileDesc>
</teiHeader>
<news>
<headline>รอง ผบช.น - ผบก.น.5 นายทหาร กอ.รมน. เบิกความ กลุ่มเสื้อแดงสร้างความเดือดร้อน</headline>
<lead></lead>
<neck></neck>
<body><p>ศาลแพ่งมีสั่งรับคำร้องไว้ และเปิดห้องพิจารณาคดีที่ 402   ทำการไต่สวนพยานผู้ร้องรวม 3 ปาก โดย <persName>พ.อ.วิจารณ์ จดแตง</persName> ทหารสังกัด กอ.รมน. เบิกความสรุปว่า การที่กลุ่มเสื้อแดงชุมนุมบนถนนราชประสงค์ ทำให้การจราจรติดขัดประชาชนผู้ใช้รถใช้ถนนได้รับความเดือดร้อนไม่สามารถ สัญจรไปมาได้ ห้างสรรพสินค้า ร้านค้า บริษัท โรงพยาบาล และโรงแรม ที่ประกอบธุรกิจ ได้รับผลกระทบมาก การชุมนุมไม่เป็นไปตามที่รัฐธรรมนูญกำหนด แม้จะมีการออกประกาศเตือนฉบับที่ 5 ให้กลุ่มผู้ชุมนุมออกจากพื้นที่เนื่องจากเป็นการทำผิดกฎหมาย และประกาศฉบับที่ 6 ห้ามมิให้ผู้ชุมนุมเข้าไปบริเวณถนน 11 สายแล้วก็ตามแต่กลุ่มผู้ชุมนุมยังคงนิ่งเฉยไม่ปฏิบัติตาม ทั้งยังคงปราศรัยยั่วยุปลุกปั่นก่อให้เกิดความวุ่นวายมากขึ้น และเดินทางไปชุมนุมในที่ต่างๆ ซึ่งจะทำให้เกิดความไม่สงบเรียบร้อยต่อประชาชนไม่สามารถใช้ถนนได้ โดยสมาคมธุรกิจย่านราชประสงค์และสมาคมศูนย์การค้าไทย ออกแถลงการณ์เนื่องจากได้รับผลกระทบต่อธุรกิจไม่สามารถเปิดบริการได้ทำให้ ได้รับความเสียหาย ซึ่งทางเจ้าหน้าที่ประสงค์ที่จะยื่นคำร้องขอให้ศาลมีคำสั่งบังคับผู้ชุมนุม เพราะหากเจ้าหน้าที่จะดำเนินการใช้อำนาจเด็ดขาดปราบปรามประชาชนแล้ว อาจมีผลกระทบต่อประชาชนที่บริสุทธิ์ เพราะผู้ชุมนุมมีเป็นจำนวนมาก</p>
<p>ต่อมา <persName>พล.ต.ต. อนุชัย เล็กบำรุง</persName> ผบก.น.5 เข้าเบิกความสรุปว่า  ได้นำประกาศฉบับที่ 5 และ 6 ไปมอบให้แกนนำและผู้ชุมนุมกลุ่มเสื้อแดงทราบคำสั่งให้ออกจากถนนราชประสงค์ และห้ามข้าถนน 11 สายสำคัญแล้ว เพราะประชาชนได้รับความเดือดร้อน โดยในบริเวณนั้นเป็นสถานที่ตั้งธุรกิจสำคัญและเป็นแหล่งท่องเที่ยวมีนักท่อง เที่ยวจำนวนไม่สามารถเดินทางเข้าออกได้โดยสะดวกตามปกติ โดยได้ประสานเจรจากับแกนนำแล้วยอมเปิดช่องทางเดินรถ 1 ช่องทาง แต่เมื่อผู้ชุมนุมมารวมตัวกันจำนวนมากช่องทางดังกล่าวก็ถูกปิดไปโดยปริยาย โดยการชุมนุมปรากฏว่ามีการกระทบกระทั่งกับประชาชนเป็นระยะ อาทิ เหตุการณ์มีผู้ขับรถยนต์ชน จยย.ของผู้ชุมนุมล้มเสียหาย จึงถูกกรูเข้าไปรุมทำร้าย เจ้าหน้าที่ต้องเข้าไปห้าม และมีการแจ้งความเป็นคดีความกันต่อมา</p>
<p>ด้าน <persName>พล.ต.ต. ภาณุ เกิดลาภผล</persName> รอง ผบช.น.  ซึ่งรับผิดชอบงานจราจร เบิกความสรุปว่า การชุมนุมของเสื้อแดงบนถนนราชประสงค์ ซึ่งเป็นจุดศูนย์กลางเชื่อมต่อการคมนามของกรุงเทพฯ ส่งผลกระทบให้ประชาชนที่ใช้รถใช้ถนนต้องหลีกเลี่ยงเส้นทาง โดยประชาชนที่มาจากถนนสีลม-สาทร จะมุ่งหน้าไปถนนวิภาวดีรังสิต ต้องอ้อมไปใช้ถนนพญาไทขาออก หากมาจากถนนพระราม 1 ต้องเลี่ยงไปใช้ถนนพญาไท ที่มาจากถนนสุขุมวิท ต้องเลี่ยงไปใช้ถนนวิทยุและพระราม4  ทำให้การจราจรติดขัดหนาแน่นต่อเนื่อง ขณะที่รพ.ตำรวจจากเดิมที่ผู้ป่วยไร้ญาติสามารถเข้าใช้บริการได้ 3 ช่องทาง เหลือเข้าได้เพียงช่องทางเดียวคือถนนอังรีดูนังต์ ซึ่งทางโรงพยาบาลได้ทำแบบสอบถามผู้ป่วยและญาติที่มาใช้บริการในวันที่ 4 เมษายน ที่มีการชุมนุม จำนวน 116 คน พบว่าร้อยละ 84.7 ได้รับความไม่สะดวกในการเดินทาง และร้อยละ 82.9 ได้รับความไม่สะดวกจากเสียงรบกวน นอกจากนี้รถโดยสารประจำทางกว่า 20 สายต้องหยุด-และเปลี่ยนเส้นทางการให้บริการทำให้ประชาชนได้รับความเดือดร้อน</p></body>
</news>
