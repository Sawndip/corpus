<teiHeader>
<fileDesc>
<titleStmt>
  <title>โจรลักเครื่องเสียงเครียด ผูกคอตายคาห้องขัง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-13 23:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051616  </bibl>
</sourceDesc>
</fileDesc>
</teiHeader>
<news>
<headline>โจรลักเครื่องเสียงเครียด ผูกคอตายคาห้องขัง</headline>
<lead>ผู้ต้องหาคดีลักเครื่องเสียงเครียด ถูกขังในห้องขังคนเดียว ใช้เสื้อยืดผูกคอตายกับลูกกรงห้องขัง สน.ชนะสงคราม  ดับอนาถ</lead>
<neck></neck>
<body><p>เมื่อเวลา 15.00 น. วันนี้ (13 เม.ย.) <persName>ร.ต.ท.จำรัส ดอกไม้เทศ</persName> พนักงานสอบสวน (สบ 1) สน.ชนะสงคราม รับแจ้งจากสิบเวรควบคุมผู้ต้องหาว่า มีผู้ต้องหาผูกคอตายภายในห้องขังของโรงพัก จึงรุดไปตรวจสอบพร้อมเจ้าหน้าที่แพทย์นิติเวชโรงพยาบาลรามาธิบดี พนักงานอัยการ และเจ้าหน้าที่มูลนิธิป่อเต็กตึ๊ง</p>
<p>ที่เกิดเหตุเป็นห้องขังบริเวณชั้น 2 ของโรงพัก เจ้าหน้าที่พบศพ<persName>นายเทพนม หงส์ร่อน</persName> อายุ 32 ปี ผู้ต้องหาคดีลักทรัพย์เครื่องเสียงติดรถยนต์ จากบริเวณถนนตะนาว แขวงศาลเจ้าพ่อเสือ เขตพระนคร ที่เพิ่งถูกจับกุมตัวมาควบคุมไว้ที่โรงพักเมื่อช่วงเช้าที่ผ่านมา สภาพศพใช้เสื้อยืดคอกลมสีขาวผูกคอตัวเองกับลูกกรงห้องขัง ตรวจสอบตามร่างกายไม่พบบาดแผลการถูกทำร้ายแต่อย่างใด</p>
<p>เบื้องต้นเจ้าหน้าที่สันนิษฐานว่า <persName>นายเทพนม</persName> น่าจะฆ่าตัวตายเพราะความเครียดที่ถูกจับกุมตัวมาดำเนินคดีและอยู่ในห้องขัง เพียงลำพัง จึงได้ตัดสินใจใช้เสื้อยืดที่สวมใส่มาผูกคอตัวเองกับลูกกรงห้องขังจนเสีย ชีวิตดังกล่าว อย่างไรก็ตาม เจ้าหน้าที่ตำรวจจะส่งศพผู้ตายไปทำการชันสูตรเพื่อหาสาเหตุการตายอย่าง ละเอียดอีกครั้ง พร้อมกับติดต่อญาติมารับศพไปบำเพ็ญกุศลตามพิธีทางศาสนาต่อไป</p></body>
</news>
