<teiHeader>
<fileDesc>
<titleStmt>
  <title>อสส.สั่งอัยการเจ้าของสำนวนคดียึดทรัพย์เข้าฟังคำพิพากษาครบทีม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-25 09:43:31  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267065833&catid=17  </bibl>
</sourceDesc>
</fileDesc>
</teiHeader>
<news>
<headline>อสส.สั่งอัยการเจ้าของสำนวนคดียึดทรัพย์เข้าฟังคำพิพากษาครบทีม</headline>
<lead></lead>
<neck></neck>
<body><p><persName>นายจุลสิงห์ วสันตสิงห์</persName> อัยการสูงสุด กล่าวเมื่อวันที่ 25 กุมภาพันธ์ว่า ในวันที่ 26 กุมภาพันธ์นี้ ตนได้สั่งการให้ทีมของอธิบดีอัยการคดีพิเศษเป็นผู้ดูแลคดียึดทรัพย์จำนวน 76,000 ล้านบาท ของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ให้เข้าฟังคำพิพากษาในวันดังกล่าวอย่างครบถ้วน เพราะถือว่าเป็นหน้าที่ของอัยการ ในฐานะทนายความของแผ่นดินที่ต้องปฏิบัติการตามภาระหน้าที่ที่ได้รับมอบหมายอยู่แล้ว ไม่ว่าคำตัดสินจะออกมาในรูปแบบใด ก็ถือว่าหน้าที่ของอัยการเสร็จสมบูรณ์แล้ว แต่ตนไม่ต้องเดินทางไปฟังด้วยตนเอง เนื่องจากได้มอบหมายให้ทีมอัยการไปแล้ว</p>
<p>สำหรับทีมอัยการที่รวบรวมสำนวนและทำคำแถลงปิดคดี รวมเวลาประมาณ 3 ปี ได้แก่ <persName>นายเศกสรรค์ บางสมบุญ</persName> อธิบดีอัยการสำนักคดีเศรษฐกิจและทรัพยากร <persName>นายธนพิชญ์ มูลพฤกษ์</persName> อธิบดีอัยการสำนักงานคดีพิเศษ ที่ต้องนำทีมอัยการทุกคนเข้าฟังคำพิพากษาในครั้งนี้</p></body>
</news>
