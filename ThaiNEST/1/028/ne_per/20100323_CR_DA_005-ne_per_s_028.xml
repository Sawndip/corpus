<teiHeader>
<fileDesc>
<titleStmt>
  <title>เด็กแว้นโหดยกพวกถล่มอริตาย1-เจ็บ3  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 07:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55679  </bibl>
</sourceDesc>
</fileDesc>
</teiHeader>
<news>
<headline>เด็กแว้นโหดยกพวกถล่มอริตาย1-เจ็บ3</headline>
<lead></lead>
<neck></neck>
<body><p>เด็กแว้นพัทยา “แก๊งป่าช้าจีน” สุดโหด ยกพวกกว่า 20 คน ปิดถนน ชักอาวุธปืนทั้ง 9 มม.-.38-ลูกซอง กราดยิงใส่คู่อริ กระสุนทะลุเบ้าตาตายคาที่ 1 เจ็บสาหัสอีก 3 ราย คาดมีเรื่องเขม่นกันในงานคอนเสิร์ต “พัทยา มิวสิคเฟสฯ” ตามไล่ฆ่าโหด ตร.เร่งหาเบาะแส ไล่ล่าตัวมารับโทษ</p>
<p>ล่าแก๊งเด็กแว้นพัทยาสุดโหดยิงอริตายเจ็บครั้งนี้ เกิดขึ้นเมื่อเวลา 02.00 น. วันที่ 22 มี.ค. <persName>พ.ต.ท.พงษ์สวัสดิ์ วงษ์วาน</persName> สวส.สภ.เมืองพัทยา จ.ชลบุรี ได้รับแจ้งเหตุแก๊งวัยรุ่นใช้อาวุธปืนไล่ยิงกันมีผู้เสียชีวิตและบาดเจ็บบน ถนนสุขุมวิท ใต้สะพานต่างระดับทางหลวงหมายเลข 7 (สายชลบุรี-พัทยา) ฝั่งขาเข้าชลบุรี ก่อนถึงปั๊ม ปตท. พัทยาเหนือประมาณ 50 เมตร หมู่ 6 ต.นาเกลือ จึงรีบไปสอบสวนพร้อม <persName>พ.ต.อ.นันทวุฒิ สุวรรณละออง</persName> ผกก. <persName>พ.ต.ท.ธราเทพ ตูพานิช</persName> รอง ผกก.สส. <persName>พ.ต.ท.กฤศกร ทองอินทร์</persName> รอง ผกก.ปป.</p>
<p>ที่เกิดเหตุพบแก๊งวัยรุ่นเด็กแว้นกว่า 40 คน จอด จยย.เรียงรายอยู่ตามท้องถนนจำนวนมาก ส่วนกลางถนนพบผู้ถูกอาวุธปืนยิงได้รับบาดเจ็บนอนร้องครวญครางอยู่ 3 คน ทั้งหมดยังเป็นเยาวชน ถูกยิงด้วยปืนลูกซองเข้าที่ขาและตะโพก เจ้าหน้าที่รีบนำตัวส่งโรงพยาบาลใกล้เคียง นอกจากนี้ยังพบศพผู้เสียชีวิตนอนหงายอยู่กลางถนน ทราบชื่อ <persName>ด.ช.ไกรศร ตาลเพชร</persName> ฉายา “<persName>ก๊อต พัทยากลาง</persName>” อายุ 14 ปี นักเรียนชั้น ม.2 โรงเรียนแห่งหนึ่ง ถูกกระสุนปืนขนาด 9 มม. ยิงเข้าที่เบ้าตาขวา 1 นัด กระสุนทะลุท้ายทอย และกลางอกขวา 1 นัด กระสุนฝังใน มี จยย.ฮอนด้า เวฟ สีแดง ทะเบียน ขจน 990 ชลบุรี ของผู้ตายล้มตะแคง   อยู่ ส่วนที่ริมถนนห่างจากจุดพบศพประมาณ 20 เมตร พบปลอกกระสุนปืนขนาด 9 มม. 4 ปลอก ปลอกกระสุนปืนขนาด .380 จำนวน 3 ปลอก ปลอกกระสุนปืนลูกซองเบอร์ 12 จำนวน 2 ปลอก จึงเก็บไว้เป็นหลักฐาน</p>
<p>จากการสอบสวนเพื่อนผู้เสียชีวิต ทราบว่าก่อนเกิดเหตุ ผู้ตายกับเพื่อน ๆ ประมาณ 50 คน ได้พากันขี่ จยย.เดินทางไปเที่ยวงานคอนเสิร์ต พัทยาอินเตอร์เนชั่น แนล มิวสิค เฟสติวัล 2010 ในคืนวันสุดท้ายที่เวทีท่าเทียบเรือแหลมบาลีฮาย หลังงานจบ กลุ่มผู้ตายได้ขี่ จยย.ตามกันมาเป็นกลุ่มกว่า 40 คัน มุ่งหน้าจากพัทยาใต้ เพื่อกลับบ้านพักในย่านพัทยาเหนือ กระทั่งมาถึงจุดเกิดเหตุ มีแก๊งวัยรุ่นอีกกลุ่มหนึ่งที่ไม่เคยรู้จักมาก่อน ประมาณ 20 คน จอดรถ จยย.อยู่ริมถนน พอเห็นกลุ่มผู้ตายได้ชักอาวุธปืนออกมาหลายกระบอกแล้วกราดยิงใส่ กระสุนถูก <persName>ด.ช.ไกรศร</persName>เสียชีวิตคาที่ และถูกเพื่อนในกลุ่มได้รับบาดเจ็บไปอีก 3 ราย ส่วนคนที่รอดตายต่างก็พากันทิ้งรถวิ่งหนีไปคนละทิศละทาง หลังก่อเหตุกลุ่มคนร้ายก็พากันแยกย้ายกันขับรถ จยย.หลบหนีไปอย่างรวดเร็ว</p>
<p>ด้าน <persName>พ.ต.อ.นันทวุฒิ</persName> ผกก.สภ.เมืองพัทยา เปิดเผยว่า สาเหตุที่กลุ่มวัยรุ่นเปิดฉากยิงกันในครั้งนี้ น่าจะมาจากทั้งสองฝ่ายเคยมีเรื่องบาดหมางกันมาก่อน หรือไม่ก็มีเรื่องเขม่นกันในงานคอนเสิร์ตฯ จากการสอบปากคำเพื่อนผู้ตายในเบื้องต้น ทราบว่ากลุ่มผู้ก่อเหตุเป็นแก๊งป่าช้าจีน ที่อาศัยอยู่ในพื้นที่ อ.บางละมุง ซึ่งจะได้รวบรวมพยานหลักฐานเพื่อขออำนาจศาลออกหมายจับกุมมาดำเนินคดีต่อไป</p></body>
</news>
