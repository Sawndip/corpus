<teiHeader>
<fileDesc>
<titleStmt>
  <title>โปลิศพัทยาซิวหนุ่มซุกไอซ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 13:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55606  </bibl>
</sourceDesc>
</fileDesc>
</teiHeader>
<news>
<headline>โปลิศพัทยาซิวหนุ่มซุกไอซ์</headline>
<lead>ตำรวจพัทยาจับหนุ่มซุกไอซ์ขายงานคอนเสิร์ตพัทยามิวสิคฯคาด่าน</lead>
<neck></neck>
<body><p>ช่วงกลางดึกที่ผ่านมา (22 มี.ค.) ขณะ <persName>พ.ต.ต.โชติ ละม่อม</persName> สวป.สภ.เมืองพัทยา จ.ชลบุรี นำกำลังตั้งด่านจุดสกัดตรวจค้นอยู่บริเวณปากทางถนนพัทยาเหนือ ถนนสุขุมวิท หมู่ 6 ต.นาเกลือ อ.บางละมุง พบรถเก๋ง ฮอนด้ายาริส สีขาว ทะเบียน กค-8042 จ.ร้อยเอ็ด ขับเข้ามาอย่างมีพิรุธ จึงขอตรวจค้น พบการตรวจพบยาไอซ์ 2 ถุง น้ำหนักรวม 16.03 กรัม ซุกซ่อนอยู่ในกระเป๋ากางเกง ในรถยังพบเครื่องชั่งน้ำหนักแบบดิจิตอล 1 เครื่อง จึงยึดไว้พร้อมควบคุมตัว<persName>นายมานะ แซ่โค้ว</persName> อายุ 43 ปี อยู่บ้านเลขที่ 7/13 ม.7 แขวงแสนแสบ เขตมีนบุรี กรุงเทพมหานคร คนขับ</p>
<p>สอบสวน<persName>นายมานะ</persName> ให้การรับสารภาพว่า ซื้อยาไอซ์มาจากเพื่อนคนหนึ่งในกรุงเทพฯ หวังจะนำมาขายให้กับวัยรุ่นที่มาเที่ยวงานเทศกาลดนตรีนานาชาติ “พัทยาอินเตอร์เนชั่นแนล มิวสิค เฟสติวัล 2010” ซึ่งเป็นคืนวันสุดท้าย โดยกำลังนำไปเสนอขายตามสถานบันเทิงในเมืองพัทยา แต่มาถูกตำรวจจับเสียก่อน เบื้องต้นนำตัวส่งพนักงานสอบสวน สภ.เมืองพัทยา ดำเนินคดีตามกฎหมายต่อไป</p></body>
</news>
