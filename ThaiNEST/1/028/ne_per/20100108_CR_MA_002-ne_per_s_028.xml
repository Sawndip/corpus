<teiHeader>
<fileDesc>
<titleStmt>
  <title>รวบอดีตเทศมนตรีคดีรถชนคนตาย อาจโยงปมฆาตกรรม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-08 17:25:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1262946352&catid=17  </bibl>
</sourceDesc>
</fileDesc>
</teiHeader>
<news>
<headline>รวบอดีตเทศมนตรีคดีรถชนคนตาย อาจโยงปมฆาตกรรม</headline>
<lead></lead>
<neck></neck>
<body><p>จากกรณี <persName>พล.ต.ต.เรวัช</persName> กลิ่นเกษร ผบก.ภ.จว.กาญจนบุรี นำกำลัง ตร.สภ.ไทรโยค สภ.เมืองกาญจนบุรีและสืบสวนจังหวัดกาญจนบุรี เข้าตรวจสอบซากรถยนต์กระบะมิตซูบิชิแอล 200 แบบตอนครึ่ง สีเขียว ไม่ทราบทะเบียน ที่ตำรวจอายัดมาไว้ที่จุดตรวจวังลาน สภาพถูกตัดเหลือแต่หัวรถและกระบะรถ และบุกตรวจค้นบ้านเลขที่ 261/5 บ้านห้วยนาคราช หมู่ 7 ต.หนองหญ้า อ.เมืองกาญจนบุรี สถานที่ตัดรถยนต์คันดังกล่าว และควบคุมตัว<persName>นายอำพล แก้วพลายตา</persName> อายุ 37 ปี อยู่บ้านเลขที่ 146 หมู่ 8 ต.ทุ่งหลวง อ.ปากท่อ จ.ราชบุรี มาสอบสวนขยายผล จนเชื่อได้ว่ารถมิตซูบิชิคันที่ถูกตัดจนเหลือแต่ซากนั้น น่าจะเป็นรถคันที่ก่อเหตุขับชน<persName>นายประสาน ฝุกฝัด</persName> อายุ 52 ปี อยู่บ้านเลขที่ 345 หมู่ 3 ต.ท่าเสา อ.ไทรโยค จ.กาญจนบุรี นายกเทศมนตรีเทศบาลตำบลน้ำตกไทรโยคน้อย เสียชีวิตเมื่อวันที่ 28 ธันวาคมที่ผ่านมา ทำให้จคดีอุบัติเหตุธรรมดาอาจพลิกเป็นคดีฆาตกรรมนั้น</p>
<p>ผู้สื่อข่าวรายงานว่า ชุดสืบสวน นำโดย <persName>พ.ต.ท.พีระพจน์ ระหว่างบ้าน</persName> รักษาการ ผกก.สส.ภ.จว.กาญจนบุรี นำกำลังประสานกับ <persName>พ.ต.อ.ฉัตรชัย เสือสมิง</persName> ผกก.สภ.ไทรโยค เข้าควคุมตัว <persName>นายปิยะ รอดผึ้ง</persName> อายุ 43 ปี อยู่บ้านเลขที่ 102/3 หมู่ 3 ต.ท่าเสา อ.ไทรโยค จ.กาญจนบุรี อดีตเทศมนตรีเทศบาลตำบลน้ำตกไทรโยคน้อย มาสอบสวน โดยมี <persName>พล.ต.ต.เรวัช กลิ่นเกษร</persName> ผบก.ภ.จว.กาญจนบุรี ร่วมสอบสวนด้วยตนเอง</p>
<p>จนกระทั่งเมื่อเวลา 13.00 น. <persName>พล.ต.ต.เรวัช</persName> เรียก <persName>พ.ต.ท.พีระพจน์</persName> เข้าหารือที่ห้องทำงาน ก่อนเรียกประชุมหัวหน้าสถานีทั้ง 21 สถานีของ ภ.จว.กาญจนบุรี มาประชุม และนำภาพของคนร้าย 5 คน มาประกาศเพื่อให้ช่วยกันติดตามตัวคนร้ายที่หลบหนีมาดำเนินคดีอย่างเร่งด่วน</p>
<p><persName>พล.ต.ต.เรวัช</persName> เปิดเผยว่า หลังจากตำรวจควบคุมตัว <persName>นายปิยะ</persName>  มาสอบสวน จนรับสารภาพซัดทอดผู้ร่วมกระทำความผิดอีกหลายราย เบื้องต้นได้ดำเนินคดีกับ <persName>นายปิยะ</persName>ในข้อหาร่วมกันทำลายหลักฐานเพื่อช่วยเหลือผู้กระทำความผิด หลังพบว่า <persName>นายปิยะ</persName>เป็นผู้ประสานกับคนร้ายที่ยังหลบหนีนำอุปกรณ์มาชำแหละรถคันที่ตำรวจ ตรวจยึด เพื่อทำลายหลักฐานหลังจากก่อเหตุชนนายประสาน จนถึงแก่ความตาย</p>
<p>นอกจากนี้ ยังได้ขออนุมัติหมายจับจากศาลจังหวัดกาญจนบุรี เพิ่มอีก 3 คน นอกเหนือจาก <persName>นายอำพล</persName> ที่ถูกจับไปก่อนหน้านี้แล้ว ประกอบด้วย น<persName>ายธนวัฒน์ สมพรสุขสวัสดิ์</persName> อายุ 44 ปี อยู่บ้านเลขที่ 76/2 หมู่ 5 ต.รางหวาย อ.พนมทวน จ.กาญจนบุรี ซึ่งเป็นคนขับรถชน<persName>นายประสาน</persName> ในข้อหาขับรถโดยประมาทเป็นเหตุให้ผู้อื่นถึงแก่ความตายและหลบหนีไม่ยอมช่วย เหลือ <persName>นายวิรัตน์ กิจบุญธรรม</persName> อายุ 27 ปี และ<persName>นายวินัย กิจบุญธรรม</persName> อายุ 32 ปี อยู่บ้านเลขที่ 83/4 หมู่ 5 ต.อ่างหิน อ.ปากท่อ จ.ราชบุรี สองพี่น้อง ถูกดำเนินในข้อหาร่วมกันทำลายหลักฐานเพื่อช่วยเหลือผู้กระทำความผิด โดยทั้ง 3 ยังหลบหนีการจับกุม</p>
<p>ผบก.ภ.จว.กาญจนบุรี กล่าวด้วยว่า แนวทางการสืบสวนของตำรวจยังพุ่งเป้าไปที่ประเด็นฆาตกรรม  แต่ปัญหาสำคัญคือยังไม่มีหลักฐานเชื่อมโยงไปถึงว่าเป็นการฆาตกรรม คงต้องเร่งรวบรวมพยานหลักฐานต่างๆ โดยเร็ว ซึ่งได้กำชับให้หาพยานหลักฐานให้แน่นพอที่จะดำเนินคดีกับผู้ต้องหา ในชั้นนี้คงต้องดำเนินคดีในข้อหาชนแล้วหนีไปก่อน ซึ่งคดีนี้เป็นที่สนใจของชาวกาญจนบุรี เพราะผู้ตายมีคนรู้จักมากแทบทุกวงการ</p></body>
</news>
