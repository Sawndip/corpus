<teiHeader>
<fileDesc>
<titleStmt>
  <title>ใต้โหดกราดยิงM16 สองแม่-ลูกดับอนาถ กลางป่า"นราธิวาส"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=199682  </bibl>
</sourceDesc>
</fileDesc>
</teiHeader>
<news>
<headline>ใต้โหดกราดยิงM16 สองแม่-ลูกดับอนาถ กลางป่า"นราธิวาส"</headline>
<lead></lead>
<neck></neck>
<body><p>เมื่อวันที่ 15 กุมภาพันธ์ <persName>ร.ต.ท.เฮรามาน เจ๊ะดี</persName> ร้อยเวร สภ.ระแงะ จ.นราธิวาส รับแจ้งเหตุมีผู้ถูกยิงเสียชีวิตบริเวณป่าสวนยางพาราบนเทือกเขาลูโบะบาเดาะ หลังหมู่บ้านกูจิงลือปะ ม.4 ต.เฉลิม อ.ระแงะ จึงนำกำลังพร้อมชุดเก็บกู้ระเบิดไปตรวจสอบที่เกิดเหตุ ซึ่งต้องใช้เวลาเดินเท้าขึ้นไปบนเทือกเขาหลังโรงเรียนบ้านกูจิงลือปะประมาณ 2 กิโลเมตร พบศพ 2 แม่ลูกนอนจมกองเลือดใกล้กันใต้โคนต้นยางพารา โดยศพแรกคือ <persName>นางเจ๊ะแม๊ะ หะแย</persName> อายุ 50 ปี อยู่บ้านเลขที่ 55 ม.4 ต.เฉลิม อ.ระแงะ จ.นราธิวาส ซึ่งเป็นบุคคลต้องสงสัยตามหมายพรก.ของเจ้าหน้าที่ มีบาดแผลถูกยิงด้วยปืนเอ็ม16 บริเวณลำคอทะลุด้านหน้า แผ่นหลังและหน้าอกรวม 3 นัด ส่วนศพที่ 2 คือ <persName>น.ส.บาราตี ลาบอ</persName> อายุ 25 ปี ลูกสาว<persName>นางเจ๊ะแม๊ะ</persName> ถูกยิงด้วยกระสุนปืนชนิดและขนาดเดียวกันบริเวณหลังและหน้าอก รวม 2 นัด ตรวจสอบที่เกิดเหตุพบปลอกกระสุนปืนเอ็ม.16 ตกอยู่ 6 ปลอก จึงเก็บรวบรวมไว้เป็นหลักฐาน</p>
<p>สอบ สวน<persName>นายมะยาเซะ ลาบอ</persName> สามีของผู้ตายทราบว่า ระหว่างที่ภรรยา ลูกและตน กำลังแยกย้ายกันกรีดยางพารามีคนร้าย 1 คน แต่งกายชุดดำ ถืออาวุธปืนเอ็ม 16 เดินลงจากเทือกเขาและกราดยิงใส่ภรรยาและลูกของตน 5-6 นัดซ้อน จนภรรยาและลูกล้มทั้งยืน ตนเห็นดังนั้นจึงวิ่งหลบหนีไปขอความช่วยเหลือจากชาวบ้าน เพื่อแจ้งเจ้าหน้าที่มาทำการตรวจสอบดังกล่าว</p>
<p>ส่วนสาเหตุการสังหารครั้งนี้ เจ้าหน้าที่เชื่อว่า น่าเป็นฝีมือการกระทำของกลุ่มผู้ไม่หวังดี เพื่อฆ่าตัดตอน เกรง<persName>นางเจ๊ะแม๊ะ</persName>ซึ่งมีหมาย พรก.จะให้ข้อมูลของเครือข่ายกับเจ้าหน้าที่ตำรวจ</p></body>
</news>
