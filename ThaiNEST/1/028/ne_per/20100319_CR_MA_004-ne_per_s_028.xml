<teiHeader>
<fileDesc>
<titleStmt>
  <title>"เสธ.แดง"ยื่น4แสนประกัน"เคทอง"อีกรอบ ยันถูกกลั่นแกล้ง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-19 12:38:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268977159&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>เสธ.แดง</persName>"ยื่น4แสนประกัน"<persName>เคทอง</persName>"อีกรอบ ยันถูกกลั่นแกล้ง</headline>
<lead></lead>
<neck></neck>
<body><p>เมื่อวันที่ 19 มี.ค. <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก พร้อมทนายความ เดินทางยื่นคำร้องพร้อมหลักทรัพย์ เป็นเงินสด 400,000 บาท เพื่อขอประกันตัว<persName>นายพรวัฒน์ ทองธนสมบูรณ์</persName> หรือ<persName>เคทอง</persName> ผู้ต้องหาคดีนำเข้าสู่ระบบคอมพิวเตอร์ซึ่งข้อมูลคอมพิวเตอร์อันเป็นเท็จโดยประการที่น่าจะเกิดความเสียหายต่อความมั่นคงของประเทศหรือก่อให้เกิดความตื่นตระหนกแก่ประชาชน , มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต และพาอาวุธปืนไปในเมือง หมู่บ้าน ทางสาธารณะโดยไม่มีเหตุอันควร หลังจากที่ก่อนหน้านี้ศาลอาญา ไม่อนุญาตให้ประกันตัวเนื่องจากเกรงว่าหากปล่อยตัวชั่วคราวจะกระทำผิดซ้ำอีกโดยขณะนี้อยู่ระหว่างการพิจารณาคำร้องของศาลว่าจะอนุญาตให้ประกันตัวผู้ต้องหาหรือไม่</p>
<p><persName>พล.ต.ขัตติยะ</persName> กล่าวว่า การยื่นขอประกันตัวครั้งนี้ ได้เพิ่มหลักทรัพย์ให้<persName>นายพรวัฒน์</persName> จากเดิม 200,000 บาทเป็น 400,000บาท นอกจากนี้คำร้องประกอบการยื่นขอประกันตัวยังชี้แจงให้ศาลเห็นว่าผู้ต้องหาไม่ได้กระทำผิดตามที่ถูกกล่าวหา แต่ถูกกลั่นแกล้งตัดต่อ คลิปภาพและเสียงนำไปโพสต์ลงในเว็บไซด์ www.youtube.com ก่อนนำมาเผยแพร่ในเว็บไซด์ผู้จัดการออนไลน์ซึ่งเป็นฝ่ายตรงข้ามกับกลุ่มคนเสื้อแดง ประจวบกับเกิดเหตุระเบิด 5 จุด ที่ หน้าธนาคารกรุงเทพขึ้นพอดี เป็นเหตุให้ผู้ต้องหาถูกเจ้าหน้าที่ตำรวจจับกุมดำเนินคดี </p></body>
</news>
