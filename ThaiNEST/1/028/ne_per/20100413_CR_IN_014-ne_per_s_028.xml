<teiHeader>
<fileDesc>
<titleStmt>
  <title>ผู้ว่าฯกาญจน์ เฝ้าระวังเหตุวินาศกรรม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-13 19:28:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220963  </bibl>
</sourceDesc>
</fileDesc>
</teiHeader>
<news>
<headline>ผู้ว่าฯกาญจน์ เฝ้าระวังเหตุวินาศกรรม</headline>
<lead>ผู้ ว่าฯกาญจนบุรี สั่งเฝ้าระวังเขื่อนใหญ่ในจังหวัด หลังมีการวางระเบิดเสาไฟฟ้าแรงสูงที่ จ.อยุธยา</lead>
<neck></neck>
<body><p><persName>นายเริงศักดิ์ มหาวินิจฉัยมนตรี</persName> ผู้ว่าราชการจังหวัดกาญจนบุรี เปิดเผย ถึงกรณีการก่อเหตุลอบวางระเบิดซีโฟร์ เสาไฟฟ้าแรงสูง ในพื้นที่จังหวัดพระนครศรีอยุธยาว่า มีหลายฝ่ายเป็นห่วงและวิตกกังวลว่า อาจจะเกิดเหตุการณ์ในลักษณะดังกล่าวขึ้นในจังหวัดกาญจนบุรี โดยพยายามทำลายระบบกระแสไฟฟ้า ซึ่งจังหวัดกาญจนบุรี มีเขื่อนขนาดใหญ่ที่เป็นแหล่งผลิตกระแสไฟฟ้าหลักให้กับ
ประเทศ รวมทั้ง ยังเป็นเส้นทางที่นำก๊าซธรรมชาติ จากแหล่งยาดานาในประเทศพม่า ส่งไปผลิตกระแสไฟฟ้ายังโรงไฟฟ้าจังหวัดราชบุรี จึงเสี่ยงต่อการก่อเหตุดังกล่าวนั้น ตนขอชี้แจงว่า จากข้อมูลการข่าวของหลายฝ่าย ระบุว่า กลุ่มแนวร่วมประชาธิปไตยต่อต้านเผด็จการ (นปช.) กาญจนบุรี ไม่มีแนวโน้มในการก่อความไม่สงบเรียบร้อยในลักษณะดังกล่าว</p>
<p>ผู้ว่าราชการจังหวัดกาญจนบุรี กล่าวต่อว่า เราไม่ได้ประมาท โดยทางจังหวัดได้ร่วมกับทางตำรวจ ทหาร และอาสาสมัคร จัดวางอัตรากำลังพร้อมทั้งระบบมาตรการในการรักษาความปลอดภัยเพื่อเฝ้าระวัง และรักษาความปลอดภัยในทุกๆ ด้านของจังหวัด รวมทั้งสถานที่สำคัญต่างๆ อย่างต่อเนื่องต่อไป จนกว่าสถานการณ์บ้านเมืองจะสงบลง</p></body>
</news>
