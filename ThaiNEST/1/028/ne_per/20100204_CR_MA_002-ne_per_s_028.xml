<teiHeader>
<fileDesc>
<titleStmt>
  <title>อัยการสั่งจับ"สนธิ"ส่งฟ้องคดีหมิ่นเบื้องสูง นำคำปราศรัย"ดา ตอร์ปิโด"เผยแพร่ซ้ำ ไม่รอผลฎีกา  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-04 20:10:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265270598&catid=17  </bibl>
</sourceDesc>
</fileDesc>
</teiHeader>
<news>
<headline>อัยการสั่งจับ"<persName>สนธิ</persName>"ส่งฟ้องคดีหมิ่นเบื้องสูง นำคำปราศรัย"<persName>ดา ตอร์ปิโด</persName>"เผยแพร่ซ้ำ ไม่รอผลฎีกา</headline>
<lead></lead>
<neck></neck>
<body><p><persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา กล่าวเมื่อวันที่ 4  กุมภาพันธ์  ถึงกรณีที่<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย หัวหน้าพรรคการเมืองใหม่ เลื่อนเข้ารายงานตัวกรณีที่อัยการมีความเห็นสั่งฟ้องในความผิดฐานหมิ่น เบื้องสูง กรณีนำคำปราศรัยของ <persName>น.ส.ดารณี ชาญเชิงศิลปะกุล</persName> หรือ <persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ ซึ่งถูกศาลพิพากษาจำคุก 18 ปี ในคดีหมิ่นเบื้องสูง มาเผยแพร่ซ้ำบนเวทีพันธมิตรฯ เมื่อวันที่ 20 กรกฎาคม 2551  โดยอ้างว่าอยู่ระหว่างการยื่นถวายฎีกาขอพระราชทานอภัยโทษว่า ตามข้อกฎหมายแล้วเมื่ออัยการมีความเห็นสั่งฟ้อง <persName>นายสนธิ</persName> ผู้ต้องหาแล้วจะต้องนำตัวไปยื่นฟ้องเป็นจำเลยต่อศาล กระบวนการต้องดำเนินการต่อไป โดยอัยการได้มีหนังสือแจ้งให้พนักงานสอบสวน  สน.ดุสิต ไปดำเนินการติดตามตัว<persName>นายสนธิ</persName>มาให้อัยการส่งฟ้องแล้ว ส่วนจะต้องขอศาลอนุมัติหมายจับมาส่งฟ้องหรือไม่นั้นเป็นอำนาจหน้าที่ของ พนักงานสอบสวนเจ้าของคดีที่รับผิดชอบในการติดตามตัว<persName>นายสนธิ</persName>มาให้อัยการ</p>
<p>ทั้งนี้ การที่<persName>นายสนธิ</persName> ยื่นถวายฎีกาขอพระราชทานอภัยโทษ ทั้งที่ศาลยังไม่ได้พิจารณาพิพากษาลงโทษจำคุก  นั้น <persName>นายกายวิทธิ์</persName> กล่าวว่า  โดยทั่วไปการยื่นถวายฎีกาทำได้ใน  2 กรณี คือ กรณีราษฎรที่ได้รับความเดือดร้อนเรื่องทั่วไป ซึ่งสามารถยื่นถวายฎีกาผ่านทางผู้ว่าราชการจังหวัด หรือสำนักพระราชวัง อีกกรณีคือยื่นถวายฎีกาเรื่องคดี ซึ่งถูกศาลพิพากษาจำคุกและคดีสิ้นสุดแล้วให้ลงโทษประหารชีวิตหรือจำคุกตลอด ชีวิต ยื่นผ่านกระทรวงยุติธรรม ซึ่งกรณีของนายสนธิ ไม่ทราบว่า จะเข้าหลักเกณฑ์ที่กระทรวงยุติธรรมกำหนดไว้หรือไม่ หรือสำนักพระราชวังจะรับฎีกาไว้หรือไม่ ซึ่งอัยการคงไม่รอและแจ้งให้พนักงานสอบสวนติดตามตัวมาส่งอัยการเพื่อยื่น ฟ้องศาลแล้ว ส่วนภายหลังจะมีพระบรมราชวินิจฉัยมาอย่างไร ก็สามารถดำเนินการให้เป็นไปตามพระบรมราชวินิจฉัยได้</p>
<p><persName>นายธาริต เพ็งดิษฐ์</persName> อธิบดีกรมสอบสวนคดีพิเศษ (ดีเอสไอ) ในฐานะโฆษกกระทรวงยุติธรรม กล่าวว่า เรื่องการทูลเกล้าฯขอพระราชทานอภัยโทษผ่านกระทรวงยุติธรรมต้องเป็นกรณีที่ ศาลพิพากษาให้คดีถึงที่สุดแล้ว คาดว่ากรณีของ<persName>นายสนธิ</persName>น่าจะเป็นการถวายฎีกาเรื่องทุกข์ร้อนทั่วไป อาจยื่นไปที่สำนักราชเลขาธิการโดยตรง</p>
<p>ส่วนความคืบหน้าคดีคนร้ายใช้อาวุธสงครามยิงถล่ม<persName>นายสนธิ</persName> <persName>พล.ต.อ.ปทีป ตันประเสริฐ</persName> รรท.ผบ.ตร. กล่าวว่า อยู่ในความรับผิดชอบของ <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. มีความคืบหน้าเรื่อยๆ แต่ไม่เร็วอย่างที่สังคมคาดหวัง ยืนยันว่ายังเดินหน้าไม่หยุด </p></body>
</news>
