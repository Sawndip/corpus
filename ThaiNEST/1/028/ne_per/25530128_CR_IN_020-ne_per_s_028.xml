<teiHeader>
<fileDesc>
<titleStmt>
  <title>ขู่ฟันคนให้ที่ซ่อนนศ.รุมยำช่างซ่อมมือถือ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-28 15:18:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=20865  </bibl>
</sourceDesc>
</fileDesc>
</teiHeader>
<news>
<headline>ขู่ฟันคนให้ที่ซ่อนนศ.รุมยำช่างซ่อมมือถือ</headline>
<lead>เจ้าหน้าที่ตำรวจ ระบุ กำลังเจ้าหน้าที่คุมเข้ม 2 สถาบัน อุเทน-ปทุมวัน ควบคุมสถานการณ์ ไม่ให้เกิดความรุนแรงได้ เล็ง เอาผิดคนให้ความช่วยเหลือผู้กระทำผิด กรณีทำร้ายช่างซ่อมมือถือ</lead>
<neck></neck>
<body><p><persName>พล.ต.ต.สุเมธ เรืองสวัสดิ์</persName> รองผู้บัญชาการตำรวจนครบาล เปิดเผยถึง มาตรการการดูแลรักษาความปลอดภัย เหตุทะเลาะวิวาท นักศึกษา มหาวิทยาลัยเทคโนโลยีราชมงคลตะวันออก วิทยาเขตอุเทนถวาย กับสถาบันเทคโนโลยี ปทุมวัน ว่า กำลังเจ้าหน้าที่ตำรวจ ที่ส่งไปดูแลภายในสถาบันทั้งสองนั้น น่าจะควบคุมสถานการณ์ ไม่ให้เกิดความรุนแรงได้</p>
<p>ส่วนคดีต่างๆ ได้ให้ฝ่ายสืบสวนสอบสวนออกติดตามจับกุม นักศึกษาปทุมวัน ทั้ง 7 คน ที่รุมทำร้ายร่างกายช่างซ่อมโทรศัพท์มือถือ ซึ่งทั้งหมด ถูกออกหมายจับแล้ว นอกจากนี้ <persName>พล.ต.ต.สุเมธ</persName> ยังฝากเตือนไปถึงผู้ที่ให้การสนับสนุนช่วยเหลือ ในการหลบหนี หรือให้ที่พักพิง ก็อาจจะถูกดำเนินคดี ในทุกข้อหา ที่เกี่ยวข้องด้วย</p></body>
</news>
