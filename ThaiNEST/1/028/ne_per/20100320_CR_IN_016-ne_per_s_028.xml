<teiHeader>
<fileDesc>
<titleStmt>
  <title>ศปก.ตร.บอกมีม็อบแดงหลงทางเข้าพารากอน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 16:14:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217221  </bibl>
</sourceDesc>
</fileDesc>
</teiHeader>
<news>
<headline>ศปก.ตร.บอกมีม็อบแดงหลงทางเข้าพารากอน</headline>
<lead>โฆษก ศปก.ตร.เผย มีขบวนเสื้อแดงพระโขนงหลงทาง ผ่านสยามพารากอน กว่า 2,000 คน ส่งกลับเข้าแถวแล้ว ด้าน รรท.ผบ.ตร.บอก ดูแลขบวนให้ดีที่สุด ห่วง จร.อัมพาตทั่วกรุง</lead>
<neck></neck>
<body><p><persName>พล.ต.ต.ประวุฒิ ถาวรศิริ</persName> โฆษกศูนย์ปฏิบัติการสำนักงานตำรวจแห่งชาติ เปิดเผยความเคลื่อนไหวล่าสุด การเคลื่อนขบวนไปตามถนนสายต่างๆ ในพื้นที่กรุงเทพมหานคร ของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ว่า จากการติดตาม และประเมินสถานการณ์ล่าสุด ของ ศปก.ตร. ยังไม่พบว่า มีเหตุการณ์รุนแรงใดเกิดขึ้น มีเพียงสภาพการจราจรที่ติดขัดอย่างหนัก เนื่องจากกลุ่มผู้ชุมนุม มีเป็นจำนวนมาก และขบวนค่อนข้างยาว ขณะเดียวกันเมื่อ เวลา 14.00 น.ได้มีกลุ่มคนเสื้อแดง จำนวนกว่า 2,000 คน เคลื่อนขบวนผ่านบริเวณหน้าห้างสรรพสินค้าสยามพารากอน ถนนพระราม 1 ซึ่งจากการตรวจสอบ พบว่า เป็นกลุ่มคนเสื้อแดง ที่เดินทางมาจากเขตพระโขนง เพื่อเข้าร่วมขบวน แต่ได้หลุดขบวน ซึ่งเจ้าหน้าที่สามารถอำนวยความสะดวกด้านการจราจรบริเวณดังกล่าวได้แล้ว ส่วนกลุ่มผู้ชุมนุม ได้เคลื่อนขบวนมุ่งหน้าสมทบ
กับกลุ่มขบวนใหญ่ที่ถนนพระราม 4 แล้ว เช่นกัน</p>
<p>อย่างไรก็ตาม โฆษกศูนย์ปฏิบัติการสำนักงานตำรวจแห่งชาติ ยังกล่าวด้วยว่า <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ ได้สั่งกำชับให้เจ้าหน้าที่ตำรวจทุกคน ปฏิบัติหน้าที่ด้วยความอดทน และดูแลเรื่องการจราจรให้กระทบกับประชาชนให้น้อยที่สุดด้วย</p></body>
</news>
