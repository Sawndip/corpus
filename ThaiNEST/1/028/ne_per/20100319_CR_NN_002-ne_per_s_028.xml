<teiHeader>
<fileDesc>
<titleStmt>
  <title>ออกหมายจับ “สุภรณ์-ธีระชัย” เบี้ยวฟังคำพิพากษา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-19 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=203989  </bibl>
</sourceDesc>
</fileDesc>
</teiHeader>
<news>
<headline>ออกหมายจับ “<persName>สุภรณ์</persName>-<persName>ธีระชัย</persName>” เบี้ยวฟังคำพิพากษา</headline>
<lead></lead>
<neck></neck>
<body><p>ศาลอาญา มีคำสั่งออกหมายจับ <persName>นายสุภรณ์ อัตถาวงศ์</persName> แกนนำนปช.อดีตส.ส.นครราชสีมา พรรคไทยรักไทย และ <persName>นายธีระชัย แสนแก้ว</persName> อดีต ส.ส.อุดรธานี พรรคไทยรักไทย จำเลยคดีหมิ่นประมาทผู้อื่นโดยโฆษณา ที่<persName>นายอภิสิทธิ์ เวชชาชีวะ</persName> เป็นโจทก์ยื่นฟ้อง เมื่อเดือนมิถุนายน พ.ศ.2545</p>
<p>จากกรณี ที่ทั้ง 2 ขณะเป็น ส.ส.รัฐบาล <persName>พ.ต.ท.ทักษิณ ชินวัตร</persName> ตั้งโต๊ะแถลงข่าวกล่าวหา<persName>นายอภิสิทธิ์</persName> มีพฤติการณ์ร่ำรวยผิดปกติ เนื่องจากการยื่นบัญชีทรัพย์สิน พบยอดเงินเพิ่ม 20 ล้านบาท โดยคำสั่งออกหมายจับ จำเลยทั้ง 2 ดังกล่าว เนื่องจากทั้ง 2 ไม่เดินทางมาฟังคำพิพากษาของศาลฎีกา ที่ศาลอาญานัดไว้วันนี้ ศาลจึงให้ออกหมายจำเลยมาฟังคำพิพากษาอีกครั้ง ในวันที่ 21 เม.ย.นี้ เวลา 09.00 น.</p>
<p>โดยคดี ดังกล่าวศาลอุทธรณ์และศาลชั้นต้น มีคำพิพากษาให้จำคุก<persName>นายสุภรณ์</persName> 12 เดือน ปรับ 20,000 บาท และจำคุก<persName>นายธีระชัย</persName> 6 เดือน ปรับ 10,000 บาท แต่เนื่องจาก จำเลยทั้ง 2 ไม่เคยต้องโทษคดีอาญามาก่อน จึงให้รอลงอาญา 2 ปี</p></body>
</news>
