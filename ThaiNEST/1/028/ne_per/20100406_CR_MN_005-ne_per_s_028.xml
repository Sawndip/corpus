<teiHeader>
<fileDesc>
<titleStmt>
  <title>ปาบึ้มเอ็ม 67 สนง.ผู้รับเหมา คาดขัดธุรกิจ!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-06 15:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047780  </bibl>
</sourceDesc>
</fileDesc>
</teiHeader>
<news>
<headline>ปาบึ้มเอ็ม 67 สนง.ผู้รับเหมา คาดขัดธุรกิจ!</headline>
<lead>คนร้ายลอบปาบึ้มระเบิดเอ็ม 67 ใส่สำนักงานในซอย วิภาฯ 44 กลางดึก โชคดีไม่มีใครอยู่ มีเพียงหน้าต่างและประตูได้รับความเสียหาย ตร.คาดขัดแย้งทางธุรกิจ หลังสอบประวัติเจ้าของบ้านไม่ยุ่งเกี่ยวการเมือง</lead>
<neck></neck>
<body><p>วันนี้ (6 เม.ย.) <persName>พ.ต.ท.สุชัย แสงส่อง</persName> พนักงานสอบสวน (สบ2) สน.พหลโยธิน ได้รับแจ้งเหตุคนร้ายปาระเบิดเข้าไปบ้านเลขที่ 48 หมู่บ้านมงคลนิเวศน์ ซอยวิภาวดี 44 แขวงลาดยาว จตุจักร กทม.</p>
<p>ที่เกิดเหตุเป็นบ้านพักอาศัยและสำนักงานของบริษัท ชินทรัพย์วัฒนา จำกัด 2 ชั้น โดยชั้นแรกเปิดเป็นสำนักงานส่วนชั้นที่สองเป็นที่พักอาศัย จากการสอบสวนทราบว่าเมื่อเวลาประมาณ 02.30 น.เจ้าหน้าที่ รปภ.ประจำหมู่บ้านได้ยินเสียงดังคล้ายวัตถุระเบิด จึงเดินทางไปตรวจสอบดู เมื่อไปถึงบริเวณหน้าบ้านก็พบเพียงดินปืน แต่ไม่พบลักษณะต้องสงสัยอย่างอื่น โดยบ้านหลังดังกล่าวขณะนั้นไม่มีผู้ใดพักอยู่อาศัย ซึ่งปัจจุบันอยู่ในสภาพซ่อมแซม และกำลังต่อเติม</p>
<p>ต่อมาเมื่อเวลา 08.30 น.คนงานก่อสร้างที่จะเข้าทำงานในบ้านหลังดังกล่าวได้พบหลุม และเศษวัสดุ จึงโทร.แจ้งตำรวจให้เข้าตรวจสอบ จากการการตรวจสอบพบหลุมเป็นบริเวณกว้าง ขนาด 25 ซม.และยังพบสะเก็ดระเบิด กระเดื่องนิรภัย สลักนิรภัย ตกอยู่บริเวณประตูและหน้าต่างในที่เกิดเหตุ นอกจากนี้ แรงระเบิดยังทำให้กระจกหน้าต่างจำนวน 12 บาน แตกเสียหาย โชคดีไม่มีผู้ใดได้รับบาดเจ็บ</p>
<p>จากการตรวจสอบพบว่า ระเบิดที่คนร้ายใช้ปาเป็นระเบิดชนิดเอ็ม 67 ทั้งนี้ บ้านหลังดังกล่าวมีเจ้าของบ้านชื่อ <persName>นายอานนท์ วิริยพันเลิศ</persName> อายุ 47 ปี ปัจุบันพักอาศัยอยู่บ้านเลขที่ 35/240 หมู่ 8 ต.บางตลาด อ.ปากเกร็ด จ.นนทบุรี เบื้องต้นผู้เสียหายไม่มีตำแหน่ง หรือบทบาทสำคัญทางการเมือง เจ้าหน้าที่จึงมุ่งประเด็นไปที่ความขัดแย้งทางธุรกิจ</p></body>
</news>
