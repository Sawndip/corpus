<teiHeader>
<fileDesc>
<titleStmt>
  <title>ผู้ต้องหาเหตุการณ์ยิงกันในตลาดคลองเตยมอบตัว  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/22004  </bibl>
</sourceDesc>
</fileDesc>
</teiHeader>
<news>
<headline>ผู้ต้องหาเหตุการณ์ยิงกันในตลาดคลองเตยมอบตัว</headline>
<lead>กรุงเทพฯ 17 ก.พ. - ผู้ต้องหาที่ถูกศาลออกหมายจับจากเหตุการณ์ยิงกันในตลาดคลองเตยจนมีผู้ได้รับบาดเจ็บ เมื่อวันที่ 7 กุมภาพันธ์ที่ผ่านมา ได้เข้ามอบตัวสู้คดีทั้งหมดแล้ว</lead>
<neck></neck>
<body><p><persName>นายวิวัฒน์ เทพสุภา</persName> <persName>นายปรมี เทพมณี</persName>  <persName>นายจิระศักดิ์ แพบรรยง</persName>  <persName>นายเอก กลิ่นแก้ว</persName>  ผู้ต้องหาตามหมายจับของศาลอาญากรุงเทพใต้ ในข้อหาร่วมกันทำให้เกิดระเบิดจนเป็นเหตุให้ผู้อื่นได้รับอันตรายสาหัส  ร่วมกันพยายามฆ่าผู้อื่นโดยไตร่ตรองไว้ก่อน  ร่วมกันพาอาวุธไปในเมือง หรือทางสาธารณะโดยไม่ได้รับอนุญาต และร่วมกันมีและใช้ลูกระเบิด อันเป็นเครื่องกระสุนที่นายทะเบียนออกใบอนุญาตให้ไม่ได้  พร้อมด้วย <persName>นางมะณี</persName> และ <persName>น.ส.สุภัทรา กระตือหน</persName> 2 แม่ลูก ซึ่งเป็นกลุ่มผู้ค้ารายเก่า และถูกออกหมายจับในข้อหาร่วมกันพยายามฆ่าผู้อื่นโดยไตร่ตรองไว้ก่อน โดยเป็นผู้จ้างวานใช้หรือยุยงส่งเสริมหรือด้วยวิธีอื่นใด เข้ามอบตัวกับพนักงานสอบสวน สน.ท่าเรือ โดยปฏิเสธทุกข้อกล่าวหา พร้อมนำหลักฐานภาพถ่ายจากกล้องวีดีโอวงจรปิดภายในตลาดคลองเตย และพยานบุคคลอีกจำนวนหนึ่งมายืนยันว่า ขณะเกิดเหตุวุ่นวาย เมื่อวันที่ 7 กุมภาพันธ์  ผู้ต้องหาทั้งหมดไม่ได้อยู่ในเหตุการณ์ โดยอ้างว่าออกไปจากจุดเกิดเหตุก่อนที่จะมีเหตุการณ์วุ่นวายเกิดขึ้น</p>
<p>พนักงานสอบสวนจึงสอบปากคำผู้ต้องหาและพยานไว้ประกอบสำนวน ผู้ต้องหาทั้งหมดยื่นหลักทรัพย์เป็นโฉนดที่ดินมูลค่า 4 ล้านบาท ขอประกันตัว ขณะนี้อยู่ระหว่างการพิจารณาว่าจะให้ประกันตัวหรือไม่.-สำนักข่าวไทย</p></body>
</news>
