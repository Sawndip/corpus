<teiHeader>
<fileDesc>
<titleStmt>
  <title>ปอศ.ทลายแหล่งปลอมน้ำปลาดัง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-28 07:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45345  </bibl>
</sourceDesc>
</fileDesc>
</teiHeader>
<news>
<headline>ปอศ.ทลายแหล่งปลอมน้ำปลาดัง</headline>
<lead></lead>
<neck></neck>
<body><p>ตำรวจปอศ. นำกำลังทลายโกดังขนาดเล็ก ซุกซอสปรุงรส-น้ำปลาปลอมยี่ห้อดัง ในพื้นที่อ.วัดสิงห์ จ.ชัยนาท ยึดของกลางได้ 374 ขวด ตะครับสาววัย 34 ปี ดำเนินคดี ขณะเดียวกันเข้ายึดของกลางเสื้อผ้าแบรนด์เนมละเมิดลิขสิทธิ์เฉียดหมื่นตัว พื้นที่บางกรวยเมืองนนทบุรี แต่คนร้ายรู้ทันหลบหนีไปก่อนตำรวจไปถึง</p>
<p>ที่ บก.ปอศ. เมื่อเวลา 11.30 น. วันที่ 27 ม.ค. <persName>พล.ต.ต.โกวิทย์ วงศ์รุ่งโรจน์</persName> ผบก.ปอศ. แถลงจับกุมสินค้าละเมิดทรัพย์สินทางปัญญาประเภทซอสปรุงรส น้ำปลา และเสื้อผ้าละเมิดเครื่องหมายการค้ายี่ห้อดัง รวมมูลค่ากว่า 5 ล้านบาท โดย <persName>พ.ต.อ. ปรัชญา ประสานสุข</persName> ผกก.4 บก.ปอศ.ได้สืบทราบว่า ภายในบ้านเลขที่ 63 หมู่ 11 ต.มะขามเฒ่า อ.วัดสิงห์ จ.ชัยนาท เป็นแหล่งเก็บสินค้าประเภทซอสปรุงรส และน้ำปลาปลอมเครื่องหมายการค้ายี่ห้อดังจำนวนมาก จึงนำกำลังไปดักซุ่มพบรถกระบะ 2 คัน บรรทุกของต้องสงสัยออกมาจากในบ้านจึงแสดงตัวเข้าตรวจค้นพบซอสปรุงรส ยี่ห้อภูเขาทอง น้ำปลาตราทิพรส และซีอิ๊วขาวสูตร 1 ตราเด็กสมบูรณ์ 298 ลัง 374 ขวด จึงควบคุมตัว <persName>น.ส.เบญจวรรณ แตงฉ่ำ</persName> อายุ 34 ปี ผู้ดูแลสินค้า มาสอบสวน</p>
<p><persName>พล.ต.ต.โกวิทย์</persName> กล่าวต่อว่า นอกจากนี้เจ้าหน้าที่ชุดเดียวกันยังสืบทราบว่า ภายในบ้านเลขที่ 132/35 หมู่บ้านรติรมย์ 3 ซอย 2 ต. มหาสวัสดิ์ อ.บางกรวย จ.นนทบุรี เป็นโกดังเก็บเสื้อผ้าละเมิดลิขสิทธิ์แบรนด์ดังจำนวนมาก จึงนำกำลังเข้าตรวจสอบ พบเสื้อยืด เสื้อโปโล และเสื้อกีฬา เลียนแบบยี่ห้อดัง รวม 9,190 ตัว เบื้องต้นไม่พบผู้ดูแลบ้าน ตำรวจจึงยึดของกลางทั้งหมดมาเก็บรักษาไว้ที่ บก.ปอศ.ก่อนขยายผลติด  ตามจับกุมตัวเจ้าของกิจการมาดำเนินคดีตาม กฎหมายเบื้องต้นเจ้าหน้าที่ได้แจ้งข้อหา <persName>น.ส.เบญจวรรณ</persName> ว่า “มีไว้เพื่อจำหน่ายซึ่งสินค้าที่มีเครื่องหมายการค้า ปลอมเครื่องหมายการค้าของบุคคลอื่นที่ได้จดทะเบียนไว้ในราชอาณาจักรตาม พ.ร.บ.เครื่องหมายการค้า พ.ศ. 2534 มีโทษจำคุกไม่เกิน 4 ปี ปรับไม่เกิน 400,000 บาท หรือทั้งจำทั้งปรับ”</p></body>
</news>
