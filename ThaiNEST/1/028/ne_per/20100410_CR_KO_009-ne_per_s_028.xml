<teiHeader>
<fileDesc>
<titleStmt>
  <title>ส่ง"กอบศักดิ์"เจรจาเสื้อแดงยุติปะทะ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100410/55449/ส่ง"กอบศักดิ์"เจรจาเสื้อแดงยุติปะทะ.html  </bibl>
</sourceDesc>
</fileDesc>
</teiHeader>
<news>
<headline>ส่ง"<persName>กอบศักดิ์</persName>"เจรจาเสื้อแดงยุติปะทะ</headline>
<lead>"<persName>สรรเสริญ</persName>" เผย เสื้อแดงใช้ระเบิดยิงใส่ทหาร-ตำรวจเจ็บจำนวนมาก รัฐบาลส่ง"<persName>กอร์ปศักดิ์</persName>"เจรจาแกนนำนปช. เพื่อให้ทหาร-ผู้ชุมนุมถอยห่างจากกัน ป้องกันความรุนแรงขยายตัวบานปลาย</lead>
<neck></neck>
<body><p>(10เม.ย.) เวลา 21.00 น. <persName>พ.อ. สรรเสริญ แก้วกำเนิด</persName> โฆษก ศอฉ. แถลงว่า การปฏิบัติงานงานของเจ้าหน้าที่ทุกรายทั้งทหารตำรวจต่อผู้ชุมนุมตั้งแต่ช่วง บ่ายที่ผ่านมา ได้ดำเนินการตามมาตรการขั้นเบาไปหาหนักตามกฎการใช้กำลัง การใช้กระสุนจริงของเจ้าหน้าที่ เป็นการยิงขึ้นฟ้าเพื่อข่มขวัญผู้ชุมนุมเท่านั้น แต่ผู้ชุมนุมได้ดำเนินการต่อต้านตอบโต้กับเจ้าหน้าที่ทุกรูปแบบ มีการใช้อาวุธ กระสุนจริงยิงเข้าใส่เจ้าหน้าที่ทหาร ตำรวจ มีการใช้ระเบิด เอ็ม 67 และเอ็ม 79</p>
<p>นอกจากนั้นยังมีการใช้ระเบิดแสวงเครื่องที่ทำจากถังแก๊สเพิ่มเติม เป็นผลให้ทหารตำรวจบาดเจ็บจำนวนมาก ซึ่ง ศอฉ. ได้หารือกับรัฐบาล และมีมติให้<persName>นายกอร์ปศักดิ์ สภาวสุ</persName>  เลขาธิการนายกฯประสานกับแกนนำผู้ชุมนุมเพื่อที่จะหยุดการปฏิบัติของทั้ง 2 ฝ่าย คือ ทั้งเจ้าหน้าที่ที่เข้าควบคุมสถานการณ์ให้เกิดความเรียบร้อยและผู้ชุมนุมที่ ต่อต้านซึ่งเป็นกลุ่มคนเสื้อแดง ซึ่งตอนนี้เจ้าหน้าที่ทหารได้ถอยห่างจากผู้ชุมนุมแล้วในระดับหนึ่ง คาดว่าโอกาสต่อไปผู้ชุมนุมเสื้อแดง จะหยุดการปฏิบัติการและเคลื่อนออกห่างเจ้าหน้าที่ทหาร เพื่อที่จะหารือถึงแนวทางที่รัฐจะปฏิบัติภารกิจต่อไปเพื่อนำความสงบคืนสู่ บ้านเมือง เพราะถ้าเจ้าหน้าที่ทหารตอบโต้ผู้ชุมนุมเสื้อแดง ความรุนแรงก็จะขยายตัวบานปลายออกไป</p>
<p>เมื่อเวลา 21.10 น. <persName>นายณัฐวุฒิ ใสยเกื้อ</persName> แกนนำเสื้อแดง ประกาศบนเวทีปราศรัยที่สะพานผ่านฟ้า ว่า ตนได้พูดโทรศัพท์กับ<persName>นายกอร์ปศักดิ์ สภาวสุ</persName> เลขาธิการนายกฯ โดยยืนยันว่า หยุดปฏิบัติการถอนกำลังแล้ว หลังจากนี้จึงขอให้คนเสื้อแดงกลับมาชุมนุมอย่างสงบที่เวทีผ่านฟ้า หลังจากนี้ต้องปลอดจากเสียงปืน อย่าพูดถึงเรื่องการเอาคืนหรือล้างแค้น ภารกิจเฉพาะหน้าคือทุกคนต้องปลอดภัย</p>
<p>ผู้สื่อข่าวรายงานว่า เมื่อเวลา 20.25 น. ผู้สื่อข่าวรายงานว่า ที่บริเวณสี่แยกคอกวัว มีการปะทะระหว่างเจ้าหน้าทหารกับผู้ชุมนุม โดยผู้ชุมนุมได้ปาระ เบิดเข้าใส่ทหาร ได้รับบาดเจ็บหลายราย  ขณะเดียวกันต่อมาทหารได้ใช้ปืนยิงเข้าใส่กลุ่มผู้ชุมนุมโดยตรงและไม่ยิงขึ้น ฟ้าเหมือนเดิม ปรากฎว่า มีผู้บาดเจ็บหลายราย ถูกยิงเข้าขา ทั้งหญิงชาย ขณะนี้กำลังนำตัวส่งโรงพยาบาลเช่นเดียวกัน</p>
<p>อย่างไรก็ตามเสียงระเบิดและเสียงปืนได้ดังขึ้นอย่างต่อเนื่อ ขณะนี้ไม่ทราบว่า ระเบิดและปืนดังมาจากฝ่ายไหน เนื่องจากดังขึ้นทั่วบริเวณ เป็นเหตุให้สือมวลชนถูกกักบริเวณไปอยู่ยังอีกที่ๆปลอดภัย แต่ก็ใกล้เคียงระเบิดซึ่งตกอยู่โดยรอบการปะทะ</p>
<p>เมื่อเวลา 19.40 น. ผู้สื่อข่าวรายงานว่า มีเฮลิคอปเตอร์บินวนบริเวณสะพานผ่านฟ้า จากนั้นยิงแก๊สน้ำตาลงมากว่า 40 ลูกติดกัน เป็นเหตุให้ กลุ่มคนเสื้อแดงที่อยู่บริเวณสะพานผ่านฟ้า อนุเสาวรีย์ประชาธิปไตย ปวดแสบปวดร้อน วิ่งหาผ้าและน้ำเปล่าเพื่อล้างตา  แต่ก็ยังไม่ล่าถอย กลุ่มนปช. ยังคงรวมกลุ่มเหนียวแน่น  ถึงแม้จะมีการยิงแกสน้ำตาอย่างต่อเนื่อง แต่คนเสื้อแดงได้หาอุปกรณ์มาปิดบังหน้าและบรรเทา ความปวดแสบร้อน เพื่อหาทางต่อสู้กับกลุ่มทหารอีกครั้ง</p>
<p>ผู้สื่อข่าวรายงานจากแยกคอกวัว ว่า ขณะนี้ยังมีการผลักดันระหว่างทหารกับผู้ชุมนุม โดยมีเสียงคล้ายปืนดังขึ้นเป็นระยะๆ นอกจากนี้ยังมีผู้ชุมนุมได้มีการยิงแก๊สน้ำตา และมีกลิ่นคล้ายแก๊สกระจายออกมาจากจุดที่มีการปะทะ อย่างไรก็ตามด้านหลังของแนวทหารได้มีหน่วยกู้ชีพ คอยดูแลทหารที่บาดเจ็บเพื่อลำเลียงส่งโรงพยาบาลได้อย่างทันที</p>
<p>เวลา 19.30 น.เจ้าหน้าที่ทหารถูกผลักดันจากแยกคอกวัว โดยทหารได้ร่นแถวเข้ามาอยู่จนเกือบถึงบริเวณถนนข้าวสาร ตอนนี้ทหารกำลังร่นถอยเข้ามา เพราะเนื่องจากมีแก๊สน้ำตาและมีลมย้อนทำให้เจ้าหน้าที่ทหารจำเป็นถอยร่น</p>
<p>อย่างไรก็ตามชาวบ้านบริเวณนั้นได้นำผ้าและเปิดน้ำเพื่อให้เจ้าหน้าที่ ทหารได้ใช้ล้างหน้าและใช้เช็ดน้ำตา นอกจากนี้ได้มีเจ้าหน้าที่ทหารได้ถูกยิงเข้าที่ท้อง ขณะนี้ได้นำขึ้นรถพยาบาลนำส่งโรงพยาลแล้ว</p></body>
</news>
