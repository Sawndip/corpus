<teiHeader>
<fileDesc>
<titleStmt>
  <title>ไฟไหม้ถังน้ำมันในปั้มวอด 3 แสน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 10:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58420  </bibl>
</sourceDesc>
</fileDesc>
</teiHeader>
<news>
<headline>ไฟไหม้ถังน้ำมันในปั้มวอด 3 แสน</headline>
<lead>เพลิงไหม้ถังกักเก็บน้ำมันภายในปั้มโคราชเสียหายยับ แผงควบคุมไฟหล่นกระแทกพื้นเกิดประกายไฟลุกใส่ถาดน้ำมัน</lead>
<neck></neck>
<body><p>วันนี้ (6 เม.ย.) ผู้สื่อข่าวรายงานว่า <persName>พ.ต.ท.วรเชษฐ์ ป้องสุธาธาร</persName> สารวัตรเวร สภ.จอหอ อ.เมืองนครราชสีมา รับแจ้งมีเหตุไฟไหม้ถังกักเก็บน้ำมัน ภายในปั๊มเลขที่ 17 หมู่ 5 บ้านโกรก เขตเทศบาลตำบลหนองไข่น้ำ อ.เมือง จึงไปตรวจสอบ พร้อมระดมรถดับเพลิงจากเทศบาลใกล้เคียง 5 คัน</p>
<p>ที่เกิดเหตุภายในปั้มน้ำมันขนาดเล็กอยู่กลางหมู่บ้าน ชื่อปั๊มโชคอัมพร มีเปลวเพลิงกำลังลุกไหม้อย่างรุนแรงบริเวณอู่ซ่อมรถ ซึ่งเป็นโรงไม้ที่อยู่ด้านข้างปั้ม ก่อนลุกลามไหม้ถังบรรจุน้ำมันขนาด 200 ลิตร จำนวน 20 ถัง ที่เก็บอยู่ด้านหลังอู่ เจ้าหน้าที่เร่งฉีดน้ำสกัดเพลิงนานกว่า 1 ชม. จึงควบคุมไว้ได้</p>
<p>จากการสอบสวน <persName>นายล้วน ไม้โคกสูง</persName> อายุ 58 ปี เจ้าของปั๊มโชคอัมพร ให้การว่า ก่อนเกิดเหตุตนเข้าไปในอู่ซ่อมรถ ก่อนพยายามลากสายไฟมาเชื่อมต่อกับคัตเอาท์ แต่เกิดอุบัติเหตุแผงควบคุมไฟเกิดหล่นลงกระแทกพื้น จนเกิดประกายไฟลุกกระเด็นใส่ถาดน้ำมันเบนซิน แล้วเกิดเปลวเพลิงลุกลามไหม้อุปกรณ์เครื่องมือช่าง และถังเก็บน้ำมันดีเซล และน้ำมันเครื่องเก่าอย่างรวดเร็ว จนทำให้อู่ซ่อมรถได้รับความเสียหายทั้งหลัง ค่าเสียหายประมาณ 3 แสนบาท</p></body>
</news>
