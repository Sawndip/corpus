<teiHeader>
<fileDesc>
<titleStmt>
  <title>ปคม.จับ 2 เจ้าของคาราโอเกะ บังคับเด็กลาว อายุ 14‏ นั่งดริ๊งก์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200486  </bibl>
</sourceDesc>
</fileDesc>
</teiHeader>
<news>
<headline>ปคม.จับ 2 เจ้าของคาราโอเกะ บังคับเด็กลาว อายุ 14‏ นั่งดริ๊งก์</headline>
<lead></lead>
<neck></neck>
<body><p>ที่ กองบังคับการปราบปรามการกระทำผิดเกี่ยวกับการค้ามนุษย์ (บก.ปคม.) <persName>พ.ต.อ.สุวิชญ์พล อิ่มใจรัชต์</persName> <persName>พ.ต.อ.นิพนธ์ เจริญผล</persName> รอง ผบก.ปคม. <persName>พ.ต.อ.สุรเชษฐ์ หักพาล</persName> ผกก.3 บก.ปคม.ร่วมกันแถลงข่าวจับกุม <persName>นายอภิศักดิ์</persName> หรือ<persName>แป๊ะ บุญสุข</persName> อายุ 64 ปี และ<persName>นางราตรี</persName> หรือ<persName>แอ็ด มณีโชติ</persName> อายุ 56 ปี ตามหมายจับศาลอาญา ข้อหาร่วมกันค้ามนุษย์โดยแสวงหาประโยชน์โดยมิชอบจากการค้าประเวณี และเพื่อสนองความใคร่ผู้อื่น เป็นธุระจัดหา ล่อไป หรือพาไปเพื่อการอนาจารซึ่งบุคคลอายุไม่เกิน 15 ปี จับกุมได้ที่บ้านพักของผู้ต้องหาทั้งสอง</p>
<p><persName>พ.ต.อ.สุวิชญ์พล</persName> กล่าวว่า การจับกุมผู้ต้องหาครั้งนี้ สืบเนื่องจากก่อนหน้านี้เจ้าหน้าที่กระทรวงพัฒนาสังคมและความมั่นคงของ มนุษย์ ได้ประสานให้ตำรวจ บก.ปคม.ช่วยเหลือ <persName>ด.ญ.น้อย</persName> (นามสมมติ) อายุ 14 ปี สัญชาติลาว ซึ่งถูกหลอกลวงมาทำงานที่ร้านคาราโอเกะในพื้นที่ จ.พิจิตร เป็นเวลานานนับปี ต่อมา ชุดสืบสวน กก.3 บก.ปคม.พบว่า ผู้เสียหายได้ทำงานที่ร้าน "<persName>แอ๊ด</persName> คาราโอเกะ" ของ<persName>นางราตรี</persName> โดยถูกบังคับให้บริการนั่งดริ้งก์กับลูกค้าและไม่จ่ายเงินค่าจ้าง ก่อนจะถูกขายต่อให้มาทำงานที่ร้าน "<persName>บอย</persName> คาราโอเกะ" ของ<persName>นายอภิศักดิ์</persName> ในราคา 5,000 บาท ชุดสืบสวน กก.3 บก.ปคม.จึงรวบรวมพยานหลักฐานต่างๆ ก่อนขออนุมัติศาลออกหมายจับและติดตามจับกุมตัวผู้ต้องหาทั้งสองเอาไว้ได้</p>
<p>สอบสวนผู้ต้องหาทั้งสองให้การปฏิเสธตลอดข้อกล่าวหา โดย<persName>นางราตรี</persName> ระบุว่าไม่ได้บังคับผู้เสียหายให้นั่งดริ้งก์บริการลูกค้าแต่ให้ทำงานเสิร์ฟ อาหารและเครื่องดื่มเหมือนๆ กับลูกจ้างคนอื่น และผู้เสียหายเป็นฝ่ายมาขอทำงานที่ร้านตนเองก่อนจะหลบหนีไป โดยตนก็ไม่ทราบว่าได้ไปทำงานอยู่ที่ร้านของ<persName>นายอภิศักดิ์</persName> ซึ่งตนก็ไม่ได้รู้จักกันมาก่อนแต่อย่างใด ขณะที่ <persName>นายอภิศักดิ์</persName> ปฏิเสธว่า ไม่เคยบังคับให้ผู้เสียหายค้าบริการทางเพศเพราะร้านคาราโอเกะของตนไม่ได้มี บริการให้ลูกค้า อย่างไรก็ดี ชุดสืบสวนยังไม่ปักใจเชื่อคำให้การโดยเชื่อว่ายังมีผู้ร่วมกระทำความผิดอีก ซึ่งอยู่ระหว่างขยายผลการจับกุมต่อไป ส่วนผู้ต้องหาทั้งสองได้ส่งพนักงานสอบสวน บก.ปคม.ดำเนินคดีต่อไป</p></body>
</news>
