<teiHeader>
<fileDesc>
<titleStmt>
  <title>โจ๋นิรนามไล่กระหน่ำยิง แก๊งซิ่งกวนเมือง ล้มระนาว 5 ราย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200306  </bibl>
</sourceDesc>
</fileDesc>
</teiHeader>
<news>
<headline>โจ๋นิรนามไล่กระหน่ำยิง แก๊งซิ่งกวนเมือง ล้มระนาว 5 ราย</headline>
<lead></lead>
<neck></neck>
<body><p>เมื่อเวลา 01.00 น.วันที่ 20 ก.พ.53 <persName>พ.ต.ท.ดำรงค์ อ้วนสูงเนิน</persName> สวป.สภ.สัตหีบ จ.ชลบุรี ได้รับแจ้งจากมีชายวัยรุ่นถูกอาวุธปืนไม่ทราบขนาดกระหน่ำยิงได้รับบาดเจ็บ จำนวนหลายรายเหตุเกิดบริเวณทางโค้งหลักกิโลเมตรที่ 6 ม.7 ถ.สุขุมวิท อ.สัตหีบ จ.ชลบุรี ซึ่งเจ้าหน้าที่หน่วยกู้ภัยมูลนิธิสว่างโรจนธรรมสถานได้ช่วยกันนำตัวส่ง รักษาตัวที่ห้องฉุกเฉิน โรงพยาบาล<persName>สมเด็จพระนางเจ้าสิริกิติ์</persName> กรมแพทย์ทหารเรือ ต.พลูตาหลวง อ.สัตหีบ จ.ชลบุรี </p>
<p>ทั้งนี้ มีผู้ได้รับบาดเจ็บรวม 5 ราย ทราบชื่อ คือ <persName>นายประพันธ์ อุดมอารยะ</persName> หรือ <persName>เข้</persName> อายุ 18 ปี ถูกยิงด้วยอาวุธปืนไม่ทราบขนาดฝังในกลางหลัง จำนวน 1 นัด ส่วนอีก 4 ราย พลเมืองดีที่พบช่วยกันนำส่ง มี <persName>น.ส.วันทนา แซ่หลิม</persName> หรือ<persName>กุ้ง</persName> อายุ 20 ปี ถูกยิง 2 นัด แขนขวาทะลุ 1 นัด และแขนซ้ายทะลุอีก 1 นัด <persName>นายโอภาส ยังสุข</persName> หรือ<persName>อาร์ท</persName> อายุ 19 ปี ถูกยิง 1 นัดกระสุนฝังในที่บริเวณสะเอว <persName>นายเทพนิมิต ขุนแก้ว</persName> หรือ<persName>เก่ง</persName> อายุ 15 ปี ถูกยิงที่แขนซ้ายกระสุนฝังใน 1 นัด บริเวรนมซ้ายทะลุชายโครง 1 นัด และ<persName>นายบอย</persName> อายุ 19 ปี (ไม่ทราบชื่อ และนามสกุลจริง)บาดเจ็บสาหัส ถูกยิงด้วยกระสุนปืนไม่ทราบขนาด 2 นัด เข้าที่บริเวณหน้าอกซ้าย 1 นัด และหน้าอกขวาอีก จำนวน 1 นัด </p>
<p>จากการสอบถาม <persName>นายเทพนิมิต</persName> หนึ่งในผู้ถูกยิง กล่าวว่า ขณะที่ขี่รถจักรยานยนต์เล่นบนถนนสุขุมวิทกับเพื่อนๆ ประมาณ 20 คัน เมื่อมาถึงบริเวณทางโค้งเขาหมอน ได้สังเกตเห็นว่ารถกระบะ ยี่ห้อโตโยต้า รุ่นไมตี้เอ๊กซ์ แค๊ป สีขาว โหลดเตี้ย ไม่ติดป้ายทะเบียน มีคนนั่งมาที่กระบะหลังประมาณ 6 คน เก๋งยี่ห้อฮอนด้า รุ่นแจ๊ส สีบอร์น ไม่ติดป้ายทะเบียน 1 คัน และรถจักรยานยนต์ ยีห้อฮอนด้า รุ่นเวฟ 125 สีขาว-ดำ อีก 1 คัน เหมือนนัดกันกระหน่ำยิงกระสุนปืนเข้ามาที่กลุ่มรถจักรยานยนต์ ต้องหนีกันกระเจิง ยังมีการไล่ติดตามยิงไปถึงทางแยกไฟแดงสนามกอล์ฟพลูตาหลวง ต้องหนีกันเข้าไปตามเส้นทางต่าง ๆ ส่วนพวกที่ถูกยิงล้มก็ต้องตะเกียดตะกายหนีให้พ้นเพราะกลัวรถคันอื่นขับมาทับ และอาจถูกติดตามยิงซ้ำได้</p>
<p><persName>พ.ต.ท.ดำรงค์</persName> กล่าวว่า ปัญหาแก๊งเด็กแวนซ์ และสก๊อย มักก่อความรำคาญให้กับผู้ใช้ถนนหลวง จนทำให้มีคนไม่พอใจ เมื่อเห็นว่ามีการรวมตัวแก๊งจักรยานยนต์เมื่อใดก็จะติดตามไล่ล่า ซึ่งครั้งนี้นับว่ารุนแรงที่สุดไล่กระหน่ำยิงด้วยอาวุธปืนชนิดต่างๆ ประมาณ 40 นัด ขณะนี้ทราบเบาะแสแล้วว่าน่าจะเป็นกลุ่มวัยรุ่นเขตตำบลนาจอมเทียนที่ไล่ยิง เพราะมีเรื่องไม่พอใจกับกลุ่มจักรยานยนต์ซิ่งมาก่อน คาดว่าถ้าวัยรุ่นไม่ยอมเลิกรวมกลุ่ม รวมแก๊งกันก็จะมีปัญหาตามมาอีกแน่นอน</p></body>
</news>
