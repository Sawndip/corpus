<teiHeader>
<fileDesc>
<titleStmt>
  <title>รู้ตัวเจ้าของรถระเบิดโพไซดอนแล้ว เร่งตามตัวสอบ!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-06 15:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047802  </bibl>
</sourceDesc>
</fileDesc>
</teiHeader>
<news>
<headline>รู้ตัวเจ้าของรถระเบิดโพไซดอนแล้ว เร่งตามตัวสอบ!</headline>
<lead>หัวหน้าพนักงานสอบสวนคดีระเบิดป่วนกรุง เผย ใกล้ได้ตัวเจ้าของรถระเบิดที่โพไซดอนแล้ว หลังมอบ ผบช.ภ.5 ติดตามมาสอบสวน คาดยังหลบหนีอยู่ใน 4 จ.ภาคเหนือ ส่วนเหตุระเบิดที่เกิดขึ้นหลายจุด พบมีความเชื่อมโยงกัน โดยเฉพาะหมายเลขทะเบียนมีตัวเลขใกล้เคียงกัน</lead>
<neck></neck>
<body><p>วันนี้ (6 เม.ย.) เมื่อเวลา 12.00 น.ที่สำนักงานตำรวจแห่งชาติ (ตร.) <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา (สบ10) ฝ่ายป้องกันปราบปรามอาชญากรรม ในฐานะหัวหน้าคณะพนักงานสืบสวนสอบสวนคดีระเบิดหลายจุดทั่วประเทศ ในช่วงประกาศพระราชบัญญัติความมั่นคงในราชอาณาจักร กล่าวถึงความคืบหน้าคดีระเบิดรถยนต์ที่โพไซดอน ว่า ขณะนี้ <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 (ผบช.ภ.5) กำลังติดตามชายและหญิงที่มาซื้อรถต่อจาก <persName>ด.ต.สมศักดิ์ ใจจุมปา</persName> ผบ.หมู่ สภ.สันทราย จ.เชียงใหม่ อีกทอด โดยการโอนลอย ซึ่งทราบว่าชายคนนี้อาจหลบซ่อนอยู่ใน 4 จังหวัดภาคเหนือ คือ จ.เชียงใหม่ เชียงราย แม่ฮ่องสอน และ ตาก คาดว่า จะได้ตัวทั้งคู่มาสอบสวนในเร็ววันนี้</p>
<p>สำหรับเหตุระเบิดที่เกิดขึ้นใน กทม.และปริมณฑล หลายจุดนั้น <persName>พล.ต.อ.ภาณุพงศ์</persName> กล่าวว่า จากการตรวจสอบหลักฐาน พบว่า มีหลายจุดที่มีความเชื่อมโยงกัน โดยเฉพาะจุดที่ก่อเหตุโดยใช้ระเบิดชนิดเอ็ม 67 นั้น พบว่า เป็นระเบิดที่มีหมายเลข ตีทะเบียนไว้ใกล้เคียงกันทั้งหมด แต่บอกรายละเอียดในตอนนี้ไม่ได้</p>
<p>ขณะที่บริเวณสำนักงานตำรวจแห่งชาติ ซึ่งอยู่ในละแวกแยกราชประสงค์ นั้น มีการวางกำลังตำรวจหนาแน่น ปิดประตูทางเข้าออก โดยระดมกำลังฝ่ายอำนวยการจัดเป็นกำลังปราบปรามจลาจลหญิงและชาย 6 กองร้อย เตรียมพร้อมในพื้นที่ นอกจากนี้ ยังมีกำลังสันติบาลและกำลังจาก บช.ภ.7 เข้ามาเสริมใน ตร.ด้วย</p></body>
</news>
