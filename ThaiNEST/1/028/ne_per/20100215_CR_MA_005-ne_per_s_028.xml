<teiHeader>
<fileDesc>
<titleStmt>
  <title>ศาลจำหน่ายคดีพล.ต.ท.สมคิดฟ้อง"ทวี สอดส่อง"กล่าวหาฆ่านักธุรกิจซาอุฯ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-15 15:40:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266223368&catid=17  </bibl>
</sourceDesc>
</fileDesc>
</teiHeader>
<news>
<headline>ศาลจำหน่ายคดี<persName>พล.ต.ท.สมคิด</persName>ฟ้อง"<persName>ทวี สอดส่อง</persName>"กล่าวหาฆ่านักธุรกิจซาอุฯ</headline>
<lead></lead>
<neck></neck>
<body><p>ศาลอาญาสั่งจำหน่ายคดีที่ <persName>พล.ต.ท.สมคิด บุญถนอม</persName> ผบช.ภ.5 ฟ้องร้องดำเนินคดีกับ <persName>พ.ต.อ.ทวี สอดส่อง</persName> อดีตอธิบดีดีเอสไอ ในข้อหาหมิ่นประมาทกล่าวหาว่ามีส่วนเกี่ยวข้องกับคดีอุ้มฆ่านักธุรกิจซาอุดิ อาระเบีย โดยศาลชี้ว่าต้องรอให้มีการพิพากษาคดีดังกล่าวก่อน.</p>
<p>ก่อนหน้านี้เมื่อวันที่ 23 ธันวาคม ที่ศาลอาญา ถนนรัชดาภิเษก <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 เป็นโจทก์ยื่นฟ้อง <persName>พ.ต.อ.ทวี สอดส่อง</persName> รองปลัดกระทรวงยุติธรรม อดีตอธิบดีกรมสอบสวนคดีพิเศษ (ดีเอสไอ) <persName>พ.ต.อ.สุชาติ วงษ์อนันตชัย</persName> รองอธิบดี ดีเอสไอ <persName>พ.ต.ท.เบญจพล จันทวรรณ</persName> เป็นจำเลยที่ 1-3 ฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ เพื่อให้เกิดความเสียหายแก่ผู้หนึ่งผู้ใด</p>
<p>โดยทั้งหมดร่วมกันตั้งข้อหาว่า โจทก์ร่วมกับผู้ใต้บังคับบัญชา 4 คน ฆ่า<persName>นายโมฮัมเหม็ด อัลรูไวลี่</persName> นักธุรกิจซาอุดีอาระเบีย เพื่อเอาไว้ซึ่งผลประโยชน์ ทั้งที่ ไม่มีพยานหลักฐานใหม่ อีกทั้งยังจูงใจให้ <persName>พ.ต.ท.กรณ์ แก้วผลึก</persName> ที่เคยให้การไว้ในคดีเดิม มาให้การในคดีใหม่ เพื่อปรักปรำโจทก์ การกระทำของจำเลยทั้งสามเพื่อให้โจทก์ต้องได้รับโทษ เสื่อมเสียชื่อเสียง ถูกดูหมิ่นเกลียดชัง ศาลรับคำฟ้องไว้พิจารณาและนัดไต่สวนมูลฟ้องโจทก์วันที่ 15 กุมภาพันธ์ 2553 เวลา 13.30 น.</p></body>
</news>
