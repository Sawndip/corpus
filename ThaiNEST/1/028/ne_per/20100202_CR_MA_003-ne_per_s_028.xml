<teiHeader>
<fileDesc>
<titleStmt>
  <title>ศาลนัดไต่สวน"น้องเพชร"ลูก"พุ่มพวง"ฟ้องพ่อ"ไกรสร "ไม่แบ่งมรดก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-02 13:18:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265091551&catid=17  </bibl>
</sourceDesc>
</fileDesc>
</teiHeader>
<news>
<headline>ศาลนัดไต่สวน"<persName>น้องเพชร</persName>"ลูก"<persName>พุ่มพวง</persName>"ฟ้องพ่อ"<persName>ไกรสร</persName> "ไม่แบ่งมรดก</headline>
<lead></lead>
<neck></neck>
<body><p>เมื่อเวลา 10.00 น. วันที่ 2 กุมภาพันธ์ ที่ศาลแพ่ง ถนนรัชดาภิเษก  <persName>นายสาคร ศิริชัย</persName> ทนายความ นำ<persName>นายสรภพ  ลีละเมฆินทร์</persName>  ปัจจุบันเปลี่ยนชื่อเป็น <persName>นายภัควรรธน์ พิสิษวุฒิรัชต์</persName> หรือ<persName>น้องเพชร</persName> บุตรชายของ <persName>นางรำพึง ลีละเมฆินทร์</persName> หรือ <persName>พุ่มพวง ดวงจันทร์</persName> ราชินีลูกทุ่งไปแถลงข่าวต่อสื่อมวลชน โดย<persName>นายสาคร</persName> กล่าวว่า <persName>นายภัควรรธน์</persName> ในฐานะผู้ร้อง ยื่นคำร้องเมื่อวันที่ 21 มกราคม 2552 ขอให้ศาลแพ่งมีคำสั่งเรียก <persName>นายไกรสร ลีละเมฆินทร์</persName> บิดา ในฐานะผู้จัดการมรดก ของ "<persName>พุ่มพวง ดวงจันทร์</persName>" มาชี้แจ้งเรื่องการจัดการมรดก มีทรัพย์สินรวม 15 รายการ มูลค่า 80 ล้านบาท ซึ่ง<persName>นายภัควรรธน์</persName> ยังไม่เคยได้รับการแบ่งมรดก โดยศาลแพ่งมีคำสั่งเมื่อวันที่ 29 มกราคม 2553  และนัดไต่สวนคำร้องในวันที่ 5 เมษายน 2553 เวลา 09.00 น. และสำเนาให้<persName>นายไกรสร</persName> ทราบ หากประสงค์จะคัดค้าน ในวันดังกล่าว</p>
<p><persName>นายสาคร</persName> กล่าวว่า ระยะเวลาผ่านมา 17 ปี แล้ว ที่<persName>นายภัควรรธน์</persName> ยังไม่ได้รับแบ่งมรดกเลย อีกทั้งมรดก 15 รายการมีการจำหน่ายจ่ายโอนไปให้บุคคลภายนอกแล้ว จึงยื่นคำร้องขอศาลให้เรียกมาสอบถามว่าจัดการมรดกไปอย่างไร เท่าที่ทราบทรัพย์สินมีที่ดินเหลืออยู่ 3 รายการ และเรื่องลิขสิทธิ์เพลงกับ บริษัทท็อปไลน์ มิวซิค ทั้งนี้ต้องการเรียกร้องสิทธิให้ <persName>นายภัควรรธน์</persName> ตามกฎหมาย และเลี่ยงไม่ให้เกิดความบาดหมางกันระหว่างพ่อลูกโดยใช้วิธีการทางกฎหมาย</p>
<p>ด้าน<persName>นายภัควรรธน์</persName> กล่าวว่า ไม่ต้องการให้เกิดเรื่องนี้ขึ้น ที่ทำเพราะโมโหภรรยาใหม่ของบิดา ที่ฟ้องตนและ <persName>คุณอ้อย</persName>-<persName>ธิดารัตน์ อรรถรัฐ</persName> แฟนสาว  เรื่องหมิ่นประมาท จนมีค่าใช้จ่ายที่ต้องใช้เกี่ยวกับคดีตลอด อีกทั้งไม่อยากรบกวนเงินของ<persName>นางสุพรรณี สุประการ</persName> แม่บุญธรรม เพราะเรื่องนี้เหมือนตนนำปัญหามาสู่ครอบครัวเขาด้วย และเป็นเรื่องที่ไร้สาระมากๆ  เรื่องมรดกมารดานั้น นับตั้งแต่ออกจากบ้านมาเมื่อปลายปี 2548 ไม่เคยทราบเรื่องมาก่อน เพราะเรื่องการเงินคุณพ่อจะเป็นดำเนินการมาตลอด </p></body>
</news>
