<teiHeader>
<fileDesc>
<titleStmt>
  <title>ตร.สั่งเช็กโรงตึ้ง-ตลาดพระล่าโจรปล้นพระดัง 16 ล้าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012026  </bibl>
</sourceDesc>
</fileDesc>
</teiHeader>
<news>
<headline>ตร.สั่งเช็กโรงตึ้ง-ตลาดพระล่าโจรปล้นพระดัง 16 ล้าน</headline>
<lead>เสี่ยเจ้าของตลาดโอ๋เอ๋ หอบภาพถ่ายรูปพรรณพระเครื่อง 5 องค์ มูลค่า 16 ล้าน ที่ถูกคนร้ายล็อกคอปล้นทรัพย์ให้ตำรวจเป็นข้อมูลนำจับคนร้าย ขณะที่รอง ผบก.น.8 สั่งฝ่ายสืบลงตรวจสอบตามโรงรับจำนำ ตลาดพระ เชื่อคนร้ายทำตามใบสั่ง</lead>
<neck></neck>
<body><p> จากกรณี เหตุ 4 คนร้ายขับขี่รถจักรยานยนต์ประกบ<persName>นายวิวัฒน์ จันทร์ม่วง</persName> อายุ 62 ปี เสี่ยเจ้าของตลาดโอ๋เอ๋ ย่านบางปะกอก พร้อมกระโดดล็อกคอกระชากสร้อยคอหนัก 10 บาท พระเลี่ยมทองเกจิดัง 5 องค์ รวมมูลค่า 16 ล้านบาท ขณะกำลังซื้อกับข้าวเตรียมใส่บาตร โดยคนร้ายได้ทำร้ายร่างกายจนได้รับบาดเจ็บบริเวณถนนพระราม 2 ซอย 13 แขวงและเขตจอมทอง ซึ่งคนร้ายได้ขับจักรยานยนต์หลบหนีไป เหตุเกิดเมื่อช่วงเช้าวานนี้ (26 ม.ค.) ตามที่ได้เสนอข่าวไปแล้วนั้น</p>
<p>วันนี้ (27 ม.ค.) เมื่อเวลา 12.00 น. ที่ สน.บางมด <persName>นายวิวัฒน์ จันทร์ม่วง</persName> อายุ 62 ปี เสี่ยเจ้าของตลาดโอ๋เอ๋ ย่านบางปะกอก เดินทางเข้าพบ <persName>พ.ต.อ.จีรศักดิ์ ขำคง</persName> รองผบก.น.8 <persName>พ.ต.อ.เศรษฐศักดิ์ ยิ้มเจริญ</persName> ผกก.สนบางมด <persName>พ.ต.ต.ปรเมศว์ เมฆสั้น</persName> สว.สส.สน.บางมด เพื่อนำภาพถ่ายรูปพรรณพระเครื่อง 5 องค์ ประกอบด้วย พระสมเด็จวัดระฆัง พระซุ้มกอ พระผงสุพรรณ พระผงของขวัญวัดปากน้ำรุ่นแรก และเหรียญหลวงปู่เอี่ยม วัดหนังรุ่นแรก ที่ถูกปล้นทรัพย์ไป ให้เจ้าหน้าที่ตำรวจใช้ประกอบในการติดตามจับกุมคนร้าย โดยใช้เวลา 1 ชั่วโมงในการหารือ                <persName>พ.ต.อ.จีรศักดิ์</persName> กล่าวว่า วันนี้ได้เชิญตัว<persName>นายวิวัฒน์</persName>เพื่อสอบถามว่าก่อนเกิดเหตุ มีอะไรผิดปกติหรือไม่ ซึ่ง<persName>นายวิวัฒน์</persName>ได้ให้การว่า ปกติทุกวันกว่า 20 ปีจะออกมาใส่บาตรทุกเช้าที่บริเวณดังกล่าว ซึ่งประชาชนที่พักอยู่แถวนั้นจะทราบดี</p>
<p>จากการสอบถามพยานที่เห็นเหตุการณ์ ทำให้ทราบว่านอกจากคนร้าย 4 คน ที่ขับขี่จักรยานยนต์ 2 คันมาลงมือแล้ว เชื่อว่าน่าจะมีคนลงมือชี้เป้าอีก 1 คน ซึ่งขณะนี้อยู่ระหว่างการตรวจสอบกล้องวงจรปิดอยู่ คาดว่าจะได้เบาะแสคนร้ายเร็วๆ นี้                <persName>พ.ต.อ.จีรศักดิ์</persName> กล่าวต่อไปว่า ได้สั่งการให้ฝ่ายสืบสวนลงพื้นที่ตรวจสอบดูตามโรงรับจำนำ ตลาดพระ เนื่องจากเชื่อว่าคนร้ายกระทำการตามใบสั่ง เพราะคำให้การของผู้เสียหายระบุว่า ภายหลังจากที่คนร้ายได้สร้อยไป มีการชูพระขึ้นพร้อมบอกกับพรรคพวกว่าได้ของมาแล้ว                รายงานข่าวจากฝ่ายสืบสวนแจ้งว่า สำหรับพระเครื่องที่ผู้เสียหายหวงแหน คือ เหรียญหลวงปู่เอี่ยม วัดหนังรุ่นแรก เนื่องจากประมาณ 20 ปีที่แล้วเคยถูกคนร้ายใช้อาวุธปืนยิงเข้าใส่จำนวน 5 นัด ที่หน้าตลาดโอ๋เอ๋ แต่ปรากฏว่ากระสุนด้านทั้งหมด ซึ่งได้ห้อยพระดังกล่าวอยู่</p></body>
</news>
