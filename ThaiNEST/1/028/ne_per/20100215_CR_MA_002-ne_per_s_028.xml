<teiHeader>
<fileDesc>
<titleStmt>
  <title>ศาลฎีกายันไม่เลื่อนอ่านคำพิพากษาคดียึดทรัพย์แม้ว วางระเบิดแค่ข่มขู่ "สุเทพ" ถกด่วนฝ่ายมั่นคงบ่ายนี้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-15 09:59:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266159135&catid=17  </bibl>
</sourceDesc>
</fileDesc>
</teiHeader>
<news>
<headline>ศาลฎีกายันไม่เลื่อนอ่านคำพิพากษาคดียึดทรัพย์<persName>แม้ว</persName> วางระเบิดแค่ข่มขู่ "<persName>สุเทพ</persName>" ถกด่วนฝ่ายมั่นคงบ่ายนี้</headline>
<lead>ศาลฎีกายันไม่เลื่อนอ่านคำพิพากษาคดียึดทรัพย์"<persName>แม้ว</persName>" "สันติบาล"แฉ8จุดล่อแหลมป่วนช่วงก่อนตัดสินคดียึดทรัพย์ "<persName>เสธ.แดง</persName>"ปฏิเสธคุยถ้าทำจริงต้องโฆษณาสินค้า</lead>
<neck>จากเหตุการณ์ระทึกถึง 2 ครั้งในช่วงเวลาใกล้เคียงกัน คือระหว่างช่วงดึกวันที่ 13 กุมภาพันธ์ เกิดเหตุระเบิดขึ้นภายในมหาวิทยาลัยเทคโนโลยีราชมงคล วิทยาเขตพาณิชย์พระนคร และช่วงเช้าวันที่ 14 กุมภาพันธ์ เกิดเหตุคนร้ายนำวัตถุต้องสงสัยวางไว้ภายในรั้วศาลฎีกาฝั่งตรงข้างคลองหลอด จนเกิดเสียงวิพากย์วิจารณ์ว่าเหตุการณ์ระทึกขวัญนี้อาจะเกี่ยวข้องกับการ ใกล้วันตัดสินคดียึดทรัพย์ของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ในวันที่ 26 กุมภาพันธ์นี้ ทำให้หลายฝ่ายพุ่งเป้าไปว่าเป็นฝีมือของกลุ่มผู้สนับสนุนอดีตนายกฯ</neck>
<body><p>"<persName>สุเทพ</persName>"เรียกประชุม ด่วนฝ่ายความมั่นคง บ่ายวันนี้ที่บก.ทบ.</p>
<p>ผู้สื่อข่าวรายงานเมื่อวันที่ 15 กุมภาพันธ์ว่า <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง เรียกประชุมด่วนฝ่ายความมั่นคงในช่วงบ่ายวันนี้ ที่กองบัญชาการกองทัพบก หลังเกิดเหตุลอบวางระเบิดเมื่อวานนี้ (14 ก.พ.) ระบุยังไม่จำเป็นต้องมีการประกาศใช้ พ.ร.บ.ความมั่นคงฯ</p>
<p>ด้าน<persName>พล.อ.อนุพงษ์ เผ่าจินดา</persName> ผู้บัญชาการทหารบก(ผบ.ทบ.) กล่าวถึงเหตุระเบิดที่มหาวิทยาลัยเทคโนโลยีราชมงคล วิทยาเขตพาณิชยการพระนคร และการวางระเบิดที่ศาลฎีกา ภายหลังเดินทางกลับจากเยี่ยมชมกิจการกองทัพบก สหรัฐฯ เมื่อช่วงกลางดึกที่ผ่านมาว่า ยังไม่ทราบรายละเอียด  ทั้งนี้ ทหารจะเข้าไปเกี่ยวข้องหรือไม่ ต้องรอผลการสอบสวนของตำรวจ</p>
<p>ส่วนการรักษาความปลอดภัย หลังวัยรุ่นพยายามขับรถเบียดขบวน รถของ<persName>นายอภิสิทธิ์ เวชชาชีวะ</persName> นายกรัฐมนตรี ก็พร้อมส่งทหารเข้าไปช่วยรักษาความปลอดภัยทันทีที่มีการร้องขอ</p>
<p>เชื่อ วางระเบิดศาลฎีกา แค่ข่มขู่ ยันไม่เลื่อนอ่านคำพิพากษาตัดสินคดี"<persName>แม้ว</persName>"</p>
<p>ผู้สื่อข่าวรายงาน เมื่อวันที่ 15 ก.พ.ว่า  <persName>นายวิรัช ชินวินิจกุล</persName> เลขาธิการสำนักงานยุติธรรม พร้อมคณะ ได้เดินทางไปพบ<persName>นายสบโชค สุขารมณ์</persName> ประธานศาลฎีกา เพื่อปรึกษาข้อราชการและเตรียมการประชุมคณะกรรมการตุลาการ หรือ ก.ต. และได้พูดคุยกันถึงเหตุการณ์วางระเบิดหน้าศาลฎีกา เมื่อวันที่ 14 ก.พ. ที่ผ่านมา</p>
<p>ทั้งนี้ ก่อนจะเริ่มประชุม <persName>นายวิรัช</persName> ได้เดินทางมาดูจุดที่เกิดเหตุ และกล่าวว่า ดูจากที่เกิดเหตุแล้ว เข้าใจว่า การวางระเบิดเป็นการข่มขู่มากกว่า เพราะถ้ามุ่งสังหารผู้พิพากษา เป็นจุดที่อยู่ห่างมาก ขณะนี้ สั่งการให้ตำรวจนครบาล มาดูแลรักษาความปลอดภัย สำหรับมาตรการรักษาความปลอดภัยก่อนวันอ่านคำพิพากษาคดียึดทรัพย์ 76,000 ล้านบาท ของ <persName>พ.ต.ท.ทักษิณ ชินวัตร</persName>  อดีตนายกรัฐมนตรี ขอปิดเป็นความลับ เพราะเรื่องแบบนี้ไม่ควรจะเปิดเผย พร้อมยืนยันว่า จะไม่เลื่อนอ่านคำพิพากษาตัดสินคดีดังกล่าว</p>
<p>ก่อนหน้านี้ <persName>พล.ต.ขัต ติยะ สวัสดิผล</persName> ผู้ทรงคุณวุฒิกองทัพบก กล่าวถึงเหตุการณ์ทั้งสอง เมื่อวันที่ 14 กุมภาพันธ์ ว่า เหตุระเบิด ไม่เกี่ยวกับตนแน่นอน เพราะถ้า<persName>เสธ.แดง</persName>ทำจะต้องโฆษณาสินค้า บอกก่อนล่วงหน้า ยิ่งเงียบๆ แบบนี้รับรองไม่ใช่<persName>เสธ.แดง</persName> ขณะนี้ตนกำลังตรวจสอบว่าเป็นระเบิดชนิดใด ซึ่งหากจะวิเคราะห์ว่าเป็นฝีมือใคร เพราะไม่รู้ว่าตำบลกระสุนตกนั้น เป็นระเบิดชนิดใด แต่คนที่ยิงไม่ใช่มืออาชีพ เพราะถ้าเป็นมืออาชีพจะต้องยิงเข้าทำเนียบรัฐบาล แต่คนที่จะทำเรื่องเช่นนี้มีอยู่ 3 พวกคือ  1.รัฐบาลสร้างสถานการณ์ สร้างความชอบธรรมให้กับตัวเอง และใส่ร้ายฝ่ายค้าน เพราะชอบให้เป็นข่าวลักษณะนี้อยู่แล้ว</p>
<p>"2.พวกอำมาตย์ เป็นคนทำ เพราะต้องการที่จะหาเหตุในการปฏิวัติ เพราะตอนนี้รู้ว่าพรรคร่วมรัฐบาลจะพลิกขั้ว เนื่องจากมีคนของพรรคร่วมรัฐบาล เดินทางไปพบ พ.ต.ท.ทักษิณ  ที่ดูไบเป็นจำนวนมาก และเจรจากันแล้วว่าจะพลิกขั้วกลับ และ 3.อาจจะเป็นฝีมือของคนที่เกลียดชังรัฐบาล เพราะทุกคนหมดความอดทนและทนไม่ไหวแล้ว"<persName>พล.ต.ขัตติยะ</persName>กล่าว</p>
<p>อีกด้านหนึ่ง มีรายงานข่าวจากกองบัญชาการตำรวจสันติบาล (บช.ส.) แจ้งว่า ก่อนหน้านี้ทางการข่าวได้แจ้งเตือนว่าจะเกิดเหตุรุนแรงขึ้นเรื่อยๆ โดยเฉพาะช่วงก่อนตัดสินคดียึดทรัพย์ <persName>พ.ต.ท.ทักษิณ ชินวัตร</persName> อดีตนายกรัฐมนตรี ในวันที่ 26 กุมภาพันธ์  ซึ่งกระทำเพื่อหวังก่อกวนให้เกิดความวุ่นวายขึ้นในบ้านเมือง แต่ยังไม่ทราบแน่ชัดว่าเป็นฝีมือของกลุ่มใด</p>
<p>รายงานข่าวแจ้งอีกว่า ระหว่างนี้จะลอบวางระเบิดในจุดสำคัญๆ ที่เป็นสัญลักษณ์ของประชาธิปไตย ทั่วกรุงเทพฯประมาณ 8 จุด  อาทิ ลานพระบรมรูปทรงม้า พระที่นั่งอนันตสมาคม อนุสาวรีย์ชัยสมรภูมิ อนุสาวรีย์ประชาธิปไตย  เป็นต้น ซึ่งทางตำรวจสันติบาลจัดกำลังติดตามความเคลื่อนไหวและเฝ้าระวังเหตุการณ์ ต่างๆแล้ว</p></body>
</news>
