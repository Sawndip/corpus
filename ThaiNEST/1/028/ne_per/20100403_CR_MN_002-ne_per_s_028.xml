<teiHeader>
<fileDesc>
<titleStmt>
  <title>แนะประชาชนใช้รถไฟฟ้า เลี่ยง “แดงถ่อย” ปิดจราจร 5 แยกสำคัญ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-03 12:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046313  </bibl>
</sourceDesc>
</fileDesc>
</teiHeader>
<news>
<headline>แนะประชาชนใช้รถไฟฟ้า เลี่ยง “แดงถ่อย” ปิดจราจร 5 แยกสำคัญ</headline>
<lead>นครบาลชี้ “ไพร่แดง” ปิดการจราจร 5 แยกสำคัญ “ราชประสงค์-เฉลิมเผ่า-ชิดลม-ราชดำริ-ประตูน้ำ” แนะประชาชนเลี่ยงเส้นทาง ใช้รถไฟฟ้าแทน ด้านการข่าวพบการชุมนุมจะยืดเยื้อ 2-3 วัน ระบุมีกล้องวงจรปิดของศูนย์การค้าจับภาพได้ทุกจุด หากทำผิดนำไปเป็นหลักฐานดำเนินคดีได้ ใช้กำลัง 74 กองร้อยดูแลทั่ว กทม.</lead>
<neck></neck>
<body><p>วันนี้ (3 เม.ย.) เมื่อเวลา 11.00 น. ที่กองบัญชาการตำรวจนครบาล (บช.น.) <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึง การชุมนุมของกลุ่มคนเสื้อแดงที่มีการเคลื่อนตัวไปชุมนุมที่บริเวณแยกราช ประสงค์ว่า จากการประเมินของตำรวจสันติบาลทราบว่าขณะนี้มียอดผู้ชุมนุม 54,500 คน ซึ่งการเคลื่อนตัวของกลุ่มผู้ชุมนุมได้แยกเป็น 2 ส่วน โดยส่วนแรกมีการเดินเท้าไปตามถนนสายต่างๆ ทั่ว กทม. โดยเฉพาะพื้นที่ชั้นในและชั้นกลาง โดยมีเป้าหมายให้ไปบรรจบกันที่แยกราชประสงค์ ขณะที่อีกกลุ่มจัดขบวนรถวิ่งไปตามถนนวิภาวดีรังสิต ซึ่งเชื่อว่าการเคลื่อนตัวดังกล่าวจะส่งผลกระทบต่อการจราจรในภาพรวม</p>
<p><persName>พล.ต.ต.ปิยะ</persName>กล่าวต่อไปว่า การเคลื่อนตัวดังกล่าวของกลุ่มผู้ชุมนุม ส่งผลทำให้ต้องมีการปิดการจราจร 5 แยกสำคัญ ได้แก่ แยกราชประสงค์ซึ่งเป็นที่ตั้งเวทีปราศรัย บริเวณแยกเฉลิมเผ่า แยกชิดลม แยกประตูน้ำ และแยกราชดำริ จึงขอให้ประชาชนเลี่ยงใช้เส้นทางดังกล่าว หรือใช้รถไฟฟ้าแทน ทั้งนี้ ด้านการข่าวเบื้องต้นการชุมนุมบริเวณดังกล่าวจะยืดเยื้อ 2-3 วัน จึงมอบให้ <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 เร่งเจรจาแล้ว เพราะบริเวณดังกล่าวเป็นแหล่งเศรษฐกิจสำคัญ ตลอดจนมีโรงพยาบาล สถานศึกษา และศูนย์การค้าจำนวนมาก หากการชุมนุมยืดเยื้อ เกรงจะส่งผลกระทบทางเศรษฐกิจในวงกว้าง</p>
<p><persName>พล.ต.ต.ปิยะ</persName>กล่าวว่า บริเวณดังกล่าวมีกล้องวงจรปิดของศูนย์การค้าต่างๆ นับพันกล้อง ที่จะสามารถจับภาพได้ทุกจุด หากพบการกระทำผิดสามารถนำมาเป็นหลักฐานดำเนินคดีได้ในภายหลัง โดยขณะนี้ สำหรับกำลังตำรวจที่ใช้ในการดูแลการชุมนุม มีการใช้กำลังตำรวจ 74 กองร้อย ดูแลพื้นที่การชุมนุมทั่วกรุงเทพมหานคร รวมถึงบริเวณท่าอากาศยานสุวรรณภูมิ และจ.ประจวบคีรีขันธ์ ที่มีการประชุมสุดยอดผู้นำลุ่มน้ำโขง อย่างไรก็ตาม ทาง บช.น.ได้ประสานขอกำลังสนับสนุนจากสำนักงานตำรวจแห่งชาติ อีก 15 กองร้อย และกำลังเสริมทหารอีกส่วนหนึ่งแล้ว</p>
<p><persName>พล.ต.ต.ปิยะ</persName>กล่าวด้วยว่า เมื่อวันที่ 2 เม.ย.ที่ผ่านมา เวลา 14.30 น.ขณะที่เจ้าหน้าที่ตำรวจ สน.ลุมพินี ได้มารักษาความปลอดภัยให้กับกลุ่มผู้ชุมนุมคนเสื้อชมพู ที่ลานพระบรมรูปรัชกาลที่ 6 สวนลุมพินี จับกุมชาย 2 คน พร้อมหนังสติ๊ก และลูกแก้ว หัวน็อตเหล็ก อยู่ในย่ามผ้า สอบถามชายทั้ง 2 คน ให้การว่าหนังสติ๊กดังกล่าวพกพามาเพื่อใช้เพื่อป้องกันตัว ซึ่งได้สั่งการให้ตำรวจฝ่ายสืบสวน สน.ลุมพินี กก.สส.น.5 และบก.สส.บช.น. ไปขยายพลที่มาที่ไปของชายทั้ง 2 คน</p>
<p>“จะเห็นได้ว่ามีลักษณะคล้ายคลึงกับการชุมนุมเมื่อ 1-2 ปีที่แล้วที่จะมีการก่อกวนเจ้าหน้าที่รัฐ ด้วยสิ่งของลักษณะดังกล่าว จึงฝากให้ประชาชนช่วยเป็นหูเป็นตา หากพบความเคลื่อนไหวที่ผิดปกติ ให้รีบแจ้งเจ้าหน้าที่ทันที ไม่เช่นนั้น เกรงจะเป็นชนวนเหตุให้เกิดความรุนแรง หรือการปะทะกัน” โฆษกบช.น.กล่าว</p>
<p>ขู่ดำเนินคดีกับแก๊งแดงพกหนังสติ๊ก</p>
<p>ทางด้าน <persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล กล่าวว่า จากการวิเคราะห์และตรวจสอบ การชุมนุมของกลุ่มคนเสื้อแดงตลอดระยะเวลากว่า 23 วันนั้น มีความเรียบร้อยดี แต่พบว่าเริ่มมีการพกพา และใช้สิ่งของที่สามารถใช้เป็นอาวุธแทนได้ เช่น หนังสติ๊ก ไม้กอล์ฟ และไม้เบสบอส ซึ่งพบว่าเริ่มมีการนำเข้ามาในพื้นที่การชุมนุม ทั้งนี้ได้ฝากเตือนไปยังกลุ่มผู้ชุมนุมหรือคนที่จะเข้าร่วมห้ามพกพาอาวุธ หรืออุปกรณ์ที่สามารนำมาเป็นอาวุธหรือคล้ายคลึงเป็นอาวุธเข้ามาในพื้นที่การ ชุมนุมโดยเด็ดขาด ซึ่งหากเจ้าหน้าที่ตำรวจตรวจพบสามารถดำเนินการตามกฎหมายได้ทันที</p></body>
</news>
