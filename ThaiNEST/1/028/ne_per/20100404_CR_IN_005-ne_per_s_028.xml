<teiHeader>
<fileDesc>
<titleStmt>
  <title>อำนวยเตรียมพร้อมถ้าต้องดำเนินคดีแกนนำแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-04 12:43:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219527  </bibl>
</sourceDesc>
</fileDesc>
</teiHeader>
<news>
<headline>อำนวยเตรียมพร้อมถ้าต้องดำเนินคดีแกนนำแดง</headline>
<lead>รอง ผบช.น. เผย ประชุมเตรียมความพร้อม หลัง ศอ.รส. ออกประกาศให้เสื้อแดงออกจากพื้นที่ราชประสงค์แล้ว ชี้ ถ้าจำเป็นต้องดำเนินคดีแกนนำตามกฎหมาย ความมั่นคง</lead>
<neck></neck>
<body><p><persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล กล่าว ภายหลังเรียกประชุมพนักงานสืบสวนสอบสวน กรณีการชุมนุมของกลุ่ม นปช. ตามคำสั่งกองบัญชาการตำรวจนครบาลว่า ในการประชุมวันนี้ เพื่อเตรียมความพร้อม หากมีความจำเป็นต้องดำเนินคดีกับแกนนำ นปช. ผู้จัดให้มีการชุมนุมและผู้ชุมนุม หลังจากศูนย์อำนวยการรักษาความสงบเรียบร้อย (ศอ.รส.) ออกประกาศฉบับที่ 5 ตาม พ.ร.บ.ความมั่นคง ที่ให้กลุ่มผู้ชุมนุมออกจากพื้นที่การชุมนุมบริเวณแยกราชประสงค์ แต่ในประกาศดังกล่าว มีข้อแม้ว่าจะสามารถชุมนุมอยู่ได้ เว้นแต่จะได้รับอนุญาตจากพนักงานเจ้าหน้าที่</p>
<p>ดังนั้นประกาศ ศอ.รส.ฉบับดังกล่าว ยังไม่ถือว่า เด็ดขาด ตายตัว เพราะขณะนี้สำนักงานตำรวจแห่งชาติ ยังอยู่ในขั้นตอนการเจรจา และถือว่า ได้รับความร่วมมือจากกลุ่มผู้ชุมนุมระดับหนึ่งแล้ว</p>
<p>ซึ่งขณะนี้ พนักงานสอบสวน ได้เตรียมความพร้อมไว้ คือ สอบปากคำพยานที่เกี่ยวข้อง บุคคลที่ได้รับผลกระทบ สอบปากคำเจ้าหน้าที่จราจร และเจ้าหน้าที่บันทึกเทปภาพและเสียงว่า หลัง ศอ.รส.ออกประกาศแล้ว มีใครขึ้นปราศรัยบนเวทีบ้าง ซึ่งขั้นตอนทั้งหมดทางพนักงานสอบสวนจะเร่งดำเนินการเพื่อนำไปสู่การบังคับ ใช้กฎหมายต่อไป</p></body>
</news>
