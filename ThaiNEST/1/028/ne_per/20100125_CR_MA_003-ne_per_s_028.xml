<teiHeader>
<fileDesc>
<titleStmt>
  <title>ศาลรับคดี "มาร์ค" ฟ้องหมิ่น "อริสมันต์" กล่าวหาปล้นอำนาจปชช. นัดสอบคำให้การ-สืบพยาน 7 เม.ย.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-25 12:50:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264398644&catid=17  </bibl>
</sourceDesc>
</fileDesc>
</teiHeader>
<news>
<headline>ศาลรับคดี "<persName>มาร์ค</persName>" ฟ้องหมิ่น "<persName>อริสมันต์</persName>" กล่าวหาปล้นอำนาจปชช. นัดสอบคำให้การ-สืบพยาน 7 เม.ย.</headline>
<lead>ศาลรับฟ้อง "<persName>มาร์ค</persName>" ฟ้อง "<persName>อริสมันต์</persName>" หมิ่น กล่าวหาเป็นต้นเหตุให้ในหลวงทรงพระประชวร ปล้นอำนาจประชาชน นัดสอบคำให้การจำเลยและสืบพยานโจทก์ในวันที่ 7 เม.ย.</lead>
<neck></neck>
<body><p>ที่ศาลอาญา ถนนรัชดาภิเษก เมื่อวันที่ 25 มกราคม ศาลมีคำสั่งรับฟ้องคดีหมายเลขดำที่ อ.4177/2552 ที่ <persName>นายอภิสิทธิ์ เวชชาชีวะ</persName> นายกรัฐมนตรี เป็นโจทก์ฟ้อง<persName>นายอริสมันต์ พงษ์เรืองรอง</persName> แกนนำกลุ่มคนเสื้อแดง เป็นจำเลยในความผิดฐานหมิ่นประมาทโดยการโฆษณากรณีปราศรัยบนเวทีคนเสื้อแดง ที่อนุสาวรีย์ประชาธิปไตย เมื่อวันที่ 11 ตุลาคม 2552 และทำเนียบรัฐบาล เมื่อวันที่ 17 ตุลาคม 2552 กล่าวหาว่าโจทก์เป็นต้นเหตุทำให้ในหลวงทรงพระประชวร เป็นนายกรัฐมนตรีที่มาจากการปล้นอำนาจประชาชนสั่งการให้ฆ่าประชาชนและอื่นๆ</p>
<p>โดย<persName>นายอภิสิทธิ์</persName> เข้าเบิกความเป็นพยานด้วยตัวเองสรุปว่า ตนเองเป็นนายกรัฐมนตรีที่มีความจงรักภักดี และปฏิบัติหน้าที่สนองพระราชดำรัสพระบาทสมเด็จพระเจ้าอยู่หัวมาโดยตลอด โดยเฉพาะพระราชดำรัสเมื่อวันที่ 5 ธันวาคม 2552 ที่ว่า ความสุขสวัสดีของข้าพเจ้าจะเกิดขึ้นได้ก็ต่อเมื่อบ้านเมืองมีความปกติสุข ซึ่งหมายถึงบ้านเมืองไม่มีความวุ่นวาย ซึ่งเหตุจราจลของกลุ่มคนเสื้อแดงในเดือนเมษายน 52 ทั้งในกรุงเทพฯและพัทยา จำเลยเป็นแกนนำล้มการประชุมผู้นำอาเซียน โจทก์ได้สั่งการให้เจ้าหน้าที่เข้าควบคุมสถานการณ์โดยยึดหลักกฎหมายและสิทธิ มนุษยชน จนกลุ่มคนเสื้อแดงสลายการชุมนุมไปโดยปราศจากการเสียเลือดเนื้อ ส่วนคลิ๊ปเสียงที่จำเลยนำมาเผยแพร่กล่าวอ้างว่าโจทก์สั่งการให้ฆ่าประชาชน นั้น ได้มีการพิสูจน์จากผู้เชี่ยวชาญที่เป็นที่ยอมรับแล้วว่าเป็นการตัดต่อข้อ ความจากเสียงของโจทก์</p>
<p><persName>นายอภิสิทธิ์</persName> เบิกความว่าไม่เคยประวิงเวลาการยื่นฎีกาของกลุ่มคนเสื้อแดง ที่ยื่นขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี โดยได้ดำเนินการตามขั้นตอนทางราชการซึ่งจะต้องส่งรายชื่อผู้ถวายฎีกาให้กรม ราชทัณฑ์ตรวจสอบความถูกต้อง ซึ่งจำเลยเป็นอดีต ส.ส.ก็ทราบดีถึงขั้นตอนกระบวนการแต่ยังดึงดันยื่นถวายฎีกาทั้งที่กลุ่มนัก วิชาการ อธิการบดี 57 มหาวิทยาลัย และข้าราชการระดับปลัดกระทรวงต่างคัดค้านว่าเป็นการกดดันพระมหากษัตริย์</p>
<p>ส่วนที่จำเลย กล่าวหาว่าโจทก์ขึ้นมาดำรงตำแหน่งนายกรัฐมนตรี จาการปล้นอำนาจประชาชนนั้นไม่เป็นความจริงเนื่องจากโจทก์มาดำรงตำแหน่งนายก รัฐมนตรีโดยได้รับความเห็นชอบจากเสียงข้างมากสภาฯ ตามวิถีทางของประชาธิปไตย ข้อกล่าวหาของจำเลยไม่ได้เป็นการติชมโดยสุจริตแต่เป็นการกล่าวหาโจทก์ให้ เสื่อมเสียชื่อเสียถูกดูหมิ่นเกลียดชัง</p>
<p>ภายหลังไต่สวนเสร็จสิ้นแล้วศาลมีคำสั่งให้รับคำฟ้องไว้พิจารณา พิพากษา และนัดสอบคำให้การจำเลยและสืบพยานโจทก์ในวันที่ 7 เมษายน นี้ </p></body>
</news>
