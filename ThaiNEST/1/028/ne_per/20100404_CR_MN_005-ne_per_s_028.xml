<teiHeader>
<fileDesc>
<titleStmt>
  <title>รวบ “นายทุนที่ดิน” ผู้จ้างวาน พร้อมทีมฆ่านายก อบต.สาริกา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-04 16:05:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046727  </bibl>
</sourceDesc>
</fileDesc>
</teiHeader>
<news>
<headline>รวบ “นายทุนที่ดิน” ผู้จ้างวาน พร้อมทีมฆ่านายก อบต.สาริกา</headline>
<lead>กองปราบฯ แถลงจับทีมฆ่านายก อบต.สาริกา จ.นครนายก คารีสอร์ตหรู สารภาพรับจ้างจากนายทุนที่ดินที่ขัดแย้งกับผู้ตายวางแผนฆ่า ล่าสุดรวบผู้จ้างวานแล้ว 1 ส่วนมือสังหารกับผู้จ้างวานอีกคนยังหลบหนี ตำรวจลงพื้นที่ไล่ล่า</lead>
<neck></neck>
<body><p>วันนี้ (4 เม.ย.) เมื่อเวลา 14.30 น. ที่กองบังคับการปราบปราม (บก.ป.) <persName>พ.ต.อ.สุพิศาล ภักดีนฤนาถ</persName> รรท.ผบก.ป. <persName>พ.ต.อ.อภิชาติ ศิริสิทธิ์</persName> รอง ผบก.ป. <persName>พ.ต.อ.อัคราเดช พิมลศรี</persName> ผกก.2 บก.ป. <persName>พ.ต.อ.นิคม ขำชื่น</persName> ผกก.สภ.เมืองนครนายก ร่วมกันแถลงข่าวจับกุมกลุ่มผู้ต้องหาร่วมกันสังหารโหด <persName>ด.ต.บัญญัติ ศรีสะอาด</persName> อายุ 56 ปี รอง นายก อบต.สาริกา จ.นครนายก และอดีตตำรวจ สภ.เมืองนครนายก เจ้าของรีสอร์ต “สวนศรีสะอาด” ตั้งอยู่เลขที่ 224 หมู่ 1 ต.สาริกา อ.เมือง จ.นครนายก เหตุเกิดเมื่อวันที่ 26 มี.ค.53 ที่ผ่านมา</p>
<p>ประกอบด้วย 1.<persName>นายจรูญ แรงกสิกร</persName> อายุ 55 ปี 2.<persName>นายมิตร ยอดจันทร์</persName> อายุ 44 ปี 3.<persName>นายธีระภัทร</persName> หรือ<persName>เล็ก พูลโสม</persName> อายุ 38 ปี และ 4.<persName>นายไพบูลย์</persName> หรือ<persName>ตุ๊ก น้อยศรีเกตุ</persName> อายุ 47 ปี ทั้งหมดเป็นผู้ต้องหาตามหมายจับศาลจังหวัดนครนายก ที่ จ.47/2553 และ จ.49-51/2553 ข้อหาร่วมกันฆ่าผู้อื่นโดยไตร่ตรองไว้ก่อน ร่วมกันมีอาวุธปืนและเครื่องกระสุนไว้ในครอบครองโดยไม่ได้รับอนุญาต พกพาอาวุธปืนไปในทางสาธารณะโดยไม่มีเหตุอันควร โดยจับกุม<persName>นายจรูญ</persName>ได้ในพื้นที่ อ.โกรกพระ จ.นครสวรรค์ ส่วน<persName>นายไพบูลย์</persName> และ<persName>นายธีระภัทร</persName> จับกุมได้ อ.เมือง จ.ชลบุรี ขณะที่นายมิตรจับกุมได้ที่ อ.ลาดยาว จ.นครสวรรค์ พร้อมของกลางรถกระบะยี่ห้ออีซูซุ รุ่นดราก้อนอายส์ สีบรอนซ์เทา ทะเบียน บม 9909 นครสวรรค์ รถยนต์ยี่ห้อจี๊ป รุ่นเชอโรกี สีแดง ทะเบียน พฉ 8795 กทม. โทรศัพท์มือถือ 5 เครื่อง</p>
<p><persName>พ.ต.อ.สุพิศาล</persName>กล่าวว่า คดีนี้สืบเนื่องจากเมื่อวันที่ 26 มี.ค.ที่ผ่านมา <persName>น.ส.สุกัญญา ศรีสะอาด</persName> อายุ 24 ปี บุตรสาวของ <persName>ด.ต.บัญญัติ</persName> ได้เข้าแจ้งความว่าบิดาถูกคนร้ายยิงเสียชีวิตภายในบ้านพักซึ่งเปิดเป็นรี สอร์ต ต่อมาเจ้าหน้าที่สืบสวนรวบรวมพยานหลักฐานจนพบข้อมูลเป็นที่แน่ชัดว่ากลุ่ม ผู้ต้องหาได้ร่วมกันลงมือก่อเหตุยิง <persName>ด.ต.บัญญัติ</persName> จึงขออนุมัติศาลออกหมายจับทั้งหมดเอาไว้ โดยเบื้องต้นทราบว่ากลุ่มผู้ต้องหาได้รับว่าจ้างจาก <persName>นายบุญเสริม มุขศรี</persName> อายุ 42 ปี และ<persName>นายประสงค์ มุขศรี</persName> อายุ 44 ปี สองพี่น้อง ผู้ต้องหาตามหมายจับศาลจังหวัดนครนายก ที่ 48/2553 และ 52/2553 ซึ่งมีความขัดแย้งกับผู้เสียชีวิตในเรื่องที่ดิน ส่วนมือปืนที่เป็นผู้ลงมือลั่นไกสังหาร <persName>ด.ต.บัญญัติ</persName> คือ <persName>นายสัมฤทธิ์</persName> หรือ<persName>อ่อน กลิ่นไกล</persName> ขณะนี้อยู่ระหว่างขออนุมัติศาลออกหมายจับและติดตามตัวมาดำเนินคดี</p>
<p>จากการสอบสวนนายจรูญให้การรับสารภาพว่า ได้รับการว่าจ้างให้ติดต่อหามือปืนและยานพาหนะเพื่อใช้ในการลงมือสังหาร <persName>ด.ต.บัญญัติ</persName> โดยตนกับพวกจะได้รับค่าจ้างเป็นเงินคนละ 1 แสนบาท ส่วน<persName>นายสัมฤทธิ์</persName> มือปืนได้รับค่าจ้าง 5 หมื่นบาท ครั้งแรกที่นัดหมายกันคือ เมื่อวันที่ 23 มี.ค.ที่ผ่านมา แต่พบว่ามีการจัดงานใกล้กับรีสอร์ตของผู้เสียชีวิตจึงไม่สะดวกที่จะลงมือ ต่อมาเมื่อวันที่ 25 มี.ค.พวกตนจึงกลับมาที่เกิดหตุอีกครั้งและวางแผนก่อนลงมือสำเร็จ จากนั้นพวกตนได้มาเปลี่ยนรถกันที่บริเวณแยกบ้านสร้าง ภายหลังได้รับค่าจ้างจาก<persName>นายบุญเสริม</persName> มาแล้วจึงแยกย้ายกันหลบหนีก่อนจะมาถูกจับกุมตัวไว้ในที่สุด</p>
<p>ผู้สื่อข่าวรายงานว่า สำหรับกรณีความขัดแย้งเรื่องที่ดินของผู้เสียชีวิตนั้น เนื่องจากผู้เสียชีวิตเป็นคนที่มีฐานะดี จึงกว้านซื้อที่ดินเก็บไว้หลายแปลง รวมถึงที่ดิน 200 ไร่ ใน อ.วังน้ำเขียว ซึ่งมีนายทุนผู้มีอิทธิพลมาติดต่อขอซื้อที่ดินดังกล่าวจากผู้เสียชีวิตใน ราคาถูก แต่ผู้เสียชีวิตไม่ยอมขายให้ หลังจากนั้นจึงถูกผู้มีอิทธิพลกดดันทุกวิถีทาง ถึงขนาดเคยถูกดักอุ้มตัวมาแล้วครั้งหนึ่งก่อนจะมาถูกยิงเสียชีวิต</p>
<p>ผู้สื่อข่าวรายงานด้วยว่า กลุ่มผู้ต้องหาที่ถูกจับกุมได้อยู่ในซุ้มมือปืนภาคตะวันออก โดยในส่วนของ<persName>นายไพบูลย์</persName>นั้น พบประวัติเป็นมือปืนที่มีคดีติดตัวในพื้นที่ จ.ชลบุรี และ จ.ปราจีนบุรี หลายคดี เป็นที่ต้องการตัวอย่างมากของตำรวจในพื้นที่ดังกล่าว ส่วนผู้ต้องหาอีก 3 รายที่เหลือ คือ <persName>นายบุญเสริม</persName> <persName>นายประสงค์</persName> และ<persName>นายสัมฤทธิ์</persName> ทางชุดสืบสวน กก.2 บก.ป.ได้ลงพื้นที่เร่งติดตามจับกุมแล้ว</p>
<p>ต่อมา เวลา 17.20 น. <persName>พ.ต.ท.ธวัชชัย คำแหงพล</persName> รอง ผกก.2 บก.ป. <persName>พ.ต.ท.สุรพงศ์ ธรรมพิทักษ์</persName> สว.กก.2 บก.ป.นำกำลังเจ้าหน้าที่เข้าจับกุม <persName>นายบุญเสริม มุขศรี</persName> อายุ 42 ปี ผู้ต้องหาตามหมายจับของศาลจังหวัดนครนายก ที่ 48/2553 ลงวันที่ 3 เม.ย.53 ในข้อหาใช้จ้างวานฆ่าผู้อื่น ได้ที่บริเวณถนนมิตรภาพ ต.กลางดง อ.มวกเหล็ก จ.สระบุรี ซึ่งขณะนี้กำลังอยู่ระหว่างควบคุมตัวไปสอบสวนดำเนินคดีที่ สภ.เมืองนครนายก</p></body>
</news>
