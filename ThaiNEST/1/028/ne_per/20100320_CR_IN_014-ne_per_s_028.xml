<teiHeader>
<fileDesc>
<titleStmt>
  <title>รองผบช.น.ประเมินม็อบเสื้อแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 13:26:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217193  </bibl>
</sourceDesc>
</fileDesc>
</teiHeader>
<news>
<headline>รองผบช.น.ประเมินม็อบเสื้อแดง</headline>
<lead>รองผบช.น. เผย การประเมินม็อบเสื้อแดง หัวขบวน ถึงแยกบางกะปิ ขณะที่ท้ายขบวนยังอยู่สะพานผ่านฟ้าฯ พร้อมกำชับ ตำรวจทุกพื้นที่ อำนวยความสะดวกการจราจรผู้ชุมนุม</lead>
<neck></neck>
<body><p><persName>พล.ต.ต.ภาณุ เกิดลาภผล</persName> รอง ผบช.น. ดูแลงานด้านการจราจร เปิดเผย สถานการณ์ล่าสุด ณ เวลา 13.00 น. ว่า จากการติดตามและตรวจเส้นทางการจราจร ที่กองบังคับการตำรวจจราจร พบว่า หัวขบวนของกลุ่มคนเสื้อแดง ซึ่งส่วนใหญ่ประกอบด้วย รถจักรยานยนต์ และรถยนต์ จำนวนหลายพันคัน ได้เคลื่อนขบวนถึงบริเวณแยกบางกะปิแล้ว ขณะที่ท้ายขบวนยังเคลื่อนตัวออกจากบริเวณสะพานผ่านฟ้าลีลาศไม่หมด ส่วนการจราจรพบว่าตั้งแต่ถนนเพชรบุรีตัดใหม่ ถนนรัชดา ลาดพร้าว เกิดติดขัดอย่างหนัก โดยเฉพาะ ตามแยกต่างๆ ที่ได้มีกลุ่มผู้ชุมนุมได้หยุดรอขบวน ส่วนจุดสัญญาณไฟจราจรต่างๆ ได้จัดกำลังเจ้าหน้าที่ตำรวจจราจร ทั้งในส่วนของกองบังคับการตำรวจจราจร และตำรวจจราจรท้องที่คอยอำนวยความสะดวกให้ประชาชน อย่างเต็มที่เช่นกันพร้อมกับประชาสัมพันธ์ให้ประชาชนหลีกเลี่ยงการจราจร ในช่วงเวลาดังกล่าว หรือเปลี่ยนไปใช้เส้นทางอื่นแทน</p>
<p>อย่างไรก็ตาม หากกลุ่มคนเสื้อแดงเคลื่อนขบวนไปตามเส้นทางที่ประกาศไว้ คาดว่า จะกลับเข้าสู่จุดเริ่มต้น ที่สะพานผ่านฟ้าลีลาศ เวลา 18.00 น.</p></body>
</news>
