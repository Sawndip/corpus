<teiHeader>
<fileDesc>
<titleStmt>
  <title>ปทีปสั่งตรวจเหตุปะทะรับหาหลักฐานยาก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-11 16:37:31  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220655  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>สั่งตรวจเหตุปะทะรับหาหลักฐานยาก</headline>
<lead>รักษาการ ผบ.ตร. สั่ง บช.น. ตั้งทีมตรวจสอบเหตุปะทะ 2 ฝ่าย ยอมรับหาข้อมูลยาก หลังผู้ชุมนุม ปิดกล้องวงจรปิดทั้งหมด</lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ เปิดเผย ภายหลังเรียกประชุมประเมินสถานการณ์การเข้ารวมคืนพื้นที่การชุมนุมของกลุ่ม นปช.เมื่อวานที่ผ่านมาว่า ได้สั่งการให้กองบัญชาการตำรวจนครบาล ตั้งทีมตรวจสอบรายละเอียด เพื่อช่วยตรวจสอบเรื่องการปะทะระหว่างเจ้าหน้าที่ทหารกับผู้ชุมนุม เนื่องจากเป็นเหตุวุ่นวาย และมีคนจำนวนมาก ซึ่งลำพังเพียงพนักงานสอบสวนคงไม่เพียงพอ ขณะที่การตรวจสอบข้อมูลความผิดในที่เกิดเหตุนั้น ก็ไม่สามารถตรวจสอบได้ เนื่องจากทางกลุ่มผู้ชุมนุมได้นำถุงดำคลุมไว้และทุบทำลายทิ้งไป</p>
<p>อย่างไรก็ตาม ไม่น่าจะมีปัญหา เนื่องจากสั่งการให้ตำรวจนอกเครื่องแบบ ที่อยู่บริเวณที่เกิดเหตุบันทึกภาพไว้ทั้งหมด ส่วนกรณีมือที่สามเข้ามาก่อความวุ่นวายหรือไม่นั้น ทั้งนี้ไม่สามารถตอบได้ โดยจะต้องใช้ระยะเวลาการสืบสวนสอบสวนซึ่งได้ดำเนินการแล้ว</p></body>
</news>
