<teiHeader>
<fileDesc>
<titleStmt>
  <title>รวบทอมแสบพร้อมพวกสวมรอยใส่ชุดนักเรียนตั้งแก๊งขโมย จยย.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-29 16:34:12  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264757689&catid=17  </bibl>
</sourceDesc>
</fileDesc>
</teiHeader>
<news>
<headline>รวบทอมแสบพร้อมพวกสวมรอยใส่ชุดนักเรียนตั้งแก๊งขโมย จยย.</headline>
<lead></lead>
<neck></neck>
<body><p>เมื่อเวลา 13.30 น. วันที่ 29 ม.ค. <persName>พ.ต.อ.พนันชัย ชื่นใจธรรม</persName> ผกก.สภ.โพธิ์กลาง อ.เมือง จ.นครราชสีมา พร้อมด้วย <persName>พ.ต.ท.อัทธชนม์ ช่วงงาม</persName> รอง ผกก.ปป.และเจ้าหน้าที่ตำรวจชุดจับกุม ร่วมกันแถลงข่าว การจับกุมผู้ต้องหาร่วมกันขโมยรถ จยย. ได้ผู้ต้องหา 4 ราย และรถ จยย. ของกลางหลายยี่ห้อรวม 5 คัน ผู้ต้องการที่ถูกจับกุมประกอบด้วย <persName>น.ส.อำไพ</persName> หรือ<persName>เดฟ พหลเทพ</persName> อายุ 27 ปี ซึ่งเป็นทอม อยู่บ้านเลขที่ 999/349 หมู่ 2 ต.ท้ายบ้าน อ.เมือง จ.สมุทรปราการ ส่วนผู้ต้องหาอีก 3 คนที่ถูกจับกุมพร้อมกันประกอบด้วย <persName>น.ส.เฟิร์น</persName> อายุ 15 ปี <persName>ด.ช.รัตน์</persName> อายุ 14 ปี และ <persName>ด.ช.ป๊อก</persName> อายุ 14 ปี  (นามสมมุติทั้งหมด) โดยผู้ต้องหาทั้งหมดปลอมตัวด้วยการใส่ชุดนักเรียนสถาบันต่าง ๆเพื่ออำพราง และตระเวรจูงรถ จยย. คันจอดไว้ได้ล็อคกุญแจขณะเจ้าของเผลอ</p>
<p>การจับกุมครั้งนี้ สืบเนื่องจากเมือเช้าวันที่ 28 ม.ค. ที่ผ่านมา เจ้าหน้าที่สายตรวจ สภ.โพธิ์กลาง เห็น  <persName>น.ส.เดฟ</persName> และ <persName>น.ส.เฟิร์น</persName> ซึ่งสวมใส่ชุดนักเรียนโรงเรียนแห่งหนึ่งโดย <persName>น.ส.เดฟ</persName> ซึ่งเป็นทอม ในชุดเป็นนักเรียนชาย ขณะที่ <persName>น.ส.เฟิร์น</persName>  สวมใส่ชุดนักเรียนหญิง จูงรถออกจากซอย สามยอด ต.สุรนารี อ.เมืองนครราชสีมา จึงเข้าตรวจค้นและสอบสวนจนทราบว่าเป็นรถที่พึ่งขโมยมา จึงความคุมมาสอบปากคำเพิ่มเติมและขยายผลจนสามารถจับกุมผู้ต้องหาได้ครบทั้ง 4 ราย  จากการสอบสวนเบื้องต้นทราบว่า ตั้งแต่ต้นเดือน ม.ค. ที่ผ่านมา ซึ่งยังไม่ถึง <persName>น.ส.เดฟ</persName> และ <persName>น.ส.เฟิร์น</persName> ได้ร่วมกันก่อเหตุแล้ว 3 ครั้งได้รถจยย. 3  คัน  ขณะที่ <persName>ด.ช.รัตน์</persName> และ <persName>ด.ช.ป๊อก</persName>ก่อเหตุคนละครั้งคนละคัน </p>
<p>ภายหลังจากการสอบสวนผู้ต้องหาทั้งหมดรับสารภาพว่า ได้ร่วมกันตระเวนลักรถจักรยานยนต์ตามสถานที่ต่างๆในพื้นที่เขตอำเภอเมือง นครราชสีมา โดยตนและพวกไม่ได้เรียนหนังสือ แต่จะแต่งกายด้วยนักเรียนของสถาบันต่างๆและออกตระเวนหารถจักรยานยนต์ที่ไม่ ได้ล็อคคอรถในช่วงเวลากลางวันแล้วจะนั่งคร่อมเพื่อทำทีเป็นเจ้าของรถจากนั้น จะให้เพื่อนที่ไปด้วยเป็นคนถีบรถด้านหลังให้เหมือนกับรถน้ำมันหมดหรือรถเสีย จากนั้นจะนำรถที่ขโมยมาได้นำไปเก็บไว้ที่บ้านพักของตัวเอง สาเหตุที่ต้องแต่งกายเป็นนักเรียนของสถาบันต่างเนื่องจากจะได้ไม่เป็นที่น่า สงสัยของประชาชนที่อยู่ที่อยู่บริเวณรอบๆส่วนรถจักรยานยนต์ที่ขโมยมาได้ไป ตกแต่งขับแข่งขันซิ่งบนท้องถนน และบางส่วนก็จะนำไปขายต่อให้กับแก๊งเด็กแว้นเพื่อจะนำไปเที่ยวเตร่ เจ้าหน้าที่จึงแจ้งข้อหาร่วมกันลักทรัพย์ผู้อื่น ก่อนจะส่งตัวไปดำเนินคดีตามกฎหมายต่อไป</p>
<p>ด้าน <persName>พ.ต.อ.พนันชัย</persName> เปิดเผยว่า การก่อเหตุของแก๊งนี้เป็นรูปแบบใหม่ที่ขณะลงมือจะสวมชุดนักเรียนเพื่อตบตา ตำรวจและไม่ให้เป็นที่สงสัยของประชาชน โดยทั้งหมดไม่ได้เป็นนักเรียนแต่อย่างใด แต่พากันไปหาซื้อชุดมาใส่เพื่ออำพรางสายตาตำรวจ และป้องกันการสงสัยของประชาชน  และการก่อเหตุก็ไม่ได้ทำยุ่งยาก คือ จะเลือกลงมือรถที่ไม่ได้ล็อคคอจูงไปอย่างหน้าตาเฉย  จึงขอฝากถึงประชาชนด้วยว่า ให้ช่วยกันป้องกันตัวเองในเบื้องต้นคือดูแลป้องกันรถล็อคให้ดี ก่อนเพราะอาจจะมีแก๊งที่ลงมือในลักษณะเดียวกันนี้อยู่อีกซึ่งจะเร่งขยายผล จับกุมมาดำเนินคดีต่อไป.</p></body>
</news>
