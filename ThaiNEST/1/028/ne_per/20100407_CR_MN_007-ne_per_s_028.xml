<teiHeader>
<fileDesc>
<titleStmt>
  <title>2 จ่าเหยื่อบึ้ม ปชป.ปลอดภัย ตร.ควักเงินเติมกำลังใจ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-07 16:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048451  </bibl>
</sourceDesc>
</fileDesc>
</teiHeader>
<news>
<headline>2 จ่าเหยื่อบึ้ม ปชป.ปลอดภัย ตร.ควักเงินเติมกำลังใจ</headline>
<lead>“<persName>อดุลย์</persName>” เยี่ยม 2 ตำรวจเหยื่อบึ้มพรรคประชาธิปัตย์ พร้อมมอบเงินสร้างขวัญกำลังใจ โดยทั้ง 2 นายพ้นขีดอันตรายแล้ว ระบุหากมีการสลายม็อบ โรงพยาบาลตำรวจได้เตรียมเลือดสำรอง พร้อมเตรียมน้ำให้ล้างตาถ้าใช้แก๊สน้ำตา ห่วงขยะมากหวั่นเป็นแหล่งเพาะเชื้อโรค</lead>
<neck></neck>
<body><p>วันนี้ (7 เม.ย.) เมื่อเวลา 14.10 น. ที่โรงพยาบาลตำรวจ <persName>พล.ต.อ.อดุลย์ แสงสิงแก้ว</persName> ที่ปรึกษา(สบ 10) เดินทางเยี่ยมอาการ <persName>จ.ส.ต.มานะ จิตต์งามขำ</persName> และ <persName>จ.ส.ต.อานนท์ ทอนเสาร์</persName> ซึ่งได้รับบาดเจ็บจากเหตุคนร้ายใช้เครื่องยิงระเบิดชนิดเอ็ม 79 ยิงใส่ลานจอดรถพรรคประชาธิปัตย์ เมื่อช่วงบ่ายวันที่ 6 เม.ย.ที่ผ่านมา โดยหลังเกิดเหตุได้ส่งตัวมาพักรักษาตัวที่ อาคารเฉลิมพระเกียรติ โดย<persName>จ.ส.ต.อานนท์</persName> พักอยู่ที่ห้อง 607 ขณะที่ <persName>จ.ส.ต.มานะ</persName> พักอยู่ที่ห้อง608 ทั้งนี้ <persName>พล.ต.อ.อดุลย์</persName>ได้พูดคุยสอบถามอาการของตำรวจทั้ง 2 นาย และได้มอบเงินช่วยเหลือจำนวนหนึ่งเพื่อเป็นขวัญกำลังใจ</p>
<p><persName>พล.ต.อ.อดุลย์</persName>กล่าวถึงการดูแลขวัญกำลังใจของตำรวจที่มาปฏิบัติ หน้าที่รักษาความปลอดภัยการชุมนุมของกลุ่มคนเสื้อแดงว่า ตำรวจทุกนายมีความพร้อมในการปฏิบัติหน้าที่อยู่แล้ว ส่วนตำรวจ 2 นายที่ได้รับบาดเจ็บยังมีขวัญกำลังใจดี ทางสำนักงานตำรวจแห่งชาติจะให้ความช่วยเหลืออย่างเต็มที่ ทั้งเรื่องค่ารักษาพยาบาล ตลอดจนสวัสดิการต่างๆ ซึ่งเป็นไปตามระเบียบตร. นอกจากนี้ <persName>พล.ต.อ.ปทีป ตันประเสริฐ</persName> รรท.ผบ.ตร.ได้มอบเงินจำนวนหนึ่งให้ด้วยเพื่อเป็นขวัญกำลังใจ</p>
<p>ด้าน <persName>พล.ต.ท.จงเจตน์ อาวเจนพงษ์</persName> นายแพทย์ใหญ่ (สบ 8) รพ.ตำรวจ กล่าวถึงอาการของตำรวจทั้ง 2 นายว่า <persName>จ.ส.ต.อานนท์</persName> ซึ่งโดนระเบิดที่ต้นขานั้นได้รับการผ่าตัดเรียบร้อยแล้ว คาดว่าวันพรุ่งนี้ (8 เม.ย.) น่าจะกลับบ้านได้ ส่วน <persName>จ.ส.ต.มานะ</persName> ซึ่งโดนสะเก็ดระเบิดที่ลำคอด้านซ้าย โดยสะเก็ดระเบิดมีขนาดเท่าหัวไม้ขีดฝังอยู่ติดกับเส้นเลือดใหญ่ที่ทำหน้าที่ ส่งเลือดไปเลี้ยงสมอง แพทย์ได้ทำการผ่าตัดเรียบร้อยแล้ว อาการพ้นขีดอันตราย ซึ่งถือว่าโชคดีมากที่สะเก็ดระเบิดไม่ได้ตัดขาดเส้นเลือดใหญ่ เป็นเพียงแค่ฝังอยู่ภายนอกเท่านั้น มิฉะนั้นมีอันตรายถึงชีวิตได้ ขณะนี้ให้พักรักษาตัวอยู่ที่โรงพยาบาลเพื่อรอดูอาการสักระยะ</p>
<p>ต่อคำถามที่ว่าการชุมนุมของกลุ่มคนเสื้อแดงส่งผลกระทบอย่างไรบ้างต่อ โรงพยาบาล <persName>พล.ต.ท.จงเจตน์</persName>กล่าวว่า ผลกระทบมีอยู่ 3 เรื่อง คือ เรื่องแรก คือ เสียงที่ดังมากทำให้คนไข้ไม่สามารถพักผ่อนโดยเฉพาะตอนกลางคืน ซึ่งทางโรงพยาบาลแก้ปัญหา โดยการย้ายผู้ป่วยที่พักอยู่ติดกับพื้นที่ชุมนุม ให้ไปอยู่ด้านตรงข้าม แต่ไม่สามารถย้ายมาได้หมด ซึ่งคนไข้ก็ต้องทน แต่หากรายใดประสงค์จะย้ายโรงพยาบาลก็จะประสานโรงพยาบาลเครือข่ายให้รับตัวไป รักษาต่อ</p>
<p>ส่วนเรื่องที่สอง ด้านการจราจร คนไข้ฉุกเฉินไม่สามารถเดินทางมาได้ก็ต้องใช้บริการโรงพยาบาลอื่นแทน ส่วนคนไข้ที่รักษาต่อเนื่อง ก็ได้เลื่อนนัดไปก่อน เรื่องสุดท้าย ความปลอดภัยของบุคลากรของโรงพยาบาลและคนไข้ ซึ่งเราได้มีมาตรการรองรับไว้แล้ว ขณะนี้การชุมนุมยืดเยื้อ ทางโรงพยาบาลจึงได้ใช้มาตรการรักษาความปลอดภัยระดับ 3 มีการเตรียมพร้อม 100 เปอร์เซ็นต์ ทั้งบุคลากรการแพทย์ที่มีการอยู่เวรยามตลอด 24 ชม. แผนกต่างๆ ได้เตรียมความพร้อมสามารถให้บริการได้ทันทีหากมีเหตุเกิดขึ้น</p>
<p>เมื่อถามว่า หากมีการลายการชุมนุม รพ.ตำรวจได้มีการเตรียมการอย่างไรบ้าง <persName>พล.ต.ท.จงเจตน์</persName>กล่าวว่า ได้มีการเตรียมเลือดสำรองไว้หากมีการปะทะ หรือสลายการชุมนุม และหากมีการใช้แก๊สน้ำตาก็ได้มีการเตรียมน้ำไว้เพื่อให้ผู้ชุมนุมใช้ล้างตา นอกจากนี้รู้สึกเป็นห่วงเกี่ยวกับขยะมูลฝอยที่มีจำนวนมาก เกรงจะเป็นแหล่งเพาะเชื้อโรค</p>
<p>ต่อข้อถามว่า ทาง รพ.ตำรวจได้รับความเสียหายจากการชุมนุมอย่างไรบ้าง ความสูญเสียที่เกิดขึ้นเป็นความสูญเสียทางอ้อม ซึ่งก็ได้แก่ค่าใช้จ่ายที่เกิดขึ้นในเรื่องของอาหาร การรักษาความปลอดภัย ซึ่งก็ยังไม่ได้มีการคำนวณอย่างเป็นทางการ</p></body>
</news>
