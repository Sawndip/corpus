<teiHeader>
<fileDesc>
<titleStmt>
  <title>ลูกอธิการบดีตั้งแก๊งเรียกค่าไถ่สาว กลางคืน เผยมีปมในใจเคยถูกตัดอัณฑะ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-10 13:57:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268204307&catid=17  </bibl>
</sourceDesc>
</fileDesc>
</teiHeader>
<news>
<headline>ลูกอธิการบดีตั้งแก๊งเรียกค่าไถ่สาว กลางคืน เผยมีปมในใจเคยถูกตัดอัณฑะ</headline>
<lead></lead>
<neck></neck>
<body><p>เมื่อเวลา 13.00 น. วันที่ 10 มีนาคม <persName>พล.ต.ต.สุเมธ เรืองสวัสดิ์</persName> รองผู้บัญชาการตรวจนครบาล (รอง ผบช.น.) <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1(ผบก.น.1) <persName>พ.ต.อ.สุพัชร พึ่งพวง</persName> ผกก.สน.ห้วยขวาง แถลงว่า  <persName>พ.ต.ท.วัชรพันธ์ ศิริพากษ์</persName> สว.สส.สน.ห้วยขวาง <persName>พ.ต.ท.ประเสริฐ ชะเอมทอง</persName> สว.สส.สน.ห้วยขวาง และ<persName>พ.ต.ท.สุธี วรรณสูตร</persName> สว.สส.สภ.นครชัยศรี จ.นครปฐม  นำกำลังจับกุม <persName>นายธนบดี</persName> หรือ<persName>เอ็ม นิลพันธุ์</persName> อายุ 26 ปี อยู่ที่ 30/2 หมู่ 3ต.ขุนแก้ว อ.นครชัยศรี จ.นครปฐม และ<persName>นายยุทธนา</persName> หรือ<persName>เต้ พุฒนาค</persName> อายุ 23 ปี อยู่ที่ 67/98 หมู่ 4 ต.ท่าตำหนัก อ.นครชัยศรี จ.นครปฐม โดยมี<persName>นายท็อป</persName> ไม่ทราบชื่อนามสกุลจริง  ผู้ต้องหาที่ร่วมก่อเหตุอีกคนอยู่ระหว่างหลบหนี   พร้อมของกลางรถยนต์เบนซ์ สีบรอนซ์ ทะเบียน กฉ 5048 นครปฐม รถยนต์โตโยต้า สีบรอนซ์ ทะเบียน กฉ 2499 นครปฐม,ขวดแก้วสีชา ภายในมีของเหลวใส 2 ขวด เข็มฉีดยา 1 อัน ถุงมือผ้าสีขาว เทปกาวสีน้ำตาล 1 ม้วน ผ้าสีดำติดเทปกาว 1 ผืน สร้อยคอทองคำ 2 สลึง 1 เส้น พระเลี่ยมทอง 1 องค์ กรรไกร 1 อัน กระดาษเขียนด้วยลายมือระบุหมายเลขบัญชี 115 212 0067 ธนาคารทหารไทย จำกัด (มหาชน) ประเภทออมทรัพย์ บัตรเอทีเอ็มธนาคารทหารไทย 2 ใบ สำเนาบันทึกการเข้าออกรถของโรงแรมวู้ดดี้ โมเต็ล 1 แผ่น  โทรศัพท์มือถือ 5 เครื่อง และอื่นๆรวม 19 รายการ  โดยจับกุมได้ที่ห้องเลขที่ 105 โรงแรมวู้ดดี้ โมเต็ล บ้านเลขที่ 56/24 ต.ท่าตำหนัก อ.นครชัยศรี จ.นครปฐม เมื่อวันที่ 9 มีนาคม เวลา 23.30 น.</p>
<p><persName>พล.ต.ต.สุเมธ</persName> กล่าวว่า เมื่อวันที่ 9 มีนาคม <persName>นายกิตติเมศน์ กรพัฒนสวัสดิ์</persName> เพื่อนของ <persName>น.ส.กิ๊ฟ</persName> อายุ 23 ปี ผู้เสียหาย มาแจ้งความตำรวจ สน.ห้วยขวาง ว่า <persName>น.ส.กิ๊ฟ</persName> หายตัวไป ตั้งแต่วันที่ 7 มีนาคมที่ผ่านมา ครั้งสุดท้าย <persName>น.ส.กิ๊ฟ</persName> บอกว่า จะมาทำธุระที่ตลาดห้วยขวาง ต่อมามีผู้ชายใช้โทรศัพท์มือถือของ<persName>น.ส.กิ๊ฟ</persName> โทรมาหาอ้างว่าเป็นตำรวจอยู่ที่พัทยา ได้จับกุมผู้เสียหาย ในข้อหาเสพยาเสพติดให้โทษ และให้โอนเงิน 200,000 บาท แลกกับการปล่อยตัว</p>
<p>จากการสืบสวนหลายครั้งทราบว่า ก่อนหายตัวไป <persName>น.ส.กิ๊ฟ</persName> หายไปกับ<persName>นายธนบดี</persName>หรือ<persName>เอ็ม</persName>  โดย<persName>น.ส.กิ๊ฟ</persName> ทำงานที่สถานบันเทิงแห่งหนึ่ง ( ลาเดอร์ฟอง) และติดต่อกันเรื่อยมา จนวางแผนหลอกเอาเงินดังกล่าว  ก่อนหน้านี้<persName>นายยุทธนา</persName>เคยแต่งงานกับผู้หญิงคนหนึ่ง และเลิกกันไปเพราะถูกหลอกจึงทำให้มีปมหาผู้หญิงที่คล้ายกันมาก่อเหตุ ด้วยการให้ดื่มน้ำผลไม้ฉีดยานอนหลับเข้าไปในกล่องซึ่งตอนแรกนำเอทีเอ็มมากดเงิน แต่ผู้หญิงเบลอจากยานอนหลับ ทำให้บอกรหัสผิด จึงต้องโทรศัพท์ติดต่อเพื่อน  ระหว่างนั้นเมื่อฟื้นขึ้นมาก็ฉีดยานอนหลับให้อีก โดยใช้เทปมัดมือ เท้าและปากตลอดเวลา กระทั่งตำรวจสืบทราบและจับกุมได้  ทั้งนี้ มีผู้ร่วมขบวนการที่ร่วมก่อเหตุหลบหนีอีกคน  คาดว่าหากได้เงินน่าจะฆ่าผู้เสียหายทิ้ง เพราะเตรียมการไว้แล้ว</p>
<p>สอบสวน <persName>นายธนบดี</persName>รับสารภาพว่า ก่อนหน้านี้ตนทำร้านอินเตอร์เน็ตกับเพื่อน แต่ต่อมาขายให้เพื่อนไปจึงไม่มีงานทำ โดยได้เงินจากครอบครัวให้ใช้เดือนละ 5,000 – 10,000 บาท แต่ก็ไม่พอใช้ ที่ทำไปเพราะติดหนี้เพื่อนอยู่ 200,000 บาท จึงหลอกน้อง (ผู้เสียหาย) มาเพราะรู้ว่ามีเงินโดยรู้จักกันได้ประมาณ 6 เดือน หลังจากพาไปทานข้าววันที่ 7 มีนาคมที่ผ่านมา และกำลังจะไปส่งในวันที่ 8 กุมภาพันธ์ ได้วางแผนหลอกให้กินน้ำผลไม้ ซึ่งแอบฉีดยานอนหลับที่ซื้อจากอินเตอร์เน็ตราคา 2,500 บาท ฉีดใส่ เมื่อสลบได้พาไปบ้าน<persName>นายท็อป</persName> เพื่อนที่หลบหนี แต่ต่อมาทางครอบครัวของเพื่อนจะกลับมาบ้าน จึงย้ายกันไปเช่าโรงแรมดังกล่าว  ปรากฏว่าบัตรเอทีเอ็มของผู้เสียหายถูกอายัดเพราะกดรหัสผิด จึงต้องติดต่อเพื่อนน้องให้เอาเงินมาไถ่ตัว แต่ติดต่อหลายวันก็ยังไม่ได้เงิน จึงโมโหขู่จะฆ่า แต่ไม่ได้ตั้งใจทำ ส่วน<persName>นายยุทธนา</persName>รู้จักกันเพราะเป็นเพื่อนรุ่นน้อง ทำอาชีพรับเหมาก่อสร้าง</p>
<p>รายงานข่าวแจ้งว่า สำหรับ<persName>นายธนบดี</persName>เป็นลูกชายของอธิการบดีมหาวิทยาลัยชื่อดังแห่งหนึ่ง ใน จ.นครปฐม เคยไปเรียนหนังสือที่ประเทศออสเตรเลียแต่ไม่จบ เมื่อกลับมาเปิดร้านอินเตอร์เน็ตและขายกิจการให้เพื่อน จึงไม่ได้ทำงาน ปกติหาก<persName>นายธนบดี</persName>กลับบ้านมารดาจะวางเงินทิ้งไว้ให้วันละ 20,000 บาท  หลังจากกลับมาได้แต่งงานกับผู้หญิงคนหนึ่งที่ทำงานกลางคืน แต่ต่อมาได้เลิกกันเพราะผู้หญิงได้ปอกลอกและหนีไป นอกจากนี้ฝ่ายชายยังมีโรคผู้หญิงที่ติดจากภรรยา ซึ่งหลังจากทานยาทำให้มีอาการอันฑะบวม เมื่อทะเลาะกันฝ่ายหญิงได้เตะที่หว่างขาทำให้ต้องตัดอัณฑะทิ้ง 1 ใบที่โรงพยาบาลแห่งหนึ่ง จึงทำให้ฝังใจเรื่อยมากับผู้หญิงที่ทำงานกลางคืน จนมาก่อเหตุดังกล่าว โดยเรื่องเงินน่าจะเป็นเรื่องรองลงไป เพราะจากการที่เจ้าหน้าที่ตำรวจตรวจค้นรถผู้ต้องหาก็พบเงินสดกว่า 100,000 บาทอยู่หลังรถ นอกจากนี้ระหว่างถูกจับกุมยังมีการบังคับให้ผู้เสียหายใช้ปากสำเร็จความใคร่ด้วย</p>
<p>ด้าน<persName>น.ส.กิ๊ฟ</persName> ผู้เสียหาย เปิดเผยว่า รู้จักกับ<persName>นายธนบดี</persName>มานานกว่า 1 ปี  ปกติเคยมารับไปทานข้าวบ้าง ก่อนเกิดเหตุไปทานข้าวที่ตลาดห้วยขวาง และบอกว่าจะพาไปไหว้พระ ขณะขับรถไปส่งที่ห้องได้ให้ดื่มน้ำทับทิม  จากนั้นตนจึงสลบไป เมื่อฟื้นออกมาก็ถูกมัดมือเท้า ปิดปาก ปิดตา พร้อมขู่ว่าจะฆ่าตนหากไม่นำเงินมาให้ แต่ตนบอกรหัสเอทีเอ็มผิด จึงต้องติดต่อกับเพื่อน จนตำรวจจับกุมได้ เชื่อว่าหากจับไม่ได้ ตนคงต้องตายแน่นอน</p>
<p>เบื้องต้นแจ้งข้อหา ร่วมกันหน่วงเหนี่ยวกักขังผู้อื่น, ปล้นทรัพย์, ร่วมกันกรรโชกทรัพย์และเรียกค่าไถ่, ข่มขืนกระทำชำเราผู้อื่น, ร่วมกันทำร้ายร่างกายผู้อื่น และต่อสู้ขัดขวางเจ้าพนักงานในการปฏิบัติหน้าที่</p></body>
</news>
