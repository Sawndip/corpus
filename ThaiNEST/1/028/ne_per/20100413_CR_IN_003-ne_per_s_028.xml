<teiHeader>
<fileDesc>
<titleStmt>
  <title>ปภ.แถลงสงกรานต์วันแรกตาย45เจ็บ607  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-13 12:03:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220901  </bibl>
</sourceDesc>
</fileDesc>
</teiHeader>
<news>
<headline>ปภ.แถลงสงกรานต์วันแรกตาย45เจ็บ607</headline>
<lead>กรมป้องกันและบรรเทาสาธารณ ภัย แถลง ยอด 7 วันอันตราย วันแรก เสียชีวิตแล้ว 45 ราย บาดเจ็บ 607 ราย จากอุบัติเหตุ 557 ครั้ง</lead>
<neck></neck>
<body><p><persName>นายอนุชา โมกขะเวส</persName> อธิบดีกรมป้องกันและบรรเทาสาธารณภัย ในฐานะเลขานุการศูนย์อำนวยความปลอดภัยทางถนน แถลง สถิติอุบัติเหตุทางถนนในช่วงเทศกาลสงกรานต์ปี 2553 ประจำวันที่ 12 เม.ย. ซึ่งเป็นวันแรกของการรณรงค์สงกรานต์นี้ ขับขี่ปลอดภัยคนไทยรักกัน โดยเกิดอุบัติเหตุทั้หมด 557 ครั้ง มีผู้เสียชีวิต 45 คน และผู้บาดเจ็บจำนวน 607 คน ซึ่งเพิ่มจากปีที่ผ่านมาทั้งหมด โดยจังหวัดที่เกิดอุบัติเหตุสูงสุดได้แก่ จ.นครสวรรค์ จำนวน 23 ครั้ง ทั้งนี้ จังหวัดที่มีจำนวนผู้เสียชีวิตมากสูงสุดคือ จ.นครราชสีมา จ.นครสวรรค์ จ.สุราษฎร์ธานี และจ.อุบลราชธานี ซึ่งมีผู้เสียชีวิตจังหวัดละ 3 คน และ จังหวัดที่มีผู้บาดเจ็บสูงสุดคือ จ.พิษณุโลก จำนวน 27 คน ทั้งนี้สาเหตุหลักที่ทำให้เกิดอุบัติเหตุได้แก่ การเมาสุรา และการขับรถเร็วเกินกำหนด ส่วนยานพาหนะที่เกิดอุบัติเหตุสูงสุด ก็ยังคงเป็นรถจักรยานยนต์</p>

<p>อย่างไรก็ตาม ทางศูนย์อำนวยการได้สั่งการให้แต่ละจังหวัดประสานกับองค์กรส่วนท้องถิ่น จัดตั้งจุดตรวจ จุดสกัด ในหมู่บ้าน และชุมชน เพื่อควบคุมผู้ที่มีพฤติกรรมเสี่ยง รวมทั้งขอความร่วมมือ ให้ประชาชนปฏิบัติตามพระราชบัญญัติควบคุบเครื่องดื่มแอลกอฮอล์ปี 2551 โดยห้ามนำเครื่องดื่มแอลกอฮอล์ไปบริโภคในสถานที่จัดงานสงกรานต์ และกำชับเรื่องการจำหน่ายให้เป็นไปตามกฎหมายอย่างเคร่งครัด</p>
<p>จ.อุบลราชธานี มีผู้เสียชีวิตประเดิม สงกรานต์วันแรก แล้ว 3 ราย และดำเนินคดีกับผู้ขับขี่รถผิดกฎจราจร
กว่า 1 พันราย</p>
<p>ที่ศูนย์ป้องกันลดอุบัติเหตุทางถนนช่วงสงกรานต์ <persName>นายสุรพล สายพันธุ์</persName> รองผู้ว่าราชการจังหวัดอุบลราชธานี
ในฐานะประธานศูนย์ป้องกันและลดอุบัติเหตุทางถนนช่วงสงกรานต์ได้แถลงข่าวสรุป ผลการป้องกันลดอุบัติ
เหตุทางถนน และในวันที่ 12 เม.ย. ที่ผ่านมาว่า มีอุบัติเหตุเกิดขึ้น 1 ครั้ง เสียชีวิต 3 ราย เป็นหญิงทั้งหมด
อุบัติเหตุเกิดขึ้นที่ถนนวาริน-กันทรลักษ์ เหตุที่เกิดอุบัติเหตุเนื่องจากมีรถปิกอัพวิ่งมาด้วยความเร็วสูง ชนนาง
<persName>เยาวลักษณ์ กาคำผุย</persName> อายุ 41 ปี กับลูก 2 คนเสียชีวิตคาทีส่วน <persName>ด.ญ.ธิดารัตน์ กาคำผุย</persName> และ<persName>ด.ญ.สุภารัตน์
กาคำผุย</persName> อายุ 9 ปี ที่อุบลฯมีการเรียกตรวจรถ 10,042 คัน และดำเนินคดีกับผู้ขับขี่ผิดกฎหมาย 1,556 คน</p>
<p>จ.ลำปาง เสียชีวิตแล้ว 1 ราย สาเหตุถูกรถยนต์เชี่ยวชนแล้วหลบหนี คาดเกิดจากการเมาสุรา</p>
<p>ด้าน <persName>นายกฤษเพชร เพชรบูรณนิล</persName> หัวสำนักงานป้องกันภัย จังหวัดลำปางเปิดเผยว่า สถิติการเกิดอุบัติเหตุในช่วงเทศกาล
สงกรานต์ปี 2553 ตามที่เฝ้าระวังและจัดแผนในการป้องกัน และลดอุบัติเหตุทางถนนระหว่างวันที่ 12 เมษายน - 18
เมษายน 2553 ช่วง 7 วันอันตราย พบว่ามีผู้เสียชีวิตรายแรกแล้ว เกิดเมื่อช่วงเวลา 03.00 น ที่บริเวณหน้า พัฒนา
ชุมชนเขต 5 ต.ปงแสนทอง บนถนนซูเปอร์ไฮเวย์ ลำปาง-เชียงใหม่ ผู้เสียชีวิต คือ<persName>นาย พิพัฒน์ ก๋องคำ</persName> อายุ 18ปี วัย
รุ่นใน ต.ปงแสนทอง อ.เมือง จ.ลำปาง เสียชีวิตเป็นศพแรก หลังขับรถจักรยานกำลังจะกลับเข้าบ้านโดยถูกรถยนต์คัน
หนึ่ง เฉี่ยวชนแล้วหลบหนี ส่วนโดยสาเหตุนั้นมาจากการเมาสุราแล้วขับรถ ส่วนการเกิดอุบัติเหตุของลำปาง เกิดขึ้นทั้ง
หมด 18 ครั้ง และมีผู้ได้รับบาดเจ็บแล้ว 17 ราย ทั้งนี้เป้าหมายผู้เสียชีวิตลำปางตั้งไว้ไม่ให้เกิน 5 ราย</p>
<p>ศูนย์ป้องกันและบรรเทาสาธารณภัย จ.กาฬสินธุ์ รายงานอุบัติเหตุช่วงเทศกาลสงกรานต์ 12-18 เม.ย.
เสียชีวิตแล้ว 2 ราย เหตุจากดื่มสุรา</p>
<p>ที่สำนักงานป้องกันและบรรเทาสาธารณภัย ซึ่ง จ.กาฬสินธุ์ ใช้เป็นศูนย์ป้องกันและลดอุบัติเหตุทางถนน ในช่วงเทศกาล
สงกรานต์ ระหว่างวันที่ 12-18 เม.ย. รายงานล่าสุด หลังจากที่การดำเนินการควบคุมป้องกันลดอุบัติเหตุทางถนนด่วน
45 จุด ตรวจ มีรายงานว่า พบผู้เสียชีวิตจากอุบัติเหตุและความประมาท จำนวน 2 ศพ และมีคนบาดเจ็บจำนวน 7 ราย
โดยเกิดขึ้นในเขต อ.คำม่วง และ อ.ยางตลาด</p>
<p><persName>นายวิทยา มากปาน</persName> ป้องกันและบรรเทาสาธารภัย จ.กาฬสินธุ์ กล่าวว่า สาเหตุของการเสียชีวิต ยังเป็นปัญหาจากการดื่มสุรา และความประมาทในการเดินทางไม่ถูกต้องตามกฎจราจร ทั้งนี้จากรายงานพบว่า ประชาชนส่วนใหญ่ ยังคงทยอยเดินทางเพื่อเข้ามาเล่นน้ำสงกรานต์ โดยเฉลี่ยมีจำนวนรถวิ่งผ่านในจังหวัดมากถึงวันละกว่า 40,000 คันต่อวัน จึงจำเป็นอย่างยิ่งที่พี่น้องประชาชนจะต้องระมัดระวังอุบัติเหตุ โดยเฉพาะตามแหล่งท่องเที่ยวสำคัญ ไม่ว่าจะเป็น เขื่อนลำปาว หรือ พิพิธภัณฑ์ไดโนเสาร์ รวมไปถึง ถนนข้าวกล่ำ ที่เทศบาลเมืองกาฬสินธุ์ ได้เปิดฉลองให้เล่นน้ำสงกรานต์ จะต้องปฏิบัติตัวอย่างเคร่งครัด เพื่อลดปัญหาอุบัติเหตุ</p></body>
</news>
