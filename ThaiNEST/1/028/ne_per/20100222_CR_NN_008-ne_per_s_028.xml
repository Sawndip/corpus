<teiHeader>
<fileDesc>
<titleStmt>
  <title>ศาลสั่งรอการพิจารณาคดี“ ราเกซ ” รอแคนาดาอนุญาตก่อน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200596  </bibl>
</sourceDesc>
</fileDesc>
</teiHeader>
<news>
<headline>ศาลสั่งรอการพิจารณาคดี“ <persName>ราเกซ</persName> ” รอแคนาดาอนุญาตก่อน</headline>
<lead></lead>
<neck></neck>
<body><p>ที่ศาลอาญา ถ.รัชดาภิเษก วันที่ 22 ก.พ.53  ศาลมีคำสั่งคดีหมายเลขดำที่ อ.691/2553  ที่อัยการคดีเศรษฐกิจและทรัพยากร 1  ยื่นฟ้อง <persName>นายราเกซ สักเสนา</persName> อดีตที่ปรึกษา <persName>นายเกริกเกียรติ ชาลีจันทร์</persName> อดีตกก.ผจก.ใหญ่ ธนาคารกรุงเทพ ฯ พาณิชย์การ จำกัด ( มหาชน) หรือบีบีซี. เป็นจำเลย ในความผิดฐาน ผู้สนับสนุนร่วมกับกรรมการซึ่งรับผิดชอบดำเนินงานของธนาคารกระทำผิดหน้าที่ ร่วมกันเบียดบังทรัพย์สินของธนาคารไปโดยทุจริต ตาม พ.ร.บ.หลักทรัพย์และตลาดหลักทรัพย์ พ.ศ.2535</p>
<p>กรณีเมื่อวันที่ 22 ก.พ.38 – 5 ต.ค.38 <persName>นายนราเกซ</persName> ร่วมกับ<persName>นายเกริกเกียรติ</persName>  และพวก อนุมัติสินเชื่อให้ โดยประเมินราคาหลักทรัพย์โฉนดที่ดิน จ.พิจิตร 9 แปลง ท่าจอดเรือยอร์ชในต่างประเทศ  สูงเกินจริงและใช้บัตรผ่านรายการ เลขที่ 0109 J อนุมัติสินเชื่อเร่งด่วนให้<persName>นายอัคนัน คาช็อกกี</persName>  ที่อ้างว่าจะนำเงินไปซื้อกิจการบริษัท เซมิคอนดักเตอร์ เวนเจอร์ อินเตอร์ เนชั่นแนล จำกัด (มหาชน )หรือ เอสวีไอ รวมค่าเสียหาย 2,003,344,485.67 บาท  รวมทั้งคดีหมายเลขดำ อ.692/2553 ที่ อัยการคดีเศรษฐกิจ ฯ  ยื่นฟ้องในความผิดเดียวกันนี้ อีกสำนวน กรณีเมื่อวันที่ 21 ก.พ.38 – 27 มี.ค.39 ร่วมกับ<persName>นายเกริกเกียรติ</persName> กับพวก อนุมัติสินเชื่อให้บริษัท ซัพพอร์ต ซิสเต็มส์ จำกัด ที่มี<persName>นายรังสรรค์ ปิยะวงศ์ภิญโญ</persName> เป็นกรรมการ และร่วมกันวางแผนออกเช็คบีบีซี สั่งจ่ายเงินจากบัญชีเพื่อชำระหนี้ – ดอกเบี้ย แก่บริษัทเงินทุนหลักทรัพย์ และบริษัทอื่นที่มีจำเลยเป็นกรรมการบริษัท โดยใช้บัตรผ่านรายการเลขที่ 0109  J ของ<persName>นายเอกชัย อธิคมนันทะ</persName> ผช.กก.ผจก.ใหญ่ อนุมัติสินเชื่อเร่งด่วน จำนวน 266 ครั้ง ค่าเสียหายรวม 1,988,718,475.91 บาท </p>
<p>โดยอัยการยื่นฟ้องคดีทั้ง 2 สำนวนดังกล่าวเมื่อวันที่ 19 ก.พ.พร้อมยื่นคำแถลงต่อศาลว่า โจทก์ รับตัวจำเลยจากประเทศแคนาดามาดำเนินคดีภายใต้ข้อตกลงว่าด้วยการส่งผู้ร้าย ข้ามเดนระหว่างกรุงสยาม – อังกฤษ ซึ่งคดีนี้อยู่ระหว่างกระบวนการยื่นคำขอไปยังรัฐบาลแคนาดาเพื่อขอความยินยอม ในการดำเนินคดีกับจำเลยตามสนธิสัญญา ฯ</p>
<p>ศาลพิจารณาแล้วให้ประทับฟ้องไว้ และส่งสำเนาให้จำเลยทราบ แต่ให้รอการพิจารณาคดีไว้ก่อน โดยให้อัยการโจทก์ แถลงว่าประเทศแคนาดาซึ่งเป็นประเทศรับคำร้องขอความยินยอมดำเนินนคดีจำเลย นั้น ให้โจทก์ดำเนินนคดีนี้หรือไม่ โดยให้รายงานความคืบน้าต่อศาลทุก  3เดือน</p>
<p>ด้าน<persName>นายคุณาชา ไชยชุมพร</persName> ทนายความ กล่าวว่า เมื่อวันที่ 19 ก.พ. ตนได้ยื่นคำร้องต่อศาลอาญา ขอให้วินิจฉัยการประทับรับคำฟ้องคดี หมายเลขดำ อ.302/2553 ที่อัยการคดีเศรษฐกิจ ฯ 3 ยื่นฟ้อง<persName>นายราเกซ</persName> กรณีเมื่อวันที่ 27ม.ค.38 – 29 ม.ค.39 อนุมัติสินเชื่อให้กับบริษัท สตาร์ลัค ฟุตแวร์ (บี.วี.ไอ) จำกัด  139,008,393.23 บาท เนื่องจากแคนาดา ยังไม่มีหนังสือตอบรับยินยอมดำเนินคดี<persName>นายราเกซ</persName> สำนวนอื่น นอกเหนือจากการอนุมัติสินเชื่อบริษัท ซิตี้ เทรดดิ้ง คอร์ปอเรชั่น จำกัด ที่ยื่นเป็นคดีของส่งผู้ร้ายข้ามแดน แต่ทั้งนี้ศาลนัดฟังคำสั่งเกี่ยวกับคำร้องดังกล่าวในวันที่ 31 พ.ค.นี้ ซึ่งศาลนัดตรวจพยานหลักฐานคดีดังกล่าว</p></body>
</news>
