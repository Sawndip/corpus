<teiHeader>
<fileDesc>
<titleStmt>
  <title>เก๋งซิ่งข้ามเลนชนบัสโดยสารดับ5เจ็บ17  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100130/46582/%e0%b9%80%e0%b8%81%e0%b9%8b%e0%b8%87%e0%b8%8b%e0%b8%b4%e0%b9%88%e0%b8%87%e0%b8%82%e0%b9%89%e0%b8%b2%e0%b8%a1%e0%b9%80%e0%b8%a5%e0%b8%99%e0%b8%8a%e0%b8%99%e0%b8%9a%e0%b8%b1%e0%b8%aa%e0%b9%82%e0%b8%94%e0%b8%a2%e0%b8%aa%e0%b8%b2%e0%b8%a3%e0%b8%94%e0%b8%b1%e0%b8%9a5%e0%b9%80%e0%b8%88%e0%b9%87%e0%b8%9a17.html  </bibl>
</sourceDesc>
</fileDesc>
</teiHeader>
<news>
<headline>เก๋งซิ่งข้ามเลนชนบัสโดยสารดับ5เจ็บ17</headline>
<lead>สาวขายประกัน ซิ่งเก๋งพาญาติมุ่งหน้าเข้าตัวเมืองบุรีรัมย์ ข้ามเลนชนประสานงารถทัวร์สายอุบลฯ-พัทยา ที่วิ่งสวนมาอย่างจัง เสียชีวิตคาซากรถ 5 ศพ ส่วนเด็ก 3 ขวบ กระเด็นตกจากรถบาดเจ็บสาหัส ขณะที่ผู้โดยสารรถทัวร์บาดเจ็บ 16 ราย คาดคนขับหลับใน</lead>
<neck></neck>
<body><p>(30ม.ค.) เวลา 13.00 น. <persName>พ.ต.ท.ไชยา สระโสม</persName> พนักงานสอบสวน สภ.เมืองบุรีรัมย์ ได้รับแจ้งเกิดอุบัติเหตุรถทัวร์ชนประสานงากับรถเก๋ง มีผู้เสียชีวิตและบาดเจ็บจำนวนมาก จึงแจ้ง<persName>พ.ต.อ.รุทธพล เนาวรัตน์</persName> ผกก.สภ.เมืองบุรีรัมย์ หน่วยกู้ภัยมูลนิธิสว่างจรรยาธรรมบุรีรัมย์ รุดไปตรวจสอบ
 ที่เกิดเหตุ อยู่บริเวณถนนสายบุรีรัมย์-ลำปลายมาศ กม.ที่ 5 บ้านไทรโยง ต.กระสัง อ.เมือง จ.บุรีรัมย์ พบรถเก๋งยี่ห้อฮอนด้า แจ๊ส สีดำ ทะเบียน กค 341 บุรีรัมย์ สภาพพังยับเยินตกอยู่ข้างทาง มีผู้เสียชีวิตติดอยู่ในซากรถ 5 ราย เจ้าหน้าที่กู้ภัยฯ จึงช่วยกันงัดร่างผู้เสียชีวิตออกจากรถ ทราบชื่อคือ <persName>น.ส.สุเพียบ ลักษร</persName> คนขับรถเก๋ง อายุ 29 ปี อยู่บ้านเลขที่ 26 ม.15 ต.ลำดวน อ.กระสัง จ.บุรีรัมย์ อาชีพพนักงานบริษัทไทยประกันชีวิต สาขา สตึก ,<persName>นางต้ำ สุขแม้น</persName> อายุ 50 ปี ,<persName>นางเลีย รัตนดี</persName> อายุ 40 ปี ,<persName>นายสมชาย รัตนดี</persName> อายุ 50 ปี และ <persName>ด.ช.พรภัทร  รัตนดี</persName> อายุ 7 ปี ทั้งหมดเป็นญาติของ <persName>น.ส.สุเพียบ</persName> โดยมีผู้รอดชีวิต ที่นั่งมากับรถเก๋งเป็นเด็กชาย ซึ่งกระเด็นตกลงมาจากรถทำให้รอดอย่างปาฏิหารย์ คือ <persName>ด.ช.ไพฑูรย์ พัดโสด</persName> อายุ 3 ขวบ ซึ่งได้รับบาดเจ็บสาหัส
</p>
<p>ส่วนอีกฝั่งของถนนพบรถทัวร์สายอุบลฯ-พัทยา ของ บริษัท ศรีมงคลขนส่ง ทะเบียน10-2289 นม.เลขข้างรถ 589-6 สภาพพังยับเยิน พลิกคว่ำตกข้างทาง ผู้โดยสารได้รับบาดเจ็บทั้งคัน 16 ราย ในจำนวนนี้บาดเจ็บสาหัส 11 ราย เจ้าหน้าที่หน่วยกู้ภัยเร่งลำเลียงผู้บาดเจ็บส่งโรงพยาบาลศูนย์บุรีรัมย์ ท่ามกลางประชาชนที่ขับรถผ่านไปมามุ่งดูเป็นจำนวนมาก
 จากการสอบถาม <persName>นายบุญส่ง อินสเวก</persName>  อายุ 57 ปี อยู่บ้านเลขที่ 31 ม.1 ต.ละลมใหม่พัฒนา อ.โชคชัย จ.นครราชสีมา คนขับรถทัวร์ เล่าว่า ตนขับรถทัวร์รับผู้โดยสารจาก จ.อุบลราชธานี กำลังมุ่งหน้าไปพัทยา เพิ่งออกจาก บขส.บุรีรัมย์ เมื่อมาถึงที่เกิดเหตุซึ่งเป็นทางโค้ง รถเก๋งที่ขับสวนทางมุ่งหน้าเข้าตัวเมืองบุรีรัมย์ พุ่งข้ามเลนเข้ามา ตนหักหลบไม่ทันทำให้ชนประสานงากันอย่างจัง จนรถทัวร์เสียหักพลิกคว่ำตกลงไปข้างทาง ส่วนรถเก๋งก็ตกข้างทางอีกฝั่งถนน ทำให้มีผู้เสียชีวิตและบาดเจ็บดังกล่าว ส่วนสาเหตุคาดว่าคนขับรถเก๋งน่าจะหลับใน เนื่องจากในระหว่างเกิดเหตุไม่มีการแซงรถคันหน้าแต่อย่างใด</p>
<p></body>
</news>
