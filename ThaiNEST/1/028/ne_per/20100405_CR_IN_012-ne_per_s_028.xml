<teiHeader>
<fileDesc>
<titleStmt>
  <title>การจราจร ถ.สุขุมวิท ขาเข้า รถโล่ง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-05 08:02:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219627  </bibl>
</sourceDesc>
</fileDesc>
</teiHeader>
<news>
<headline>การจราจร ถ.สุขุมวิท ขาเข้า รถโล่ง</headline>
<lead>การจราจร สุขุมวิทขาเข้า โล่ง ไม่มีปัญหาติดขัด ด้าน บก.จร. เตรียมแผนรองรับม็อบเคลื่อนขบวน</lead>
<neck></neck>
<body><p>ผู้สื่อข่าว รายงาน บรรยากาศการจราจร บริเวณ ถ.สุขุมวิท ขาเข้า จากแยกบางนา มุ่งหน้าพระโขนง เช้าวันนี้ หลังจาก มีกลุ่มผู้ชุมนุมเสื้อแดง ปิด 4 แยกราชประสงค์ การจราจรเช้านี้ คล่องตัวอย่างมาก จากเดิมที่ติดขัด รถเคลื่อนตัวได้เรื่อย ๆ ไม่มีปัญหา อาจเป็นผลเนื่องจาก ประชาชนที่ใช้เส้นทางดังกล่าวเข้า กทม. ชั้นใน หลีกเลี่ยงและหันมาใช้บริการ รถสาธารณะแทน ส่วนทางด้าน สถานีรถไฟฟ้า บีทีเอส อ่อนนุช ก็มีประชาชนใช้บริการหนาตา มากขึ้นจากเดิม ซึ่งคาดว่า ช่วงสายวันนี้ อาจมีการจราจรที่หนาแน่นขึ้น</p>
<p>ด้าน กองบังคับการตำรวจจราจร รายงาน พบถนนโดยรอบ แยกราชประสงค์ ยังใช้งานได้ดี ไม่มีปัญหา รวมทั้ง เส้นทางที่เชื่อมต่อในบางจุด ส่วนเส้นทางที่ทำการปิดการจราจรในจุดที่ กลุ่มผู้ชุมนุม จะเคลื่อนขบวนไปในวันนี้ ขณะนี้ ยังไม่สามารถระบุได้ เนื่องจาก ผู้ชุมนุม ไม่ได้มีการแจ้งประสานมาเหมือนครั้งชุมนุมที่สะพานผ่านฟ้า ซึ่งได้สั่งการให้ เจ้าหน้าที่ตำรวจจราจร ทุก สน. เตรียมพร้อมระบายรถ และดูแลอำนวยความสะดวกให้ผู้ชุมนุม</p></body>
</news>
