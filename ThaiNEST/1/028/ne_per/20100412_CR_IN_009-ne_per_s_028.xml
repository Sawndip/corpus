<teiHeader>
<fileDesc>
<titleStmt>
  <title>พม.เยียวยาเหยื่อปะทะเสนอครม.ของบเพิ่ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-12 16:57:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220801  </bibl>
</sourceDesc>
</fileDesc>
</teiHeader>
<news>
<headline>พม.เยียวยาเหยื่อปะทะเสนอครม.ของบเพิ่ม</headline>
<lead>พม. รับเยียวยา ผู้บาดเจ็บและเสียชีวิต จากเหตุปะทะ พร้อมเสนอ ครม. ขออนุมัติงบเพิ่ม 25 ล้านบาท</lead>
<neck></neck>
<body><p><persName>นายอิสสระ สมชัย</persName> รมว.พัฒนาสังคมและความมั่นคงของมนุษย์ เปิดเผยถึง การเยียวยาช่วยเหลือผู้ได้รับความเสียหาย จากเหตุการณ์ความไม่สงบ ว่า ทางศูนย์ฯ พร้อมให้การช่วยเหลือเยียวยาทุกราย รวมถึง ผู้สื่อข่าวชาวญี่ปุ่นด้วย โดยจะนำเงินจากการเยียวยาช่วยเหลือเหตุการณ์ความไม่สงบ เมื่อเดือน ต.ค.51 ที่ยังคงเหลือ 25 ล้านบาท มาดำเนินการ อย่างไรก็ตาม เงินจำนวนดังกล่าว หากคำนวณจำนวนผู้บาดเจ็บและเสียชีวิตแล้ว ยังขาดอีกประมาณ 12 ล้านบาท ดังนั้น จะเสนอที่ประชุมคณะรัฐมนตรี (ครม.) วันที่ 20 เม.ย.นี้ เพื่อของบกลางฯ สำรองเพิ่มอย่างน้อยอีก 25 ล้านบาท รวมของเดิมเป็น 50 ล้านบาท เพื่อให้การช่วยเหลือผู้ที่ได้รับผลกระทบ และคาดว่าจะสามารถเบิกจ่ายงวดแรกให้กับผู้เสียหายได้ประมาณกลางเดือนพ.ค.นี้</p>
<p>โดยผู้ได้รับความเสียหาย หรือ ญาติ สามารถยื่นขอรับการช่วยเหลือได้ที่ ศูนย์เยียวยาฯ ตั้งอยู่ที่ สำนักคุ้มครองสวัสดิภาพชุมชน ภายในบริเวณสถานสงเคราะห์เด็กหญิงบ้านราชวิถี ถ.ราชวิถี เขตราชวิถี กรุงเทพฯ ตั้งแต่วันที่ 12 เม.ย.เป็นต้นไป โดยได้ประสานให้เจ้าหน้าที่คอยรับเรื่องไว้ ตลอด 24 ช.ม. ไม่มีวันหยุดราชการ โทร 0-2354-3140-1,0-2306-8957-8 หรือ ศูนย์ประชาบดี 1300 หากเป็นการยื่นเอกสารให้ติดต่อ เวลา 08.00-18.00 น. โดยเมื่อวันที่ 11 เม.ย. มีผู้มาติดต่อขอรับความช่วยเหลือแล้ว 5 ราย แยกเป็นผู้บาดเจ็บ 4 ราย และญาติผู้เสียชีวิต 1ราย</p></body>
</news>
