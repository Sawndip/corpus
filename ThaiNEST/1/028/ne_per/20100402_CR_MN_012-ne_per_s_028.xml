<teiHeader>
<fileDesc>
<titleStmt>
  <title>“นายพลเจ้าสัว” สุดปลื้ม แชมป์รางวัลผลงานจับโจรเด่น 3 เดือนซ้อน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 16:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046004  </bibl>
</sourceDesc>
</fileDesc>
</teiHeader>
<news>
<headline>“<persName>นายพลเจ้าสัว</persName>” สุดปลื้ม แชมป์รางวัลผลงานจับโจรเด่น 3 เดือนซ้อน</headline>
<lead>ผบช.น.มอบโล่เกียรติคุณให้ ผบก.น.9 ในฐานะมีผลงาน และบริหารงานราชการดีเด่น 3 เดือนซ้อน เจ้าตัวเผยให้ทุกภาคส่วนไม่เว้นแม้แต่สิบเวรช่วยกันทำงาน ทำให้ลดคดีอาชญากรรมได้มาก</lead>
<neck></neck>
<body><p>วันนี้ (2 เม.ย.) เมื่อเวลา 14.00 น.ที่ห้องประชุมใหญ่ กองบัญชาการตำรวจนครบาล <persName>พล.ต.ท.สัณฐาน ชยนนท์</persName> ผบช.น.ได้เรียกประชุมข้าราชการตำรวจระดับ รอง ผบช.น. ผบก.และ ผกก.ทุกโรงพัก ประจำเดือน เม.ย.53 พร้อมทำพิธีมอบโล่ประกาศเกียรติคุณ ให้กับ <persName>พล.ต.ต.กรีรินทร์ อินทร์แก้ว</persName> ผบก.น.9 ในฐานะนายตำรวจผู้บังคับหน่วยซึ่งมีผลงานการบริหารราชการดีเด่นอย่างต่อ เนื่อง 3 เดือนซ้อน</p>
<p><persName>พล.ต.ท.สัณฐาน</persName> กล่าวว่า ในระยะเวลา 3 เดือนที่ผ่านมา ทางกองบัญชาการตำรวจนครบาลได้จัดให้มีการทำสถิติคดีอาชญากรรมที่เกิดขึ้น รวมถึงสถิติการจับกุมผู้ต้องหาของข้าราชการตำรวจ บก.น.1-9 ซึ่งจากการประเมิณผลออกมาปรากฏว่า บก.น.9 มีผลการปฏิบัติดีเด่นมากกว่า บก.น.อื่นๆ จึงต้องมีการมอบโล่ประกาศเกียรติคุณให้เพื่อเป็นขวัญและกำลังใจแก่ผู้ใต้ บังคับบัญชา อย่างไรก็ตาม ตนเชื่อว่า บก.น.อื่นๆ ก็ทำงานได้อย่างมีคุณภาพเช่นเดียวกันแต่อาจติดอยู่ที่ปัญหาบางประการเลยทำ ให้ผลงานไม่โดดเด่นมากเท่าที่ควร ซึ่งจะต้องมีการพัฒนาปรับปรุงเนื้องานกันต่อไป</p>
<p>ด้าน <persName>พล.ต.ต.กรีรินทร์</persName> กล่าวว่า ครั้งแรกที่ได้เข้ามารับตำแหน่ง ผบก.น.9 ทำให้ทราบว่า ในพื้นที่นี้มีคดีเกี่ยวกับการประทุษร้ายต่อทรัพย์เกิดขึ้นมากที่สุด และครองแชมป์มานานหลายเดือนแล้ว ตนจึงเรียกผู้กำกับการโรงพักมาชี้แจง เพื่อวางแนวทางการแก้ไขปัญหาร่วมกัน โดยให้นำกำลังตำรวจทุกภาคส่วนที่มีอยู่ ไม่เว้นแม้แต่สิบเวรควบคุมห้องขังมาช่วยกันทำงานจนทำให้คดีอาชญากรรม ทุกกลุ่มลดลงไป อย่างไรก็ตาม ตนถือว่าโล่ประกาศเกียรติคุณที่ได้รับนี้นั้นไม่ใช่ของตนเพียงผู้เดียวแต่ เป็นรางวัลของข้าราชการตำรวจ บก.น.9 ทั้ง 1,864 นาย และขอให้คำมั่นสัญญาต่อประชาชน ว่า จะตั้งใจปฏิบัติหน้าที่รักษาผลงานที่ดีแบบนี้ให้ได้ตลอดไป นอกจากนี้มาตรการ</p>
<p>สำหรับโครงการ “จับทันควัน จ่ายทันที 24 ชั่วโมง” ซึ่งเป็นโครงการที่ <persName>พล.ต.ต.กรีรินทร์</persName> เป็นผู้ริเริ่มโครงการ ตั้งแต่เข้ารับตำแหน่ง ผบก.น.9 โดยมอบเงินรางวัลให้แก่ข้าราชการตำรวจผู้ปฏิบัติหน้าที่ดีเด่นจับกุมคนร้าย คดีสำคัญเข้าหลักเกณฑ์ของการรับรางวัล ซึ่งเงินทั้งหมดนั้นมาจากเงินส่วนตัว และธุรกิจของครอบครัวส่วนหนึ่ง และได้รับการสนับสนุนของภาคเอกชนในพื้นที่ที่เห็นว่านโยบายการปราบปรามของ บก.น.9 ทุกวันนี้มีผลสำเร็จอย่างเป็นรูปธรรมอีกส่วนหนึ่ง ภายหลังจากการดำเนินโครงการทำให้สถิติการเกิดคดีอาชญากรรมทุกประเภทลดลงจาก ปีที่แล้วมากกว่า 50% ส่วนผลการจับกุมก็มีเพิ่มขึ้นเท่าตัวเช่นกัน อาทิ เมื่อเดือน ธ.ค.51 ในกองบังคับการตำรวจนครบาล 9 มีสถิติคดีลักทรัพย์เกิดขึ้น 214 คดี แต่ ณ เวลานี้ตั้งแต่วันที่ 1-15 ธ.ค.ปีนี้ มีคดีเกี่ยวกับทรัพย์เกิดขึ้นเพียง 45 คดี ส่วนคดีลักรถ จยย.เมื่อเดือน ธ.ค.51 รถหาย 117 คัน แต่วันที่ 1-15 ธ.ค.ปีนี้ มีรถจักรยานยนต์หายไป 22 คัน ซึ่งถือว่าประสบความสำเร็จพอสมควร</p></body>
</news>
