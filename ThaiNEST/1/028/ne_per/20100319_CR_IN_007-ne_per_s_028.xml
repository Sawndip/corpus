<teiHeader>
<fileDesc>
<titleStmt>
  <title>ผบช.น.เผยมีแผนรับมือแดงเดินทั่วกรุงแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-19 15:45:58  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217035  </bibl>
</sourceDesc>
</fileDesc>
</teiHeader>
<news>
<headline>ผบช.น.เผยมีแผนรับมือแดงเดินทั่วกรุงแล้ว</headline>
<lead>ผบช.น. เผย เตรียมแผนรับมือเสื้อแดงเคลื่อนทั่วกรุงพรุ่งนี้ เน้นทำความเข้าใจกับ ปชช. ห่วงเรื่องจราจรติดขัด ส่วนกรณีถล่มเอ็ม 16 และปาขวดน้ำมัน พล ม.2 ไม่มีนัยทางการเมืองแน่</lead>
<neck></neck>
<body><p><persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล เปิดเผยภายหลังการประชุมร่วมกับเจ้าหน้าที่ตำรวจที่เกี่ยวข้อง เพื่อซักซ้อม และเตรียมแผนรับมือการชุมนุมของกลุ่มแนวร่วมประชาธิปไตยต่อต้านเผด็จการแห่ง ชาติ หรือ นปช. โดยได้เน้นย้ำทุกหน่วยงานที่เกี่ยวข้อง ทำความเข้าใจกับประชาชน เพื่อไม่ให้กระทบการจราจร ทั้งนี้จากการเข้าไปเจรจาพูดคุยกับแกนนำ นปช. ของ <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 และ <persName>นายพงษ์ศักดิ์ เสมสันต์</persName> ปลัดกรุงเทพมหานคร เพื่อขอให้คืนพื้นที่การจราจรในการจัดงานกาชาดนั้น ซึ่งผลการเจรจาเป็นไปด้วยความเรียบร้อยดี นอกจากนี้ ยังได้กำชับให้จุดตรวจและสายตรวจต่างๆ เฝ้าระวังการลักลอบนำอาวุธร้ายแรงเข้ามาในกรุงเทพมหานครอย่างใกล้ชิด</p>
<p>อย่างไรก็ตาม ผู้บัญชาการตำรวจนครบาลยังระบุถึงกรณีที่คนร้ายใช้อาวุธปืน M16 ยิงเข้าไปในบ้านนักธุรกิจ 2 หลัง ย่านทองหล่อ และสุขุมวิท เมื่อช่วงกลางดึกที่ผ่านมาว่า เชื่อว่าสาเหตุที่คนร้ายกระทำการอุกอาจดังกล่าว น่าจะเกี่ยวข้องกับธุรกิจและเป็นการทวงหนี้ และไม้เกี่ยวข้องกับประเด็นทางการเมืองอย่างแน่นอน ส่วนเหตุที่มีผู้ปาขวดน้ำมันเบนซินเข้าใส่บริเวณรถถังเก่าหน้าพลทหารม้าที่ 2 รักษาพระองค์กลางดึกคืนเดียวกันนั้น เชื่อว่าน่าจะเกิดจากความคึกคะนอง และต้องการดิสเครดิตทหาร เพราะคาดว่าสามารถจับกุมคนร้ายได้อย่างแน่นอน</p></body>
</news>
