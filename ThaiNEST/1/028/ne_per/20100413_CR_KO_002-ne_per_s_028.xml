<teiHeader>
<fileDesc>
<titleStmt>
  <title>“เสธ.แดง”ขู่ล่ากองกำลังแดงระวังเจอสวน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-13 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100413/55628/“เสธ.แดง”ขู่ล่ากองกำลังแดงระวังเจอสวน.html  </bibl>
</sourceDesc>
</fileDesc>
</teiHeader>
<news>
<headline>“<persName>เสธ.แดง</persName>”ขู่ล่ากองกำลังแดงระวังเจอสวน</headline>
<lead>“<persName>เส ธ.แดง</persName>” ขู่รัฐบาลล่ากองกำลังเสื้อแดง ระวังเจอสวนกลับ ด้าน"<persName>ชัจจ์</persName>"ฟันธงชายชุดดำเป็นทหารจาก 2 กลุ่ม "มือที่สาม" หวังข้ามศพครองอำนาจและกลุ่มไม่พอใจ”บูรพาพยัคฆ์”ล้างแค้นกันเองยันไม่ เกี่ยวคนเสื้อแดง</lead>
<neck></neck>
<body><p>(13เม.ย.) <persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก กล่าวกรณีที่รัฐบาลเตรียมเดินหน้าเอาผิดกลุ่มก่อการร้ายที่ก่อเหตุเมื่อวัน ที่ 10 เมษายนที่ผ่านมาว่า กลุ่มคนเสื้อแดงไม่มีผู้ก่อการร้าย แต่กลุ่มที่ก่อการร้ายคือ<persName>นายสุเทพ เทมือกสุบรรณ</persName> รองนายกรัฐมนตรี ในฐานะดูแลความมั่นคง <persName>พล.อ.ประวิตร วงษ์สุวรรณ</persName> รมว.กลาโหม ในฐานะคุมกองทัพ และ <persName>พล.อ.อนุพงษ์ เผ่าจินดา</persName> ผู้บัญชากาทหารบก ในฐานะผู้คุมการใช้กำลัง ซึ่งการปฏิบัติทำให้มีคนเสื้อแดงตาย 15 คน</p>
<p>ซึ่งแต่ละคนมีแผลถูกยิงที่หน้าอกและศรีษะ โดยเป็นฝีมือของพลซุ่มยิงที่ยิงเข้าใส่ประชาชน เพราะกระสุนของปืนพลซุ่มยิงขนาดแผลจะกระจุยมากกว่าปืนเอ็ม 16 ซึ่งแผลส่วนใหญ่เกิดจากการยิงของสไนเปอร์ ดังนั้น<persName>พล.อ.ประวิตร</persName> ต้องตอบคำถามว่าเอาหน่วยสไนเปอร์มาจากไหน เป็นการนำมาจากกรมทหารราบที่ 21 รักษาพระองค์ (ร.21 รอ.) ศูนย์อำนวยการต่อต้านการก่อการร้ายสากล หรือหน่วยปฏิบัติการพิเศษของทหารรบพิเศษ ที่เรียกว่าหน่วย ฉก. 90</p>
<p>“รัฐบาลบอกว่าจะตามล่ากลุ่มก่อการร้าย ประกาศว่าจะตามล่าเขาระวังเขาจะตามล่ากลับบ้าง แล้วจะทำอย่างไร ขนาดกองทัพเอา 3 กองพลมาปราบม็อบ คือ กองพลทหารม้าที่ 2 รักษาพระองค์ กองพลทหารราบที่ 2 รักษาพระองค์ และกองพลทหารราบที่ 9 รักษาพระองค์ ยกมายังสู้กลุ่มกำลังไม่ทราบฝ่ายไม่ได้เลย ซึ่งกหองกลังไม่ทราบฝ่ายไม่ได้เจนตาฆ่าคน แต่ทนไม่ได้ที่ทหารใช้กระสุนยางยิงใส่ผู้ชุมนุมแนวหน้า และแนวหลังใช้อาวุธปืนเอ็ม 16 ยิง จึงต้องมีการช่วงเหลือกลุ่มผู้ชุมนุมเสื้อแดง ทั้งนี้ หากทำอะไรผู้ชุมนุมต้องระวังให้ดี เพราะกลุ่มคนเสื้อแดงได้ยึดรถยีเอ็มซีกว่า 20 คัน ยึดปืนเอ็ม 16 ได้หลายร้อยกระบอก ยืนยันว่ากลุ่มกำลังไม่ทราบฝ่ายไม่ได้เชื่อมโยงกับแกนนำเสื้อแดง ส่วนคนชุดดำที่มีภาพถือปืนไม่ใช่การ์ดคนเสื้อแดง เพราะแต่งตัวไม่เหมือนการ์ดและไม่ใช่นักรบโรนิน แต่น่าจะเป็นคนของรัฐบาลที่แฝงมา เพื่อใส่ร้ายคนเสื้อแดง”<persName>พล.ต.ขัตติยะ</persName> กล่าว</p>
<p>fjhko<persName>พล.ต.ท.ชัจจ์  กุลดิลก</persName> อดีตผบช.ก.ในฐานะแกนนำนปช.กล่าวกรณีกลุ่มชายฉกรรจ์ใช้อาวุธสงครามยิงถล่ม ทหารที่เข้ามาสลายชุมนุมคนเสื้อแดงว่าคนกลุ่มนี้ต้องได้รับการที่ฝึก อาวุธมาแล้วเป็นอย่างดีและต้องไม่ใช่คนที่หวังดีกับคนเสื้อแดงเพราะคนเสื้อแดงเองจะไม่ได้ประโยชน์กับสิ่งที่คนกลุ่ม นี้ทำทั้งรู้ดีอยู่แล้วว่าถ้ามีการจับอาวุธต่อสู้กันจริง ๆ ไม่มีทางที่คนเสื้อแดงจะสู้ทหารได้แต่ถ้าคนเสื้อแดงต่อสู้ด้วยมือเปล่าทหารก็ไม่มีความชอบ ธรรมที่จะมาใช้อาวุธปราบปรามคนเสื้อแดงเช่นกัน</p>
<p>ดังนั้นเป้าหมายของบุคคลกลุ่มนี้จึงน่าจะต้องการให้ทั้งทหารและคนเสื้อแดงปะทะกันเองสมัย 14 ตุลา 16 ก็เคยเกิดเหตุการณ์แบบนี้มาก่อนคือมีผู้ที่ใช้อาวุธยิงใส่ทั้งทหารและนัก ศึกษาจนทั้งสองฝ่ายปะทะกันสุดท้าย<persName>พล.อ.ถนอม กิตติขจร</persName> ต้องเดินทางออกนอกประเทศ ในข้อหาเข่นฆ่าประชาชน เมื่อประกอบกับการวางแผนเข้าสลายชุมนุมผิดพลาดของ<persName>นายอภิสิทธิ์</persName>ที่ให้ทหารใช้ อาวุธสงครามและกระสุนจริงเต็มที่ทั้งที่ภารกิจจริงคือการควบคุมฝูงชนการยิง ใส่ประชาชนจึงเป็นการกระทำที่ขาดสติทางออกของผู้ที่สั่งการปราบปรามประชาชน ตอนนี้ มีอย่างเดียวคือต้องยิงตัวตายมิฉะนั้นก็จะถูกดำเนินคดีอาญาที่มีโทษถึงขั้น ประหารชีวิต</p>
<p><persName>พล.ต.ท.ชัจจ์</persName> กล่าวด้วยว่า หากไม่ใช่มือที่สามที่ต้องการมีอำนาจหลังเหตุจราจลเหมือนกรณี 14 ต.ค.ก็อาจจะเป็นการล้างแค้นกันเองของคนในกองทัพที่ไม่พอใจการเติบโตอย่างรวด เร็วของกลุ่มบูรพาพยัคฆ์อาศัยจังหวะที่เสื้อแดงถูกสลายการชุมนุมโค่นล้มฐานอำนาจบูรพา พยัคฆ์ก็เป็นได้</p></body>
</news>
