<teiHeader>
<fileDesc>
<titleStmt>
  <title>ศาลสั่งยกฟ้อง 2 มือปืนยิง "ระวีวรรณ" เหยื่อศัลยกรรมไบโอคลีนิก ชี้หลักฐานไม่เพียงพอ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-19 13:24:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263881991&catid=17  </bibl>
</sourceDesc>
</fileDesc>
</teiHeader>
<news>
<headline>ศาลสั่งยกฟ้อง 2 มือปืนยิง "<persName>ระวีวรรณ</persName>" เหยื่อศัลยกรรมไบโอคลีนิก ชี้หลักฐานไม่เพียงพอ</headline>
<lead></lead>
<neck></neck>
<body><p>เมื่อเวลา 09.30 น. วันที่ 19 มกราคม ที่ศาลอาญา ถนนรัชดาภิเษก ศาลอ่านคำพิพากษายกฟ้องคดีที่พนักงานอัยการฝ่ายคดีอาญา 9 และ<persName>นายเจตษฎา วิวัฒนานุกูล</persName> ร่วมกันเป็นโจทก์ยื่นฟ้อง <persName>นายจตุรงค์</persName> หรือ<persName>ตึ๋ง เบญกุล</persName> อายุ 24 ปี  และ<persName>นายประกอบ สีนาค</persName> อายุ 31 ปี จำเลยในความผิดฐานร่วมกันฆ่า <persName>นางระวีวรรณ เสตะรัต</persName> หรือ<persName>นางอภัสนันท์  ธิติโชติชัยปรีชา</persName> ผู้เสียหายจากการทำศัลยกรรม สถาบันเสริมความงามไบโอคลีนิก ย่านดอนเมือง กรุงเทพฯ</p>
<p>ตามฟ้องโจทก์สรุปว่า เมื่อวันที่ 13 กันยายน 2550 เวลา ประมาณ 20.30 น. จำเลยทั้งสอง กับพวกที่ยังไม่ได้ตัวมาฟ้อง ได้ร่วมกันใช้อาวุธปืนขนาด .25 (6.35 มม.) ไม่มีทะเบียนยิง <persName>นางระวีวรรณ</persName>  เสียชีวิตหน้าบ้านพักเลขที่ 295 หมู่บ้านฉัตรแก้ว ซ.11 ถ.แฮปปี้แลนด์ แขวงคลองจั่น เขตบางกะปิ กทม. แล้วขับรถจักรยานยนต์หลบหนีไป ต่อมาเจ้าหน้าที่ตำรวจ สน.ลาดพร้าว และเจ้าหน้าที่ตำรวจกองปราบปราม จำกุมจำเลยทั้งสองได้พร้อมอาวุธปืน และรถจักรยานของกลาง จำเลยให้การรับสารภาพในชั้นสอบสวน แต่ให้การปฎิเสธชั้นพิจารณา</p>
<p>ศาลพิเคราะห์แล้วเห็นว่า คดีนี้ฝ่ายโจทก์มี <persName>นายเจษฎา</persName> โจทก์ร่วม ซึ่งเป็นบุตรชายผู้ตาย ประจักษ์พยาน เบิกความว่า ขณะเกิดที่อยู่กลางบ้าน ได้ยินเสียงมารดาร้อง จึงหันไปดูเห็นจำเลยที่ 1 ใช้อาวุธปืนยิงมารดา 4-5 นัด จนถึงแก่ความตาย แต่เมื่อพิจารณาประกอบกับผลการชันสูตรของกองพิสูจน์หลักฐานแล้วพบกระสุนปืน บริเวณจุดเกิดเหตุ แสดงว่าโจทก์ร่วมเห็นขณะที่คนร้ายใช้อาวุธปืนจึงผู้ตายแล้วกำลังหลบหนี จึงมีโอกาสจดจำใบหน้าคนร้ายได้น้อย ประกอบกับเวลาเกิดเหตุเป็นเวลากลางคืนแม้จะมีแสงสว่างจากไฟนีออน แต่ก็ไม่น่าจะมองเห็นและจดจำใบหน้าคนร้ายได้ เพราะโจทก์ร่วมจะต้องมองผ่านกระจกบานเกล็ด จึงไม่มีเหตุผลให้รับฟังได้ว่าโจทก์ร่วมจะจดจำใบหน้าคนร้ายได้อย่างแม่นยำ ประกอบกับชั้นสอบสวนโจทก์ร่วมก็ไม่ได้ระบุตำหนิรูปพรรณสัณฐานคนร้าย ทำให้คำเบิกความของโจทก์ร่วมไม่มีน้ำหนักให้รับฟัง แม้โจทก์และโจทก์ร่วมมีพยานเป็นพนักงานสอบสวนเบิกความในทำนองเดียวกันว่า จำเลยที่ 1 เป็นผู้ลงมือยิง ส่วนจำเลยที่ 2 เป็นผู้ขี่รถจักรยานยนต์หลบหนี และบันทึกคำรับสารภาพและนำชี้ที่เกิดเหตุ เป็นเพียงพยานประกอบเท่านั้น แม้จำเลยที่ 1 จะให้การรับสารภาพ แต่คำรับสารภาพชั้นสอบสวนมีน้ำหนักน้อย และในชั้นพิจารณาจำเลยที่ 1 ให้การว่าไม่สมัครใจรับสารภาพเกรงว่าจะถูกทำร้าย เห็นว่าโจทก์ต้องมีพยานหลักฐานอื่นมาประกอบอีก จึงยกประโยชน์แห่งความสงสัยให้จำเลยที่ 1</p>
<p>ส่วนจำเลยที่ 2 โจทก์ไม่มีประจักษ์พยานมายืนยัน แม้จะพบลายนิ้วมือของจำเลยที่ 2 ติดอยู่บนขวดเบียร์ใกล้ที่เกิดเหตุ แต่ยังมีข้อสงสัยว่าจำเลยที่ 2 จะไปนั่งดี่มเบียร์บริเวณนั้นจริงหรือไม่ แม้โจทก์จะมีพนักงานสอบสวนกองปราบปราม เบิกความเกี่ยวกับการตรวจค้นหาอาวุธปืนที่จำเลยทั้งสองไปทิ้งไว้ในลำคลอง รังสิตนครนายก ต.คลองสาม อ.ธัญญบุรี จ.ปทุมธานี  ซึ่งพบชิ้นส่วนลำกล้องปืน ประกับด้ามปืนซ้ายและขวา โครงปืน จมอยู่ใต้น้ำ โดยมีการบันทึกภาพขณะเก็บหลักฐาน และมีการทดสอบวิถีกระสุนพบว่า กระสุนที่ออกจากอาวุธปืนดังกล่าวตรงกันกับที่ใช้ยิงผู้ตาย โดยพยานที่เป็นพนักงานสอบสวนเบิกความว่าชิ้นส่วนปืนทั้งหมดจมอยู่ใต้น้ำ แต่เมื่อทนายจำเลยขอให้มีการพิสูจน์ นำประกับด้ามปืนมาวางในกะละมังใส่น้ำปรากฏว่าประกับด้ามปืนดังกล่าวลอยน้ำ พยานในส่วนนี้จึงมีพิรุธ จึงยกประโยชน์แห่งความสงสัยให้จำเลยที่ 2 ดังนั้นศาลเห็นว่าโจทก์ไม่มีพยานหลักฐานนำสืบเพียงพอรับฟังได้ว่าจำเลยกระทำ ความผิดตามฟ้อง จึงยกประโยชน์แห่งความสงสัยให้จำเลยทั้งสอง พิพากษายกฟ้องแต่ให้ขังไว้ระหว่างอุทธรณ์</p>
<p>ผู้สื่อข่าวรายงานว่าระหว่างที่เจ้าหน้าที่ราชทัณฑ์คุมตัวจำเลยทั้ง สองไปควบคุมตัว ได้ยินเสียงจำเลยทั้งสองตะโกนหัวเราะเสียงดังลั่น</p>
<p>ภายหลัง<persName>นายเจษฎา วิวัฒนานุกูล</persName> บุตรชาย<persName>นางระวีวรรณ</persName> กล่าวยอมรับว่าผิดหวังกับผลคำพิพากษาที่ศาลเห็นว่าพยานหลักฐานฝ่ายจำเลยมี น้ำหนักมากกว่าฝ่ายโจทก์แต่ยืนยันจะต่อไปให้ถึงที่สุด หากศาลอุทธรณ์ยกฟ้องก็จะยื่นฎีกาต่อ เพราะตนเชื่อและเห็นกับตาว่าจำเลยเป็นมือปืนที่ยิงมารดาเสียชีวิต</p>
<p><persName>น.ส.ธีระวรรณ ริมธีระกุล</persName> บุตรสาว กล่าวด้วยน้ำตานองหน้าว่าที่ศาลยกฟ้องเพราะเชื่อพยานฝ่ายจำเลยมากกว่า แต่ส่วนตัวเห็นว่าพยานฝ่ายโจทก์ไม่ได้ขาดน้ำหนัก ดังนั้นคงต้องปรึกษากับทีมกฎหมายเพื่อยื่นอุทธรณ์ต่อสู้คดีต่อไป อย่างไรก็ดียอมรับว่าคำพิพากษายกฟ้องในคดีนี้อาจส่งผลกระทบต่อคดีจ้างวานฆ่า มารดาที่มี<persName>นายศักดา เฮงสวัสดิ์</persName> อายุ 32 ปี น้องชาย <persName>นพ.กวีวัธน์ เฮงสวัสดิ์</persName> หรือ <persName>หมอไพศาล</persName> เจ้าของสถานพยาบาลไบโอคลินิก เป็นผู้ต้องหา ดังนั้นจึงอยากให้เจ้าหน้าที่ตำรวจรีบติดตามตัว<persName>นายศักดา</persName>ที่หลบหนีออกนอก ประเทศมาทำการสอบสวน เพราะเชื่อว่าน่าจะมีคนที่สั่งการอีกทอดหนึ่งเนื่องจาก<persName>นายศักดา</persName>ไม่เคยรู้จัก หรือมีเหตุโกรธเคืองกับมารดาตน</p></body>
</news>
