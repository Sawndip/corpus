<teiHeader>
<fileDesc>
<titleStmt>
  <title>"เกรียงศักดิ์"โวยนายกฯแทรกแซงองค์กรตร. แฉ"พล.ต.ท."ล็อบบี้โผบช.ภ.2 เบื้องหลังกระบวนการหวังล้มเก้าอี้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-22 21:37:32  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266849622&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>เกรียงศักดิ์</persName>"โวยนายกฯแทรกแซงองค์กรตร. แฉ"พล.ต.ท."ล็อบบี้โผบช.ภ.2 เบื้องหลังกระบวนการหวังล้มเก้าอี้</headline>
<lead>"<persName>เกรียงศักดิ์</persName>"ชน"<persName>อภิสิทธิ์</persName>-<persName>ปทีป</persName>"โดนเด้งไม่เป็นธรรม ยันไม่เคยซื้อขายตำแหน่ง จวก"พล.ต.ท."ชักใยหวังเด้งพ้นเก้าอี้ เล็งฟ้องอาญาปฏิบัติมิชอบ ปัดรู้จัก"<persName>เสี่ยเหวียง</persName>" "<persName>มาร์ค</persName>"ไม่กลัวโดนฟ้องชี้เป็นสิทธิ</lead>
<neck></neck>
<body><p>"ผบช.ภ.2"ซัด"<persName>มาร์ค</persName>"กระทำมิชอบ</p>
<p><persName>พล.ต.ท.เกรียงศักดิ์ สุริโย</persName> ผู้บัญชาการตำรวจภูธรภาค 2 (ผบช.ภ.2) ซึ่งถูก <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทนผู้บัญชาการตำรวจแห่งชาติ (รรท.ผบ.ตร.) สั่งช่วยราชการสำนักงาน ผบ.ตร. เนื่องจากถูกร้องเรียนว่าดำเนินการแต่งตั้งโยกย้ายตำรวจระดับสารวัตร (สว.)-รองผู้บังคับการ (รอง ผบก.) ไม่เป็นธรรม เปิดแถลงข่าวที่ ห้องพลอย  โรงแรมวินเซอร์ ถนนสุขุมวิท กรุงเทพฯ เมื่อวันที่ 22 กุมภาพันธ์ ถึงความไม่ชอบธรรมในการถูกสั่งช่วยราชการและออกคำสั่งแต่งตั้งโยกย้าย สว.-รอง ผบก. ซึ่งมี <persName>พ.ต.อ.นภดล วงษ์น้อม</persName> ผกก.สภ.พนมสารคาม จ.ฉะเชิงเทรา อดีต ผกก.สภ.เมืองชลบุรี <persName>พ.ต.ท.เจษฎา สวยสม</persName> สวญ.สภ.ปากน้ำกระแส จ.ระยอง พร้อมตำรวจ บช.ภ.2 กว่า 10 นาย ร่วมแถลง</p>
<p><persName>พล.ต.ท.เกรียงศักดิ์</persName>กล่าวว่า จำเป็นต้องออกมาเปิดโปงถึงความไม่เป็นธรรมในการแต่งตั้ง ที่เกิดขึ้นในองค์กรตำรวจ ที่ทำให้ผู้ใต้บังคับบัญชา อาทิ <persName>พ.ต.อ.นภดล</persName> ต้องออกมาเรียกร้องความเป็นธรรม ซึ่งตนทนไม่ได้เพราะถูกกลั่นแกล้งจากผู้บังคับบัญชาเช่นกัน ประเด็นแรก<persName>นายอภิสิทธิ์ เวชชาชีวะ</persName> นายกรัฐมนตรี กระทำมิชอบในฐานะผู้บังคับบัญชาสูงสุดของสำนักงานตำรวจแห่งชาติ (ตร.) ที่แต่งตั้งคณะกรรมการสืบสวนตำรวจที่มีข้อร้องเรียนโดยไม่เป็นไปตามพระราช บัญญัติตำรวจแห่งชาติ พ.ศ.2547 จากกรณีที่มีการกล่าวหาว่าซื้อขายตำแหน่งในการแต่งตั้ง กลับมีคำสั่งที่ 44/2553 ซึ่งเป็นคำสั่งตั้ง <persName>พล.ต.อ.วสิษฐ เดชกุญชร</persName> อดีตรองอธิบดีกรมตำรวจ เป็นประธานการสอบสวนการซื้อขายตำแหน่ง และมีคณะกรรมการอีก 4-5 คน ตั้งขึ้นมาโดยไม่เป็นที่เปิดเผย เลือกปฏิบัติ ซึ่งเป็นการแทรกแซงองค์กรตำรวจ และหลีกเลี่ยงที่จะทำตาม พ.ร.บ.ตำรวจฯ</p>
<p>ถามนายกฯทำไมสอบแค่ภาค2</p>
<p>"ประเด็นที่สองเลือกปฏิบัติ ซึ่งเป็นที่ทราบกันโดยทั่วไปว่า มีตำรวจหลายหน่วยจากหลาย บช. ทั้งภาค 1 ภาค 4 ภาค 8 และภาค 9 ไม่ได้รับความเป็นธรรมในการแต่งตั้งโยกย้ายไปร้องเรียน แต่นายกรัฐมนตรีกลับเพ่งเล็งมาที่ บช.ภ.2 เพียงภาคเดียว ยิ่งพื้นที่สำคัญที่มิใช่ภูธรซึ่งเป็นพื้นที่ที่แถลงข่าวกันนี่แหละก็ร้อง เรียน แต่ไม่ตั้งคณะกรรมการสอบสวนข้อเท็จจริง ชัดเจนว่าเลือกปฏิบัติ" <persName>พล.ต.ท.เกรียงศักดิ์</persName>กล่าว </p>
<p><persName>พล.ต.ท.เกรียงศักดิ์</persName>กล่าวว่า ประเด็นที่ 3 <persName>พล.ต.อ.ปทีป</persName> กระทำโดยมิชอบด้วยกฎหมายที่ออกคำสั่ง ให้ตนมาช่วยราชการที่ ตร.และขณะเดียวกัน ให้ <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. ไป รรท.ผบช.ภ.2 ซึ่งเป็นการออกคำสั่งไม่เป็นไปตามมาตรา 72 พ.ร.บ.ตำรวจฯ ที่ระบุว่า การตั้งรักษาราชการแทนหรือปฏิบัติราชการแทนต้องเป็นกรณีที่ตำแหน่งว่างลง หรือผู้ดำรงตำแหน่งนั้นไม่สามารถปฏิบัติราชการได้ จึงจะสามารถแต่งตั้งผู้เหมาะสมไปปฏิบัติราชการแทนได้</p>
<p>"แต่ผมยังไม่ตาย ยังไม่ลาออก ยังไม่เกษียณหรือถูกออกจากราชการ ยังมีตัวตนอยู่ ตำแหน่งผมไม่ได้ว่าง และยังสามารถปฏิบัติหน้าที่ราชการได้ตั้งแต่เริ่มประชุมแต่งตั้ง จนถึงวันที่ 9 กุมภาพันธ์ ยังปฏิบัติหน้าที่ราชการอยู่ในพื้นที่ บช.ภ.2 ดังนั้น การออกคำสั่งจึงไม่ชอบด้วยกฎหมาย และให้ผมมาช่วยราชการ เป็นการกลั่นแกล้งเพื่อให้เป็นอุปสรรค จนผมไม่สามารถไปแก้ไขข้อบกพร่องเล็กๆ น้อยๆ ในทางธุรการของคำสั่งแต่งตั้งที่ทำไปแล้วได้ ซึ่งผมยืนยันว่า คำสั่งที่ผมออกไปแล้วจึงชอบด้วยกฎหมาย และมีผลบังคับใช้ในวันที่ 16 กุมภาพันธ์" <persName>พล.ต.ท.เกรียงศักดิ์</persName>กล่าว</p>
<p>แฉ"บิ๊กตร."บงการหวังเด้งพ้นเก้าอี้</p>
<p><persName>พล.ต.ต.เกรียงศักดิ์</persName>กล่าวว่า ประเด็นสุดท้าย กรณี <persName>พล.ต.ท.อัศวิน</persName> ออกคำสั่งที่ 35/2553 ยกเลิกคำสั่งของตนที่ลงนามไปแล้ว ถือว่าไม่ชอบด้วยกฎหมายเพราะ <persName>พล.ต.ท.อัศวิน</persName>ไม่มีอำนาจตามกฎหมาย คนที่จะสั่งยกเลิกหรือแก้ไขคำสั่งได้นั้น มีเพียง ผบ.ตร.คนเดียวเท่านั้น ดังนั้น คำสั่งที่ยกเลิกคำสั่งแต่งตั้งที่ตนออกไปแล้วที่ไม่ชอบด้วยกฎหมายจะทำให้คำ สั่งแต่งตั้งใหม่น่าจะไม่ชอบด้วยกฎหมายเช่นเดียวกัน</p>
<p>"มีกระบวนการที่จะล้มล้างผม โดยมีผู้บังคับบัญชาระดับสูงของสำนักงานตำรวจแห่งชาติ ส่งสัญญาณไปให้คณะกรรมการระดับ บช.ภ.2 ว่าอย่าลงลายมือชื่อในรายงานการประชุม ถ้าลงลายมือชื่อระวังตัวให้ดีจะเดือดร้อน ฉะนั้น จึงเป็นสาเหตุหนึ่งที่คณะกรรมการไม่ยอมลงชื่อจนเกิดปัญหาเล็กๆ น้อยๆ ในทางธุรการเท่านั้น ทั้งหมดที่ผมกล่าวมาทำให้เกิดความเสียหายร้ายแรงต่อหน้าที่ราชการ เป็นการกลั่นแกล้งตำรวจที่ได้รับการแต่งตั้งโดยชอบในคำสั่งของผม" <persName>พล.ต.ท.เกรียงศักดิ์</persName>กล่าว และว่า ตนและคณะยื่นร้องทุกข์ต่อคณะกรรมการข้าราชการตำรวจ (ก.ตร.) แล้ว และจะยื่นต่อศาลปกครองด้วยเร็วๆ นี้ ระหว่างรอกระบวนการของ ก.ตร.จะขอให้ศาลคุ้มครองชั่วคราว และจะฟ้องคดีอาญา มาตรา 157 ฐานะปฏิบัติหน้าที่มิชอบด้วย และฝากไว้ว่าการเมืองจงหยุดรังแกข้าราชการประจำเสียที และโปรดระวังไว้ว่า ให้ทุกข์แก่ท่าน ทุกข์นั้นถึงตัว</p>
<p><persName>พล.ต.ท.เกรียงศักดิ์</persName>กล่าวว่า ไม่ได้เป็นการดับเครื่องชนกับใคร ทั้งนี้ สาเหตุจริงๆ ที่ออกมาเพราะต้องการแจ้งให้สื่อมวลชน ประชาชน และเพื่อนตำรวจทั่วประเทศได้ทราบว่าขณะนี้มีขบวนการต่างๆ ที่มาแทรกแซงกิจการของข้าราชการประจำ เข้ามาข่มเหงรังแก องค์กรตำรวจส่วนจะเกี่ยวพันกับผู้ใดให้ไปเจอกันที่ศาล ซึ่งสาเหตุที่ตนเพียงคนเดียวที่โดนตั้งคณะกรรมการสอบสวนข้อเท็จจริงก็ชัดเจน แล้วว่าเป็นการเลือกปฏิบัติและไม่ทราบว่าทำไมต้องเป็นตนแค่คนเดียว ในอนาคตจะแถลงให้ทราบว่าทำไมตนจึงเป็นผู้ถูกเลือก</p>
<p>เตรียมแฉการเมืองแทรกในศาล</p>
<p>ผู้สื่อข่าวถามว่า มีการแทรกแซงจากการเมืองในการแต่งตั้งตำรวจใน บช.ภ.2 หรือไม่ <persName>พล.ต.ท.เกรียงศักดิ์</persName>กล่าวว่า มีไปเจอกันที่ศาลยังบอกไม่ได้ในตอนนี้ว่าใครแทรกแซงอย่างไร ใครฝากใครมาบ้าง เดี๋ยวจะเสียรูปคดี ขอยืนยันว่ามีกระบวนการล้มล้างตน และจะมีคนได้ประโยชน์จากการที่พ้นจากตำแหน่ง จะมีคนที่ได้ตำแหน่งสูงขึ้นของแต่ละคน ตนจะสู้จนกว่าจะเกษียณอีกปีกว่า แม้จะเกษียณแล้วก็จะสู้ต่อ</p>
<p>เมื่อถามว่า นายตำรวจระดับใดที่เข้ามาล็อบบี้คณะกรรมการการแต่งตั้งข้าราชการตำรวจใน พื้นที่ บช.ภ.2 ตามที่ระบุนั้น เป็นใคร <persName>พล.ต.ท.เกรียงศักดิ์</persName>กล่าวว่า ไม่สามารถบอกชื่อได้ บอกเพียงว่า เป็นยศ พล.ต.ท. ที่ยังรับราชการ แต่จะเป็นระดับผู้ช่วย ผบ.ตร.หรือไม่ ให้ไปสืบหาเอาเอง ส่วนตนจะไปเปิดเผยชื่อในชั้นศาลเท่านั้น ซึ่งมีทั้งพยานบุคคล พยานเอกสาร ส่วนจะเชื่อมโยงถึงขบวนการไหนหรือไม่ ไว้รอให้ตนชนะคดีก่อนจะมาเปิดเผยให้ทราบและมั่นใจว่าถ้าฟ้องร้องจะชนะอยู่ แล้ว ไม่นั้นไม่กล้ามานั่งอยู่ตรงนี้ และยืนยันอีกครั้งว่า ไม่เคยซื้อขายตำแหน่ง แต่เป็นการกล่าวหาเพื่อจะล้มล้างตน</p>
<p>เมื่อถามว่า ความแตกต่างระหว่างคำสั่งแต่งตั้ง บช.ภ.2 เก่าและคำสั่งใหม่เป็นอย่างไร <persName>พล.ต.ท.เกรียงศักดิ์</persName>กล่าวว่า มีบางส่วนคล้ายคลึงกัน แต่ในคำสั่งใหม่ มีบางคนถูกตั้งกรรมการสอบสวนวินัยร้ายแรงยังแต่งตั้งได้ บางคนถูกประเมินได้คะแนนต่ำได้รับตำแหน่งสูงขึ้น เมื่อถามเพราะคำสั่งไม่สนองการเมืองใช่หรือไม่จึงถูกเด้ง <persName>พล.ต.ท.เกรียงศักดิ์</persName>กล่าวว่าไม่รู้จริงๆ แต่ที่การเมืองขอมาก็ทำให้บ้าง และขอชี้แจงว่า ทุก บช.มีโผมาทั้งนั้น มีบัญชี 1 บัญชี 2 บัญชี 3</p>
<p>"ลองไปถาม ผบช. ทุกคนดูแล้วกัน ส่งมาให้ผมก็มี ถ้านับก็คงเกือบ 100 เปอร์เซ็นต์ หรือ 100 เปอร์เซ็นต์ และเมื่อเริ่มกระบวนการแต่งตั้งมีโผมาให้ก่อนแล้ว ระหว่างกรรมวิธีไม่เสร็จสิ้นมีบัตรมาจากคนนั้นคนนี้ มีทั้งโทรศัพท์ เยอะแยะแล้วผมจะชี้แจงต่อไป" <persName>พล.ต.ท.เกรียงศักดิ์</persName>กล่าว</p>
<p>ปฏิเสธรู้จัก"<persName>เสี่ยเหวียง</persName>"</p>
<p>ผู้สื่อข่าวถามว่า รู้จัก<persName>เสี่ยเหวียง</persName>ที่ถูกกล่าวหาว่า เป็นนายหน้าในการซื้อขายตำแหน่งใน บช.ภ.2 หรือไม่ <persName>พล.ต.ท.เกรียงศักดิ์</persName>ปฏิเสธว่า ไม่รู้จัก แต่ขอตั้งข้อสังเกตว่า คณะกรรมการตรวจสอบตน ที่มี <persName>พล.ต.ท.ฉัตรชัย โปตระนันทน์</persName> รองจเรตำรวจแห่งชาติ เป็นประธานนั้นมีจริงหรือไม่ เพราะไม่เคยเห็นคำสั่ง ส่งคนไปขอก็ไม่ให้ เห็นตั้งผ่านสื่อมวลชนเท่านั้น ไม่เคยเรียกไปให้ข้อมูล เช่นเดียวกับคำสั่งตั้งกรรมการของนายกรัฐมนตรี เรื่องนี้ต้องมีเบื้องหน้าเบื้องหลัง หมกเม็ด งุบงิบกัน    </p>
<p><persName>พ.ต.ท.เจษฎา</persName>กล่าวว่า ตนจะร้องขอความเป็นธรรมจาก ก.ตร. เนื่องจากเดิมทีคำสั่งแต่งตั้งที่ <persName>พล.ต.ท.เกรียงศักดิ์</persName>พิจารณานั้น ตนได้เลื่อนตำแหน่งจาก สวญ.สภ.หนองขาม อ.ศรีราชา จ.ชลบุรี เป็น ผกก.สภ.บางละมุง จ.ชลบุรี พอมีการแก้คำสั่งโดยมิชอบตนกลับถูกย้ายไม่ได้เลื่อนขึ้นโดยไปเป็น สวญ.สภ.ปากน้ำกระแส ซึ่งไม่ได้รับความเป็นธรรมและการถูกแก้คำสั่งต้องถูกเข้าใจผิดว่าไปอยู่ใน วงจรอุบาทว์ไปซื้อขายตำแหน่ง ทั้งที่ไม่ใช่เรื่องจริง</p>
<p>นายกฯบอกเป็นสิทธิที่จะฟ้อง</p>
<p>ด้าน <persName>นายอภิสิทธิ์</persName>กล่าวถึงกรณีที่ <persName>พล.ต.ท.เกรียงศักดิ์</persName>ระบุว่า นายกรัฐมนตรีหมกเม็ด และเลือกปฏิบัติในการสั่งตั้งคณะกรรมการขึ้นมาตรวจสอบการซื้อขายตำรวจใน ผบช.ภ.2 ว่า "เขาสั่งทำใหม่ไปแล้วนี่" เมื่อถามว่า มีการฟ้องดำเนินคดีกับนายกรัฐมนตรีด้วย <persName>นายอภิสิทธิ์</persName>กล่าวว่า ถือเป็นการใช้สิทธิของ <persName>พล.ต.ท.เกรียงศักดิ์</persName> คิดว่าไม่น่าจะมีปัญหา เพราะการดำเนินการทุกอย่างในส่วนของรัฐบาลและตำรวจ เป็นไปตามระเบียบของกฎหมาย เมื่อถามถึงกรณีที่ <persName>พล.ต.อ.เกรียงศักดิ์</persName>ระบุว่า คำสั่งของ <persName>พล.ต.อ.อัศวิน</persName>ไม่ชอบด้วยกฎหมาย <persName>นายอภิสิทธิ์</persName>กล่าวว่า ต้องไปว่ากันในเรื่องของคำสั่งใหม่</p>
<p>ด้าน <persName>นายนิพิฏฐ์ อินทรสมบัติ</persName> ส.ส.พัทลุง พรรคประชาธิปัตย์ ในฐานะประธานคณะทำงานตรวจสอบการโยกย้ายไม่เป็นธรรมและซื้อขายตำแหน่งในสำนัก งานตำรวจแห่งชาติ (ตร.) ในคณะกรรมาธิการ (กมธ.) การตำรวจ สภาผู้แทนราษฎร กล่าวว่า จะหาหลักฐานว่าซื้อขายตำแหน่งกันจริงนั้นเป็นเรื่องยากมาก เพราะคนซื้อและคนขายตำแหน่งล้วนไม่มีใครยอมบอก แต่คณะทำงานจะพยายามชี้ให้เห็นว่าเกิดสิ่งที่ผิดปกติขึ้นจริง หลังจากลงพื้นที่รับฟังการโยกย้ายตำรวจของ บช.ภ.1 คณะทำงานจะสรุปให้ทราบภายในสัปดาห์นี้ว่ามีสิ่งผิดปกติตรงจุดใดบ้างเพราะ ระดับสารวัตรมีสิ่งผิดปกติให้เห็นกว่า 100 ตำแหน่ง ขณะที่ตำแหน่งผู้กำกับการ(ผกก.) พบการแต่งตั้งที่ไม่สมเหตุสมผลหลายตำแหน่ง</p></body>
</news>
