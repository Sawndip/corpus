<teiHeader>
<fileDesc>
<titleStmt>
  <title>สั่ง ตร.คุม3เกลอเสื้อแดงฟ้องคดีบุกบ้านป๋า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-29 16:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45668  </bibl>
</sourceDesc>
</fileDesc>
</teiHeader>
<news>
<headline>สั่ง ตร.คุม3เกลอเสื้อแดงฟ้องคดีบุกบ้านป๋า</headline>
<lead>คดีสามเกลอเสื้อแดงนำม็อบบุกบ้านป๋ายังไม่ถึงศาล อัยการสั่งตำรวจเอาตัวมาฟ้อง ส่วนสำนวน "<persName>นพรุจ วรชิตวุฒิกุล</persName>" แกนนำกลุ่มพิราบขาวกับพวก ศาลนัดสืบพยานโจทก์ปากแรก 5 ต.ค.นี้</lead>
<neck></neck>
<body><p>ที่ศาลอาญา ถ.รัชดาภิเษก วันที่ 29 ม.ค. ศาลนัดสอบคำให้การ และตรวจพยานหลักฐานในคดีที่พนักงานอัยการฝ่ายคดีอาญา 10 เป็นโจทก์ฟ้อง <persName>นายนพรุจ</persName> หรือ<persName>พรุฒ วรชิตวุฒิกุล</persName> แกนนำกลุ่มพิราบขาว 2006 นายวีระศักดิ์ เหมธิลิน และ <persName>นายวันชัย นาพุทธา</persName> สมาชิกแนวร่วมประชาธิปไตยต่อต้านเผด็จการแห่งชาติ (นปช.) เป็นจำเลย ในความผิดฐานมั่วสุมกันตั้งแต่ 10 คนขึ้นไป ใช้กำลังประทุษร้าย หรือกระทำการอย่างหนึ่งอย่างใดให้เกิดการวุ่นวายขึ้นในบ้านเมือง กรณีจำเลยทั้ง 3 กับพวกที่เป็นแกนนำ และแนวร่วมกลุ่มคนเสื้อแดงนำกลุ่มผู้ชุมนุมหลายพันคนก่อความวุ่นวายที่หน้าบ้านสี่เสาเทเวศร์ ของ <persName>พล.อ.เปรม ติณสูลานนท์</persName> ประธานองคมนตรี และรัฐบุรุษ เหตุเกิดเมื่อวันที่ 22 ก.ค.2550</p>
<p>โดยอัยการโจทก์แถลงต่อศาลขอนำพยานเข้าสืบ 17 ปาก ใช้เวลา 9 นัด ส่วนที่จำเลยที่ 3 ยื่นคำร้องขอให้ศาลพิจารณาคดีลับหลัง เนื่องจากมีอาชีพขับรถบรรทุกรับจ้าง อาจมาศาลไม่ได้ทุกนัด แต่ศาลพิจารณาแล้วให้ยกคำร้อง โดยนัดสืบพยานโจทก์ปากแรกในวันที่ 5 ต.ค.นี้ เวลา 09.00 น.</p>
<p>ด้าน <persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา กล่าวถึง การพิจารณาคดีที่ <persName>นายวีระ มุสิกพงศ์</persName> <persName>นายจตุพร พรหมพันธุ์</persName> <persName>นายจักรภพ เพ็ญแข</persName> <persName>นายณัฐวุฒิ ใสยเกื้อ</persName> แกนนำ นปช. และแนวร่วมอีกจำนวน 12 คน ผู้ต้องหาในความผิดลักษณะเดียวกัน ว่า ขณะนี้อยู่ระหว่างประสานให้เจ้าหน้าที่ตำรวจนำตัวผู้ต้องหามาส่งฟ้อง แต่เนื่องจากผู้ต้องหาบางคนเป็น ส.ส. มีเอกสิทธิคุ้มครองตามรัฐธรรมนูญ จึงอาจต้องรอให้ปิดสมัยประชุมรัฐสภาฯ เสียก่อน ส่วนผู้ต้องหาคนอื่นหากตำรวจนำตัวมาส่งมอบให้อัยการก็สามารถยื่นฟ้องต่อศาลได้ทันที เนื่องจากมีคำสั่งฟ้องคดีเอาไว้แล้ว.</p></body>
</news>
