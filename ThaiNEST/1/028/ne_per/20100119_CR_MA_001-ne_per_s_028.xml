<teiHeader>
<fileDesc>
<titleStmt>
  <title>ป.ป.ช.โยน"มาร์ค"ชี้ขาดมติ"ก.ตร." กฤษฎีการะบุ ครม.ไร้อำนาจส่งศาลรธน. เลขาฯก.พ.ยันต้องฟังนายกฯ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-19 16:46:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263873215&catid=17  </bibl>
</sourceDesc>
</fileDesc>
</teiHeader>
<news>
<headline>ป.ป.ช.โยน"<persName>มาร์ค</persName>"ชี้ขาดมติ"ก.ตร." กฤษฎีการะบุ ครม.ไร้อำนาจส่งศาลรธน. เลขาฯก.พ.ยันต้องฟังนายกฯ</headline>
<lead>เลขาฯกฤษฎีกาชี้ปม 3 นายพลเรื่อง ก.ตร.ไม่ใช่ ครม.ไร้อำนาจส่งศาลรัฐธรรมนูญ.ย้ำไม่ใช่ความขัดแย้งระหว่างองค์กรตามรัฐ ธรรมนูญ ให้ 3 บิ๊กตำรวจไปฟ้องต่อศาลปกครองได้ เลขาฯก.พ.ยันก.ตร.ต้องฟังนายกฯเท่านั้น "<persName>สุเทพ</persName>" เผยเหตุมติก.ตร.กลับมติ ป.ป.ช. เพราะเป็นความผิดทางวินัยไม่ใช่ทุจริต</lead>
<neck></neck>
<body><p>ป.ป.ช.โยน "<persName>มาร์ค</persName>" ชี้ขาดมติ"ก.ตร."ตามเคย</p>
<p>เมื่อวันที่ 19 มกราคม ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) <persName>นายเมธี ครองแก้ว</persName> กรรมการ ป.ป.ช. กล่าวภายหลังการประชุมคณะกรรมการ ป.ป.ช.ชุดใหญ่ในวันนี้ (19 ม.ค.) ว่า ที่ประชุมได้นำกรณีที่คณะกรรมการข้าราชการตำรวจ (ก.ตร.) มีมติให้ 3 นายตำรวจคดีสลายม็อบ 7 ต.ค. ที่ถูก ป.ป.ช.ชี้มูลความผิดวินัยร้ายแรง กลับเข้ารับราชการ เข้าหารือในที่ประชุม โดยที่ประชุม ป.ป.ช. ได้ข้อสรุป ว่า เรื่องดังกล่าวยังไม่มีข้อยุติ จึงต้องรอการพิจารณาจาก <persName>นายอภิสิทธิ์ เวชชาชีวะ</persName>นายกรัฐมนตรี ก่อนว่า จะดำเนินการอย่างไร เพราะไม่อยากให้มีความขัดแย้งระหว่างองค์กร ซึ่งก่อนหน้านี้ คณะกรรมการ ป.ป.ช.ได้มอบหมายให้สำนักงานเลขาธิการ ป.ป.ช. ทำหนังสือขอทราบมติของ ก.ตร.ไปแล้ว แต่จนถึงขณะนี้ยังไม่มีการส่งหนังสือตอบกลับมา  อย่างไรก็ตามในส่วนข้อกล่าวหาที่ ก.ตร.ได้ระบุเกี่ยวกับการชี้มูลของคณะกรรมการป.ป.ช.นั้น ยืนยันว่า ป.ป.ช.มีข้อมูล ที่สามารถชี้แจ้งได้ทั้งหมด</p>
<p>กฤษฎีกาชี้ปม 3 นายพลเรื่อง ก.ตร.ไม่ใช่ ครม.</p>
<p>เมื่อเวลา 08.45 น. วันที่ 19 มกราคม ที่ทำเนียบรัฐบาล <persName>คุณพรทิพย์ จาละ</persName> เลขาธิการคณะกรรมการกฤษฎีกา ให้สัมภาษณ์ก่อนเข้าร่วมประชุมคณะรัฐมนตรี (ครม.) กรณีที่<persName>พล.ต.อ.ปทีป ตันประเสริฐ</persName> จเรตำรวจแห่งชาติ ในฐานะรักษาราชการแทนผู้บัญชาการตำรวจแห่งชาติ (รรท.ผบ.ตร.) เตรียมส่งเรื่องให้คณะกรรมการกฤษฎีกาวินิจฉัยกรณีการดำเนินการตามมติคณะ กรรมการข้าราชการตำรวจ (ก.ตร.) ที่ให้รับ 3 นายพลกลับเข้ารับราชการ ว่า ยังไม่ได้รับหนังสือจาก<persName>พล.ต.อ.ปทีป</persName> แต่เรื่องนี้เคยมีคำวินิจฉัยศาลรัฐธรรมนูญอยู่แล้ว เกี่ยวกับการปฏิบัติตามมาตรา 96 ของพระราชบัญญัติ (พ.ร.บ.) ป้องกันและปราบปรามการทุจริต พ.ศ. 2542 อีกทั้งก่อนหน้านี้ในปี 2552 สำนักงานคณะกรรมการกฤษฎีกาก็เคยตอบข้อหารือของสำนักเลขาธิการครม. ในกรณี 3 นายพลว่าครม. สามารถส่งเรื่องให้ศาลรัฐธรรมนูญวินิจฉัยตามมาตรา 214 ของรัฐธรรมนูญได้หรือไม่ เข้าใจว่าในครั้งนี้คงมีประเด็นที่จะหารือใกล้เคียงกัน</p>
<p>"หากได้รับหนังสือจากรรท.ผบ.ตร. ก็ต้องดูว่าเป็นการหารือในประเด็นใด ถ้าหารือในสิ่งที่คณะกรรมการกฤษฎีกาเคยมีความเห็นแล้ว ก็จะส่งความเห็นเดิมกลับไปให้ก.ตร. แต่ถ้าหารือในประเด็นใหม่ ก็คงเสนอให้คณะกรรมการกฤษฎีกาพิจารณา ซึ่งคาดว่าใช้เวลาอย่างน้อย 2 สัปดาห์" <persName>คุณพรทิพย์</persName>กล่าว</p>
<p>ผู้สื่อข่าวถามว่า ความเห็นของคณะกรรมการกฤษฎีกาคือครม. ไม่สามารถส่งเรื่องให้ศาลรัฐธรรมนูญวินิจฉัยในกรณีนี้ได้ใช่หรือไม่ <persName>คุณพรทิพย์</persName>กล่าวว่า รัฐธรรมนูญปี 2550 เขียนไม่เหมือนรัฐธรรมนูญปี 2540 โดยรัฐธรรมนูญปี 50 ระบุว่าการจะส่งเรื่องให้ศาลรัฐธรรมนูญวินิจฉัยได้ ต้องเป็นความขัดแย้งระหว่างองค์กรตามรัฐธรรมนูญ หรือครม. ส่ง แต่ก.ตร. ไม่ใช่องค์กรตามรัฐธรรมนูญ อีกทั้งคณะกรรมการกฤษฎีกาเคยให้ความเห็นว่าเรื่องนี้ไม่ใช่เรื่องของครม. แต่เป็นเรื่องของก.ตร.</p>
<p>เมื่อถามว่า แสดงว่าทางออกของเรื่องนี้คือ 3 นายพลต้องไปฟ้องต่อศาลปกครองเองใช่หรือไม่ เลขาธิการคณะกรรมการกฤษฎีกากล่าวว่า ตามกระบวนการที่เคยทำมา หากผู้บังคับบัญชาสั่งลงโทษแล้วมีการอุทธรณ์ ผู้มีอำนาจพิจารณาอุทธรณ์ตามกฎหมาย ป.ป.ช. ให้พิจารณาโดยดุลยพินิจได้อย่างเดียว จะพิจารณาฐานความผิดไม่ได้ ดังนั้นผู้ถูกลงโทษสามารถส่งเรื่องให้ศาลปกครองพิจารณาได้</p>
<p>เลขาฯก.พ.ยันก.ตร.ต้องฟังนายกฯเท่านั้น</p>
<p><persName>นางเบญจวรรณ สร่างนิทร</persName> เลขาธิการคณะกรรมการข้าราชการพลเรือน (ก.พ.) ในฐานะกรรมการข้าราชการตำรวจ (ก.ตร.) กล่าวถึงกรณีปัญหามติก.ตร.เรื่องอดีต 3 นายตำรวจ ว่าก.ตร.คงทำอะไรไม่ได้แล้ว เพราะติดข้อกฎหมาย ต้องฟัง<persName>นายอภิสิทธิ์ เวชชาชีวะ</persName> นายกรัฐมนตรี อย่างเดียวเท่านั้น</p>
<p>"<persName>สุเทพ</persName>" เผยเหตุมติก.ตร.กลับมติ ป.ป.ช. เพราะเป็นความผิดทางวินัยไม่ใช่ทุจริต</p>
<p>เมื่อเวลา 08.30 น. วันที่ 19 มกราคม ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ถึงความคืบหน้า ก.ตร.ที่ล่าสุดนายกรัฐมนตรีเสนอให้ ก.ตร.หารือกับทางกฤษฎีกา หากยังมีข้อติดใจสงสัย ว่า เรื่องนี้ต้องให้ทางสำนักงานตำรวจแห่งชาตินำเสนอเรื่องมาถึงนายกฯก่อนที่ นายกฯจะตัดสินใจว่า จะส่งให้คณะกรรมการกฤษฎีกาชุดใหญ่ให้ความเห็น เมื่อได้ความเห็นมาแล้วจะวินิจฉัยอย่างไร ถือเป็นดุลพินิจของนายกฯ แต่ที่เป็นประเด็นเพราะมีข่าวออกไปก่อนที่เรื่องจะถึงนายกฯ ส่วนที่มีการนำเสนอให้ไปฟ้องร้องต่อศาลปกครองนั้น ตนเคยอธิบายไปแล้วว่า หากหัวหน้าฝ่ายบริหารสั่งการอย่างไรต้องถือเป็นข้อยุติ หากผู้เสียหายเห็นว่าไม่สามารถพึ่งพาช่องทางดังกล่าวได้ ก็ต้องไปหาช่องทางของศาลปกครองหรืออะไรก็ว่าไป ซึ่งในการประชุม ก.ตรได้มีการหยิบยกคำวินิจฉัยของศาลรัฐธรรมนูญมาพิจารณาเทียบเคียงด้วย แต่ในคำวินิจฉัยเป็นกรณีเรื่องการทุจริต</p>
<p>เมื่อถามว่า นายกรัฐมนตรีระบุว่าเรื่องนี้ไม่ใช่ความขัดแย้งและไม่ได้มีปัญหาเรื่องการตี ความกฎหมาย มีความเป็นไปได้หรือไม่ว่าอาจไม่ส่งให้ศาลรัฐธรรมนูญตีความ <persName>นายสุเทพ</persName> กล่าวว่า ตนได้เรียนกับนายกฯไปว่า ที่ประชุม ก.ตร. นำเหตุผลอะไรมาพูดกันบ้าง ส่วนการพิจารณาขึ้นอยู่กับนายกฯ</p>
<p>ต่อข้อถามว่า แต่อำนาจของ ป.ป.ช.จะพิจารณาในประเด็นที่ทุจริตต่อหน้าที่ในกรณี 3 นายตำรวจ เข้าข่ายเทียบเคียงหรือไม่ <persName>นายสุเทพ</persName> กล่าวว่า ที่ ก.ตร.ยันมติเดิมเพราะเป็นเรื่องของวินัยไม่ใช่เรื่องของการทุจริต ซึ่งเป็นการพิจารณาไปตามข้อเท็จจริงและพยานหลักฐานที่เห็น ที่ผู้เสียหายนำมาแสดงว่าไม่ใช่การทุจริต  </p></body>
</news>
