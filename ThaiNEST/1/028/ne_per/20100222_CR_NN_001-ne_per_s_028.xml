<teiHeader>
<fileDesc>
<titleStmt>
  <title>ปล้นฆ่าโหดเศรษฐี อดีตขรก.บำนาญ ชอบใส่ทองล่อตา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200483  </bibl>
</sourceDesc>
</fileDesc>
</teiHeader>
<news>
<headline>ปล้นฆ่าโหดเศรษฐี อดีตขรก.บำนาญ ชอบใส่ทองล่อตา</headline>
<lead></lead>
<neck></neck>
<body><p>เหตุปล้นฆ่าโหดเศรษฐีอดีตข้าราชการบำนาญครั้งนี้ เปิดเผยขึ้นเมื่อช่วงเช้ามืดวันที่ 21 กุมภาพันธ์ โดยตำรวจ สภ.ท่าชี จ.สุราษฎร์ธานี เข้าตรวจสอบเหตุมีผู้เสียชีวิตในบ้านเลขที่ 79 หมู่ 1 ต.น้ำพู อ.ท่าชี ในที่เกิดเหตุซึ่งเปิดเป็นร้านขายของชำ พบศพ<persName>นายกลม พินยาคง</persName> อายุ 67 ปี เจ้าของบ้านอดีตข้าราชการบำนาญ รพ.สวนสราญรมย์ สภาพถูกทุบด้วยของแข็งที่ศีรษะและถูกแทงตามลำตัว ที่กระเป๋ากางเกงพบเงินสดกว่า 1 หมื่นบาท ส่วนข้าวของภายในถูกรื้อค้นกระจัดกระจาย ส่วนบริเวณนอกบ้านพบจอบเปื้อนเลือด จึงเก็บไว้เป็นหลักฐาน</p>
<p>สอบสวนทราบว่า ผู้เสียชีวิตจัดว่าเป็นคนมีฐานะร่ำรวยในพื้นที่และชอบใส่เครื่องเพชรและทอง ซึ่งอาจล่อตาล่อใจผู้ที่พบเห็น โดยเหตุที่เกิดขึ้นคาดว่าคนร้ายมีไม่ต่ำกว่า 6 คน ลงมือปล้นทรัพย์และได้ทรัพย์สินไปหลายรายการ ทั้งนี้ ตำรวจได้ตั้งประเด็นไว้ที่เหตุปล้นทรัพย์ หรือปัญหาส่วนตัว ซึ่งจะเร่งสืบสวนหาสาเหตุที่แน่ชัดและรวบรวมพยานหลักฐานต่างๆ ก่อนติดตามจับกุมกลุ่มคนร้ายที่ลงมืออย่างโหดเหี้ยมมาดำเนินคดีให้ได้โดย เร็ว</p></body>
</news>
