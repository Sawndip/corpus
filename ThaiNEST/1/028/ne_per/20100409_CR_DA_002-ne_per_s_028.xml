<teiHeader>
<fileDesc>
<titleStmt>
  <title>จับหนุ่มมะกันหื่นลวงสาวไทยถ่ายโป๊ เร่ขายภาพทางเน็ต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-09 07:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58989  </bibl>
</sourceDesc>
</fileDesc>
</teiHeader>
<news>
<headline>จับหนุ่มมะกันหื่นลวงสาวไทยถ่ายโป๊ เร่ขายภาพทางเน็ต</headline>
<lead>ล็อกหนุ่มมะกันสุดแสบ ลวงสาวไทยไปเชือดแถมแอบถ่ายวิดีโอโป๊ เร่ขายทางเว็บไซต์ เหยื่อโร่ร้องตำรวจให้ช่วย ตามแกะรอยจนตามล็อกได้คาคอนโดฯ ยึดของกลางเพียบ ทั้งกล้องวิดีโอ กล้องถ่ายภาพนิ่ง อวัยวะเพศเทียม วิดีโอลามก แถมมีปืนพกอีก 1 กระบอก เจ้าตัวยังปากแข็ง ตร.คุมตัวดำเนินคดีข้อหาหนัก</lead>
<neck></neck>
<body><p>เมื่อเวลา 16.00 น. วันที่ 8 เม.ย. <persName>พ.ต.อ.ชุติเดช จันทร์ทรง</persName> ผกก.สส.2 บก.สส. บช.ภ.2 พร้อมด้วย <persName>พ.ต.ท.กรีธา ตันคณา รัตน์</persName> รอง ผกก.สส.หน.ศูนย์พิทักษ์เด็ก เยาวชน และสตรี นำหมายจับศาลจังหวัดพัทยาที่ จ.295/2553 ลงวันที่ 7 เม.ย.2553 เข้าจับกุม<persName>นายแอนโทนี่ แอนดรูโพ</persName> อายุ 40 ปี สัญชาติอเมริกา ผู้ต้องหาในคดีลวงหญิงสาวชาวไทยมาถ่ายทำวิดีโอโป๊เปลือยเผยแพร่ผ่านเว็บไซต์ ทางอินเทอร์เน็ต ขณะนอนหลับ อยู่ในคอนโดมิเนียมแห่งหนึ่งใน ต.หนองปรือ จากการตรวจค้นพบของกลางกล้องวิดีโอ กล้องถ่ายภาพนิ่ง 2 ตัว คอมพิวเตอร์ แบบตั้งโต๊ะ กล้องวิดีโอเว็บแคม 1 ตัว อวัยวะเพศชายเทียม เสื้อผ้า-อุปกรณ์ ประกอบ ฉาก ม้วนวิดีโอภายในมีภาพหญิงสาวชาวไทยกำลังร่วมเพศกับชายชาวต่างชาติจำนวนหลาย ม้วน กัญชาแห้ง 2 ห่อเล็ก ฝิ่นดิบ 1 ก้อน และอาวุธปืนขนาด .38 1 กระบอก พร้อมเครื่องกระสุน จึงคุมตัวผู้ต้องหาไปสอบสวน</p>
<p><persName>พ.ต.อ.ชุติเดช</persName> กล่าวว่า ก่อนหน้านี้ได้มีหญิงสาวชาวไทย เข้าแจ้งความว่าถูก<persName>นายแอนโทนี่</persName> หลอกลวงไปร่วมเพศกับชาวต่างชาติแล้วถ่ายวิดีโอส่งขายเว็บไซต์แห่ง หนึ่งของต่างประเทศเพื่อการค้า เจ้าหน้าที่จึงสืบสวนหาข่าวจนทราบแหล่งที่อยู่ของเว็บ ไซต์ดังกล่าว ซึ่งคนที่จะสามารถเข้าไปดูได้ จะต้องเป็นสมาชิกและเสียเงินประมาณ 20 ดอลลาร์ มีหญิงสาวชาวไทยตกเป็นเหยื่อแล้วหลายราย อีกทั้งยังทราบอีกว่า<persName>นายแอน โทนี่</persName> มีพฤติกรรมติดยาเสพติด จึงทำการรวบรวมพยานหลักฐานและขออำนาจศาลจังหวัดพัทยาออกหมายจับดังกล่าว เบื้องต้น<persName>นายแอนโทนี่</persName> ยังให้การปฏิเสธ อย่างไรก็ตาม ตำรวจมีหลักฐานอย่างชัดเจนจึงได้ควบคุมตัวส่งพนักงานสอบสวน สภ.เมืองพัทยา ดำเนินคดีตามกฎหมายต่อไป</p></body>
</news>
