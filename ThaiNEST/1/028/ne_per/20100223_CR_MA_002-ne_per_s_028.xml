<teiHeader>
<fileDesc>
<titleStmt>
  <title>"บี๋ สวิช"นำผู้เสียหายแชร์ล็อตเตอรี่ร้องดีเอสไอ รับถูกตุ๋นเสียหายรวมกว่า 200 ล.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-23 12:16:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266902190&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>บี๋ สวิช</persName>"นำผู้เสียหายแชร์ล็อตเตอรี่ร้องดีเอสไอ รับถูกตุ๋นเสียหายรวมกว่า 200 ล.</headline>
<lead></lead>
<neck></neck>
<body><p>ที่กรมสอบสวนคดีพิเศษ  หรือ ดีเอสไอ เมื่อวันที่ 23 กุมภาพันธ์   <persName>นายสวิช เพชรวิเศษศิริ</persName> หรือ<persName>บี๋</persName>  ดารานักแสดง นำผู้เสียหายจากการถูกฉ้อโกงแชร์ล็อตเตอรี่ กว่า 10 คน ยื่นหนังสือร้องขอความเป็นธรรม กับ<persName>นายธาริต เพ็งดิษฐ์</persName> อธิบดีกรมสอบสวนคดีพิเศษ พร้อมหลักฐานการถูกฉ้อโกง และการฟ้องร้องดำเนินคดีอาญากับ<persName>นางพัสวี มะกรวัฒนะ</persName> (<persName>พยัคฆบุตร</persName>)  และ<persName>นางช้องมาศ เทพาศักดิ์</persName></p>
<p><persName>นายสวิช</persName> กล่าวว่า  ถูกหลอกให้นำเงินมาหลงทุนกับ<persName>นางพัสวี</persName>และ<persName>นางช้องมาศ</persName>เป็นเงิน 5 ล้านบาท โดยทั้ง 2 คนหลอกให้เชื่อว่า เป็นตัวแทนโควต้าสลากกินแบ่งรัฐบาล โดยได้โควต้าล็อตเตอรี่ในราคาคู่ละ 74 บาท จากนั้นสามารถนำไปจำหน่ายให้ยี่ปั๊ว ซาปั๊วได้ใบละ 82 บาท ซึ่งกำไรร้อยละ 3 ของรายได้หักจ่ายให้กับผู้ใหญ่ที่อำนวยความสะดวกเรื่องโควต้า ส่วนกำไรอีกร้อยละ 3 หักเป็นค่านายหน้า และอีกร้อยละ 3 จะเป็นปันผลกำไรที่ให้กับสมาชิกที่มาลงทุนในแชร์ล็อตเตอรี่ เมื่อตนหลงเชื่อนำเงินมาลงทุนกลับไม่มีการจ่ายผลตอบแทนจริง มีการข่มขู่ผู้ที่นำเงินมาลงทุน โดย<persName>นางพัสวี</persName>อ้างว่าเป็นลูกสาวพนักงานอัยการ ส่วน<persName>นางช้องมาศ</persName>อ้างเป็นภรรยาข้าราชการระดับสูงของกระทรวงมหาดไทย พวกตนเกรงจะไม่ได้รับความเป็นธรรมจึงเข้าร้องขอความเป็นธรรมจากดีเอสไอ</p>
<p><persName>นายสวิช</persName> กล่าวอีกว่า ภายหลังตนเข้าแจ้งความดำเนินคดีกับ<persName>นางพัสวี</persName>และ<persName>นางช้องมาศ</persName> มีผู้เสียหายหลายคน ติดต่อมายังตน และร่วมกันเข้าร้องขอความเป็นธรรมต่อดีเอสไอ เพราะรวมแล้วถูกฉ้อโกงเป็นเงินเกือบ 30 ล้านบาท นอกจากนี้ ยังมีกลุ่มผู้เสียหายจากต่างจังหวัด ติดต่อมาว่าจะรวมตัวกับเข้าร้องทุกข์กล่าวโทษเพิ่มเติม เพราะถูกขบวนการแชร์ล็อตเตอรี่นี้ฉ้อโกงเงินไปกว่า 200 ล้านบาท</p>
<p>ทางด้าน<persName>น.ส.สนัด คุณสมบัติ</persName> ผู้เสียหายจากจังหวัดพิษณุโลก กล่าวว่า ตนและญาติพี่น้องรวม 8 คน ถูกหลอกให้นำเงินไปลงทุน 6.7 ล้านบาท โดยตนได้ร่วมลงทุนมานานกว่า 4 ปี มีการจ่ายผลตอบแทนทุกๆ 15 วัน เมื่อเห็นว่ามีผลตอบแทนและกำไรสูงจึงชักชวนญาติให้กู้ยืมเงินมาร่วมลงทุน จนในที่สุดถูกหลอกลวงจนเป็นหนี้สิน โดย<persName>นางช้องมาศ</persName>ปิดโทรศัพท์หนีไปตั้งแต่ช่วงเดือนธันวาคม 2552</p>
<p>ด้านอธิบดีดีเอสไอ กล่าวว่า กรณีแชร์ล็อตเตอรี่ขบวนการนี้ เคยมีผู้เสียหายเข้าร้องทุกข์กล่าวโทษกับดีเอสไอแล้ว โดยเฉพาะผู้ถูกกล่าวหาทั้ง 2 คนนี้ ดีเอสไอกำลังเร่งติดตามตรวจสอบอย่างต่อเนื่อง จึงรับปากว่าจะให้ความเป็นธรรมโดยเร็วที่สุด</p></body>
</news>
