<teiHeader>
<fileDesc>
<titleStmt>
  <title>หนุ่มประสาทแย่งปืนด.ต.จ่อยิงหัวดับพร้อมเมีย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100408/55237/หนุ่มประสาทแย่งปืนด.ต.จ่อยิงหัวดับพร้อมเมีย.html  </bibl>
</sourceDesc>
</fileDesc>
</teiHeader>
<news>
<headline>หนุ่มประสาทแย่งปืนด.ต.จ่อยิงหัวดับพร้อมเมีย</headline>
<lead>ชายวัย 34 ปี ถูกนำตัวมาที่โรงพัก สภ.หลังสวน หลังก่อเหตุวิวาทเนื่องจากมีอากาโรคประสาทกำเริบ ระหว่างรอญาติมารับตัวกลับไป เกิดแย่งปืนดาบตำรวจจ่อยิงดับพร้อมภรรยา สุดท้ายถูกวิสามัญดับเช่นกัน</lead>
<neck></neck>
<body><p>เมื่อเวลา 00.05 น.วันที่ 7 เมย.53 <persName>ร.ต.อ.ฉัตรชัย นวลจริง</persName> ร้อยเวร สภ.หลังสวน จ.ชุมพร รับแจ้งเหตุยิงกันภายใน สภ.หลังสวน พร้อมด้วย <persName>พ.ต.อ.นรินทร์ บุษย์วิทย์</persName> รอง ผบก.ภ.ชุมพร พ<persName>.ต.อ.สุพจน์ บุญชูดวง</persName> ผกก. หน่วยกู้ภัยสมาคมพุทธประทีปหลังสวน รุดไปที่เกิดเหตุ  ที่เกิดเหตุหน้า สภ.หลังสวน พบร่างของ <persName>ด.ต.สุวิทย์ อินทรีย์</persName> อายุ 51 ปี ผบ.หมู่งานป้องกัน ทำหน้าที่สิบเวร บน สภ.หลังสวน นอนเสียชีวิต ในเครื่องแบบตำรวจครึ่งท่อน ที่ศรีษะมีบาดแผลถูกยิงด้วยอาวุธปืน ขนาด 9 มม. จำนวน 1 นัด กระสุนตุงในกระโหลกศรีษะ ห่างไปอีกเล็กน้อย พบร่างของ<persName>นางวัชราภรณ์ อินทรีย์</persName> อายุ 43 ปี ภรรยาของ <persName>ด.ต.สุวิทย์</persName> นอนบาดเจ็บ มีบาดแผลถูกยิงด้วยอาวุธปืนขนาด 9 มม. เข้าที่ศรีษะ 1 นัด กระสุนฝังใน อาการสาหัส นำส่งโรงพยาบาลหลังสวน แต่ทนพิษบาดแผลไม่ไหว เสียชีวิต</p>
<p>ส่วนบนสภ.หลังสวน หน้าห้องร้อยเวร พบร่าง ของ<persName>นายสมชาย อินนุพัฒน์</persName> อายุ 34 ปี บ้าน เลขที่ 21 หมุ่ที่ 3 ต.บางศาลา อ.ปากพนัง จ.นครศรีธรรมราช ถูกยิงด้วยกระสุนปืนขนาด 9 มม. บริเวณร่างกาย และ ศรีษะ จำนวน 3 นัด เสียชีวิต  สอบสวนทราบว่า เมื่อเวลา 21.30 น.<persName>นายสมชาย</persName> ถูกจับกุมข้อหาทำร้ายร่างกาย จากสถานีรถไฟหลังสวน มาพร้อมกับผู้เสียหาย <persName>ร.ต.อ.ฉัตรชัย นวลจริง</persName> ร้อยเวร ทำการเปรียบเทียบปรับ 500 บาท <persName>นายสมชาย</persName> ยอมเสียค่าปรับ และจ่ายค่าเสียหายให้กับผู้เสียหายอีก 500 บาท หลังจากนั้น ตำรวจได้โทรศัพท์ แจ้งญาติ เพื่อให้มารับตัว<persName>นายสมชาย</persName> เนื่องจากมีอาการทางประสาท พูดจาวกวน เลื่อนลอย   โดยอ้างว่ามีคนตามยิง  ระหว่างที่รอญาติมารับตำรวจให้นายสมชายนั่งรอในบริเวณ สถานีตำรวจ</p>
<p>ขณะที่ <persName>ด.ต.สุวิทย์</persName> ซึ่งเข้าเวรสิบเวร นั่งรับประทานอาหาร ที่<persName>นางวัชราภรณ์</persName> ภรรยา นำมาส่งให้ที่ สภ.  จู่ๆ <persName>นายสมชาย</persName> ตรงเข้าเตะต่อย <persName>ด.ต.สุวิทย์</persName> ล้มลงกับพื้น จนปืนขนาด 9 มม. กระเด็น หลุดออกจากเอว <persName>นายสมชาย</persName>ตรงเข้าแย่งปืนได้ พร้อมกับเอาปืนจ่อยิง ศรีษะ <persName>ด.ต.สุวิทย์</persName> 1 นัด  และหันไปจิกผม<persName>นางวัชราภรณ์</persName> จ่อยิงที่ศรีษะ อีก 1 นัด <persName>นางวัชราภรณ์</persName>วิ่งหนีไปได้ 4-5 ก้าวก็ ล้มลง หลังจากนั้น <persName>นายสมชาย</persName> วิ่งขึ้นไป สภ.</p>
<p>ตำรวจ บน สภ. พยายามพูดให้ <persName>นายสมชาย</persName>วางอาวุธ แต่ <persName>นายสมชาย</persName> กับใช้ปืนยิงใส่ตำรวจ จึงถูกตำรวจวิสามัญ ตายหน้าห้องร้อยเวร   ส่วนสาเหตุคาดว่า<persName>นายสมชาย</persName>คงเกิดอาการประสาทหลอน จึงก่อเหตุสะเทือนขวัญขึ้น</p></body>
</news>
