<teiHeader>
<fileDesc>
<titleStmt>
  <title>แอร์โฮสเตสสาว ร้องดีเอสไอสางคดีแม่ถูกฆ่า  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014214  </bibl>
</sourceDesc>
</fileDesc>
</teiHeader>
<news>
<headline>แอร์โฮสเตสสาว ร้องดีเอสไอสางคดีแม่ถูกฆ่า</headline>
<lead>แอร์โฮสเตสสาวสุดทน คดีแม่ถูกจ้างวานฆ่าไม่คืบหน้า ตำรวจอุดรธานีให้ประกันตัวผู้จ้างวาน และยังไม่ดำเนินคดี 2 ตำรวจรับจ้างฆ่า วอนอธิบดีดีเอสไอสอบสวนคลี่คลายคดี</lead>
<neck></neck>
<body><p>วันนี้ (1 ก.พ.) ที่กรมสอบสวนคดีพิเศษ หรือดีเอสไอ <persName>น.ส.กุสุมา อินทร์ศรี</persName> อายุ 25 ปี แอร์โฮสเตสสายการบินต่างชาติแห่งหนึ่ง อยู่บ้านเลขที่ 22 ซอยนวมินทร์ 74 แขวงและเขตคันนายาว กทม. ได้เข้ายื่นหนังสือขอความธรรมต่อ<persName>นายธาริต เพ็งดิษฐ์</persName> อธิบดีกรมสอบสวนคดีพิเศษ เพื่อให้ดีเอสไอเร่งรัดคลี่คลายคดี<persName>นางกุหลาบ อินทร์ศรี</persName> อายุ 48 ปี มารดาที่หายตัวไปอย่างลึกลับ เมื่อวันที่ 17 พ.ย.2552 หลังเข้าไปพักในบ้านพักตำรวจของ สภ.บ้านเพื่อม ต.เขื่อน้ำ อ.บ้านผือ จ.อุดรธานี</p>
<p> <persName>น.ส.กุสุมา อินทร์ศรี</persName> เปิดเผยว่า มารดาได้หายตัวไปเมื่อคืนวันที่17 พ.ย.52 ขณะเข้าไปพักในบ้านพักตำรวจของ สภ.บ้านเพื่อม ซึ่งเป็นบ้านของนายดาบตำรวจคนหนึ่งซึ่งเป็นแฟนใหม่ของมารดา ที่เกิดเหตุพบเพียงโทรศัพท์มือถือ กระเป๋า และรอยคราบเลือด ทั้งนี้จากการตรวจดีเอ็นเอของคราบเลือดพบว่าเป็นเลือดของมารดาซึ่งทางครอบครัวเชื่อว่าเสียชีวิต กระทั่งวันที่ 8 ม.ค.ที่ผ่านมา ทางตำรวจกองบังคับการภูธรอุดรธานี ได้ติดตามจับกุมตัว<persName>นางเยาวลักษณ์ โฆษิต</persName> อายุ 48 ปี เจ้าหน้าที่โรงพยาบาลแห่งหนึ่งในพื้นที่จังหวัดอุดรธานี ว่าเป็นผู้จ้างวานฆ่า<persName>นางกุหลาบ</persName>                จากการสอบสวนให้การรับสารภาพอ้างว่าหึงหวงที่ผู้ตายไปคบกับนายดาบตำรวจคนดังกล่าว จนต้องจ้างวานตำรวจ 2 นายสังกัด สภ.บ้านเพื่อม ในราคา 6 หมื่นบาท เบื้องต้นแนวทางการสอบสวนของตำรวจกองบังคับการภูธรอุดรธานี คาดว่าเป็นเรื่องชู้สาว ทั้งนี้ การสอบสวนตำรวจผู้ต้องสงสัย 2 นายยังไม่มีความคืบหน้าแต่อย่างใด        </p>
<p><persName>น.ส.กุสุมา</persName> เปิดเผยต่อว่า เบื้องต้นจากการสอบถามนายดาบตำรวจแฟนใหม่ของแม่บอกว่าออกจากห้องเกิดเหตุไปประมาณ 3 ทุ่ม เห็นว่าแม่ตนไม่สบายจึงให้กินยาห่มผ้าให้โดยคล้องกุญแจหน้าบ้านเอาไว้ กลับมาอีกครั้งก็พบว่าแม่หายตัวไปแล้ว โดยคดีนี้หลังมีการออกหมายเรียกตำรวจ 2 นายที่ถูกผู้ต้องหาซัดทอดไปสอบสวน แต่ได้รับการแจ้งว่ายังไม่มีหลักฐานดำเนินคดีได้ จึงตัดสินใจเข้าขอความเป็นธรรมต่ออธิบดีดีเอสไอให้ช่วยเหลือเร่งรัดคลีคลายคดี                “สาเหตุที่แม่ถูกสังหารครั้งนี้ ทราบว่าผู้ต้องหามีความหึงหวงเมื่อทราบว่าแม่จะไปจดทะเบียนกับนายดาบตำรวจ ซึ่งมีข้อสงสัยอีกว่าแม่เพิ่งจะเข้าไปนอนห้องเกิดเหตุแค่คืนแรกก็ถูกทำร้ายเสียชีวิต อีกทั้งในส่วนผู้ต้องหาก็ได้การประกันตัวออกไปแล้ว จึงรู้สึกว่าไม่ได้รับความเป็นธรรม จึงมาร้องเรียนให้ดีเอสไอดำเนินการต่อไป” <persName>น.ส.กุสุมา</persName> กล่าว                <persName>นายธาริต เพ็งดิษฐ์</persName> อธิบดีกรมสอบสวนคดีพิเศษ กล่าวว่า เบื้องต้นคดีนี้จะเป็นหน้าที่ของตำรวจในท้องที่ที่ต้องรับผิดชอบ แต่ถ้าไม่สามารถดำเนินการตามปกติหรือขัดข้องเพราะเป็นคดีที่มีเจ้าหน้าที่ตำรวจท้องที่เดียวกันเข้าไปเกี่ยวข้องในเรื่องดังกล่าว ดีเอสไอจะดูแลเข้าไปดำเนินการเรื่องนี้เป็นพิเศษ</p></body>
</news>
