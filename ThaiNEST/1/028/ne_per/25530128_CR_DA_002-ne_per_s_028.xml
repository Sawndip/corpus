<teiHeader>
<fileDesc>
<titleStmt>
  <title>ดีเอสไอปัดเกี่ยวข้องคดีสินบน ททท.แล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-28 22:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45332  </bibl>
</sourceDesc>
</fileDesc>
</teiHeader>
<news>
<headline>ดีเอสไอปัดเกี่ยวข้องคดีสินบน ททท.แล้ว</headline>
<lead>อธิบดีดีเอสไอระบุไม่มีส่วนเกี่ยวข้องกับคดีสินบน ททท.แล้ว หลังส่งข้อมูลทั้งหมดให้ ป.ป.ช.ไปตั้งแต่ปี 51</lead>
<neck></neck>
<body><p>วันนี้ (27 ม.ค.) ผู้สื่อข่าวรายงานว่า <persName>นายธาริต เพ็งดิษฐ์</persName> อธิบดีกรมสอบสวนคดีพิเศษ (ดีเอสไอ) กล่าวถึง กรณีศาลนครลอสแอนเจลิส รัฐแคลิฟอร์เนีย ประเทศสหรัฐฯ ได้ตั้งข้อหา <persName>นางจุฑามาศ ศิริวรรณ</persName> อดีตผู้ว่าการการท่องเที่ยวแห่งประเทศไทย (ททท.) และ <persName>น.ส.จิตติโสภา ศิริวรรณ</persName> บุตรสาว ว่า ร่วมกันรับสินบนจากผู้สร้างภาพยนตร์ชาวสหรัฐฯ เพื่อเอื้อประโยชน์ในการจัดงานเทศกาลภาพยนตร์บางกอก อินเตอร์เนชันแนล ฟิล์ม เฟสติวัล ว่า ได้ตรวจสอบ และรวบรวมพยานหลักฐานส่งไปยังสำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ตั้งแต่ต้นปี 2551 แล้ว ขณะนี้จึงถือว่า ดีเอสไอไม่มีส่วนเกี่ยวข้องใด ๆ ต่อการตรวจสอบเรื่องดังกล่าว เพราะ ป.ป.ช.ได้ตั้งคณะอนุกรรมการไต่สวนไปแล้ว ยกเว้นกรณีที่ ป.ป.ช.ประสานเข้ามาขอความร่วมมือ ดีเอสไอก็พร้อมช่วยเหลือ </p>
<p>อย่างไรก็ตาม <persName>นายธาริต</persName>ปฏิเสธไม่ทราบเรื่องที่มีกระแสข่าวว่า ผู้ต้องหาทั้งสองอาจหลบหนีไปต่างประเทศแล้ว พร้อมย้ำว่า ไม่มีหน่วยงานใดประสานขอให้ดีเอสไอช่วยเหลือติดตามเรื่องดังกล่าวด้วย </p>
<p>ด้าน <persName>พ.อ.ปิยะวัฒก์ กิ่งเกตุ</persName> ผบ.สำนักคดีอาญาพิเศษ กล่าวว่า เรื่องดังกล่าวอยู่ในขั้นตอนการไต่สวนของ ป.ป.ช.ทั้งหมดแล้ว ดังนั้น กระบวนการจากนี้หน้าที่หลักคงอยู่ที่ ป.ป.ช.</p></body>
</news>
