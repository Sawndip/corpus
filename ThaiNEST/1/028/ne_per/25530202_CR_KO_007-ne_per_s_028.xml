<teiHeader>
<fileDesc>
<titleStmt>
  <title>ธาริตแจงไม่ได้เด้ง"สุชาติ"แต่เจ้าตัวสมัครใจย้ายเอง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46972/%e0%b8%98%e0%b8%b2%e0%b8%a3%e0%b8%b4%e0%b8%95%e0%b9%81%e0%b8%88%e0%b8%87%e0%b9%84%e0%b8%a1%e0%b9%88%e0%b9%84%e0%b8%94%e0%b9%89%e0%b9%80%e0%b8%94%e0%b9%89%e0%b8%87%e0%b8%aa%e0%b8%b8%e0%b8%8a%e0%b8%b2%e0%b8%95%e0%b8%b4%e0%b9%81%e0%b8%95%e0%b9%88%e0%b9%80%e0%b8%88%e0%b9%89%e0%b8%b2%e0%b8%95%e0%b8%b1%e0%b8%a7%e0%b8%aa%e0%b8%a1%e0%b8%b1%e0%b8%84%e0%b8%a3%e0%b9%83%e0%b8%88%e0%b8%a2%e0%b9%89%e0%b8%b2%e0%b8%a2%e0%b9%80%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><persName>ธาริต</persName>แจงไม่ได้เด้ง"<persName>สุชาติ</persName>"แต่เจ้าตัวสมัครใจย้ายเอง</headline>
<lead>อธิบดี<persName>ธาริต</persName> แจงไม่ได้เด้ง <persName>พ.ต.อ.สุชาติ</persName> หลังเจ้าตัวเกี่ยวข้องคดีเงินบริจาค 258 ล้านบาท แต่เจ้าตัวสมัครใจโอนย้าย เอง</lead>
<neck></neck>
<body><p>เมื่อวันที่ 2 ก.พ. ที่กรมสอบสวนคดีพิเศษ(ดีเอสไอ) <persName>นายธาริต เพ็งดิษฐ์</persName> อธิบดี ดีเอสไอ กล่าวภายหลังคณะรัฐมนตรีมีมติอนุมัติ ให้ <persName>พ.ต.อ.สุชาติ วงศ์อนันต์ชัย</persName> รองอธิบดี ดีเอสไอ โอนย้ายไปเป็น ผู้ตรวจราชการกระทรวงเทคโนโลยีสารสนเทศและการสื่อสาร (ไอซีที) ว่า การโยกย้ายดังกล่าวเป็นความสมัครใจของ<persName>พ.ต.อ.สุชาติ</persName> ไม่เกี่ยวข้องกับเหตุผลทางการเมือง เนื่องจากในอนาคตกระทรวงไอซีที จะเป็นหน่วยงานเกี่ยวข้องกับการปราบปรามอาชญากรรมทางเทคโนโลยี และต้องการบุคคลที่เคยทำงานด้านการสอบสวนไปวางโครงสร้างระบบ</p>
<p> “การโยกย้ายไม่ใช่การเด้งพ.ต.อ.สุชาติให้พ้นจากดีเอสไอ กรณีที่เป็นหัวหน้าพนักงานสอบสวนคดีเงินบริจาคเข้าพรรคประธิปัตย์ 258 ล้านบาท อย่างแน่นอน เพราะพ.ต.อ.สุชาติไปสมัครเป็นผู้ตรวจกระทรวงไอซีทีด้วยตนเอง และรัฐมนตรีทั้งสองกระทรวงก็รับทราบมาโดยตลอด และผมเชื่อว่าหากไปถามพ.ต.อ.สุชาติ ต้องตอบเช่นเดียวกับผม เพราะโอนย้ายรับตำแหน่งที่สูงขึ้น และในอนาคตก็อาจเป็นอธิบดีในหน่วยงานใหม่ของไอซีทีก็ได้” <persName>นายธาริต</persName> กล่าว</p>
<p> <persName>นายธาริต</persName> กล่าวต่อไปว่า ส่วนกรณีการสอบสวนเรื่องเงินบริจาคของพรรคประชาธิปัตย์ หากมีประเด็นเพิ่มเติมหรือเกี่ยวข้องกับดีเอสไอ ตนจะมอบหมายรองอธิบดีดีเอสไอคนอื่น เข้ามากำกับดูแลแทน<persName>พ.ต.อ.สุชาติ</persName></p>
<p> ด้าน<persName>พ.ต.อ.สุชาติ</persName> กล่าวว่า ตอนนี้เริ่มสะสางงานคดีที่เกี่ยวข้องเตรียมพร้อมไปรับตำแหน่งที่กระทรวงไอซีที ยืนยันว่าไม่ได้ถูกกดดันให้โอนย้ายไปกระทรวงไอซีที แต่อย่างใด</p>
<p> สำหรับ<persName>พ.ต.อ.สุชาติ</persName> เป็นหัวหน้าพนักงานสอบสวนคดีเงินบริจาคเข้าพรรคประธิปัตย์ 258 ล้านบาท จากบริษัททีพีไอ โพลีน จำกัด มหาชน และส่งสำนวนไปยังคณะกรรมการการเลือกตั้ง(กกต.) อีกคดีการหายตัวไปของ<persName>นายอัลลูไวรี่</persName> นักธุรกิจชาวซาอุดิอาระเบีย จนทำให้<persName>พล.ต.ท.สมคิด บุญถนอม</persName> ผบช.ภ 5 ต้องเป็นผู้ต้องหาพร้อมพวก และถูก<persName>พล.ต.ท.สมคิด</persName> ฟ้องกลับว่าปฏิบัติหน้าที่โดยมิชอบ</p></body>
</news>
