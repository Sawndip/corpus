<teiHeader>
<fileDesc>
<titleStmt>
  <title>“ไผ่ วันพ้อยท์” ยัน 2 พิธีกรคันปากใส่ความพาดาราสาวอัปยา  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012408  </bibl>
</sourceDesc>
</fileDesc>
</teiHeader>
<news>
<headline>“<persName>ไผ่ วันพ้อยท์</persName>” ยัน 2 พิธีกรคันปากใส่ความพาดาราสาวอัปยา</headline>
<lead>“<persName>ไผ่ วันพ้อยท์</persName>” ขึ้นศาลเบิกความชั้นไต่สวนคดีฟ้องหมิ่น “<persName>เอ๋</persName>-<persName>บ๊วย</persName>” พิธีกรคันปาก กล่าวหาพาดาราสาว “<persName>หยาดทิพย์</persName>ิ” ไปเสพยาที่บ้าน เจ้าตัวให้การยันข่าวเป็นความเท็จ ใส่ความทำให้เสียหายและส่งผลต่อคะแนนเสียงที่จะลงเลือกตั้ง</lead>
<neck></neck>
<body><p>วันนี้ (28 ม.ค.) เมื่อเวลา 09.30 น.ที่ห้องพิจารณาคดี 813 ศาลอาญา ถ.รัชดาภิเษก ศาลออกนั่งบัลลังก์นัดไต่สวนมูลฟ้องในคดีดำที่ อ.1888/52ที่<persName>นายไผ่ ลิกค์</persName> หรือ<persName>ไผ่ วันพ้อยท์</persName> บุตรชาย<persName>นายเรืองวิทย์ ลิกค์</persName> อดีต รมช.มหาดไทย เป็นโจทก์ฟ้อง <persName>นายเชษฐวุฒิ</persName> หรือ<persName>บ๊วย วัชรคุณ</persName> และ <persName>น.ส.พรทิพย์</persName> หรือ<persName>เอ๋ วงศ์กิจจานนท์</persName> สองพีธีกรรายการคันปาก ทางช่อง 7 สี เป็นจำเลยฐานหมิ่นประมาทโดยการโฆษณา กรณีพูดหมิ่นประมาทออกอากาศทางสถานีโทรทัศน์ช่อง7 หาว่า โจทก์พาดาราสาวไปเสพยาที่บ้าน</p>
<p> โดยวันนี้ <persName>นายไผ่</persName>เบิกความเป็นพยานเพียงปากเดียวว่า ตนเป็นบุตรชาย<persName>นายเรืองวิทย์ ลิกค์</persName> อดีต รมช.มหาดไทย รมช.อุตสาหกรรม รมต.ประจำสำนักนายกฯ ทำธุรกิจโรงโม่หินและทำน้ำดื่ม ตนเคยเป็นผู้ช่วย ส.ส.สองสมัย เป็นเลขานุการของนายกรัฐมนตรี สมัย<persName>นายสมัคร สุนทรเวช</persName> และ<persName>นายสมชาย วงศ์สวัสดิ์</persName> เป็นนายกรัฐมนตรี เคยลงสมัครรับเลือกตั้งปี 2550 แต่สอบตก ปัจจุบันยังทำงานการเมือง เป็นสมาชิกพรรคเพื่อไทย และทำธุรกิจรถยนต์ กับยังเป็นนักแข่งรถแข่งนามทีม “วันพ้อยท์” คนทั่วไปจึงรู้จักตนในนาม “<persName>ไผ่ วันพ้อยท์</persName>” ในรายการคันปาก ได้ออกอากาศวันที่ 22 พ.ค.52 มีจำเลยที่ 1 พูดว่า “<persName>หยาดทิพย์</persName>หนีตาม<persName>ไผ่ วันพ้อยท์</persName> ไปอัปยา” และวันที่ 27 พ.ค.52 จำเลยที่ 2 นำไปพูดซ้ำอีก ซึ่งเป็นความเท็จ ทำให้โจทก์เสียหาย เพราะคำว่าอัปยาหมายถึงเสพยาเสพติด ผู้ชมรายการคันปากจะเข้าใจได้ว่าตนเป็นคนสนับสนุนให้ผู้อื่นเสพยาเสพติด ชักชวนบุคคลมามั่วสุมที่บ้าน                <persName>นายไผ่</persName>เบิกความต่อว่า ตนเคยรู้จักกับผู้หญิงชื่อ<persName>หยาดทิพย์</persName> แต่ไม่ได้ติดต่อกันแล้ว ข่าวดังกล่าวเป็นความเท็จ ใส่ความให้โจทก์เสียหาย ส่งผลต่อคะแนนเสียงที่ตนจะลงเลือกตั้ง จำเลยทั้งสองก็ไม่เคยมาสอบถามตนก่อนว่าข้อเท็จจริงเป็นอย่างไร โจทก์จึงขอให้ศาลลงโทษตามกฎหมาย และออกอากาศ แก้ไขคำพูดหมิ่นประมาท ศาลไต่สวนเสร็จแล้วนัดฟังคำสั่งศาลว่าจะประทับรับฟ้องหรือไม่ในวันที่ 5 ก.พ. เวลา 09.00 น.</p></body>
</news>
