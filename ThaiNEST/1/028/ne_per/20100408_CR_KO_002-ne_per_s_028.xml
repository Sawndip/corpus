<teiHeader>
<fileDesc>
<titleStmt>
  <title>รวบมะกันนำภาพสยิวสาวไทยแพร่อินเตอร์เน็ต  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100408/55236/รวบมะกันนำภาพสยิวสาวไทยแพร่อินเตอร์เน็ต.html  </bibl>
</sourceDesc>
</fileDesc>
</teiHeader>
<news>
<headline>รวบมะกันนำภาพสยิวสาวไทยแพร่อินเตอร์เน็ต</headline>
<lead>ตำรวจ พดส.ภ.2ชลบุรี บุกรวบฝรั่งชาวอเมริกานำภาพยนตร์สยิวสาวไทย ออกเผยแพร่ทางอินเตอร์เน็ตทั่วโลก ตรวจยึดอุปกรณ์การแสดงลามก และยาเสพติดเพียบ</lead>
<neck></neck>
<body><p>เมื่อเวลา 14.00 น .วันที่ 8 เม.ย. 53 <persName>พ.ต.อ.ชุติเดช จันทร์ทรง</persName> ผกก.สส.2 บก.สส.ภ.2 พร้อมด้วย <persName>พ.ต.ท.กรีธา ตันคณารัตน์</persName> รอง ผกก.สส.ภ.2บก.สส.ภ.2 ร่วมกับนาย <persName>ไพศาล ช่างจงประดิษฐ์</persName> และ <persName>นางอรสา รักตะบุตร</persName> เจ้าหน้าที่สถานฑูตอเมริกา นำตัว <persName>นายแอน โทนี่ โพว์</persName> อายุ 40 ปี (Mr. ANTHONY ANDREW POER ) ผู้ต้องหาชาวอเมริกา มาแถลงข่าวต่อสื่อมวลชน</p>
<p>ทั้งนี้ สืบเนื่องจากเมื่อต้นเดือนมีนาคม 2553 ได้มี<persName>นางสาวบี</persName> (นามสมมุติ) อายุ 20 ปี ชาว จ.ขอนแก่น เข้ามาร้องเรียนที่ศูนย์พิทักษ์เด็ก เยาวชนและสตรี ตำรวจภูธรภาค 2 ว่าถูก <persName>นายแอน โทนี่ โพว์</persName> ซึ่งเคยคบหาเป็นแฟนกันนำภาพและภาพยนตร์ที่ถ่ายไว้ระหว่างร่วมเพศกัน จำนวนหลายเรื่องหลายสถานที่ออกเผยแพร่ทางอินเตอร์เน็ต ในลักษณะเวปไซต์แสดงภาพตัวอย่าการร่วมเพศและข้อความแสดงให้ผู้เข้าชมรู้สึก ว่าผู้เสียหายเป็นหญิงใจง่ายอารมณ์ทางเพศรุนแรง และพร้อมจะร่วมเพศกับใครก็ได้หากให้เงินเป็นค่าตอบแทน โดยให้ผู้ชมโอนเงินหรือชำระเงินทางบัตรเครดิตหากต้องการชมภาพยนตร์ให้ครบทุก เรื่อง</p>
<p>เมื่อ <persName>น.ส.บี</persName> ทราบเรื่องจึงได้ไปขอร้องให้<persName>นายแอน โทนี่ โพว์</persName> นำภาพยนตร์ดังกล่าวออกจากระบบอินเตอร์เน็ตทั้งหมด แต่<persName>นายแอน โทนี่ โพว์</persName> ไม่ยินยอม ทำให้ผู้เสียหายเกิดความเสียหายจึงได้มาร้องทุกข์ให้เจ้าหน้าที่ตำรวจชุดจับ กุมช่วยเหลือและดำเนินคดีกับ<persName>นายแอน โทนี่ โพว์</persName> จนถึงที่สุด</p>
<p>เมื่อได้รับแจ้งแล้วทางเจ้าหน้าที่ชุดจับกุมพร้อมด้วยเจ้าหน้าที่สถาน ทูตอเมริกา ได้ร่วมกันออกสืบสวนจนทราบแน่ชัดว่า<persName>นายแอน โทนี่ โพว์</persName> กระผิดในลักษณะดังกล่าวจริง โดยได้กระทำในลักษณะดังกล่าวกับหญิงไทยจำนวนไม่น้อยกว่า 30 คน นำภาพและภาพยนตร์ออกเผยแพร่ทางอินเตอร์เน็ตตลอดมาไม่น้อยกว่า 3 แล้ว ทั้งนี้ได้ออกสืบสวนพบหญิงผู้เสียหายเพิ่มเติมอีกหลายคน นำมาพบพนักงานสอบสวน สภ.เมืองพัทยา เพื่อสอบปากคำ ปรากฏว่าให้การสอดคล้องต้องกันกับ <persName>น.ส.เอ</persName> ในสาระสำคัญแห่งความผิด บางรายถึงกับร้องไห้เมื่อเห็นภาพของตนเอง และผู้ต้องหาร่วมเพศในอินเตอร์เน็ต จึงได้ออกสืบหา</p>
<p>จนทราบว่า<persName>นายแอน โทนี่ โพว์</persName> พักอาศัยอยู่ที่ สแตรนิตเพลส คอนโดมิเนียม ห้องพักหมายเลขที่ 312 ชั้น 3 ม.9 ต.หนองปรือ อ.บางละมุง จึงนำหมายจับศาลจังหวัดพัทยา ที่ จ. 295/2553 ลงวันที่ 7 เมษายน 2553 นำกำลังเข้าจับกุมตัวผู้ต้องหาได้พร้อมของกลาง กล้องวีดีโอ ยี่ห้อโซนี่ 1 เครื่อง กล้องภาพนิ่งยี่ห้อแคนนอน 2 เครื่อง กล้องถ่ายยนตร์ 1 เครื่อง อุปกรณ์เพิ่มแสงสว่าง 1 อัน เครื่องคอมพิวเตอร์พร้อมอุปกรณ์ 1ชุดใหญ่ ชุดแฟชั่นโชว์ถ่ายทำการแสดง 1 กระเป๋าใหญ่ แผ่นซีดีและม้วน ภาพยนตร์จำนวน 40 แผ่น อวัยวะเพศเทียม 1 อัน อาวุธปืนขนาด .38 มม. 1 กระบอก กระสุน 6 นัด และกัญชาแห้งและฝิ่นดิบ 1 ห่อ เบื้องต้นดำเนินในข้อหา ว่า เพื่อความประสงค์แห่งการค้า จ่ายแจก หรือเป็นการแสดงอวดแก่ประชาชน ทำผลิต มีไว้ นำเข้า ส่งออก หรือทำให้แพร่ด้วยประการใดๆ ซึ่งรูปภาพ ภาพโฆษณา ภาพยนตร์ แอบบันทึกเสียง แอบทันทึกภาพ หรือสิ่งอืนใดอันลามก, มีอาวุธปืนและเครื่องกระสุนปืนไว้ครอบครองโดยผิดกฎหมาย และมียาเสพติดให้โทษประเภท 5 (กัญชา-ฝิ่น) โดยผิดกฏหมาย</p>
<p><persName>พ.ต.อ.ชุติเดช จันทร์ทรง</persName> ผกก.สส.2 บก.สส.ภ.2 กล่าวว่า คดีนี้เป็นคดีที่สร้างความเสียหายต่อภาพลักษณ์ของหญิงไทย และการท่องเที่ยวเป็นอย่างมาก ทำให้หญิงไทยถูกมองว่าใจง่ายสามารถซื้อได้ด้วนเงินทุกรายไป จึงได้ร่วมกันออกสืบสวนจับกุมผู้ต้องหารายนี้อย่างเต็มที่ และฝากเรียนสื่อมวลชนให้เตือนไปยังหญิงไทยทุกรายว่า อย่ายินยอมให้มีการถ่ายภาพหรือภาพยนตร์ในลักษณะโป๊เปลือยอย่างเด็ดขาด แม้ว่าผู้ถ่ายจะเป็นผู้ที่ไว้ใจได้ก็ตาม มิฉะนั้นอาจเป็นอย่างกรณีนี้ได้</p></body>
</news>
