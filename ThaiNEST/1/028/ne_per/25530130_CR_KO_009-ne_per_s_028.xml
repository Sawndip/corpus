<teiHeader>
<fileDesc>
<titleStmt>
  <title>'ผบช.น.'ยันโยกย้ายนครบาลโปร่งใส  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100130/46577/%e0%b8%9c%e0%b8%9a%e0%b8%8a.%e0%b8%99.%e0%b8%a2%e0%b8%b1%e0%b8%99%e0%b9%82%e0%b8%a2%e0%b8%81%e0%b8%a2%e0%b9%89%e0%b8%b2%e0%b8%a2%e0%b8%99%e0%b8%84%e0%b8%a3%e0%b8%9a%e0%b8%b2%e0%b8%a5%e0%b9%82%e0%b8%9b%e0%b8%a3%e0%b9%88%e0%b8%87%e0%b9%83%e0%b8%aa.html  </bibl>
</sourceDesc>
</fileDesc>
</teiHeader>
<news>
<headline>'ผบช.น.'ยันโยกย้ายนครบาลโปร่งใส</headline>
<lead><persName>พล.ต.ท.สัณฐาน</persName> ระบุ การพิจารณาแต่งตั้งโยกย้ายตำรวจนครบาลโปร่งใสทุกขั้นตอน</lead>
<neck></neck>
<body><p>(13ม.ค.) เวลา 13.30 น. ผู้สื่อข่าวรายงานว่า การประชุมแต่งตั้งโยกย้ายตำรวจ ระดับรองผบก.-สว.พื้นที่นครบาล เสร็จสิ้นแล้ว โดยใช้เวลาประมาณ 2 ชั่วโมง 30 นาที <persName>พล.ต.ท.สัณฐาน ชยนนท์</persName> ผบช.น. พร้อมรอง ผบช.น. ได้เดินออกจากห้องประชุมด้วยสีหน้ายิ้มแย้ม พร้อมกล่าวว่า การประชุมทุกอย่างเป็นไปด้วยดี ไม่มีปัญหาอะไร ส่วนการวิ่งเต้นซื้อขายตำแหน่ง ยืนยัน 100 เปอรเซ็นต์ไม่มี ตนรับรองว่าไม่มีการซื้อขายตำแหน่งอย่างแน่นอน ที่ผ่านมาทุกอย่างโปร่งใส พยายามจะทำให้เสร็จและเผยแพร่วันนี้ให้ทัน
 ต่อมา<persName>พล.ต.ต.ปิยะ อุทาโย</persName> ผบก.ประจำ บช.น. ในฐานะโฆษก บช.น. กล่าวว่า วันนี้มีการประชุมแต่งตั้งข้าราชการตำรวจสังกัด บช.น. และบก.ต่างๆตั้งแต่ระดับ สว.ถึง รอง ผบก. โดยบช.น.มีตำแหน่งว่างระดับ รอง ผบก.16 อัตรา ผกก.ว่าง 26 อัตรา รองผกก. 30 อัตรา และสว. 64 อัตรา สำหรับในส่วนการปรับย้ายหมุนเวียน ระดับ รอง ผบก. ย้าย 26 ตำแหน่ง ผกก.ย้าย 46 ตำแหน่ง รอง ผกก.80 นาย และสว. 221 นาย รวมแล้วเกือบ 400 นาย
</p>
<p>ก่อนหน้านั้นวันเดียวกัน ที่ห้องประชุมปารุสกวัน 2 กองบัญชาการตำรวจนครบาล (บช.น.) เวลา 11.00 น. ผู้สื่อข่าวรายงานว่า การประชุมคณะกรรมการพิจารณาแต่งตั้งตำรวจ ระดับรองผู้บังคับการ จนถึงสารวัตร สังกัดกองบัญชาการตำรวจนครบาล หลังเลื่อนพิจารณามาแล้ว 2 ครั้ง โดยก่อนการประชุมในช่วงเช้า เริ่มมีนายตำรวจระดับรอง ผบช.น. ทุกนาย ทยอยเดินทางเข้าร่วมประชุม อย่างต่อเนื่อง  
 โดยก่อนเข้าห้องประชุม <persName>พล.ต.ท.สัณฐาน ชยนนท์</persName> ผบช.น. ประธานการพิจารณากลั่นกรองคัดเลือกโผนายตำรวจ เดินออกจากสำนักงานผบช.น. ก่อนทักทายสื่อมวลชนด้วยสีหน้าที่ยิ้มแย้ม พร้อมกับระบุว่าเพิ่งเดินทางกลับจากไปขึ้นศาลที่ทุ่งสง เมื่อคืนที่ผ่านมาก่อนเดินเข้าห้องประชุมไป
</p>
<p>สำหรับในส่วนของนายตำรวจระดับ ผบก.น.1-9 , ผบก.สปพ., ผบก.จร., ผบก.อคฝ. และผบก.อก. ได้ให้รอที่ห้องประชุมปารุสกวัน 1 เพื่อรอชี้แจงกรณีคณะกรรมการพิจารณากลั่นกรองฯ เรียกสอบถามข้อมูลในส่วนที่ข้าราชการตำรวจได้รับการพิจารณาแต่งตั้งโยกย้ายในตำ แหน่งสูงกว่า เพื่อประกอบการพิจารณา
 ทั้งนี้สำหรับการพิจารณาแต่งตั้งในครั้งนี้ เป็นที่น่าจับตามองของประชาชนจำนวนมากว่า สาเหตุการเลื่อนพิจารณานั้น เกิดจากสาเหตุใดและการประชุมวันนี้จะแล้วเสร็จหรือไม่ หลัง<persName>พล.ต.อ.ปทีป ตันประเสริฐ</persName> รักษาการ ผบ.ตร. มีคำสั่งไปยังทุกกองบัญชาการ ให้จัดส่งบัญชีรายชื่อ ตั้งแต่วันที่ 28 มกราคม ที่ผ่านมาแล้ว ถึงขณะนี้ บัญชีแต่งตั้งโยกย้ายข้าราชการตำรวจ สังกัดกองบัญชาการตำรวจนครบาล กองบัญชาการตำรวจภูธรภาค 3 และ ภาค 8 ยังไม่ได้จัดส่งบัญชีรายชื่อให้กับ สำนักงานตำรวจแห่งชาติ แต่อย่างใด</p></body>
</news>
