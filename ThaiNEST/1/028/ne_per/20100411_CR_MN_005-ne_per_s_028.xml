<teiHeader>
<fileDesc>
<titleStmt>
  <title>ขน 10 ศพ ส่งนิติเวชผ่าพิสูจน์ “แดงไพร่” ดักรถพยาบาลรุมสกรัมทหาร  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-11 12:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050549  </bibl>
</sourceDesc>
</fileDesc>
</teiHeader>
<news>
<headline>ขน 10 ศพ ส่งนิติเวชผ่าพิสูจน์ “แดงไพร่” ดักรถพยาบาลรุมสกรัมทหาร</headline>
<lead>เจ้าหน้าที่ส่ง 10 ศพ ให้สถาบันนิติเวช โรงพยาบาลตำรวจชันสูจน์การเสียชีวิต โดยมีกลุ่มคนเสื้อแดงบางส่วนยังคงติดตามรอดูศพ ขณะที่มี “แดงเถื่อน” คอยดักสกัดรถพยาบาลที่ลำเลียงผู้บาดเจ็บผ่านเส้นทางถนนสิบสามห้าง ข้างวัดบวรฯ ถ้าเป็นเสื้อแดงบาดเจ็บจะปล่อยผ่าน แต่ถ้าเป็นทหารจะรุมทำร้าย</lead>
<neck></neck>
<body><p>วันนี้ (11 เม.ย.) ผู้สื่อข่าวรายงานว่า เจ้าหน้าที่ได้เคลื่อนย้ายศพผู้เสียชีวิตจากการปะทะระหว่างกลุ่มผู้ชุมนุม เสื้อแดงกับเจ้าหน้าที่ทหารจนเสียชีวิตจากโรงพยาบาลกลาง จำนวน 10 ศพ รวมถึงผู้สื่อข่าวชาวญี่ปุ่น มาส่งที่สถาบันนิติเวช รพ.ตำรวจ เพื่อผ่าชันสูจน์การเสียชีวิตอีกครั้ง</p>
<p>อย่างไรก็ตาม กลุ่มผู้ชุมนุมเสื้อแดงยังคงติดตามมายืนรอดูศพอยู่จำนวนหนึ่ง แต่ไม่ได้มีการส่งเสียงดังหรือโวยวายสร้างความวุ่นวาย</p>
<p>นอกจากนี้ ผู้สื่อข่าวรายงานว่า หลังจากคนเสื้อแดงยิงปืนและขว้างระเบิดใส่ทหารที่ถนนตะนาว ใกล้สี่แยกคอกวัว จนทหารบาดเจ็บและถอยร่นมาอยู่ที่ถนนสิบสามห้าง และถอนกำลังออกไปในที่สุดนั้น ขณะนี้กลุ่มคนเสื้อแดงได้ตั้งด่านที่ถนนสิบสามห้าง ข้างวัดบวรฯ และคอยดักสกัดรถพยายาลที่ลำเลียงผู้บาดเจ็บผ่านออกมา หากเป็นผู้บาดเจ็บของคนเสื้อแดงก็จะปล่อยให้ผ่านไป แต่ถ้าเป็นทหารก็จะรุมทำร้าย โดยมีรายงานว่าคนเสื้อแดงได้ทุบตีนายทหารรายหนึ่งที่ได้รับบาดเจ็บจนเสีย ชีวิต</p></body>
</news>
