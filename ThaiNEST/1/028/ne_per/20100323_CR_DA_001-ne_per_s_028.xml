<teiHeader>
<fileDesc>
<titleStmt>
  <title>จ่าศาลเครียดระเบิดสมองโคม่า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 00:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55655  </bibl>
</sourceDesc>
</fileDesc>
</teiHeader>
<news>
<headline>จ่าศาลเครียดระเบิดสมองโคม่า</headline>
<lead>จ่าศาลเมืองสุราษฎร์ฯระเบิดสมองต่อหน้าคนเพียบเหตุหวังหนีโรคร้าย</lead>
<neck></neck>
<body><p>วันนี้ (22 มี.ค.) <persName>พ.ต.ต.พิชัย สองเมือง</persName> สวส.สภ.เมืองสุราษฏร์ธานี รับแจ้งมีตำรวจใช้อาวุธปืนประจำกายยิงตัวเอง ที่พักผู้โดยสารหน้าโรงเรียนสุราษฏร์ธานี ติดกับศาลากลางจังหวัด ถนนดอนนก เขตเทศบาลนครสุราษฏร์ธานี รุดไปตรวจสอบพร้อมด้วย <persName>พ.ต.อ.อภิชาติ บุญศรีโรจน์</persName> ผกก. <persName>พ.ต.ท.บัญชา เดชมณี</persName> รอง ผกก.(ป.) และเจ้าหน้าที่มูลนิธิกุศลศรัทธาสุราษฏร์ธานี ที่เกิดเหตุพบร่าง <persName>จ.ส.ต.ณรงค์ ฤกษ์อุไร</persName> อายุ 35 ปี ผบ.หมู่งาน (ป.) สภ.เมืองสุราษฏร์ ปฎิบัติหน้าที่ควบคุมตัวผู้ต้องหาประจำศาลจังหวัดสุราษฏร์ธานี นอนจมกองเลือดหายใจรวยริน ในชุดเครื่องแบบสีกากีเต็มยศ มีบาดแผลถูกกระสุนปืนขนาด 9 มม.ที่ขมับขวาทะลุซ้าย 1 นัด อาการสาหัส โดยในมือขวายังกำทูตมรณะไว้แน่น ในแมกกาซีนยังเหลือกระสุนอีก 9 นัด จึงรีบนำตัวส่งโรงพยาบาลสุราษฎร์ธานี และในที่เกิดเหตุยังเจอปลอกกระสุน ตกอยู่ในที่เกิดเหตุอีก 1 ปลอก จึงเก็บไว้เป็นหลักฐาน</p>
<p>จากการสอบสวนทราบว่า ก่อนเกิดเหตุ <persName>จ.ส.ต.ณรงค์</persName> เดินออกมาจากศาล จากนั้นมานั่งคุยโทรศัพท์ที่พักผู้โดยสารด้วยใบหน้าเคร่งเครียด โดยขณะนั้นกำลังมีประชาชน และนักเรียน ที่กำลังยืนนั่งรอรถกันอย่างอยู่หลายคน แต่แล้วจู่ ๆ <persName>จ.ส.ต.ณรงค์</persName> ก็ลุกขึ้นจากม้านั่ง ก่อนจะเดินวนเวียนไปมาประมาณ 15 นาที จากนั้นชักปืนที่เอวจ่อศีรษะตัวเองพร้อมกับลั่นไกทันที 1 นัด ท่ามกลางความตกใจของคนในศาลาที่พักผู้โดยสาร</p>
<p>ด้าน <persName>พ.ต.อ.อภิชาติ</persName> ผู้บังคับบัญชาของ <persName>จ.ส.ต.ณรงค์</persName>ระบุว่า จากการสอบถามเพื่อนตำรวจในโรงพักด้วยกันทราบว่า ก่อนที่ <persName>จ.ส.ต.ณรงค์</persName>จะยิงตัวเอง ได้โทรศัพท์ไปคุยระบายทุกข์ให้เพื่อนตำรวจคนหนึ่งฟัง ว่าตัวเองป่วยเป็นโรคที่รักษาไม่หายจากนั้น <persName>จ.ส.ต.ณรงค์</persName>วางหูไป เบื้องต้นคาดว่า <persName>จ.ส.ต.ณรงค์</persName> คงเครียดเรื่องที่ตัวเองป่วย อย่างไรก็ตามจะเรียกญาติและเพื่อนสนิท มาสอบปากคำหาสาเหตุที่แท้จริงต่อไป</p></body>
</news>
