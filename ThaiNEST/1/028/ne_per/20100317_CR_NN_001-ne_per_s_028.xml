<teiHeader>
<fileDesc>
<titleStmt>
  <title>ตร.รับ ติดตามมือยิง M79 ค่อนข้างมีอุปสรรค  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=203716  </bibl>
</sourceDesc>
</fileDesc>
</teiHeader>
<news>
<headline>ตร.รับ ติดตามมือยิง M79 ค่อนข้างมีอุปสรรค</headline>
<lead></lead>
<neck></neck>
<body><p><persName>พล.ต.ต สาโรจน์ พรหมเจริญ</persName> ผู้บังคับการตำรวจนครบาล 2 เปิดเผยความคืบหน้าการสืบสวนคลี่คลายคดี คนร้ายลอบยิงระเบิด M 79 ใส่กรมทหาราบที่ 1 มหาดเล็กรักษาพระองค์ ว่าฝ่ายสืบสวนที่เกี่ยวข้องกำลังตรวจสอบเทปบันทึกภาพที่ได้จากกล้องวงจรปิด ในจุดต่างๆ ทั้งจากภาครัฐและเอกชน รวมถึงบริษัท โทลล์เวย์ ซึ่งมีหลายจุดด้วยกัน ต้องใช้ความละเอียดอ่อนในการถอดเทป และดึงภาพรถต้องสงสัยให้ชัดเจนรอบคอบ จนถึงขณะนี้จากหลักฐานที่มีอยู่ยังไม่สามารถระบุได้ชัดเจนว่า เป็นฝีมือของใครและกลุ่มไหน และใครเป็นคนยิง รวมถึงรถผู้ต้องหาต้องตรวจสอบอีกระยะ เพราะหลักฐานที่ได้ยังไม่เพียงพอที่จะไปขออำนาจศาลออกหมายจับใครได้  </p>
<p>“ยอมรับว่าการติดตามตัวคนร้ายค่อน ข้างมีอุปสรรค เพราะเวลาเกิดเหตุรวดเร็วมาก อีกทั้งยังไม่มีพยานคนใดมาให้เบาะแส ส่วนกล้อง CCTV บนทางด่วนโทลล์เวย์ที่บันทึกภาพรถ ต้องสงสัยนั้น ทางชุดสืบสวนอยู่ระหว่างแกะภาพและหารถต้องสงสัยอยู่ สำหรับ<persName>นายนาวิน ดาวสนิท</persName> ที่ขับรถต้องสงสัยนั้น ได้สอบสวนอย่างละเอียดแล้ว ยืนยันว่า ไม่ได้เกี่ยวข้องใดๆ กับเหตุการณ์ที่เกิดขึ้น เพียงแต่ช่วงเกิดเหตุมีพยานเห็นรถวิ่งอยู่ในเวลานั้นเท่านั้น จึงตกเป็นผู้ต้องสงสัย แต่เมื่อตรวจสอบแล้วไม่ใช่ ก็ต้องปล่อยตัวไป ซึ่งคดีนี้ก็จะรวบรวมหลักฐาน แกะรอยล่าตัวผู้ก่อเหตุ มาดำเนินคดีให้ได้” ผบก.น.2 กล่าว</p>
<p>อย่างไร ก็ตาม หลังเกิดเหตุได้ประสานทั้งโทลล์เวย์ และทางด่วนพิเศษ ช่วยตรวจสอบเข้มงวดมากขึ้น เพื่อช่วยสอดส่องดูแล ช่วยเจ้าหน้าที่ ซึ่งที่ผ่านมาก็มีการประสานงานกันอยู่ตลอดเวลา และจากนี้ไป จะเข้มงวดมากขึ้นเพื่อป้องกันไม่ให้เกิดเหตุซ้ำรอยอีก</p></body>
</news>
