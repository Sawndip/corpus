<teiHeader>
<fileDesc>
<titleStmt>
  <title>“สัณฐาน” ยังไม่คาดการณ์ “ไพร่แดง” ชุมนุมใหญ่รุนแรง!”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 15:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045960  </bibl>
</sourceDesc>
</fileDesc>
</teiHeader>
<news>
<headline>“<persName>สัณฐาน</persName>” ยังไม่คาดการณ์ “ไพร่แดง” ชุมนุมใหญ่รุนแรง!”</headline>
<lead>ผบช.น.ยังไม่คาดการณ์ “ไพร่แดง” ชุมนุมใหญ่พรุ่งนี้มีเหตุรุนแรง บอกขอรอดูสถานการณ์ก่อน ส่วนจะมีการดาวกระจายไปที่ใด ต้องรอดูจากการข่าว พูดติดตลกลืมคดีระเบิดป่วนเมืองไปแล้ว อ้างไม่ได้ยินเสียงมาหลายวัน วิงวอนมือป่วนอย่าทำลายบรรยากาศบ้านเมืองเศรษฐกิจกำลังดี ทิ้งท้ายอยากให้หุ้นทะลุขึ้นถึง 900 จุด</lead>
<neck></neck>
<body><p>วันนี้ (2 เม.ย.) เมื่อเวลา 14.30 น.กองบัญชาการตำรวจนครบาล <persName>พล.ต.ท.สัณฐาน ชยนนท์</persName> ผบช.น.เปิดเผยกรณีที่กลุ่มเสื้อแดงนัดชุมนุมใหญ่วันที่ 3 มี.ค.ว่า สถานการณ์การเคลื่อนไหวของกลุ่มผู้ชุมนุมขณะนี้ คาดว่า ยังไม่มีการประชุมที่แน่นอนว่าจะไปที่ไหนบ้าง แต่วันนี้จะมีการชุมนุมของคนที่รักสันติครั้งแรก จะทำกันที่บริเวณจุฬาลงกรณ์มหาวิทยาลัย แต่ทางจุฬาฯ ก็ปิดการชุมนุมก็ย้ายไปที่บริเวณสวนลุมพินี ใช้กำลังเจ้าหน้าที่ตำรวจ ปจ.6 กองร้อย สนธิกำลังกันบก.น.5 และ 6 ดูแลอยู่ รวมทั้งให้ บก.สส.ดูแลพื้นที่สูงข่ม และระยะการยิงอาวุธวิถีโค้งทั้งหมด การเตรียมความพร้อมการชุมนุมใหญ่นั้น ก็ต้องดูเย็นวันนี้ว่ามีผู้ชุมนุมจะกลับมามากหรือไม่ ขณะนี้ก็เตรียมการไว้พร้อมแล้วโดยมีกำลังพร้อมจะเคลื่อนที่ไปสนับสนุนทั้ง หมดอยู่ที่การข่าวว่าผู้ชุมนุมจะไปจุดใดบ้าง</p>
<p>เมื่อผู้สื่อข่าวถามว่า จากการข่าวคาดว่า จะมีเหตุรุนแรงหรือไม่ <persName>พล.ต.ท.สัณฐาน</persName> กล่าวว่า ยังคาดการณ์ไม่ได้มากนัก เท่าที่ผ่านมากลุ่มผู้ชุมนุมก็อยู่ในกรอบพอสมควร และยังมีการเจรจาต่อรองกันได้ตลอดมา ท่านนายกฯ และ<persName>นายสุเทพ</persName> เดินทางไปทำงานที่ทำเนียบรัฐบาลก็กำชับอย่าให้ผู้ชุมนุม 2-3 กลุ่ม เกิดเหตุประทะกันคนไทยด้วยกันไม่อยากเห็นความทะเลาะเบาะแว้งเป็นเรื่องของ ตำรวจไปดูแลหากปล่อยให้มีการปะทะกันภาพออกมาไม่ได้ต่อประเทศชาติ กรณีกลุ่มผู้ชุมนุมเดินทางไปที่ต่างๆ นั้น ก็มีกำลังเจ้าหน้าที่ตำรวจดูแลเพียงพอเนื่องจากระดมกำลังมาได้ทุก 2 ชุมนุม</p>
<p>ผู้สื่อข่าวถามว่า คดีระเบิดต่างๆ ใน กทม.คืบหน้าอย่างไร กล่าวว่า ตมลืมไปแล้วมันไม่มีเสียงระเบิดมาหลายวันแล้ว ตนวางกำลังไว้เยอะลองดู ตนมั่นใจว่า กำลังตำรวจนครบาลพยายามดูแลดีที่สุดคดีต่างๆ ที่เกิดขึ้นก็พยายามตามอยู่ โดยเฉพาะอย่างยิ่งการสืบสวนก็คืบหน้าไปพอสมควร ประชาชนแจ้งเบาะแสบ้างแต่พอลงในรายละเอียดแล้วมันไม่ใช่ ตนวิงวอนอย่าทำระเบิดมันไม่ดีขณะนี้เศรษฐกิจก็กำลังเดินไปได้หุ้นขึ้นตั้ง 10 กว่าจุด อยากให้ขึ้นอย่างนั้นอีกทะลุ 900 จุดไปเลย</p></body>
</news>
