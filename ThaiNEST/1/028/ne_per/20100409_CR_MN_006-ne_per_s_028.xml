<teiHeader>
<fileDesc>
<titleStmt>
  <title>“อำนวย” ชี้ไม่นาน 24 ไพร่แดงโดนจับแน่-ถกระวังม็อบตาม พ.ร.ก.ฉุกเฉิน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-09 13:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000049677  </bibl>
</sourceDesc>
</fileDesc>
</teiHeader>
<news>
<headline>“<persName>อำนวย</persName>” ชี้ไม่นาน 24 ไพร่แดงโดนจับแน่-ถกระวังม็อบตาม พ.ร.ก.ฉุกเฉิน</headline>
<lead>“<persName>ปทีป</persName>” เรียกตำรวจระดับ ผบช.-ผกก.ดูแลความสงบเรียบร้อยกลุ่ม “หางแดง” ทำความเข้าใจการปฏิบัติหน้าที่ตาม พ.ร.ก.ฉุกเฉิน ขณะที่ “<persName>อำนวย</persName>” เผยไม่ช้าต้องจับกุม 24 แกนนำเสื้อแดงตามหมายจับ หากได้ตัวจะนำไปควบคุมสถานที่อื่นไม่ใช่เรือนจำได้เป็นเดือน แย้มเตรียมออกหมายจับเพิ่มอีก</lead>
<neck></neck>
<body><p>วันนี้ (9 เม.ย.) ที่กองบัญชาการตำรวจนครบาล (บช.น.) <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร. (รรท.ผบ.ตร.) พร้อมด้วย <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. <persName>พล.ต.ท.วรพงษ์ ชิวปรีชา</persName> ผู้ช่วย ผบ.ตร. <persName>พล.ต.ท.ไถง ปราศจากศัตรู</persName> ผบช.ก. <persName>พล.ต.ท.สัณฐาน ชยนนท์</persName> ผบช.น. <persName>พล.ต.ต.ปัญญา มาเม่น</persName> รองผบช.ก. เรียกประชุมเจ้าหน้าที่ตำรวจระดับ ผบช. รอง ผบช.และผกก.ที่ดูแลสถานการณ์การชุมนุมของกลุ่มแนวร่วมประชาธิปไตยต่อต้าน เผด็จการแห่งชาติ (นปช.) เพื่อทำความเข้าใจในการปฏิบัติหน้าที่เจ้าหน้าที่ตำรวจ บช.ก. บช.น. บช.ส. และกำลังสนับสนุนจากตำรวจภูธรภาค 1, 2 และ 3 หลังมีการประกาศพระราชกำหนดสถานการณ์ฉุกเฉินที่มีความร้ายแรง ในพื้นที่กรุงเทพฯ และพื้นที่ในเขตปริมณฑล โดยใช้เวลาในการประชุมประมาณครึ่งชั่วโมง</p>
<p>ทั้งนี้ ภายหลังการประชุม <persName>พล.ต.อ.ปทีป</persName>กล่าวว่า หลังจากมีการประกาศใช้ พ.ร.ก.ฉุกเฉิน ต้องทำความเข้าใจเจ้าหน้าที่ตำรวจที่ปฏิบัติงานในการดูแลกลุ่มผู้ชุมนุม เพราะมีเรื่องกฎหมาย เพิ่มเติมเข้ามา ส่วนการจับกุมแกนนำตามหมายจับที่ออกมานั้นยังยืนยันว่ามีการดำเนินการ โดยได้แจ้งเจ้าหน้าที่ให้ทราบถึงขั้นตอนการดำเนินการ ส่วนที่สถานีไทยคมที่กลุ่มผู้ชุมนุม นปช.จะเดินทางไปนั้นก็ได้มีการจัดเจ้าหน้าที่ดูแลควบคุมสถานการณ์แล้ว</p>
<p>ด้าน <persName>พล.ต.ต.อำนวย นิ่มมะโน</persName> รอง ผบช.น.กล่าวว่า ขณะนี้ศาลได้อนุมัติหมายจับแกนนำ นปช.ที่มีความผิดตาม พ.ร.ก.ฉุกเฉิน ทั้งสิ้น 24 คน โดย 7 คนแรกคือกลุ่มที่กำลังบุกเข้าภายในรัฐสภา และอีก 17 คนคือแกนนำที่ที่ขึ้นปราศรัยบนเวที นำกำลังมาเข้าร่วมชุมนุม แม้จะไม่มีความผิดตามกฎหมายอาญา แต่มีพฤติกรรมก่อความวุ่นวายในสถานการณ์ฉุกเฉิน โดยหากเจ้าหน้าที่สามารถจับกุมตัวได้ก็จะนำตัวควบคุมในสถานที่อื่นที่ไม่ใช่ เรือนจำ ได้เป็นเวลา 7 วัน เพื่อสอบปากคำโดยมีเจตนาเพื่อไม่ให้ก่อสถานการณ์ความไม่สงบขึ้นอีก และทำความเข้าใจ ทั้งนี้ หากครบ 7 วันถ้าต้องมีการสอบสวนเพิ่มก็สามารถขอนุมัติจากศาลเพื่อควบคุมต่อได้สูงสุด 30 วัน ถ้าพบมีความผิดตามกฎหมายอาญาก็จะถูกดดำเนินคดีอาญาต่อไปด้วย</p>
<p><persName>พล.ต.ต.อำนวย</persName>กล่าวว่า ทางตำรวจกำลังเร่งรวบรวมพยานหลักฐาน โดยคาดว่าจะสามารถขอหมายจับผู้กระทำความผิดตาม พ.ร.ก.ฉุกเฉินอีก ส่วนการจับการ์ด นปช.ที่พกอาวุธได้เมื่อช่วงเช้าที่ผ่านมา ก็จะขอหมายศาลจับกุมในกรณีผิด พ.ร.ก.ฉุกเฉินด้วย เมื่อหมด พ.ร.ก.ฉุกเฉินก็จะดำเนินคดีตามกฎหมายอาญาต่อไป</p>
<p>“การจับกุมแกนนำที่ถูกออกหมายจับ ต้องจัดชุดไปสืบดูว่าพักที่ไหน อยู่ที่ไหนก่อน แล้วค่อยดำเนินการจับกุม หากมีกำแพงมนุษย์คอยกัน เรารอได้ หากผู้ถูกจับอยู่เป็นไข่ดาวรอนานๆ ให้เป็นไข่เค็มก่อนแล้วเราก็จะเข้าไปจับกุม ยังไม่บอกว่าจะมีการลงมือเมื่อใด อาจจะเร็วๆ นี้ ส่วนรถจักรยานยนต์ รถแท็กซี่ที่จะมาร่วมชุมนุม หากก่อความวุ่นวายกีดขวางการจราจรก็จะจับกุม ถ้าห้ามมาร่วมชุมนุมแล้วไม่เชื่อก็มีความผิดตาม พ.ร.ก.ฉุกเฉินที่ห้ามนำยานพาหนะเข้าไปในที่ชุมนุม ซึ่งมีความผิดจำคุกไม่เกิน 2 ปี หรือปรับไม่เกิน 40,000 บาท หรือทั้งจับทั้งปรับ ถ้ามีความผิดทางอาญาก็ต้องถูกดำเนินคดีเพิ่มด้วย” <persName>พล.ต.ต.อำนวย</persName>กล่าว</p></body>
</news>
