<teiHeader>
<fileDesc>
<titleStmt>
  <title>พบศพชายถูกฆ่าตายยัดตู้คอนเทนเนอร์ลำเลียงเข้าไทย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-29 16:44:17  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264758270&catid=17  </bibl>
</sourceDesc>
</fileDesc>
</teiHeader>
<news>
<headline>พบศพชายถูกฆ่าตายยัดตู้คอนเทนเนอร์ลำเลียงเข้าไทย</headline>
<lead></lead>
<neck></neck>
<body><p>ผู้สื่อข่าวรายงาน จ.สมุทรปราการว่า เมื่อเวลา 10.00 น. วันที่ 29 มกราคม  <persName>พ.ต.ท.สันติ   เครือสิงห์</persName> พนักงานสอบสวน(สบ.2) สภ.ราชาเทวะ อ.บางพลี จ.สมุทรปราการ ได้รับแจ้งว่า มีผู้พบศพชายถูกฆ่าทิ้งอยู่ภายในตู้คอนเทรนเนอร์ จอดทิ้งไว้ที่ลานเก็บตู้คอนเทรนเนอร์ของทาง บริษัทสยามเด โปท์ แอน ทรานสปอร์ต จำกัด ตั้งอยู่เลขที่ 24 / 3  หมู่ 13 ต.ราชาเทวะ อ.บางพลี สมุทรปราการ หลังรับแจ้งจึงพร้อมด้วยเจ้าหน้าที่ชุดสืบสวนมูลนิธิร่วมกตัญญูเดินทางตรวจ สอบ</p>
<p>เมื่อไปถึงที่เกิดเหตุพบศพชายนอนเสียชีวิตอยู่ในตู้คอนเทรนเนอร์ซึ่ง วางอยู่บนรถหัวลากยี่ห้อนิสสัน สีบรอนซ์ – เงิน ทะเบียน หัวลาก 70-2531 สมุทรสาคร ทะเบียนหาง 70-2538 สมุทรสาคร จากการตรวจสอบพบว่า ชายคนดังกล่าวเสียชีวิตมาแล้วไม่ต่ำกว่า 7 วันสภาพศพถูกมัดมือด้วยเข็มขัดพลาสติกสีเขียวที่ใช้รัดลังสินค้า ไม่สวมเสื้อผ้า ข้างศพพบกองเสื้อผ้าและธนบัตรของประเทศบังคลาเทศ ตกอยู่ไม่สามารถตรวจสอบว่า มีบาดแผลหรือไม่เนื่องจากศพอยู่ในสภาพเน่าเฟะจึงได้ให้เจ้าหน้าที่มูลนิธินำ ส่งสถาบันนิติเวช</p>
<p>จากการสอบสวน<persName>นายวิรัส อุฤทธิ์</persName> อายุ 48 ปี พนักงานขับรถบรรทุกตู้คอนเทรนเนอร์คันดังกล่าว ได้ให้การว่า ตนได้ขับรถไปรับตู้คอนเทรนเนอร์ใบดังกล่าวมาจากท่าเรือแหลมฉบัง เมื่อเวลาประมาณ 00.30 น.และนำมาถึงลานจอดของบริษัทเมื่อ เวลา 03.00 น.และกลับไปนอนพักผ่อนที่บ้านพักจนกระทั่งในช่วงเช้าได้มาที่รถอีกครั้ง เพื่อตรวจตู้คอนเทรนเนอ ก็พบว่า มีกลิ่นเน่าของซากศพอย่างรุนแรงโชยมาจากในตู้ จึงได้เอาไฟฉายมาส่องดูจึงได้พบว่า ภายในตู้มีศพชายนอนเสียชีวิตอยู่ในสภาพเน่าเฟะจึงได้แจ้งให้เจ้าหน้าที่ ตำรวจทราบ</p>
<p>ทั้งนี้ จากการตรวจสอบของเจ้าหน้าที่ได้ทราบว่า ตู้คอนเทรนเนอร์ใบดังกล่าวถูกลำเลียงลงเรือบรรทุกตู้คอนเทรนเนอร์ชื่อเรือ  OSF เดินทางมาจากประเทศฮ่องกง ตั้งแต่เมื่อวันที่ 26 มกราคม 2553 ที่ผ่านมา และวิ่งเข้ามาถึงประเทศไทยเข้าเทียบที่ท่าเรือแหลมฉบัง เมื่อช่วงบ่ายของวันที่ 28 มกราคม 2553 ท่าที่ A3 จนกระทั่งเวลาประมาณ 00.30 น.ของวันนี้ นายวิรัส ได้ขับรถหัวลากไปรับเอาตู้คอนเทรนเนอร์ใบดังกล่าวมา</p>
<p>เบื้องต้นเชื่อว่า ชายที่เสียชีวิตน่าจะเป็นชาวต่างชาติซึ่งยังไม่ทราบว่าสัญชาติใดถูก จับมัดมือติดกันทั้ง 2 ข้างด้วยสายลัดพลาสติกสำหรับมัดลังสินค้าสีเขียวและถูกฆาตกรรมก่อนนำตัวมา ขังในตู้คอนเทรนเนอร์ใบดังกล่าวก่อนถูกลำเลียงส่งเข้ามาในประเทศไทย  ขั้นต้นทางเจ้าหน้าที่ตำรวจได้ประสานไปยังสถานทูต ฮ่องกงประจำประเทศไทยให้ตรวจสอบไปประเทศฮ่องกง  ต้นทางที่ตู้คอนเทรนเนอร์ถูกส่งมาว่า มีใครถูกฆาตกรรมหรือสูญหายไปหรือไม่เพื่อดำเนินการตามกฎหมายต่อไป </p></body>
</news>
