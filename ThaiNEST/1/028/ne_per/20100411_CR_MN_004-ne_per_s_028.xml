<teiHeader>
<fileDesc>
<titleStmt>
  <title>ตร.นัด “ชนม์สวัสดิ์” สอบปืนจ่อหัว “พ.ต.ต.” 19 เมษา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-11 12:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050534  </bibl>
</sourceDesc>
</fileDesc>
</teiHeader>
<news>
<headline>ตร.นัด “<persName>ชนม์สวัสดิ์</persName>” สอบปืนจ่อหัว “พ.ต.ต.” 19 เมษา</headline>
<lead>ตำรวจคลองตัน นัด “<persName>ชนม์สวัสดิ์</persName>” สอบปากคำคดีพยายามฆ่า-ทำให้เสียทรัพย์ อีกครั้ง 19 เม.ย หลังเจ้าตัวปฏิเสธไม่เกี่ยวข้อง และไม่ยอมให้การใดๆ แม้จะมีหลักฐานยืนยันชัดเจน พร้อมยื่นหลักทรัพย์เงินสด 450,000 บาท</lead>
<neck></neck>
<body><p>วันนี้ (11 เม.ย.) <persName>พ.ต.อ.ชัยวัฒน์ อรัญวัฒน์</persName> ผกก.สน.คลองตัน เปิดเผยถึงความคืบหน้าการเข้าจับกุม <persName>นายชนม์สวัสดิ์ อัศวเหม</persName> อดีตนายกเทศมนตรีเมืองปากน้ำ ในคดีพยายามฆ่าเจ้าหน้าที่ ในขณะปฏิบัติหน้าที่ จนเป็นเหตุให้เสียทรัพย์ ว่า หลังจากควบคุมตัวมาสอบปากคำ และแจ้งข้อหาแล้ว <persName>นายชนม์สวัสดิ์</persName> ให้การปฏิเสธ ไม่เกี่ยวข้อง และไม่ยอมให้การใดๆ แม้เจ้าหน้าที่มีหลักฐาน ยืนยันชัดเจน จากนั้นได้ใช้หลักทรัพย์ เงินสด 450,000 บาท ยื่นขอประกันตัว ซึ่งพนักงานสอบสวนได้อนุญาตให้ประกันตัวออกไป ซึ่งเจ้าหน้าที่ได้นัดสอบปากคำ อีกครั้งในวันที่ 19 เม.ย.นี้</p>
<p><persName>พ.ต.อ.ชัยน์วัฒน์</persName> กล่าวต่อไปว่า เหตุการณ์ดังกล่าวเกิดขึ้นเมื่อเวลา 15.00 น.วานนี้ (10 เม.ย.) ขณะที่ทางบริษัท จันทร์กรุ๊ป จำกัด กำลังทำการก่อสร้างรั้วอยู่ที่บริเวณซอยพัฒนาการ 20 แยก 6 ถนนพัฒนาการ แขวงและเขตสวนหลวง ซึ่งอยู่ใกล้กับบ้านของ<persName>นายชนม์สวัสดิ์</persName>นั้น ทางบริษัทดังกล่าวก็ ได้ขอกำลังเจ้าหน้าที่ให้มาช่วยดูแลด้วย เนื่องจากเห็นกลุ่มชายฉกรรณ์ จำนวนหลายสิบคนมาป่วนเปี้ยนอยู่บริเวณที่กำลังก่อสร้างรั้วจึงกลัวว่าจะเกิด อันตรายขึ้น</p>
<p>จากนั้นทาง <persName>พ.ต.ท.เฉลิมพร วรทอง</persName> สวป.สน.คอลงตัน กับ<persName>พ.ต.ท.ชัยพันธุ์ เพ็ชรสดศิลป์</persName> สว.สส.สน.คลองตัน จึงได้เดินทางไปที่ซอยดังกล่าว ก็พบกับกลุ่มชายฉกรรณ์จำนวนมาก ขณะเดียวกันพบ<persName>นายชนม์สวัสดิ์ อัศวเหม</persName> อยู่ในนั้นด้วย ระหว่างนั้นได้ผลักอกและกระฉากคอเสื้อ <persName>พ.ต.ท.เฉลิมพร</persName> และมีการโต้เถียงกัน ทางเจ้าหน้าที่ตำรวจจึงขอกำลังสนับสนุน เนื่องจากมีกำลังน้อยกว่า ขณะนั้นลูกน้องของ<persName>นายชนม์สวัสดิ์</persName> ได้ชักอาวุธปืนขึ้นมาจ่อ <persName>พ.ต.ท.ชัยพันธุ์</persName> พร้อมบอกว่า อย่าเข้ามายุ่ง ก่อนที่<persName>นายชนม์สวัสดิ์</persName> พร้อมลูกน้องได้ขึ้นรถกระบะโตโยต้า วีโก้ สีบรอนซ์เงิน หมายเลขทะเบียน ชง-4427 กทม. เข้าไปในบ้าน</p>
<p>ต่อมาทางเจ้าหน้าที่ได้ขอหมายค้นของศาลพระโขนงเลขที่ ด.27 /2552 ลงวันที่ 10 เม.ย. และหมายจับของศาลจังหวัดพระโขนง เลขที่ 259/2553 ลงวันที่ 10 เม.ย.เข้าตรวจค้นที่บ้านเลขที่ 96- 97 ซอยพัฒนาการ 20 แยก6 แขวงและเขตสวนหลวง ก็พบรถกระบะโตโยต้า วีโก้ สีบรอนซ์เงิน หมายเลขทะเบียน ชง-4427 กทม.ที่ใช้ในการกระทำความผิด และพบ<persName>นายชนม์สัวสดิ์</persName> อยู่ภายในบ้านจึงเข้าจับกุมตัว และนำตัวมาสอบสวนที่ สน.คลองตัน โดยเบื้องต้น <persName>นายชนม์สวัสด์</persName> ได้ให้การปฏิเสธ พร้อมทั้งขอให้การในชั้นศาล นอกจากนี้ยังมีอีกประมาณ 3-4 คนที่ร่วมการกระทำความผิด ซึ่งทางเจ้าหน้าก็จะดำเนินการสืบสวนจับกุมต่อไป</p>
<p>สำหรับ <persName>นายชนม์สวัสดิ์</persName> นั้น เคยก่อเหตุข่มขู่ตำรวจ สน.มักกะสัน มาแล้ว หลังจากไม่พอใจ ที่ถูกตรวจวัดแอลกอฮอล์เมื่อปี 2550 และ พยายามข่มขู่เจ้าหน้าที่ตำรวจ จนเป็นคดีความ และก็มาก่อเหตุอีกครั้งในลักษณะเช่นเดิม</p></body>
</news>
