<teiHeader>
<fileDesc>
<titleStmt>
  <title>"ปทีป"รอกองวินัยเสนอเรื่องก่อนสั่งพักงาน"พล.ต.ท.สม คิด"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-15 09:47:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263523663&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ปทีป</persName>"รอกองวินัยเสนอเรื่องก่อนสั่งพักงาน"<persName>พล.ต.ท.สม คิด</persName>"</headline>
<lead></lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาการ ผบ.ตร. เข้าพบเพื่อหารือกับ<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ที่ห้องทำงาน ตึกบัญชาการ 1 ทำเนียบรัฐบาล เมื่อวันที่ 15 มกราคม โดย<persName>พล.ต.อ.ปทีป</persName> ให้สัมภาษณ์ถึงการดำเนินการกับ <persName>พล.ต.ท.สมคิด บุญถนอม</persName> ผบช.ภ.5 หลังถูกอัยการสูงสุดสั่งฟ้องคดีอุ้มฆ่า<persName>นายโมฮัมเหม็ด อัล-รูไวลี่</persName> นักธุรกิจชาวซาอุดิอาระเบีย ว่า  รอให้กองวินัยประมวลเรื่องและเสนอมาก่อนเพราะเรื่องนี้เป็นเรื่องเก่า ซึ่งมีต้นเรื่องอยู่แล้ว ต้องรอให้ไปรวบรวมมาก่อน ซึ่งคงต้องใช้เวลาสักระยะหนึ่ง โดยคาดว่าในสัปดาห์หน้าจะแล้วเสร็จ</p>
<p>เมื่อถามว่าตามระเบียบข้อบังคับจะต้องสั่งให้พักราชการเอาไว้ก่อน หรือไม่ <persName>พล.ต.อ.ปทีป</persName> กล่าวว่า ไม่มี เป็นเรื่องที่ต้องดูข้อเท็จจริง ส่วนที่ต้องใช้เวลาสักระยะนั้น เพราะเป็นเรื่องที่ผ่านมากว่า 10 ปีแล้ว และเมื่อกองวินัยได้รับเอกสารแล้ว ก็จะต้องกลับไปดูในสำนวนก่อน</p></body>
</news>
