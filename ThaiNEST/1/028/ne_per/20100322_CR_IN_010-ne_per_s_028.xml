<teiHeader>
<fileDesc>
<titleStmt>
  <title>บช.น.สั่งกำลังพลพักผ่อนก่อนรับศึกใหม่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-22 18:16:37  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217506  </bibl>
</sourceDesc>
</fileDesc>
</teiHeader>
<news>
<headline>บช.น.สั่งกำลังพลพักผ่อนก่อนรับศึกใหม่</headline>
<lead>รอง ผบช.น.ปรับกำลัง ตร.หลังอยู่ รปภ.การชุมนุมเสื้อแดงมานานกว่า 1 สัปดาห์ เพื่อให้พักผ่อนพร้อมกลับมาทำงานต่อหลัง ต่ออายุ พ.ร.บ.ความมั่นคง อีกจนถึง 30 มี.ค.นี้</lead>
<neck></neck>
<body><p>ที่ศูนย์ปฏิบัติการส่วนหน้ากองบัญชาการ ตำรวจนครบาล <persName>พล.ต.ต.วรศักดิ์ นพสิทธิพร</persName> รองผู้บัญชาการตำรวจนครบาล เป็นประธานร่วมกับเจ้าหน้าที่ตำรวจฝ่ายคุมกำลังชุดปราบจลาจล ได้เตรียมความพร้อม และกำชับการปฏิบัติหน้าที่ ก่อนที่จะมีการตัดสินเจ้าหน้าที่ตำรวจจำนวน 42 กองร้อย ในช่วงเย็นของวันนี้ ซึ่งประกอบไปด้วยกองกำลังเจ้าหน้าที่ตำรวจจากกองบังคับการตำรวจนครบาล 1 - 9 กองบัญชาการตำรวจภูธรภาค 1 ,2, 7 กองบัญชาการตำรวจตระเวนชายแดน และกองบังคับการปราบปราม เพื่อให้กลับไปพักฟื้นฟู สภาพร่างกายหลังปฏิบัติงานมาตลอด 1 สัปดาห์ ทั้งนี้กำลังทั้งหมด จะยังคงให้พักภายในพื้นที่ใกล้เคียง เพื่อให้สะดวกต่อการเรียกกำลังได้ หากเกิดเหตุการณ์ความไม่สงบเกิดขึ้น และกำลังเจ้าหน้าที่ตำรวจไม่เพียงพอ</p>
<p>ภายหลังจากที่ <persName>นายสุเทพ เทือกสุบรรณ</persName> รองนายกฯฝ่ายความมั่นคง เตรียมเสนอต่อที่ประชุมคณะรัฐมนตรีในวันพรุ่งนี้ เพื่อขยายเวลาการประกาศใช้ พ.ร.บ.ความมั่นคงฯ ต่อไปอีกจนวันที่ 30 มี.ค. นี้</p></body>
</news>
