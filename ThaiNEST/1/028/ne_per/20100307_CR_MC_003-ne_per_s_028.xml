<teiHeader>
<fileDesc>
<titleStmt>
  <title>ตร.ห้วยขวางรวบ 2 คนร้ายยิงแท็กซี่ 2 ศพ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/29321  </bibl>
</sourceDesc>
</fileDesc>
</teiHeader>
<news>
<headline>ตร.ห้วยขวางรวบ 2 คนร้ายยิงแท็กซี่ 2 ศพ</headline>
<lead>กรุงเทพฯ 7 มี.ค.- ตำรวจจับสองในกลุ่มมือปืนที่ร่วมก่อคดียิงโชเฟอร์แท็กซี่และผู้โดยสารซึ่งเป็นคู่กรณีเสียชีวิตคาที่ 2 ศพ เมื่อช่วงเช้าวันนี้ได้แล้ว</lead>
<neck></neck>
<body><p>โดย<persName>นายธนกร ทวีเพชรโสภาดา</persName> และ<persName>นายอนนท์ เกตุเจริญ</persName> ถูกตำรวจ สน.ห้วยขวาง จับกุมได้ หลังเมื่อช่วงเช้าที่ผ่านมา ร่วมกับ<persName>นายวิศรุต เปี่ยมเจริญ</persName> ที่ยังหลบหนีก่อคดียิง<persName>นายพิสิษฐ์ รุ่งเรือง</persName> เสียชีวิตในรถแท็กซี่ ที่บริเวณแยกเหม่งจ๋าย โดยโชเฟอร์แท็กซี่ถูกลูกหลงเสียชีวิตตามไปด้วย </p>
<p>ทั้งสองให้การว่า มือปืนที่ลงมือยิง คือ <persName>นายวิศรุต</persName> โดยในคืนก่อนเกิดเหตุ ได้พากันไปเที่ยวที่ร้านอาหารย่านห้วยขวาง โดยได้มีเรื่องกับ<persName>นายพิสิษฐ์</persName>คู่กรณี หลังผู้ตายมมาขอเบอร์โทรศัพท์ของหญิงสาวที่มากับกลุ่มผู้ต้องหา เมื่อผู้ตายออกจากร้านนั่งรถแท็กซี่ไป จึงพากันขับรถตามประกบและกระหน่ำยิงรวม 7 นัด และหลบหนีไป.- สำนักข่าวไทย</p></body>
</news>
