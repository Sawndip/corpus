<teiHeader>
<fileDesc>
<titleStmt>
  <title>"นครบาล" คัดส่ง ส.ค.ส. ประชาชนร่อนให้กำลังใจตำรวจใต้  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012045  </bibl>
</sourceDesc>
</fileDesc>
</teiHeader>
<news>
<headline>"นครบาล" คัดส่ง ส.ค.ส. ประชาชนร่อนให้กำลังใจตำรวจใต้</headline>
<lead>นครบาลคัดแยกไปรษณียบัตร และ สคส.กว่า 5,000 ใบ ที่ประชาชนส่งให้กำลังใจตำรวจ-ทหารรักษาความสงบภาคใต้ ก่อนร่อนให้ถึงมือผู้รับตามจ่าหน้า พร้อมเชิญชวนประชาชนที่สนใจโครงการ “สานใจไทย เพื่อเป็นกำลังใจให้กับพี่น้อง ตำรวจ ทหาร ชายแดนใต้” ขอรับ สคส. เขียนข้อความหย่อนในกล่องหน้า บช.น.ได้ในวันและเวลาราชการ</lead>
<neck></neck>
<body><p> วันนี้ (27 ม.ค.) ที่กองบัญชาการตำรวจนครบาล เมื่อเวลา 15.45 น. <persName>พ.ต.ต.เนติ วงษ์กุหลาบ</persName> สว.งานประชาสัมพันธ์ บช.น. พร้อมทีมงานได้นำกล่องรับชิ้นส่วนไปรษณียบัตร และ ส.ค.ส.กว่า 5,000 ใบ ที่มีประชาชนทั่วประเทศเขียนส่งไปให้กำลังใจข้าราชการตำรวจและทหาร ที่ปฏิบัติงานอยู่ในพื้นที่เสี่ยงภัยภาคใต้มาทำการคัดเลือก ก่อนส่งต่อให้ถึงมือผู้รับตามจ่าหน้า ซึ่งระบุไปถึงฐานปฏิบัติการของตำรวจและทหาร จำนวน 16 แห่งครอบคลุมพื้นที่</p>
<p>อย่างไรก็ตาม การดำเนินงานนี้อยู่ภายใต้ชื่อโครงการ “สานใจไทย เพื่อเป็นกำลังใจให้กับพี่น้อง ตำรวจ ทหาร ชายแดนใต้” ที่ทาง <persName>พล.ต.ต.ปิยะ อุทาโย</persName> โฆษก บช.น.ได้จัดทำ สคส.แจกจ่ายให้ประชาชนเขียนด้วยลายมือส่งต่อให้เจ้าหน้าที่ที่รักษาความสงบชายแดนใต้                ทั้งนี้ เพื่อเป็นการแสดงออกถึงความรักและห่วงใยต่อพี่น้องตำรวจ ทหาร และข้าราชการที่ปฏิบัติหน้าที่อยู่ในพื้นที่สีแดง หากประชาชนสนใจร่วมทำกิจกรรมสามารถติดต่อขอรับ สคส.เพื่อเขียนความในใจก่อนหย่อนลงในกล่องรับชิ้นส่วน ซึ่งวางอยู่ด้านหน้าห้องประชาสัมพันธ์ บช.น.ได้ในวันและเวลาราชการ</p></body>
</news>
