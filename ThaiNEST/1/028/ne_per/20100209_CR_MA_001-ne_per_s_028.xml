<teiHeader>
<fileDesc>
<titleStmt>
  <title>รวบ ผญบ.ขนยาไอซ์ส่งเอเย่นต์ อ้างหาเงินเลี้ยงวันตรุษจีน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-09 12:54:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265694897&catid=17  </bibl>
</sourceDesc>
</fileDesc>
</teiHeader>
<news>
<headline>รวบ ผญบ.ขนยาไอซ์ส่งเอเย่นต์ อ้างหาเงินเลี้ยงวันตรุษจีน</headline>
<lead></lead>
<neck></neck>
<body><p>ผู้สื่อข่าวรายงานว่า <persName>พล.ต.ท.อดิเทพ ปัญจมานนท์</persName> ผู้บัญชาการตำรวจปราบปรามยาเสพติด แถลงผลการจับกุม<persName>นายสมพงษ์ แต้มิ</persName> อายุ 39 ปี ผู้ใหญ่บ้านใน อ.ไชยปราการ จ.เชียงใหม่ กับพวก รวม 4 คน ที่ถูกตำรวจปราบปรามยาเสพติดจับกุมตัวได้ที่โรงพยาบาลไชยปราการ ต.ศรีดงเย็น อ.ไชยปราการ จ.เชียงใหม่ พร้อมของกลางเป็นยาไอซ์ 10 กิโลกรัม มูลค่า 12 ล้านบาท โดยตำรวจทำการสืบทราบว่า<persName>นายสมพงษ์</persName> เป็นผู้ใหญ่บ้าน บ้านห้วยต้นตอง ต.แม่ทะลบ อ.ไชยปราการ ร่วมกับพวกมีพฤติการณ์ค้ายาไอซ์ จึงติดต่อทำการล่อซื้อ จนสามารถจับกุมผู้ต้องหาได้พร้อมพวก</p>
<p>จากการสอบสวน <persName>นายสมพงษ์</persName> ให้การว่า เพิ่งเข้ามารับตำแหน่งผู้ใหญ่บ้านได้ประมาณ 1 เดือน แต่ไม่มีเงินในช่วงเทศกาลตรุษจีน ซึ่งต้องใช้เงินในการเลี้ยงชาวบ้านในหมู่บ้าน จึงตัดสินใจรับจ้างขนยาไอซ์ครั้งแรก เนื่องจากได้ค่าจ้างจำนวน 1 ล้านบาท โดยพฤติการณ์จะโทรสั่งยาไอซ์จาก<persName>นายอาซามิ</persName> ซึ่งอยู่ในประเทศเพื่อนบ้าน จากนั้นจะนัดแนะให้คนไปรับยามาส่งให้ตน ก่อนจะนำไปจำหน่ายต่อ</p>
<p>ทั้งนี้ เจ้าหน้าที่แจ้งข้อกล่าวหาร่วมกันมียาเสพติดให้โทษประเภท 1 ไว้ในครอบครอง เพื่อจำหน่ายโดยผิดกฎหมาย </p></body>
</news>
