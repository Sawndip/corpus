<teiHeader>
<fileDesc>
<titleStmt>
  <title>บช.น.ย้ำประกาศให้ม็อบเสื้อแดงเคลื่อนออกจากราชประสงค์  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-04 04:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046524  </bibl>
</sourceDesc>
</fileDesc>
</teiHeader>
<news>
<headline>บช.น.ย้ำประกาศให้ม็อบเสื้อแดงเคลื่อนออกจากราชประสงค์</headline>
<lead>โฆษก บช.น.แถลงย้ำ ทำตามกฎหมายส่ง จนท.ปิดประกาศ-ใช้เครื่องกระจายเสียงประชาสัมพันธ์ม็อบเสื้อแดง เคลื่อนย้ายออกจากแยกราชประสงค์ ชี้ไม่ห้ามการชุมนุม เปิดโอกาสเสื้อแดงกลับไปผ่านฟ้าฯ ได้ อุบไต๋สลายม็อบ รอเจรจาแกนนำเช้านี้</lead>
<neck></neck>
<body><p>ที่กองบัญชาการตำรวจนครบาล วันนี้ (4 เม.ย.) เมื่อเวลา 01.30 น. <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล (บช.น.) แถลงข่าวว่า ทางกองบัญชาตำรวจนครบาลประกาศย้ำ ห้ามบุคคล เข้าหรือออกจากบริเวณพื้นที่ อาคารหรือสถานที่ที่กำหนด ตามประกาศ ของศูนย์อำนวยการรักษาความสงบเรียบร้อย (ศอ.รส.) ฉบับที่ 5 โดยจะดำเนินการใช้เครื่องขยายเสียงประชาสัมพันธ์ และนำแผ่นประกาศของ ศอ.รส.ไปติดไว้บริเวณที่ชุมนุม เพื่อให้กลุ่ม นปช.ที่ยังปิดกั้นการจราจรอยู่บริเวณแยกราชประสงค์ทราบและเคลื่อนย้ายออกจาก สถานที่และบริเวณดังกล่าวตั้งแต่ขณะนี้ไปจนถึงวันพรุ่งนี้ เพื่อให้เป็นไปตามขั้นตอนที่กฎหมายกำหนด โดยมอบหมายให้ <persName>พล.ต.ต.อนุชัย เล็กบำรุง</persName> ผบก.น.5 เป็นผู้บัญชาการเหตุการณ์รับผิดชอบ การชุมนุมบริเวณถนนราชดำริ ตั้งแต่แยกราชประสงค์ ถึงแยกประตูน้ำและสถานีรถไฟฟ้าราชดำริ และ<persName>พล.ต.ต.วิทยา รัตนวิชช์</persName> ผบก.น.6 เป็นผู้บัญชาการเหตุการณ์รับผิดชอบ การชุมนุมบริเวณถนนพระราม 1 ตั้งแต่แยกราชประสงค์ ถึงแยกปทุมวัน และบริเวณถนนเพลินจิต ตั้งแต่แยกราชประสงค์ ถึงแยกชิดลม เพื่อเปิดทางให้ประชาชนสามารถใช้พื้นที่ได้ตามปกติและไม่ให้เกิดผลกระทบมาก นัก</p>
<p>ทั้งนี้ยืนยันว่า ไม่ได้ห้ามการชุมนุมของกลุ่มคนเสื้อแดง แต่ต้องการให้เคลื่อนย้ายออกจากสถานที่ดังกล่าวตามประกาศ ศอ.รส. และกลับไปชุมนุมที่เวทีใหญ่บริเวณแยกผ่านฟ้า เบื้องต้นจะดำเนินการทุกวิถีทางเพื่อไม่ให้เกิดความรุนแรง และทาง ศอ.รส.แจ้งว่าขณะนี้จะยังไม่สลายการชุมนุม แต่จะเน้นการเจรจากับทางแกนนำกลุ่ม นปช.คาดว่าจะได้รับความร่วมมือจากกลุ่มผู้ชุมนุม</p>
<p>ส่วนมาตรการดูแลความปลอดภัยกลุ่มผู้ชุมนุมนั้น ที่บริเวณแยกราชประสงค์ใช้กำลังตำรวจปราบปราบจลาจล จำนวน10 กองร้อย สำหรับการดูแลกลุ่มผู้ชุมนุมเสื้อแดงทุกจุดทั่วกทม. นั้นใช้กำลังเจ้าหน้าที่ตำรวจ ทั้งหมด 43 กองร้อย จำนวน 10,900 คน และในวันพรุ่งนี้จะขอกำลังตำรวจ จากสำนักงานตำรวจแห่งชาติ (ตร.) อีก 15 กองร้อย ขณะที่เจ้าหน้าที่ทหารนั้น ขณะนี้ ศอ.รส.แจ้งว่าจะยังคงอยู่ในที่ตั้ง</p>
<p><persName>พล.ต.ต.ปิยะ</persName> กล่าวถึงความคืบหน้าเหตุคนร้ายลอบวางระเบิด 2 จุด ที่หน้าประตูทางเข้าบริษัททีโอที จำกัด (มหาชน) และที่หน้าบริษัท ตั่งซั่นฮวดผลิตภัณฑ์ จำกัด ใกล้แยกสะพานขาว ว่า เบื้องต้นเหตุการณทั้งสองจุด คนร้ายใช้ระเบิดชนิดเดียวกัน มีการจุดระเบิดด้วยการตั้งเวลา ดังนั้นคาดว่าคนร้ายจะเป็นกลุ่มเดียวกัน จุดแรกเจ้าหน้าที่สามารถเก็บกู้ไว้ได้ และจุดที่สองได้ระเบิดแล้ว แต่ปรากฎว่าไม่มีผู้ได้รับบาดเจ็บแต่อย่างใด คาดว่าเป็นการสร้างสถานการณ์เพื่อให้เกิดความวุ่นวาย พร้อมกำชับให้เพิ่มมาตรการรักษาความปลอดภัยและเร่งหาหลักฐานเพื่อติดตามจับ กุมคนร้ายแล้ว</p></body>
</news>
