<teiHeader>
<fileDesc>
<titleStmt>
  <title>ปคบ.จับแก๊งคอลเซ็นเตอร์พนันออนไลน์ของ กลางอื้อ‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200994  </bibl>
</sourceDesc>
</fileDesc>
</teiHeader>
<news>
<headline>ปคบ.จับแก๊งคอลเซ็นเตอร์พนันออนไลน์ของ กลางอื้อ‏</headline>
<lead></lead>
<neck></neck>
<body><p>ที่ กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) เมื่อเวลา 16.30 น.วันที่ 25 กุมภาพันธ์ <persName>ร.ต.หญิง ระนองรักษ์ สุวรรณฉวี</persName> รมว.เทคโนโลยีสารสนเทศและการสื่อสาร (ไอซีที.) <persName>พล.ต.ต.จตุรงค์ ภุมรินทร์</persName> ผบก.ปคบ. <persName>พ.ต.อ.ทนัย อภิชาตเสนีย์</persName> รอง ผบก.ปคบ. <persName>พ.ต.อ.ถาวร ดุลยวิทย์</persName> ผกก.2 บก.ปคบ.แถลงข่าวจับกุมผู้ต้องหาลักลอบเปิดเล่นการพนันออนไลน์ผ่านเว็บไซต์ www.bsian.com ประกอบด้วย 1.<persName>นางอักษรินทร์ ชูเศรษฐวงศ์</persName> อายุ 46 ปี ผู้ดูแลคอลเซ็นเตอร์ 2.<persName>น.ส.ชมพูนุท แย้มมี</persName> อายุ 28 ปี 3.<persName>น.ส.ปลิดา แย้มพุ่ม</persName> อายุ 37 ปี และ 4.<persName>น.ส.อภิญญา พาลึก</persName> อายุ 23 ปี ทั้ง 3 ทำหน้าที่เป็นคอลเซ็นเตอร์ พร้อมของกลาง ตู้เซฟ 2 ตู้ เงินสดกว่า 4.7 แสนบาท คอมพิวเตอร์ 4 ชุด คอมพิวเตอร์โน้ตบุ๊ค 1 เครื่อง โทรศัพท์มือถือ 11 เครื่อง สมุดบัญชีเงินฝากธนาคารต่างๆ รวม 7 เล่ม สมุดบัญชีรายชื่อลูกค้า 7 เล่ม เครื่องนับธนบัตร 1 เครื่อง จับกุมได้ที่บ้านไม่มีเลขที่ ถนนธรรมวิถี ต.ในเมือง อ.เมือง จ.อุบลราชธานี</p>
<p><persName>ร.ต.หญิง ระนองรักษ์</persName> กล่าวว่า การจับกุมผู้ต้องหารายนี้นับเป็นการทำงานร่วมกันระหว่างกระทรวง ไอซีที.และตำรวจ ภายหลังจัดตั้งวอร์รูมขึ้นเพื่อป้องกันและแก้ไขปัญหาอาชญากรรมที่ใช้ช่องทาง อินเตอร์เปิดเว็บไซด์ต่างๆ กระทำความผิด โดยกรณีการเล่นการพนันออนไลน์ในประเภทต่างๆ นั้น ที่ผ่านมาทางกระทรวง ไอซีที.ได้รับการร้องเรียนจากประชาชนเป็นจำนวนมากจึงจำเป็นที่จะต้องเร่ง แก้ไขปัญหาอย่างเร่งด่วนและในส่วนของผู้ต้องหาที่ บก.ปคบ.จับกุมได้รายนี้นับเป็นรายใหญ่รายแรกที่เกิดจากการประสานการทำงาน ร่วมกัน นอกจากนี้ยังเป็นการกระทำความผิดที่เข้าข่ายมูลฐานความผิดฐานฟอกเงิน ซึ่งจะต้องตรวจสอบเงินหมุนเวียนในบัญชีธนาคาร รวมทั้งนักพนันที่เข้ามาเป็นสมาชิกต่อไป</p>
<p>ขณะที่ <persName>พ.ต.อ.ทนัย</persName> กล่าวว่า ชุดสืบสวน กก.2 บก.ปคบ.สืบทราบว่าเว็บไซต์แห่งนี้มีการโฆษณาชักชวนให้ประชาชนทั่วไปเข้ามา เล่นการพนันประเภทต่างๆ อาทิ บาคาร่า แบล็กแจ๊ค รัสเซี่ยนรูเล็ต กำถั่ว ฯลฯ โดยทิ้งหมายเลขโทรศัพท์เอาไว้ เมื่อผู้สนใจโทรศัพท์มาแล้ว ผู้ต้องหาที่ทำหน้าที่เป็นคอลเซ็นเตอร์ก็จะให้ลูกค้าสมัครสมาชิกโดยจะต้อง โอนเงินตามจำนวนที่ต้องการเล่นพนันไปยังบัญชีเงินฝากของ<persName>นางสุลักขณา สิทธิผล</persName> ขั้นต่ำที่สุด 100บาท และสูงสุดไม่เกินครั้งละ 5,000 บาท ต่อครั้ง จากนั้นกลุ่มผู้ต้องหาก็จะส่งยูสเซอร์เนมและรหัสผ่าน (พาสเวิร์ด) ไปให้ทางข้อความโทรศัพท์มือถือ (SMS.) เพื่อเข้าไปเล่นการพนันดังกล่าว เมื่อเล่นพนันได้หรือเสียก็จะหักเงินผ่านบัญชีธนาคารต่อไป</p>
<p><persName>พ.ต.อ.ทนัย</persName> กล่าวต่อว่า ต่อมาทางชุดสืบสวนได้ให้สายลับทดลองสมัครเข้าเล่นการพนันโดยปฏิบัติตามขั้น ตอนต่างๆ ตามที่มีการแนะนำผ่านเว็บไซต์ และพบว่ามีการโอนเงินและหักเงินจากบัญชีธนาคารดังกล่าว ภายหลังรวบรวมพยานหลักฐานเป็นเวลาประมาณ 2 เดือน จึงขออนุมัติหมายศาลเข้าตรวจค้นบ้านไม่มีเลขที่ ถนนธรรมวิถี ต.ในเมือง อ.เมือง จ.อุบลราชธานี เมื่อวันที่ 24 กุมภาพันธ์ และจับกุมผู้ต้องหาพร้อมของกลางทั้งหมดไว้ได้ แต่ไม่พบตัว<persName>นางสุลักขณา</persName> นอกจากนี้เจ้าหน้าที่อยู่ระหว่างสืบสวนขยายผลไปยังนายทุนผู้เป็นเจ้าของเว็บ ไซต์ และ<persName>นายฐิติศักดิ์ ชูเศรษฐวงศ์</persName> บุตรชายของ<persName>นางอักษรินทร์</persName> ผู้ร่วมกระทำความผิดอีกราย ส่วนกลุ่มผู้ต้องหาที่จับกุมได้ในเบื้องต้นได้แจ้งข้อหาร่วมกันเป็นเจ้ามือ รับกินรับใช้และจัดให้มีการเล่นการพนัน</p>
<p>สอบสวนผู้ต้องหาให้การรับสารภาพว่า เปิดคอลเซ็นเตอร์เพื่อรับลูกค้าเล่นการพนันออนไลน์เป็นเวลาเกือบ 4 ปี โดยแต่ละวันจะมีลูกค้าไม่ต่ำกว่า 100 ราย เข้ามาเล่นการพนันทุกชนิดที่เว็บไซด์เปิดให้เล่น โดยมีคนกลางเป็นนายทุนติดต่อกับบ่อนการพนันในประเทศเพื่อนบ้าน โดยรายได้จะแบ่งเป็น 3 ส่วน ได้แก่ คอลเซ็นเตอร์ 35% นายทุนผู้ติดต่อบ่อนพนัน 35% และบ่อนพนันอีก 30% เฉพาะการเล่นพนันบาคาร่าประเภทเดียวมีวงเงินเป็นจำนวน 2 ล้านบาท โดยเงินหมุนเวียนที่มีการเล่นพนันทั้งหมดประมาณ 10 ล้านบาทต่อวัน</p>
<p>ผู้สื่อข่าวรายงานว่า ภายหลังการแถลงข่าวแล้วทาง รมว.ไอซีที.พร้อมกับตำรวจ บก.ปคบ.พร้อมเจ้าหน้าที่ได้ร่วมกันเปิดตู้เซฟ 2 ใบ ต่อหน้าสื่อมวลชนเพื่อเป็นพยานในการตรวจสอบเงินและทรัพย์สินที่อยู่ภายในตู้ เซฟ โดยพบว่าภายในตู้เซฟทั้ง 2 ใบ มีเงินสดประมาณ 19 ล้านบาท และทรัพย์สิน อาทิ ทองรูปพรรณอีกจำนวนหนึ่ง อาวุธปืนขนาด .38 พร้อมกระสุน นาฬิกายี่ห้อโรเลตเรือนฝังเพชร ซึ่งจะได้ประสานเจ้าของทรัพย์สินทั้งหมดมาชี้แจงที่มาที่ไปอีกครั้ง</p></body>
</news>
