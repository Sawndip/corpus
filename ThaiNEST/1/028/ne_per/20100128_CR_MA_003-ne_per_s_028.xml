<teiHeader>
<fileDesc>
<titleStmt>
  <title>บก.น.1เตรียมหน่วย"ปะฉะดะ"รับมือเสื้อแดงบุกทบ. "เทพเทือก"ลั่นม็อบเดือดส่งทหารปฎิบัติการร่วม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-28 12:20:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264652573&catid=17  </bibl>
</sourceDesc>
</fileDesc>
</teiHeader>
<news>
<headline>บก.น.1เตรียมหน่วย"ปะฉะดะ"รับมือเสื้อแดงบุกทบ. "<persName>เทพเทือก</persName>"ลั่นม็อบเดือดส่งทหารปฎิบัติการร่วม</headline>
<lead></lead>
<neck></neck>
<body><p><persName>วิชัย</persName>เตรียมหน่วยปะฉะดะดูแลความสงบเสื้อแดง บุกกองทัพบก</p>
<p>เมื่อวันที่ 28 มกราคม ที่กองบังคับการตำรวจนครบาล 1(บก.น.1) <persName>พล.ต.ต.วิชัย สังข์ประไพ</persName> ผบก.น.1 เปิดเผยถึงกรณีที่ทางกลุ่มแนวร่วมประชาธิปไตยต่อต้านเผด็จการแห่งชาติ (นปช.) จะมาทวงถามถึงกรณีที่มีกระแสข่าวในการปฏิวัติที่กองบัญชาการทหารบก <persName>พล.ต.ต.วิชัย</persName> กล่าวว่า ทางเจ้าหน้าที่ตำรวจของ บก.น.1 ได้มีการเตรียมความพร้อมรับมือหากเกิดความรุนแรง โดยมีการจัดกำลังเจ้าหน้าที่ สายตรวจ การจราจร เจ้าหน้าที่พนักงานสอบสวน  เจ้าหน้าที่หน่วย ปะฉะดะ ซึ่งทาง บก.น.1 มีการใช้กำลัง 1 กองร้อยในการดูแลคาวมเรียบร้อยของกลุ่ม นปช.ในวันพรุ่งนี้ แต่หากมีเหตุฉุกเฉินทาง บก.น.1 ก็ได้เตรียมกำลังสำรองไว้อีก 1 กองร้อยเพื่อเข้าระงับเหตุที่อาจเกิดความรุนแรง  ซึ่งทางเจ้าหน้าที่คาดว่าการเรียกร้องดังกล่าวจะไม่เกิดเหตุการรุนแรงแต่ อย่างใด โดยทางเจ้าหน้าที่ก็ไม่ประมาทก็ได้มีการเตรียมความพร้อมตลอดเวลา</p>
<p>"<persName>สุ เทพ</persName>"พร้อมส่งทหาร รปภ.บก.ทบ. 29 ม.ค.หากม็อบแดงเดือด</p>
<p>เมื่อเวลา 09.00 น. วันที่ 28 มกราคม ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงการเตรียมการรับมือกับการชุมนุมของกลุ่มคนเสื้อแดงหน้ากองบัญชาการ กองทัพบก (บก.ทบ.) ในวันที่ 29 มกราคม ว่า รัฐบาลจะใช้มาตรการรับมือตามปกติ หากเป็นการชุมนุมโดยสงบปราศจากอาวุธก็สามารถทำได้ แต่ถ้าบุกรุกเข้าไปในสถานที่ราชการ หรือไปทำลายทรัพย์สินของทางราชการให้เสียหาย หรือทำความเดือดร้อนให้ประชาชน อย่างนี้ก็ต้องดำเนินการตามกฎหมาย ก็เตรียมพร้อมไว้แล้ว ทั้งนี้หากสถานการณ์ธรรมดา ก็จะใช้กำลังเจ้าหน้าที่ตำรวจดูแลเป็นหลัก แต่ถ้าดูแล้วว่าตำรวจรับมือไม่พอ ก็สามารถขอให้เจ้าหน้าที่ทหารออกมาเป็นผู้ช่วยเจ้าพนักงานตามมติคณะรัฐมนตรี (ครม.) เมื่อวันที่ 26 มกราคมได้ อย่างไรก็ตามบก.ทบ. มีเจ้าหน้าที่รักษาความปลอดภัยของหน่วยงานอยู่แล้ว</p></body>
</news>
