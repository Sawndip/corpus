<teiHeader>
<fileDesc>
<titleStmt>
  <title>รมว.สธ.สรุปยอดคนเจ็บ 85 ราย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-10 16:57:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220507  </bibl>
</sourceDesc>
</fileDesc>
</teiHeader>
<news>
<headline>รมว.สธ.สรุปยอดคนเจ็บ 85 ราย</headline>
<lead>รมว.สาธารณสุข สรุปยอดผู้บาดเจ็บจากการชุมนุม 85 ราย พร้อมสั่งศูนย์ปฏิบัติการการแพทย์ฉุกเฉินทั่วประเทศ ประสานโรงพยาบาลพร้อมรับมือหากเกิดเหตุฉุกเฉิน</lead>
<neck></neck>
<body><p>ความคืบหน้าการรักษาผู้บาดเจ็บ จากเหตุการณ์ปะทะระหว่างเจ้าหน้าที่ทหารและกลุ่มคนเสื้อแดง ล่าสุด <persName>น.พ.เพชรพงษ์ กำจรกิจ</persName> ผอ.ศูนย์ เอราวัณ สำนักการแพทย์ กทม.เปิดเผยว่าล่าสุด มียอดผู้เข้ารักษาแล้วจำนวน 83 ราย โดยส่วนใหญ่ ได้รับผลกระทบ จากแก๊สน้ำตา ระคายเคืองดวงตา และผิวหนังและมีบาดแผลถลอก โดยมีเจ้าหน้าที่ทหาร บาดเจ็บ 19 นาย ตำรวจ 3 นาย ส่วนผู้ชุมนุมมีจำนวน 61 คน โดยเจ้าหน้าที่ได้นำส่งโรงพยาบาลใกล้เคียง ทั้งรามาธิบดี โรงพยาบาลวชิระ โรงพยาบาลราชวิถี เป็นต้น ซึ่งแต่จุดที่มีการปะทะกัน ทางเจ้าหน้าที่ได้จัดเตรียมหน่วยกู้ชีพ และรถพยาบาลฉุกเฉิน คอยช่วยเหลือเป็นระยะ</p>
<p>ขณะที่โรงพยาบาลตำรวจ ได้ลำเลียงผู้ป่วยใน ย้ายจากอาคาร 1 เพื่อเตรียมพร้อมรักษาผู้บาดเจ็บ จากสถานการณ์ชุมนุม และพร้อมรับรักษาผู้ป่วยทุกกลุ่ม ไม่ว่ากลุ่มผู้ชุมนุม หรือเจ้าหน้าที่</p>
<p>โดยในเบื้องต้น อาการของกลุ่มผู้ชุมนุมส่วนใหญ่เกิดจากการถูกของแข็งทุบตี ทั้งที่บริเวณแขนศีรษะ โดยหลังจากที่ได้ทำแผลแล้วกลุ่มผู้ชุมนุมรายหนึ่ง ที่ได้รับบาดเจ็บกล่าวว่า ทหารได้เข้าใช้กำลังกับกลุ่มผู้ชุมนุมที่ไม่มีอาวุธ โดยมีข้อมูลว่าผู้ที่ได้รับบาดเจ็บ 2 คน เป็นฝ่ายสูงอายุต้องเข้าแอดมิชชั่น เนื่องจากยังไม่รู้สึกตัว และศีรษะแตก ทราบชื่อรายหนึ่ง คือ <persName>นายสงวน ถิ่นก้านตรง</persName> โดยจำนวนผู้ที่ได้รับบาดเจ็บในขณะนี้ ยังไม่สามารถระบุได้แน่ชัด เนื่องจากยังคงถูกส่งตัวมาอย่างต่อเนื่อง</p>
<p>ด้าน<persName>นายจุรินทร์ ลักษณวิศิษฎ์</persName> รัฐมนตรีว่าการกระทรวงสาธารณสุข ในฐานะประธานศูนย์ปฏิบัติการด้านการแพทย์และ
สาธารณสุข ในภาวะฉุกเฉินระดับชาติ เปิดเผยถึงกรณีผู้บาดเจ็บจากการชุมนุมว่า ล่าสุด ณ เวลา 16.30 น. มีผู้
บาดเจ็บเบื้องต้น ที่สถาบันการแพทย์ฉุกเฉินแห่งชาติ(สพฉ.) รวบรวมทั้งสิ้น 85 ราย โดยเข้ารักษาตัวที่โรงพยา
บาลกลาง 20 ราย โรงพยาบาลรามา 2 ราย โรงพยาบาลพระมงกุฎ 12 ราย โรงพยาบาลวชิระ 32 ราย โรงพยา
บาลตำรวจ10 ราย โรงพยาบาลศิริราช 7 ราย และโรงพยาบาลหัวเฉียว 2 ราย</p>
<p>โดยผู้ได้รับบาดเจ็บที่รักษาตัวที่โรงพยาบาลพระมงกุฎเป็นทหารทั้งหมด และโรงพยาบาลศิริราชเป็นทหาร 6 ราย
ในจำนวนนี้มีทหารถูกยิง 1 ราย ในจำนวนผู้บาดเจ็บทั้งหมดไม่มีอาการสาหัส และขณะนี้ได้สั่งการให้ทุกศูนย์ปฏิบัติการ
การแพทย์ฉุกเฉินทั่วประเทศทั้ง79 ศูนย์ ประสานโรงพยาบาลในพื้นที่ เตรียมพร้อมรับมือหากมีสถานการณ์ฉุกเฉินขึ้น</p></body>
</news>
