<teiHeader>
<fileDesc>
<titleStmt>
  <title>สมคิดรายงานตัวกองวินัยคดีอุ้มฆ่าซาอุฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-02 19:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209421  </bibl>
</sourceDesc>
</fileDesc>
</teiHeader>
<news>
<headline>สมคิดรายงานตัวกองวินัยคดีอุ้มฆ่าซาอุฯ</headline>
<lead>รักษาการ ผบ.ตร. เผย '<persName>พล.ต.ท. สมคิด</persName>' เข้ารายงานตัวกองวินัยแล้ว พร้อม กำชับให้เร่งพิจารณาประมวลเรื่องก่อนชี้ขาด</lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ กล่าวถึงความคืบหน้า การดำเนินการทางวินัย กับ <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 ผู้ต้องหาคดีอุ้มฆ่า <persName>นายมูฮัมเหม็ด อัลลูไวรี่</persName> นักธุรกิจชาวซาอุดิอาระเบีย ตั้งแต่ปี 2533 ว่า ล่าสุด<persName>พล.ต.ท.สมคิด</persName> ได้มารายงานตัวต้องคดี กับกองวินัยแล้ว โดยกองวินัย อยู่ระหว่างการประมวลเรื่อง และสอบสวนให้รอบคอบ ทั้งนี้ สาเหตุที่เกิดความล่าช้า เพราะกองวินัย ต้องหาข้อมูลสำคัญบางส่วน ที่ได้ดำเนินการไปแล้ว เมื่อ 20 ปีก่อน มาประกอบการพิจารณา เพื่อป้องกันข้อมูล ที่อาจจะเกิดความขัดแย้งกันได้ ด้าน <persName>พล.ต.ท.พงศพัศ พงษ์เจริญ</persName> โฆษกสำนักงานตำรวจแห่งชาติ กล่าวว่า หลังจากกองวินัยพิจารณาเสร็จสิ้นแล้ว จะรายงานผลมายัง <persName>พล.ต.อ.เพรียวพันธ์ ดามาพงศ์</persName> รองผู้บัญชาการตำรวจแห่งชาติ ซึ่งดูแลพื้นที่กองบัญชาการตำรวจภูธรภาค 5 ก่อนรายงาน ให้รักษาราชการแทนผู้บัญชาการตำรวจแห่งชาติ ส่วนการเคลื่อนไหวของกลุ่มคนเสื้อแดง ก็เป็นสิ่งที่สามารถกระทำได้ แต่ต้องอยู่ภายใต้กรอบกติกาของกฎหมาย</p></body>
</news>
