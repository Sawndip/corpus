<teiHeader>
<fileDesc>
<titleStmt>
  <title>ผอ.สถานพินิจฯ โต้ใช้"ซีม่า"ราดเจ้าโลก ชี้เด็กเป็นเกลื้อน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-18 16:05:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263805535&catid=17  </bibl>
</sourceDesc>
</fileDesc>
</teiHeader>
<news>
<headline>ผอ.สถานพินิจฯ โต้ใช้"ซีม่า"ราดเจ้าโลก ชี้เด็กเป็นเกลื้อน</headline>
<lead></lead>
<neck></neck>
<body><p>ผู้สื่อข่าวรายงานว่า ที่ห้องประชุมชั้น 2 สถานพินิจและคุ้มครองเด็กและเยาวชนจังหวัดนครศรีธรรมราช <persName>นายปรีดีอนันต์ ติยานนท์</persName> ผู้อำนวยการสถานพินิจเด็กและเยาวชน ได้เปิดแถลงกรณีแม่ของเยาวชนวัย 14 ปีที่ถูกกักขังในสถานพินิจฯ เข้าร้องเรียนสื่อมวลชนว่า ลูกชายถูก ผอ.สถานพินิจฯ สั่งลงโทษโหด ด้วยการให้เพื่อนๆ ใช้ท่อนแป๊ปพลาสติกทุบตี และใช้ยาซีม่าโลชั่นราดใส่อวัยวะเพศ จนบวมเป่งไหม้เปื่อยยุ่ย ต้องหามส่งรักษาตัวที่ รพ.หัวไทร อ.หัวไทร จ.นครศรีธรรมราช</p>
<p><persName>นายปรีดีอนันต์</persName> แถลงว่า ไม่มีเหตุการณ์ดังกล่าวเกิดขึ้นในสถานพินิจฯ ตามที่เป็นข่าว โดยเด็กชายคนดังกล่าวเป็นโรคผิวหนังอย่างรุนแรง คือ เป็นกลากเกลื้อนจำนวนมาก เป็นลบริเวณกว้างบริเวณอวัยวะเพศและขาหนีบทั้ง 2 ข้าง ทางสถานพินิจฯ จึงจำเป็นต้องใช้ยาซีม่าโลชั่นทารักษาโรคกลากเกลื้อนในเบื้องต้น เพื่อดูแลในความสะอาดของเนื้อตัวและเสื้อผ้า ก่อนที่จะไปอยู่ร่วมกับเพื่อนๆ คนอื่น และต้องรักษาเป็นระยะๆ เพื่อให้หายขาด</p>
<p>"คืนวันเกิดเหตุเป็นช่วงค่ำวันที่ 11 ม.ค. จากการสอบถามเพื่อนๆที่อาศัยอยู่ในเรือนนอนเดียวกันทราบว่า เด็กชายคนดังกล่าวมีอาการคันที่บริเวณอวัยวะเพศมาก จึงใช้เศษพลาสติกจากปลอกปากกามาขูดเกาอย่างรุนแรงจนเป็นแผลถลอก เลือดไหลซึมออกมา จากนั้นได้ใช้ยาซีม่าโลชั่นราดไปที่บริเวณอวัยวะเพศ จนเกิดปวดแสบปวดร้อน อวัยวะเพศบวมเป่ง มีลักษณะคล้ายแผลไหม้เกรียม ต้องนอนร้องเจ็บปวดทั้งคืน จนกระทั่งรุ่งเช้าทางเจ้าหน้าที่ก็รีบนำส่งรักษาตัวที่ศูนย์อนามัยที่ 11 นครศรีธรรมราช ซึ่งอยู่ใกล้ๆ กับสถานพินิจฯ จนอาการดีขึ้นจึงส่งรักษาตัวต่อไปที่ รพ.หัวไทร." <persName>นายปรีดีอนันต์</persName> แถลง</p></body>
</news>
