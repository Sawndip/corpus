<teiHeader>
<fileDesc>
<titleStmt>
  <title>"โจรใต้"วางกับระเบิด ชาวบ้านเหยียบขาขาด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=201598  </bibl>
</sourceDesc>
</fileDesc>
</teiHeader>
<news>
<headline>"โจรใต้"วางกับระเบิด ชาวบ้านเหยียบขาขาด</headline>
<lead>"โจรใต้"วางกับระเบิด ชาว บ้านเหยียบขาขาด รับเคราะห์แทนจนท. "<persName>ป๊อก</persName>"เตือนกำลังพล ใช้"จี ที200"ต้องระวัง</lead>
<neck></neck>
<body><p>เมื่อเวลา 8.50 น. วันที่ 1 มีนาคม <persName>ร.ต.ท.ธงชัย ภุกกาพันธ์</persName> ร้อยเวร สภ.ตากใบ จ.นราธิวาส รับแจ้งมีเหตุชาวบ้านเหยียบกับระเบิดได้รับบาดเจ็บสาหัส บริเวณประตูทางเข้าสวนยางพารา ซึ่งตั้งอยู่ริมถนนบ้านบอฆอ ม.2 ต.โฆษิต อ.ตากใบ จึงนำกำลังไปตรวจสอบที่เกิดเหตุ พบว่า บริเวณประตูทางเข้าสวนยางพาราซึ่งมีร่องรอยต้นยางพารา ถูกของมีคมฟันที่บริเวณลำต้นได้รับความเสียหายจำนวนกว่า 100 ต้น และมีหลุม ลึก 1.50 เมตร กว้าง 2 เมตร และมีเศษซากชิ้นส่วนเนื้อของชาวบ้าน และเศษสะเก็ดระเบิดแสวงเครื่องที่คนร้ายประกอบใส่ไว้ในหม้อแกงอลูมิเนียม หนัก 8 ก.ก. จุดชนวนด้วยระบบเท้าเหยียบ ตกกระจายเกลื่อนพงหญ้ารกทึบทั่วบริเวณ รวมทั้งกองเลือดจำนวนหนึ่งตกอยู่ ส่วนผู้ได้รับบาดเจ็บมีพลเมืองดีนำตัวส่งรักษาโรงพยาบาลตากใบไปก่อนหน้าแล้ว เจ้าหน้าที่จึงได้เก็บรวบรวมหลักฐานในที่เกิดเหตุ</p>
<p>ต่อมา เจ้าหน้าที่จึงได้เดินทางไปดูอาการผู้บาดเจ็บที่โรงพยาบาล ทราบชื่อคือ <persName>นายสุชิน คงแสง</persName> อายุ 46 ปี อยู่บ้านเลขที่ 84/ 1 ม.2 ต.โฆษิต อ.ตากใบ จ.นราธิวาส ซึ่งอยู่ในสภาพขาซ้ายขาดและขาขวามีหนังหุ้มกระดูกห้อยรุ่งลิ้ง อาการสาหัส เมื่อแพทย์ทำการปฐมพยาบาลในเบื้องต้นแล้วเสร็จ ได้ส่งตัวรักษาต่อยังโรงพยาบาลนราธิวาสราชนครินทร์</p>
<p>จาก การสอบสวนทราบว่า ช่วงก่อนหน้านี้ได้มีคนร้ายไม่ทราบจำนวนลอบนำของมีคมเข้าไปตัดต้นยางพารา ซึ่งเป็นสวนของ<persName>นายคง แดงสุวรรณ</persName> อายุ 80 ปี แต่เจ้าของไม่ได้เข้าแจ้งความ แต่ได้ว่าจ้าง<persName>นายสุชิน</persName> ผู้บาดเจ็บ เข้าไปทำการซ่อมแซมรั้วบริเวณประตูทางเข้าให้มีความหนาแน่นและมั่นคง เพื่อป้องกันมิให้คนร้ายเข้าไปตัดต้นยางพาราซ้ำ และในระหว่างที่<persName>นายสุชิน</persName> ผู้บาดเจ็บกำลังเดินเข้าไปเพื่อซ่อมแซมรั้วนั้น <persName>นายสุชิน</persName> ได้เหยียบกับระเบิดของคนร้ายที่ลอบนำไปฝังไว้ เพื่อดักสังหารเจ้าหน้าที่ขณะเข้าตรวจสอบเหตุตัดต้นยางพารา จนเกิดระเบิดขึ้นเสียงดังสนั่นหวั่นไหว จน<persName>นายสุชิน</persName>ขาได้รับบาดเจ็บดังกล่าว</p>
<p>ส่วนสาเหตุเจ้าหน้าที่เชื่อว่าเป็นฝีมือการกระทำของกลุ่มผู้ไม่หวังดี เพื่อดักสังหารเจ้าหน้าที่ขณะเข้าตรวจสอบจุดเกิดเหตุ แต่เจ้าของไม่ได้เข้าแจ้งความ จน<persName>นายสุชิน</persName>มารับเคราะห์ดังกล่าว</p>
<p>วัน เดียวกัน <persName>พล.อ. อนุพงษ์ เผ่าจินดา</persName> ผบ.ทบ. กล่าวถึงกรณีที่ <persName>คุณหญิงกัลยา โสภณพานิช</persName> รมว.วิทยาศาสตร์และเทคโนโลยีเดินทางลงไปทำความเข้าใจกับ เจ้าหน้าที่ทหารในพื้นที่ภาคใต้ถึงการใช้เครื่องตรวจวัตถุระเบิด จีที200ว่า เป็นไปตามแนวทางที่ <persName>นายอภิสิทธิ์ เวชชาชีวะ</persName> นายกรัฐมนตรี ให้แนวทางไว้ เมื่อนายกฯ สรุปว่า ผลทดสอบทางวิทยาศาตร์ออกมาอย่างหนึ่ง จึงให้ทางกระทรวงวิทยาศาตร์และเทคโนโลยีไปชี้แจงกับผู้ปฎิบัติว่า ถ้าจะใช้ต้องไม่ให้เกิดผลกระทบด้านสิทธิมนุษยชน และผู้ใช้ต้องรับผิดชอบตนเองด้วยเพราะมีโอกาสที่จะเกิดความผิดพลาด ซึ่งจะเป็นอันตรายต่อตัวเอง ทั้งนี้ตนได้แจ้งเตือนไปยังผู้ปฎิบัติแล้ว อย่างไรก็ตามทางกองทัพบกได้สั่งให้ปฎิบัติตามที่นายกฯพูด และยังเก็บสถิติข้อมูลต่างๆ ให้เจ้าหน้าที่เปรียบเทียบ ซึ่งเมื่อวันที่ 28 กุมภาพันธ์ ที่ผ่านมา ตนได้ถามไปยังกองทัพภาคที่ 4 ส่วนหน้าว่า มีอะไรที่เขาเตือนมาก็ต้องปฎิบัติตามและระมัดระวังเพิ่มขึ้น</p>
<p>ด้าน <persName>พล.ต.ท.พีระ พุ่มพิเชษฐ์</persName> ผู้บัญชาการศูนย์ปฎิบัติการตำรวจชายแดนภาคใต้ ส่วนหน้า (ผบช.ศปก.ตร.ส่วนหน้า) เปิดเผยว่า ได้สั่งการให้เจ้าหน้าที่ในพื้นที่จังหวัดชายแดนภาคใต้จัดกำลังเจ้าหน้าที่ เฝ้าระวังดูแลความปลอดภัยบริเวณธนาคารกรุงเทพสาขาต่างๆในพื้นที่อย่างเข้ม งวดตลอด 24 ชั่วโมง ตามมาตรการเฝ้าระวังป้องกันการลอบวางระเบิดธนาคารกรุงเทพทั่วประเทศเพื่อ ป้องกันการสร้าง สถานการณ์ทางการเมือง</p>
<p>แม้ ว่า ในพื้นที่จังหวัดชายแดนภาคใต้จะไม่มีการเคลื่อนไหวของกลุ่มทางการ เมืองเหมือนในภมิภาคอื่นๆ แต่เนื่องจากเป็นพื้นที่พิเศษที่เกิดเหตุการณ์ความไม่สงบ จึงทำให้หลายฝ่ายเป็นห่วงว่าจะมีการสร้างสถานการณ์ของกลุ่มผู้ไม่หวังดีที่ เกี่ยวข้องกับกลุ่มผู้ก่อเหตุความไม่สงบจะฉวยโอกาสนี้ก่อเหตุเพื่อสร้าง กระแสสังคมและสร้างสถานการณ์ความปั่นป่วนในพื้นที่จังหวัดชายแดนภาคใต้</p></body>
</news>
