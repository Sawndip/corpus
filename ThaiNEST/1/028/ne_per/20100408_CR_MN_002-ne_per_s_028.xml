<teiHeader>
<fileDesc>
<titleStmt>
  <title>ป่วนไม่เลิก ซิ่ง จยย.ยิงเอ็ม 79-16 ถล่มทีพีไอทาวเวอร์ โชคดีไม่ระเบิด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-08 04:37:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048722  </bibl>
</sourceDesc>
</fileDesc>
</teiHeader>
<news>
<headline>ป่วนไม่เลิก ซิ่ง จยย.ยิงเอ็ม 79-16 ถล่มทีพีไอทาวเวอร์ โชคดีไม่ระเบิด</headline>
<lead>สองคนร้ายซิ่ง จยย.ยิงเอ็ม 16 กับ เอ็ม 79 ถล่มทีพีไอทาวเวอร์อีก หลังถล่มพรรคการเมืองใหม่เพียงแค่ 1 ชั่วโมง โชคดีที่หัวกระสุนเอ็ม 79 ไม่ระเบิด เลยไม่มีใครได้รับบาดเจ็บหรือมีทรัพย์สินเสียหาย เผยรูปพรรณคนร้าย-จยย.แบบเดียวกันกับชุดที่ถล่มพรรคการเมืองใหม่</lead>
<neck></neck>
<body><p>เมื่อเวลา 01.30 น.วันนี้ (8 เม.ย.) <persName>ร.ต.ท.จักรพันธุ์ เหมือนแก้ว</persName> พนักงานสอบสวน (สบ 1) สน.ทุ่งมหาเมฆ รับแจ้งมีเหตุคนร้ายใช้เครื่องยิงลูกระเบิดชนิดเอ็ม 79 เข้าใส่อาคารทีพีไอ ทาวเวอร์ ถนนนราธิวาสราชนครินทร์ ตัดถนนจันทร์ แขวงทุ่งมหาเมฆ เขตสาทร กทม. จึงรายงานให้ผู้บังคับบัญชาทราบ แล้วรุดไปตรวจสอบที่เกิดเหตุพร้อม <persName>พล.ต.ต.อนุชัย เล็กบำรุง</persName> ผบก.น.5 <persName>พ.ต.ท.วิทวัฒน์ ชินคำ</persName> รอง ผกก.ปป.สน.ทุ่งมหาเมฆ เจ้าหน้าที่ฝ่ายสืบสวน สน.ทุ่งมหาเมฆ กองพิสูจน์หลักฐาน และหน่วยเก็บกู้วัตถุระเบิด บก.ตปพ.บช.น.</p>
<p>ที่เกิดเหตุอยู่บริเวณสี่แยกไฟแดงดังกล่าว ห่างจากตึกทีพีไอทาวเวอร์ประมาณ 10 เมตร เจ้าหน้าที่พบปลอกระสุนปืนเอ็ม 16 ตกอยู่ที่ขอบทางจำนวน 1 ปลอก ห่างกันประมาณ 5 เมตรพบหัวกระสุนเอ็ม 79 จำนวน 1 หัวตกอยู่ พร้อมปลอก 1 ปลอก จึงเก็บรวบรวมหลักฐานที่พบไว้เป็นหลักฐาน</p>
<p><persName>พล.ต.ต.อนุชัย</persName> เปิดเผยว่า จากการสอบสวนรปภ.ของอาคารทีพีไอทาวเวอร์ ให้การว่า ก่อนเกิดเหตุเวลาประมาณ 01.30 น.ที่ผ่านมา มีคนร้ายเป็นชายวัยรุ่น 2 คน แต่งกายชุดสีดำ สวมหมวกไหมพรมทั้งคู่ ขับขี่รถจักรยานยนต์ยี่ห้อฮอนด้า เวฟ สีเข้ม ไม่แน่ใจว่าสีดำหรือสีน้ำเงินผ่านมาบริเวณหน้าตึก จากนั้นก็ใช้อาวุธปืนเอ็ม 16 ยิงใส่ตึกทีพีไอจำนวน 2 นัด แต่กระสุนด้าน นัดสุดท้ายยิงได้ จกนั้นก็ใช้เครื่องยิงลูกระเบิดเอ็ม 79 ใส่อาคารซ้ำอีกครั้ง แต่หัวกระสุนไม่ระเบิด จึงทำให้ไม่มีใครได้รับบาดเจ็บและไม่มีทรัพย์สินเสียหายแตอย่างใด</p>
<p><persName>พล.ต.ต.อนุชัย</persName>กล่าวต่อว่า ขณะนี้ได้สั่งการให้เจ้าหน้าที่ฝ่ายสืบสวนลงพื้นที่ตระเวนหาพยานบุคคลและภาพ จากกล้องวงจรปิดบริเวณใกล้เคียงทั้งหมดเท่าที่จะหาได้ มาใช้เป็นแนวทางในการติดตามจับคนร้าย ทั้งนี้ ทราบแล้วว่าก่อนหน้าจะเกิเดเหตุการคนร้ายยิงเอ็ม 79 และเอ็ม 16 ใส่ที่อาคารทีพีไอนั้นก็เพิ่งเกิดเหตุคนร้ายใช้อาวุธปืนชนิดเดียวกันยิงใส่ ที่ทำการพรรคการเมืองใหม่ แต่จะเป็นคนร้ายชุดเดียวกันหรือไม่นั้น ต้องประสานขอรายละเอียดกับท้องที่เกิดเหตุเสียก่อน</p></body>
</news>
