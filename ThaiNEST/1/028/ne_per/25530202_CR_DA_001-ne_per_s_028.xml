<teiHeader>
<fileDesc>
<titleStmt>
  <title>'ปทีป'แจงเร่งดูคดี'สมคิด'ถูกฟ้อง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-02 22:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46411  </bibl>
</sourceDesc>
</fileDesc>
</teiHeader>
<news>
<headline>'<persName>ปทีป</persName>'แจงเร่งดูคดี'<persName>สมคิด</persName>'ถูกฟ้อง</headline>
<lead>เผยที่ล่าช้าเพราะกองวินัยต้องหาข้อมูลสำคัญบางส่วนมาประกอบการพิจารณา กันข้อมูลขัดแย้ง</lead>
<neck></neck>
<body><p>วันนี้( 2 ก.พ.) ที่สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร. กล่าวถึงความคืบหน้าการดำเนินการทางวินัยกับ <persName>พล.ต.ท.สมคิด บุญถนอม</persName> ผบช.ภ.5  ซึ่งถูกศาลสั่งฟ้องในคดีอุ้มฆ่า<persName>นายอัลลูไวรี่</persName> นักธุรกิจชาวซาอุดิอาระเบียว่า เรื่องนี้ยืนยันว่าไม่ได้ปล่อยปละละเลย ล่าสุด <persName>พล.ต.ท.สมคิด</persName> ได้มารายงานตัวต้องคดีกับกองวินัยแล้ว และกองวินัยอยู่ระหว่างการประมวลเรื่องและการสอบสวนให้รอบคอบ โดยพบว่าที่ล่าช้าเพราะกองวินัยต้องหาข้อมูลสำคัญบางส่วน ซึ่งกองคดีและกองวินัยต้องค้นหามาประกอบการพิจารณา โดยเป็นข้อมูลที่ได้ดำเนินการไปแล้วเมื่อ 20ปีที่ผ่านมา ซึ่งเป็นช่วงที่ทางวินัยได้ดำเนินไปแล้ว ก็เอามาประกอบกันเพื่อไม่ให้ข้อมูลขัดแย้งกัน</p>
<p>ผู้สื่อข่าวรายงานว่า <persName>พล.ต.ต.สุรพล  แก้วขาว</persName> ผบก.วน. ได้มีหนังสือที่ วน. 0006.2/48 ลงวันที่ 19 ม.ค. 2553 เสนอ <persName>พล.ต.อ.ปทีป</persName>  เรื่องที่ รรท.ผบ.ตร.สอบถามการดำเนินคดีทางวินัยต่อ <persName>พล.ต.ท.สมคิด</persName> โดยบก.วน. เรียนว่า จากการตรวจสอบเอกสารปรากฎว่า บก.วน. ไม่มีเอกสารเกี่ยวกับเรื่องดังกล่าวดังนั้นเพื่อให้เกิดความชัดเจนและเป็นธรรมของทุกฝ่าย วน.เห็นควรเสนอให้ รรท.ผบ.ตร.พิจารณาสั่งการตามที่ บก.วน.เสนอ ลงวันที่ 19 ม.ค.53 ทั้งนี้<persName>พล.ต.อ.ปทีป</persName> ได้เตรียมตั้งคณะทำงานเพื่อพิจารณาในเรื่องนี้ ประกอบด้วย ประธานคณะทำงาน <persName>พล.ต.ท.ถวิล  สุรเชษฐพงศ์</persName> จตร. สบ8 <persName>พล.ต.ต.วิบูลย์ ปรองดอง</persName> รองผบช.ก.ตร. เพื่อนร่วมรุ่น<persName>พล.ต.ท.สมคิด</persName> <persName>พ.ต.อ.ทรงพล รัตนชัย</persName> รองผบก.อก.บช.น. <persName>พ.ต.อ.ชัยพร วรรณประภา</persName> รองผบก.วน. <persName>พ.ต.ท.สามารถ อยู่เจริญ</persName>  รองผกก.ฝ่ายตรวจสอบ 3 กองคดีอาญา บก.วน.</p></body>
</news>
