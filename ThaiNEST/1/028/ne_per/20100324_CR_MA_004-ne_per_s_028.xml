<teiHeader>
<fileDesc>
<titleStmt>
  <title>บช.น.ระบุ"ส.ต.ต.บัณฑิต"ผู้ต้องหาคดียิงอาร์พีจี กห. ถูกไล่ออกแล้ว หลังต้องคดีไม้เถื่อน-อาวุธสงคราม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-24 15:54:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269410100&catid=17  </bibl>
</sourceDesc>
</fileDesc>
</teiHeader>
<news>
<headline>บช.น.ระบุ"<persName>ส.ต.ต.บัณฑิต</persName>"ผู้ต้องหาคดียิงอาร์พีจี กห. ถูกไล่ออกแล้ว หลังต้องคดีไม้เถื่อน-อาวุธสงคราม</headline>
<lead></lead>
<neck></neck>
<body><p><persName>พล.ต.ต.ปิยะ อุทาโย</persName> โฆษก บช.น. กล่าวเมื่อวันที่ 24 มีนาคม ถึงกรณีที่ตำรวจจับกุม <persName>จ.ส.ต.อนันต์ จันทร์พ่วง</persName> ผบ.หมู่ ป. สภ.ดำเนินสะดวก จ.ราชบุรี พกอาวุธปืนเข้าไปในพื้นที่ชุมนุม โฆษก บช.น.กล่าวว่า พบว่า <persName>จ.ส.ต.อนันต์</persName> ออกจากจุดที่รักษาการเวลา 22.00 น. และไปทานข้าวใกล้จุดชุมนุม ด้านหลังกองสลาก และอาวุธปืนลั่นจึงถูกดำเนินคดีข้อหาพกพาอาวุธปืนไปในเมือง หมู่บ้าน หรือทางสาธารณะโดยไม่มีเหตุอันควร, ยิงปืนซึ่งใช้ดินระเบิดในเมือง หมู่บ้าน โดยไม่มีเหตุอันควร โดยส่งดำเนินคดีที่ สน.ชนะสงคราม ซึ่ง <persName>พล.ต.ท.พงษ์สันต์ เจียมอ่อน</persName> ผบช.ภ.7 สั่งให้ดำเนินคดีทั้งอาญาและวินัยโดยเด็ดขาดเรื่องการฝ่าฝืนคำสั่ง และผู้บังคับบัญชาที่นำกำลังมาไม่ว่าระดับ รอง ผบก. รอง ผกก. สว. ต้องรับผิดชอบที่ไม่กวดขัน โดยเป็นตำรวจที่มา ปจ. แต่ไปปฏิบัติหน้าที่นอกการชุมนุม</p>
<p>เมื่อถามถึงความคืบหน้าการติดตามตัว <persName>ส.ต.ต.บัณฑิต สิทธิทุม</persName> ตำรวจนอกราชการ ผู้ต้องหาคดีระเบิดที่กระทรวงกลาโหม โฆษก บช.น.กล่าวว่า ตรวจสอบกับ บช.ภ.2 ถูกดำเนินคดีตั้งแต่ปี 2538 ที่วังน้ำเย็น เรื่องขนไม้เถื่อนและอาวุธสงคราม ปี 2544 ถูกไล่ออกจากราชการ ขณะนี้ไม่ใช้ ส.ต.ต.แล้ว เพราะถูกไล่ออกต้องถอดยศเป็น <persName>นายบัณฑิต</persName>  ส่วนอีกคนยังไม่ทราบรายละเอียด หากประชาชนมีเบาะแสแจ้ง 191 หรือ1555 โดย 191 ปกติมีผู้โทรแจ้งประมาณ 17,000 ครั้งต่อวัน ซึ่งตอนนี้เพิ่มเป็น 2 เท่า ซึ่งส่วนใหญ่ตรวจสอบเรื่องการจราจรที่ติดขัด แต่หากสอบถามเส้นทางขอให้ติดต่อหมายเลข 1197 แทน</p></body>
</news>
