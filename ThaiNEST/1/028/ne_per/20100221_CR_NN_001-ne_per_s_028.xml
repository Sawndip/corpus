<teiHeader>
<fileDesc>
<titleStmt>
  <title>มือมืดรวมตัวไล่ล่า ยิงถล่มเด็กแว้น ล้มคว่ำเจ็บสาหัส5 ฉุนปิดถนนแข่งรถ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200358  </bibl>
</sourceDesc>
</fileDesc>
</teiHeader>
<news>
<headline>มือมืดรวมตัวไล่ล่า ยิงถล่มเด็กแว้น ล้มคว่ำเจ็บสาหัส5 ฉุนปิดถนนแข่งรถ</headline>
<lead></lead>
<neck></neck>
<body><p>เมื่อเวลา 01.00 น. วันที่ 20 กุมภาพันธ์ <persName>พ.ต.ท.ดำรงค์ อ้วนสูงเนิน</persName> สวป.สภ.สัตหีบ จ.ชลบุรี ได้รับแจ้งจากมีชายวัยรุ่นถูกอาวุธปืนไม่ทราบขนาดกระหน่ำยิงได้รับบาดเจ็บ จำนวนหลายราย เหตุเกิดบริเวณทางโค้งหลักกิโลเมตรที่ 6 ม.7ถนนสุขุมวิท อ.สัตหีบ จ.ชลบุรี หลังรับแจ้งจึงนำกำลังรีบรุดไปตรวจสอบยังที่เกิดเหตุ พบว่าเจ้าหน้าที่หน่วยกู้ภัยมูลนิธิสว่างโรจนธรรมสถานได้ช่วยกันนำตัวผู้บาด เจ็บส่งรักษาตัวที่ห้องฉุกเฉิน โรงพยาบาล<persName>สมเด็จพระนางเจ้าสิริกิติ์</persName> กรมแพทย์ทหารเรือ ไปก่อนหน้านี้แล้ว</p>
<p>ต่อมาเจ้าหน้าที่ไปยัง โรงพยาบาล<persName>สมเด็จพระนางเจ้าสิริกิติ์</persName> กรมแพทย์ทหารเรือ พบแพทย์กำลังช่วยชีวิตผู้ได้รับบาดเจ็บทั้ง 5 รายทราบชื่อต่อมา คือ 1.<persName>นายประพันธ์ อุดมอารยะ</persName> หรือ <persName>เข้</persName> อายุ 18 ปี ถูกยิงด้วยอาวุธปืนไม่ทราบขนาดฝังในกลางหลัง จำนวน 1 นัด 2.<persName>น.ส.วันทนา แซ่หลิม</persName> หรือ<persName>กุ้ง</persName> อายุ 20 ปี ถูกยิงเข้าที่แขน จำนวน 2 นัด 3.<persName>นายโอภาส ยังสุข</persName> หรือ<persName>อาร์ท</persName> อายุ 19 ปี ถูกยิงกระสุนฝังที่เอว จำนวน 1 นัด 4.<persName>นายเก่ง</persName> (นามสมมุติ) อายุ 15 ปี ถูกยิงจำนวน 2 นัด กระสุนถูกแขน จำนวน 1 นัด และถูกบริเวณหน้าอกซ้ายทะลุชายโครง 1 นัด และ 5.<persName>นายบอย</persName> อายุ 19 ปี (ไม่ทราบชื่อจริง) ถูกยิง 2 นัด กระสุนถูกนน้าอกซ้าย 1 นัด และหน้าอกขวาอีก จำนวน 1 นัด</p>
<p>สอบสวน <persName>นายเทพนิมิต ขุนแก้ว</persName> เพื่อนผู้ที่ได้รับบาดเจ็บ ให้การว่า ก่อนเกิดเหตุตนและเพื่อนขี่รถจักรยานยนต์บนถนนสุขุมวิทย ประมาณ 20 คน เมื่อมาถึงบริเวณทางโค้งเขาหมอน ได้สังเกตเห็นว่ารถกระบะ ยี่ห้อโตโยต้า รุ่นไมนี้เอ๊กซ์ แค๊ป สีขาว โหลดเตี้ย ไม่ติดป้ายทะเบียน มีคนนั่งมาที่กระบะหลังประมาณ 6 คน เก๋งยี่ห้อฮอนด้า รุ่นแจ๊ส สีบอร์น ไม่ติดป้ายทะเบียน 1 คัน และรถจักรยานยนต์ ยีห้อฮอนด้า รุ่นเวฟ 125 สีขาว-ดำ อีก 1 คัน ตามประกบ</p>
<p>จากนั้นทั้งหมด ใช้อาวุธปืนไม่ทราบขนาดกระหน่ำยิงเข้ามาที่กลุ่มของตนจนต้องหนีกันไป แต่คนร้ายไล่ยิงตามไปถึงทางแยกไฟแดงสนามกอล์ฟพลูตาหลวง พวกตนต้องหนีไปตามเส้นทางต่างๆ ส่วนพวกที่ถูกยิงต้องตะเกียดตะกายหนีให้พ้น เพราะเกรงว่าจะถูกคนคันอื่นขับมาทับ และอาจถูกตามยิงจนเสียชีวิตได้</p>
<p>ด้าน<persName>พ.ต.ท.ดำรงค์ อ้วนสูงเนิน</persName> สวป.สภ.สัตหีบ กล่าวว่า ปัญหาเรื่องวัยรุ่นขณะนี้เริ่มทวีความรุนแรงมากขึ้นทุกวัน เพราะแก๊งเด็กแวนซ์ และสก๊อยมักก่อความรำคาญให้กับผู้ใช้ถนนหลวง จนทำให้มีคนไม่พอใจเมื่อเห็นว่ามีการรวมตัวแก๊งจักรยานยนต์เมื่อใดก็จะ ติดตามไล่ล่า ซึ่งครั้งนี้นับว่ารุนแรงที่สุดไล่กระหน่ำยิงด้วยอาวุธปืนชนิดต่าง ๆ ประมาณ 40 นัด ขณะนี้ทราบเบาะแสแล้วว่าน่าจะเป็นกลุ่มวัยรุ่นเขตตำบลนาจอมเทียนที่ไล่ยิง เพราะมีเรื่องไม่พอใจกับกลุ่มจักรยานยนต์ซิ่งมาก่อน คาดว่าถ้าวัยรุ่นไม่ยอมเลิกรวมกลุ่ม รวมแก๊งกันก็จะมีปัญหาตามมาอีกแน่นอน</p></body>
</news>
