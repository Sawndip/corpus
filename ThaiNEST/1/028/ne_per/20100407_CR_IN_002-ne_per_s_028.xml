<teiHeader>
<fileDesc>
<titleStmt>
  <title>ตร.หาเบาะแสบึ้มปชป.ไม่เรียกเสธ.แดงถาม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-07 09:52:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219955  </bibl>
</sourceDesc>
</fileDesc>
</teiHeader>
<news>
<headline>ตร.หาเบาะแสบึ้มปชป.ไม่เรียก<persName>เสธ.แดง</persName>ถาม</headline>
<lead>ตำรวจ ไม่เรียก <persName>เสธ.แดง</persName> ถามเหตุ บึ้ม พรรคประชาธิปัตย์ ชี้ ไม่มีประโยชน์ พร้อมระดมทีมสืบหาเบาะแสเพิ่ม</lead>
<neck></neck>
<body><p><persName>พล.ต.ต.สาโรจน์ พรหมเจริญ</persName> ผู้บังคับการตำรวจนครบาล 2 เปิดเผยความคืบหน้า เหตุคนร้ายลอบยิงระเบิด M 79 ใส่ที่ทำการพรรคประชาธิปัตย์ วานนี้ว่า ขณะนี้ ยังไม่มีเบาะแสเพิ่มเติม ซึ่งชุดสืบสวนได้ร่วมกับ กองพิสูจน์หลักฐาน
ตรวจสอบแกะรอยหาเบาะแสคนร้าย ส่วนกรณีที่ <persName>พล.ต. ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก อยู่ใกล้เคียงกับจุดที่เกิดเหตุว่า จากการตรวจสอบ เชื่อว่า ไม่มีส่วนเกี่ยวข้องกัน เพราะขณะเกิดเหตุ ก็มีคนสัญจรผ่านไปมาหลายคน ไม่ใช่เฉพาะ <persName>เสธ.แดง</persName> และเจ้าหน้าที่ คงไม่เรียกตัวมาสอบถาม ในฐานะพยาน หรือ ผู้ใกล้เคียงจุดเกิดเหตุ เพราะเห็นว่าไม่มีประโยชน์อะไร ซึ่งหลังจากเกิดเหตุระเบิดหลายพื้นที่ใน กทม. ผู้บัญชาการตำรวจนครบาล ก็ได้กำชับทุกพื้นที่ ให้เฝ้าระวังอย่างเข้มงวด พร้อมกำชับให้ ผู้บังคับบัญชาระดับสูง คอยบัญชาการทุกเหตุการณ์</p>
<p>อย่างไรก็ตาม ผู้บังคับการตำรวจนครบาล 2 ยังกล่าวถึง เหตุระเบิด ป้อมตำรวจ ใกล้ห้างโลตัส นวมินทร์ ว่า เหตุดังกล่าว เชื่อว่า ไม่เกี่ยวข้องกับการสร้างสถานการณ์ป่วน แต่มาจากความขัดแย้งส่วนบุคคล ซึ่งมีหลายฝ่าย ทั้งทางธุรกิจ รวมทั้ง หน่วยกู้ภัยต่างๆ ที่เคยมีเรื่องบาดหมางกันก็เป็นได้</p></body>
</news>
