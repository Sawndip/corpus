<teiHeader>
<fileDesc>
<titleStmt>
  <title>เจ้าวัดสั่งทุบขุนแผนโคโยตี้ ห้ามอาจารย์อึ่งปลุกเสกวัตถุ!ลักษณะพิลึก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 07:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58363  </bibl>
</sourceDesc>
</fileDesc>
</teiHeader>
<news>
<headline>เจ้าวัดสั่งทุบขุนแผนโคโยตี้ ห้ามอาจารย์อึ่งปลุกเสกวัตถุ!ลักษณะพิลึก</headline>
<lead>“ขุนแผนโคโยตี้” เจ้าอาวาสวัดเซิงหวายสั่งสั่งทำลายแล้ว พร้อมห้าม “<persName>พระอาจารย์อึ่ง</persName>” ปลุกเสกวัตถุลักษณะดังกล่าวอีก หากไม่เชื่อฟังเจอมาตรการขั้นเด็ดขาดขับออกจากวัดหรืออาจถึงขั้นให้สึก เปรยไม่ได้ห้ามปลุกเสกแต่ต้องตรวจสอบความเหมาะสมก่อน ตร. พระเผยเกิดจากความผิดพลาดลูกศิษย์นำมาให้ทำพิธีโดยที่ไม่ได้แกะกล่องออกมา ดู</lead>
<neck></neck>
<body><p>กรณีวัดเวตวันธรรมาวาส หรือวัดเซิงหวาย ย่านบางซื่อ กรุงเทพฯ จัดทำวัตถุเลียนแบบพระขายให้คนหลงเชื่อเรียกว่า   “ขุนแผนโคโยตี้” ที่มีรูปทรงเหมือนพระ ขุนแผน ด้านหลังมีรูปผู้หญิงโป๊เปลือย ยืนใส่กางเกงชั้นในจีสตริงหันหลัง เกาะปลัดขิก ขายให้ประชาชนอันละ 500 บาท จนถูก วิพากษ์วิจารณ์อย่างหนัก ล่าสุดกลุ่มผู้จัดสร้างได้ออกมาขอโทษ และรับผิดแทนวัด และพระที่ทำการปลุกเสกตามที่ได้เสนอไปแล้วนั้น ความคืบหน้าเกี่ยวกับเรื่องนี้ วันที่ 5 เม.ย. <persName>พระรัตนเมธี วัดแก้วฟ้าจุฬามณี</persName> เจ้าคณะเขตบางซื่อ ในฐานะหัวหน้าพระ   วินยาธิการ หรือตำรวจพระในเขตกรุงเทพฯ กล่าวว่า หลังจากที่ได้มีการตรวจสอบข้อเท็จจริงจาก<persName>พระอาจารย์สุเทพ สุทธสีโล</persName> หรือ  “<persName>พระอาจารย์อึ่ง</persName>” ซึ่งเป็นผู้ทำการปลุกเสก ทราบว่ามีลูกศิษย์นำมาให้พระอาจารย์อึ่งทำการปลุกเสกให้ เพื่อที่จะนำไปมอบให้เพื่อนชาวฮ่องกง และสิงคโปร์</p>
<p>ตำรวจพระ กล่าวต่อว่า <persName>พระอาจารย์อึ่ง</persName>ก็ปลุกเสกให้โดยที่ไม่ได้แกะกล่องออกมาดู และเมื่อลูกศิษย์ถวายบางส่วนให้ท่าน เพื่อให้นำไปแจกชาวบ้าน ท่านจึงเปิดออกดู และเห็นว่าเป็นวัตถุมงคลที่มีความไม่เหมาะ สมจึงรีบมอบให้ชาวบ้านไป อย่างไรก็ตาม ได้กำชับผ่านทางเจ้าอาวาสวัดเซิงหวายไปแล้วว่าไม่ให้เกิดเหตุการณ์ในลักษณะ นี้ขึ้นมาอีก พร้อมทั้งกำชับไปยัง<persName>พระอาจารย์อึ่ง</persName>ด้วยว่าควรที่จะมีการตรวจสอบให้แน่นอน ก่อนที่จะไปทำการปลุกเสกให้ เพราะ<persName>พระอาจารย์อึ่ง</persName>ถือเป็นพระเกจิที่มีลูกศิษย์นับถือมากรูปหนึ่ง จึงทำให้มีลูกศิษย์นิยมนำวัตถุมงคลมาให้พระอาจารย์อึ่งปลุกเสกให้จำนวนมาก</p>
<p><persName>พระรัตนเมธี</persName> กล่าวอีกว่า ขณะเดียวกันทางเจ้าอาวาสวัดเซิงหวายได้สั่งให้ทำลาย “ขุนแผนโคโยตี้” ที่มีอยู่ในวัดทั้งหมดแล้ว ทั้งนี้หากพบว่า<persName>พระอาจารย์อึ่ง</persName>ยังมีการปลุก เสกวัตถุในลักษณะดังกล่าวอีก เจ้าอาวาสวัดเซิงหวาย คงต้องมีมาตรการขั้นเด็ดขาด โดยขับให้ออกจากวัด เพราะถือว่าไม่เชื่อฟังคำสั่งเจ้าอาวาส หรืออาจจะถึงขั้นให้สึก อย่างไรก็ตามไม่ได้สั่งห้าม<persName>พระอาจารย์อึ่ง</persName>ทำการปลุกเสกอีก ท่านยังคงรับกิจนิมนต์ปลุกเสกได้ แต่ต้องไม่ทำการปลุกเสกวัตถุที่ไม่มีความเหมาะสมแบบนี้อีก ก่อนการปลุกเสกท่านก็ควรที่จะต้องตรวจดูวัตถุที่ลูกศิษย์นำมาให้ปลุกเสกด้วย</p></body>
</news>
