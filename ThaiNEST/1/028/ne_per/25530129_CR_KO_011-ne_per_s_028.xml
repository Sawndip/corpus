<teiHeader>
<fileDesc>
<titleStmt>
  <title>บ.เอวิเอนำเข้าจีที200ยันเครื่องใช้งานได้ผลไม่ตุ๋น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100129/46505/%e0%b8%9a.%e0%b9%80%e0%b8%ad%e0%b8%a7%e0%b8%b4%e0%b9%80%e0%b8%ad%e0%b8%99%e0%b8%b3%e0%b9%80%e0%b8%82%e0%b9%89%e0%b8%b2%e0%b8%88%e0%b8%b5%e0%b8%97%e0%b8%b5200%e0%b8%a2%e0%b8%b1%e0%b8%99%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b9%83%e0%b8%8a%e0%b9%89%e0%b8%87%e0%b8%b2%e0%b8%99%e0%b9%84%e0%b8%94%e0%b9%89%e0%b8%9c%e0%b8%a5%e0%b9%84%e0%b8%a1%e0%b9%88%e0%b8%95%e0%b8%b8%e0%b9%8b%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>บ.เอวิเอนำเข้าจีที200ยันเครื่องใช้งานได้ผลไม่ตุ๋น</headline>
<lead>บริษัทเอวิเอ โต้เครื่อง GT 200 ทำงานได้ผล เพราะมีหน่วยงานราการหลายหน่วยสั่งซื้อเพิ่ม ลั่นไม่เคยตุ้มตุ๋น ทำงานโปร่งใสมีประวัติดีมาตลอด 17 ปี อ้างขายกองทัพแพงเพราะมีความบริการค่าบำรุงอื่นๆอีก</lead>
<neck></neck>
<body><p><persName>นายขจรศักดิ์ วัฒนางกูร</persName> ผู้อำนวยการบริษัท เอวิเอแซทคอม จำกัด บริษัทที่เป็นตัวแทนจัดจำหน่วยเครื่องตรวจระเบิดจีที 200 ในประเทศไทย เปิดเผยว่า บริษัทตนไม่ได้เป็นตัวแทนนำเข้าเครื่องบินกริฟเฟ่น แต่บริษัทที่นำเข้ามาคือบริษัท saab ส่วนบริษัทตนเป็นบริษัทที่สนับสนุนการสื่อสารทางอากาศเท่านั้น และจัดจำหน่ายเครื่องตรวจระเบิดจีที 200 โดยได้จำหน่ายให้กับหน่วยงานราชการหลายหน่วยงาน ซึ่งได้นำเข้ามาจำหน่ายเมื่อ 3 ปีที่แล้ว จากประเทศอังกฤษ โดยทุกหน่วยที่นำไปใช้ก็บอ กว่าทำงานได้ดี และไม่มีปัญหาร้องเรียนมาที่บริษัทของตน
 “ผมยืนยันว่าบริษัททำงานอย่าวโปร่งใสได้รับความเชื่อถือจากหน่วยงานราชการ เพราะบริษัทนี้ทำงานมา 17 ปี เราขายสินค้าที่มีคุณภาพ ไม่เคยมีประวัติที่ไม่ดีหรือไม่โปร่งใสหือไปตุ้มตุ๋นหลอกลวงตามที่สื่อตีความ โดยเฉพราะเครื่องจีที 200 ยืนยันว่าต้นทุนการผลิตไม่ใช่แค่ 1000 บาท ตามที่นักวิทยาศาสตร์พูดกัน แต่ที่มีราคาสูงเพราะกระบวนการผลิตมีค่าค้นคว้าวิจัย จึงมีต้นทุนการผลิตเพิ่มก็เป็นหลักการค้าขายที่ต้องมีกำไรบ้าง แต่ผมไม่ได้ค้ากำไรเกินควร เพราะที่ผ่านมาบริษัทมีผลประกอบการขาดทุนบ้างหรือมีกำไรก็แค่ 10 เปอร์เซนต์เท่านั้น บริษัทผมไม่โกงภาษีประชาชนแน่นอน “<persName>นายขจรศักดิ์</persName> กล่าว</p>
<p><persName>นายขจรศักดิ์</persName> กล่าวต่อว่า เครื่องมือนี้ยังมีเคยมีปัญหา และถือเป็นอุปกรณ์ที่สำคัญในการดูแลความปลอดภัยของชาติ ทรัพย์สินและประชาชน ซึ่งเวลาที่เครื่องใช้งานได้ผลก็ไม่มีข่าวออกมา แต่พอผิดพลาด 2-3 ครั้ง เลยเป็นข่าว เครื่องมืชิ้นนี้ได้ผ่านการทดสอบทางวิทยาศาสตร์และการปฏิบัติงานจริง และจากการใช้งานในประเทศไทยก็พบว่าทำงานมีประสิทธิภาพในการใช้งาน ไม่งั้นหน่วยงานต่างๆคงไม่สั่งเพิ่ม
 เมื่อถามว่าทำไมราคาถึงแตกต่างจากประเทศอังกฤษมาก เพราะจากประเทศอังกฤษมีราคา 200,000 บาท แต่มาขายให้กองทัพราคา 1,400,000 บาท <persName>นายขจรศักดิ์</persName> กล่าวว่า สินค้าชิ้นนี้ไม่ได้มีแค่อุปกรณ์เครื่องอย่างเดียว แต่มีค่าบริการค่าบำรุงอื่นๆ และสินค้าไม่ได้ทำขึ้นมาง่ายๆแต่มีองค์ประกอบทางเทคโนโลยีด้วยยืนยันว่าต้นทุนไม่ใช่ 1000 บาทแน่นอน บริษัทมีความมั่นคงน่าเชื่อถือ และกำลังจะขยายฐานทางธรุกิจ เรามีการร่วมทุนกับบริษัทต่างชาติ โดยเฉพาะการทำธุรกิจสนับสนุนการสื่อสารบนอากาศยานร่วมกับบริษัท saab ที่เป็นตัวแทยจัดจำหน่ายเครื่องบนกริฟเฟ่น อย่าไรก็ตาม<persName>นายขจรศักดิ์</persName> ปฏิเสธที่จะพูดถึงเรื่อที่ทางอังกฤษระบุว่าเครื่องมือชิ้นนี้ใช้งานไม่ได้
</p>
<p> ผู้สื่อข่าวรายงานว่า ภายหลังการสัมภาษณ์ <persName>นายขจรศักดิ์</persName> ได้กล่าวว่าจะนำผู้เชี่ยวชาญในเรื่องนี้มาชี้แจงกับผู้สื่อข่าวในช่วงบ่าย ซึ่งผู้สื่อขาวได้รอจนเวลา 13.30 น. ผู้สื่อข่าวได้ติดต่อไปหา<persName>นายขจรศักดิ์</persName>เพื่อจะได้สัมภาษณ์ผู้เชี่ยวชาญ แต่<persName>นายขจรศักดิ์</persName> บอกว่ายังไม่สามารถติดต่อได้คาดว่าจะอยู่ต่างจังหวัด หากติดต่อได้จะแจ้งให้ผู้สื่อข่าวทราบอีกครั้ง
 ผู้สื่อข่าวรายงานว่า สำหรับบริษัทเอวิเอ นี้ ตั้งอยู่ที่ 174/68-71 หมู่ 9 แขวงสีกัน เขตดอนเมือง กทม. อยู่ใกล้กับอนุสรณ์สถานกองทัพไทย โดยบริษัทนี้เป็นตึกแถว 5 ชั้น 4คูหา โดยชั้นล่างเป็นที่นั่งพักของแขก เป็นห้องสี่เหลี่ยมติดแอร์มีโซฟา 1 ตัว และโต๊ะ 1 ตัว ส่วนชั้น 2-4 เป็นสำนักงาน มีพนักงานจำนวนไม่มาก และมีการปิดป้ายห้ามคนภายนอกเข้าไปยังสำนักงาน ส่วนตึกแถวข้างๆก็เป็นไม่ค่อยมีคนอาศัยหรือมาเปิดบริษัทมากเท่าไหร่ หรือหากมีคนอาศัยก็อยู่กันเงียบๆ บางตึกก็เป็นตึกร้างไม่มีใครอยู่ อย่างไรก็ตามเมื่อไม่นานมานี้บริษัทเอวิเอ เพิ่งย้ายจากตึกเดิมที่เป็นตึกร้างมาอยู่ที่ตึกใหม่นี้ จึงไม่มีป้ายบริษัทติดด้านหน้า มีแต่ป้ายบริษัทเล็กๆติดอยู่ในตัวตึกก่อนทางเข้าห้องน้ำชั้นล่าง สำหรับผู้คนที่อยู่ตึกแถวข้างๆก็ไม่มีใครให้ความสนใจกับบริษัทนี้เท่าไหร่</p></body>
</news>
