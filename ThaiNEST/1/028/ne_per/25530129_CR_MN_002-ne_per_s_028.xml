<teiHeader>
<fileDesc>
<titleStmt>
  <title>ซิ่ง จยย.ส่งยาบ้า แต่ดันไม่สวมหมวกเลยโดนจับคาถนน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012793  </bibl>
</sourceDesc>
</fileDesc>
</teiHeader>
<news>
<headline>ซิ่ง จยย.ส่งยาบ้า แต่ดันไม่สวมหมวกเลยโดนจับคาถนน</headline>
<lead>นักเรียนช่างฝีมือทหาร พาแฟนสาวซ้อน จยย.ไปตามถนนวิภาวดีเพื่อเอายาบ้าไปส่งให้รุ่นพี่ แต่ดันไม่สวมหมวกกันน็อก ระหว่างทางเลยโดนตำรวจสน.วิภาวดี จับ แต่เจ้าตัวดันออกอาการมีพิรุธเลยโดนค้นตัวเจอยาบ้าเกือบ 200 เม็ด</lead>
<neck></neck>
<body><p>   เมื่อเวลา 18.00 น.วันนี้ (28 ม.ค.) ขณะที่ <persName>พ.ต.ท.สนอง แสงมณี</persName> สว.จร.สน.วิภาวดี <persName>ด.ต.มงคล ดวงสว่าง</persName> <persName>ด.ต.ณรงค์ มีอ่อน</persName> และ <persName>จ.ส.ต.เมืองมนต์ ผิวบาง</persName> ผบ.หมู่ จร.สน.วิภาวดี กำลังออกปฏิบัติหน้าที่อำนวยความสะดวกการจราจรบนถนนวิภาวดีรังสิตขาออก อยู่บริเวณหน้าสถานีดับเพลิงลาดยาว แขวงลาดยาว เขตจตุจักร พบ<persName>นายพัชระ หวังสิทธิโชค</persName> อายุ 18 ปี อยู่บ้านเลขที่ 83/5 หมู่ 6 ถนนงามวงศ์วาน แขวงทุ่งสองห้อง เขตหลักสี่ กับ <persName>น.ส.รุญาพร แซ่ลี้</persName> อายุ 19 ปี อยู่บ้านเลขที่ 130/116 หมู่ 8 ซอยเรวดี 28 ถนนติวานนท์ อ.เมือง จ.นนทบุรี ขับขี่รถจักรยานยนต์ยี่ห้อยามาฮ่า ฟีโน่ สีน้ำเงินขาว หมายเลขทะเบียน รพม-798 กทม.ผ่านมาโดยไม่สวมหมวกกันน็อก จึงเรียกให้หยุดรถทันที ระหว่างนั้น<persName>นายพัชระ</persName>ออกอาการมีพิรุธ เจ้าหน้าที่จึงขอตรวจค้นตามร่างกาย พบยาบ้าจำนวน 195 เม็ด ซุกซ่อนอยู่กระเป๋ากางเกง จึงยึดไว้เป็นของกลาง ก่อนควบคุมตัวทั้ง 2 คน มาสอบปากคำที่ สน.วิภาวดี</p>
<p> จากการสอบสวน <persName>นายพัชระ</persName>ให้การรับสารภาพว่าเป็นนักเรียนช่างฝีมือทหาร ภาคสมทบ ชั้นปีที่ปี 2 และเพิ่งไปรับยาบ้าของกลางมาจากเพื่อนสมัยเรียนมัธยมที่ย่านตลาดบองมาเช่ และกำลังจะเอาไปส่งให้รุ่นพี่ที่ชื่อ<persName>บอม</persName> ซึ่งเป็นนักเรียนชั้นปีที่ 3 สถาบันเดียวกัน โดยครั้งนี้ทำเป็นครั้งที่ 2 แล้ว ได้ค่าจ้างครั้งละ 1,000-2,000 บาท ส่วนแฟนสาวของตนนั้นไม่มีส่วนเกี่ยวข้องแต่อย่างใด</p>
<p>   เบื้องต้นเจ้าหน้าที่ยังไม่เชื่อในคำให้การจึงได้แจ้งข้อหาร่วมกันมียาเสพติดประเภท 1 (ยาบ้า) ไว้ในความครอบครองเพื่อจำหน่ายโดยผิดกฎหมายกับผู้ต้องหาทั้งสองคนไว้ก่อน พร้อมนำตัวส่งพนักงานสอบสวน สน.ประชาชื่น ดำเนินคดี และขยายผลจับกุมผู้ที่มีส่วนเกี่ยวข้องมาดำเนินคดีตามกฎหมายต่อไป </p></body>
</news>
