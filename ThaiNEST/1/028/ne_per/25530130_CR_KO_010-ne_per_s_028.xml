<teiHeader>
<fileDesc>
<titleStmt>
  <title>โผตำรวจนครบาล คลอดแล้ว 388 ตน.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-31 16:13:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209072  </bibl>
</sourceDesc>
</fileDesc>
</teiHeader>
<news>
<headline>จำคุก1เดือนแม่ลูกอ่อนโมยของห้างดัง</headline>
<lead>:ศาลพิพากษาจำคุก 2 เดือน ปรับ 4,000 บาท แม่ลูกอ่อนอุ้มลูกวัย 10 เดือน ขโมยของห้างดัง รับสารภาพลดโทษกึ่งหนึ่ง เหลือปรับ 2,000 บาท จำคุก 1 เดือน โดยโทษจำคุกให้รอลงอาญา 2 ปี</lead>
<neck></neck>
<body><p>(30ม.ค.) ที่ศาลแขวงพระนครเหนือ ศาลอ่านคำพิพากษาคดีหมายเลขดำ ว.1010/2553 ที่พนักงานอัยการฝ่ายคดีพิเศษ ศาลแขวง 1 เป็นโจทก์ฟ้อง <persName>น.ส.เมธีกานต์ พจนธารี</persName> อายุ 25 ปี อยู่บ้านเลขที่ 43 ซอยสุกัญญากิจ ถนนริมคลองประปา แขวงและเขตบางซื่อ กรุงเทพมหานคร (กทม.) เป็นจำเลย ในความผิดฐานลักทรัพย์
 โจทก์ฟ้องว่า เมื่อเวลา 18.00 น.วันที่ 29 ม.ค. 2553 จำเลยได้ลักทรัพย์ ผ้าอ้อมเด็ก ชุดนอนสตรี กางเกงชั้นใน เสื้อชั้นใน เสื้อสายเดี่ยว กางเกงขาสั้น และกระติกน้ำเด็ก รวมมูลค่า 1,951 บาท จากห้างสรรพสินค้าเทสโก้โลตัส สาขาประชาชื่น แขวงและเขตบางซื่อ กทม.จำเลยให้การรับสารภาพ ศาลพิพากษาว่า จำเลยกระทำผิดตามประมวลกฎหมายอาญา มาตรา 334 ฐานลักทรัพย์ ลงโทษจำคุกเป็นเวลา 2 เดือน ปรับ 4,000 บาท จำเลยให้การรับสารภาพลดโทษให้กึ่งหนึ่ง เหลือจำคุกเป็นเวลา 1 เดือน ปรับ 2,000 บาท โทษจำคุกให้รอการลงโทษ 2 ปี
</p>
<p> ด้าน<persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร. โฆษกตร. ที่เดินทางมาที่ศาลแขวงพระนครเหนือ พร้อม<persName>น.ส.เมธีกานต์ พจนานี</persName> และบุตรสาว กล่าวหลังเข้าฟังคำพิพากษาจากศาลว่า ศาลมีความเมตตากรุณาอย่างสูง โดยพิจารณาจากเหตุผล พฤติการณ์ รวมถึงความจำเป็นแล้ว แต่การกระทำดังกล่าวก็ถือเป็นการกระทำที่ผิดกฎหมาย ต้องได้รับโทษ จึงมีคำพิพากษาให้ปรับ 2,000 บาท จำคุก 1 เดือน โดยโทษจำคุกให้รอลงอาญาไว้ 1 ปี</p>
<p> <persName>พล.ต.ท.พงศพัศ</persName> กล่าวเพิ่มเติมว่า ต้องขอขอบพระคุณศาลที่ท่านเมตตากรุณา ที่มีคำพิพากษาดังกล่าว และก็ชัดเจนว่าการกระทำดังกล่าวแม้จะมีเหตุผลและความจำเป็นอย่างไรก็ตาม แต่การกระทำดังกล่าวถือเป็นการกระทำผิด และก็ถือเป็นบทเรียนสำหรับแม่ลูกอ่อนผู้นี้และเป็นอุทาหรณ์ให้คนอื่นๆที่คิดจะกระทำลักษณะเช่นเดียวกันว่าควรจะกระทำไม่ได้ สำหรับการช่วยเหลือต้องได้ความร่วมมือจากองค์กรภาครัฐและเอกชนในการช่วยเหลือต่อไป
 จากนั้นในเวลา 10.45 น. โฆษกตำรวจพร้อมด้วยพนักงานสอบสวน สน.เตาปูน เดินทางไปส่ง <persName>น.ส.เมธีกานต์</persName> พร้อมลูกสาวที่ห้องเช่า บ้านเลขที่ 122 ซอยสุวรรณดี 3 แขวงบางซื่อ เขตบางซื่อ เป็นที่เรียบร้อย ส่วนการดำเนินการต่อไปจะได้จัดหานม ผ้าอ้อมและสิ่งของจำเป็นในการบรรเทาทุกข์ให้กับแม่ลูกอ่อนในเบื้องต้นก่อน สำรับในการแก้ปัญหาในการช่วยเหลือในภาพรวมจะได้หารือกับทางกระทรวงพัฒนาสังคม และหน่วยงานที่เกี่ยวข้องต่อไป</p></body>
</news>
