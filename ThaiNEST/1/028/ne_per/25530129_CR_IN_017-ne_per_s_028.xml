<teiHeader>
<fileDesc>
<titleStmt>
  <title>ตร.กองปราบสอบทีมตรวจค้นบ้านเสธ.แดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-29 14:54:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208822  </bibl>
</sourceDesc>
</fileDesc>
</teiHeader>
<news>
<headline>ตร.กองปราบสอบทีมตรวจค้นบ้าน<persName>เสธ.แดง</persName></headline>
<lead>ตำรวจกองปราบ เผย หลังสอบ สารวัตรทหาร ทีมตรวจค้นบ้านพัก <persName>เสธ.แดง</persName> ระบุ ทหารในบ้านพัก เป็นคนเปิดรถให้ตรวจค้น ปัดกระทำโดยพลการ ขณะที่ยังต้องรอ <persName>เสธ.แดง</persName> เข้าให้การ ตามหมายเรียก 1 ก.พ. นี้ ก่อนสรุปสำนวนได</lead>
<neck></neck>
<body><p><persName>พ.ต.ท.วิทยา ศรีประเสริฐภาพ</persName> รองผู้กำกับการ 1 กองปราบปราม กล่าวถึง การสอบปากคำ <persName>พ.อ.ฐิติศักดิ์ สมทัศน์</persName> ผู้บังคับการกองพันทหารสารวัตรที่ 11 ในฐานะทีมตรวจค้นบ้านพัก <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก ว่า พนักงานสอบสวน ได้สอบปากคำในประเด็นข้อสงสัย เกี่ยวกับจุดที่เข้าตรวจค้นของกลาง ภายในรถตู้ที่พบในที่เกิดเหตุ เพื่อนำมาเปรียบเทียบ กับรายงานการตรวจค้นของชุดจับกุมว่า ตรงกันหรือไม่  เพื่อจะได้รายงานให้ผู้บังคับบัญชารับทราบต่อไป ซึ่งคาดว่า พนักงานสอบสวนจะสรุปสำนวนคดีได้ ภายในเดือนหน้า ขณะนี้เหลือเพียงรอ <persName>เสธ.แดง</persName> เดินทางเข้าพบพนักงานสอบสวนตามหมายเรียกเท่านั้น ซึ่งจะครบกำหนดหมายเรียกครั้งแรก ในวันที่ 1 ก.พ. นี้ </p>
<p>ขณะที่ <persName>พ.อ.ฐิติศักดิ์</persName> กล่าวถึง การตรวจค้นบ้านพักของ <persName>เสธ.แดง</persName> ในประเด็นที่ตำรวจสงสัย เกี่ยวกับการตรวจค้นรถตู้ที่พบอาวุธสงคราม โดยยืนยันว่า ทางทหารรับใช้ของ <persName>เสธ.แดง</persName> ที่อยู่ในบ้านพัก เป็นผู้ไปหยิบกุญแจรีโมทมาเปิดรถให้เจ้าหน้าที่ตรวจค้น เจ้าหน้าที่ไม่ได้ถือวิสาสะไปเปิดรถตรวจค้นโดยพลการ</p></body>
</news>
