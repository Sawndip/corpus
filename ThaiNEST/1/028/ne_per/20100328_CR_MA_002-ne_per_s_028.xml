<teiHeader>
<fileDesc>
<titleStmt>
  <title>รวบอีก1 แก๊งสั่งชิ้นส่วนเอ็ม79 อ้างเป็นทหารชื่อ"เสธ.ขาว"สังกัดกรมสรรพาวุธ ตร.ยันหลักฐานแน่นเอาผิดได้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-28 20:53:32  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269791653&catid=17  </bibl>
</sourceDesc>
</fileDesc>
</teiHeader>
<news>
<headline>รวบอีก1 แก๊งสั่งชิ้นส่วนเอ็ม79 อ้างเป็นทหารชื่อ"<persName>เสธ.ขาว</persName>"สังกัดกรมสรรพาวุธ ตร.ยันหลักฐานแน่นเอาผิดได้</headline>
<lead>รวบแก๊งสั่งผลิตชิ้นส่วนเอ็ม 79 ได้อีก 1 คน แฉอ้างเป็นทหารสังกัด"กรมสรรพาวุธ"ชื่อ"<persName>เสธ.ขาว</persName>" แต่ยังปฏิเสธเสียงแข็ง ตำรวจยันหลักฐานแน่น มั่นใจเอาผิดได้</lead>
<neck></neck>
<body><p><persName>พ.ต.อ.ฐาณุพงศ์ พรมสวัสดิ์กุล</persName> ผู้กำกับการสถานีตำรวจภูธร (ผกก.สภ.) บางบ่อ จ.สมุทรปราการ เปิดเผยเมื่อวันที่ 28 มีนาคม ว่า เมื่อกลางดึกวันที่ 27 มีนาคม ตำรวจกองบังคับการสืบสวนสอบสวน บัญชาการตำรวจภูธรภาค 1 (บก.สส.ภ.1) ร่วมกับฝ่ายสืบสวน สภ.บางบ่อ นำหมายศาลจังหวัดสมุทรปราการ เข้าจับกุมตัว<persName>นายสมชาย จันทเวช</persName> อายุ 45 ปี ผู้ต้องหาร่วมกันผลิตอาวุธปืนเอ็ม 79 โดยไม่ได้รับอนุญาต ได้ที่บ้านพักเลขที่ 57/1365 ต.แหลมฟ้าผ่า อ.พระสมุทรเจดีย์ จ.สมุทรปราการ ยึดรถยนต์ยี่ห้อโตโยต้า รุ่นแฮร์ดิเออร์ ป้ายแดง เงินสด 1,101,000 บาท และสร้อยคอทองคำหนัก 2 บาท พระเลี่ยมทอง 2 องค์ นำส่งพนักงานสอบสวน สภ.บางบ่อ ดำเนินคดี</p>
<p><persName>พ.ต.อ.ฐาณุพงศ์</persName>กล่าวว่า การจับกุมครั้งนี้สืบเนื่องจากเมื่อวันที่ 14 มีนาคมที่ผ่านมา ตำรวจภูธรจังหวัดสมุทรปราการ เข้าตรวจค้นโรงกลึง ห้างหุ้นส่วนจำกัด (หจก.) สยาม เคเอส แมชชีน แอนด์ เซอร์วิส เลขที่ 407/41-42 หมู่ 1 ถนนเลี่ยงเมืองบางบ่อ อ.บางบ่อ พบว่ากำลังผลิตเครื่องยิงเอ็ม 79 จำนวน 600 กระบอก และชุดประกอบอาวุธปืนเอ็ม 79 ประมาณ 1,000 ชิ้น คุมตัว<persName>นายสุภวิทย์ เกศกุล</persName> อายุ 38 ปี อยู่ที่ 201/191 ซอย 6 หมู่บ้านออร์คิดวิลล่า ถนนบางนา-ตราด ต.บางเสาธง อ.บางเสาธง จ.สมุทรปราการ และ <persName>นายสมัย การะเกตุ</persName> อายุ 38 ปี เจ้าของโรงกลึง ไปสอบสวนโดยให้การว่า มีคน 4 คนมาว่าจ้างผลิตอาวุธปืน หลังสอบปากคำแล้วตำรวจสามารถตามจับน<persName>ายศรายุทธ ฐานอก</persName> อายุ 38 ปี ได้อีก 1 คน จากนั้น นำผู้ต้องหาทั้ง 3 คน ไปสเก๊ตช์ภาพคนร้ายอีก 3 คน ที่มาสั่งให้ผลิตชิ้นส่วนเครื่องยิงเอ็ม 79 โดยผู้ว่าจ้างบอกว่าชื่อ <persName>เสธ.ขาว</persName> <persName>เสธ.ดำ</persName> และ <persName>นายแสง</persName></p>
<p>"สำหรับนายสมชาย อ้างว่าเป็นทหารใช้ชื่อว่า "เสธ.ขาว" สอบสวนยังให้การปฏิเสธ" <persName>พ.ต.อ.ฐาณุพงศ์</persName>กล่าว และว่า แม้ผู้ต้องหาจะปฏิเสธ แต่การจับกุมเจ้าหน้าที่มีพยานและหลักฐาน โดยผู้ต้องหาเป็นผู้มาติดต่อ โดยอ้างตัวเป็น <persName>เสธ.ขาว</persName> ทหารกรมสรรพาวุธทหารบก ทางคดีจะขออำนาจศาลฝากขังตัวผู้ต้องหาในวันที่ 29 มีนาคม พร้อมคัดค้านการประกันตัว นอกจากนี้ จะทำหนังสือถึงกรมสรรพาวุธทหารบก เพื่อตรวจสอบว่า <persName>นายสมชาย</persName>เป็นทหารสังกัดตามที่อ้างหรือไม่ หากพบว่าไม่เป็นทหาร จะดำเนินคดีแจ้งเท็จโดยอ้างตัวเป็นเจ้าหน้าที่รัฐอีก 1 คดี ส่วนผู้ต้องหาอีก 2 คน อยู่ระหว่างติดตามจับกุมตัว
</p></body>
</news>
