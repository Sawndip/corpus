<teiHeader>
<fileDesc>
<titleStmt>
  <title>ตร.ตั้ง กก.ร่วมแดงผ่าชันสูตรศพ ถ่ายวิดีโอโปร่งใสทุกขั้นตอน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-12 14:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050555  </bibl>
</sourceDesc>
</fileDesc>
</teiHeader>
<news>
<headline>ตร.ตั้ง กก.ร่วมแดงผ่าชันสูตรศพ ถ่ายวิดีโอโปร่งใสทุกขั้นตอน</headline>
<lead>“<persName>พงศพัศ</persName>” ยันตั้งคณะกรรมการผ่าศพม็อบเสื้อแดง มีแพทย์นิติเวช และ กลุ่ม นปช.ร่วม เพื่อความโปร่งใส เน้นถ่ายวิดีโอทุกขั้นตอนในการตรวจสอบ ระบุ ญาติผู้สูญหายติดต่อบอกรูปพรรณได้ทุกโรงพัก ด้าน “ส.ส.เพื่อไทย” ขอนำศพ “ไพร่แดง” ไปสวดทีราชดำเนิน 1 คืน ก่อนให้ญาตินำไปบำเพ็ญกุศลทางศาสนา</lead>
<neck></neck>
<body><p>วันนี้ (11 เม.ย.) เวลา 11.20 น. <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร.โฆษกสำนักงานตำรวจแห่งชาติ พร้อมด้วย <persName>พล.ต.ท.จงเจตน์ อาวเจนพงษ์</persName> นายแพทย์ใหญ่ (สบ7) รพ.ตำรวจ เดินทางมาที่สถาบันนิติเวช เพื่อตรวจสอบการผ่าชันสูตรศพ โดย <persName>พล.ต.ท.พงศพัศ</persName> กล่าวว่า จะมีการจัดตั้งคณะกรรมการขึ้นมาเพื่อชันสูตรศพผู้เสียชีวิต โดยมีแพทย์จากสถาบันนิติเวชทั่วประเทศ 4-5 คน และกลุ่ม นปช.อีก 2 คน เพื่อให้มีความโปร่งใสทุกอย่าง และมีขั้นตอนการดำเนินงานถูกต้อง พร้อมทั้งจะถ่ายวิดีโอทุกขั้นตอนในการตรวจสอบ ส่วนกรณีผู้สูญหายให้ญาติมาติดต่อบอกรูปพรรณสัณฐานตำหนิ ของผู้สูญหายได้ทุกโรงพัก ทางสำนักงานตำรวจแห่งชาติ จะดำเนินการตรวจสอบติดตามให้ต่อไป</p>
<p>ด้าน <persName>นายวิชาญ มีนชัยนันท์</persName> ส.ส.กทม.พรรคเพื่อไทย พร้อมญาติพี่น้องผู้เสียชีวิตได้มาอยู่หน้าสถาบันนิติเวช รพ.ตำรวจ เพื่อรอรับศพของผู้เสียชีวิตกลับไปบำเพ็ญกุศลตามศาสนา ตามบ้านเกิดแต่ละคน แต่อย่างไรก็ตาม <persName>นายวิชาญ</persName> ได้พูดคุยกับญาติผู้เสียชีวิต ว่า ขอนำศพผู้ชุมนุมไปตั้งสวดที่อนุสาวรีย์ประชาธิปไตย แยกคอกวัว ก่อนเป็นเวลา 1 คืน ซึ่งญาติยินยอม ขณะนี้มีญาติมาติดต่อรับศพแล้ว 8 ราย โดยรอผ่าชันสูตรของแพทย์ให้เสร็จก่อนรับศพไป</p>
<p>สำหรับรายชื่อผู้เสียชีวิตจาก รพ.กลาง ที่ส่งสถาบันนิติเวช มีทั้งหมด 10 ราย 1.<persName>นายสวาท วางาม</persName> อายุ 43 ปี 2.<persName>นายฮิโรยูกิ มูราโมโต</persName> ช่างภาพรอยเตอร์ 3.<persName>นายธวัฒนะชัย กลัดสุข</persName> อายุ 36 ปี 4.<persName>นายทศชัย เมตงามฟ้า</persName> อายุ 44 ปี 5.<persName>นายจรูญ ฉายแม้น</persName> อายุ 46 ปี 6.<persName>นายวสันต์ ภู่ทอง</persName> อายุ 34 ปี 7.<persName>นายยุทธนา ทองเจริญพูนพร</persName> อายุ 24 ปี 8.<persName>นายอำพล ตติยรัตน์</persName> อายุ 26 ปี 9.<persName>นายไพศล ทิพย์งาม</persName> อายุ 37 ปี 10.ไม่ทราบชื่อ</p></body>
</news>
