<teiHeader>
<fileDesc>
<titleStmt>
  <title>รถทัวร์สาย"อุบล-พัทยา"ชนรถเก๋งเสียชีวิต 5 ราย เด็ก 3ขวบเด้งออกจากรถรอด  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-29 14:52:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264838019&catid=17  </bibl>
</sourceDesc>
</fileDesc>
</teiHeader>
<news>
<headline>รถทัวร์สาย"อุบล-พัทยา"ชนรถเก๋งเสียชีวิต 5 ราย เด็ก 3ขวบเด้งออกจากรถรอด</headline>
<lead></lead>
<neck></neck>
<body><p>เมื่อเวลา12.30 น. (30 ม.ค. 53) <persName>พ.ต.ท.ไชยา  สระโสม</persName>  พนักงานสอบสวนสภ.อ.เมืองบุรีรัมย์ ได้รับแจ้งเกิดอุบัติเหตุรถทัวร์ชนประสานงากับรถเก๋ง มีผู้เสียชีวิตและบาดเจ็บจำนวนมาก จึงแจ้ง<persName>พ.ต.อ.รุทธพล  เนาวรัตน์</persName>  ผกก.สภ.เมืองบุรีรัมย์ และหน่วยกู้ภัยมูลนิธิสว่างจรรยาธรรมบุรีรัมย์ รุดไปตรวจสอบที่เกิดเหตุ</p>
<p>ที่เกิดเหตุอยู่บริเวณถนนสายบุรีรัมย์-ลำปลายมาศ-นคราราชสีมา กม.ที่ 5 บ.ไทรโยง ต.กระสัง อ.เมือง จ.บุรีรัมย์ พบรถเก๋งยี่ห้อฮอนด้า แจส สีดำ ทะเบียน กค 341 บุรีรัมย์ สภาพพังยับเยินตกอยู่ข้างทาง มีผู้เสียชีวิตติดอยู่ในซากรถ 5 ราย  เจ้าหน้าที่กู้ภัยฯจึงช่วยกันงัดร่างผู้เสียชีวิตออกจากรถ ทราบชื่อคือ 1.<persName>น.ส.สุเพียบ ลักษร</persName> คนขับ อยู่บ้านเลขที่ 26 ม.15 ต.ลำดวน อ.กระสัง จ.บุรีรัมย์  อาชีพพนักงานบริษัทไทยประกันชีวิต สาขา สตึก  คนขับรถเก๋ง  2. <persName>นางต้ำ  สุขแม้น</persName> อายุ 50 ปี 3. <persName>นางเลีย  รัตนดี</persName> อายุ 40 ปี     4. <persName>นายสมชาย  รัตนดี</persName>  อายุ 50 ปี และ 5.<persName>ด.ช.พรภัทร  รัตนดี</persName> อายุ 7 ปี ทั้งหมดเป็นญาติของ<persName>น.ส.สุเพียบ</persName> โดยมีผู้รอดชีวิตที่นั่งมากับรถเก๋งเป็นเด็กชาย ซึ่งกระเด็นตกลงมาจากรถทำให้รอดอย่างปราฎิหารย์  คือ <persName>ด.ช.ไพฑูรย์ พัดโสด</persName> อายุ 3 ขวบ ได้รับบาดเจ็บสาหัส      อีกฝั่งของถนนพบรถทัวร์สายอุบล-พัทยา ของบริษัทศรีมงคลขนส่ง ทะเบียน10-2289 นม. เลขข้างรถ 589-6  สภาพพังยับเยิน พลิกคว่ำตกข้างทาง ผู้โดยสารได้รับบาดเจ็บทั้งคัน 16 ราย  ในจำนวนนี้บาดเจ็บสาหัส 11 ราย เจ้าหน้าที่หน่วยกู้ภัยเร่งลำเลียงผู้บาดเจ็บส่งโรงพยาบาลศูนย์บุรีรัมย์  ท่ามกลางประชาชนที่ขับรถผ่านไปมามุ่งดูเป็นจำนวนมาก</p>
<p>จากการสอบถาม<persName>นายบุญส่ง  อินสเวก</persName>  อายุ 57 ปี อยู่บ้านเลขที่ 31 ม.1 ต.ละลมใหม่พัฒนา อ.โชคชัย จ.นครราชสีมา คนขับรถทัวร์  เล่าว่า  ตนขับรถทัวร์รับผู้โดยสารจากจ.อุบลฯ กำลังมุ่งหน้าไปพัทยา เพิ่งออกจากบ.ข.ส.บุรีรัมย์ เมื่อมาถึงที่เกิดเหตุซึ่งเป็นทางโค้ง  รถเก๋งที่ขับสวนทางมุ่งหน้าเข้าตัวเมืองบุรีรัมย์ พุ่งข้ามเลนเข้ามา ตนหักหลบไม่ทันทำให้ชนประสานงากันอย่างจัง จนรถทัวร์เสียหักพลิกคว่ำตกลงไปข้างทาง ส่วนรถเก๋งก็ตกข้างทางอีกฝั่งถนน ทำให้มีผู้เสียชีวิตและบาดเจ็บดังกล่าว</p></body>
</news>
