<teiHeader>
<fileDesc>
<titleStmt>
  <title>ทนาย"โอ๊ค-เอม"ชี้จ่ออุทธรณ์คดียึดทรัพย์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 16:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55635  </bibl>
</sourceDesc>
</fileDesc>
</teiHeader>
<news>
<headline>ทนาย"<persName>โอ๊ค</persName>-<persName>เอม</persName>"ชี้จ่ออุทธรณ์คดียึดทรัพย์</headline>
<lead>ทนายความ"<persName>โอ๊ค</persName>-<persName>เอม</persName>"แจงเตรียมยื่นอุทธรณ์คดียึดทรัพย์25 มี.ค.นี้</lead>
<neck></neck>
<body><p>วันนี้ (22 มี.ค.) <persName>นายกิตติพร อรุณรัตน์</persName> ทนายความ<persName>นายพานทองแท้</persName>และ<persName>น.ส.พินทองทา ชินวัตร</persName> กล่าวถึงการยื่นอุทธรณ์คดียึดทรัพย์ว่า ขณะนี้กำลังตรวจทานประเด็นและแก้ไขรายละเอียดในร่างคำอุทธรณ์ โดยประเด็นหลักจะยื่นอุทธรณ์ขอให้ที่ประชุมใหญ่ศาลฎีกา ยกคำร้องการขอให้ทรัพย์สิน<persName>พ.ต.ท.ทักษิณ</persName>กับ<persName>คุณหญิงพจมาน ณ ป้อมเพ็ชร</persName> คู่สมรส บุตรและพี่น้องทั้ง 5 คน จำนวน 46,373 ล้านบาท ตกเป็นของแผ่นดินนั้น จะสอดคล้องกับประเด็นที่ <persName>น.ส. ยิ่งลักษณ์ ชินวัตร</persName> น้องสาว <persName>พ.ต.ท.ทักษิณ</persName>และ<persName>นายบรรณพจน์ ดามาพงศ์</persName> พี่ชายของ<persName>คุณหญิงพจมาน</persName> ยื่นอุทธรณ์ว่าบุตรและพี่น้องของ<persName>พ.ต.ท.ทักษิณ</persName>และ<persName>คุณหญิงพจมาน</persName> เป็นเจ้าของกรรมสิทธิ์หุ้นที่แท้จริง ไม่ใช่ผู้ถือทรัพย์สินแทน (นอมินี) แต่อย่างใด</p>
<p><persName>นายกิตติพร</persName> ชี้แจงต่อว่า ประเด็นที่บุตรและพี่น้องยื่นอุทธรณ์เป็นไปในกรอบที่ <persName>พ.ต.ท.ทักษิณ</persName> ผู้ถูกกล่าวหาว่า มีพฤติการณ์ร่ำรวยผิดปกติและ<persName>คุณหญิงพจมาน</persName> ผู้คัดค้านที่ 1 จะยื่นอุทธรณ์ ซึ่งประเด็นหลักคือ ทั้ง 2 คน ไม่ใช่เจ้าของทรัพย์สิน และไม่ได้เอื้อประโยชน์ต่อกลุ่มธุรกิจชินคอร์ปอเรชั่น จำกัด ( มหาชน) ของครอบครัวในการออกนโยบายใด ๆ ทั้ง 5 มาตรการ การยื่นอุทธรณ์ในส่วนของ<persName>นายพานทองแท้</persName> กับ <persName>น.ส.พินทองทา</persName> จะดำเนินการภายในช่วงบ่ายวันที่ 25 มี.ค.นี้ แต่หากคำอุทธรณ์ไม่เรียบร้อย คงจะต้องยื่นในวันที่ 26 มี.ค. สำหรับคำอุทธรณ์ที่ร่างไว้ทั้งของ<persName>นายพานทองแท้</persName> และ <persName>น.ส.พินทองทา</persName> มีความยาวฉบับละประมาณ 30 -40 หน้า โดยจะแยกสำนวนกันด้วย อย่างไรก็ตามการร่างคำอุทธรณ์ของ <persName>พ.ต.ท.ทักษิณ</persName> และ<persName>คุณหญิง พจมาน</persName> ขณะนี้<persName>นายฉัตรทิพย์ ตัณฑประศาสน์</persName> ทนายความ อยู่ระหว่างตรวจรายละเอียด หากคำอุทธรณ์เสร็จสิ้น คาดว่าจะยื่นได้ในเวลาใกล้เคียงกัน แต่ยังไม่สามารถระบุบวันเวลาได้</p></body>
</news>
