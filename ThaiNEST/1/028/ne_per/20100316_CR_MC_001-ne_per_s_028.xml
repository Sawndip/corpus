<teiHeader>
<fileDesc>
<titleStmt>
  <title>คนร้ายยิงเอ็ม 79 ใส่บ้านพักนักธุรกิจใกล้บ้านพัก "อักขราทร"  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/33052  </bibl>
</sourceDesc>
</fileDesc>
</teiHeader>
<news>
<headline>คนร้ายยิงเอ็ม 79 ใส่บ้านพักนักธุรกิจใกล้บ้านพัก "<persName>อักขราทร</persName>"</headline>
<lead>กรุงเทพฯ 16 มี.ค. - เกิดเหตุคนร้ายยิงระเบิดเอ็ม 79 ใส่บ้านพักนักธุรกิจนำเข้าส่งออกสินค้า ที่อยู่ใกล้กับบ้านพักของประธานศาลปกครองสุงสุด เมื่อคืนที่ผ่านมา</lead>
<neck></neck>
<body><p>เหตุคนร้ายยิงระเบิดเอ็ม 79  เข้าใส่บ้านพักของ <persName>นายวรสิทธิ์  เกียรติทวีอนันต์</persName>  นักธุรกิจนำเข้าและส่งออกเครื่องใช้ไฟฟ้าและเครื่องมือช่าง  เลขที่ 22 /18 ซอยลาดพร้าว 23 แยก 6  เมื่อเวลาประมาณ 03.00 น.คืนที่ผ่านมา  แรงระเบิดทำให้หลังคาบ้านแตก ฝ้าเพดานเสียหาย  รวมทั้งทรัพย์สินในบ้านได้รับความเสียหายเล็กน้อย  เคราะห์ดีไม่มีผู้ได้รับบาดเจ็บ ทั้งนี้ จุดเกิดเหตุอยู่ห่างจากบ้านพักของ <persName>นายอักขราทร จุฬารัตน</persName> ประธานศาลปกครองสูงสุด ประมาณ 200 – 300 เมตร</p>
<p>เบื้องต้น ตำรวจ สน.พหลโยธิน ท้องที่เกิดเหตุ  สันนิษฐานว่าคนร้ายน่าตั้งใจยิงเอ็ม 79 เข้าใส่บ้านพักของ <persName>นายอักขราทร</persName>  แต่ยิงผิดเป้าหมาย  และคาดว่าคนร้ายน่าจะยิงมาจากอาคารร้างในละแวกที่เกิดเหตุ  จากการสอบปากคำ <persName>นายวรสิทธิ์</persName> เจ้าของบ้าน ยืนยันไม่เคยมีเรื่องบาดหมางกับใครมาก่อน</p>
<p>ด้าน <persName>พล.ต.ต.สาโรจน์  พรหมเจริญ</persName>  ผู้บังคับการตำรวจนครบาล 2  เปิดเผยกับทีมข่าวสำนักข่าวไทย โดยยืนยันว่าเหตุยิงระเบิดเอ็ม 79 ที่เกิดขึ้นไม่น่าจะเกี่ยวข้องกับ <persName>นายอักขราทร</persName>  เนื่องจากบ้าน <persName>นายอักขราทร</persName> อยู่ในซอยลาดพร้าว 25 ส่วนบ้านที่เกิดเหตุอยู่ซอยลาดพร้าว 23  อย่างไรก็ตามหลังเกิดเหตุไม่ได้มีการสั่งเพิ่มกำลังเป็นพิเศษ  เนื่องจากเดิมกมีการวางกำลังรักษาความปลอดภัยบ้านพักของ <persName>นายอักขราทร</persName> ไว้ดีอยู่แล้ว.-สำนักข่าวไทย</p></body>
</news>
