<teiHeader>
<fileDesc>
<titleStmt>
  <title>บึ้มเก๋งข้างโพไซดอนรัชดาปาM67ใส่NBT  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-05 07:08:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219607  </bibl>
</sourceDesc>
</fileDesc>
</teiHeader>
<news>
<headline>บึ้มเก๋งข้างโพไซดอนรัชดาปาM67ใส่NBT</headline>
<lead>เกิดเหตุ รถเก๋งโตโยต้า โคโรน่า รุ่นเก่า ระเบิดขาดสองท่อน บริเวณ ลานจอดรถด้านข้าง สถานบันเทิงอาบอบนวด โพไซดอน ถ.รัชดาภิเษก</lead>
<neck></neck>
<body><p>เกิดเหตุ รถเก๋ง โตโยต้า โคโรน่า รุ่นเก่า ทะเบียน กอ 7048 เชียงใหม่ ระเบิดขาดสองท่อน และเพลิงได้ลุกไหม้รถดังกล่าว ซึ่งแรงระเบิด ทำให้รถเก๋งฮอนด้า ซีวิค สีบรอนซ์เงิน ทะเบียน ตศ 2602 กทม. และรถที่จอดใกล้เคียง ได้รับความเสียหาย กระจกแตก มีรอยทะลุที่ประตู ทั้งนี้ จากการสอบสวนพนักงานรับรถ ทราบว่า รถคันดังกล่าวมาจอดอยู่ลานจอดรถด้านข้างสถานบันเทิงอาบอบนวด โพไซดอน ถนนรัชดาภิเษก โดยเมื่อคนขับออกจากรถและปิดประตูเดินออกไปไม่ถึง 5 นาที รถก็ระเบิดขึ้น เจ้าหน้าที่ตำรวจ สน.สุทธิสาร เร่งเข้าตรวจสอบที่เกิดเหตุแล้ว ไม่มีรายงานผู้ได้รับบาดเจ็บ มีเพียงพนักงานรับรถที่มีอาการตกใจมาก จึงได้ส่งไปตรวจร่างกายที่ โรงพยาบาลราชวิถี</p>
<p>ด้าน ผู้บังคับการตำรวจนครบาล 2 เผย เหตุรถระเบิดบริเวณลานจอดรถสถานบันเทิงอาบอบนวดโพไซดอน เป็นคาร์บอมบ์โดยติดระเบิดTNT 5 ปอนด์ขึ้นไป ไว้ที่ที่พักเท้าด้านซ้ายแบบตั้งเวลา</p>
<p>สำหรับความคืบหน้าเหตุระเบิดบริเวณด้านหน้าสถานีโทรทัศน์แห่งประเทศไทย ช่อง 11 ล่าสุดเจ้าหน้าที่กองพิสูจน์หลักฐานได้เดินทางเข้าตรวจสอบที่เกิดเหตุ พบชิ้นสลักระเบิดตกอยู่ตรงบริเวณด้านหน้าประตูทางเข้า แต่ยังไม่สามารถระบุได้ว่าเป็นระเบิดชนิดใด โดยคาดว่าน่าจะเป็นระเบิดลักษณะขว้าง จากการสอบถามเจ้าหน้าที่ทหารที่เข้าเวรรักษาการอยู่ที่บริเวณด้านหน้าเล่า ว่า เกิดเหตุเวลา ประมาณ 23.40 น.(4 เม.ย.) โดยพบรถแท็กซี่สีเหลืองวิ่งผ่านมา และมีรถจักรยานยนต์ ซึ่งคาดว่าเป็นยี่ห้อฮอนด้าเวฟ รุ่น 125 ขับตามหลัง โดยมีผู้ขับขี่และคนซ้อนท้ายเป็นชายทั้งคู่ซึ่งน่าจะเป็นผู้ลงมือก่อเหตุ เบื้องต้นไม่พบผู้บาดเจ็บหรือเสียชีวิต</p>
<p>ความคืบหน้า เหตุระเบิดรถยนต์บริเวณหน้า สถานอาบอบนวด โพไซดอน ถ.รัชดาภิเษก เมื่อคืนที่ผ่านมา ล่าสุด <persName>พล.ต.ต.สุรพล พินิจชอบ</persName> ผู้บังคับการกองพิสูจน์หลักฐาน และเจ้าหน้าที่กองพิสูจน์ หลักฐาน กว่า 10 นาย พร้อมหน่วยเก็บกู้วัตถุระเบิด เข้าตรวจสอบที่เกิดเหตุอีกครั้ง เพื่อเก็บวัตถุพยานเพิ่มเติมจากเมื่อคืนนี้ พร้อมกับ ตรวจสอบคราบเขม่าดินปืนว่า ระเบิดที่คนร้ายใช้ก่อเหตุนั้น เป็นชนิด TNT จริงหรือไม่ เบื้องต้น เจ้าหน้าที่ ได้รอยนิ้วมือแฝง บริเวณตัวรถยนต์ที่ถูกระเบิด ซึ่งจะได้นำไปตรวจสอบกับแฟ้มประวัติอาชญากรว่า ตรงกับบุคคลใดหรือไม่ ทั้งนี้ ในส่วนของพื้นที่เกิดเหตุนั้น แรงระเบิดส่งผลให้มีเศษเหล็กเศษชิ้นส่วนรถยนต์และสายไฟ แตกกระจายตกเกลื่อนพื้น เจ้าหน้าที่ จึงต้องตั้งแนวกั้นพื้นที่เกิดเหตุทั้งหมด เพื่อไม่ให้บุคคลที่ไม่เกี่ยวข้องเข้ามายุ่งเกี่ยวกับพยานวัตถุ ซึ่งขณะนี้ยังอยู่ในการเก็บหลักฐานไปตรวจสอบ</p>
<p>ทั้งนี้ <persName>พล.ต.ต สาโรจน์ พรหมเจริญ</persName> ผู้บังคับการตำรวจนครบาล 2 เปิดเผย ความคืบหน้า เหตุคนร้ายลอบวางระเบิด บริเวณสถานบริการอาบอบนวดโพไซดอน เมื่อคืนที่ผ่านมาว่า ล่าสุดเจ้าหน้าที่ได้ติดต่อกับเจ้าของรถคันดังกล่าวได้แล้ว โดยเจ้าตัวให้การไม่เกี่ยวข้องกับเหตุที่เกิดขึ้น โดยได้ขายรถให้กับเต็นท์รถใน จ.เชียงใหม่ มานานแล้ว จากนั้นก็มีคนมาซื้อรถคันดังกล่าวต่อไปอีกทอด ซึ่งเจ้าตัวมีเอกสารหลักฐานการโอนลอย และซื้อขายชี้แจงแล้วโดยขณะนี้ ทีมสืบสวนอยู่ระหว่างการแกะรอยล่าตัวคนร้าย และขณะเกิดเหตุก็มีกล้องวงจรปิดบันทึกภาพได้ แต่จุดที่เกิดเหตุเป็นที่มืด ทำให้ภาพไม่ชัดเจน ทางเจ้าหน้าที่จึงต้องใช้เทคนิคพิเศษช่วยเสริมในการหาเบาะแสคนร้าย ส่วนการก่อเหตุดังกล่าวนั้น เบื้องต้นเจ้าหน้าที่ยังไม่สรุปว่า มาจากความขัดแย้งส่วนตัวของเจ้าของสถานบริการ หรือต้องการปั่นป่วน แต่เปอร์เซ็นต์การปั่นป่วนนั้นมีสูง ซึ่งจะต้องตรวจสอบและหาหลักฐานเพิ่มขึ้น ก่อนจะสามารถสรุปได้ และในเช้าวันนี้ เจ้าหน้าที่ได้เข้าเก็บหลักฐานต่างๆ เพิ่มเติมอีกครั้ง เพื่อหาหลักฐานสำคัญมัดตัวคนร้าย</p>
<p>อย่างไรก็ตาม จากเหตุดังกล่าวนั้น <persName>พล.ต.ต.สาโรจน์</persName> กล่าวว่าจากนี้ไป ด่านตรวจค้นต่างๆ ต้องเข้มงวดมากขึ้น
เพราะการเกิดเหตุคาร์บอมนั้น เพิ่งเกิดขึ้นครั้งแรกในพื้นที่ กทม. ที่มีการชุมนุมจึงต้องตรวจเข้มเป็นพิเศษ เพิ่อ
ไม่ให้เกิดเหตุซ้ำอีก</p></body>
</news>
