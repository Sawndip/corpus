<teiHeader>
<fileDesc>
<titleStmt>
  <title>บช.น.ดูแลคนสำคัญเข้มหลังมีข่าวลอบทำร้าย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 11:09:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209163  </bibl>
</sourceDesc>
</fileDesc>
</teiHeader>
<news>
<headline>บช.น.ดูแลคนสำคัญเข้มหลังมีข่าวลอบทำร้าย</headline>
<lead>โฆษก บช.น. รับลูกรองนายกฯ เพิ่มความเข้ม ดูแลบุคคลสำคัญ และสถานที่ราชการ ชี้ ไม่เต้นตามกระแสปูดข่าว แต่มีมาตรการที่เป็นระบบรองรับไว้แล้ว</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษก บช.น. กล่าวว่า ตามที่ <persName>นายสุเทพ เทือกสุบรรณ</persName> รองนายกฯ ฝ่ายความมั่นคง ออกมากำชับให้ ตร.นครบาล ดูแลบุคคลสำคัญ สถานที่สำคัญ ที่เกี่ยวข้อง กับเหตุการณ์ทางการเมือง ตามที่มีกระแสข่าวลอบทำร้ายบุคคลสำคัญนั้น ทาง บช.น. มีแผนรองรับ เรื่องเหล่านี้เอาไว้นานแล้ว โดยมีทั้ตำรวจในพื้นที่ และหน่วยตำรวจพิเศษ ดูแลอย่างดี และเข้มข้นประชาชนไม่ต้องเป็นห่วง และยืนยันว่า ทาง บช.น. จะไม่เต้นตามประแสข่าวที่ใครออกมาให้ข่าวแต่อย่างใด เพราะตำรวจจะทำงานตามระบบที่วางเอาไว้ ไม่มีการทำตามกระแสข่าวแน่  อย่างไรก็ตาม โฆษก บช.น. กล่าวอีกว่า การเตรียมการเรื่องการรักษาความปลอดภัยในช่วงนี้นั้น ตำรวจนครบาลได้ดำเนินการมาตั้งแต่ก่อนปีใหม่แล้ว ไม่ใช่เพิ่งมาทำในช่วงนี้</p>
<p>นอกจากนี้ <persName>พล.ต.ต.ปิยะ</persName> ยังเผยถึง มาตรการรักษาความปลอดภัย ของคณะผู้พิพากษาคดียึดทรัพย์และบุคคลสำคัญ หลังจาก <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก ออกมาระบุว่า จะมีเหตุร้ายเกิดขึ้นกับบุคคลสำคัญว่า กองบัญชาการตำรวจนครบาล ได้สั่งทุกพื้นที่จัดกำลังดูแลความปลอดภัยบุคคลสำคัญเป็นรายบุคคลไป รวมถึงบ้านพักและสถานที่ทำงาน ซึ่งจากการสอบถามบุคคลสำคัญส่วนใหญ่ ยืนยันว่าจะปฏิบัติหน้าที่ไปตามปกติ พร้อมทั้งสั่งตรวจสอบทางด้านการรายงานข่าวอย่างใกล้ชิด แต่ยังไม่จำเป็นจะต้องเรียกตัว<persName>เสธ.แดง</persName> มาให้ข้อมูล เนื่องจาก ตำรวจได้ประเมินสถานการณ์ไว้แล้ว ทั้งนี้ ตำรวจก็ไม่ได้เชื่อถือในคำพูดของ <persName>เสธ.แดง</persName> แต่ด้วยความไม่ประมาท ได้จัดกำลังดูแลบุคคลสำคัญตามแผนการที่วางไว้
</p></body>
</news>
