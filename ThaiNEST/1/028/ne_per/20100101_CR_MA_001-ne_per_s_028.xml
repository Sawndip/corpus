<teiHeader>
<fileDesc>
<titleStmt>
  <title>คนกรุงฝากบ้านตร.เพิ่มขึ้นจากปีก่อน 632หลัง รวม2,357หลัง สน.โชคชัยมากสุด  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-01 20:34:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1262352920&catid=17  </bibl>
</sourceDesc>
</fileDesc>
</teiHeader>
<news>
<headline>คนกรุงฝากบ้านตร.เพิ่มขึ้นจากปีก่อน 632หลัง รวม2,357หลัง สน.โชคชัยมากสุด</headline>
<lead></lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> ผู้ช่วยผู้บัญชาการตำรวจแห่งชาติ (ผู้ช่วย ผบ.ตร.) ในฐานะโฆษก ตร. กล่าวเมื่อวันที่ 1 มกราคม ว่า ใน ช่วงเทศกาลปีใหม่ 2553 มีประชาชนที่อยู่ในกรุงเทพฯฝากบ้านไว้มากถึง 2,357 หลัง เพิ่มจากปีที่ผ่านมาถึง 632 หลัง โดย สน.โชคชัย รับฝากบ้านไว้มากที่สุด 102 หลัง โค่นแชมป์เก่า สน.บางเขน ซึ่งเมื่อปีที่ผ่านมารับฝากบ้านไว้เป็นอันดับ 1 จำนวน 76 หลัง จนถึงขณะนี้บ้านทุกหลังที่เข้าร่วมโครงการ ได้รับการตรวจตราดูแลและเฝ้าระวังอย่างดีตามมาตรการต่างๆ ที่เตรียมไว้ โดยมีนักเรียนนายร้อยตำรวจ 300 นาย เข้าร่วมตรวจตรากับสายตรวจของตำรวจทุกพื้นที่ โดยในจำนวนนี้เป็นนักเรียนนายร้อยตำรวจหญิง 50 คน ซึ่งทั้งหมดปฏิบัติหน้าที่ร่วมกันตั้งแต่วันที่ 30 ธันวาคมที่ผ่านมา ในนครบาลพบว่า สน.ที่มีการรับฝากบ้านมากที่สุดคือ สน.โชคชัย 102 หลัง รองลงมาคือ สน.บางเขน 99 หลัง สน.ลาดพร้าว 80 หลัง สน.หัวหมาก 68 หลัง สน.คันนายาว 67 หลัง สน.ดอนเมือง 66 หลัง ซึ่งเพิ่มขึ้นจากปีที่ผ่านมาทั้งสิ้น </p></body>
</news>
