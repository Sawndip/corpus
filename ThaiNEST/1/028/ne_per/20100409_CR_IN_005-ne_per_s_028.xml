<teiHeader>
<fileDesc>
<titleStmt>
  <title>แดงหัวแตกถูกมือมืดขว้างขวดใส่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-09 12:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220321  </bibl>
</sourceDesc>
</fileDesc>
</teiHeader>
<news>
<headline>แดงหัวแตกถูกมือมืดขว้างขวดใส่</headline>
<lead>มือมืดขว้างขวด ใส่ขบวนเสื้อแดงหัวแตก ขณะเคลื่อนผ่านสถานีรถไฟฟ้า BTS อนุสาวรีย์ชัยสมรภูมิ ด้านการจราจรติดขัดสาหัส</lead>
<neck></neck>
<body><p><persName>นายพายัพ ปั้นเกตุ</persName> <persName>นายสุพร อัตถาวงศ์</persName> และ<persName>นายขวัญชัย ไพรพนา</persName> พร้อมกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. บริเวณสะพานผ่านฟ้าลีลาศ ได้เคลื่อนขบวนไปยังสถานีดาวเทียมไทยคมที่ตั้งอยู่บริเวณแยกแคราย อ.เมือง จ.นนทบุรี ภายหลังจากสถานีโทรทัศน์ พีเพิลแชนแนล ถูกตัดสัญญาณอีกครั้ง เมื่อช่วงเช้าที่ผ่านมา ทั้งนี้กลุ่มผู้ชุมนุมได้ใช้เส้นทางถนนพญาไท มุ่งหน้าอนุสาวรีย์ชัยสมรภูมิ ทำให้การจราจรในขณะนี้ติดขัดเป็นอย่างมาก ทั้งนี้ <persName>นายพายัพ</persName> กล่าวว่า จะเดินทางไปเพื่อทวงสัญญาณดาวเทียมคืน</p>
<p>อย่างไรก็ตาม ในระหว่างเดินทางได้มีประชาชนออกมาให้กำลังใจกลุ่ม นปช. ตามฝั่งถนน แต่ในขณะที่กลุ่มผู้ชุมนุมเคลื่อนผ่านสถานีรถไฟฟ้าบีทีเอส สะพานควาย ได้มีคนขว้างขวดลงมาจากอาคาร โดนผู้ชุมนุมจึงทำให้ศรีษะแตก และเกิดความวุ่นวายขึ้นเล็กน้อย แต่แกนนำก็ได้ประกาศให้เดินทางต่อ โดยไม่ให้ตอบโต้แต่อย่างใด</p></body>
</news>
