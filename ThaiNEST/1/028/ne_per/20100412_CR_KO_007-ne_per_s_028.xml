<teiHeader>
<fileDesc>
<titleStmt>
  <title>นิติเวชแจงผลตรวจ10ศพถูกกระสุนจริง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100412/55560/นิติเวชแจงผลตรวจ10ศพถูกกระสุนจริง.html  </bibl>
</sourceDesc>
</fileDesc>
</teiHeader>
<news>
<headline>นิติเวชแจงผลตรวจ10ศพถูกกระสุนจริง</headline>
<lead>คณะแพทย์ชันสูตรศพจาก นิติเวชวิทยา รพ.ตำรวจ ร่วมแถลง สรุป10ศพถูกยิงจากกระสุนจริง ส่วนอีกรายหัวใจล้มเหลว พบมียิงจากระยะประชิด 1ศพ มียิงจากศรีษะด้านหน้า 1ราย และจากศรีษะด้านหลัง รวมถึงยิงโดนบริเวณท้องและหน้าอก แพทย์ นปช. ยืนยันทุกขั้นตอนโปร่งใส</lead>
<neck></neck>
<body><p>(12เม.ย.) ที่สถาบันนิติเวชวิทยา เมื่อเวลา 14.30 น. <persName>พล.ต.ท.จงเจตน์ อาวเจนพงษ์</persName> นายแพทย์ใหญ่(สบ8)รพ.ตำรวจ พร้อมด้วยคณะกรรมการตรวจชันสูตรพลิกศพเหตุการณ์จราจล ที่เกิดขึ้นบริเวณถ.ราชดำเนิน จำนวน 12ราย ซึ่งประกอบด้วยแพทย์ชันสูตรศพจากสถาบันนิติเวชวิทยา สมาคมแพทย์นิติเวชแห่งประเทศไทย และผู้เข้าสังเกตุการณ์จากกลุ่ม นปช. 2 ราย</p>
<p><persName>พล.ต.ท.จงเจตน์</persName> แถลงข่าวว่าสถาบันนิติเวชได้ทำการชันสูตรพลิกศพจำนวน11ราย จากเหตุการณ์ชุมนุมของกลุ่มนปช.เมื่อคืนวันที่ 10 เม.ย. ที่ผ่านมา โดย1รายเป็นผู้สื่อข่าวชายญี่ปุ่นชื่อ<persName>นายฮิโรยูริ มูราโมโตะ</persName> ( <persName>Mr.Hiroyuri Muramoto</persName> ) อายุ 43 ปี ซึ่งถูกยิงด้วยอาวุธปืน แต่ไม่สามารถเผยแพร่รายละเอียดของการเสียชีวิตได้ เนื่องจากเอกสิทธิ์ของครอบครัวผู้เสียชีวิต ส่วนผู้เสียชีวิตรายอื่น ๆ นั้น แบ่งกลุ่มได้เป็น 3 กลุ่ม โดยกลุ่มแรกมี 8ราย แพทย์ที่ชันสูตรมีความเห็นเป็นเอกฉันท์ว่าเสียชีวิตจากกระสุน ยิงด้วยความเร็วสูง โดย5รายถูกยิงเข้าที่ศรีษะ อีก 3รายถูกยิงเข้าที่บริเวณหน้าอก หน้าท้อง นอกจากนี้ มี1รายถูกยิงเข้าที่หน้าอกกระสุนทะลุหัวใจ แต่ไม่อาจยืนยันได้ว่าเป็นกระสุนความเร็วสูงหรือต่ำ และรายสุดท้ายเสียชีวิตจากโรคประจำตัวถุงลมป่องพอง ตับแข็ง และหัวใจล้มเหลว จึงสรุปได้ว่าทั้ง 9ราย ถูกกระสุนปืนยิง และมี 1รายมีเศษหัวกระสุนติดอยู่ในศพ</p>
<p><persName>พล.ต.ท.จงเจตน์</persName> ได้แจกแจงสาเหตุการตายของแต่ละคนดังนี้ 1. <persName>นายฮิโรยูริ</persName> เสียชีวิตจากกระสุนปืนยิงทะลุปอด หลอดเลือดแดงใหญ่ เลือดออกในช่องเยื้อหุ้มหัวใจ 2. <persName>นายทศชัย เมฆงามฟ้า</persName> อายุ 44 ปี บาดแผลกระสุนปืนทะลุหัวใจ เข้าหน้าอกซ้ายไปทะลุหลัง 3.<persName>นายสวาท วงงาม</persName> อายุ 43 ปี บาดแผลกระสุนปืนทำลายสมองจากด้านหลังทะลุด้านหน้า 4. <persName>นายยุทธนา ทองเจริญพูลพร</persName> อายุ 23 ปี มีบาดแผลกระสุนปืนทำลายสมองจากด้านหลังทะลุด้านหน้า 5.<persName>นายจรูญ ฉายแม้น</persName> อายุ 46 ปี กระสุนปืนทำลายปอดและตัว โดยกระสุนเข้าด้านขวาทะลุปอดและตับและทะลุหลัง 5. <persName>นายวสันต์ ภู่ทอง</persName> อายุ39 ปี บาดแผลกระสุนปืนทำลายสมอง ด้านหลังศรีษะทะลุด้านหน้า 6. <persName>นายอำพน ตติยรัตน์</persName> อายุ 26 ปี บาดแผลกระสุนปืนทำลายสมองจากด้านหลักศรีษะทะลุด้านหน้า 7. <persName>นายไพรศล ทิพย์ลม</persName> อายุ 37 ปี บาดแผลกระสุนปืนทำลายสมอง จากศรีษะด้านหน้าทะลุท้ายทอย 8. <persName>นายธวัฒนะชัย กลัดสุข</persName> อายุ 36 ปี บาดแผลกระสุนปืนทะลุปอดและเส้นเลือดแดงใหญ่เสียโลหิตปริมาณมาก กระสุนเข้าไปตัดเส้นเลือดแดงใหญ่และทะลุหลัง 9. <persName>นายมนต์ชัย แซ่จอง</persName> อายุ 54 ปี ระบบการหายใจล้มเหลว ส่วนชายไทยไม่ทราบชื่อบาดแผลกระสุนปืนทะลุหลอดเลือดแดงใหญ่ช่องอกและปอดเสีย โลหิตปริมาณมาก กระสุนเข้าด้านหน้าผ่านช่องอก ปอด เส้นเลือดแดงใหญ่ฉีกขาด อย่างไรก็ตามมีญาติมาติดต่อและทราบชื่อคือ<persName>นายสยาม วัฒนนุกุล</persName> อายุ 53 ปี</p>
<p>เมื่อผู้สื่อข่าวถามว่า ผู้สื่อข่าวญี่ปุ่นถูกยิงด้วยอาวุธปืนด้วยกระสุนจริง ใช่หรือไม่ <persName>พล.ต.ท.จงเจตน์</persName> กล่าวว่า ผู้สื่อข่าวญี่ปุ่นถูกยิงด้วยกระสุนจริง แต่คณะแพทย์ไม่ได้มีหน้าที่ระบุว่าใครเป็นยิง เป็นผู้เชี่ยวชาญหรือนักแม่นปืน แต่บอกได้ว่า กระสุนมีความเร็วสูง</p>
<p>เมื่อถามว่า คนยิงนักหรือนอนยิง <persName>พล.ต.ท.จงเจตน์</persName>กล่าวว่า ไม่สามารถตอบได้ แต่บอกได้ว่าส่วนใหญ่เป็นการยิงจากระยะไกล มีเพียงรายเดียวเท่านั้น ที่ถูกยิงจากระยะใกล้ น่าจะไม่เกิน 1 เมตร เป็นระยะประชิด คือชายไทยที่ไม่ทราบชื่อ</p>
<p>ด้าน<persName>นพ.ชลน่าน ศรีแก้ว</persName> ตัวแทนจากนปช.ซึ่งร่วมเป็นคณะแพทย์ผู้ตรวจศพ กล่าวว่า ในการชันสูตรพลิกศพแทพย์ทุกคนเป็นผู้เชี่ยวชาญที่มีวุฒิภาวะ จึงสามารถบอกได้ว่าการชันสูตรครั้งนี้มีความโปร่งใส มั่นใจได้ว่าการทำงานตรงไปตรงมา เป็นเรื่องความเห็นทางวิชาการที่ยืนยันได้ ซึ่งผลการชันสูตรครั้งนี้ จะเป็นหลักฐานที่นำใช้ฟ้องร้องหาอาชญากรมาลงโทษในอนาคต ทั้งนี้ ผู้เสียชีวิตรายอื่น ๆ ที่รพ.อื่น ชันสูตรก็มีนายแพทย์ผู้เชี่ยวชาญ ทำเป็นคณะกรรมการเช่นเดียวกัน จึงยืนยันว่าผลชันสูตรโปร่งใส ทุกขั้นตอน</p></body>
</news>
