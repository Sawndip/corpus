<teiHeader>
<fileDesc>
<titleStmt>
  <title>นัดฟังคำสั่ง“ไผ่ วันพ๊อยท์”ฟ้อง2พิธีกร5ก.พ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46320/%e0%b8%99%e0%b8%b1%e0%b8%94%e0%b8%9f%e0%b8%b1%e0%b8%87%e0%b8%84%e0%b8%b3%e0%b8%aa%e0%b8%b1%e0%b9%88%e0%b8%87%e2%80%9c%e0%b9%84%e0%b8%9c%e0%b9%88%e0%b8%a7%e0%b8%b1%e0%b8%99%e0%b8%9e%e0%b9%8a%e0%b8%ad%e0%b8%a2%e0%b8%97%e0%b9%8c%e2%80%9d%e0%b8%9f%e0%b9%89%e0%b8%ad%e0%b8%872%e0%b8%9e%e0%b8%b4%e0%b8%98%e0%b8%b5%e0%b8%81%e0%b8%a35%e0%b8%81.%e0%b8%9e..html  </bibl>
</sourceDesc>
</fileDesc>
</teiHeader>
<news>
<headline>นัดฟังคำสั่ง“<persName>ไผ่ วันพ๊อยท์</persName>”ฟ้อง2พิธีกร5ก.พ.</headline>
<lead>าลนัดฟังคำสั่ง �<persName>ไผ่ วันพ๊อยท์</persName>� ฟ้องหมิ่น �<persName>บ๊วย เชษฐวุฒิ</persName> - <persName>เอ๋ พรทิพย์</persName>� 2 พิธีกรรายการคันปากช่อง 7 สี 5 ก.พ.นี้</lead>
<neck></neck>
<body><p>(28ม.ค.) ที่ห้องพิจารณา 813 ศาลอาญา เวลา 09.00 น. ศาลนัดพร้อมคู่ความเพื่อไกล่เกลี่ย คดีหมายเลขดำที่ อ.1888/2552 ที่<persName>นายไผ่ ลิกค์</persName> นักแข่งรถยนต์ชื่อดังกลุ่ม “วันพ้อยท์” และ ผู้ช่วย อดีต ส.ส.กำแพงเพชร พรรคพลังประชาชน ซึ่งเป็นลูกชาย <persName>นายเรืองวิทย์ ลิกค์</persName> อดีต รมช.มหาดไทย และ อดีต ส.ส.กำแพงเพชร มอบอำนาจให้ <persName>นายยุฌธณา ณ ชนก ตระกูลสม</persName> เป็นโจทก์ ยื่นฟ้อง นายเชษฐวุฒิ หรือ <persName>บ๊วย วัชรคุณ</persName> และ <persName>น.ส.พรทิพย์</persName> หรือ <persName>เอ๋ วงศ์กิจจานนท์</persName> สองผู้ดำเนินรายการ “คันปาก” ออกอากาศทุกเช้าวันจันทร์ - ศุกร์ ทางโทรทัศน์สีกองทัพบกช่อง 7 เป็นจำเลยที่ 1- 2 ในความผิดฐาน หมิ่นประมาทด้วยการโฆษณา กรณี เมื่อวันที่ 22 พ.ค.ที่ผ่านมา จำเลยทั้งสอง กล่าวในรายการทำนองว่า ดาราสาว ห<persName>ยาดทิพย์ ราชปาล</persName> หนีมาอยู่กับโจทก์เพื่อเสพยาเสพติด จนมารดาต้องออกตามหา
 โดยวันนี้ <persName>ไผ่ วันพ้อยท์</persName> โจทก์ เดินทางมาศาลพร้อมกับทนายความ ส่วนจำเลยมีเพียงทนายความมาเจรจา แต่ทั้งสองฝ่ายไม่สามารถตกลงกันได้ ศาลจึงให้นำคดีเข้าสู่การไต่สวนมูลฟ้อง
</p>
<p>โดย<persName>ไผ่ วันพ้อยท์</persName> โจทก์ เบิกความว่า เป็นบุตรชาย<persName>นายเรืองวิทย์</persName> ซึ่งเป็นอดีต รมช.มหาดไทย , รมช.อุตสาหกรรม และ รมต.ประจำสำนักนายกรัฐมนตรี และยังประกอบธุรกิจโรงโม่หินและน้ำดื่ม ขณะที่โจทก์เคยเป็นผู้ช่วย ส.ส. สองสมัย เป็นเลขานุการของนายกรัฐมนตรีสมัย<persName>นายสมัคร สุนทรเวช</persName> และ<persName>นายสมชาย วงศ์สวัสดิ์</persName> เคยลงสมัครรับเลือกตั้งปี 2550 ปัจจุบัน ยังทำงานการเมือง เป็นสมาชิกพรรคเพื่อไทย และทำธุรกิจรถยนต์ กับยังเป็นนักแข่งรถแข่ง นามทีม “วันพ้อยท์” คนทั่วไปจึงรู้จักตนในนาม “<persName>ไผ่ วันพ้อยท์</persName>” โดยเมื่อวันที่ 22 พ.ค.52 จำเลยที่ 1 พูดในรายการคันปากว่า “<persName>หยาดทิพย์</persName> หนีตาม<persName>ไผ่ วันพ้อยท์</persName> ไปอัพยา“ และวันที่ 27 พ.ค.52 จำเลยที่ 2 นำไปพูดซ้ำอีก ซึ่งเป็นความเท็จ ทำให้โจทก์เสียหาย เพราะคำว่า อัพยา หมายถึง เสพยาเสพติด ผู้ชมรายการคันปาก จะเข้าใจได้ว่า ตนเป็นคนสนับสนุนให้ผู้อื่นเสพยาเสพติด ชักชวนบุคคลมามั่วสุมที่บ้าน ยอมรับว่ารู้จักกับ <persName>น.ส.หยาดทิพย์</persName> แต่ไม่ได้ติดต่อกันแล้ว ข่าวดังกล่าวเป็นความเท็จ ใส่ความให้โจทก์เสียหาย ส่งผลต่อคะแนนเสียงที่ตนจะลงเลือกตั้ง จึงขอให้ศาลลงโทษตามกฎหมาย และมีคำสั่งให้จำเลยออกอากาศ แก้ไขคำพูดหมิ่นประมาทด้วย พยานเบิกความเรื่องอื่นๆแล้วเสร็จ
 ศาลจึงนัดฟังคำสั่งว่าจะประทับรับฟ้องคดีหรือไม่ วันที่ 5 ก.พ.นี้ เวลา 09.00 น.</p>
<p>ภายหลัง<persName>ไผ่ วันพ้อยท์</persName> กล่าวว่า สิ่งที่เรียกร้องมี 2 ประเด็น คือให้จำเลยขอโทษผ่านรายการ และให้ออกค่าทนายความประมาณ 1 แสนบาท แต่ทนายจำเลยอ้างว่าไม่สามารถขอโทษผ่านรายการได้ เพราะจะเป็นเยี่ยงอย่างให้คนอื่นนำคดีมาฟ้องอีก รู้สึกเสียความรู้สึก วันนี้ตั้งใจนำ<persName>น้องหยาดทิพย์</persName> มาเบิกความด้วย แต่เธอติดธุระและจะติดต่อให้เข้าเบิกความในชั้นสืบพยานโจทก์อีกครั้ง ที่ผ่านมาไม่เคยปรึกษากันเรื่องทนายความ ส่วนคดีแพ่งที่ฟ้อง ช่อง 7 <persName>บ๊วย เชษฐวุฒิ</persName> และ <persName>เอ๋ พรทิพย์</persName> เป็นจำเลยที่ 1-3 เรียกค่าเสียหายจำนวน 50 ล้านบาท ศาลนัดพิจารณาคดีวันที่ 9 ก.พ. นี้</p></body>
</news>
