<teiHeader>
<fileDesc>
<titleStmt>
  <title>ศูนย์เอราวัณปรับยอดตายเหตุปะทะเป็น22ราย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-13 18:45:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=221087  </bibl>
</sourceDesc>
</fileDesc>
</teiHeader>
<news>
<headline>ศูนย์เอราวัณปรับยอดตายเหตุปะทะเป็น22ราย</headline>
<lead>ศูนย์เอราวัณ แจ้งยอดผู้เสียชีวิตจากเหตุปะทะล่าสุด 22 ราย จากก่อนหน้าที่แจ้งไว้ 23 ราย เป็นพลเรือน 16 และทหาร 6</lead>
<neck></neck>
<body><p>ศูนย์บริการการแพทย์ฉุกเฉินกรุงเทพมหานคร หรือ ศูนย์เอราวัณ รายงานจำนวนผู้บาดเจ็บและเสียชีวิต ล่าสุดในวันนี้ โดยแจ้งยอดผู้เสียชีวิตจากเหตุปะทะรวม 22 ราย จากก่อนหน้านี้ที่แจ้งไว้ 23 ราย โดยตัด <persName>นายมานะ อาจหาญ</persName> เจ้าหน้าที่สวนสัตว์ดุสิตที่ถูกยิงเสียชีวิต ภายในสวนสัตว์ดุสิตออกไป เพราะไม่เกี่ยวกับเหตุปะทะ เมื่อวันที่ 10 เม.ย.ที่ผ่านมา โดยผู้เสียชีวิต 2 ราย ล่าสุดจากเหตุปะทะ เป็นพลเรือน 1 คน คือ <persName>นายนภทล เผ่าผนัส</persName> ถูกยิงที่ช่องท้อง เสียชีวิตเมื่อวานนี้ อีก 1 ราย เป็นทหาร ชื่อ <persName>พลทหารอนุพงษ์ หอมมาลี</persName> ถูกสะเก็ดระเบิดที่ศีรษะ เสียชีวิตในช่วงเย็นของเมื่อวาน สรุปยอดผู้เสียชีวิตจากเหตุปะทะ 10 เม.ย. บริเวณแยกคอกวัว รวม 22 ราย เป็นพลเรือน 16 ราย และทหาร 6 นาย สำหรับยอดผู้บาดเจ็บจากเหตุปะทะที่นำมาส่งโรงพยาบาลทั้งหมด 863 คน ขณะนี้ยังรักษาตัวอยู่ใน 15 โรงพยาบาล จำนวน 219 คน ในจำนวนนี้ มีผู้บาดเจ็บสาหัสอยู่ใน ไอ.ซี.ยู. 14 คน</p></body>
</news>
