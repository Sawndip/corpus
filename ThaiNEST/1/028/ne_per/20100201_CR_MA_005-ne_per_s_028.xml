<teiHeader>
<fileDesc>
<titleStmt>
  <title>แก๊งต้มตุ๋นอ้างเป็นคณบดีนิเทศ หอการค้าฯส่งอีเมล์ ขอเงิน อ้างถูกขโมยเงิน ตกยากที่อังกฤษ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-01 18:09:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265022634&catid=17  </bibl>
</sourceDesc>
</fileDesc>
</teiHeader>
<news>
<headline>แก๊งต้มตุ๋นอ้างเป็นคณบดีนิเทศ หอการค้าฯส่งอีเมล์ ขอเงิน อ้างถูกขโมยเงิน ตกยากที่อังกฤษ</headline>
<lead></lead>
<neck></neck>
<body><p>ผู้สื่อข่าว"มติชนออนไลน์"รายงานเมื่อวันที่ 1 กุมพาพันธ์ 2553 ว่า  มีแก๊งต้มตุ๋นได้อ้างว่า  เป็น <persName>รศ.ดร.มาลี บุญศิริพันธุ์</persName> คณบดีคณะนิเทศศาสตร์ มหาวิทยาลัยหอการค้าไทยส่งอีเมล์ malee2002b@yahoo.com ไปยังบุคคลต่างๆ เพื่อขอความช่วยเหลือโดยอ้างว่า ได้เดินทางมายังกรุงลอนดอน ประเทศอังกฤษอย่างกระทันหันอย่างกระทันหันเมื่อวานนี้  แต่โชคร้ายเงินทั้งหมดถูกโขมยในโรงแรม ทำให้อยู่ในภาวะสับสนและไม่รู้ว่า จะทำอย่างไรหรือไปขอความช่วยเหลือที่ไหน เพราะไม่ได้นำเอาโทรศัพท์ติดตัวมาและโทรศัพท์ของโรมแรมก็ไม่สามารถใช้ได้ ระหว่างเกิดเหตุ สามารถใช้อีเมล์ติดต่อได้เท่านั้น   กรุณาส่งเงินให้ตน 1,000 ปอนด์  ถ้ากลับถึงบ้าน จะใช้เงินคืนทันที กรุณาเขียนอีเมล์ส่งกลับมา จะบอกวิธีส่งเงินให้และกรุณาเก็บเรื่องนี้ไว้เป็นความลับ</p>
<p>ด้าน <persName>รศ.ดร.มาลี</persName>กล่าวว่า  ได้รับทราบเรื่องนี้จากลูกศิษย์โทรศัพท์มาบอกจากอังกฤษว่า ได้รับอีเมล์ของแก๊งดังกล่าว รู้สึกตกใจเหมือนกัน  ไม่คิดว่า จะโดนกับตัวเอง เพราะเป็นเรื่องที่แก๊งเหล่านี้ทำแบบนี้กันมานานแล้ว และคิดว่า คงไม่มีใครหลงเชื่อ เนื่องจากคนที่รู้จักรู้ว่า ไม่ได้เดินทางไปต่างประเทศ</p>
<p>ผู้สื่อข่าวรายงานว่า  ก่อนหน้านี้มีบุคคลที่มีชื่อเสียงหลายคนโดนแก๊งต้มตุ๋นเจาะ(แฮก)เข้าไปในอี เมล์และส่งขอความไปยังบุคคลต่างๆเช่นเดียวกับ <persName>รศ.ดร.มาลี</persName> เช่น  <persName>ดร.ดิเรก พรสีมา</persName>  <persName>ดร.บุญเลิศ ศุภดิลก</persName></p></body>
</news>
