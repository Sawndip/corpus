<teiHeader>
<fileDesc>
<titleStmt>
  <title>ปทีปถกเครียดหามือยิงอาร์พีจีถล่มกห.ด่วน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-21 13:23:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217343  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>ถกเครียดหามือยิงอาร์พีจีถล่มกห.ด่วน</headline>
<lead>รรท.ผบ.ตร. สั่งการ ผบช.น.คุมคดียิงอาร์พีจีถล่ม กห.เพิ่มจุดตรวจมากขึ้น ยังไม่ชัดว่ากลุ่มไหนทำ ชี้เครื่องยิงหาซื้อได้ในตลาดมืดแนวชายแดน</lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ เปิดเผยภายหลังเรียกประชุมเจ้าหน้าที่ตำรวจที่เกี่ยวข้อง เพื่อเร่งรัดติดตามความคืบหน้าคดีคนร้ายยิงระเบิด RPG ใกล้กระทรวงกลาโหมหลัง <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ได้สั่งกำชับให้เร่งรัดติดตามคดีโดยเร็ว โดยยังไม่สามารถระบุว่า กลุ่มคนร้ายที่ก่อเหตุจะเกี่ยวข้องกับกลุ่มทางการเมือง หรือไม่ โดยขณะนี้ได้สั่งให้ตรวจสอบหมายเลขตัวถังรถกระบะไฮลักซ์ วีโก้ (Hilux Vigo) สีบรอนซ์ทอง ซึ่งเป็นรถต้องสงสัยว่า เป็นของคนร้าย ซึ่งหาตัวเจ้าของรถโดยเชื่อว่า เป้าหมายของคนร้ายอยู่ที่กระทรวงกลาโหม โดยคนร้ายได้ยิงระเบิด RPG มาจากบริเวณหลังคลองหลอด ซึ่งกำลังเร่งตรวจสอบกล้องวงจรปิด โดยรอบพร้อมสั่งการให้เพิ่มจุดตรวจ โดยเฉพาะหน่วยทหารแต่เชื่อว่า เหตุการณ์ดังกล่าวไม่น่าจะเชื่อมโยง ระเบิดที่สำนักงานคณะกรรมการป้องกันและปราบปรามการทุจริตแห่งชาติ หรือ ป.ป.ช. ที่สนามบินน้ำ ทั้งนี้ได้สั่งการให้ <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล เร่งติดตามคดีนี้อย่างใกล้ชิด</p>
<p>อย่างไรก็ตาม <persName>พล.ต.อ.ปทีป</persName> ยังระบุด้วยว่าเครื่องยิงระเบิด RPG ส่วนใหญ่ใช้ในราชการทหาร และตำรวจเท่านั้น แต่ก็สามารถหาซื้อได้ในตลาดมืดตามแนวชายแดน นอกจากนี้จากการตรวจสอบโรงพยาบาล ในรัศมีโดยรอบที่เกิดเหตุยังไม่พบบุคคลต้องสงสัยที่ลักษณะคนร้ายเข้ารับการ รักษาพยาบาลแต่อย่างใด</p></body>
</news>
