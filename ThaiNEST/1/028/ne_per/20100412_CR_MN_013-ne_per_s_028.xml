<teiHeader>
<fileDesc>
<titleStmt>
  <title>เสื้อแดงนนทบุรีแห่ศพบำเพ็ญกุศลวัดไทรใหญ่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-12 21:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051237  </bibl>
</sourceDesc>
</fileDesc>
</teiHeader>
<news>
<headline>เสื้อแดงนนทบุรีแห่ศพบำเพ็ญกุศลวัดไทรใหญ่</headline>
<lead>“<persName>อภิวันท์</persName>” นำขบวน ส.ส.เพื่อไทย-คนเสื้อแดงจังหวัดนนทบุรี 400 คน แห่ศพคนเสื้อแดง ที่เสียชีวิตจากการปะทะกับทหารที่ผ่านฟ้าฯ นำไปบำเพ็ญกุศลสวดอภิธรรมบ้านเกิด วัดไทรใหญ่ จ.นนทบุรี</lead>
<neck></neck>
<body><p>วันนี้ (12 เม.ย.) เมื่อเวลา 17.30 น. กลุ่มมวลชนคนเสื้อแดงจังหวัดนนทบุรี โดยการนำของ <persName>พ.อ.อภิวันท์ วิริยะชัย</persName> รองประธานสภาผู้แทนราษฎร น<persName>ายอุดมเดช รัตนเสถียร</persName> <persName>นายนิทัศน์ ศรีนนท์</persName> ส.ส.นนทบุรี พรรคเพื่อไทย ร่วมกันแห่ศพ<persName>นายธวัฒนะชัย กลัคสุข</persName> อายุ 36 ปี ที่เข้าร่วมชุมนุมกับคนเสื้อแดงที่บริเวณสะพานผ่านฟ้าลีลาศ เพื่อเรียกร้องให้รัฐบาลยุบสภา ก่อนที่จะเสียชีวิตด้วยอาวุธปืนจากการปะทะกับทหารที่เข้ามาสลายการชุมนุมที่ บริเวณสี่แยกคอกวัว เมื่อวันที่ 10 เมษายน เพื่อไปบำเพ็ญกุศลสวดอภิธรรมศพที่บ้านเกิด วัดไทรใหญ่ ต.ขุนศรี อ.ไทรน้อย จ.นนทบุรี โดยขบวนดังกล่าวมีคนเสื้อแดงและญาติพี่น้องของ<persName>นายธวัฒนะชัย</persName> ประมาณ 400 คน ร่วมเดินทางด้วยขบวนรถยนต์จำนวนหลายสิบคัน แห่ไปตามถนนรัตนาธิเบศร์ เลี้ยวตัดเข้าถนนตลิ่งชัน-สุพรรณบุรี ก่อนที่จะเลี้ยวเข้าถนนบางกรวย-ไทรน้อย ตลอดการเดินทางมีชาวบ้านที่ทราบข่าวออกมายืนปรบมือให้ตลอดสองข้างทาง</p></body>
</news>
