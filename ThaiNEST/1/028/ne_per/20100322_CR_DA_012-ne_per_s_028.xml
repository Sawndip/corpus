<teiHeader>
<fileDesc>
<titleStmt>
  <title>สยอง!ทารกหลุดเข้าล้อมอเตอร์ไซค์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 21:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55647  </bibl>
</sourceDesc>
</fileDesc>
</teiHeader>
<news>
<headline>สยอง!ทารกหลุดเข้าล้อมอเตอร์ไซค์</headline>
<lead>อุทาหรณ์เตือนใจแม่ลูกสามอุ้มลูกเล็กขี่มอเตอร์ไซค์ล้มลูกหลุดมือตกไปติด บังโคลนดับอนาถ</lead>
<neck></neck>
<body><p>ช่วงเย็นที่ผ่านมา (22 มี.ค.) เจ้าหน้าที่หน่วยกู้ภัยศูนย์พุทไธศวรรย์ จ.พระนครศรีอยุธยา รับแจ้งมีอุบัติเหตุรถ จยย.ล้มทับร่างทารก บริเวณหน้าตลาดแยกวงเวียนเจดีย์สามปลื้ม หมู่ 1 ต.ไผ่ลิง อ.พระนครศรีอยุธยา จึงรีบไปพร้อมอุปกรณ์ช่วยชีวิต ที่เกิดเหตุพบรถ จยย.ฮอนด้าแบบหญิง สีน้ำเงิน ทะเบียน ขงม-431 พระนครศรีอยุธยา ล้มคว่ำอยู่ โดยที่บังโคลนล้อหลังมีร่างทารกวัยเพียง 10 วัน ติดคาอยู่เป็นที่น่าหวาดเสียว มีเพียงแขน ขา โผล่ออกมาเท่านั้น</p>
<p>โดย มี<persName>นางดวงตา ชุมพลภักดี</persName> อายุ 20 ปี มารดาของเด็กนั่งร่ำไห้ปริ่มใจจะขาด เจ้าหน้าที่ต้องกันผู้ไม่เกี่ยวข้องออก จากนั้นจึงรีบในเครื่องมือถอดชิ้นส่วนล้อหลังออกใช้เวลาประมาณ 30 นาที จึงสำเร็จ แต่สภาพทารกน้อยถูกกระแทกจนกระโหลกศีรษะยุบ ทำให้เสียชีวิต ท่ามกลางความเสียใจของผู้ที่พบเห็น</p>
<p>สอบสวนทราบว่า ก่อนเกิดเหตุ <persName>นางดวงตา</persName> กำลังขี่ จยย.คันดังกล่าว มาซื้อกับข้าวที่ตลาด โดยอุ้ม <persName>ด.ญ.รวิวรรณ</persName>หรือ<persName>น้องจูน</persName> ลูกสาววัย 10 วัน และมีลูกชายวัย 7 ขวบและลูกสาววัย 8 ขวบ นั่งซ้อนมาด้วย ซึ่งเมื่อถึงที่เกิดเหตุขณะกำลังจอดให้ลูกสาวลงจากรถ ลูกชายเกิดเผลอไปบิดคันเร่ง ทำให้รถเสียหลักล้ม น้องจูน หลุดมือตกลงไปติดกับบังโคลนเสียชีวิตดังกล่าว</p></body>
</news>
