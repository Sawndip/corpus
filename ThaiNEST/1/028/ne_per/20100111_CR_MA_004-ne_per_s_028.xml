<teiHeader>
<fileDesc>
<titleStmt>
  <title>สั่งแยกขังตำรวจปลอมแพร่เชื้อเอดส์ 2 สาวโผล่แจ้งความ ตร.ขอแรงดีเจประกาศหาเหยื่อชี้ตัว-ตรวจเลือด  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-11 19:30:48  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263213206&catid=17  </bibl>
</sourceDesc>
</fileDesc>
</teiHeader>
<news>
<headline>สั่งแยกขังตำรวจปลอมแพร่เชื้อเอดส์ 2 สาวโผล่แจ้งความ ตร.ขอแรงดีเจประกาศหาเหยื่อชี้ตัว-ตรวจเลือด</headline>
<lead>สั่งแยกขังตำรวจปลอมแพร่เชื้อเอดส์ประชดสังคม ขณะที่ 2 สาวโผล่แจ้งความดำเนินคดีถูกอนาจาร ขอเจรายการเพลงประกาศหาเหยื่อมาชี้ตัวและตรวจโรค สธ.เตือนอย่าอายและวิตกไปพบแพทย์ด่วน</lead>
<neck></neck>
<body><p>ความคืบหน้ากรณีเจ้าหน้าที่ตำรวจจับกุมตัว<persName>นายโสภา ภิรมย์</persName> อายุ 33 ปี อยู่บ้านเลขที่ 96 หมู่ 6 บ้านคำสมบูรณ์ ต.โนนหนามแท่ง อ.เมืองอำนาจเจริญ แต่งตัวคล้ายตำรวจ ดักจับจักรยานยนต์ อ้างเป็นรถเถื่อน ก่อนฉุดเด็กสาวที่ชอบเที่ยวกลางคืนใน จ.อำนาจเจริญ และขอนแก่น ไปข่มขืนไม่ต่ำกว่า 50 คน สารภาพว่าตนเองติดเชื้อเอชไอวี (เอดส์) และต้องการแพร่โรคร้ายประชดสังคมนั้น ล่าสุด เมื่อวันที่ 11 มกราคม <persName>พ.ต.อ.วีระพงษ์ พงษ์พุ่ม</persName> ผกก.สภ.เมืองอำนาจเจริญ ได้แจ้งให้ดีเจรายการเพลงและผู้ประกาศข่าวตามสถานีวิทยุกระจายเสียงของ จังหวัดและวิทยุชุมชน ประชาสัมพันธ์ให้ผู้ตกเป็นเหยื่อ<persName>นายโสภา</persName>เดินทางมาชี้ตัว ตำรวจพร้อมจะปกปิดผู้เสียหายมิให้ผู้ต้องหาเห็นหน้า พร้อมรับรองความปลอดภัยให้ ส่วนผู้ตกเป็นเหยื่อข่มขืน จะส่งไปตรวจและรักษาเยียวยาที่โรงพยาบาล</p>
<p><persName>พ.ต.อ.วีระพงษ์</persName>กล่าวว่า ล่าสุดมีผู้หญิงอีก 2 รายที่ถูก<persName>นายโสภา</persName>หลอกว่าเป็นตำรวจก่อนจะทำอนาจารได้แจ้งเข้ามาขอชี้ตัวและ แจ้งความดำเนินคดี ส่วน<persName>นายโสภา</persName>นั้น ได้สั่งแยกขังออกจากผู้ต้องหารายอื่น พร้อมส่งฝากขังที่ศาลในวันที่ 12 มกราคมนี้</p>
<p><persName>นพ.สอาด วีระเจริญ</persName> นายแพทย์สาธารณสุขจังหวัด (สจจ.) อำนาจเจริญ กล่าวว่า ได้ประชุมผู้เกี่ยวข้องเพื่อช่วยเหลือดูแลนักเรียนหญิงที่ได้รับผลกระทบทั้ง ทางร่างกายและจิตใจ  เบื้องต้นจะให้ยาต้านไวรัสเอดส์ทันทีเพื่อช่วยป้องกันโรคเอดส์  โรคนี้มีระยะฟักตัวอยู่นานถึง 30 วัน ที่สำคัญโรคเอดส์ เป็นโรคติดต่อทางเพศสัมพันธ์ สามารถให้ยาป้องกันได้ทั้งก่อนร่วมเพศหรือหลังร่วมเพศ ส่วนผู้ต้องหานั้นมีประวัติโรคเอดส์อยู่แล้วไม่ต้องไปตรวจอีก</p>
<p>"ผมได้ไปพบเด็กนักเรียนคนหนึ่งที่ถูกข่มขืน น่าสงสารมาก ผู้เกี่ยวข้องจะต้องให้กำลังใจและหาทางแก้ไขให้ถูกวิธี อย่าปล่อยให้เด็กมีปมด้อยและเบื่อโลกจะเกิดปัญหาต่างๆ ตามมาได้ " <persName>นพ.สอาด</persName>กล่าว</p>
<p>ส่วนที่ จ.ขอนแก่น <persName>พ.ต.อ.คัชชา ธาตุศาสตร์</persName> รอง ผบก.ภ.จว.ขอนแก่น กล่าวถึงกรณี<persName>นายโสภา</persName>สารภาพเคยมาก่อเหตุใน จ.ขอนแก่น ว่า ได้สั่งการเจ้าหน้าที่ตำรวจ สภ.เมืองขอนแก่น ตรวจสอบประวัติ<persName>นายโสภา</persName> ตั้งแต่ปี 2544-2546 แต่ยังไม่พบประวัติก่อคดีข่มขืน มีเพียงปี 2544 <persName>นายโสภา</persName>ประกอบอาชีพขายเหล้าปั่นอยู่ที่สถานี บขส.ขอนแก่น ถนนประชาสโมสร และก่อคดีลักทรัพย์ ลักรถจักรยานยนต์ มีอาวุธปืนอาก้าในครอบครอง จึงถูกดำเนินคดี และศาลตัดสินจำคุก 5 ปี จะประสาน สภ.เมืองอำนาจเจริญให้สอบสวนผู้ต้องหาว่าก่อคดีข่มขืนใน จ.ขอนแก่นจริงหรือไม่
<persName>นพ.คิมหันต์ ยงรัตนกิจ</persName> สาธารณสุข จ.ขอนแก่น กล่าวว่า การที่<persName>นายโสภา</persName>อ้างว่าก่อคดีข่มขืนใน จ.ขอนแก่นด้วยนั้น ได้สร้างความวิตกกังวลความไม่สบายใจกับทุกคน เท่าที่ทราบยังไม่มีผู้เสียหายเข้ามาร้องเรียนหน่วยงานที่เกี่ยวข้อง หากมีผู้เสียหาย ขอให้แจ้งความจำนงตามสถานบริการพยาบาลทันที</p>
<p>ทางด้าน <persName>นพ.ไพจิตร์ วราชิต</persName> ปลัดกระทรวงสาธารณสุข (สธ.) กล่าวถึงปัญหาผู้ป่วยโรคเอดส์อยากแพร่เชื้อใส่คนอื่นเพื่อประชดสังคมว่า เคยเกิดขึ้นมาแล้วในอดีต สธ.ให้ความสำคัญเรื่องนี้ โดยจัดทำแนวทางปฏิบัติการบริการป้องกันการติดเชื้อจากการสัมผัสทุกประเภท จึงขอให้ผู้ถูกข่มขืน และเกรงว่าจะติดเชื้อเอดส์จากผู้ต้องหา ให้รีบไปโรงพยาบาล (รพ.) ในสังกัด สธ.ทุกแห่งทั่วประเทศ เพื่อขอคำแนะนำและการรักษา ส่วนของผู้รู้ตัวว่าติดเชื้อแล้ว ไม่ต้องกังวล สามารถใช้ชีวิตอยู่ในสังคมได้อย่างปกติ ในกรณีที่ จ.อำนาจเจริญ ได้ให้สำนักงานสาธารณสุขจังหวัดส่งทีมแพทย์และนักจิตวิทยาเข้าไปเยียวยาผู้ เสียหายแล้ว</p>
<p><persName>นพ.มานิต ธีระตันติกานนท์</persName> อธิบดีกรมควบคุมโรค กล่าวว่า ผู้ติดเชื้อแต่ไม่อยากรับคำปรึกษาจากเจ้าหน้าที่สาธารณสุขของ รพ. สามารถใช้บริการเครือข่ายผู้ติดเชื้อเอชไอวีแห่งประเทศไทย ซึ่งปฏิบัติงานใน รพ.สธ.มากกว่า 300 แห่งก็ได้ เพราะกลุ่มเหล่านี้จะเข้าใจความรู้สึกของผู้ติดเชื้อด้วยกันเป็นอย่างดี ผู้ถูกข่มขืนหรือผู้เสี่ยงติดเชื้ออย่าวิตกกังวล เนื่องจากมียาป้องกันการติดเชื้อในระยะเริ่มแรก ประการสำคัญจะต้องรีบไปพบแพทย์ที่ รพ.ใกล้บ้านทันที หากพบแพทย์เร็ว จะทำให้การรักษาได้ผลดี อย่าอายแพทย์ ถึงแม้ว่าจะถูกข่มขืนมานานแล้วก็ตาม เพราะแพทย์มีแนวทางช่วยเหลือทั้งร่างกายและจิตใจอย่างเป็นขั้นตอน</p></body>
</news>
