<teiHeader>
<fileDesc>
<titleStmt>
  <title>ตร.เตรียมห้องขัง6แห่งรอเสื้อแดง"วีระ"ลั่นจับไม่จบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100409/55345/ตร.เตรียมห้องขัง6แห่งรอเสื้อแดง"วีระ"ลั่นจับไม่จบ.html  </bibl>
</sourceDesc>
</fileDesc>
</teiHeader>
<news>
<headline>ตร.เตรียมห้องขัง6แห่งรอเสื้อแดง"<persName>วีระ</persName>"ลั่นจับไม่จบ</headline>
<lead>ตำรวจเตรียมห้องขัง รอ"เสื้อแดง" 6 แห่ง "หากทำผิดพ.ร.ก.ฉุกเฉิน ทั้งปทุมธานี-กาญจนบุรี-ประจวบคีรีขันธ์-สระบุรี-ราชบุรี และชลบุรี "<persName>วีระ</persName>" ลั่นหากถูกจับปชช.จะไม่กลับไปเที่ยวสงกรานต์แน่</lead>
<neck></neck>
<body><p>เมื่อวันที่ 9 เมษายน  <persName>พล.ต.ต.ปิยะ อุทาโย</persName> ผบก.ประจำ บช.น. ในฐานะโฆษก บช.น. กล่าวถึงการปฏิบัติหน้าที่ของตำรวจหลังศูนย์อำนวยการแก้ไขสถานการณ์ฉุก เฉิน(ศอ.ฉ.) ประกาศใช้ พ.ร.ก. ฉุกเฉิน มี 2 ส่วนคือ พ.ร.ก.ฉุกเฉิน มาตรา 9 ห้ามมีการมั่วสุมกันตั้งแต่ 5 ขึ้นไปกระทำการที่ก่อความไม่สงบเรียบร้อยในพื้นที่ประกาศ พ.ร.ก.ฉุกเฉิน และมาตรา 11 ที่ห้ามนำรถยนต์ หรือยานพาหนะเข้าก่อความวุ่นวาย โดยประชาชนที่จะเดินทางมาร่วมชุมนุมเข้าใจก่อน หากผู้พบกระทำผิดฝ่าฝืน พ.ร.ก.ฉุกเฉิน ก็จะถูกดเนินการจับกุมมาควบคุมตัวไว้สถานที่พิเศษ 6 แห่ง คือ บก.ตชด.ภ.1 จ.ปทุมธานี บก.ตชด.13 จ.กาญจนบุรี บก.สนับสนุนทางอากาศ บก.ตชด.จ.ประจวบคีรีขันธ์ ศูนย์ทหารม้า จ.สระบุรี กรมการทหารช่าง จ.ราชบุรี และกองบัญชาการช่วยรบที่1 จ.ชลบุรี หากพบว่ามีความผิดมีโทษจำคุไม่เกิน 2 ปี หรือปรับไม่เกิน 40,000 บาท หรือทั้งจำทั้งปรับ</p>
<p>ส่วนกรณีที่ผู้ชุมนุมจะเดินทางไปยังสถานีไทยคม จ.นนทบุรีนั้น <persName>พล.ต.ต.ปิยะ</persName> กล่าวว่า ได้เรียกเจ้าหน้าที่ที่ปฏิบัติงานทุกหน่วยกำชับทำความเข้าใจในการบังคับใช้ กฎหมาย หากพบว่ามีการฝ่าฝืน พ.ร.ก.ฉุกเฉิน ก็สามารถดำเนินการจับกุมได้ทันที โดยมีการเตรียมกำลังเจ้าหน้าที่จาก บช.น. ภูธร ภ.1 2 และ 3 เพื่อเตรียมกำลังในการจับกุมแล้ว</p>
<p>สำหรับการปฏิบัติงานของตำรวจหลังประกาศ พ.ร.ก.ฉุกเฉิน <persName>พล.ต.ต.ปิยะ</persName> กล่าวว่า ได้มีการปรับกำลังในการตั้งด่านร่วมกับทหารจำนวน 24 จุดในพื้นที่ชั้นนอกและชั้นกลาง โดยมีกำลังดูแลจุดละ 100 นาย ส่วนพื้นที่ชุมนุมก็มีการตั้งด่านตรวจโดยรอบ รวมทั้งทุก สน. กำนหดจุดตรวจ สน. ละ 2 แห่งโดย <persName>พล.ต.อ.ปทีป ตันประเสริฐ</persName> รรท.ผบ.ตร. มีคำสั่งที่ 0007.33 (นผ.) / พิเศษ ถึงทุกหน่วยในสังกัด บช.น. ตามที่ รัฐบาลประกาศสถานการณ์ฉุกเฉินที่มีความร้ายแรงในเขตท้องที่ กทม. และปริมณฑลบางส่วนรวม 6 จังหวัด เมื่อ 7 เม.ย. เพื่อให้การปฏิบัติภารกิจตั้งจุดตรวจค้นภายใต้ประกาศสถานการณ์ฉุกเฉินฯ เป็นไปด้วยความเรียบร้อย และเกิดประสิทธิภาพสูงสุด จึงสั่งการให้ทุกหน่วยดำเนินการดังนี้</p>
<p>1.ตรวจค้นอาวุธวัตถุต้องสงสัยป้องกันการก่อวินาศกรรม 2.กรณีไม่พบการกระทำความผิด ให้ตรวจบัตรประจำตัวประชาชน บันทึกภาพ สอบถามชื่อ สกุล และทำประวัติไว้เป็นหลักฐานด้วย แต่หากเข้าข่ายต้องสงสัยหรือมีพฤติการณ์ว่าอาจมีแนวโน้มจะกระทำการที่ผ่าฝืน ข้อกำหนดหรือข้อห้ามต่างๆ ตาม พ.ร.ก.ฉุกเฉินฯ ให้สอบปากคำบุคคลดังกล่าวด้วย 3.ให้ชุดเคลื่อนที่เร็วของแต่ละ สน.ออกตรวจตรากดดัน หากพบรถจักรยานยนต์รวมตัวกันจำนวนหลายคัน ซึ่งอาจมีแนวโน้มก่อความวุ่นวายหรือสร้างความเดือดร้อนให้กับบุคคลอื่น ให้ดำเนินการตามกฎหมายจราจรอย่างเคร่งครัด และหากกระทำผิดเข้าข่ายตาม พ.ร.ก.ฉุกเฉินฯ ก็ให้พิจารณาดำเนินการด้วย 4.ให้จุดตรวจค้นทุกแห่งประชาสัมพันธ์ข้อกฎหมายและบทกำหนดโทษตาม พ.ร.ก.ฉุกเฉินให้ผู้ที่จะไปร่วมชุมนุมทราบด้วย</p>
<p>โดยผลการตั้งด่านตรวจเมื่อคืนที่ผ่านมาเจ้าหน้าที่ได้ประชาสัมพันธ์ให้ ประชาชนทราบการบังคับใช้ พ.ร.ก.ฉุกเฉินจำนวน 322 ราย จับกุมผู้ฝ่าฝืนกฎจราจร 343 ราย ตรวจบัตรประชาชน 107 ราย บันทึกรูปไว้จำนวน 33 ราย จับกุมอาวุธปืน 3 กระบอกโดยเป็นพื้นที่ ของ สน.บางโพงพาง ได้อาวุธปืนไทยประดิษฐ์.22 จำนวน 1 กระบอก สน.เพชรเกษมอาวุธปืน 9 มม. 1 กระบอก และที่สน.ธรรมศาลา อาวุธปืนไทยประดิษฐ์ 1 กระบอก จับคนเมาสุรา 2 ราย จับอาวุธมีด 1 ราย จับกุมอาวุธมีด 1 ราย และจับยาบ้า 3 ราย</p>
<p>"<persName>วีระ</persName>"ลั่นหากถูกจับปชช.จะไม่กลับไปเที่ยวสงกรานต์แน่</p>
<p>ที่สี่แยกราชประสงค์ ผู้สื่อข่าวรายงานว่า ตลอดช่วงบ่ายภายหลังจากมีการเคลื่อนขบวนไปสถานีดาวเทียมไทยคม อ.ลาดหลุมแก้ว จ.ปทุมธานี ยังคงมีกลุ่มผู้ชุมนุมปักหลักฟังการปราศรัย รวมทั้งยังมีกลุ่มผู้ชุมนุมทยอยเดินทางมาสมทบ รวมกว่าหลายพันคน โดยกระจัดกระจายตามร่มไม้ ร่มตึก ระหว่างนี้ขณะที่มีเฮลิคอปเตอร์ของทางการบินผ่านไปมา กลุ่มผู้ชุมนุมต่างโห่ร้อง เขย่าตีน ตบหัวใจตบ เป็นระยะๆ</p>
<p>ขณะที่ แกนนำประกอบด้วย <persName>นายวีระ มุกสิกพงศ์</persName> <persName>นายก่อแก้ว พิกุลทอง</persName> ต่างขึ้นเวทีปราศรัย สลับการร้องเพลงปลุกใจโดย <persName>จิ้น กรรมาชน</persName> พร้อมกำชับให้กลุ่มผู้ชุมนม อยู่ในที่ตั้ง และรักษาที่มั่นตรงนี้ไว้ เพราะอาจมีการสลายการชุมนุมได้ทุกเมื่อ นอกจากนี้ทางแกนนำ ต่างติดตามข่าวผ่านจอทีวี ต่อการชุมนุมที่สถานีไทยคมที่ลาดหลุมแก้สอย่างใกล้ชิด</p>
<p>ผู้สื่อข่าวรายงานว่า บริเวณด้านหลังเวที ได้กลุ่มผู้ชุมนุมมาขอพบ <persName>น.พ.แหวง โตจิราการ</persName> โดยระบุว่า เห็นกองกำลังจากเจ้าหน้าที่ ทหาร และตำรวจ มาประจำการบริเวณด้านในสตช.จำนวนมาก เพื่อเตรียมการสลายการชุมนุม และยึดเวที และขอให้ไปดูเฝ้าระวังด้วย ขณะเดียวกัน เกิดข่าวสะพัดด้านหลังเวทีว่า การ์ดนปช.ได้ปะทะ กับเจ้าหน้าที่ตำรวจและทหาร บริเวณ แยกเฉลิมเผ่า ถ.อังรีดูนังด์ ตัดกับ ถนน พระราม 1 ทั้งนี้ผู้สื่อข่าวได้ลงไปในพื้นที่พบว่า ได้มีรถ 6ล้อ ประมาณ 10 คัน ได้บรรทุกเจ้าหน้าตำรวจที่เข้าไปในสตช.ทางด้านถนน อังรีดูนังด์ เพื่อสับเปลี่ยนกำลังเท่านั้น และไม่มีการปะทะระหว่างการ์ดนปช.และเจ้าหน้าที่ตามที่เป็นข่าวแต่อย่างใด</p>
<p>เมื่อเวลา 14.00 น. ที่เวทีราชประสงค์ <persName>นายวีระ</persName> กล่าวบนเวทีว่า หากมีการจับตัวแกนนำ ประชาชนจะไม่ยอมไปเที่ยวฉลองเทศกาลสงกรานต์ตามภูมิลำเนาของตัวเองแน่นอน</p></body>
</news>
