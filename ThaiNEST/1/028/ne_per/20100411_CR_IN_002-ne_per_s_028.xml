<teiHeader>
<fileDesc>
<titleStmt>
  <title>ตร.นัดชนม์สวัสดื์สอบพยายามฆ่าอีก19เมย.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-11 10:48:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220594  </bibl>
</sourceDesc>
</fileDesc>
</teiHeader>
<news>
<headline>ตร.นัด<persName>ชนม์สวัสดื์</persName>สอบพยายามฆ่าอีก19เมย.</headline>
<lead>ตำรวจคลองตัน นัด <persName>ชนม์สวัสดิ์</persName> สอบปากคำคดี พยายามฆ่า เจ้าหน้าที่ตำรวจอีกครั้ง 19 เม.ย. ลั่น ทำตามหลักฐานไม่มีกลั่นแกล้ง</lead>
<neck></neck>
<body><p><persName>พ.ต.อ.ชัยวัฒน์ อรัญวัฒน์</persName> ผกก.สน.คลองตัน เปิดเผย ความคืบหน้า การเข้าจับกุม <persName>นายชนม์สวัสดิ์ อัศวเหม</persName> อดีตนายกเทศมนตรีเมืองปากน้ำ ในคดีพยายามฆ่าเจ้าหน้าที่ ในขณะปฏิบัติหน้าที่ จนเป็นเหตุให้เสียทรัพย์ หลังจาก ควบคุมตัวมาสอบปากคำ และแจ้งข้อหาแล้ว <persName>นายชนม์สวัสดิ์</persName> ก็ให้การปฏิเสธ ไม่เกี่ยวข้อง และไม่ยอมให้การใดๆ แม้เจ้าหน้าที่มีหลักฐาน ยืนยันชัดเจน จากนั้นได้ทำเรื่องขอประตัวไป และเจ้าหน้าที่ได้นัด สอบปากคำ อีกครั้งในวันที่ 19 เม.ย. นี้ ซึ่งเหตุการณ์ที่เกิดขึ้น เมื่อช่วงบ่ายวันที่ 10 เม.ย. ที่ผ่านมา หลัง เจ้าหน้าที่ ประสาน<persName>พ.ต.ต.ชัยพันธุ์ เพ็ชรสดศิลป์</persName> สารวัตรสืบสวนสอบสวน และ <persName>พ.ต.ท.เฉลิมพร วรทอง</persName> สวป.สน.คลองตัน เข้าระงับเหตุทะเลาะวิวาท ก็พบ <persName>นายชนม์สวัสดิ์</persName> เข้ามากระชากคอเสื้อ และผลักอกเจ้าหน้าที่ตำรวจ ก่อนพูดจาข่มขู่ จากนั้นลูกน้องของ <persName>นายชนม์สวัสดิ์</persName> ก็นำปืนมาจ่อที่ศีรษะเจ้าหน้าที่ตำรวจอย่างไม่เกรงกลัวกฎหมาย และขณะนำหมายค้น และหมายจับไปควบคุมตัว คนร้ายยังมีการยิงปะทะเจ้าหน้าที่ จนกระทั่งถูกจับกุมได้ในที่สุด</p>
<p>สำหรับ <persName>นายชนม์สวัสดิ์</persName> นั้น เคยก่อเหตุ ข่มขู่ตำรวจ สน.มักกะสัน มาแล้ว หลังจากไม่พอใจ ที่ถูกตรวจวัดแอลกอฮอล์เมื่อปี 2550 และ พยายามข่มขู่เจ้าหน้าที่ตำรวจ จนเป็นคดีความ และก็มาก่อเหตุอีกครั้งในลักษณะเช่นเดิม</p></body>
</news>
