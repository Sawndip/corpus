<teiHeader>
<fileDesc>
<titleStmt>
  <title>ที่ปรึกษาสบ10 เรียกคู่กรณีปัฐวิกรณ์เจรจา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 17:38:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209213  </bibl>
</sourceDesc>
</fileDesc>
</teiHeader>
<news>
<headline>ที่ปรึกษาสบ10 เรียกคู่กรณีปัฐวิกรณ์เจรจา</headline>
<lead>ที่ปรึกษา สบ 10 เรียก คู่กรณีชิงตลาดปัฐวิกรณ์ มาเจรจาไกล่เกลี่ย โดย รรท.ผบ.ตร.กำชับให้ดูแลอย่างดีเกรงปัญหาลุกลามเป็นปัญหาสังคม</lead>
<neck></neck>
<body><p><persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา สบ 10 เปิดเผย ก่อนเป็นตัวแทนไกล่เกลี่ยข้อพิพาทระหว่าง บริษัท โชคชัยทรัพย์ทวี จำกัด และ บริษัท ปัฐวิกรณ์ จำกัด โดยมีตัวแทนจากทั้ง 2 ฝ่าย เป็นทนายเข้าร่วมเจรจาในวันนี้ ทั้งนี้ในวันนี้ ได้เชิญตัวแทนทั้ง 2 ฝ่าย มาเจรจาหลังเกิดเหตุขว้างระเบิดใส่ตลาดปัฐวิกรณ์ เนื่องจาก เกิดความขัดแย้งระหว่างทั้ง 2 ฝ่าย ทั้งนี้มองว่า หากไม่สามารถตกลงกันได้ในวันนี้ ก็จะชี้แจงข้อกฎหมายให้ทราบ พร้อมทั้งหารือถึงแนวทางในการดำเนินการดูแลตลาดปัฐวิกรณ์ต่อไป โดยมองว่า เหตุการณ์ที่เกิดขึ้นเป็นปัญหายืดเยื้อ หากปล่อยไว้อาจจะกลายเป็นปัญหาทางสังคมได้ นอกจากนี้ ยังกล่าวด้วยว่า <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ ได้แสดงความเป็นห่วง และไม่อยากให้เหตุการณ์ดังกล่าวบานปลาย โดยได้กำชับให้ดูแลเรื่องนี้เป็นพิเศษด้วย</p>
<p>อย่างไรก็ตาม ในส่วนของคดีความนั้น ก็เป็นหน้าที่ของศาล ที่จะต้องดำเนินการต่อไป ส่วนเจ้าหน้าที่ตำรวจ ก็จะมีหน้าที่ดูแลความสงบเรียบร้อย ซึ่งหลังจากการเจรจาในวันนี้ ก็จะจัดกำลังเจ้าหน้าที่ตำรวจ จากกองบังคับการตำรวจนครบาล 4 เข้าไปดูแลความปลอดภัยป้องกันเหตุการณ์การจลาจลขึ้นด้วย</p></body>
</news>
