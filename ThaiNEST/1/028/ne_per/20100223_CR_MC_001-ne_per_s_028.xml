<teiHeader>
<fileDesc>
<titleStmt>
  <title>รวบเอเย่นค้ายาย่านรัชดา พร้อมยาเค 150 ขวด  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/24332  </bibl>
</sourceDesc>
</fileDesc>
</teiHeader>
<news>
<headline>รวบเอเย่นค้ายาย่านรัชดา พร้อมยาเค 150 ขวด</headline>
<lead>กทม. 23 ก.พ. - ตำรวจรวบพ่อค้ายาย่านรัชดาฯ ก่อนขยายผลจับตัวผู้ค้าใหญ่ได้ของกลางยาเคกว่า 150 ขวด</lead>
<neck></neck>
<body><p><persName>นายสมชาย อดิสรณ์พรรณกุล</persName> ถูกตำรวจจากกองบังคับการสวัสดิภาพเด็กและสตรี (สด.) จับกุมตัวได้ย่านรัชดาฯ ซอย 4 เมื่อช่วงเย็นวานนี้ พร้อมของกลางเป็นยาเค 1 กรัม สอบสวน<persName>นายสมชาย</persName>รับสารภาพซื้อยาจาก<persName>นายประทีป พิณคงศิริ</persName> เพื่อนจากย่านบิ๊กซีบางนาตราด เจ้าหน้าที่ตำรวจจึงวางแผนจับกุมตรวจค้น<persName>นายประทีป</persName> หน้าห้างบิ๊กซีบางนาตราด ขณะกำลังรอส่งยาไอซ์ 20 กรัม ให้กับสายตำรวจ จากนั้นขยายผลเข้าตรวจค้นห้องพักสุนทรีย์อพาร์ทเม้นท์ ย่านศรีนครินทร์ 40 พบของกลางซุกซ่อนอยู่ภายในห้อง ทั้งยาอี 15 เม็ด ยาไฟท์ไฟท์ หรือยาเสียสาว 10 แผง ยาเค 150 ขวด และเงินสดอีก 220,000 บาท พร้อมอุปกรณ์เสพยา </p>
<p>สอบสวน<persName>นายประทีป</persName>รับสารภาพ ค้ายาเสพติดมานาน 3 ปี ก่อนหน้านี้เคยถูกจับมาแล้ว 2 ครั้ง โดยครั้งล่าสุดถูกจับกุมเมื่อปลายปีที่ผ่านมา แต่อยู่ระหว่างการประกันตัวต่อสู้ดคีในชั้นศาล โดยรับยาจากพ่อค้ายาชาวสิงคโปร์และมาเลเซีย ซึ่งเดินทางเข้ามาท่องเที่ยวในประเทศไทย ครั้งละประมาณ 200 ขวด ในราคาขวดละ 1,200 บาท ก่อนนำมาจำหน่ายในราคา 1,600 บาท โดยมีเพื่อนนักโทษจากเรือนจำบำบัดพิเศษกลางเป็นนายหน้า แนะนำตนให้รู้จักกับพ่อค้ายาชาวสิงคโปร์อีกทอดหนึ่ง ตำรวจแจ้งข้อหาทั้งสองคนมียาเสพติดให้โทษประเภท 1 ยาไอซ์ไว้ในครอบครองเพื่อจำหน่ายผิดกฎหมาย และมียาเสพติดให้โทษประเภท 2 ยาอี ยาเค และไฟท์ไฟท์ไว้ในครอบครองเพื่อจำหน่ายผิดกฎหมาย. - สำนักข่าวไทย</p></body>
</news>
