<teiHeader>
<fileDesc>
<titleStmt>
  <title>มือมืดปาถุง “อุจจาระ” ใส่บ้านนายกรัฐมนตรี!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014303  </bibl>
</sourceDesc>
</fileDesc>
</teiHeader>
<news>
<headline>มือมืดปาถุง “อุจจาระ” ใส่บ้านนายกรัฐมนตรี!</headline>
<lead>คนร้ายปาถุงอุจจาระหลายถุงเข้าไปยังบ้านนายกรัฐมนตรี ในซอยสุขุมวิท 31 ตำรวจยังอุบเงียบถึงรายละเอียด แต่สั่งให้มีการตรวจสอบกล้องวงจรปิดโดยรอบแล้ว พร้อมยืนยันเบื้องต้นไม่ใช่ระเบิด</lead>
<neck></neck>
<body><p>วันนี้ (1 ก.พ.) เมื่อเวลา 13.00 น. <persName>พ.ต.อ.สุทิน ทรัพย์พ่วง</persName> ผกก.สน.ทองหล่อ ได้รับแจ้งเหตุมีวัตถุต้องสงสัยหลายชิ้น ถูกปาเข้าไปภายในบริเวณบ้านเลขที่ 32/1-3 ซอยสุขุมวิท 31 แขวงคลองตันเหนือ เขตทวีวัฒนา กทม. เป็นบ้านปลูกติดกัน 4 หลัง ล้อมรอบด้วยรั้วไม้ ซึ่งเป็นบ้านของ<persName>นายอภิสิทธิ์ เวชชาชีวะ</persName> นายกรัฐมนตรี จึงรีบรายงานเหตุให้ผู้บังคับบัญชาทราบแล้วรีบรุดไปตรวจสอบยังที่เกิดเหตุ พร้อม <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. และเจ้าหน้าที่ฝ่ายสืบสวนบก.น.5</p>
<p>อย่างไรก็ตาม จาการตรวจสอบเบื้องต้นพบว่า วัตถุต้องสงสัยดังกล่าว บรรจุอยู่ในถุงพลาสติก เมื่อเจ้าหน้าที่ตรวจสอบเบื้องต้นพบว่าเป็นอุจจาระหลายถุงถูกปาเข้าไปตกภายในรั้วข้างบ้าน ตำรวจจึงรีบทำการตรวจสอบกล้องวงจรปิดทันที แต่ผลการตรวจสอบยังไม่เป็นที่เปิดเผย จากนั้นทาง <persName>พล.ต.ท.อัศวิน</persName> ได้ทำการเดินตรวจสอบบริเวณรอบบ้านพักนายกรัฐมนตรี และขึ้นไปบนเกสเฮาส์ที่เป็นตึกสูง ซึ่งอยู่ฝั่งตรงข้ามบ้านนายกรัฐมนตรีเพื่อตรวจสอบรายละเอียดต่างๆ อย่างละเอียด โดยยืนยันเบื้องต้นว่าวัตถุต้องสงสัยที่ถูกปาเข้าไปในบ้านนายกรัฐมนตรีไม่ใช่ระเบิด</p>
<p>  ล่าสุด <persName>พล.ต.ท.อัศวิน</persName> พร้อมนายตำรวจระดับสูง ได้เดินทางเข้าประชุมกันถึงเหตุการณ์ดังกล่าวที่ สน.ทองหล่อแล้ว โดยยังไม่มีใครออกมาเปิดเผยรายละเอียดอะไร                ผู้สื่อข่าวรายงานว่า บริเวณข้างบ้านนายกรัฐมนตรีนั้น มีป้องตำรวจประจำอยู่ 2 ป้อม ป้อมแรกอยู่ข้างรั้วบ้าน คนละฝั่งกับที่คนร้ายปาถุงอุจจาระใส่ อีกป้อมอยู่บริเวณด้านหน้าบ้าน และล่าสุด ตำรวจ ปจ.ได้นำแผงเหล็กมากั้นไว้บริเวรรอบรั้วบ้านแล้ว ส่วนความคืบหน้าจะนำมารายงานให้ทราบต่อไป</p></body>
</news>
