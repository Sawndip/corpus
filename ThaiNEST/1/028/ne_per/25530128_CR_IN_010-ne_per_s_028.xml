<teiHeader>
<fileDesc>
<titleStmt>
  <title>2โจรปทุมฯขับวีออสมาขโมยรถกระบะหนีลอยนวล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-28 09:06:02  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208590  </bibl>
</sourceDesc>
</fileDesc>
</teiHeader>
<news>
<headline>2โจรปทุมฯขับวีออสมาขโมยรถกระบะหนีลอยนวล</headline>
<lead>2 คนร้าย ขับวีออส มาขโมยรถกระบะโตโยต้าวีโก้แคป หนีลอยนวล</lead>
<neck></neck>
<body><p> ผู้สื่อข่าวรายงาน เมื่อเวลา 03.30 น.วันที่ 28 ม.ค.53 <persName>พ.ต.ท.โรจนฤทธิ์ โรจนวิศวกรรม</persName> สารวัตรเวรสอบสวน สภ.ปากคลองรังสิต ได้รับแจ้งเหตุคนร้ายขับรถเก๋งวีออสมาขโมยรถกระบะหน้าหอพักไม่มีชื่อเลขที่ 19/23 ม.5 ต.บางกะดี อ.เมือง จ.ปทุมธานี หลบหนีไปได้ให้มาตรวจสอบด้วยจึงไปที่เกิดเหตุพร้อมชุดสายสืบ ที่เกิดเหตุพบ<persName>นายน้อย นิลงาม</persName> อายุ 61 ปี เจ้าของหอพักได้ให้การว่าเมื่อเวลา 03.00 น.ได้มีคนร้ายขับรถเก๋งวีออสสีดำจำหมายเลขได้ 4325 ไม่ทราบหมวดจังหวัด ได้เข้ามาขโมยรถกระบะโตโยต้าวีโก้แคป หมายเลขทะเบียน บบ 1428 พระนครศรีอยุธยา ที่จอดไว้หน้าหอพัก โดยได้ติดตั้งสันญาณกันขโมยและล็อกเบรคคัชไว้ด้วย แต่สันญาณดังนิดเดียวก็ดับไปตนได้ยื่นตื่นขึ้นมาลงมาจากหอพักยืนขวางหน้ารถของตนไว้คนร้ายได้ขับรถชนตนทันทีตนจึงกระโดดหลบได้คนร้ายขับรถมุ่งหน้าออกถนนติวานนท์ไปทางสามแยกบางพูน</p>
<p><persName>พ.ต.ท.โรจนฤทธิ์ โรจนวิศวกรรม</persName> สารวัตรเวรสอบสวน ได้แจ้งให้เจ้าหน้าที่ตำรวจวิทยุสกัดจับแต่ยังไม่พบรถคนร้ายและรถที่หาย ซึ่งเจ้าหน้าที่ตำรวจคาดว่าคนร้ายน่าจะมีการปั้มลูกกุญแจของผู้เสียหายไว้เนื่องจากการลงมือขโมยใช้เวลาไม่กี่นาทีก็สามารถไขรถนำออกไปได้แล้ว จึงเตือนเจ้าของรถเวลานำรถไปล้างระวังเด็กล้างรถจะแอบปั้มลูกกุญแจไว้ด้วยและจะแอบมาขโมยในภายหลัง</p></body>
</news>
