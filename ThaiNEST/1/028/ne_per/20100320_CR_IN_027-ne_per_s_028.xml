<teiHeader>
<fileDesc>
<titleStmt>
  <title>ป่วน!บึ้มปปช.นนท์ฯ-ยิงM79หลังกห.เจ็บ2  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 22:08:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217274  </bibl>
</sourceDesc>
</fileDesc>
</teiHeader>
<news>
<headline>ป่วน!บึ้มปปช.นนท์ฯ-ยิงM79หลังกห.เจ็บ2</headline>
<lead>ป่วน! ปาบึ้ม สำนักงาน ปปช. ใหม่ สนามบินน้ำ ทำกำแพง สนามหญ้าพัง ตำรวจเร่งตรวจสอบ ด้าน กรรมการ ป.ป.ช.เชื่อเหตุระเบิด เกี่ยวข้องกับคดีที่รับผิดชอบ ขณะที่มือมืดยิงระเบิด M79 หลังกระทรวงกลาโหมด อีก ทหารเจ็บ2 ตร.เร่งติดตาม 2ชายผู้ต้อง สงสัย ที่หลบหนีขึ้นรถแท็กซี่ไป</lead>
<neck></neck>
<body><p>เมื่อสักครู่ที่ผ่านมา เกิดเหตุระเบิดขึ้นภายในสนามหญ้าของสำนักงานคณะกรรมการป้องกันและปราบปราม การทุจริตแห่งชาติ หรือ ป.ป.ช. ใหม่ ที่ตั้งอยู่ที่สนามบินน้ำ จ.นนทบุรี โดยที่เกิดเหตุพบสนามหญ้าของสำนักงาน เป็นหลุมลึกกว้างประมาณ 30 x 30 เซนติเมตร ที่กลางสนามหญ้า และกำแพงชองสำนักงาน ป.ป.ช. ถูกสะเก็ดระเบิด แตก และร้าว ได้รับความเสียหาย เป็นวงกว้าง ล่าสุด เจ้าหน้าที่ตำรวจชั้นผู้ใหญ่กำลังเดินทางไปตรวจสอบที่เกิดเหตุแล้ว</p>
<p>ขณะที่ <persName>พล.ต.ต.ศุภกิจ ศรีจันทรนนท์</persName> ผบก.ตำรวจภูธร จ.นนทบุรี ได้เปิดเผยถึงความคืบหน้า เหตุคนร้ายปาระเบิดเข้าไปภายในสำนักงาน ป.ป.ช. ใหม่ ที่ตั้งอยุ่ที่พื้นที่สนามบินน้ำ ว่า จากการเข้าตรวจสอบพบว่าหลุมระเบิดอยุ่ห่างจากกำแพง และถนนประมาณ 5 เมตร และอยู่ห่างจากตัวอาคารประมาณ 10 เมตร โดยหลุมที่เกิดขึ้นมีขนาดลึก 1 ฟุต กว้างประมาณ2 ฟุต ซึ่งเชื่อว่าเป็นแรงระเบิดจากระเบิดชนิดขว้าง แต่ยังระบุไม่ได้ว่าเป็นระเบิดชนิดใด ซึ่งขณะนี้เจ้าหน้าตำรวจกรมสรรพาวุธกว่า 10 นาย กำลังเข้าตรวจสอบในที่เกิดเหตุ เพื่อชนิดของระเบิดแล้ว เบื้องต้นได้กันพื้นที่ไม่ให้บุคคลที่ไม่เกี่ยวข้องรวมถึงสื่อมวลชนเข้าไป อย่างเด็ดขาด</p>
<p>ด้านเจ้าหน้าที่รักษา ป.ป.ช. ระบุว่า ขณะเกิดเหตุ เป็นช่วงที่ไม่มีผู้ใดอยู่ในตัวอาคาร ซึ่งมีเพียงรถแท็กซี่จำนวน 3 คัน ซึ่ง จอดซ่อมรถอยู่หน้าบริเวณหน้าอาคาร แต่ไม่แน่ใจว่าจะเกี่ยวข้องหรือไม่ ล่าสุดเจ้าหน้าที่ตำรวจได้คุมตัวมาสอบปากคำแล้ว พร้อมกับประสานไปยังเจ้าหน้าที่กรมสรรพาวุธเพื่อเข้ามาตรวจสอบวัตถุระเบิด ดังกล่าว</p>
<p><persName>นายวิชัย วิวิตเสวี</persName> กรรมการป้องกันและปราบปรามการทุจริตแห่งชาติ หรือ ป.ป.ช.เชื่อว่าเหตุระเบิด สำนักงาน ป.ป.ช.ที่ จ.นนทบุรี เกี่ยวข้องกับคดีที่ ป.ป.ช.พิจารณาอยู่ แต่ตนไม่ทราบว่าคดีอะไร เพราะมีคดีค้างอยู่ถึง 7 พันคดี ส่วนคดีการเมืองก็ มีเป็นร้อยคดี ส่วนจะเกี่ยวข้องกับคนเสื้อแดงด้วยหรือไม่นั้น ตนไม่ทราบ ซึ่งเรื่องนี้ต้องปล่อยให้เป็นหน้าที่ของเจ้าหน้าที่ตำรวจในการสืบสวนสอบสวน สำหรับมาตรการรักษาความปลอดภัย กรรมการ ป.ป.ช.นั้น ก่อนมีการตัดสินยึดทรัพย์ ของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ประมาณ 1 สัปดาห์ ได้มีการจัดเจ้าหน้าที่ตำรวจมาดูแลความปลอดภัยอย่างเข้มงวด</p>
<p>ด้าน <persName>นายกล้านรงค์ จันทิก</persName> และ <persName>นายวิชา มาหาคุณ</persName> กรรมการ ป.ป.ช. กล่าวว่า ทราบเหตุระเบิดที่ สำนักงาน ป.ป.ช.ที่ จ.นนทบุรี แล้ว แต่ยังไม่ทราบว่า เป็นระเบิดชนิดใด สำหรับ สำนักงาน ป.ป.ช.ที่ จ.นนทบุรี นี้ เป็นสำนักงานที่สร้างขึ้นใหม่ และมีกำหนดการที่ ป.ป.ช.จะย้ายเข้าไปทำงานในช่วงเดือน เม.ย.</p>
<p>ขณะที่ได้เกิดเหตุระเบิดบริเวณปากซอย แพร่งภูธร ถนนอัษฎางค์ เขตพระนคร ภายหลังกระทรวงกลาโหม โดยหัวระเบิดไม่ทราบชนิดตกเข้าไปในซอย ประมาณ 30 เมตรทำให้กระจกซึ่งเป็นอาคารพาณิชย์ และโรงพิมพ์ประยูรแตก รวมถึงสายไฟฟ้าหน้าปากซอยขาด ซึ่งเบื้องต้นมีผู้บาดเจ็บจำนวน 2 ราย เป็นทหาร 1 ราย และเจ้าหน้าที่เทศกิจเขตพระนครอีก 1 ราย โดยผู้บาดเจ็บถูกนำตัวส่งเข้ารักษาที่โรงพยาบาลใกล้เคียงแล้ว ทั้งนี้พนักงานสอบสวน สน.สำราญราษฎร์ เข้าตรวจสอบฃ
ที่เกิดเหตุทั้งชนิดและวัตถุระเบิดรวมถึงสาเหตุ และจะสอบปากคำผู้เห็นเหตุการณ์ด้วย</p>
<p>ล่าสุดเจ้าหน้าทีได้นำเทปสีเหลืองมากั้นในพื้นที่ และไม่อนุญาตให้ผู้ที่ไม่เกี่ยวข้องเข้าไปอย่างเด็ดขาด</p>
<p>โดยภายหลังเข้าตรวจสอบเหตุระเบิดที่เกิดขึ้นบริเวณหลัง กระทรวงกลาโหม ทหารหลายสิบนายเข้าตรวจสอบก็พบชิ้นส่วนที่คาดว่าเป็นชินส่วนของระเบิดชนิด M79 และเป็นการยิงเข้ามายังจุดที่เกิดเหตุ นอกจากนี้ยังได้รับรายงานว่ามีทหารรับบาดเจ็บ 1 นาย ซึ่งขณะนี้เจ้าหน้าที่ตำรวจ สน.สำราญราษฎร์ อยู่ระหว่างการสืบหาพยานที่เห็นเหตุการณ์เพื่อสอบสวนหาตัวคนร้ายต่อไป</p>
<p>ล่าสุด ตร.สน.สำราญราษฎร์ แจ้งติดตาม 2 ผู้ต้องสงสัยที่เรียกแท็กซี่จาก ซ.แพร่งภูธร หลบหนีไป เป็นชายอายุประมาณ
25-30 ปี ผอมสูงประมาณ 160-165 ซม. สวมเสื้อแจ๊กเก้ตสีดำ และเสื้อกั๊กสีดำ กางเกงลายพรางทหารทั้งคู่</p>
<p>หลังเกิดเหตุระเบิดขึ้นทั้งที่สำนักงาน ป.ป.ช.ใหม่ และ ด้านหลังกระทรวงกลาโหม ในเวลาไล่เลี่ยกัน ทำให้เจ้าหน้าที่ตำรวจ
ได้มีการประสานงานผ่านวิทยุตำรวจ ให้เจ้าหน้าที่ตำรวจในทุกท้องที่ เพิ่มความเข้มตั้งจุดตรวจ จุดสกัด ให้ถี่มากขึ้นและให้ครอบคลุมทุกพื้นที่ ตลอด 24 ชม. โดยให้เน้นการตรวจค้นอาวุธที่ต้องสงสัยว่า จะนำมาใช้ก่อวินาศกรรม และให้เจ้าหน้าที่ตำรวจสายตรวจ ออกตรวจตามถนนเส้นหลัก และเส้นรองถี่ขึ้น นอกจากนี้ให้เจ้าหน้าที่ตำรวจสายตรวจชุดเคลื่อนที่ สายตรวจจักรยานยนต์ และหน่วยชุดเคลื่อนที่เร็วออกตรวจตราถี่มากขึ้น และให้ตำรวจปราบปรามจราจล ที่ปฏิบัติหน้าที่ดูแลในพื้นที่ชุมนุม ให้เพิ่มความเข้มในการตรวจตราอาวุธ พร้อมกับรายงานผลการปฏิบัติงานให้ผู้บังคับบัญชาทราบโดยตรงทันที พร้อมกับแจ้งให้กับศูนย์ บก.ต้นสังกัดทราบด้วย</p>
<p>ล่าสุด เมื่อเวลาประมาณเที่ยงคืนเศษ (21มี.ค.)พบวัตถุต้องสงสัยบริเวณหน้าสำนักงานสรรพากรภาค 3 เชิงสะพานพระปิ่นเกล้า ขาเข้า ใกล้กับหอศิลป์ มหาวิทยาลัยธรรมศาสตร์ ท่าพระจันทร์ ห่างจาก สน.ชนะสงคราม ประมาณ 500 เมตร <persName>พ.ต.อ.ขิง แขวงวิเศษชัยชาญ</persName> ผู้กำกับการ สน.ชนะสงคราม เดินทางเข้าตรวจสอบที่เกิดเหตุ พบเป็นวัตถุคล้ายกระป๋องสีดำ 2-3 ลูก มีสายไฟต่อไว้ เจ้าหน้าที่เร่งนำยางล้อรถคอรบไว้ รอหน่วยเก็บกู้วัตถุระเบิด เข้าตรวจสอบเก็บกู้</p></body>
</news>
