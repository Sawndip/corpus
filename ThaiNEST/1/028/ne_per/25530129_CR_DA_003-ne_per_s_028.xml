<teiHeader>
<fileDesc>
<titleStmt>
  <title>ย้าย ตร.อีกเด็กนายได้ดี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-29 07:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45520  </bibl>
</sourceDesc>
</fileDesc>
</teiHeader>
<news>
<headline>ย้าย ตร.อีกเด็กนายได้ดี</headline>
<lead>คลอดระลอก 2 กว่า 2,000 นาย รวมภูธร 5 ภาค</lead>
<neck></neck>
<body><p>ระลอกสองคลอดแล้ว คำสั่งแต่งตั้ง-โยกย้ายตำรวจระดับรอง ผบก.-สว.รวม 2,256 ตำแหน่ง อาทิ ภ.1 ภ.2 ภ.5 ภ.6 ภ.7 เผย ตำรวจใกล้ชิดนักการเมือง และติดตาม “นาย” ได้ดี เลื่อนตำแหน่ง-โยกคุมทำเลทองเป็นทิวแถว ผู้กำกับเมืองนนท์ ไปดูแลพื้นที่สนามบินสุวรรณภูมิ แต่รอง ผกก.ป.ที่เดียวกัน ถูกเขี่ยไปอยู่ สภ.ลาดบัวหลวง</p>
<p>ที่สำนักงานตำรวจแห่งชาติ (ตร.) เมื่อวันที่ 28 ม.ค. เจ้าหน้าที่บก.สท.นำเอกสารคำสั่งแต่งตั้งโยกย้ายข้าราชการตำรวจระดับ รอง ผบก.ถึง สว.จำนวน 2,256 ตำแหน่ง มาแจกจ่ายให้กลุ่มผู้สื่อข่าวประจำตร.แบ่งเป็นคำสั่งบช.ภ.1 จำนวน 336 ตำแหน่ง บช.ภ.2 จำนวน 261 ตำแหน่ง ภ.จว.สระแก้ว 8 ตำแหน่ง ภ.จว.ระยอง 20 ตำแหน่ง ภ.จว.ปราจีนบุรี 2 ตำแหน่ง ภ.จว.นครนายก 5 ตำแหน่ง ภ.จว.ตราด 4 ตำแหน่ง ภ.จว.ชลบุรี 34 ตำแหน่ง ภ.จว.ฉะเชิงเทรา 11 ตำแหน่ง ภ.จว.จันทบุรี 6 ตำแหน่ง บก.สส.ภ.2 จำนวน 3 ตำแหน่ง ศูนย์ฝึกอบรม ภ.2 และ บก.อก.ภ.2 ที่ละ 1 ตำแหน่ง บช.ภ.7 จำนวน 239 ตำแหน่ง    </p>
<p>คำสั่ง บช.ภ.5 จำนวน 371 ตำแหน่ง อก.ภ.5 จำนวน 1 ตำแหน่ง ภ.จว.เชียงราย 28 ตำแหน่ง ภ.จว.เชียงใหม่ 45 ตำแหน่ง ภ.จว.น่าน 5 ตำแหน่ง ภ.จว.พะเยา 9 ตำแหน่ง ภ.จว.แพร่ 3 ตำแหน่ง ภ.จว.แม่   ฮ่องสอน 1 ตำแหน่ง ภ.จว.ลำปาง 28 ตำแหน่ง ภ.จว.ลำพูน 9 ตำแหน่ง บช.ภ.6 จำนวน 295 ตำแหน่ง คำสั่ง รร.นรต. รวม 99 ตำแหน่ง คำสั่งโรงพยาบาลตำรวจ รวม 170 ตำแหน่ง นรป. 17 ตำแหน่ง สทส. 63 ตำแหน่ง กองตำรวจสื่อสาร 2 ตำแหน่ง บก.สนับสนุนทางเทคโนโลยี รวม 2 ตำแหน่ง และ คำสั่งบช.ตชด. รวม 177 ตำแหน่ง</p>
<p>สำหรับตำแหน่งที่น่าสนใจ อาทิ <persName>พ.ต.อ. ณรงค์ฤทธิ์ ภักดีณรงค์</persName> ผกก.สภ.เมืองนนทบุรี โยกไปทำเลทองดูแลพื้นที่ท่าอากาศยาน สุวรรณภูมิ เป็น ผกก.สภ.ราชาเทวะ <persName>พ.ต.อ. นราเดช ทิพย์รักษ์</persName> นว.รอง ผบ.ตร.ได้ดีเป็น ผกก.สภ.คูคต จ.ปทุมธานี <persName>พ.ต.ท.สามารถ แก้วมณี</persName> รอง ผกก.ป.สภ.ปากคลองรังสิต จ.ปทุมธานี เลื่อนชั้นเป็นผกก.อก.สส.ภ.1 <persName>พ.ต.ท.วชิรพงษ์ แก้วดวง</persName> รอง ผกก. ป.สภ.ราชาเทวะ โยกมาเป็น รอง ผกก. ป.สภ.ลาดบัวหลวง จ.พระนครศรีอยุธยา หลีกทางให้ <persName>พ.ต.ท.ศิริ ราชรักษา</persName> รอง ผกก.กลุ่มงานพัฒนาทรัพยากรบุคคล สกพ. มาคุมแทน เป็นต้น ผู้สื่อข่าวรายงานว่าส่วนใหญ่ ตำรวจผู้ใกล้ชิดนักการเมือง และตำรวจติดตามนายตำรวจชั้นผู้ใหญ่ มักจะได้เลื่อนตำแหน่ง และโยกย้ายไปอยู่พื้นที่ดีกว่าเดิม หรือที่เรียกกันว่า “ทำเลทอง” ทั้งนี้ติดตาม รายละเอียดของคำสั่งแต่งตั้งโยกย้ายทั้งหมดได้ที่เว็บไซต์ของหนังสือพิมพ์เดลินิวส์ ที่ www.dailynews.co.th.    </p></body>
</news>
