<teiHeader>
<fileDesc>
<titleStmt>
  <title>"สัณฐาน"กำชับใครมีเบะแส จับคดีระเบิดได้ จะตบรางวัลให้อย่างงาม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-18 23:24:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266502746&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>สัณฐาน</persName>"กำชับใครมีเบะแส จับคดีระเบิดได้ จะตบรางวัลให้อย่างงาม</headline>
<lead></lead>
<neck></neck>
<body><p>วันที่ 18 กุมภาพันธ์ ที่ห้องประชุมใหญ่ กองบัญชาการตำรวจนครบาล(บช.น.) <persName>พล.ต.ท.สัณฐาน ชยนนท์</persName> ผบช.น. เป็นประธานการประชุมบริหารของ บช.น. ครั้งที่ 2 / 2553 โดยมี รอง ผบช.น.ทุกนาย ผบก.ทุกนาย และ ผกก.ทุก สน.เข้าร่วมประชุมโดยพร้อมเพรียง โดยใช้เวลานานกว่า 2 ช.ม.</p>
<p>ผู้สื่อข่าวรายงานว่า ผบช.น.ได้ให้แนวทางการปฏิบัติแก่ สน.และ บก. ต่างๆ รับไปปฏิบัติ โดยได้สั่งการให้แต่ละ สน.เก็บสำนวนเอกสารต่างๆ ให้เรียบร้อย  จุดตรวจค้นและด่านตรวจ ผกก.จะต้องให้ความสนใจ  สำหรับกำลังเจ้าหน้าที่ตำรวจ ปจ. ต้องอยู่จนกว่าจะเสร็จภารกิจ กรณีที่มาดูแลความเรียบร้อยเมื่อวันที่ 16 ก.พ. ที่ถนนเยาวราช ผบช.น.พบว่ามีกำลังพลมาไม่ครบ และบางนายกลับก่อน ได้สั่งให้ตรวจเช็คชื่อและลงโทษทางวินัย  และจากการที่ลงไปตรวจพื้นที่  สน.วังทองหลาง พบว่ามีสุนัขจรจัด ให้จัดการแก้ไขด้วย</p>
<p>นอกจากนี้ ผบช.น.ยังได้ให้นโยบายในเรื่องการแถลงข่าวคดีสำคัญ ว่า ให้ ผบก. หรือ รอง ผบก. หรือ ผกก.สน.ที่จับกุมแถลง ณ ท้องที่เกิดเหตุจะเป็นการดีเพื่อประชาชนในพื้นที่จะได้ทราบข่าวและราย ละเอียดคดีดังกล่าว ไม่จำเป็นไม่ต้องนำมาแถลงที่ บช.น.  สำหรับคดีระเบิด 2 คดีเมื่อวันอาทิตย์ ที่คนร้ายยิงระเบิด เอ็ม. 79 เข้าไปใน ม.พระนคร และ วางระเบิดซี-โฟว์ใกล้ศาลฎีกา นั้น ผบช.น.ได้ระบุว่า หากใครมีเบาะแส และจับได้ จะตกรางวัลให้อย่างงาม</p></body>
</news>
