<teiHeader>
<fileDesc>
<titleStmt>
  <title>แท็กซี่ฆ่าเผา 2 แม่ลูกรับสารภาพ นัดสืบพยานโจทก์ 24 ส.ค.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-25 14:20:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264403413&catid=17  </bibl>
</sourceDesc>
</fileDesc>
</teiHeader>
<news>
<headline>แท็กซี่ฆ่าเผา 2 แม่ลูกรับสารภาพ นัดสืบพยานโจทก์ 24 ส.ค.</headline>
<lead></lead>
<neck></neck>
<body><p>เมื่อเวลา 09.00 น. วันที่ 25 มกราคม ที่ห้องพิจารณา 814 ศาลอาญา ถนนรัชดาภิเษก ศาลนัดตรวจสอบพยานหลักฐานคดีที่พนักงานอัยการฝ่ายคดีอาญา 7 เป็นโจทก์ ยื่นฟ้อง <persName>นายสิริพงศ์</persName> หรือ<persName>ใหญ่ กาญจนนิวิฐ</persName> หรือ<persName>กาญนชมพู</persName> อายุ 40 ปี อาชีพขับรถแท็กซี่ เป็นจำเลย ในความผิดฐานฆ่า <persName>นางสุนันท์ ศรีสุวรรณ</persName> หรือ <persName>มาคิโน</persName> อายุ 38 ปี  และ <persName>ด.ช.โช มาคิโน</persName> อายุ 5 ปี โดยไตร่ตรองไว้ก่อน, พยายามฆ่า <persName>ด.ญ.พิชญา</persName> หรือน้อง<persName>มิ้นท์ จงงามวิไล</persName> อายุ 13 ปี บุตรสาว<persName>นางสุนันท์</persName> โดยไตร่ตรองไว้ก่อน, ลักทรัพย์ในเวลากลางคืนโดยมีอาวุธปืน, หน่วงเหนี่ยวหรือกักขังผู้อื่น หรือกระทำด้วยประการใดให้ผู้อื่นปราศจากเสรีภาพในร่างกาย , กระทำอนาจารแก่เด็กอายุไม่เกิน 15 ปี โดยเด็กนั้นไม่ยินยอม , ซ่อนเร้นหรือย้าย ทำลายศพ หรือส่วนของศพเพื่อปิดบังการตาย หรือเหตุแห่งการตาย และพาอาวุธปืนไปในเมือง หมู่บ้าน ทางสาธารณะโดยไม่มีเหตุอันควร โดยไม่ได้รับอนุญาตจากเจ้าพนักงาน</p>
<p>โดยศาลอ่านและอธิบายคำฟ้องให้<persName>นายสิริพงศ์</persName> จำเลยฟังแล้วสอบคำให้การ จำเลยให้การับสารภาพข้อหาฆ่า<persName>นางสุนันท์</persName> แต่อ้างว่าเป็นการบันดาลโทสะ และฆ่า <persName>ด.ช.โช</persName> แต่ไม่มีการเตรียมการไตร่ตรองไว้ก่อน ส่วนศพนั้นรับว่าได้มีทำลาย แต่ไม่ได้นำไปซ่อนเร้นตามสถานที่ต่างๆ รวมทั้งรับสารภาพความผิด พ.ร.บ.อาวุธปืน แต่ให้การปฏิเสธข้อหาพยายามฆ่า <persName>ด.ญ.พิชญา</persName> หรือน้อง<persName>มิ้นท์</persName> บุตรสาว<persName>นางสุนันท์</persName> โดยไตร่ตรองไว้ก่อน , ลักทรัพย์ในเวลากลางคืนโดยมีอาวุธปืน , หน่วงเหนี่ยวหรือกักขังผู้อื่น หรือกระทำด้วยประการใดให้ผู้อื่นปราศจากเสรีภาพในร่างกาย และ กระทำอนาจารแก่เด็กอายุไม่เกิน 15 ปี โดยเด็กนั้นไม่ยินยอม</p>
<p>ภายหลังสอบคำให้การจำเลยแล้ว อัยการโจทก์แถลงบัญชีพยานโดยนำส่งพยานเอกสารรวม  66 ฉบับ พร้อมด้วยซีดีจำนวน 4 แผ่น มีพยานบุคคลที่จะนำสืบรวม 14 ปากใช้เวลา 4 นัด ขณะที่<persName>นายหรรษา สีแดง</persName> ทนายความจำเลย แถลงว่า เตรียมพยาน 2 ปาก ใช้เวลา 1 นัด ศาลพิจารณาแล้วอนุญาตคู่ความนำพยานเข้าสืบตามที่แถลง โดยนัดสืบพยานโจทก์ในวันที่ 24 -27 สิงหาคม นี้ เวลา 09.00 น. และพยานจำเลยในวันที่ 31 สิงหาคม </p>
<p>จากนั้น <persName>นายหรรษา สีแดง</persName> ทนายความ<persName>นายสิริพงษ์</persName> จำเลย เปิดเผยว่า เวลานี้<persName>นายสิริพงษ์</persName> บอกว่าทำใจได้แล้ว สุขภาพจิตก็ปกติดี ซึ่งการสืบพยาน 2 ปากนั้น จะมีตัว<persName>นายสิริพงษ์</persName> และอดีตภรรยา ที่จะขึ้นเบิกความ </p></body>
</news>
