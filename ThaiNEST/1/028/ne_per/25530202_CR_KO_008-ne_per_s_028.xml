<teiHeader>
<fileDesc>
<titleStmt>
  <title>แท็กซี่หื่นพาพวกฉุดสาว16ถูกทื้บปางตาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46862/%e0%b9%81%e0%b8%97%e0%b9%87%e0%b8%81%e0%b8%8b%e0%b8%b5%e0%b9%88%e0%b8%ab%e0%b8%b7%e0%b9%88%e0%b8%99%e0%b8%9e%e0%b8%b2%e0%b8%9e%e0%b8%a7%e0%b8%81%e0%b8%89%e0%b8%b8%e0%b8%94%e0%b8%aa%e0%b8%b2%e0%b8%a716%e0%b8%96%e0%b8%b9%e0%b8%81%e0%b8%97%e0%b8%b7%e0%b9%89%e0%b8%9a%e0%b8%9b%e0%b8%b2%e0%b8%87%e0%b8%95%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>แท็กซี่หื่นพาพวกฉุดสาว16ถูกทื้บปางตาย</headline>
<lead>แท็กซี่หนุ่มหื่นพาพวกฉุดสาววัย 16 ขึ้นรถ ดวงซวยญาติเหยื่อสาวผ่านมาเจอเข้ารุมทื้บปางตาย</lead>
<neck></neck>
<body><p>เมื่อเวลา 23.30 น.วันที่ 1 ม.ค.เจ้าหน้าที่ตำรวจ สภ.บางพลี สมุทรปราการ รับแจ้งมีเหตุชายฉกรรจ์ 4 คน พยายามฉุดหญิงสาวขึ้นแท็กซี่ ภายในซอยโรงน้ำแข้งไกรวัน หมู่ 20 ถนนเทพารักษ์ หลักกิโลเมตรที่ 12 ต.บางพลีใหญ่ อ.บางพลี จ.สมุทรปราการ หลังรับแจ้งจึงพร้อมด้วยเจ้าหน้าที่ชุดสืบสวนเดินทางตรวจสอบที่เกิดเหตุ ในที่เกิดเหตุได้พบ <persName>น.ส.ส้ม</persName> (นามสมมุติ ) อายุ 16 ปี ยืนรอเจ้าหน้าที่อยู่กับ<persName>นางนงลักษณ์ ทองคำ</persName> อายุ 38 ปี ผู้เป็นแม่ด้วยอาการหวาดผวา หลังตั้งสติได้<persName>น.ส.ส้ม</persName> ให้การว่า ก่อนเกิดเหตุตนได้ขี่จักรยานยนต์ ออกมาซื้อของที่ร้านมินิมาร์ท ที่บริเวณปากซอย
 หลังจากที่ตนซื้อของเสร็จกำลังขี่จยย.กลับบ้านซึ่งอยู่ภายในซอยดังกล่าว มีชายจำนวน 4 คนร่วมทั้งคนขับได้ขับรถแท็กซี่ยี่ห้อ โตโยต้า สีชมพู ทะเบียน ทพ-3271 กทม. ของสหกรณ์แท็กซี่ปทุมวัน จำกัด ขับตามหลังรถตนมาก่อนที่จะแซงขึ้นหน้าและเลี้ยวปาดหน้ารถของตน ทำให้รถตนเสียหลักเกือบล้ม ซึ่งจังหวะนั้นมีชายจำนวน 3 คนลงมาจากรถแท็กซี่คันดังกล่าวและพยายามจะเข้ามาฉุดกระชากลากตนเข้าไปในรถแท็กซี่ แต่ตนได้วิ่งหลบหนีเข้าไปอยู่ในตู้โทรศัพท์สาธารณ์ ซึ่งอยู่ใกล้ที่เกิดเหตุและปิดขังตัวเองในตู้โทรศัพท์ ชายทั้งสามคนพยามขู่ให้ตนออกมาแต่ตนไม่ยอมออก คนร้ายทั้ง 3 จึงได้ใช้ก้อนหินขนาดใหญ่ขว้างใสกระจกตู้โทรศัพท์ที่ตนหลบอยู่ด้านในแต่กระจกไม่แตก ซึ่งก็เป็นจังหวะเดียวกับที่ <persName>นายต่าย</persName> ซึ่งเป็นน้าชายของตนที่ไปรับภรรยาเพิ่งกลับผ่านมาเห็นพอดี</p>
<p>จึงได้ตรงเข้าช่วยเหลือ ก่อนที่แม่ของตนและญาติคนอื่นๆ ที่มีคนวิ่งไปบอกได้ออกมาช่วยตนเอาไว้ได้ ส่วนคนร้ายอีกคนที่นั่งรออยู่ในรถได้วิ่งหลบหนีไปก่อน คนร้ายทั้งสามจึงวิ่งขึ้นรถขับหลบหนีไปมุ่งหน้าเข้าเขตพื้นที่ตำบลสำโรงเหนือ ญาติของตนจำนวนหลายคนจึงขับขี่รถจักรยานยนต์ติดตามไปในขณะเดียวกันเจ้าหน้าที่ได้รับแจ้งว่ามีรถแท็กซี่ถูกรุมทำร้ายอยู่กลางถนนเทพารักษ์ หลักกิโลเมตรที่ 7 ซึ่งเป็นพื้นที่ติดต่อกันระหว่างตำบลบางพลีใหญ่ และตำบลสำโรงเหนือ เจ้าหน้าที่จึงได้รีบเดินทางไปตรวจสอบได้พบชาวบ้านจำนวนหลายสิบคนกำลังใช้ไม้เหล็กแป๊บรุมทุบรถแท็กซี่ยี่ห้อ โตโยต้า สีชมพู ทะเบียน ทพ-3271 กทม.จนพังยับกระจกหน้าหลังและกระจกข้างถูกทุบจนแตกหมดทุกบาน
 ซึ่งพบเป็นรถแท็กซี่ของคนร้ายที่ใช้เป็นพาหลบหนีมา โดยที่มีชายฉกรรจ์ 3 คนนั่งอยู่ในรถ จึงเข้าทำการระงับเหตุก่อนควบคุมตัวชายฉกรรจ์ทั้ง 3 ออกมาได้ ตรวจสอบภายในรถได้พบมีดปลายแหลมยาวประมาณ 20 นิ้วตกอยู่ 1 เล่ม และมีดคัดเตอร์สีแดงตกอยู่หน้ารถอีก 1 เล่ม จึงเก็บไว้เป็นหลักฐาน ก่อนคุมตัวกลับมาทำการสอบสวนที่โรงพัก ทราบชื่อ<persName>นายยุทธศักดิ์ กิจสุวรรณ</persName> อายุ 37 ปี คนขับแท็กซี่คันดังกล่าว <persName>นายสุรศักดิ์</persName> (นามสมมุติ) อายุ 17 ปี และ<persName>นายสุวิทย์</persName> (นามสมมุติ) อายุ 17 ปี โดยมี <persName>น.ส.ส้ม</persName> ผู้เสียหายชี้ให้จับกุม
</p>
<p> จากการสอบสวน <persName>นายยุทธศักดิ์</persName> หนึ่งในผู้ต้องหาให้การว่า ตน และ <persName>น.ส.ส้ม</persName> ผู้เสียหาย เคยรู้จักและเป็นแฟนกันมาก่อน แต่ถูกญาติผู้เสียหายกรีดกันไม่ให้ติดต่อกัน วันนี้ตนจึงนั่งดื่มเหล้ากับ <persName>นาย สุรศักดิ์</persName> และ <persName>นาย สุวิทย์</persName> ย้อมใจก่อนที่จะพากันขับแท็กซี่จะเข้าไปหา <persName>น.ส.ส้ม</persName> เพื่อเคลียร์ปัญหา แต่มาพบ<persName>น.ส.ส้ม</persName> ขี่จักรยานยนต์อยู่ปากซอยจึงพยายามเรียกให้จอด แต่ <persName>น.ส.ส้ม</persName>ไม่จอดตนจึงขับรถปาดหน้าเพื่อที่จะพูดคุยกัน ซึ่งตนยืนยันว่าไม่ได้ฉุดกระชากหรือ ทำร้าย <persName>น.ส.ส้ม</persName>แต่อย่างไร แต่ <persName>น.ส.ส้ม</persName> ไม่ยอมวิ่งเข้าไปหลบในตู้โทรศัพท์สาธารณ <persName>นายสุศักดิ์</persName> และ <persName>นายสุวิทย์</persName> จึงใช้ก้อนหินขว้างตู้โทรศัพท์ เพื่อที่จะให้ <persName>น.ส.ส้ม</persName> ออกมาพูดคุยกัน
 แต่พอดีมี ญาติของ<persName>น.ส.ส้ม</persName> ผ่านมาเห็น ตนและพวกจึงขับรถหนีออกมา แต่ถูกญาติของ <persName>น.ส.ส้ม</persName> ขี่จักรยานยนต์ไล่ตามทุบรถแท็กซี่ของตนในขณะที่จอดติดอยู่กลางถนนจนพังยับเยินกระจกแตกกระจายและเข้ามารุมทำร้ายพวกตน อย่างไรก็ตาม <persName>น.ส.ส้ม</persName> ยืนยันว่าไม่รู้จักผู้ต้องหาทั้งสามคนแต่อย่างใด
 เบื้องต้นเจ้าหน้าที่ไม่ปักใจเชื่อในคำให้การผู้ต้องหาทั้งสาม จึงแจ้งข้อกล่าวหาว่า ร่วมกันพยายามฉุดหญิง โดยใช้ยานพาหนะ ก่อนควบคุมตัวส่งพนักงานสอบสวน สภ.บางพลี สมุทรปราการ เพื่อดำเนินคดีตามกฎหมายต่อไป
 </p></body>
</news>
