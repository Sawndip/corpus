<teiHeader>
<fileDesc>
<titleStmt>
  <title>บุกจับหนุ่มจีนลักลอบผลิตไฟแช็กจัมโบ้ในอยุธยา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-09 22:16:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000049994  </bibl>
</sourceDesc>
</fileDesc>
</teiHeader>
<news>
<headline>บุกจับหนุ่มจีนลักลอบผลิตไฟแช็กจัมโบ้ในอยุธยา</headline>
<lead>ปก.ปคบ.บุกจับหนุ่มจีนลักลอบผลิตไฟแช็กจัมโบ้ในบ้าน พักที่จ.พระนครศรีอยุธยา ยึดของกลาง 3 พันกว่าชิ้น พร้อมอุปกรณ์การผลิตครบชุด</lead>
<neck></neck>
<body><p>เมื่อเวลา 16.30 น. วันนี้ (9 เม.ย.) ที่กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) <persName>พล.ต.ต.จตุรงค์ ภุมรินทร์</persName> ผบก.ปคบ. <persName>พ.ต.อ.จักษ์ เพ็งสาธร</persName> ผกก.3 บก.ปคบ.ร่วมกันแถลงข่าวจับกุม <persName>นายเฉิน ซี ซอง</persName> อายุ 42 ปี สัญชาติจีน พร้อมของกลางไฟแช็กชนิดจัมโบ้ 3,640 ชิ้น ถังปั๊มลมขนาด 1.4 แรงม้า เครื่องบรรจุก๊าซ 1 ชุด โต๊ะพับ พลาสติกทำสีหัวไฟแช็ก 500 ชิ้น โลหะสีเงินสำหรับประกอบหัวไฟแช็ก 500 ชิ้น และถ่านกับอุปกรณ์ประกอบไฟแช็ก 500 ชุด รวมมูลค่า 109,200 บาท จับกุมได้ที่</p>
<p><persName>พล.ต.ต.จตุรงค์</persName> กล่าวว่า การจับกุมครั้งนี้เนื่องจากชุดสืบสวน กก.3 บก.ปคบ.สืบทราบว่ามีการลักลอบผลิตและจำหน่ายไฟแช็กจัมโบ้ซึ่งไม่ผ่านการตรวจ สอบผลิตภัณฑ์อุตสาหกรรม ภายในบ้านเลขที่ 3/12 ถนนอู่ทอง ต.หอรัตนชัย อ.พระนครศรีอยุธยา จ.พระนครศรีอยุธยา จึงขออนุมัติหมายค้นศาลแขวงพระนครศรีอยุธยา เข้าตรวจค้นที่บ้านพักหลังดังกล่าว ก็พบผู้ต้องหาพร้อมของกลางไฟแช็กที่ไม่ปรากฎเครื่องหมายหรืออักษรแจ้งราย ละเอียดใดๆ บนตัวไฟแช็กโดยไม่เป็นไปตามมาตรฐานผลิตภัณฑ์อุตสาหกรรม (มอก.) ที่กำหนดในพระราชกฤษฎีกา รวมทั้งอุปกรณ์ในการผลิตไฟแช็กจึงยึดไว้เป็นหลักฐานก่อนควบคุมตัวมาสอบปากคำ</p>
<p><persName>พล.ต.ต.จตุรงค์</persName> กล่าวต่อว่า เบื้องต้นเจ้าหน้าที่ได้แจ้งข้อหาทำและมีไว้เพื่อจำหน่ายซึ่งผลิตภัณฑ์ อุตสาหกรรมที่มีพระราชกฤษฎีกากำหนดให้ต้องเป็นไปตามมาตรฐานโดยไม่ได้รับ อนุญาต มีโทษจำคุกไม่เกิน 2 ปี ปรับไม่เกิน 1 ล้านบาท ก่อนควบคุมตัวผู้ต้องหาพร้อมของกลางส่งพนักงานสอบสวน บก.ปคบ.ไปดำเนินคดีและขยายผลการจับกุมต่อไป</p></body>
</news>
