<teiHeader>
<fileDesc>
<titleStmt>
  <title>ส่ง10ศพเหยื่อปะทะให้นิติเวชผ่าพิสูจน์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55459/  </bibl>
</sourceDesc>
</fileDesc>
</teiHeader>
<news>
<headline>ส่ง10ศพเหยื่อปะทะให้นิติเวชผ่าพิสูจน์</headline>
<lead>เจ้า หน้าขนย้าย 10ศพ จากรพ.กลางไปให้สถาบันนิติเวช ผ่าพิสูจน์อีกครั้ง ด้านผบช.น. สั่งตรึงกำลังคุมเข้มโรงพยาบาลทุกแห่งที่มีคนเจ็บคนตาย ป้องกันเหตุแย่งศพ</lead>
<neck></neck>
<body><p>(11เม.ย.)  เวลา 10.00 น. ผู้สื่อข่าวรายงานว่า เจ้าหน้าที่ได้ขนย้ายศพผู้เสียชีวิตจากการปะทะระหว่างผู้ชุมนุมเสื้อแดงกับทหาร จนเสียชีวิตจากโรงพยาบาลกลาง จำนวน 10 ศพ รวมถึงผู้สื่อข่าวชาวญี่ปุ่น มาส่งไปที่สถาบันนิติเวช รพ.ตำรวจ เพื่อผ่าชันสูตรการเสียชีวิตอีกครั้ง โดยมีกลุ่มผู้ชุมนุมเสื้อแดง มายืนรอดูศพอยู่จำนวนหนึ่งแต่ไม่ได้มีการส่งเสียงดังหรือโวยวายแต่อย่างใด</p>
<p>เมื่อเวลา 00.30 น.วันเดียวกัน ผู้สื่อข่าวรายงานความเคลื่อนไหวที่ห้องประชุมใหญ่กองบัญชาการตำรวจนครบาล ซึ่งเป็นที่ตั้งศูนย์ปฏิบัติการอำนวยการดูแลความสงบเรียบร้อยรักษาความ ปลอดภัย บช.น.ว่า <persName>พล.ต.ท.สัณฐาน ชยนนท์</persName> ผบช.น.พร้อมนายตำรวจระดับรอง ผบช.น.ทุกนายและนายตำรวจชั้นผู้ใหญ่ที่เกี่ยวข้อง ร่วมติดตามสถานการณ์การชุมนุมและอำนวยการสั่งการจัดวางกำลังเข้าไปดูแลความ สงบเรียบร้อยตามโรงพยาบาลต่าง ๆ </p>
<p>ที่มีผู้ชุมนุมคนเสื้อแดงเข้าไปปิดล้อมแย่งศพมาประจาน โดยล่าสุดพบว่ามีคนเสื้อแดงราว 2 พันคนปิดล้อมหน้าโรงพยาบาลกลางเพื่อรอรับศพคนเสื้อแดงกลับมายังเวทีสะพานผ่านฟ้า โดย ผบช.น.สั่งการให้นายตำรวจระดับ ผบก.และ รอง ผบก.รับผิดชอบแต่ละพื้นที่เข้าไปควบคุมดูแลสถานการณ์ด้วยตนเอง  พร้อมรอฟังคำสั่งการปกิบัติจาก ศกฉ. ในฐานะผู้ช่วยเจ้าพนักงานทหารต่อไปอย่างต่อเนื่องตลอดค่ำคืนนี้   ท่ามกลางความเคร่งเครียดของทุกฝ่าย</p>
<p>ต่อมาเวลา 01.00 น.วันเดียวกัน ผู้สื่อข่าวรายงานว่า บรรยากาศที่ รพ.กลาง มีกลุ่มเสื้อแดงหลายร้อยคนเปิดล้อมรพ.เพื่อจะขอนำศพคนเสื้อแดงออกจากโรงพยาบาล ขณะที่<persName>น.พ.พิชญา นาควัชระ</persName> ผอ.รพ.ได้กล่าวชี้แจงว่า ไม่สามารถนำศพออกไปได้เพราะเป็นข้อกฏหมายที่ต้องมีการพิสูจน์หลักฐานการเสีย ชีวิต จะมีเพียงญาติเท่านั้นที่สามารถรับศพออกไปได้ แต่การชี้แจงดังกล่าวกลุ่มเสื้อแดงยังไม่ยอม ต่อมาได้มีกลุ่มส.ส.พรรคเพื่อไทย นำโดย<persName>ว่าที่ร้อยตรีพงศ์พันธ์ สุนทรชัย</persName> ส.ส.หนองคาย เดินเข้าไปดูศพและถ่ายภาพในห้องดับจิตก่อนนำมาให้กลุ่มคนเสื้อแดงดูพร้อมชี้แจงให้ฟังเกี่ยวกับกระบวน การทางด้านกฏหมาย จึงทำให้อารมณ์ของกลุ่มเสื้อแดงผ่อนคลายลงบ้าง แต่ก็ยังมีอาการฉุนเฉียนเช่นเดิม</p>
<p>ต่อมา <persName>พล.ต.ต.วิทยา รัตนวิชช์</persName> ผบก.น.6 พร้อม<persName>พ.ต.อ.ฤชากร จรเจนวุฒิ</persName> รอง ผบก.น.6 เดินทางมาอำนวยความสะดวกและเจรจากับกลุ่มเสื้อที่อออยู่หน้าห้องฉุกเฉินว่า ให้ออกไปภายนอกเนื่องจากเจ้าหน้าที่และแพทย์จะทำหน้าที่ในการรักษา  </p>
<p>สำหรับผู้เสียชีวิตที่ รพ.กลาง 7 ราย 1.<persName>นายสวาท วางาม</persName> อายุ 43 ปี 2.<persName>นายมิสเตอร์ ฮิโรยู มูราโมโต</persName> นักข่าวรอยเตอร์ 3.<persName>นายธวัฒนะชัย กลัดสุข</persName> อายุ 36 ปี 4.<persName>นายทศชัย เมฆงามฟ้า</persName> อายุ 44 ปี 5.<persName>นายจรูญ ฉายแม้น</persName> อายุ 46 ปี 6.<persName>นายถวิล โสมสันเทียะ</persName> อายุ 45 ปี และ7. <persName>นายวสันต์ ภู่ทอง</persName> อายุ 39 ปี</p></body>
</news>
