<teiHeader>
<fileDesc>
<titleStmt>
  <title>ศาลอุทธรณ์ยกคำร้องขอให้ปล่อยตัวนักค้าอาวุธ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/21516  </bibl>
</sourceDesc>
</fileDesc>
</teiHeader>
<news>
<headline>ศาลอุทธรณ์ยกคำร้องขอให้ปล่อยตัวนักค้าอาวุธ</headline>
<lead>กรุงเทพฯ 16 ก.พ. - ศาลอุทธรณ์สั่งยกคำร้องขอให้ปล่อยตัว <persName>นายวิคเตอร์ บูท</persName> อดีตเคจีบี นักค้าอาวุธสงคราม โดยให้คุมขังต่อไประหว่างรอฟังผลการพิจารณาคดีเพื่อส่งตัวผู้ร้ายข้ามแดน</lead>
<neck></neck>
<body><p>ศาลนัดฟังคำสั่งศาลอุธรณ์กรณีที่ <persName>นายวิคเตอร์ อนาโตลเจวิช บูท</persName>  อดีตหน่วยสืบราชการลับของรัสเซีย หรือ เคจีบี ผู้ต้องหาค้าอาวุธสงครามระดับโลก ยื่นคำร้องกรณีถูกกักขังโดยมิชอบ หลังพนักงานอัยการฝ่ายต่างประเทศยื่นอุทธรณ์คำสั่งยกคำร้องของศาลชั้นต้น ในคดีที่ขอส่งตัว <persName>นายวิคเตอร์</persName> เป็นผู้ร้ายข้ามแดน กลับไปดำเนินคดีที่สหัฐอเมริกา และศาลออกหมายขังระหว่างคดีอยู่ในชั้นอุทธรณ์</p>
<p>ทั้งนี้ ศาลพิเคราะห์พยานหลักฐานแล้วเห็นว่า ในชั้นการพิจารณาของศาลชั้นต้นไม่ปรากฏว่า <persName>นายวิคเตอร์</persName> ยื่นคำร้องแต่อย่างใด เพียงแต่แสดงความประสงค์ว่าจะขอยื่นคำร้องเท่านั้น ซึ่งศาลชั้นต้นสั่งให้ไปจัดทำคำร้องมาภายใน 15 วัน แต่ <persName>นายวิคเตอร์</persName> ก็ไม่ได้ยื่นคำร้องตามกำหนดแสดงว่าไม่ติดใจเอาความ จึงมิชอบที่จะมายื่นคำร้องในชั้นอุทธณ์ จึงมีคำสั่งมีให้ยกคำร้อง </p>
<p>ด้านทนายความของ <persName>นายวิคเตอร์</persName> ระบุว่า จะเปลี่ยนไปยื่นคำร้องขอปล่อยตัวชั่วคราวจำเลยแทนโดยยกประเด็นยืนยันว่าไม่หลบหนี เพราะจะให้อยู่ในความดูแลของสถานทูตรัสเซียประจำประเทศไทย</p>
<p><persName>นายวิคเตอร์ บูท</persName> ถูกทางการไทยจับกุมที่โรงแรมย่านสีลม เมื่อวันที่ 6 มีนาคม 2551 หลังเจ้าหน้าที่หน่วยปราบปรามยาเสพติดของสหรัฐฯ ประสานข้อมูลมาให้ โดยถูกคุมขังอยู่ที่เรือนจำพิเศษกรุงเทพฯ.-สำนักข่าวไทย</p></body>
</news>
