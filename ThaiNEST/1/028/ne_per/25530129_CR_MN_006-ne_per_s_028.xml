<teiHeader>
<fileDesc>
<titleStmt>
  <title>นั่งแท็กซี่ส่งยาบ้า 800 เม็ด โดนจับคาด่าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012879  </bibl>
</sourceDesc>
</fileDesc>
</teiHeader>
<news>
<headline>นั่งแท็กซี่ส่งยาบ้า 800 เม็ด โดนจับคาด่าน</headline>
<lead>สายตรวจโรงพักสายไหมตั้งด่านตรวจอยู่หน้ากรมควบคุมการปฏิบัติการทางอากาศ เจอหนุ่มนั่งแท็กซี่ผ่านมาแล้วออกท่าทางมีพิรุธ เลยเรียกลงมาค้นตัวก็พบยาบ้า 800 เม็ด สารภาพเพิ่งไปรับจากรังสิตจะส่งให้ลูกค้าหน้าบิ๊กซีสะพานใหม่ ได้ค่าจ้าง 5 พัน</lead>
<neck></neck>
<body><p> เมื่อเวลา 22.30 น.วานนี้ (28 ม.ค.) ขณะที่ <persName>พ.ต.ต.พิชิต กอปรกิจงาม</persName> สวป.สน.สายไหม นำกำลังเจ้าหน้าที่สายตรวจ สน.สายไหม ตั้งด่านตรวจค้นสิ่งผิดกฎหมายอยู่บริเวณหน้ากรมควบคุมการปฏิบัติการทางอากาศ ถนนพหลโยธิน แขวงและเขตสายไหม ก็พบแท็กซี่ ยี่ห้อโตโยต้า สีฟ้า คันหนึ่งขับผ่านเข้ามาจึงเรียกตรวจค้นตามปกติ</p>
<p> แต่ระหว่างที่เจ้าหน้าที่กำลังตรวจค้นรถอยู่นั้น <persName>นายพิษณุ พิบูลสุข</persName> อายุ 26 ปี บ้านเลขที่ 355/67 หมู่ 15 ต.คูคต อ.ลำลูกกา จ.ปทุมธานี ผู้โดยสารที่นั่งอยู่ในรถแท็กซี่คันดังกล่าว กลับแสดงท่าทางมีพิรุธ เจ้าหน้าที่จึงขอตรวจค้นตัว ปรากฏว่าพบยาบ้าซุกซ่อนอยู่ในกระเป๋ากางเกง จำนวน 800 เม็ด จึงยึดไว้เป็นของกลาง ก่อนควบคุมตัวมาสอบปากคำ</p>
<p>จากการสอบสวน<persName>นายพิษณุ</persName>ให้การว่า ตนเพิ่งจะรับยาบ้าจากชายคนหนึ่งที่ย่านรังสิต จากนั้นก็ขึ้นแท็กซี่คันดังกล่าวเพื่อจะไปส่งให้ลูกค้าที่ห้างบิ๊กซี สาขาสะพานไหม่ โดยเพิ่งทำครั้งแรก หาเสร็จงานก็จะได้เงินค่าจ้างส่ง 5,000 บาท แต่ก็มาถูกจับเสียก่อน                เบื้องต้นเจ้าหน้าที่แจ้งข้อหามียาเสพติดให้โทษประเเภทที่ 1 (ยาบ้า) ไว้ในครอบครองเพื่อจำหน่ายโดยผิดกฎหมาย ก่อนส่งให้พนักงานสอบสวน สน.สายไหม ดำเนินคดีต่อไป  </p></body>
</news>
