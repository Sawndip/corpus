<teiHeader>
<fileDesc>
<titleStmt>
  <title>บก.จร.แนะเลี่ยงเส้นทางออกนอกเมืองคืนนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-09 20:14:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220407  </bibl>
</sourceDesc>
</fileDesc>
</teiHeader>
<news>
<headline>บก.จร.แนะเลี่ยงเส้นทางออกนอกเมืองคืนนี้</headline>
<lead>กองบังคับการตำรวจจราจรแนะ ช่วงเวลา 18.00น. ถึง 21.00น. ถนนสายหลักออกต่างจังหวัดการจราจร จะหนาแน่นประชาชนที่ไม่ได้เดินทางควรหลีกเลี่ยง</lead>
<neck></neck>
<body><p><persName>พล.ต.ต.ภาณุ เกิดลาภผล</persName> รองผู้บัญชาการตำรวจนครบาล ดูแลงานด้านจราจร เปิดเผยว่า ตั้งแต่เวลา 18.00-21.00 น. การจราจรบนถนนสายหลัก ที่จะมุ่งหน้าออกต่างจังหวัดจะติดขัดเป็นอย่างมาก หลังจากประชาชนเดินทางออกต่างจังหวัดในช่วงเทศกาลสงกรานต์ ฉะนั้น หากประชาชนที่ไม่มีความจำเป็น ควรหลีกเลี่ยงการเดินทางในช่วงเวลาดังกล่าวเพื่อให้ผู้โดยสารที่จะเดิน ทางออกต่างจังหวัด ทยอยเดินทางออกไปก่อน คาดว่าจะใช้เวลาตั้งแต่ช่วงเย็นจนถึงเวลา 23.00 น.</p>
<p>อย่างไรก็ตาม ถนนที่ประชาชนควรหลีกเลี่ยงขณะนี้ คือถนนวิภาวดีรังสิตขาออก ถนนพหลโยธิน ถนนบรมราชนนี ถนนเพชรบุรีตัดใหม่ และถนนสุขุมวิท รวมทั้งเส้นทางเชื่อมต่อบริเวณที่มีการชุมนุมของกลุ่มคนเสื้อแดง ทั้งที่สถานี
ดาวเทียมไทยคมถนนรัตนาธิเบศร์ สี่แยกราชประสงค์ และสะพานผ่านฟ้าลีลาศ</p></body>
</news>
