<teiHeader>
<fileDesc>
<titleStmt>
  <title>จับช่างหล่อตกงานคิดสั้นขายยาบ้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-07 07:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58570  </bibl>
</sourceDesc>
</fileDesc>
</teiHeader>
<news>
<headline>จับช่างหล่อตกงานคิดสั้นขายยาบ้า</headline>
<lead></lead>
<neck></neck>
<body><p>เมื่อเวลา 17.00 น. วันที่ 6 เม.ย. <persName>พ.ต.อ.สุทธิ พวงพิกุล</persName> ผกก.สส.ภ.จว. สุพรรณบุรี <persName>พ.ต.ท.นิมิตร ล้านคำ</persName> ช่วยราชการ ปปส.ภ.จว.สุพรรณบุรี นำกำลังล่อซื้อยาบ้าจาก<persName>นายไพสน</persName> หรือ<persName>เก่ง วงษ์สุวรรณ</persName>  อายุ 29 ปี อยู่บ้านเลขที่ 471/1 หมู่ 3 ต.ดอนเจดีย์ อ.ดอนเจดีย์ โดยวางแผนล่อ ซื้อโดยนัดส่งยาบ้าที่ริมถนนในหมู่บ้านดอนกะพี้ ต.ไร่รถ เมื่อถึงเวลา <persName>นายไพสน</persName> ได้ขี่ จยย.ฮอนด้า สีดำไม่ติดแผ่นป้ายทะเบียน นำยาบ้ามาส่งให้กับสายลับ เจ้าหน้าที่จึงแสดงตัวเข้าจับกุมแต่<persName>นายไพสน</persName> พยายามเร่งเครื่องรถหนีแต่ไม่รอด ถูกจับกุมได้พร้อมของกลางยาบ้า 1,927 เม็ด เงินล่อซื้อ 2.2 แสนบาท โทรศัพท์มือถือ 1 เครื่อง </p>
<p>จากการสอบสวน<persName>นายไพสน</persName> ให้การรับสารภาพว่าลักลอบขายยาบ้ามานาน ก่อนหน้านี้ตนทำงานเป็นช่างหล่อทองเหลือง ปัจจุบันตกงานจึงหันมาขายยาบ้าเนื่องจากรายได้ดีมาก โดยรับยาบ้ามาจาก<persName>นายจักษ์</persName> ไม่ทราบชื่อและนามสกุลจริง บ้านอยู่หนองหิน เขต อ.เมือง เมื่อนำมาขายจะได้กำไรครั้งละ 2 หมื่นบาท และ<persName>นายจักษ์</persName> จะให้พิเศษอีกครั้งละ 2,500 บาทโดยมี<persName>นายไก่</persName> ไม่ทราบนามสกุลเป็นคนนำยาบ้ามาวางไว้ข้างทาง แล้วโทรฯให้ตนเป็นคนรับ จากนั้น<persName>นายไก่</persName> ก็จะตามมาเก็บเงินที่ตนเพื่อนำไปมอบให้<persName>นายจักษ์</persName> อีกต่อหนึ่งเพื่อเป็นการป้องกันไม่ให้เจ้าหน้าที่ตำรวจสาวถึงตัวได้  เจ้าหน้าที่จะได้ขยายผลจับกุมเครือข่ายยาบ้ากลุ่มนี้ต่อไป</p></body>
</news>
