<teiHeader>
<fileDesc>
<titleStmt>
  <title>สลดลูกหาปลาเลี้ยงชีพจมน้ำแม่ลงช่วยตายคู่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-19 20:55:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217091  </bibl>
</sourceDesc>
</fileDesc>
</teiHeader>
<news>
<headline>สลดลูกหาปลาเลี้ยงชีพจมน้ำแม่ลงช่วยตายคู่</headline>
<lead>เด็กชายลำปาง ป.5 หาปลาเลี้ยงชีพจมน้ำ แม่กระโดดช่วย สุดท้ายเสียชีวิตทั้งคู่</lead>
<neck></neck>
<body><p>เจ้าหน้าที่สมาคมกู้ภัย ลำปางเข้ามาศพผู้เสียชีวิตบริเวณ สะพานข้ามคลองส่งน้ำชลประทาน ถนนสายลำปาง-เมืองปาน บ้านแคร่ หมู่ 1 ต.บ้านเป้า อ.เมือง จ.ลำปาง ไม่นานนักพบศพ <persName>นางบัวลอย ชัยชนะ</persName> อายุ 45 ปี และ <persName>ด.ช.สาละวิน แพรวงศ์</persName> เด็กชายชั้น ประถมปีที่ 5 โรงเรียน บ้านแคร่วิทยา อายุ 10 ขวบ โดยทั้งสองคนเป็นแม่ลูกกัน ทั้งสองคนเป็นชาวบ้านใน ต.บ้านเอื้อม อ.เมือง จ.ลำปาง ที่เกิดเหตุยังพบรถจักรยานยนต์สภาพเก่าด้านหน้าตัวรถพบอุปกรณ์จับสัตว์น้ำ และพบ ปลา กุ้ง หอย ที่จับมาไว้ขายจำนวนหนึ่ง</p>
<p>สอบสวนทราบว่า ทั้งสองคนนั้นจะออกมางมจับสัตว์น้ำ เพื่อนำไปขายเลี้ยงชีพที่ตลาดในหมู่บ้านทุกวัน สันนิษฐานว่า ขณะ <persName>ด.ช.สาละวิน</persName> งมจับสัตว์น้ำอยู่นั้นอาจจะเกิดเป็นตะคริว หรือไม่ก็ลื่นไถลจมน้ำจากนั้น <persName>นางบัวลอย</persName> ผู้เป็นแม่ พยามเข้าช่วย แต่ทั้งสองว่ายน้ำไม่เป็น จึงจมน้ำเสียชีวิตพร้อมกันดังกล่าว</p></body>
</news>
