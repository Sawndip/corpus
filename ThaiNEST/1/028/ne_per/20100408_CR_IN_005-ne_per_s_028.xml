<teiHeader>
<fileDesc>
<titleStmt>
  <title>ปล้นอุกอาจหนุ่มใหญ่ชาวอิสราเอลกลางปั๊ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-08 16:33:17  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220206  </bibl>
</sourceDesc>
</fileDesc>
</teiHeader>
<news>
<headline>ปล้นอุกอาจหนุ่มใหญ่ชาวอิสราเอลกลางปั๊ม</headline>
<lead>กลุ่มคนร้าย ก่อเหตุปล้นอุกอาจ หนุ่มใหญ่ชาวอิสราเอล เจ้าของธุรกิจ ผลิตและจำหน่ายเครื่องเงิน กลางปั๊มน้ำมันย่าน ถ.อ่อนนุช ได้รถ และทรัพย์สินไปมูลค่ารวม 1 แสนบาท</lead>
<neck></neck>
<body><p>หนุ่มใหญ่ชาวอิสราเอล เจ้าของธุรกิจผลิตและจำหน่ายเครื่องเงิน ย่านกิ่งแก้ว จ.สมุทรปราการ ขับรถยนต์ โตโยต้า ฟอจูนเนอร์ สีดำ หมายเลขทะเบียน ศศ 1912 กรุงเทพฯ มาพร้อมกับภรรยาชาวไทย เข้าไปเติมลมในปั้มน้ำมันเอสโซ่
ย่านอ่อนนุช</p>
<p>โดยขณะที่ หนุ่มใหญ่ชาวอิสราเอล กำลังเติมน้ำมันอยู่นั้น ไม่ได้ดับเครื่องยนต์ ได้มีกลุ่มชายฉกรรจ์ 4-5 คน ขับรถยนต์กระบะ โตโยต้า วีโก้ สีดำ เข้ามาจอดประกบด้านข้าง และรถเก๋ง จอดปิดท้าย แล้วกลุ่มชายฉกรรจ์กลุ่มดังกล่าว ก็มารุมทำร้ายชาวอิสราเอล พร้อมกับชิงเอารถยนต์ โตโยต้า ฟอจูนเนอร์ หลบหนีไป ผู้เสียหาย จึงประสานเจ้าหน้าที่ตำรวจ สน.ประเวศ ให้เข้าตรวจสอบ สำหรับทรัพย์สินที่อยู่ในรถของผู้เสียหาย ประกอบด้วย เงินสด50,000 บาท แหวนเพชร โทรศัพท์มือถือ โน้ตบุ๊ค และเอกสารทางสถานทูต มูลค่ารวม 1 แสนบาท</p>
<p>อย่างไรก็ตาม เจ้าหน้าที่ตำรวจ สน.ประเวศ อยู่ระหว่างตรวจสอบภาพจากกล้องวงจรปิด ภายในปั้มน้ำมัน ดังกล่าว</p></body>
</news>
