<teiHeader>
<fileDesc>
<titleStmt>
  <title>ตร.ใต้โวยรอสวัสดิการ-ปัดไม่สนกองทุน สตช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 08:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58389  </bibl>
</sourceDesc>
</fileDesc>
</teiHeader>
<news>
<headline>ตร.ใต้โวยรอสวัสดิการ-ปัดไม่สนกองทุน สตช.</headline>
<lead></lead>
<neck></neck>
<body><p>วันนี้( 6 เม.ย.) ผู้สื่อข่าวรายงานว่า  เจ้าหน้าที่ตำรวจใน 3 จังหวัดชายแดนภาคใต้ จำนวนมากต่างออกมาวิพากษ์วิจารณ์ถึงเรื่องสวัสดิการและสิทธิ์ประโยชน์ ของเจ้าหน้าที่ตำรวจที่ปฏิบัติงานในพื้นที่ภาคใต้  หลังก่อนหน้านี้ทั้งหมดต่างตั้งตารอผลการพิจารณาของ  <persName>พล.ต.อ.ปทีป ตันประเสริฐ</persName>  รักษาการ ผบ.ตร. ที่จะมีการประชุมพิจารณาในวันที่ 5 เม.ย. ที่ผ่านมา แต่ภายหลังมีการยกเลิก จนทำให้เจ้าหน้าที่หลายฝ่ายต่างผิดหวังไปตามกัน และต่างสงสัยกับสิ่งที่เกิดขึ้น แต่ไม่มีผู้ที่เกี่ยวข้องออกมาชี้แจ้ง</p>
<p>ด้านเจ้าหน้าที่ตำรวจยศ ร.ต.อ.รายหนึ่ง  ที่ทำงานอยู่ในพื้นที่ จ.นราธิวาส มานานถึง 5 ปี กล่าวถึงเรื่องดังกล่าวว่า ตนรู้สึกผิดหวังกับเรื่องที่เกิดขึ้น เพราะตั้งหน้าตั้งตารอเรื่องดังกล่าวอยู่ว่าผลจะออกมาอย่างไร เพราะทำเรื่องขอย้ายออกนอกพื้นที่มาแล้วหลายครั้ง เนื่องจากต้องการกลับบ้านเกิด เพราะพ่อและแม่ชรามากแล้ว คนในครอบครัวต่างเป็นห่วง จึงอยากวิงวอนถึงผู้บังคับบัญชาเห็นใจเจ้าหน้าที่ตำรวจใน 3 จังหวัดชายแดนภาคใต้ ที่ทุ่มเท่ทำงานในพื้นที่ ด้วยความเสียสละ ความอดทน ต่อประเทศชาติ จึงอยากให้ช่วยดูแลเรื่องสวัสดิการและสิทธิ์ประโยชน์ เพราะที่ผ่านมาปล่อยปะละเลยมาเนินนาน  พวกตนไม่เห็นด้วยกับกองทุนที่ สตช.ตั้งขึ้นมา เพราะพวกตนไม่ได้เรียกร้องกองทุน แต่เรียกร้องเรื่องสวัสดิการและสิทธิ์ประโยชน์มากกว่า ในส่วนกองทุนนั้นคนละเรื่องกัน พวกตนอยากได้สิ่งที่เรียกร้องมากกว่า </p></body>
</news>
