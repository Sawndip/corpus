<teiHeader>
<fileDesc>
<titleStmt>
  <title>เมล์งดวิ่งผ่านฟ้าหลังสาย171,157โดนยึด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-10 17:35:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220516  </bibl>
</sourceDesc>
</fileDesc>
</teiHeader>
<news>
<headline>เมล์งดวิ่งผ่านฟ้าหลังสาย171,157โดนยึด</headline>
<lead>รถเมล์ ขสมก.และรถร่วม ขสมก. หยุดให้บริการแล้ว ในพื้นที่สะพานผ่านฟ้าลีลาศ และสี่แยกราชประสงค์ หลัง แดงยึดสาย 171 , 157</lead>
<neck></neck>
<body><p><persName>นายโอภาส เพชรมุนี</persName> ผอ.ขสมก. กล่าวว่า หลังเกิดเหตุการสลายการชุมนุม ที่บริเวณสะพานมัฆวานฯ จากกำลังทหารตำรวจกับกลุ่มคนเสื้อแดงนั้น ล่าสุด ทางกลุ่มคนเสื้อแดงได้ยึดรถเมล์ไว้ 2 คัน เบื้องต้นทราบว่า เป็นรถร่วมของ ขสมก.สาย 171 กับสาย 157 ซึ่งทางเสื้อแดงได้ขับเข้าไปในบริเวณที่ชุมนุมด้านในแล้ว โดยทาง ขสมก.ได้พยายามประสานกับแกนนำ เพื่อขอรถเมล์คืน โดยส่งนายตรวจเข้าไปเจรจา แต่ทางตำรวจ ที่ปิดล้อมบริเวณนั้นไม่ให้เข้าไป จึงไม่สามารถเจรจาเพื่อนำรถออกมาได้</p>
<p>อย่างไรก็ตาม ทางขสมก.ได้ประกาศให้รถเมล์ และรถร่วมขสมก.ทุกคัน ที่มีเส้นทางใกล้เคียงกับบริเวณที่ชุมนุม หยุดบริการตั้งแต่เวลา 11.00 น.แล้ว แต่ทราบว่า รถที่ถูกยึดนั้นจอดบนถนน ระหว่างการจราจรติดขัด ขณะที่ทางสถานีรถไฟฟ้าไต้ดินก็ปิดประตูเข้าออกให้เหลือเพียงครึ้งบานเท่า นั้น เพื่อความสะดวกต่อการตรวจสอบบุคคลที่ใช้บริการ และเพื่อความปลอดถัยของสถานีรถไฟ</p>
<p>ด้าน <persName>นายฉัตรชัย ชัยวิเศษ</persName> นายกสมาคมพัฒนารถร่วมเอกชน เปิดเผยว่า ขณะนี้ได้สั่งการให้เจ้าหน้าที่ประจำรถเมล์ร่วม ขสมก.ทุกคันทุกสายที่มีการให้บริการใกล้เคียงกับพื้นที่ สะพานผ่านฟ้าลีลาศและสี่แยกราชประสงค์ งดให้บริการประชาชนและขับรถกลับเข้าอู่ทันที เพื่อป้องกันไม่ให้ทางกลุ่มคนเสื้อแดงยึดรถอีก</p>
<p>ขณะที่ <persName>นายปิยะพันธ์ จัมปาสุต</persName> ประธานองค์การขนส่งมวลชนกรุงเทพ หรือ ขสมก. ได้เปิดเผยว่า ทาง ขสมก.ได้หยุดให้บริการรถเมล์ในพื้นที่สะพานผ่านฟ้าลีลาศ และสี่แยกราชประสงค์ เช่นกัน หลังมีความเป็นห่วงเรื่องความปลอดภัย</p></body>
</news>
