<teiHeader>
<fileDesc>
<titleStmt>
  <title>อธิบดีศาลแพ่งธนบุรีสอนมวย"ป.ป.ช."!! เตือนระวังจะตกเป็น "ผู้ต้องหา" ฐานปฏิบัติหน้าที่มิชอบ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-15 08:48:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266156303&catid=17  </bibl>
</sourceDesc>
</fileDesc>
</teiHeader>
<news>
<headline>อธิบดีศาลแพ่งธนบุรีสอนมวย"ป.ป.ช."!! เตือนระวังจะตกเป็น "ผู้ต้องหา" ฐานปฏิบัติหน้าที่มิชอบ</headline>
<lead>"อธิบดีศาลแพ่งธนบุรี" ยันผู้พิพากษาออกหมายจับ "<persName>สุนัย</persName>" ถูกต้อง สอนมวย "ป.ป.ช." มีอำนาจตามกฎหมายประกอบ รธน. แต่ศาลมีอำนาจอธิปไตย เตือนให้ระวังจะตกเป็นผู้ต้องหาฐานปฏิบัติหน้าที่มิชอบนัดถก"ก.ต."15 ก.พ.</lead>
<neck></neck>
<body><p>ความคืบหน้ากรณีคณะกรรมการ ป้องกันและปราบปรามการทุจริตแห่งชาติ (ป.ป.ช.) ตั้งอนุกรรมการสอบสวน <persName>พ.ต.ท.ณรงค์ฤทธิ วาพันสุ</persName> รอง ผกก.สส.สภ.วังน้อย จ.พระนครศรีอยุธยา <persName>พ.ต.อ.ธาตรี ตั้งโสภณ</persName> รอง ผบก.ภ.จว.พระนครศรีอยุธยา และ<persName>นายอิทธิพล โสขุมา</persName> ผู้พิพากษาศาลจังหวัดพระนครศรีอยุธยา (ยศและตำแหน่งขณะนั้น) กล่าวหากระทำผิดฐานทุจริตต่อหน้าที่หรือกระทำความผิดต่อตำแหน่งหน้าที่ ราชการ หรือกระทำความผิดต่อตำแหน่งหน้าที่ในการยุติธรรม กรณีร่วมกันขอและอนุญาตให้ออกหมายจับ<persName>นายสุนัย มโนมัยอุดม</persName> อดีตอธิบดีกรมสอบสนคดีพิเศษ (ดีเอสไอ) ผู้ต้องหาคดีหมิ่นประมาท <persName>พ.ต.ท.ทักษิณ ชินวัตร</persName> อดีตนายกรัฐมนตรี โดยฝ่าฝืนกฎหมายเป็นเหตุให้เกิดความเสียหายแก่ผู้ต้องหา ต่อมาวันที่ 7 มกราคม <persName>นายอิทธิพล</persName>ยื่นเรื่องต่อคณะกรรมการตุลาการศาลยุติธรรม (ก.ต.) ขอแนวทางปฏิบัติในกรณีที่ได้รับหมายเรียกไปให้ถ้อยคำที่สำนักงาน ป.ป.ช. กระทั่ง ก.ต.มีหนังสือตอบกลับระบุว่ามีสิทธิชี้แจงเป็นหนังสือต่อคณะอนุกรรมการไต่ สวนของ ป.ป.ช. และขอไปให้การในชั้นศาลได้ รวมทั้งสำนักงานศาลยุติธรรมทำหนังสือแจ้งไปยัง ป.ป.ช.ว่า ก.ต.พิจารณาเห็นว่าผู้พิพากษามีดุลพินิจอิสระในการพิจารณาพิพากษาคดี ตามรัฐธรรมนูญและกฎหมาย โดยไม่อาจแทรกแซงหรือก้าวล่วงจากหน่วยงานหรือบุคคล รวมทั้งการใช้ดุลพินิจในการออกหมายจับหากคู่ความไม่เห็นพ้องย่อมมีสิทธิ อุทธรณ์ ฎีกาได้</p>
<p>เมื่อวันที่ 14 กุมภาพันธ์ <persName>นายศรี อัมพร ศาลิคุปต์</persName> อธิบดีผู้พิพากษาศาลแพ่งธนบุรี ให้สัมภาษณ์กรณีดังกล่าวว่า ทาง ป.ป.ช.ใช้อำนาจตาม พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต พ.ศ.2542 มาตรา 4 ซึ่งให้ความหมายคำว่า �จ้าหน้าที่ของรัฐ�และมาตรา 97 เกี่ยวกับการดำเนินการความผิดทางอาญา เห็นว่าการใช้อำนาจของ ป.ป.ช.เป็นการขัดกันระหว่างผู้ใช้อำนาจอธิปไตยกับองค์กรอิสระ</p>
<p><persName>นายศรีอัมพร</persName>กล่าวว่า กรณีกล่าวหา<persName>นายอิทธิพล</persName> ออกหมายจับโดยมิชอบร่วมกับพนักงานสอบสวน ต่อ ป.ป.ช.นั้น พอเกิดเรื่องขึ้น<persName>นายอิทธิพล</persName>ยื่นคำร้องเข้าก.ต. ซึ่ง ก.ต.นำเรื่องเข้าที่ประชุมเพื่อศึกษาถึง 2 ครั้ง และไม่ได้ลอยแพผู้พิพากษา ที่ประชุมสรุปว่า<persName>นายอิทธิพล</persName>ทำหน้าที่ในฐานะศาล รับรองโดยมาตรา 197 ของรัฐธรรมนูญ ระบุว่าการพิจารณาพิพากษาคดีเป็นอำนาจของศาลซึ่งต้องดำเนินการให้เป็นไปโดย ยุติธรรม ตามรัฐธรรมนูญ ตามกฎหมายและในปรมาภิไธยพระมหากษัตริย์ ผู้พิพากษามีอิสระในการพิจารณาพิพากษาคดีให้เป็นไปโดยถูกต้อง รวดเร็วและเป็นธรรม ถามว่านายอิทธิพลทำหน้าที่ตามมาตรา 197 ซึ่งรัฐธรรมนูญรับรองแล้วในการออกหมายจับ ในการขอหมายจับ 2 ครั้งแรก ศาลไม่ให้ออกหมายจับและประชุมก่อน จนการขอหมายจับครั้งที่ 3 มีการประชุมหารือแล้วเห็นว่านายสุนัยไม่ได้มาพบพนักงานสอบสวนตามหมายเรียก 2 ครั้ง ปรึกษาผู้พิพากษาหัวหน้าศาลและอธิบดีผู้พิพากษาศาลภาค 1 เห็นว่าต้องเป็นไปตามหลักกฎหมาย ตรงไปตรงมา แม้ว่า<persName>นายสุนัย</persName>จะเคยเป็นผู้พิพากษาระดับสูงมาก่อน ซึ่งผู้พิพากษาเมื่อถูกกล่าวหาในคดีอาญา มีหมายเรียกต้องไปพบพนักงานสอบสวน ถ้าไม่มาจริงๆ ต้องออกหมายจับ</p>
<p><persName>นายศรีอัมพร</persName>กล่าวว่า เมื่อผู้พิพากษาใช้อำนาจตามรัฐธรรมนูญมาตรา 197 ถามว่า ป.ป.ช.มีอำนาจสอบ ตาม พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต มาตรา 97 หรือไม่ กรณีนี้เป็นเรื่องลำดับศักดิ์ของกฎหมาย ซึ่ง ป.ป.ช.ใช้อำนาจสอบตาม มาตรา 97 พ.ร.บ.ประกอบรัฐธรรมนูญฯ ส่วนศาลทำงานตามที่รัฐธรรมนูญให้อำนาจไว้ และรัฐธรรมนูญเป็นกฎหมายสูงสุด ดังนั้น พ.ร.บ.ประกอบรัฐธรรมนูญฯ จึงเป็นลำดับศักดิ์ที่ต่ำกว่า ป.ป.ช.จึงไม่มีอำนาจสอบ ถามว่าถ้า ป.ป.ช.อ้างว่าเข้าใจโดยสุจริตนั้น ในทางกฎหมายอ้างไม่ได้ และ ป.ป.ช.เป็นองค์กรอิสระ ใช้อำนาจรัฐ ตามกฎหมายต้องรู้ จะบอกว่าไม่รู้กฎหมายไม่ได้ เพราะแม้แต่ประชาชนทั่วไปจะอ้างว่าไม่เข้าใจกฎหมายยังไม่ได้ ตรงนี้จะทำให้เกิดเรื่องใหญ่ คือ ป.ป.ช.ใช้อำนาจละเมิดรัฐธรรมนูญเสียเอง สุ่มเสี่ยงต่อการเป็นผู้ต้องหา กรณีปฏิบัติหน้าที่มิชอบ</p>
<p><persName>นายศรีอัมพร</persName>กล่าวว่า เห็นว่าการใช้อำนาจของ ป.ป.ช.ตรงนี้จะเป็นการละเมิดผู้ใช้อำนาจอธิปไตย เพราะผู้พิพากษาใช้อำนาจตุลาการ ยกตัวอย่าง ส.ส.ร่วมกันลงชื่อแก้รัฐธรรมนูญ ซึ่งเป็นอำนาจทางนิติบัญญัติ ป.ป.ช.จะสอบเพื่อดำเนินคดีอาญาไม่ได้ เพราะเป็นการดำเนินการตามอำนาจอธิปไตย หรือถามว่าถ้าศาลชั้นต้นตัดสินให้ยกฟ้อง ต่อมาศาลอุทธรณ์พิพากษาลงโทษจำเลย แล้วโจทก์มาฟ้องผู้พิพากษาศาลชั้นต้น กล่าวหาว่าช่วยจำเลยเรื่องก็จะยุ่ง หรือพอออกหมายจับแล้วมาร้อง ป.ป.ช.ก็ยุ่งกันใหญ่ เท่ากับเป็นการกระทบกระทั่งการใช้อำนาจ และ ป.ป.ช.ไม่ใช่ผู้ใช้อำนาจอธิปไตย แล้วมาขัดขวางผู้ใช้อำนาจอธิปไตย ถือว่าหนักหนาสาหัส</p>
<p>"จึงขอเตือนผู้ใช้อำนาจองค์กรอิสระ ขอให้ควบคุมการใช้อำนาจรัฐเท่าที่มีอำนาจ แต่จะขยายอำนาจเกินเลยถึงผู้ใช้อำนาจอธิปไตย ไม่มีสิทธิ ผู้พิพากษาอย่าหวั่นไหว ขอให้ทำหน้าที่ตามปกติ ถ้าผู้พิพากษาหวั่นไหว ไม่ทำหน้าที่ บ้านเมืองจะอยู่ไม่ได้ กระบวนการยุติธรรมจะล้มเหลว ทั้งนี้ ขอเรียนว่า ก.ต.ไม่ได้ทอดทิ้ง ไม่ได้ลอยแพแต่อย่างใด" อธิบดีผู้พิพากษาศาลแพ่งธนบุรีกล่าว</p>
<p>ผู้สื่อข่าวถามว่า ศาลมีระบบตรวจสอบการใช้อำนาจหรือไม่ <persName>นายศรีอัมพร</persName>กล่าวว่า การทำงานมีทั้งศาลชั้นต้น ศาลอุทธรณ์ และศาลฎีกา ซึ่งคู่ความสามารถใช้สิทธิได้หากเห็นว่าตัวเองไม่ได้รับความเป็นธรรม ซึ่งกรณีนายสุนัยอยู่ระหว่างการพิจารณาของศาลฎีกา</p>
<p>ผู้สื่อข่าวถามว่า ป.ป.ช.ระบุว่าตั้งอนุกรรมการขึ้นมาตรวจสอบข้อเท็จจริงเบื้องต้น ทำได้หรือไม่ <persName>นายศรีอัมพร</persName>กล่าวว่า ไม่ได้ เท่ากับเป็นการก้าวล่วง ไม่มีสิทธิ แค่นี้ก็ถือว่าละเมิดต่อศาลที่ใช้อำนาจอธิปไตยโดยตรง ทั้งนี้ ในกรณีเห็นว่าศาลปฏิบัติหน้าที่ไม่ชอบก็สามารถนำความมาฟ้องศาลได้</p>
<p>รายงานข่าวแจ้งว่า ในวันที่ 15 กุมภาพันธ์ คณะกรรมการตุลาการศาลยุติธรรม จะประชุมเพื่อหารือถึงกรณีดังกล่าวว่า ป.ป.ช.มีอำนาจที่จะตรวจสอบกรณีศาลอนุมัติออกหมายจับ เมื่อถูกผู้ที่ถูกออกหมายจับร้องเรียนหรือไม่ </p></body>
</news>
