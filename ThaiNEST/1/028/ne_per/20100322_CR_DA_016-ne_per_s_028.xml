<teiHeader>
<fileDesc>
<titleStmt>
  <title>ระทึก!พบระเบิดทิ้งริมทาง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 22:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55652  </bibl>
</sourceDesc>
</fileDesc>
</teiHeader>
<news>
<headline>ระทึก!พบระเบิดทิ้งริมทาง</headline>
<lead>เจ้าหน้าที่ตำรวจเมืองกรุงเก่าเก็บกู้ระเบิดที่ถูกทิ้งอยู่ริมถนนคาดเจ้า ของกลัวโดนตรวจเจอ</lead>
<neck></neck>
<body><p>วันนี้ (22 มี.ค.) <persName>ร.ต.ท.มาโนช เยี่ยมเจริญ</persName> ร้อยเวร สภ.พระนครศรีอยุธยา จ.พระนครศรีอยุธยา รับแจ้งพบวัตถุระเบิดถูกทิ้งอยู่ริมถนนสาย 356 ระหว่างสายเอเชีย กับ 347 ในท้องที่หมู่ 2 ต.เกาะเรียน อ.พระนครศรีอยุธยา จึงรีบไปสอบสวนพร้อม <persName>พ.ต.ท.สรศักดิ์ วิชัยปะ</persName> สว.สส. <persName>ร.ต.ท.ชัยวัฒน์ ยิ้มการบุญ</persName> รองสวป.  ที่เกิดเหตุ ริมถนนใกล้กับสนามกอล์ฟอยุธยา พบวัตถุระเบิดแบบ เอ็ม 18 หรือระเบิดควัน สีเหลือง สลักและกระเดื่องยังอยู่ในสภาพปกติ แต่ที่ด้านท้ายมีรอยคล้ายถูกใช้งานแล้ว จึงนำยางรถยนต์มาล้อมเอาไว้เพื่อความปลอดภัย และเก็บกู้เอาไว้ตรวจสอบ พบว่าระเบิดดังกล่าวเป็นระเบิดควันถูกใช้งานไปแล้วแต่ระเบิดด้าน อย่างไรก็ตาม พบว่ามีการร้อยกระเดื่องกับสลักเข้าไปใหม่ ซึ่งไม่ทราบเจตนา เจ้าหน้าที่คาดว่าอาจมีผู้นำมาทิ้งไว้ เพื่อหลีกเลี่ยงการตรวจค้นอย่างเข้มงวดของเจ้าหน้าที่ในช่วงนี้</p></body>
</news>
