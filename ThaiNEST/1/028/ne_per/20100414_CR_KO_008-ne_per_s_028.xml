<teiHeader>
<fileDesc>
<titleStmt>
  <title>จี้ตร.จับตัวการทำ“ทหาร-แดง”ปะทะกัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100414/55693/จี้ตร.จับตัวการทำ“ทหาร-แดง”ปะทะกัน.html  </bibl>
</sourceDesc>
</fileDesc>
</teiHeader>
<news>
<headline>จี้ตร.จับตัวการทำ“ทหาร-แดง”ปะทะกัน</headline>
<lead>“ศอฉ.”จี้ตร.จับมือ มืดติดอาวุธเป็นเหตุให้“ทหาร-คนเสื้อแดง”ปะทะกัน ทบ.แจ้งยอดปืนหายวันสลายม็อบแค่ 62 กระบอก แต่รถยนต์ -อุปกรณ์ ควบคุมฝูงชนเพรียบ เผยรถสายพาน- รถเกราะ ถูกถอดอุปกรณ์ ทำให้วิ่งไม่ได้ “บิ๊กกองทัพ” ยันปัญหาการเมืองต้องแก้ไขกันเอง กองทัพพร้อมใช้กำลังหากแดงทำบ้านเมืองป่วน</lead>
<neck></neck>
<body><p>(14เม.ย.) ผู้สื่อข่าวรายงานว่า เวลา 19.00 น. ที่กรมทหารราบที่ 11 รักษาพระองค์ (ร.11 รอ.) <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานการประชุมศูนย์อำนวยการแก้ไขสถานการณ์ฉุกเฉิน (ศอฉ.) โดยมี<persName>นายสุเทพ เทือกสุบรรณ</persName> รองนายกฯฝ่ายความมั่นคง ในฐา นะ ผอ.ศอฉ. <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม <persName>พล.อ.อภิชาต เพ็ญกิตติ</persName> ปลัดกระทรวงกลาโหม <persName>พล.อ.ทรงกิตติ จักกาบาตร์</persName> ผู้บัญชาการทหารสูงสุด <persName>พล.อ.อนุพงษ์ เผ่าจินดา</persName> ผู้บัญชาการทหารบก <persName>พล.ร.อ.กำธร พุ่มหิรัญ</persName> ผู้บัญชาการทหารเรือ <persName>พล.อ.อ.อิทธพร ศุภวงศ์</persName> ผู้บัญชาการทหารอากาศ <persName>พล.ต.อ.ปทีป ตันประเสริฐ</persName> รักษาการผู้บัญชาการตำรวจแห่งชาติ ทั้งนี้ในที่ประชุม นายกรัฐมนตรี ได้สอบถามความคืบหน้าการติดตามไล่ล่ากองกำลังติดอาวุธ โดยเฉพาะภาพที่สื่อมวลชน และประชาชน นำมาให้ศอฉ. ซึ่ง<persName>พล.ต.อ.ปทีป</persName> ได้รายงานว่ามีความคืบหน้าไปมาก ขณะนี้อยู่ระหว่างการรวบรวมพยานหลักฐานต่าง ๆ เพื่อขออนุมัติออกหมายจับต่อไป</p>
<p>นอกจากนี้ในที่ประชุมยังได้มีการพูดถึงความคืบในการจัดทำซีดีเกี่ยวกับ เหตุการณ์การปะทะกันของเจ้าหน้าที่ทหาร กับกลุ่มเสื้อแดงที่สี่แยกคอกวัว เมื่อวันที่ 10 เม.ย.ที่ผ่านมา โดยมีความยาว 5-10 นาที เพื่อแจกจ่ายให้ประชาชนในพื้นที่จังหวัดต่าง ๆ ซึ่งที่ประชุม ศอฉ.ได้มอบให้กระทรวงมหาดไทย ไปดำเนินการในเรื่องนี้ ขณะนี้อยู่ระหว่างการผลิตซีดี ซึ่งคาดว่ากระทรวงมหาไทยจะนำออกแจกจ่ายให้กับพื้นที่ต่างๆ ในเร็วๆ นี้ นอกจากนี้ที่ประชุมยังได้มีการประเมินสถานการณ์กลุ่มเสื้อแดงที่มีการย้ายการชุมนุมจากสะพานผ่านฟ้า ลีลาส มารวมตัวกันอยู่ที่สี่แยกราชประสงค์ ซึ่งที่ประชุมได้มอบให้ตำรวจรับผิดชอบในการเพิ่มกำลังเข้าไปดูแลความปลอดภัย ตามจุดต่างๆ เพราะเกรงว่าจะมีมือที่สามเข้ามาสร้างสถานการณ์ให้เกิดความวุ่นวาย</p>
<p>แหล่งข่าวในที่ประชุม ศอฉ. ระบุว่า หน่วยส่งกำลังบำรุงของกองทัพบก สรุปยอดอาวุธที่หายไประหว่างการปฏิบัติงานของทหารเมืองวันที่ 10 เม.ย.ที่ผ่านมา โดยกองทัพจัดทำบัญชีไว้ ประกอบด้วย ปืน เครื่องกระสุน รถยนต์ประเภทต่างๆ เครื่องมือ และ อุปกรณ์ในการควบคุมฝูงชน ซึ่งปรากฏว่ามีจำนวนที่หายไปหลายร้อยรายการ โดยในส่วนปืนหายทั้งหมดอีก 68 กระบอก ประกอบด้วย ปืนทราโว้ 25 กระบอก ปืนลูกซอง 27 กระบอก ปืนเอ็ม- 16 จำนวน 9 กระบอก ปืนพก 1 กระบอก ทั้งนี้ไม่มีรายการ ปืนกล เอ็ม-60 และ เอ็ม - 203 หายไป ตามที่แกนนำเสื้อแดงได้ระบุว่ายึดได้จากทหาร</p>
<p>โดยอาวุธทั้งหมดกลุ่มผู้ชุมนุมยึดได้ บริเวณ สะพานผ่านฟ้า แยกเทวกรรม สี่แยกคอกวัว ถนนดินสอ และ หน้าโรงเรียนสตรีวิทย์ นอกจากนั้น ยังมีรถฮัมวี่ ยูนิม็อก รถยนต์บรรทุก และ รถเกราะจำนวนหนึ่ง ที่จอดไว้บริเวณราชดำเนินและ อาคารไทยคม ทางกองทัพจะส่งเจ้าหน้าที่ไปกู้คืนเพื่อกลับมาซ่อมบำรุง โดยเฉพาะรถสายพานลำเลียงพลและรถเกราะ มีการถอดอุปกรณ์สายพาน ทำให้รถดังกล่าวไม่สามารถเคลื่อนย้ายได้ สำหรับบัญชีอาวุธดังกล่าว ไม่ตรงกับกระแสข่าวก่อนหน้านี้ที่ระบุว่า มีการยึดอาวุธ และ เครื่องกระสุนของทหารไปประมาณ 300 กระบอก และ ยังไม่มีตัวเลขว่า ก่อนหน้านี้ที่กลุ่มเสื้อแดงได้ยึดอาวุธปืนเอ็ม-16 ที่ดาวเทียมไทยคม ที่ อ.ลาดหลุมแก้ว จ.ปทุมธานี ทางการได้คืนอาวุธดังกล่าวแล้วหรือไม่</p>
<p>แหล่งข่าวนายทหารระดับสูง ยืนยันว่ากองทัพไม่มีแนวคิดที่จะนำกำลังทหารออกมาปฏิบัติการในการสลายการ ชุมนุม ซึ่งขณะนี้กองทัพประสงค์ที่จะให้ฝ่ายการเมืองแก้ไขกันเอง ทั้งนี้มองว่าการเคลื่อนย้ายของกลุ่มเสื้อแดงไปรวมตัวที่สี่แยกราชประสงค์ ก็เพื่อต้องการรวมตัวกันให้ดูว่ามีกลุ่มคนเสื้อแดงมีอีกจำนวนมาก เพราะเกรงว่าจะถูกศอฉ.สลายการชุมนุม อย่างไรก็ตาม ถ้ากลุ่มเสื้อแดงไม่มีการเคลื่อนไหวทำให้ประชาชนเดือด ร้อนก็สามารถชุมนุมกันได้ต่อไป แต่หากสร้างความวุ่นวายกองทัพก็พร้อมที่จะออกมาดูแลรักษาความสงบเรียบร้อย</p>
<p>“ตอนนี้รัฐบาลและศอฉ. เงียบไป ทางกลุ่มเสื้อแดงพยายามปลุกระดมว่ากองทัพเตรียมแผนที่ ปฏิวัติรัฐประหาร ทั้งๆที่ตอนนี้กำลังพลกับหน่วยที่ตั้งเป็นจำนวนมากแล้ว เหลือเพียงบางส่วนที่ดูแลตามสถานที่สำคัญ ๆ เท่านั้น เพราะขณะนี้กองทัพ กับ รัฐบาล ได้มีการหารือกันแล้วว่า จะใช้กลไกทางการเมืองแก้ไขกันเอง กองทัพจะไม่เข้าไปยุ่งเกี่ยว หากสถานการณ์เกิดความรุนแรงกองทัพก็พร้อมที่จะออกมาทำให้บ้านเมืองเกิดความ สงบสุข อย่างไรก็ตาม รัฐบาลต้องเร่งรีบแก้ไขปัญหาจะปล่อยให้ปัญหาคาราคาซังแบบนี้ไม่ได้ ถ้ารัฐบาลยังยืดเยื้อหรือดึงเกมอยู่จะยิ่งทำให้บ้านเมืองเกิดความเสียหายไป มากกว่านี้ โดยเฉพาะสี่แยกราชประสงค์เป็นศูนย์กลางคมนาคมที่สำคัญ” แหล่งข่าวระบุ</p>
<p>แหล่งข่าวคนใกล้ชิด <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ เปิดเผยว่า <persName>พล.อ.เปรม</persName> ยังมีชีวิตอยู่ ไม่ได้เป็นอะไรตามที่กลุ่มเสื้อแดงนำไปแอบอ้างบนเวทีกลุ่มคนเสื้อแดง ทั้งนี้แกนนำกลุ่มเสื้อแดงพยายามทำทุกอย่างเพื่อดีสเครดิต <persName>พล.อ.เปรม</persName> การที่กลุ่มเสื้อแดงนำ <persName>พล.อ.เปรม</persName> ขึ้นมาเป็นประเด็น ก็เพื่อต่อการปลุกระดมให้ประชาชนคนเสื้อแดงมีความฮึกเหิมเท่านั้น เพราะขณะนี้กลุ่มเสื้อแดงเริ่มน้อยลงทุกทีจึงได้พยายามหา ประเด็นใหม่ ๆ ขึ้นมาเพื่อเป็นแรงจูงใจให้ประชาชนคนเสื้อแดงอยู่ร่วมการเคลื่อนไหว</p>
<p>“ตอน นี้<persName>พล.อ.เปรม</persName> อยู่ในเซฟเฮาล์แห่งนี้ ซึ่งมีความปลอดภัยสูงไม่ต้องห่วง หรือกังวล แต่ผมบอกไม่ได้ว่า <persName>พล.อ.เปรม</persName>อยู่ที่ไหน แต่ผมบอกได้ว่า<persName>พล.อ.เปรม</persName> มีความสุข และแข็งแรงดีทุกอย่าง ไม่ได้มีการล้มป่วย หรือ นอนพักรักษาตัวอยู่ในโรงพยาบาลตามที่แกนนำคนเสื้อแอบอ้าง ทั้งนี้<persName>พล.อ.เปรม</persName> พึ่งเดินทางกลับจากการรดน้ำดำหัวที่บ้านเมืองเกิดจังหวัดสงขลา เมื่อ 2-3 วันที่ผ่านมา อย่างไรก็ตามปีนี้ <persName>พล.อ.เปรม</persName> ไม่ได้มีการเปิดบ้านให้ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม และ ผบ.เหล่าทัพ ตบเท้าอวยพรเนื่องในเทศกาลสงกรานต์เมื่อทุกปีที่ผ่านมา เนื่องจากขณะนี้สถานการณ์บ้านเมืองไม่ค่อยดี” แหล่งข่าวคนใกล้ชิดระบุ</p>
<p>ผู้สื่อข่าวรายงานว่า กระแสข่าวที่ว่า <persName>พล.อ.เปรม ติณสูลานนท์</persName> ประธานองคมนตรี และรัฐบุรุษ เสียชีวิตจากโรคร้าย โดยลือหนักในช่วง 2-3 วันที่ผ่านมา ทั้งนี้ก่อนหน้านี้ก็มีกระแสข่าวลือว่า <persName>พล.อ.เปรม</persName> ถูกยิงเสียชีวิต แต่จากการตรวจสอบไปยังคนใกล้ชิดก็ได้รับการปฏิเสธเช่นกัน โดยคนใกล้ชิดระบุว่า ตอนนี้<persName>พล.อ.เปรม</persName> ไม่ได้มีกำหนดการไปในภารกิจใดๆทั้งสิ้น เพราะเกรงว่า <persName>พล.อ.เปรม</persName> จะต้องได้รับอันตราย เนื่องจากสถานการณ์การเมืองในขณะนี้รุนแรงมากทาง รมว.กลาโหม และ ผบ.เหล่าทัพ จึงไม่อยากให้ <persName>พล.อ.เปรม</persName>ออกปฏิบัติภารกิจใด ซึ่งขณะนี้ <persName>พล.อ.เปรม</persName> ได้พักอาศัยอยู่ในเซฟเฮาล์ของกองทัพ</p></body>
</news>
