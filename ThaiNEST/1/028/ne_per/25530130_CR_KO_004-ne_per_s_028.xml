<teiHeader>
<fileDesc>
<titleStmt>
  <title>จับเกย์เฒ่าแดนน้ำหอมจัดดช.ค้ากามต่างชาติ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100130/46587/%e0%b8%88%e0%b8%b1%e0%b8%9a%e0%b9%80%e0%b8%81%e0%b8%a2%e0%b9%8c%e0%b9%80%e0%b8%92%e0%b9%88%e0%b8%b2%e0%b9%81%e0%b8%94%e0%b8%99%e0%b8%99%e0%b9%89%e0%b8%b3%e0%b8%ab%e0%b8%ad%e0%b8%a1%e0%b8%88%e0%b8%b1%e0%b8%94%e0%b8%94%e0%b8%8a.%e0%b8%84%e0%b9%89%e0%b8%b2%e0%b8%81%e0%b8%b2%e0%b8%a1%e0%b8%95%e0%b9%88%e0%b8%b2%e0%b8%87%e0%b8%8a%e0%b8%b2%e0%b8%95%e0%b8%b4.html  </bibl>
</sourceDesc>
</fileDesc>
</teiHeader>
<news>
<headline>จับเกย์เฒ่าแดนน้ำหอมจัดดช.ค้ากามต่างชาติ</headline>
<lead>พดส.ภ.2 ปฏิบัติสายฟ้าแสบ บุกรวบเกย์คิงเฒ่าแดนน้ำหอม บังคับ-จัดหา เด็กชายค้ากามต่างชาติ กลางเมืองพัทยา</lead>
<neck></neck>
<body><p>(30ม.ค.) เวลา 17.000 น. <persName>พ.ต.ท.กรีฑา ตันคณารัตน์</persName> รองผกก.หน.ชุดปฏิบัติการ ศูนย์พิทักษ์เด็กและสตรี ภาค 2 (พดส.ภ.2) <persName>พ.ต.ท.ออมสิน สุขการค้า</persName> พงส.สบ.3 ช่วยราชการงานสอบสวน(พดส.ภ.2) และ <persName>ร.ต.อ.หญิง กิ่งแก้ว เจริญพิทักษ์ประชา</persName> รอง สว. ร่วมกับ <persName>นายศุภกร โนจา</persName> ผอ.ศูนย์คุ้มครองสวัสดิภาพและพัฒนาเด็ก พัทยา
 นำกำลัง พร้อมหมายจับของศาล จ.พัทยาที่ 76/2553 ลงวันที่ 27 มกราคม 2553 เข้าทำการจับกุม ตัว <persName>นาย อเล็กซานเดอร์ แอนเดร่ เจนเวอร์</persName> (<persName>Alexandre Andre JANVER</persName>) อายุ 60 ปี สัญชาติฝรั่งเศส ที่หน้าร้าน สีลม บาร์เบียร์ เลขที่ 273/109 ม.10 ซอยสุนีย์พลาซ่า พัทยาใต้ ต.หนองปรือ อ.บางละมุง จ.ชลบุรี</p>
<p> ในข้อกล่าวหาหนักถึง 7 ข้อหา คือ 1. เป็นธุระจัดหา ฯ เด็กอายุไม่เกิน 15 ปี เพื่อการค้าประเวณี 2. เป็นธุระจัดหาเด็กไม่เกิน 15 ปี เพื่อสำเร็จวามใครของผู้อื่น ฯ 3. เป็นเจ้าของกิจการค้าประเวณี ฯ 4. เป็นบุคคลต่างด้าวทำงานโดยไม่รับอนุญาต 5. รับเด็กอายุต่ำกว่า 18 ปีทำงาน 6.จ้างวานเด็กให้ทำงานอาจเป็นอันตรายต่อรางกายจิตใจ และ 7. ค้ามนุษย์ เพื่อแสวงหาผลประโยชน์จากการค้าประเวณีโดยผิดกฎหมาย
 สืบเนื่องมาจาก เมื่อเดือนมีนาคม ต้นปี 2552 ทีมสืบสวน ศูนย์พิทักษ์เด็กและสตรีภาค 2 ได้ทำการจับกุม กลุ่มชาว เยอรมัน และ อังกฤษ ในข้อกล่าวหากระทำอนาจารเด็กชายต่ำกว่า อายุ 15 ปี ซึ่งภายหลังการจับกุมดังกล่าว ทั้ง 2 คน ให้การรับสารภาพว่า มีชาวต่างชาติ เป็นชาวฝรั่งเศส เป็นธุระจัดหา พาเด็กชายมาขายบริการทางเพศ</p>
<p>ต่อมาตำรวจจึงมีการสืบสวนแกะรอย จนทราบว่า พ่อเล้ารายนี้ คือ <persName>อเล็กซานเดอร์ แอนเดร่ เจนเวอร์</persName> อายุ 60 ปี ลักษณะเป็นเกย์คิง เจ้าของบาร์เบียร์ สีลม บาร์เบียร์ โดยตำรวจได้เฝ้าติดตามดูพฤติกรรมนานร่วมเกือบปี จนมั่นใจว่า <persName>อเล็กซานเดอร์ แอนเดร่ เจนเวอร์</persName> มีพฤติกรรมเป็นธุระจัดหาจริง จึงเข้าทำการขออนุมัติศาล ออกหมายจับดังกล่าว ซึ่งหลังออกหมายจับ ตำรวจพยายามจับกุม เกย์เฒ่าฝรั่งเศส หลบหนีการจับกุมมาได้โดยตลอด
 จนกระทั่งในวันนี้ ( 30 ม.ค. ) ตำรวจได้ทำการสืบทราบว่า พนักงานประจำบาร์เบียร์ ร้าน สีสม บาร์เบียร์ จะมารับเงินเดือน จาก <persName>นายอเล็กซานเดอร์ แอนเดร่ เจนเวอร์</persName> จึงนำกำลังไปทำการดักซุ้มจับกุม พอผู้ต้องสงสัยเดินทางมาถึงบริเวณหน้าร้าน ตำรวจจึงแสดงหมายจับเข้าทำการจับกุมแบบไม่ทันตั้งตัวทันที
</p>
<p> จากนั้นได้พา ไปตรวจค้นห้องพัก เบอร์ 1 ชั้น 2 ของอาคารพาณิชย์เลขที่ 111 / 282 ซอยบัวขาวพัทยากลาง ม.9 ต.หนองปรือ อ.บางละมุง จ.ชลบุรี ซึ่งจากการตรวจค้นไม่พบหลักฐานสำคัญ มีเพียงสมุดบัญชีธนาคาร มีเงินหมุนเวียนวันละ 3 - 4 หมื่นบาทต่อวัน ตำรวจจึงยึดไว้เป็นหลักฐาน
 สอบสวน <persName>นาย อเล็กซานเดอร์ แอนเดร่ เจนเวอร์</persName> ให้การปฏิเสธทุกข้อ และ ไม่ยอมให้การใด โดยขอไปให้การในชั้นศาล ส่วนที่ตัวเองถูกกล่าวหา อาจเป็นการถูกกลั่นแกล้ง เนื่องจากที่ผ่านมา ตนเอง เป็น เจ้าของกิจการบาร์เบียร์ถึง 3 แหง ในย่านซอยสุนีย์ และ ย่านพัทยาใต้ แต่ก็ถูกทางการบุกจับบ่อยครั้ง จนต้องปิดตัวลง
</p>
<p>ส่วนกรณีจัดหาเด็กชาย ให้ชาวต่างชาติ เสพกามนั้น ตนเองก็ไม่เคยมีประวัติถูกจับกุม จนกระทั่งมาถูกจับกุมดังกล่าว
 <persName>พ.ต.ท.กรีฑา ตันคณารัตน์</persName> รอง ผกก.หน.ชุดปฏิบัติการ ศูนย์พิทักษ์เด็กและสตรี ภาค 2 (พดส.ภ.2) เปิดเผยว่า ในเบื้องต้น ตำรวจมีหลักฐานและพยานสอบปากคำ ในการมัดตัวผู้ต้องกล่าวหารายนี้ เนื่องจากตำรวจเฝ้าติดตามดูพฤติกรรมมานานร่วมเกือบปี ก่อนจะมาถูกตำรวจจับกุมได้ดังกล่าว
 ส่วนเด็กชายซึ่งตกเป็นเหยื่อ มีการสอบปากคำต่อหน้าอัยการเรียบร้อย ซึ่งเด็กชายมีการยืนยันว่า ถูกชาวต่างชาติรายนี้ บังคับค้ากาม ซึ่งในส่วนนี้ตำรวจจะเร่งดำเนินตามขั้นตอนกฎหมายต่อไป</p></body>
</news>
