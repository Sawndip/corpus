<teiHeader>
<fileDesc>
<titleStmt>
  <title>รวบครูซี 8 จ้างฆ่า ผอ.  </title>
  <author>เดลินิวส์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-04 17:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58117  </bibl>
</sourceDesc>
</fileDesc>
</teiHeader>
<news>
<headline>รวบครูซี 8 จ้างฆ่า ผอ.</headline>
<lead></lead>
<neck></neck>
<body><p>วันนี้ ( 4 เม.ย.)ที่กองบัญชาการตำรวจภูธรภาค 3 อ.เมือง จ.นครราชสีมา <persName>พล.ต.ต.อำนาจ อันอาตม์งาม</persName> รอง ผบช.ภาค 3 <persName>พ.ต.อ.วชิรวิชญ์ กฤษณ์ฤทธิศักย์</persName> รอง ผบก.ภ.จว.นครราชสีมา ร่วมแถลงข่าวจับกุม <persName>พ.อ.อ.พลภพ ขนทอง</persName> อายุ 48 ปี  สังกัดหน่วยปฏิบัติการพิเศษ กรมอากาศโยธิน กองทัพอากาศ  และ<persName>นางเพ็ชร์รีย์ สงวนดี</persName> อายุ 49 ปี ครูชำนาญการพิเศษ ระดับ 8 โรงเรียนบ้านหนองบัวกลาง  ต.จักราช อ.จักราช  สองผู้ต้องหาร่วมกันฆ่า<persName>นายสุฌาน นาศรี</persName> ผอ.โรงเรียนบ้านหนองบัวกลาง และ<persName>นางสุนันท์ นาศรี</persName> ภรรยา ครูชำนาญการ ระดับ 7 โรงเรียนเดียวกัน เสียชีวิตคารถปิกอัพ เหตุเกิดบริเวณถนนบ้านโนนพฤกษ์-หนองบัวกลาง หมู่ 10 ต.จักราช  เมื่อวันที่ 29 มี.ค.ที่ผ่านมา</p>
<p><persName>พล.ต.ต.อำนาจ</persName>  เปิดเผยว่า  คดีนี้ตำรวจมีหลักฐานและพยานบุคคลเชื่อมโยงคนร้ายได้อย่างชัดเจน  โดยพยานบุคคลหลายปากยืนยันว่า เคยเห็น <persName>พ.อ.อ.พลภพ</persName> มือปืนใช้รถปิกอัพวนเวียนในโรงเรียนหลายรอบ และยังเห็นด้วยว่าขับตามรถของ ผอ.ออกจากโรงเรียน ก่อนลงมือสังหาร นอกจากนี้ยังพบหลักฐานการติดต่อทางโทรศัพท์ระหว่างมือปืนและ<persName>นางเพ็ชร์รีย์</persName>  ผู้จ้างวาน ซึ่งรู้จักเป็นการส่วนตัว</p>
<p>“คดีนี้แม้ผู้ต้องหาทั้ง 2 คน จะให้การปฏิเสธ แต่มั่นใจว่าอีกไม่นานจะเปลี่ยนใจมารับสารภาพ ส่วนสาเหตุนั้นมาจากความขัดแย้งเรื่องส่วนตัวและเรื่องหน้าที่การงานระหว่าง <persName>นายสุฌาน</persName> กับ<persName>นางเพ็ชร์รีย์</persName> ยืนยันว่าคดีนี้ไม่ใช่การจับแพะอย่างแน่นอน” <persName>พล.ต.ต.อำนาจ</persName></p></body>
</news>
