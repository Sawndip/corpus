<teiHeader>
<fileDesc>
<titleStmt>
  <title>สรุปยอดผู้เสียชีวิตสังเวยปีเสือดุ 347 ศพ รวม 7 วัน เกิดอุบัติเหตุ 3,534 ครั้ง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-05 15:32:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1262680548&catid=17  </bibl>
</sourceDesc>
</fileDesc>
</teiHeader>
<news>
<headline>สรุปยอดผู้เสียชีวิตสังเวยปีเสือดุ 347 ศพ รวม 7 วัน เกิดอุบัติเหตุ 3,534 ครั้ง</headline>
<lead></lead>
<neck></neck>
<body><p><persName>นายชวรัตน์  ชาญวีรกูล</persName>  รัฐมนตรีว่าการกระทรวงมหาดไทย  เป็นประธานแถลงข่าวพิธีปิดศูนย์อำนวยการป้องกันและลดอุบัติเหตุทางถนนช่วง เทศกาล  ปีใหม่ 2553  ว่า ศูนย์อำนวยการป้องกันและลดอุบัติเหตุทางถนนช่วงเทศกาลปีใหม่ 2553  โดยกรมป้องกันและบรรเทาสาธารณภัย ได้รวบรวมสถิติอุบัติเหตุทางถนน ประจำวันที่ 4  มกราคม 2553  ซึ่งเป็นวันสุดท้ายของการรณรงค์ " 7 วันขับขี่ปลอดภัย  เทิดไท้องค์ราชัน" เกิดอุบัติเหตุ 245  ครั้ง ลดลงจากปี 2552 (275 ครั้ง) 30  ครั้ง  ร้อยละ 10.91  ผู้เสียชีวิต 38 คน เพิ่มขึ้นจากปี 2552 (32 คน) 6 คน ร้อยละ 18.75  ผู้บาดเจ็บ 264 คน ลดลงจากปี 2552 (297 คน) 33 คน ร้อยละ 11.11 จังหวัดที่เกิดอุบัติเหตุสูงสุด ได้แก่ นครศรีธรรมราช 17 ครั้ง จังหวัดที่มีผู้เสียชีวิตสูงสุด ได้แก่ นครราชสีมา 5 คน จังหวัดที่มีผู้บาดเจ็บสูงสุด ได้แก่ นครศรีธรรมราช 18  คน จังหวัดที่ไม่เกิดอุบัติเหตุ มี 19 จังหวัด จังหวัดที่ไม่มีผู้เสียชีวิตมี 54  จังหวัด จังหวัดที่ไม่มีผู้บาดเจ็บ มี 19 จังหวัด ส่วนที่จ.ยโสธร มีผู้เสียชีวิต 1 ราย ทั้งนี้ได้มีการจัดตั้งจุดตรวจหลัก 2,716 จุด เจ้าหน้าที่ปฏิบัติงาน 70,802  คน เรียกตรวจยานพาหนะ 590,237 คัน มีผู้ถูกดำเนินคดีรวม 67,467  ราย คิดเป็นร้อยละ 11.43  ของการเรียกตรวจ โดยมีความผิดฐานไม่มีใบขับขี่มากที่สุด 21,937 ราย ไม่สวมหมวกนิรภัย 21,731 ราย</p>
<p><persName>นายชวรัตน์</persName> กล่าวว่า สรุปอุบัติเหตุทางถนนรวม 7 วัน ตั้งแต่วันที่ 29 ธ.ค. 52 – 4 ม.ค.53 เกิดอุบัติเหตุรวม 3,534 ครั้ง ลดลงจากปี 2552 (3,824 ครั้ง) 290 ครั้ง ร้อยละ 7.58  ผู้เสียชีวิตรวม 347 คน ลดลงจากปี 2552 (367  คน) 20 คน ร้อยละ 5.45  ผู้บาดเจ็บรวม 3,827 คน ลดลงจากปี 2552 (4,107  คน)  280 คน ร้อยละ 6.82  จังหวัดที่เกิดอุบัติเหตุสะสมสูงสูด ได้แก่ นครศรีธรรมราช  125  ครั้ง จังหวัดที่มีผู้เสียชีวิตสะสมสูงสุด ได้แก่ เชียงราย เชียงใหม่ นครราชสีมา  12 คน  จังหวัดที่มีผู้บาดเจ็บสะสมสูงสุด ได้แก่ นครศรีธรรมราช 146  คน ไม่มีจังหวัดที่ไม่เกิดอุบัติเหตุในช่วง 7 วัน จังหวัดที่ไม่มีผู้เสียชีวิตในช่วง 7 วัน มี 4 จังหวัด ได้แก่ นราธิวาส  ปัตตานี  สกลนคร และอ่างทอง ไม่มีจังหวัดที่ไม่มีผู้ได้รับบาดเจ็บในช่วง  7 วัน</p>
<p><persName>นายชวรัตน์</persName> กล่าวว่า สาเหตุที่ทำให้เกิดอุบัติเหตุสูงสุด ได้แก่ เมาสุรา ร้อยละ 40.46  รองลงมา ขับรถเร็วเกินกำหนด ร้อยละ 20.12 ยานพาหนะที่เกิดอุบัติเหตุสูงสุด ได้แก่ รถจักรยานยนต์ ร้อยละ 82.60  ส่วนใหญ่เกิดในเส้นทางตรง ร้อยละ 60.27 บนทางหลวงแผ่นดิน ร้อยละ 35.40 ถนน อบต./หมู่บ้าน ร้อยละ 32.74 ช่วงที่เกิดอุบัติเหตุสูงสุด ได้แก่ กลางคืน ร้อยละ 67.46 โดยเฉพาะช่วงเวลา 16.01 - 20.00 น. ร้อยละ 29.46 ผู้บาดเจ็บและผู้เสียชีวิตส่วนใหญ่อยู่ในกลุ่มวัยแรงงาน ร้อยละ 55.61  รวม 7 วัน  ตั้งจุดตรวจหลักรวม 18,852 จุด  เจ้าหน้าที่ปฏิบัติงาน 483,689 คน  เรียกตรวจยานพาหนะ 4,587,332  คัน มีผู้ถูกดำเนินคดี รวม 449,673  ราย โดยมีความผิดฐานไม่มีใบขับขี่มากที่สุด 149,024 ราย ไม่สวมหมวกนิรภัย 137,238 ราย</p>
<p><persName>นายชวรัตน์</persName>  กล่าวว่า จากการวิเคราะห์ข้อมูลสถิติอุบัติเหตุทางถนนช่วงเทศกาลปีใหม่ 2553 พบว่า ผู้เสียชีวิตและผู้บาดเจ็บจากอุบัติหตุทางถนนมีสาเหตุจากการเมาแล้วขับเป็น อันดับแรก รองลงมา ขับรถเร็ว  รถจักรยานยนต์ไม่ปลอดภัย และตัดหน้ากระชั้นชิด โดยรถจักรยานยนต์เป็นยานพาหนะที่เกิดอุบัติเหตุสูงสุด ถนนสายรองในเขตความรับผิดชอบของเทศบาล อบต. ถนนของกรมทางหลวงชนบท ซึ่งอยู่ ในพื้นที่ตำบลหมู่บ้านเกิดอุบัติเหตุมากที่สุด ร้อยละ 64.60 แต่กลับ พบว่า อุบัติเหตุที่เกิดบนถนนสายรองในเขต อบต. หมู่บ้าน และชุมชน ลดลงประมาณร้อยละ 9.80 สำหรับข้อมูลการดำเนินคดีผู้กระทำผิดกฎจราจร  พบว่า ไม่มีใบอนุญาตขับขี่รถมากที่สุด  รองลงมา ไม่สวมหมวกนิรภัย ไม่คาดเข็มขัดนิรภัย โดยวัยแรงงานเป็นกลุ่มที่ได้รับบาดเจ็บและเสียชีวิตจากอุบัติเหตุเมาแล้วขับ สูงสุด ดังนั้น เพื่อให้การแก้ไขปัญหาสอดคล้องกับสถานการณ์และปัจจัยเสี่ยงต่อการเกิด อุบัติเหตุทางถนน ศูนย์อำนวยการความปลอดภัยทางถนน  ได้กำหนดข้อเสนอเชิงนโยบายให้หน่วยงาน  ที่เกี่ยวข้องและจังหวัดนำข้อมูลสถิติอุบัติเหตุทางถนนในแต่ละพื้นที่ ไปดำเนินการวิเคราะห์ถึงสาเหตุ ปัจจัยที่เกี่ยวข้อง เพื่อแก้ปัญหาจุดเสี่ยงอันตราย กำหนดแนวทางแก้ไขปัญหา รวมถึงปรับแผนการดำเนินงานในช่วงปกติและช่วงเทศกาลให้สอดคล้องกับสภาพปัญหา ในแต่ละพื้นที่</p>
<p><persName>นายชวรัตน์</persName> กล่าวว่า ส่วนการแก้ไขปัญหาอุบัติเหตุในกลุ่มผู้ใช้แรงงานช่วงเทศกาล  ให้กระทรวงคมนาคม ร่วมกับกระทรวงแรงงานจัดระบบอำนวยความสะดวกในการเดินทางช่วงเทศกาล โดยจัดหารถโดยสารสาธารณะรับส่งตามโรงงานอุตสาหกรรมขนาดใหญ่  รวมถึงให้ความรู้เกี่ยวกับการเสริมสร้างพฤติกรรมการใช้รถใช้ถนนอย่างปลอดภัย พร้อมทั้งให้สำนักงานตำรวจแห่งชาติดำเนินโครงการ 365 วัน ลดการตายด้วยวินัยจราจรอย่างต่อเนื่อง มุ่งเน้นการจับกุมผู้เมาแล้วขับ ขับรถเร็ว แซงในที่คับขัน และความผิดอื่นๆ ตาม 10 ฐานความผิด นอกจากนี้ ให้หน่วยงานที่เกี่ยวข้องจัดกิจกรรมให้เด็กและเยาวชนเข้ามามีส่วนร่วม ในการรณรงค์ลดอุบัติเหตุทางถนน โดยปลูกฝังการมีจิตอาสาในการทำงานเพื่อสังคม และจิตสำนึกรับผิดชอบต่อสาธารณะ สำหรับปัญหาเด็กและเยาวชนดื่มสุราแล้วขี่รถจักรยานยนต์มากขึ้น ให้กระทรวงสาธารณสุขร่วมกับหน่วยงานที่เกี่ยวข้องรณรงค์ให้กลุ่มเป้าหมายรับ ทราบผลกระทบจากการเมาแล้วขับ ผู้ประกอบการต่างๆ ที่เกี่ยวข้องรับทราบและปฏิบัติตาม พ.ร.บ. ควบคุมเครื่องดื่มแอลกอฮอล์ พ.ศ.2551 อย่างเคร่งครัด ท้ายนี้ ขอฝากขอบคุณเจ้าหน้าที่หน่วยงานต่างๆ และอาสาสมัครที่เกี่ยวข้องที่ได้ร่วมปฏิบัติการรณรงค์ลดอุบัติเหตุทางถนน อย่างเข้มแข็งในครั้งนี้  ส่งผลให้สถิติอุบัติเหตุทางถนนในช่วงเทศกาลปีใหม่ 2553 ลดลง</p>
<p><persName>นายชวรัตน์</persName> ให้สัมภาษณ์ว่า พอใจกับตัวเลขสถิติอุบัติเหตุและเสียชีวิตที่ลดลง ร้อยละ 5-7 ตามที่ได้ตั้งเป้าไว้ และจากนี้ในเทศกาลอื่นๆก็จะต้องให้มีการตรวจอย่างเข้มข้นมากยิ่งขึ้น โดยจะต้องมีการรณรงค์ให้เพิ่มมากยิ่งขึ้น และให้สติแต่ผู้ที่ใช้รถใช้ถนนในการขับขี่ยานพหนะ เมื่อถามว่า มีนักวิชาการระบุว่าตัวเลขของปภ. ไม่ใช่ตัวเลขสุทธิที่แท้จริงของสถิติอุบัติเหตุที่เกิดขึ้นที่แท้จริง <persName>นายชวรัตนื</persName> กล่าวว่า ตนมั่นใจว่าตัวเลขที่สรุปออกมานั้นใกล้เคียงตัวเลขที่แท้จริงประมาณร้อยละ 90 ถ้าจะมีความคลาดเคลื่อนอาจจะมีเพียงร้อยละ 10 เท่านั้น แต่อย่างไรก็ตามจะต้องมีการตรวจสอบข้อเท็จจริงในเรื่องนี้</p></body>
</news>
