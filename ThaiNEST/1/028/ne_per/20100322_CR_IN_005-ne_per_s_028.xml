<teiHeader>
<fileDesc>
<titleStmt>
  <title>ผบช.น.1บอกไม่มีคุมชายต้องสงสัยบึ้มกห.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-22 14:07:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217457  </bibl>
</sourceDesc>
</fileDesc>
</teiHeader>
<news>
<headline>ผบช.น.1บอกไม่มีคุมชายต้องสงสัยบึ้มกห.</headline>
<lead>ผู้บัญชาการตำรวจนครบาล ยัน ไม่มีการคุมตัวชายต้องสงสัยบึ้มกลาโหม พร้อม ปฏิเสธเปิดเผยความคืบหน้าคดี</lead>
<neck></neck>
<body><p><persName>พล.ต.ท.สัณฐาน ชยนนท์</persName> ผบช.น. เปิดเผย ภายหลังเรียกประชุมชุดพนักงานสอบสวนเพื่อเร่งรัดติดตาม กรณีคนร้ายใช้ระเบิด RPG ยิงเข้าใส่กระทรวงกลาโหม เมื่อคืนกลางดึกวันที่ 20 มีนาคม โดยหลังเกิดเหตุเจ้าหน้าที่ตำรวจ
สามารถยึดรถยนต์ต้องสงสัย และอาวุธสงครามได้เป็นจำนวนมาก ขณะนี้ยืนยันว่า ทางเจ้าหน้าที่ตำรวจ ยังไม่มีการควบคุมตัวผู้ต้องสงสัยมาสอบปากคำแต่อย่างใด ส่วนกรณีที่<persName>นายปณิธาน วัฒนายากร</persName> รองเลขาธิการนายกนายกรัฐมนตรี ปฏิบัติหน้าที่ประจำโฆษกสำนักนายกรัฐมนตรี ออกมาระบุว่า สามารถควบคุมตัวผู้ต้องสงสัยได้แล้ว 1 รายนั้น ขณะนี้ ทางกองบัญชาการตำรวจนครบาล ก็ยังไม่ได้รับรายงานเรื่องดังกล่าว นอกจากนี้ ยังปฏิเสธที่จะให้ข้อมูลเชิงลึกเกี่ยวกับคดี อาทิ กลุ่มบุคคลที่มาก่อเหตุภาพจากกล้องวงจรปิด โดยระบุเพียงว่า ทางพนักงานสอบสวนยังอยู่ระหว่างการรวบรวมพยานหลักฐาน แต่ตรวจสอบกล้องวงจรปิด รวมถึงรอผลการตรวจของกลางอาวุธสงครามจากกองพิสูจน์หลักฐาน สำนักงานตำรวจแห่งชาติ หลังยึดได้ภายในรถยนต์ไฮลักซ์ กระบะวีโก้ ซึ่งเป็นรถยนต์ต้องสงสัย ที่คนร้ายใช้ก่อเหตุด้วย ขณะเดียวกัน จนถึงขณะนี้ การตรวจสอบเลขเครื่อง และเลขตัวถังรถ ก็ยังไม่มีความคืบหน้า</p></body>
</news>
