<teiHeader>
<fileDesc>
<titleStmt>
  <title>พบวัตถุต้องสงสัยตู้โทรศัพท์หน้าหอสมุดฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-03 09:46:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219356  </bibl>
</sourceDesc>
</fileDesc>
</teiHeader>
<news>
<headline>พบวัตถุต้องสงสัยตู้โทรศัพท์หน้าหอสมุดฯ</headline>
<lead>มือมืดป่วน ต่อวงจรวัตถุต้องสงสัยคล้ายระเบิด วางทิ้งในตู้โทรศัพท์ หน้าหอสมุดประชาชน ซ.ประชาสงเคราะห์ 11 ชุดพิสูจน์หลักฐาน เข้าเคลียร์พบ เป็นของปลอม</lead>
<neck></neck>
<body><p><persName>พ.ต.อ.ชาตรี กาญจนกันติ</persName> ผู้กำกับการ สน.ดินแดง รับแจ้งเหตุ พบวัตถุต้องสงสัยเป็นกล่องยา พันด้วยเทปกาวมีสายไฟวางไว้ในตู้โทรศัพท์ บริเวณหน้าห้องสมุดประชาชนเคหะชุมชนดินแดง 2 ปากซอยประชาสงเคราะห์ 11 แขวงและเขตดินแดง จึงประสานชุดเก็บกู้วัตถุระเบิด เข้าตรวจสอบพบว่า ด้านในมีขวดยาและมีสายไฟต่อออกมาไม่ใช่วัตถุระเบิดแต่อย่างใด คาดว่าน่าจะวางไว้ในลักษณะก่อกวน จึงเก็บหลักฐานทั้งหมด ให้ชุดเก็บกู้ และนำวัตถุระเบิดไปตรวจสอบ ขณะที่ประชาชนที่อยู่ในระแวกใกล้เคียง ยังได้ข้อมูลว่า ก่อนเกิดเหตุมีรถจักรยานยนต์บริเวณปากซอยประชาสงเคราะห์ 11 สังเกตเห็นว่า มีกล่องพันด้วยเทปและสายไฟ จึงประสานเจ้าหน้าที่ตำรวจ สน.ดินแดง และทหารชุมชนให้เข้าตรวจสอบเหตุดังกล่าว</p></body>
</news>
