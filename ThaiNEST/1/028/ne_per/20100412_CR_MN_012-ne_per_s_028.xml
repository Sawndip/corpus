<teiHeader>
<fileDesc>
<titleStmt>
  <title>ศาลแพ่งยกฟ้องถอน พ.ร.ก.ฉุกเฉิน-ระงับพีทีวี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-12 21:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051227  </bibl>
</sourceDesc>
</fileDesc>
</teiHeader>
<news>
<headline>ศาลแพ่งยกฟ้องถอน พ.ร.ก.ฉุกเฉิน-ระงับพีทีวี</headline>
<lead>“ศาลแพ่ง” สั่งยกฟ้อง นายกสมาคมรัฐธรรมนูญฯ ยื่นฟ้อง ครม.-<persName>อภิสิทธิ์</persName>-<persName>สุเทพ</persName> และไอซีที  ขอให้เพิกถอนมติ ครม.บังคับใช้ พ.ร.ก.ฉุกเฉิน-ระงับสัญญาณพีทีวีและเครือข่าย  ศาลชี้เป็นอำนาจและดุลพินิจฝ่ายบริหาร รวมถึงยังมี พ.ร.ก.ฉุกเฉินฯ รองรับการใช้อำนาจอยู่</lead>
<neck></neck>
<body><p>วันที่ (12 เม.ย.) เมื่อเวลา 16.00 น. ที่ศาลแพ่งถนนรัชดาภิเษก สมาคมรัฐธรรมนูญเพื่อสังคมไทย โดย<persName>นายประหยัด เสนวิรัช</persName> นายกสมาคม และ<persName>นายปฐวี บุญรักษา</persName> เป็นโจทก์ยื่นฟ้อง คณะรัฐมนตรี <persName>นายอภิสิทธิ์ เวชชาชีวะ</persName> นายกรัฐมนตรี <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง และกระทรวงเทคโนโลยีสารสนเทศและการสื่อสาร หรือไอซีที เป็นจำเลย ขอให้ศาลมีคำสั่งหรือคำพิพากษาให้เพิกถอนมติคณะรัฐมนตรี ที่มีมติสถานการณ์ฉุกเฉินที่มีความร้ายแรงในเขตท้องที่กรุงเทพฯ จ.นนทบุรี อ.เมืองสมุทรปราการ อ.บางพลี อ.พระประแดง อ.พระสมุทรเจดีย์ อ.บางบ่อ อ.บางเสาธง จ.สมุทรปราการ อ.ธัญบุรี อ.ลาดหลุมแก้ว อ.สามโคก อ.ลำลูกกา อ.คลองหลวง จ.ปทุมธานี อ.พุทธมณฑล จ.นครปฐม อ.วังน้อย อ.บางปะอิน อ.บางไทร อ.ลาดบัวหลวง จ.พระนครศรีอยุธยา และเพิกถอนคำสั่งให้ระงับสัญญาณเสียงและแพร่ภาพทางวิทยุโทรทัศน์สถานี โทรทัศน์หรือให้บริการสื่อสารดาวเทียมพีเพิลแชลแนลและเครือข่าย</p>
<p>ต่อมาเวลา 19.00 น. ศาลพิเคราะห์แล้วเห็นว่า ตาม พ.ร.ก.กำหนดการบริหารราชการในสถานการณ์ฉุกเฉิน พ.ศ.2548 มีเจตนารมย์ที่จะให้อำนาจนายกรัฐมนตรีโดยความเห็นชอบของคณะรัฐมนตรี ในการประกาศสถานการณ์ฉุกเฉินเพื่อบังคับใช้ทั่วราชอาณาจักรหรือในบางเขตท้อง ที่ได้ตามความจำเป็นแห่งสถานการณ์ ดังนั้นการที่คณะรัฐมนตรี จำเลยที่ 1 ให้ความเห็นชอบแก่นายกรัฐมนตรี จำเลยที่ 2 ในการประกาศสถานการณ์ฉุกเฉิน เมื่อวันที่ 7 เมษายน 2553 ย่อมเป็นการใช้อำนาจในการบริหารราชการแผ่นดินตามบทบัญญัติแห่งกฎหมาย ซึ่งอยู่ในอำนาจหน้าที่และดุลยพินิจของฝ่ายบริหารโดยเฉพาะ ศาลมิอาจก้าวล่วงไปพิจารณาหรือทบทวนการใช้ดุลยพินิจของฝ่ายบริหารเช่นว่า นั้นได้</p>
<p>และการที่นายกรัฐมนตรี จำเลยที่ 2 ได้มีคำสั่งนายกรัฐมนตรี พิเศษ ที่1/2553 ให้<persName>นายสุเทพ</persName> จำเลยที่ 3 เป็นผู้อำนวยการศูนย์อำนวยการแก้ไขสถานการณ์ฉุกเฉิน โดยอาศัยอำนาจตาม ม.7 วรรคสาม วรรคห้า และวรรคหก ม.8-9 ม.11 และ ม.15 แห่ง พ.ร.ก.ดังกล่าว และมีคำสั่งนายกรัฐมนตรี ที่ พิเศษ 2/2553 ให้<persName>นายสุเทพ</persName> จำเลยที่ 3 เป็นผู้กำกับการปฏิบัติงานในการแก้ไขสถานการณ์ฉุกเฉินฯ จำเลยที่ 2-3 ย่อมมีอำนาจที่จะใช้มาตรการอันจำเป็นเพื่อแก้ไขสถานการณ์ฉุกเฉินได้ ตามรัฐธรรมนูญ พ.ศ.2550 ม.45 วรรคสี่ ที่ว่าการห้ามหนังสือพิมพ์หรือสื่อมวลชนอื่นเสนอข่าวสารหรือแสดงความคิดเห็น ทั้งหมดหรือบางส่วน หรือการแทรกแซงด้วยวิธีการใดๆ เพื่อลิดรอนเสรีภาพตามมาตรานี้จะกระทำมิได้ เว้นแต่โดยอาศัยอำนาจตามบทบัญญัติแห่งกฎหมายเฉพาะเพื่อรักษาความมั่นคงของ รัฐที่โจทก์ทั้งสอง ฟ้องจำเลยทั้งสี่และขอให้เพิกถอนคำสั่งประกาศสถานการณ์ฉุกเฉินที่มีความร้าย แรงฯ เมื่อวันที่ 7 เมษายน และคำสั่งให้ระงับสัญญาณเสียงและแพร่ภาพสถานีโทรทัศน์พีเพิลแชลแนลและเครือ ข่ายนั้น ย่อมมีผลกระทบต่อการใช้อำนาจในการบริหารแผ่นดิน ตามที่ พ.ร.ก.การบริหารราชการในสถานการณ์ฉุกเฉินฯ บัญญัติไว้ ศาลจึงมิอาจก้าวล่วงไปพิจารณาหรือทบทวนการใช้ดุลยพินิจของฝ่ายบริหารเช่นว่า นั้นได้จึงพิพากษายกฟ้อง</p></body>
</news>
