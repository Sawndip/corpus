<teiHeader>
<fileDesc>
<titleStmt>
  <title>นัดไต่สวนคดีมรดก"พุ่มพวง"5เม.ย.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46884/%e0%b8%99%e0%b8%b1%e0%b8%94%e0%b9%84%e0%b8%95%e0%b9%88%e0%b8%aa%e0%b8%a7%e0%b8%99%e0%b8%84%e0%b8%94%e0%b8%b5%e0%b8%a1%e0%b8%a3%e0%b8%94%e0%b8%81%e0%b8%9e%e0%b8%b8%e0%b9%88%e0%b8%a1%e0%b8%9e%e0%b8%a7%e0%b8%875%e0%b9%80%e0%b8%a1.%e0%b8%a2..html  </bibl>
</sourceDesc>
</fileDesc>
</teiHeader>
<news>
<headline>นัดไต่สวนคดีมรดก"<persName>พุ่มพวง</persName>"5เม.ย.</headline>
<lead>ศาลนัดไต่สวน�<persName>เพชร-ภัควรรธน์</persName> ลูกชาย"<persName>พุ่มพวง ดวงจันทร์</persName>" ราชินีลูกทุ่ง 5 เม.ย. ยื่นคำร้องศาลเรียก�พ่อ-<persName>ไกรสร</persName>�แจงจัดการมรดก 15 รายการ เงินสด-ที่ดิน-รถ-คอนโด-ลิขสิทธิ์เพลง รวม 80 ล้าน ขณะที่�<persName>เพชร</persName>� เผย ไม่อยากฟ้อง แต่โมโหเมียใหม่พ่อฟ้องหมิ่นตัวเอง-แฟนสาว</lead>
<neck></neck>
<body><p>(2ก.พ.) ที่ศาลแพ่ง ถ.รัชดาภิเษก <persName>นายสรภพ  ลีละเมฆินทร์</persName> หรือน้อง<persName>เพชร</persName> บุตรชายของ <persName>นางรำพึง ลีละเมฆินทร์</persName> หรือ <persName>พุ่มพวง ดวงจันทร์</persName> ราชินีลูกทุ่ง ซึ่งปัจจุบัน<persName>นายสรภพ</persName> เปลี่ยนชื่อเป็น “<persName>ภัควรรธน์ พิสิษวุฒิรัชต์</persName>” พร้อมด้วย<persName>นายสาคร ศิริชัย</persName> ทนายความ เดินทางมาเพื่อแถลงข่าวต่อสื่อมวลชนกรณีที่<persName>นายภัควรรธน์</persName> หรือน้อง<persName>เพชร</persName> ยื่นคำร้องต่อศาลแพ่ง ขอให้เรียก<persName>นายไกรสร ลีละเมฆินทร์</persName> บิดา ในฐานะผู้จัดการมรดก ของ “<persName>พุ่มพวง ดวงจันทร์</persName>” มาชี้แจงเรื่องการจัดการมรดก
 โดย<persName>นายสาคร</persName> ทนายความ กล่าวว่า <persName>นายภัควรรธ์</persName> ยื่นคำร้องต่อศาลไปเมื่อวันที่ 21 ม.ค.52 ขอให้ศาลแพ่งมีคำสั่งเรียก <persName>นายไกรสร</persName> บิดา ซึ่งเป็นผู้จัดการมรดกมาชี้แจงเกี่ยวกับมรดก ที่มีทรัพย์สินรวม 15 รายการ มูลค่า 80 ล้านบาท โดยมีการจำหน่ายจ่ายโอนไปให้บุคคลภายนอกแล้ว แต่<persName>นายภัควรรธน์</persName>ยังไม่เคยได้รับการแบ่งมรดกเลยตลอดช่วงเวลา 17 ปีที่ผ่านมา จึงได้ยื่นคำร้องขอศาลให้เรียกนายไกรสรมาสอบถาม เพราะเท่าที่ทราบทรัพย์สินมีที่ดินเหลืออยู่ 3 รายการ รวมทั้งการสอบถามเรื่องลิขสิทธิ์เพลงบริษัทท็อปไลน์ มิวสิค ซึ่งศาลแพ่งมีคำสั่งเมื่อวันที่ 29 ม.ค.53 ที่ผ่านมากำหนดวันไต่สวนคำร้อง<persName>นายภัควรรธน์</persName>ในวันที่ 5 เม.ย.นี้ เวลา 09.00 น. พร้อมสำเนาคำร้องให้<persName>นายไกรสร</persName>ทราบแล้ว หากประสงค์จะคัดค้านก็สามารถดำเนินการได้ในวันนัดไต่สวนดังกล่าว</p>
<p> “การยื่นคำร้องขอศาลให้เรียกมาสอบถามว่าจัดการมรดกไปอย่างไร เราต้องการเรียกร้องสิทธิตามกฎหมาย และเลี่ยงไม่ให้เกิดความบาดหมางกันระหว่าง พ่อ-ลูกโดยใช้วิธีการทางกฎหมาย” <persName>นายสาคร</persName>ระบุ
 ขณะที่<persName>เพชร</persName>- <persName>ภัควรรธน์</persName> กล่าวว่า ตนไม่ต้องการให้เกิดเรื่องนี้ขึ้น แต่เพราะโมโหภรรยาใหม่พ่อ ที่ฟ้องตนและแฟน <persName>น.ส.ธิดารัตน์ อรรถรัฐ</persName> คดีหมิ่นประมาทจนมีค่าใช้จ่ายที่ต้องใช้เกี่ยวกับคดีตลอด ซึ่งตนไม่อยากรบกวนเงินของ<persName>นางสุพรรณี สุประการ</persName> แม่บุญธรรม เพราะเรื่องนี้เหมือนตนนำปัญหามาสู่ครบครัวเขาด้วย และเป็นเรื่องที่ไร้สาระมากๆ  เรื่องมรดกมารดานั้นนับตั้งแต่ออกจากบ้านมาเมื่อปลายปี 2548 ก็ไม่เคยทราบเรื่อง เพราะเรื่องการเงินพ่อจะเป็นดำเนินการมาตลอด
 ผู้สื่อข่าวรายงานว่า สำหรับทรัพย์สิน 15 รายการ ของ<persName>พุ่มพวง ดวงจันทร์</persName> ราชินีลูกทุ่งตามรายการบัญชีทรัพย์มรดก ที่ยื่นขอจัดการมรดกเมื่อวันที่ 21 ส.ค.35 ประกอบด้วย 1.เงินสดในบัญชีออมทรัพย์ ธนาคารกสิกรไทย สาขาถนนราชวงศ์เชียงใหม่ 2.บัญชีออมทรัพย์ ธนาคารกสิกรไทย สาขาสำนักพหลโยธิน 3. บัญชีออมทรัพย์ ธนาคารกรุงเทพ สาขาห้าแยกปากเกร็ด 4. ที่ดิน อ.สันทราย จ.เชียงใหม่  เนื้อที่ 1 งาน 50 ตารางวา 5.ที่ดิน อ.เมืองลำพูน เนื้อที่ 27 ไร่ 1 งาน 26 ตารางวา 6.ที่ดิน อ.แม่สาย จ.เชียงราย เนื้อที่ 17 ไร่ 7. ที่ดิน อ.แม่สาย จ.เชียงราย เนื้อที่ 4 ไร่ 2 งาน 50 ตารางวา 8. ห้องชุดสยามคอนโดมิเนียม เขตห้วยขวาง กทม.  9 ห้องชุดอาคารจุลดิศ แมนชั่น เขตพญาไท กทม. 10. ห้องชุดอาคารไอทีเอฟ-สีลมพาเลส เขตบางรัก กทม. 11.ที่ดิน ย่านพญาไท กทม. 12. รถยนต์ 3 คัน  13. เครื่องประดับ 14. เสื้อผ้าใช้การแสดงร้องเพลง และ 15 ลิขสิทธิ์เพลงระหว่างบริษัท ท๊อปไลน์ มิวสิค รวมมูลค่าทั้งสิ้น 80 ล้านบาท</p></body>
</news>
