<teiHeader>
<fileDesc>
<titleStmt>
  <title>ผบก.น.2เผยเอ็ม79ทะลุหลังคาบ้านนักธุรกิจไม่ได้พุ่งเป้าบ้าน"อักขราทร"รับในพท.มีบ้านคนสำคัญอีกอื้อ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-16 19:23:28  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268717025&catid=17  </bibl>
</sourceDesc>
</fileDesc>
</teiHeader>
<news>
<headline>ผบก.น.2เผยเอ็ม79ทะลุหลังคาบ้านนักธุรกิจไม่ได้พุ่งเป้าบ้าน"<persName>อักขราทร</persName>"รับในพท.มีบ้านคนสำคัญอีกอื้อ</headline>
<lead>ผบก.น.2 คาดไม่ได้มุ่งเป้าบ้านปธ.ศาลปกครอง เหตุไม่ได้อยู่ในรัศมีการยิงห่างเกือบ 300-400 เมตร ในพื้นที่มีบ้านคนสำคัญเพียบ คนร้ายยิงเอ็ม 79 กลางดึกลาดพร้าว 23 ตกใส่บ้านนักธุรกิจ</lead>
<neck></neck>
<body><p>ผบก.น.2 คาดไม่ได้มุ่งเป้าบ้านปธ.ศาลปกครอง</p>
<p>เมื่อเวลา 13.00 น. วันที่ 16 มีนาคม <persName>พล.ต.ต.สาโรจน์ พรหมเจริญ</persName> ผบก.น.2  พร้อมด้วย <persName>พ.ต.อ.เจริญ ศรีศลักษณ์</persName> รองผบก.น.2  ได้เรียก สว.สส.ฯ ในสังกัด บก.น.2 ทุกโรงพัก  เข้าประชุมหามาตรการเฝ้าระวังดูแลความปลอดภัยตามบ้านพักบุคคลสำคัญและสถานที่ราชการ หลังจากในพื้นที่ สน.บางซื่อ และ สน.พหลโยธิน เกิดเหตุคนร้ายใช้ เอ็ม 79 ยิงใส่ กองพันทหารราบที่1 กรมทหารราบที่1 มหาดเล็กรักษาพระองค์ฯ (ร.1 พัน1 รอ.) ในพื้นที่ สน.บางซื่อ   และยิง เอ็ม 79 ใส่บ้านนักธุรกิจในซอยลาดพร้าว 23 ใกล้เคียงบ้าน<persName>นายอักขราทร จุฬารัตน์</persName> ประธานศาลปกครองสูงสุด   โดยใช้เวลาในการประชุมประมาณ 1 ชั่วโมง</p>
<p><persName>พล.ต.ต.สาโรจน์</persName>  เปิดเผยว่า จากการสอบสวนเบื้องต้นพบว่าเหตุคนร้ายที่ยิงระเบิด เอ็ม 79 ใส่บ้านนักธุรกิจภายในซอยลาดพร้าว 23 คนร้ายไม่น่ามีวัตถุประสงค์มุ่งเป้าไปที่บ้านของ<persName>นายอักขราทร</persName>  เนื่องจากรัศมีจุดที่คนร้ายก่อเหตุกับจุดที่เกิดระเบิดขึ้นห่างกันประมาณ 300 เมตร  ซึ่งบ้านของ<persName>นายอักขราทร</persName> อยู่ห่างจากจุดที่เกิดการระเบิดประมาณ 300-400 เมตร  จึงไม่อยู่ในรัศมีทำการของเครื่องยิงระเบิด เอ็ม 79  ที่จะสามารถยิงถึงได้  แต่หากคนร้ายยิงจากที่สูงด้วยวิถีโค้งก็อาจจะเป็นไปได้  แต่ตนเชื่อว่าเป้าหมายของคนร้ายน่าจะเป็นการก่อกวนเพื่อสร้างสถานการณ์ความไม่สงบมากกว่า   ซึ่งตนได้สั่งการให้ฝ่ายสืบสวนลงพื้นที่หาจุดเสี่ยงที่เป็นยอดตึกสูงในบริเวณใกล้เคียงประมาณ 5 จุดแล้ว แต่จากการตรวจสอบเบื้องต้นไม่พบพยานหลักฐานและร่องรอยของคนร้ายแต่อย่างใด นอกจากนี้ยังได้ทำการตรวจสอบกล้องวงจรปิดตามถนนและอาคารต่างๆ บริเวณโดยรอบจุดเกิดเหตุ เพื่อสืบหาตัวคนร้ายมาดำเนินคดีเชื่อมโยงกัน</p>
<p>"ยอมรับว่าคดีดังกล่าวเป็นคดีที่ยาก  เชื่อว่าคนร้ายที่ก่อเหตุเป็นมืออาชีพ ซึ่งทางเจ้าหน้าที่จะพยายามอย่างเต็มความสามารถ โดยจะทำให้รอบคอบและรัดกุมมากที่สุด เพื่อติดตามหาตัวคนร้ายมาดำเนินคดีให้ได้" <persName>พล.ต.ต.สาโรจน์</persName> กล่าว</p>
<p><persName>พล.ต.ต.สาโรจน์</persName>  กล่าวอีกว่า  สำหรับท้องที่ บก.น.2 นั้น มีบ้านบุคคลสำคัญประมาณ 20 จุด และมีสถานที่สำคัญอีกจำนวนมาก ซึ่ง <persName>พล.ต.ท.สัณฐาน ชยนนท์</persName> ผบช.น. ได้กำชับให้ตำรวจทุกท้องที่ดูแลความปลอดภัยอย่างเข้มงวด</p>
<p>รายงานข่าวแจ้งว่า <persName>พล.ต.ท.สัณฐาน</persName> ได้เรียกฝ่ายสืบสวน บก.น.5 มาร่วมสอบสวนเพื่อคลีคลายคดีที่คนร้ายก่อเหตุยิง เอ็ม 79  ใส่  ร.1 พัน1 รอ. ในท้องที่ สน.บางซื่อ ซึ่งจากการสืบสวนได้รวบรวมกล้องวงจรปิดทั้งแต่ดอนเมืองจนถึงทางลงโทลเวย์ขาเข้า ซึ่งขณะนี้ได้ภาพจากกล้องวงจรปิด 5 ตัวแล้ว  ส่วนกล้องอีก 2 ตัวบริเวณทางด่วนดอนเมืองและแจ้งวัฒนะ ยังอยู่ระหว่างการตรวจสอบเพื่อหารถยนต์ต้องสงสัยของคนร้าย</p>
<p>ยิงเอ็ม 79 ถล่มบ้านนักธุรกิจซอยเดียวกับบ้านปธ.ศาลปค.สูงสุด</p>
<p>วันเดียวกันเมื่อเวลา 02.30 น. <persName>ร.ต.ต.นวพล วิทยเกริกไกร</persName> พนักงานสอบสวน (สบ.1) รับแจ้งเหตุระเบิดภายในบ้านเลขที่ 22/18 ซอยลาดพร้าว 23 แขวงจันเกษม เขตจตุจักร กทม. จึงรุดไปตรวจสอบที่เกิดเหตุพร้อม <persName>พล.ต.ต.สาโรจน์พรหมเจริญ</persName> ผบก.น.2  <persName>พ.ต.อ.สุพจน์ พรหมศิริ</persName> ผกก.สน.พหลโยธิน <persName>พ.ต.ต.สุรจิตร เปลี่ยนประเสริฐ</persName> สว.สส. พร้อมเจ้าหน้าที่เก็บกู้วัตถุระเบิดและเจ้าหน้าที่กองพิสูจน์หลักฐาน</p>
<p>ที่เกิดเหตุพบเป็นบ้านเดี่ยว 2 ชั้น ตรวจสอบพบรูขนาดใหญ่ที่บริเวณหลังคาบ้าน จำนวน 2 รู และฝ้าเพดานเป็นรูแตกพรุน เศษกระเบื้องแตกกระจายตกอยู่บริเวณรอบบ้าน นอกจากนี้ยังพบเศษตะกั่ววงรอบลูกปืน เอ็ม79 จำนวน  1 ชิ้น จึงเก็บรวบรวมไว้เป็นหลักฐาน</p>
<p>สอบสวน<persName>นายวรสิทธิ เกียรติทวีอนันต์</persName> อายุ 43 ปี อาชีพนักธุรกิจนำเข้าเครื่องไฟฟ้าอิเล็กทรอนิกส์ ซึ่งเป็นเจ้าของบ้าน ให้การว่า ขณะเกิดเหตุประมาณ ตี 2.20 น.ตนนอนอยู่บนบ้านชั้น 2 พร้อมครอบครัว ได้ยินเสียงระเบิดดังสนั่นจึงลุกไปดู พบหลังคาบ้านเป็นรู จึงแจ้งเจ้าหน้าที่ตำรวจ</p>
<p>เบื้องต้นจากการสอบปากคำ<persName>นายวรสิทธิ</persName> พบว่าไม่มีสาเหตุความขัดแย้งกับใคร โดยเจ้าหน้าที่จะทำการตรวจสอบกล้อง วรจรปิดบริเวณรอบจุดเกิดเหตุ โดยคาดว่าคนร้ายน่าจะยิงระเบิดดังกล่าว มุ่งเป้าไปที่บ้านของ <persName>นายอักขราทร จุฬารัตน์</persName> ประธานศาลปกครองสูงสุด  ซึ่งอยู่ในซอยลาดพร้าว 25 ห่างจากจุดเกิดเหตุประมาณ 200 เมตร  พร้อมทำการตรวจสอบวิธีกระสุนอย่างละเอียดอีกครั้ง เพื่อติดตามหาตัวคนร้ายมาดำเนินคดีต่อไป</p>
<p><persName>นายสุชาติ เวโรจน์</persName> เลขาธิการสำนักงานศาลปกครอง กล่าวว่า ได้รับรายงานจาก สน.ลาดพร้าวว่าจุดที่เกิดเหตุเป็นอยู่ปากซอยลาดพร้าว ห่างจากบ้าน<persName>นายอักขราทร</persName>มาก ทางตำรวจ สน.ลาดพร้าวได้ส่งเจ้าหน้าที่มาดูแลความปลอดภัยที่บ้านนายอักขราทรอย่างเข้มงวด ไม่แน่ชัดว่าผู้ทำมีเป้าหมายจะข่มขู่ประธานศาลปกครองสูงสุด</p>
<p>เจ้าของบ้านเป็นนักธุรกิจนำเข้าเครื่องไฟฟ้า</p>
<p>เมื่อวันที่ 16  มีนาคม 2553  <persName>นายวรสิทธิ เกียรติทวีอนันต์</persName> อายุ 43 ปี นักธุรกิจนำเข้าเครื่องไฟฟ้าอิเล็กทรอนิกส์ ชี้ให้ดูรูขนาดใหญ่บริเวณหลังคาบ้าน และฝ้าเพดานเป็นรูแตกพรุน เศษกระเบื้องแตกกระจายตกอยู่บริเวณรอบบ้าน หลังจากเกิดเหตุมีผู้ยิงเอ็ม79 เข้าไป โดยคาดว่าคนร้ายน่าจะยิงระเบิดดังกล่าว มุ่งเป้าไปที่บ้านของ <persName>นายอักขราทร จุฬารัตน์</persName> ประธานศาลปกครองสูงสุด ซึ่งอยู่ในซอยลาดพร้าว 25 ห่างจากจุดเกิดเหตุประมาณ 200 เมตร เมื่อ 16 มี.ค.</p>
<p>"<persName>มาร์ค</persName>"เผย รับรายงานระเบิดบ้าน "<persName>อักขราทร</persName>-"แล้ว</p>
<p><persName>นายอภิสิทธิ์  เวชชาชีวะ</persName> นายกรัฐมนตรี เปิดเผยระหว่างการเดินทางตรวจปัญหาภัยแล้ง ที่เขื่อนภูมิพล จ.ตากว่าได้รับรายงานกรณีที่มีการขว้างระเบิดปิงปองเข้าไปในบริษัท เชียงใหม่คอนสตรัคชั่น ซึ่งเป็นของ น<persName>ายคะแนน สุภา</persName> พ่อตา<persName>นายเนวิน ชิดชอบ</persName> ที่จังหวัดเชียงใหม่ รวมทั้งกรณีที่มีการยิงเอ็ม 79 ตกใส่หลังคาบ้านนักธุรกิจในซอยลาดพร้าว 23 ใกล้กับบ้าน<persName>นายอักขราทร จุฬารัตน</persName> ประธานศาลปกครองสูงสุด ที่ตั้งอยู่ในซอยลาดพร้าว 25 แล้ว โดยกรณีที่ลาดพร้าว ยังไม่แน่ใจถึงสาเหตุว่าผิดถูกเป้าหมายอย่างไร  แต่ทั้ง 2 กรณีไม่มีผู้ได้รับบาดเจ็บ และยังไม่สรุปว่าโยงความเคลื่อนไหวของผู้ชุมนุมคนเสื้อแดงหรือไม่</p></body>
</news>
