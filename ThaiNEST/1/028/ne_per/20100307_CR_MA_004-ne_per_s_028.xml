<teiHeader>
<fileDesc>
<titleStmt>
  <title>ป.ป.ช.เผยประธานศาลฎีกา ยังไม่นัดเคลียร์ กรณีตั้งอนุกก.ไต่สวนผู้พิพากษาศาลอยุธยา  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-07 20:32:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267965142&catid=17  </bibl>
</sourceDesc>
</fileDesc>
</teiHeader>
<news>
<headline>ป.ป.ช.เผยประธานศาลฎีกา ยังไม่นัดเคลียร์ กรณีตั้งอนุกก.ไต่สวนผู้พิพากษาศาลอยุธยา</headline>
<lead></lead>
<neck></neck>
<body><p>เมื่อวันที่ 7 มีนาคม <persName>นายอภินันทน์ อิศรางกูร ณ อยุธยา</persName> เลขาธิการคณะกรรมการป้องกันและปราบปรามการทุจริตแห่งชาติ (ป.ป.ช. ) กล่าวถึง มติคณะกรรมการข้าราชการตุลาการ (ก.ต.) ที่มีมติให้<persName>นายสบโชต สุขารมณ์</persName> ประธานศาลฎีกามาพูดคุยกับ<persName>นายปานเทพ กล้าณรงค์ราญ</persName> ประธานคณะกรรมการป.ป.ช.เพื่อแก้ปัญหาความไม่เข้าใจกันกรณีคณะกรรมการ ป.ป.ช.ตั้งอนุกรรมการไต่สวน<persName>นายอิทธิพล โสขุมา</persName> ผู้พิพากษาศาลจังหวัดพระนครศรีอยุธยา กรณีออกมาจับ<persName>นายสุนัย มโนมัยอุดม</persName> อดีตอธิบดีกรมสอบสวนคดีพิเศษ (ดีเอสไอ) คดีหมื่นประมาท <persName>พ.ต.ท.ทักษิณ ชินวัตร</persName> อดีตนายกรัฐมนตรีโดยมิชอบ ว่าทราบข่าวจากหน้าหนังสือพิมพ์เท่านั้น แต่ยังไม่มีการประสานเป็นทางการว่าจะนัดพบวันใด เชื่อว่าในการประชุม ป.ป.ช.ชุดใหญ่วันที่ 9 มีนาคม จะหยิบเรื่องนี้ไปพูดคุย ซึ่งโดยมารยาท ป.ป.ช.จะส่งคนไปประสานว่า<persName>นายสบโชค</persName>สะดวกให้พบเวลาใด เพราะคณะกรรมการ ป.ป.ช.หลายคนมาจากศาล ความจริงก็รู้จักกันดีอยู่แล้ว
</p></body>
</news>
