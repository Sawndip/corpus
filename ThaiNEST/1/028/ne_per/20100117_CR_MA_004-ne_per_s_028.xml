<teiHeader>
<fileDesc>
<titleStmt>
  <title>"มาร์ค"ตอก"ก.ตร"พลิกมติป.ป.ช.ขัดกม. กร้าวคงความศักดิ์สิทธิ์องค์กรอิสระ ตร.เตือนระวังเจอข้อหาละเว้น  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-17 23:34:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263696588&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"ตอก"ก.ตร"พลิกมติป.ป.ช.ขัดกม. กร้าวคงความศักดิ์สิทธิ์องค์กรอิสระ ตร.เตือนระวังเจอข้อหาละเว้น</headline>
<lead>นายกฯ ย้ำ ก.ตร.พลิกมติ ป.ป.ช.ขัดกฎหมาย ยืนกรานไม่ส่งศาล รธน.ตีความมติ ก.ตร. ยันต้องรักษาระบบให้องค์กรอิสระมีความศักดิ์สิทธิ์ ตร.โต้ข้อมูลนายกฯ อ้างคนละประเด็นกับที่เคยวินิจฉัย เตือนระวังเจอข้อหาละเว้น "เพื่อไทย"ซัด"<persName>อภิสิทธิ์</persName>-<persName>สุเทพ</persName>"เล่นละครการเมือง หวังผลการแต่งตั้งรอง ผบก.-สว.</lead>
<neck></neck>
<body><p>นายกฯย้ำมติก.ตร.ขัดกฎหมาย</p>
<p><persName>นายอภิสิทธิ์ เวชชาชีวะ</persName> นายกรัฐมนตรี กล่าวย้ำในรายการ "เชื่อมั่นประเทศไทยกับ<persName>นายกฯอภิสิทธิ์</persName>" เมื่อวันที่ 17 มกราคม ว่า มติของคณะกรรมการข้าราชการตำรวจ (ก.ตร.) ที่ยืนยันว่า <persName>พล.ต.อ.พัชรวาท วงษ์สุวรรณ</persName> อดีตผู้บัญชาการตำรวจแห่งชาติ (ผบ.ตร.) <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจนครบาล (ผบช.น.) และ <persName>พล.ต.ต.เพิ่มศักดิ์ ภราดรศักดิ์</persName> อดีตผู้บังคับการตำรวจภูธรจังหวัด (ผบก.ภ.จว.) อุดรธานี ไม่มีความผิดตามที่คณะกรรมการป้องกันและปราบปรามการทุจริตแห่งชาติ (ป.ป.ช.) วินิจฉัยว่ามีความผิดทางวินัยร้ายแรง ในคดีสลายการชุมนุมเมื่อวันที่ 7 ตุลาคม 2551 และปล่อยให้ม็อบตีกัน ซึ่งต้องปลดออกหรือไล่ออกจากราชการเท่านั้น เป็นมติที่ขัดกฎหมาย และศาลรัฐธรรมนูญเคยวินิจฉัยแล้วว่าฝ่ายบริหารไม่สามารถกลับมติของ ป.ป.ช.ได้</p>
<p>"กฎหมาย ป.ป.ช.ระบุไว้ว่ากระบวนการอุทธรณ์ทำได้เฉพาะเรื่องการลงโทษของผู้บังคับ บัญชา แต่ไม่สามารถที่จะไปอุทธรณ์มติที่ ป.ป.ช. ผมทราบดีว่าทาง  ก.ตร.หรือผู้เกี่ยวข้อง อาจจะมีความไม่เห็นด้วยกับสิ่งที่ ป.ป.ช.ชี้ แต่ข้อเท็จจริงคือว่าระบบที่จะไปคานอำนาจกับ ป.ป.ช.นั้น บุคคลเหล่านี้ไปฟ้องร้องต่อศาลปกครอง ซึ่งในอดีตนั้นก็มีหลายครั้งที่ศาลปกครองนั้นกลับมติของ ป.ป.ช. เหตุที่จะต้องเป็นเช่นนี้ก็เพราะเราต้องการให้ ป.ป.ช. ศาลปกครอง หรือองค์กรอิสระทั้งหลายมีความศักดิ์สิทธิ์ ฝ่ายบริหารถ้าหากสามารถที่จะไปลบล้างคำวินิจฉัยขององค์กรอิสระได้ องค์กรอิสระก็จะไม่มีความหมาย ผมจะต้องยืนยันหลักอันนี้  เราจำเป็นต้องรักษาระบบให้องค์กรอิสระนั้นมีความศักดิ์สิทธิ์ เพื่อที่จะให้องค์กรเหล่านี้สามารถทำงานได้อย่างเต็มที่ และฝ่ายบริหารนั้นต้องรู้จักในการที่จะจำกัดขอบเขตอำนาจของตัวเอง" <persName>นายอภิสิทธิ์</persName>กล่าว</p>
<p>ส่งให้ศาลรธน.วินิจฉัยไม่ได้</p>
<p>ต่อมา<persName>นายอภิสิทธิ์</persName>ให้สัมภาษณ์เพิ่มเติมว่า เมื่อ ก.ตร.มีมติให้รับ 3 นายพลตำรวจกลับเข้ารับราชการ ในฐานะที่มีอำนาจออกคำสั่งให้กลับเข้ารับราชการก็จะดุลพินิจพิจารณาว่าจะ ดำเนินการอย่างไร หากเห็นว่าไม่สามารถดำเนินการได้จะแจ้งกลับไป ก.ตร.อีกครั้ง</p>
<p>ผู้สื่อข่าวถามว่า <persName>พล.อ.พัชรวาท</persName>ที่อยู่ภายใต้บังคับบัญชาของนายกฯ จะใช้ดุลพินิจอย่างไร <persName>นายอภิสิทธิ์</persName>กล่าวว่า "ผมชัดเจนอยู่แล้ว เคยเป็นคนทำกฎหมาย ป.ป.ช.ก็เคยตั้งข้อสังเกตเรื่องนี้ และอภิปรายเรื่องนี้ช่วงเป็นฝ่ายค้าน รวมทั้งเคยมีคำวินิจฉัยศาลรัฐธรรมนูญในลักษณะนี้เป็นบรรทัดฐานไว้แล้ว ดังนั้น ต้องดำเนินการตามกฎหมาย" เมื่อถามว่า แสดงว่านายกฯจะไม่รับเจ้าหน้าที่ตำรวจทั้ง 3 คน กลับเข้ารับราชการ <persName>นายอภิสิทธิ์</persName>กล่าวว่า "คงชี้กลับไปที่ ก.ตร.ว่า มติของ ก.ตร.น่าจะมีปัญหาในทางข้อกฎหมาย"</p>
<p>เมื่อถามว่า หาก ก.ตร.ยังยืนยันมติเดิมจะทำให้เกิดปัญหาอะไรหรือไม่ <persName>นายอภิสิทธิ์</persName>กล่าวว่า จะเป็นเรื่องที่ผู้มีส่วนได้เสียต้องพิจารณาต่อไปว่า จะใช้สิทธิอย่างไร แต่หากจะทำให้ง่ายที่สุด ก.ตร.ควรยึดถือตามกรอบของรัฐธรรมนูญ บอกให้บุคคลที่ถูกลงโทษทั้งหมดไปร้องต่อศาลปกครอง ซึ่งน่าจะเป็นทางออกที่เป็นมาตรฐานเท่าที่ได้ทำกันมา</p>
<p>"คณะกรรมการกฤฤษฎีกาได้ชี้ว่า ครม.ไม่มีอำนาจที่จะส่งศาลรัฐธรรมนูญวินิจฉัย เพราะการที่จะส่งให้ศาลรัฐธรรมนูญวินิจฉัยได้องค์กรตามรัฐธรรมนูญต้องขัด แย้งกัน แต่ ก.ตร.ไม่ใช่องค์กรตามรัฐธรรมนูญ แม้ ครม.จะเป็นองค์กรตามรัฐธรรมนูญ แต่ไม่ได้มีอำนาจเกี่ยวข้องกับเรื่องดังกล่าว เรื่องนี้เป็นอำนาจขอ ง ก.ตร. กับ ป.ป.ช." <persName>นายอภิสิทธิ์</persName>กล่าว</p>
<p>ต้องรักษาระบบ-ความถูกต้อง</p>
<p>เมื่อถามว่าปัญหาในที่ประชุม ก.ตร.เกิดขึ้นบ่อย มีความจำเป็นต้องดึงอำนาจดูแลสำนักงานตำรวจแห่งชาติ (ตร.) กลับมาดูแลเองหรือไม่ <persName>นายอภิสิทธิ์</persName>กล่าวว่า จะสอบถาม<persName>นายสุเทพ เทือกสุบรรณ</persName> รองนายกรัฐมนตรี ที่กำกับดูแล ตร.อีกครั้งว่าเป็นอย่างไร เพราะยังไม่มีโอกาสพบ<persName>นายสุเทพ</persName>เลย เมื่อถามว่า มองการทำหน้าที่ประธาน ก.ตร.ของ<persName>นายสุเทพ</persName>อย่างไร <persName>นายอภิสิทธิ์</persName>กล่าวว่า "เห็นใจ  เพราะนายสุเทพปรารภกับผมหลายครั้งว่าการหาข้อยุติหรือความคิดร่วมกันในก .ตร.เป็นเรื่องยากเกือบทุกเรื่อง แต่นายสุเทพก็พยายาม"</p>
<p>เมื่อถามว่า ส่วนหนึ่งเป็นเพราะ<persName>นายสุเทพ</persName>ต้องการที่จะอะลุ้มอล่วยกับตำรวจหรือไม่ <persName>นายอภิสิทธิ์</persName>กล่าวว่า "ท่านดูแลตำรวจ ท่านต้องรับฟังผู้ที่อยู่ใต้บังคับบัญชา ท่านมีความกังวลเรื่องขวัญกำลังใจ ผมก็เห็นใจ ไม่ใช่ไม่เห็นใจ แต่ความถูกต้องกับระบบต้องรักษาเอาไว้ ดังนั้น ต้องหาความพอดีให้ได้ เมื่อถามว่า แกนนำกลุ่มพันธมิตรประชาชนเพื่อประชาธิปไตย เตรียมร้องต่อ ป.ป.ช.ให้พิจารณาถอดถอน ก.ตร.ยกชุดเพราะจงใจทำขัดต่อรัฐธรรมนูญ นายอภิสิทธิ์กล่าวว่า คิดว่าจะเป็นปัญหาที่ลุกลามออกไปหากไม่ยึดตามคำวินิฉัยของศาลรัฐธรรมนูญ จึงบอกว่า ดีที่สุดการให้ความเป็นธรรมต้องผ่านกระบวนการศาลปกครอง"</p>
<p>"ก.ม.ม."ผิดหวัง"<persName>สุเทพ</persName>"</p>
<p>ด้าน<persName>นายสุริยะใส กตะศิลา</persName> เลขาธิการพรรคการเมืองใหม่ (ก.ม.ม.) กล่าวว่า พรรคขอชื่นชมในจุดยืนของนายกรัฐมนตรีและเห็นด้วยที่นายกรัฐมนตรี ไม่ให้ ครม.ส่งมติ ก.ตร.ให้ศาลรัฐธรรมนูญตีความกรณีความผิดของอดีต 3 นายพลตำรวจ เนื่องจากทุกอย่างจะขัดหลักกฎหมายรัฐธรรมนูญไม่ได้ และพรรคสงสัยในบทบาทของ<persName>นายสุเทพ</persName> ในฐานะประธาน ก.ตร. ว่าเข้าข่ายละเมิดและท้าทายกฎเหล็ก 9 ข้อ ของนายกรัฐมนตรีหรือไม่ และสัปดาห์หน้าตัวแทนพันธมิตรประชาชนเพื่อประชาธิปไตยจะส่งตัวแทนเข้ายื่น หนังสือร้องเรียนต่อ ป.ป.ช. ให้มีการตรวจสอบมติของ ก.ตร. ว่าเข้าข่ายจงใจใช้อำนาจหน้าที่โดยมิชอบหรือไม่</p>
<p>"น่าผิดหวังที่นายสุเทพไม่ได้มีเสียงใดๆ เพื่อแสดงความเห็นใจต่อผู้ที่บาดเจ็บล้มตายจากการถูกสลายการชุมนุมแม้แต่ น้อย มิหนำซ้ำยังปล่อยให้ ก.ตร. เดินหน้าลงมติสวน ป.ป.ช.อย่างง่ายดาย ถึง 2 ครั้ง แสดงให้เห็นว่า นายสุเทพไม่ได้ใช้ความคิดให้ ก.ตร.เดินในทิศทางที่ถูกต้อง" <persName>นายสุริยะใส</persName>กล่าว</p>
<p>ตร.โต้นายกฯสู้คนละประเด็น</p>
<p>ด้านแหล่งข่าวระดับสูงใน ตร.แจ้งว่า การที่นายกรัฐมนตรีอ้างมติ ก.ตร.ขัดกับคำสั่งของศาลรัฐธรรมนูญ ที่ 2/2546 กรณี<persName>นายวีรพล ดวงสูงเนิน</persName> เป็นคนละประเด็นกัน โดยคำสั่งของคณะกรรมการข้าราชการพลเรือน (ก.พ.) เป็นการเปลี่ยนแปลงความผิดที่ ป.ป.ช.ชี้ว่าผิดวินัยอย่างร้ายแรง เป็นผิดวินัยไม่ร้ายแรงในคดีทุจริตต่อหน้าที่ แต่ในส่วนของ <persName>พล.ต.อ.พัชรวาท</persName> <persName>พล.ต.ท.สุชาติ</persName> <persName>พล.ต.ต.เพิ่มศักดิ์</persName> เป็นการอุทธรณ์คำสั่งว่า กระบวนการไต่สวนของ ป.ป.ช.ไม่ชอบด้วยกฎหมาย ไม่ให้ความเป็นธรรม ไม่รับฟังข้อเท็จจริงของผู้ถูกกล่าวหาอย่างรอบด้าน เลือกฟังความเฉพาะฝ่ายเดียวของกลุ่มผู้ชุมนุม และละเมิดฝ่าฝืนขั้นตอนที่กฎหมายกำหนดให้ ป.ป.ช.ต้องกระทำ</p>
<p>"ทาง 3 นายพลตำรวจจึงอุทธรณ์ว่า ข้อเท็จจริงที่ ป.ป.ช.ชี้มูลไม่ชอบด้วยกฎหมาย และกรณีนี้ไม่ใช่เป็นการทุจริตต่อหน้าที่ แต่เป็นการปฎิบัติหน้าที่และการละเว้นการปฎิบัติหน้าที่ ที่เป็นความผิดวินัยอย่างร้ายแรงนั้นจะต้องปรากฏว่า มีความเสียหายแก่ราชการอย่างร้ายแรงด้วย แต่ ป.ป.ช.ไต่สวน ไม่ปรากฏว่าเสียหายแก่ราชการแต่อย่างใด เพราะฉะนั้น คำสั่งนี้จึงไม่ชอบด้วยกฎหมายด้วย ดังนั้น การที่นายกฯ และ ตร.ไปนำเอาข้อเท็จจริงที่ไม่ชอบด้วยกฎหมาย มาเป็นเงื่อนไขในการออกคำสั่งปลดนายพลตำรวจทั้ง 3 คน จึงไม่ชอบด้วยกฎหมายด้วย" แหล่งข่าวกล่าว</p>
<p>เตือนระวังเจอข้อหาละเว้นฯ</p>
<p>แหล่งข่าวกล่าวด้วยว่า ก.ตร.เป็นองค์กรตามกฎหมายตาม พ.ร.บ.ตำรวจแห่งชาติ พ.ศ.2547 มีหน้าที่ตรวจสอบการใช้อำนาจของผู้มีอำนาจ และการพิจารณาวินิจฉัยของ ก.ตร.กระทำในรูปของคณะกรรมการ ซึ่งมีกฎเกณฑ์ ระเบียบ ขั้นตอนการดำเนินการโดยเฉพาะของตนเอง เพราะฉะนั้นมติของ ก.ตร.จึงมีผลผูกพันถึงนายกรัฐมนตรีให้ต้องปฎิบัติตาม ในฐานะนายกรัฐมนตรีเป็นเจ้าหน้าที่ของรัฐ ผู้ใช้อำนาจตามกฎหมาย พ.ร.บ.ตำรวจฯ แต่หากนายกรัฐมนตรีไม่ปฏิบัติตาม เข้าข่ายละเว้นการปฎิบัติหน้าที่โดยมิชอบ ซึ่งเป็นความผิดอาญา</p>
<p>"ที่มีการพูดว่ากฎหมาย ป.ป.ช.เป็นกฎหมายประกอบรัฐธรรมนูญ มีศักดิ์เหนือกว่ากฎหมายตำรวจ ก็ไม่ถูกต้องนัก เพราะกฎหมายของ ป.ป.ช. และกฎหมายของตำรวจ เป็น พ.ร.บ.เหมือนกัน มีศักดิ์แห่งกฎหมายเท่าเทียมกัน" แหล่งข่าวกล่าว</p>
<p>พท.ชี้"<persName>มาร์ค</persName>-<persName>สุเทพ</persName>"เล่นละคร</p>
<p><persName>นายพร้อมพงศ์ นพฤทธิ์</persName> โฆษกพรรคเพื่อไทย (พท.) แถลงกรณี ก.ตร.มีมติพลิกมติของ ป.ป.ช.ว่า <persName>นายอภิสิทธิ์</persName>และ<persName>นายสุเทพ</persName> รู้กฎหมายดีว่า หาก ป.ป.ช.ชี้มูลแล้วจะกลับมติ ป.ป.ช.ใหม่เป็นไปได้ยาก เพราะต้องใช้ช่องทางเดียวคือ 3 นายพลตำรวจต้องร้องศาลปกครองเท่านั้น แสดงให้เห็นว่า แผนการจะเสนอเรื่องเข้าสู่ที่ประชุม ครม.เป็นการเล่นละครทางการเมือง โดยคาดว่าท้ายที่สุดรัฐบาลไม่น่าจะส่งเรื่องให้ศาลรัฐธรรมนูญวินิจฉัย</p>
<p>"นายสุเทพอุ้มนายตำรวจใหญ่ทั้ง 3 ท่าน เป็นการสะท้อนถึงการเล่นละครทางการเมือง สุดท้ายนายสุเทพก็ได้ใจ ก.ตร. นายอภิสิทธิ์ก็ได้ภาพที่ต้องมีหลักเกณฑ์ยึดรัฐธรรมนูญ นี่คือ สิ่งที่ทำให้ 3 นายพลตำรวจและประชาชนตกเป็นเหยื่อทางการเมือง เพราะนายสุเทพมีเป้าหมายทางการเมืองเพื่อแต่งตั้งโยกย้าย รองผู้บังคับการ (รอง ผบก.) ผู้กำกับการ (ผกก.) และสารวัตร (สว.) เพื่อจะวางฐานกำลังทางการเมือง ถือเป็นการยิงปืนนัดเดียวได้นกสองตัว ส่วนนายอภิสิทธิ์ก็ได้ภาพไปเต็มๆ" <persName>นายพร้อมพงศ์</persName>กล่าว</p></body>
</news>
