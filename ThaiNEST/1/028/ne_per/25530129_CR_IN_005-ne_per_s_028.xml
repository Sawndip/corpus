<teiHeader>
<fileDesc>
<titleStmt>
  <title>อสส.เลื่อนสั่งคดี5ขนอาวุธเอกสารดูไม่ทัน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-29 11:28:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208782  </bibl>
</sourceDesc>
</fileDesc>
</teiHeader>
<news>
<headline>อสส.เลื่อนสั่งคดี5ขนอาวุธเอกสารดูไม่ทัน</headline>
<lead>อัยการสูงสุด เลื่อนสั่งคดี 5 ต่างชาติขนอาวุธเข้าประเทศ ระบุ เอกสารมีจำนวนมาก ต้องใช้เวลาศึกษา คาด สั่งคดีได้ทันในนัดหน้า</lead>
<neck></neck>
<body><p><persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา กล่าวถึง การสั่งคดี ผู้ต้องหาชาวต่างชาติ ที่ขนอาวุธสงครามและถูกตำรวจจับกุมได้ เมื่อวันที่ 12 ธ.ค. 2552 ท่าอากาศยานดอนเมืองว่า <persName>นายจุลสิงห์ วสันตสิงห์</persName> อัยการสูงสุด มีคำสั่งเลื่อนการสั่งคดีออกไปก่อน เนื่องจาก เอกสารที่เกี่ยวข้องมีเนื้อหาและรายละเอียดจำนวนมาก อัยการ พิจารณาสำนวนไม่ทัน จึงได้มอบหมายให้ อัยการฝ่ายคดีอาญา ยื่นคำร้องขอฝากขังผู้ต้องหาออกไปอีกหนึ่งนัด ซึ่ง อัยการ พิจารณาสำนวนความเห็นในการสั่งคดีได้ทัน ภายในกำหนดการฝากขังในนัดหน้า </p>
<p>สำหรับ กระแสข่าวที่ว่า อัยการสูงสุด อาจพิจารณาสั่งไม่ฟ้องผู้ต้องหานั้น <persName>นายกายสิทธิ์</persName> กล่าวว่า ไม่รู้สึกว่าเป็นการกดดันในการทำงานของอัยการ เพราะอัยการ พิจารณาไปตามพยานหลักฐานที่ปรากฏ อย่างไรก็ตาม หาก อัยการสูงสุด สั่งไม่ฟ้องผู้ต้องหาจริง ขั้นตอนต่อไป อัยการ ต้องยื่นคำร้องต่อศาล เพื่อพิจารณาออกหมายปล่อยตัวผู้ต้องหา ส่งไปยังเรือนจำพิเศษกรุงเทพฯ เพื่อทำการปล่อยตัวผู้ต้องหาต่อไป</p></body>
</news>
