<teiHeader>
<fileDesc>
<titleStmt>
  <title>"สืบ 5"รับคดีปา"อึ"เข้าบ้านนายกฯไม่คืบ เตรียมตรวจดีเอ็นเอต่อ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-08 10:18:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265599105&catid=17  </bibl>
</sourceDesc>
</fileDesc>
</teiHeader>
<news>
<headline>"สืบ 5"รับคดีปา"อึ"เข้าบ้านนายกฯไม่คืบ เตรียมตรวจดีเอ็นเอต่อ</headline>
<lead></lead>
<neck></neck>
<body><p><persName>พ.ต.อ.สมบัติ มิลินทจินดา</persName> ผู้กำกับการสืบสวนสอบสวนนครบาล 5 เปิดเผยเมื่อวันที่ 8 ก.พ. ถึงกรณีเหตุคนร้ายปาถุงใส่สิ่งสกปรกเข้าบ้านพัก <persName>นายอภิสิทธิ์ เวชชชาชีวะ</persName> นายกรัฐมนตรี  ว่า ทีมสืบสวนได้ลงพื้นที่ทำงานอย่างหนัก แต่จนถึงขณะนี้ก็ยังไม่พบเบาะแสคนร้าย รวมทั้งชายที่ขับจักรยานยนต์ต้องสงสัยก็ยังไม่มีหลักฐานที่จะมัดตัวได้ ซึ่งยอมรับว่า วันที่เกิดเหตุมีรถสัญจรไปมาหลายคัน  และเจ้าของรถยนต์ที่ต้องสงสัยเป็นคันสั่งการนั้น  เก็มารายงานตัวทั้งหมดแล้ว ไม่พบความผิดปกติหรือพิรุธใดๆ ขณะนี้ชุดสืบสวนยังเดินหน้าทำงานต่อไป ซึ่งอาจเป็นได้หลายทางว่า คนร้ายไม่ได้ขับรถมาปาใส่หน้าบ้าน แต่ขว้างมาจากจุดอื่น</p>
<p>สำหรับคดีนี้ ผู้บัญชาการตำรวจนครบาลได้ส่งของกลางให้กองพิสูจน์หลักฐาน พิจารณาตรวจหาดีเอ็นเอและคาดว่า จะทราบผลในสัปดาห์นี้ โดยน่าจะเป็นอีกหนทางหนึ่งเพื่อจับกุมตัวคนร้ายมาดำเนินคดี</p></body>
</news>
