<teiHeader>
<fileDesc>
<titleStmt>
  <title>กมธ.แฉ"เหวียง-เบี๋ยง"คนเดียวกันลูกน้อง"นายใหญ่ "ซื้อขายเก้าอี้ ตร. เล็งสอบผกก.เสื้อแดงได้ดี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-11 22:50:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265892931&catid=17  </bibl>
</sourceDesc>
</fileDesc>
</teiHeader>
<news>
<headline>กมธ.แฉ"<persName>เหวียง</persName>-<persName>เบี๋ยง</persName>"คนเดียวกันลูกน้อง"นายใหญ่ "ซื้อขายเก้าอี้ ตร. เล็งสอบผกก.เสื้อแดงได้ดี</headline>
<lead>กมธ.แฉนักธุรกิจชื่อ"<persName>เหวียง</persName>"และ"<persName>เบี๋ยง</persName>"คนเดียวรับคำ สั่งนายใหญ่ ซื้อขายตำแหน่งตำรวจ แต่หาใบเสร็จไม่เจอ ชงกก.ชุด"<persName>นิพิฏฐ์</persName>"สอบผกก.ปล่อยเสื้อแดงบุกประชุมอาเซียนพัทยา ผงาด"รอง ผบก.หน.ศสส.ภ.2"</lead>
<neck></neck>
<body><p>เมื่อวันที่ 11 ก.พ. <persName>นายเฉลิมชัย ศรีอ่อน</persName> ส.ส.ประจวบคีรีขันธ์ พรรคประชาธิปัตย์ ในฐานะประธานคณะกรรมาธิการ (กมธ.) การตำรวจ สภาผู้แทนราษฎร กล่าวหลังประชุมคณะทำงานตรวจสอบการโยกย้ายที่ไม่เป็นธรรมและการซื้อขาย ตำแหน่งตำรวจใน กมธ.ตำรวจ ว่า ที่ประชุมเชิญนายตำรวจ ระดับผู้กำกับการ (ผกก.) ในกองบัญชาการตำรวจภูธรภาค 2 (บช.ภ.2) เข้าให้ข้อมูลในเชิงลับ โดยยืนยันว่ามีนายหน้าที่ชื่อ "<persName>เหวียง</persName>" หรือ "<persName>เบี๋ยง</persName>" ซึ่งเป็นคนเดียวกัน เป็นนักธุรกิจที่คอยเป็นผู้ดำเนินการแทนนายใหญ่ แต่ กมธ.ยังไม่สามารถหาใบเสร็จยืนยันได้ เพราะคนที่จ่ายได้สมประโยชน์แล้ว จะไม่ทำอะไรที่เป็นปัญหาขึ้นมา อย่างไรก็ตาม นอกจากจะตรวจสอบในคำสั่งโยกย้ายเดิมของ บช.ภ.2 ที่เพิ่งยกเลิกไปแล้ว กมธ.ยังคงเดินหน้าตรวจสอบต่อ โดยคณะทำงานชุดที่มี<persName>นายนิพิฎฐ์ อินทรสมบัติ</persName> ส.ส.พัทลุง พรรคประชาธิปัตย์ เป็นประธาน จะลงพื้นที่ตรวจสอบข้อเท็จจริง จะเริ่มที่ บช.ภ.1 สัปดาห์หน้า</p>
<p><persName>นายเฉลิมชัย</persName>กล่าวว่า คณะทำงานจะไปดูเรื่องการแต่งตั้ง ผกก.เสื้อแดง จากเหตุการณ์กลุ่มเสื้อแดงบุกการประชุมอาเซียนที่พัทยา แต่กลับได้ดี โดยได้รับการแต่งตั้งเป็นรองผู้บังคับการสืบสวน ภาค 2 ด้วย</p>
<p>วันเดียวกัน <persName>พ.ต.อ.สิทธิชัย ลีลาสวัสดิ์</persName> ผกก.สภ.โพธิ์แก้ว จ.นครปฐม ทำหนังสือร้องขอความเป็นธรรมถึง<persName>นายอภิสิทธิ์</persName> ประธาน ก.ตร. เนื่องจาก ผบช.ภ.7 มีคำสั่งให้โยกย้ายออกนอกหน่วยไปเป็น ผกก.ฝ่ายอำนวยการ สำนักงานตรวจสอบภายในสำนักงานตำรวจแห่งชาติ (ผกก.ฝอ.สตส.) ทั้งๆ ที่ไม่มีความผิดและยังดำรงตำแหน่ง สภ.โพธิ์แก้ว ไม่ครบหลักเกณฑ์ 2 ปี เพราะมาทำหน้าที่ได้เพียง 1 ปี หนังสือระบุว่า�ผบช.ภ.7 ขอยกเว้นหลักเกณฑ์การโยกย้ายตำแหน่งผมไปยังสำนักงานตำรวจแห่งชาติ อ้างว่าผลการประเมินโรงพักเพื่อประชาชนอยู่ในเกณฑ์ต่ำกว่าที่ตั้งไว้ 70% แต่ความจริงแล้ว สภ.โพธิ์แก้ว ผลประเมินคือ 77.39% ขณะที่ สภ.นครชัยศรี ได้ 74% และ สภ.แก่งกระจาน จ.เพชรบุรี ได้คะแนนต่ำกว่ากลับไม่ถูกโยกย้าย</p></body>
</news>
