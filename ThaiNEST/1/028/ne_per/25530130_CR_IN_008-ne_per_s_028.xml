<teiHeader>
<fileDesc>
<titleStmt>
  <title>จำคุกแก๊งแชร์ลูกโซ่คนละ1,000 ปีเศษ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-30 20:17:39  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208858  </bibl>
</sourceDesc>
</fileDesc>
</teiHeader>
<news>
<headline>จำคุกแก๊งแชร์ลูกโซ่คนละ1,000 ปีเศษ</headline>
<lead>ศาลอาญาพิพากษาจำคุก แก๊งแชร์ลูกโซ่ หลอกประชาชน เป็นสมาชิก ผลิตภัณฑ์เสริมอาหาร ยาแผนโบราณ คนละ1,000 ปีเศษ</lead>
<neck></neck>
<body><p>ศาลอาญา อ่านคำพิพากษาในคดีที่ พนักงานอัยการฝ่ายคดีพิเศษ 1 เป็นโจทก์ ยื่นฟ้อง <persName>นายธนกฤต</persName> หรือ<persName>สุพจน์ ฉัตรทันนิเทศ</persName> อายุ 50 ปี กรรมการบริษัทร่วมรวย โอคาเน่ อินเตอร์เนชั่นแนล จำกัด กับพวก รวม 5 คน เป็นจำเลย ในความผิดฐานร่วมกันฉ้อโกงประชาชน และกู้ยืมเงิน ที่เป็นการฉ้อโกงประชาชน จากกรณี ระหว่างวันที่ 30 ก.ย. 2546 - 10 ก.พ. 2548 จำเลยทั้ง 5 กับพวก กระทำการโฆษณาแจกจ่ายเอกสาร เผยแพร่ข่าว และโฆษณาทางอินเตอร์เน็ต ชักชวนให้ประชาชน สมัครเป็นสมาชิกขายตรงสินค้า และผลิตภัณฑ์เสริมอาหาร จนมีประชาชน จำนวน 734 ราย หลงเชื่อ มูลค่าความเสียหายกว่า 15 ล้านบาท โดยศาลพิเคราะห์คำเบิกแล้ว เห็นว่า จำเลยกระทำผิดตามฟ้อง พิพากษาจำคุก จำเลยที่ 1 เป็นเวลา รวมกว่า 1617 ปี จำคุก จำเลยที่ 2 กับ 3 คนละ 1761 ปี แต่ความผิดดังกล่าว มีอัตราโทษจำคุก สูงสุดไม่เกิน 20 ปี ซึ่งตามกฎหมายให้จำคุกจำเลยได้ ไม่เกิน 20 ปี จึงให้จำคุกจำเลย ทั้ง 3 คนไว้ คนละ 20 ปี และปรับบริษัท รวมกว่า 337 ล้านบาท หลังฟังคำพิพากษา ญาติของจำเลยที่ 3 ได้ยื่น หลักทรัพย์เป็นโฉนดที่ดิน ใน จ.สมุทรปราการ มูลค่า 5,400,000 บาท ขอประกันตัว ศาลพิจารณาแล้วให้จำเลยประกันตัวไป โดยตีราคาประกัน 5 ล้าน ส่วน จำเลยที่เหลือ ไม่มีผู้ใดยื่นขอประกันตัว จึงถูกนำตัวไปคุมขัง ที่เรือนจำต่อไป </p></body>
</news>
