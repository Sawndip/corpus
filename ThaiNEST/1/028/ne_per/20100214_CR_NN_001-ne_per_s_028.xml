<teiHeader>
<fileDesc>
<titleStmt>
  <title>ตะครุบแท็กซี่หื่น มอมยาสลบสาวบินไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=199419  </bibl>
</sourceDesc>
</fileDesc>
</teiHeader>
<news>
<headline>ตะครุบแท็กซี่หื่น มอมยาสลบสาวบินไทย</headline>
<lead>ตะครุบแท็กซี่หื่น มอม ยาสลบสาวบินไทย เหยื่อรู้ตัวกระโดดหนี ปฏิเสธไม่ยอมรับผิด เตรียม แจ้งข้อหาหนัก</lead>
<neck></neck>
<body><p>เมื่อวันที่ 13 กุมภาพันธ์ <persName>พ.ต.อ.พรศักดิ์ สุรสิทธิ์</persName> ผกก.1 บก.ป.พร้อมด้วย <persName>พ.ต.ท.ธีรเดช ธรรมสุธีร์</persName> รอง ผกก.ช่วยราชการ กก.1 บก.ป และ <persName>พ.ต.ต.สุทธิเวช บุญยรัตกลิน</persName> สว.กก.1 บก.ป.นำกำลังจับกุม <persName>นายสมหมาย ม่วงมูลตรี</persName> อายุ 34 อยู่บ้านเลขที่ 80 หมู่ที่ 5 ต.ปาฝา อ.จังหาร จ.ร้อยเอ็ด ขณะกำลังขับรถเท็กซี่ ยี่ห้อโตโยต้า รุ่นอัลติส สีเหลือง -เขียว ทะเบียน มจ 5756 กทม. บริเวณถนนกำแพงเพชร 5 แขวงสามเสน เขตพญาไท กทม.</p>
<p>สำหรับการจับกุมดังกล่าว สืบเนื่องจาก เมื่อเวลา 19.30 น. วันที่ 10 ก.พ.ที่ผ่านมา ผู้ต้องหาพยายามวางยาสลบ <persName>นางอ้อยอุทัย ประวีณวรกุล</persName> อายุ 33 ปี อยู่บ้านเลขที่ 29/10 หมู่ที่ 10 ต.ลาดสวาย อ.ลำลูกกา จ.ปทุมธานี ขณะเรียกแท็กซี่จากโรงพยาบาลวิภาวดี ถนนงามวงศ์วาน จตุจักร กทม. หลังเข้าทำฟันที่โรงพยาบาลดังกล่าว แต่ผู้เสียหายผิดสังเกตและรู้สึกเหมือนโดนวางยาสลบจึงรีบเปิดประตูและกระโดด ลงจากรถ</p>
<p><persName>นางอ้อยอุทัย</persName> ให้การว่า ตนทำงานเป็นเจ้าหน้าที่วิเคราะห์การตลาด บริษัทการบินไทย จำกัด (มหาชน) ก่อนเกิดเหตุได้ไปทำการอุดฟันที่ โรงพยาบาลดังกล่าว เมื่อเสร็จเรียบร้อยแล้วจึงลงมารอรถแท็กซี่เพื่อกลับบ้านพักย่านคลองสาม จากนั้น รปภ.ของ โรงพยาบาลได้เรียกเรียกแท็กซี่มาให้ เมื่อขึ้นไปถึงตนได้นั่งบริเวณเบาะหลังด้านซ้าย ซึ่งโชเฟอร์ไม่ถามว่าจะไปไหน รีบขับรถออกไปทันที ตน เห็นท่าไม่ดีจึงหยิบโทรศัพท์มือถือขึ้นมาเพื่อส่งข้อความบอกเลขทะเบียนรถที่ โดยสารให้แฟนทราบเพื่อป้องกันเหตุร้ายที่อาจเกิดขึ้น แต่ระหว่างนั้นสังเกตเห็น <persName>นายสมหมาย</persName> เอามือไปอังที่แอร์และเปิดแอร์แรงมากจนรู้สึกหนาว ตนจึงบอกให้ปิดมันเย็นแต่เขาก็แสร้งทำเป็นไม่ได้ยิน</p>
<p><persName>นางอ้อยอุทัย</persName> ให้การต่อว่า เมื่อรถวิ่งออกมาใกล้ถึงถนนวิภาวดี ตนรู้สึกมึนงงแขนขาไม่มีเรี่ยวแรงจึงสั่งให้เขาหยุดรถเพื่อขอลงแต่เขาก็ไม่ ฟังพยายามเร่งเครื่องรถเพื่อจะออกถนนให้ได้ ซึ่งขณะนั้นการจราจรหนาแน่นทำให้เขาชะลอ รอให้รถคันอื่นวิ่งไปก่อน ตนเห็นท่าไม่ดีจึงรวบรวมกำลังทั้งหมดผลักประตูก่อนกระโดดลงจากรถและเดินโซ ซัดโซเซร้องให้คนช่วย แต่แท็กซี่คันดังกล่าวได้เร่งเครื่องหนีไป ต่อมามีพลเมืองดีเข้ามาช่วย จากนั้นมีรถรับส่งคนไข้ของโรงพยาบาลมาเห็นเข้าจึงให้การช่วยเหลือนำส่งโรง พยาบาล โดยแพทย์ลงความเห็นว่าโดนฤทธิ์ยา หลังเกิดเหตุตนได้เข้าแจ้งความพนักงานสอบสวน สน.พหลโยธิน ไว้แล้ว</p>
<p>"ฉันผิดสังเกตตั้งแต่ตอนขึ้นรถแล้วว่าทำไมเขาไม่ถามว่าจะไปไหน รีบออกรถทันทีเหมือนมีพิรุธ ฉันเห็นท่าไม่ดีจึงรีบหยิบโทรศัพท์เพื่อส่ง หมายเลขทะเบียนรถทางข้อความให้แฟนทราบ แต่ยังพิมพ์ไม่เสร็จก็รู้สึกมึนหัวเหมือนโดนยาสลบ จึงตัดสินใจกระโดดลงจากรถ และ โชคดีที่หนีรอดมาได้ไม่อย่างนั้นคงโดนทำมิดีมิร้ายแน่นอน" <persName>นางอ้อยอุทัย</persName> กล่าว</p>
<p>จากการสอบสวน <persName>นายสมหมาย</persName> ให้ การปฏิเสธว่า วันเกิดเหตุรับผู้โดยสารมาจากโรงพยาบาลวิภาวดีจริงแต่จำใบหน้าไม่ได้ โดยหญิงคนดังกล่าวขึ้นรถแท็กซี่บอกว่าให้ไปส่งย่านคลอง สองหรือคลองสามตนจำไม่ได้ อย่างไรก็ตามขณะกำลังจะเข้าถนนวิภาวดี หญิงสาวคนดังกล่าวก็บอกให้หยุดและเดินลงจากรถไป ตนเห็นว่าค่ามิเตอร์แค่ 35 บาท จึงไม่เก็บเงินแล้วรีบขับแท็กซี่เพื่อไปรับผู้โดยสารรายอื่นต่อไป</p>
<p>อย่างไรก็ตามเจ้าหน้าที่ตำรวจไม่ปักใจเชื่อคำให้การของผู้ต้องหา เพราะผู้เสียหายสามารถจดจำเลขทะเบียนรถและชี้ตัว<persName>นายสมหมาย</persName>ได้อย่างถูกต้อง ทั้งนี้ยังตรวจยึดขวดยาสีแดงคล้ายยาสลบในรถแท็กซี่คันดังกล่าวซึ่งจะส่ง พิสูจน์ทางวิทยาศาสตร์ต่อไป นอกจากนี้เจ้าหน้าที่ยังพบคลิปลากมกอนาจารในโทรศัพท์มือถือของผู้ต้องหาและ ตรวจปัสสาวะพบว่ามีสีม่วง โดยผู้ต้องหายอมรับว่าเสพยาบ้าอีกด้วย ซึ่งเจ้าหน้าที่จะดำเนินคดี<persName>นายสมหมาย</persName>ในข้อหากักขังหน่วงเหนี่ยวผู้อื่นและ เสพยาต่อไป</p></body>
</news>
