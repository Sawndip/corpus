<teiHeader>
<fileDesc>
<titleStmt>
  <title>ขอหมายจับเคทอง อีก 1 คดี  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/28606  </bibl>
</sourceDesc>
</fileDesc>
</teiHeader>
<news>
<headline>ขอหมายจับ<persName>เคทอง</persName> อีก 1 คดี</headline>
<lead>กทม.5 มี.ค. - ตำรวจ ปอท. หอบหลักฐานพร้อมแนบหมายจับของศาลจังหวัดมีนบุรี ยื่นขอศาลอาญากรุงเทพใต้ ออกหมายจับ "<persName>พรวัฒน์ ทองธนบูรณ์</persName>" หรือ<persName>เคทอง</persName> ผิด พ.ร.บ.คอมพิวเตอร์</lead>
<neck></neck>
<body><p><persName>พ.ต.อ.วิศิษฐ์ เปาอินทร์</persName> รองผู้บังคับการปราบปรามการกระทำความผิดเกี่ยวกับเทคโนโลยี หรือ ปอท. กล่าวว่า วันนี้ พนักงานสอบสวนได้นำคำร้องพร้อมหลักฐานการสอบปากคำ <persName>ร.ท.หญิงกัลยภัทร  ชูประทีป</persName>  นายทหารประจำหน่วยทหารพัฒนา กระทรวงหลาโหม  เจ้าของเซิร์ฟเวอร์ วอยซ์ ออฟ เชนจ์ ที่<persName>นายพรวัฒน์ ทองธนบูรณ์</persName> หรือฉายาอาจารย์<persName>เคทอง</persName> ใช้เป็นช่องทางเผยแพร่คลิปภาพและเสียงในทำนองว่าตั้งแต่วันที่ 27 ก.พ. 2553 จะมีเหตุความรุนแรงเกิดขึ้น หลังศาลฎีกาแผนกคดีอาญาของผู้ดำรงตำแหน่งทางการเมืองพิพากษายึดทรัพย์อดีตนายกรัฐมนตรี คำให้การของ <persName>นายณัฐวุฒิ  บุญยั่งยืน</persName> ผู้ดูแลระบบเซิร์ฟเวอร์ วอยซ์ ออฟ เชนจ์ ,คลิปวิดีโอภาพและเสียง <persName>นายพรวัฒน์</persName> เมื่อวันที่ 26 ก.พ.2553  และคำให้การของพยานที่เกี่ยวข้อง  พร้อมแนบหมายจับของศาลจังหวัดมีนบุรี ที่อนุมัติให้ออกหมายจับ <persName>นายพรวัฒน์</persName> 2 ข้อหา ตามคำร้องของพนักงานสอบสวน สน.ลาดกระบัง ยื่นต่อศาลอาญากรุงเทพใต้ เพื่อออกหมายจับ <persName>นายพรวัฒน์</persName> ในความผิดตาม พ.ร.บ.คอมพิวเตอร์ มาตรา 14 (2) นำข้อมูลปลอม หรือข้อมูลเท็จเข้าสู่ระบบคอมพิวเตอร์  โดยประการที่น่าจะทำให้ประชาชนตื่นตระหนก  ระวางโทษจำคุกไม่เกิน 5 ปี ปรับไม่เกิน 100,000 บาท หรือทั้งจำทั้งปรับ.- สำนักข่าวไทย</p></body>
</news>
