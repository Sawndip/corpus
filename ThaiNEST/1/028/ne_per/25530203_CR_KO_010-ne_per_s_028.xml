<teiHeader>
<fileDesc>
<titleStmt>
  <title>เหล่าทัพร่วมงานเกียรติยศจักรดาวหวั่นเสธ.แดงโผล่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100126/46099/%e0%b9%80%e0%b8%ab%e0%b8%a5%e0%b9%88%e0%b8%b2%e0%b8%97%e0%b8%b1%e0%b8%9e%e0%b8%a3%e0%b9%88%e0%b8%a7%e0%b8%a1%e0%b8%87%e0%b8%b2%e0%b8%99%e0%b9%80%e0%b8%81%e0%b8%b5%e0%b8%a2%e0%b8%a3%e0%b8%95%e0%b8%b4%e0%b8%a2%e0%b8%a8%e0%b8%88%e0%b8%b1%e0%b8%81%e0%b8%a3%e0%b8%94%e0%b8%b2%e0%b8%a7%e0%b8%ab%e0%b8%a7%e0%b8%b1%e0%b9%88%e0%b8%99%e0%b9%80%e0%b8%aa%e0%b8%98.%e0%b9%81%e0%b8%94%e0%b8%87%e0%b9%82%e0%b8%9c%e0%b8%a5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>เหล่าทัพร่วมงานเกียรติยศจักรดาวหวั่น<persName>เสธ.แดง</persName>โผล่</headline>
<lead><persName>อนุพงษ์</persName> - <persName>ประยุทธ์</persName>" ยกเลิกถกบอร์ดช่อง 5 อ้างติดภารกิจด่วน สถาปนา ร.ร.เตรียมทหาร สุดคึก �<persName>บิ๊กป้อม</persName>� นำผบ.เหล่าทัพ ร่วมงานเกียรติยศจักรดาว หวั่น �<persName>เสธ.แดง</persName>�โผล่ป่วนขอเพิ่มกำลัง ศรภ.- สห.อารักขาเข้ม เพื่อน <persName>เสธ.แดง</persName> ประชุมบอยคอตเพราะรับพฤติกรรมไม่ได้ ระบุ หาก <persName>เสธ.แดง</persName>กลับตัวกลับใจเพื่อนก็ให้อภัยได้</lead>
<neck></neck>
<body><p>ผู้สื่อข่าวรายงานว่า วันที่ 26 ม.ค. ที่ ททบ.5 <persName>พล.อ. อนุพงษ์ เผ่าจินดา</persName> ผบ.ทบ.ในฐานะประธานคณะกรรมการบริหารสถานีวิทยุโทรทัศน์กองทัพบกช่อง 5 ซึ่งมีกำหนดจะต้องเดินทางมาร่วมประชุมบอร์ด ททบ.5 ประจำเดือนมกราคม แต่เมื่อถึงเวลาปรากฏว่า <persName>พล.อ.อนุพงษ์</persName> ไม่ได้เดินทางมาร่วมประชุม โดยแจ้งว่าติดภารกิจด่วน รวมถึง <persName>พล.อ. ประยุทธ์ จันทร์โอชา</persName> รองผบ.ทบ.ก็ไม่ได้เดินทางมาร่วมประชุมด้วยเช่นกัน นอกจากนี้ <persName>พล.อ.อนุพงษ์</persName> และ<persName>พล.อ. ประยุทธ์</persName> ไม่ได้เข้ามายัง บก.ทบ.ตั้งแต่เมื่อวานหลังจากที่เดินทางไปร่วมงานวันสถาปนา ททบ.5 ครอบรอบ 52 ปี ขณะเดียวกันก็มีข่าวลือเรื่องการปฏิวัติหึ่งมาตลอดทั้งวัน และที่สร้างความหวาดวิตกเมื่อรถหุ้มเกราะได้จอดบริเวณถ.วิภาวดีรังสิต เพื่อรอการนำไปซ่อมแซม รวมทั้งการลอบยิงลูกระเบิด เอ็ม.79 ถล่มบก.ทบ.เมื่อกลางดึกวันที่ 14 ม.ค.ที่ผ่านมาที่ขณะนี้ยังไม่สามารถจับกุมผู้กระทำผิดมาดำเนินคดีได้
  ในวันที่ 27 ม.ค. ซึ่งจะเป็นวันสถาปนาโรงเรียนเตรียมทหาร ครบรอบ 50 ปี หรือ “วันจักรดาว” โดยเชิญ <persName>พล.อ. ประวิตร วงษ์สุวรรณ</persName> รมว.กลาโหม เป็นประธาน นอกจากนี้ยังมี ผบ.เหล่าทัพ ประกอบด้วย <persName>พล.อ. อภิชาต เพ็ญกิตติ</persName> ปลัดกระทรวงกลาโหม <persName>พล.อ. ทรงกิตติ จักกาบาตร์</persName> ผบ.ทหารสูงสุด <persName>พล.อ. อนุพงษ์ เผ่าจินดา</persName> ผบ.ทบ. <persName>พล.ร.อ. กำธร พุ่มหิรัญ</persName> ผบ.ทร. <persName>พล.อ.อ. อิทธพร ศุภวงศ์</persName> ผบ.ทอ. และนายทหารชั้นผู้ใหญ่ เข้าร่วมงานจำนวนมาก
</p>
<p> ผู้สื่อข่าวรายงานว่า ในงานวันสถาปนา รร.เตรียมทหารปีนี้ <persName>พล.ต. รักบุญ มนต์สัตตา</persName> ผบ.รร.เตรียมทหาร ได้ขอกำลังทหารจาก ศูนย์รักษาความปลอดภัยแห่งชาติ(ศรภ.) มาดูแลรักษาความปลดดภัยภายในงาน เพราะภายในงานจะมีบรรดาศิษย์เก่า และศิษย์ปัจจุบันที่อยู่ในตำแหน่งเข้าร่วมงานจำนวนมาก นอกจากนี้ทาง ผบ.รร.เตรียมทหาร เกรงว่า <persName>พล.ต. ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิ ทบ. ซึ่งเป็นศิษย์เก่า ตท.11 จะเดินทางมาร่วมงานด้วย และป่วนในงานที่มีผู้หลักผู้ใหญ่เดินทางมาร่วมงานจำนวนมาก จนอาจทำให้เกิดความวุ่นวาย จึงได้ขอกำลังเบื้องต้นจาก ศรภ. และสารวัตรทหารบก เข้ามาดูแลความเรียบร้อยเพิ่มเติม
 ผู้สื่อข่าวรายงานว่า ภายหลังจากที่เพื่อนเตรียมทหารรุ่น 11 (ตท.11) นำโดย <persName>พล.อ. วิชญ์ เทพหัสดิน ณ อยุธยา</persName> ผู้ช่วยผบ.ทบ. <persName>พล.อ. เสถียร เพิ่มทองอินทร์</persName> ผู้บัญชาการหน่วยบัญชาการทหารพัฒนา (นทพ.) และ <persName>พล.ต. วิฑูรย์ ดิษยบุตร</persName> ผู้ทรงคุณวุฒิกองทัพบก ได้มีการพูดคุยกับ <persName>พล.ต. ขัตติยะ สวัสดิผล</persName> ผู้ทรงคุณวุฒิกองทัพบก ภายหลังถูกสั่งพักราชการ เพื่อขอให้หยุดการเคลื่อนไหวทางการเมืองเพื่อจะได้กลับเข้ารับราชการต่อนั้น จนกระทั่ง<persName>พล.ต.ขัตติยะ</persName> ออกมาปฎิเสธที่จะปฎิบัติตามเพื่อนร่วมรุ่นแนะนำ
</p>
<p>ผู้สื่อข่าวรายงานว่า เมื่อวันที่ 25 ม.ค.ที่ผ่านมา <persName>พล.อ. เสถียร เพิ่มทองอินทร์</persName> ผบ.นทพ.พร้อมเพื่อนร่วมรุ่นอีกหลายคนได้นัดหารือกันอีกครั้งที่หน่วยบัญชาการทหารพัฒนา ถึงกรณีของ <persName>พล.ต.ขัตติยะ</persName> อีกครั้งก่อจะมีมติของเพื่อนเตรียมทหารรุ่น 11 (ตท.11) เป็นเอกฉันท์ทั้งหมด 5 ข้อดังนี้คือ 1. รุ่นจะไม่เข้าไปสนับสนุนฝ่ายหนึ่งฝ่ายใดที่ดำเนินการอันเกี่ยวเนื่องกับการเมือง การดำเนินการทางการเมืองของสมาชิกคนหนึ่งคนใดภายใน
 2. รุ่นถือเป็นไม่ความคิดเห็นส่วนตัวบุคคล เพราะแต่ละคนอาจมีความเห็นแตกต่างกัน แต่จะยอมให้ใช้รุ่นเป็นฐานในการสนับสนุนความเห็นของบุคคลผู้นั้น แต่หากใครจะสนับสนุนผู้ใด ขอให้เป็นเรื่องส่วนตัวของคนผู้นั้น 3. รุ่นจะดูแลความเดือดร้อนของสมาชิกและครอบครัวหากได้รับการร้องขอ 4.รุ่นสนับสนุนแนวทางการปกครองในระบอบประชาธิปไตยอันมีพระมหากษัตริย์เป็นพระประมุข และ 5.รุ่นจะยึดถือ และปฏิบัติตามแบบธรรมเนียมทหารอย่างเคร่งครัด</p>
<p> แหล่งข่าวเพื่อน ตท.11 กล่าวเพิ่มเติมว่า เพื่อนร่วมรุ่นจะไม่สนับสนุนเพื่อนที่ชื่อ <persName>พล.ต.ขัตติยะ</persName> ต่อไป การที่ <persName>พล.ต.ขัตติยะ</persName> เคลื่อนไหว หรือทำอะไรก็แล้วแต่จะไม่มีส่วนเกี่ยวข้องกับเพื่อน ตท.11 ทั้งนี้ถ้า <persName>พล.ต.ขัตติยะ</persName> เป็นเพื่อน ตท.11 ก็จะต้องยึดถือระเบียบข้อกฎหมายของทหารเป็นหลักอย่าได้ทำตัวปืนเกลียวผู้บังคับบัญชาอย่างที่เป็นอยู่
 “เพื่อน ตท.11 เห็นพฤติกรรมของ พล.ต.ขัตติยะ รับไม่ได้  เพราะนับวันพฤติกรรมของ พล.ต.ขัตติยะ ยิ่งก้าวร้าวผู้บังคับบัญชาทุกวัน โดยเฉพาะผู้บัญชาการทหารบก ซึ่งเป็นผู้บังคับบัญชาระดับสูง ถือว่าเป็นการกระทำที่ไม่เหมาะสม ดังนั้นเพื่อน ตท.11 จึงได้ร่วมประชุมหารือกัน โดยมีเพื่อน ตท.11 ทั้งกองทัพบก กองทัพเรือ และ กองทัพอากาศ กว่า 300 คน และลงเป็นมติเอกฉันท์ว่าจะไม่เกี่ยวข้องกับ พล.ต.ขัตติยะอีก” แหล่งข่าวเพื่อน ตท.11 ระบุ
</p>
<p>แหล่งข่าวคนเดิม บอกอีกว่า การเคลื่อนไหวของ <persName>พล.ต.ขัตติยะ</persName> ครั้งนี้ทำเพื่อประโยชน์ส่วนตัวมากกว่าส่วนร่วม <persName>พล.ต.ขัตติยะ</persName> ไม่ได้คิดถึงเพื่อนร่วมรุ่น ไม่ได้คิดถึงผู้บังคับบัญชา ไม่ได้คิดถึงและเคารพสถาบันกองทัพ ที่จะต้องรู้จักพี่จักน้อง อย่างไรก็ตาม ถ้า <persName>พล.ต.ขัตติยะ</persName> กลับตัวกลับใจเพื่อน ๆ ก็พร้อมให้อภัยกันทุกคน <persName>พล.ต.ขัตติยะ</persName> ยอมรับผิด และปฏิบัติตัวในสิ่งที่อยู่ในกรอบของทหารที่ถูกต้อง เพื่อน ๆ ก็ให้อภัยกันอยู่แล้ว แต่ถ้า <persName>พล.ต.ขัตติยะ</persName> ยังไม่รู้สึกตัวว่าตัวเองผิดเพื่อน ๆ ก็คงไม่รับกันไม่ได้
</p>
<p> โฆษกทบ. ชี้ปฎิวัติไม่ใช่คำตอบสุดท้าย
 <persName>พ.อ.สรรเสริญ แก้วกำเนิด</persName> โฆษกกองทัพบก กล่าวถึงกรณีการเคลื่อนย้ายรถหุ้มเกราะ จนเป็นเหตุทำให้ประชาชนเข้าใจผิด ว่า ยอมรับว่าทางกองทัพได้เคลื่อนย้ายรถหุ้มเกราะรุ่น วี.150 จริงซึ่งเป็นรถในสังกัดของ กองพลทหารม้าที่ 1 รักษาพระองค์ ได้ส่งไปปฏิบัติการในพื้นที่ 3 จังหวัดชายแดนภาคใต้จำนวน 22 คัน จากทั้งหมดที่อยู่ในสังกัดกองทัพบกจำนวน 113 คัน โดยลำเลียงผ่านมายังเส้นทางรถไฟตั้งแต่วันที่ 24 ม.ค.ที่ผ่านมา เพื่อนำมาซ่อมแซมที่โรงซ่อมสร้างรถยนต์ทหาร กรมสรรพาวุธทหารบก จ.ปทุมธานี ทั้งนี้เพื่อเตรียมที่จะส่งไปปฏิบัติภารกิจรักษาสันติภาพในประเทศซูดาน โดยจะมีกำหนดการซ่อมแล้วเสร็จและส่งไปประเทศซูดานในช่วงเดือน พ.ค.2553
 เมื่อถามว่า ทำไมต้องเอามาซ่อมในช่วงเวลานี้ <persName>พ.อ.สรรเสริญ</persName> กล่าวว่า กองทัพดำเนินการไปตามแผนปฏิบัติการตามปกติ ไม่ได้คิดถึงกระแสทางด้านการเมืองแต่อย่างใด ทำไปตามหลักการ ดูประสิทธิภาพสรรพาวุธต่างๆ เนื่องจากรถหุ้มเกราะดังกล่าวมีอายุการใช้งานมาตั้งแต่ปี 2521 ดังนั้น ก่อนที่จะมีการส่งไปปฏิบัติการยังต่างประเทศต้องดูแลซ่อมแซมก่อน อย่างไรก็ตาม ทุกครั้งที่กองทัพเคลื่อนย้ายนั้นได้แจ้งประชาชนทุกครั้ง แต่ครั้งนี้อาจจะมีการประชาสัมพันธ์ไม่ทั่วถึงอย่างไรก็ตามต้องขอโทษพี่น้อง ประชาชนด้วย
</p>
<p> <persName>พ.อ.สรรเสริญ</persName> ยังกล่าวถึงกระแสข่าวเรื่องการปฏิวัติ ว่า ทุกวันนี้ทหารไม่เคยพูดถึงเรื่องนี้เลย มีแต่แวดวงการเมือง อดีตนายทหารบางคนเป็นคนพูด ยืนยันว่ากองทัพไม่เคยพูดและไม่ทำตามกระแสที่ออกมาเนื่องจากทหารมีบทเรียนพอ สมควรในครั้งที่ผ่านๆ มา ซึ่งการพูดถึงเรื่องการปฏิวัติในขณะนี้ล้าไปแล้ว ไม่เข้ากับสมัยปัจจุบัน ดังนั้นการปฏิวัติไม่ใช่คำตอบสุดท้าย
 ด้าน <persName>พ.ท. อินทนนท์ รัตนกาฬ</persName> ผบ.กองปฏิบัติการพิเศษ หรือหน่วย “ฉก.90” กรมรบพิเศษที่ 3 จ.ลพบุรี ซึ่งเป็น อดีตนายทหารคนสนิท <persName>พล.อ. สุรยุทธ์ จุลานนท์</persName> องคมนตรี ปฏิเสธว่า ไม่ทราบเรื่องการนัดประชุมลับของที่ พล ร.2 รอ.จ.ปราจีนบุรี เมื่อวันที่ 14 ม.ค.ที่ผ่านมา ตามที่<persName>นาย สุชาติ ลายน้ำเงิน</persName> ออกมากล่าวนั้น
 “น่าเป็นเรื่องตลก และไม่น่าเป็นไปได้ที่จะมีนายทหารนัดประชุมลับเพื่อหารือเรื่องปฏิวัติ ซึ่งมองว่า กระแสดังกล่าวกำลังกลายเป็นประเด็นใหญ่ โดยที่คนออกมาพูดไม่รู้จริง รวมทั้งที่พูดว่านายทหารคนสนิทพลเอก ส. ที่เข้าประชุมด้วยนั้นเป็นใคร แต่ไม่ใช่ผมแน่นอน เพราะส่วนตัวไม่ได้พูดคุยเรื่องนี้กับ<persName>พล.อ.สุรยุทธ์</persName>” <persName>พ.ท.อินทนนท์</persName> กล่าว
</p>
<p><persName>พ.อ.ชัยชนะ นาคเกิด</persName> เสนาธิการกองพลรบพิเศษที่ 1 อดีต หน.รปภ. และฝ่ายเสธ. <persName>พล.อ. สนธิ บุญยรัตกลิน</persName> อดีตประธานคมช. กล่าวว่า ตนไม่มีส่วนเกี่ยวข้องกับการเคลื่อนไหวเพื่อร่วมเป็นส่วนหนึ่งในการเตรียมปฏิวัติ ตามที่ ส.ส.พรรคเพื่อไทย ออกมาระบุ มีนายทหารคนสนิทของ พล.อ. “ส.“ เรียกประชุมทหารหน่วยรบที่ พล.ร.2 รอ.. เพื่อเตรียมการบางอย่าง  “ขอยืนยันว่าตนไม่ได้เดินทางไป จ.ปราจีนบุรี และผู้บังคับบัญชาก็ไม่ได้มีการเรียกให้ไปประชุมเพื่อเตรียมการเคลื่อนไหว แต่การปล่อยข่าวเช่นนี้เพื่อหวังสร้างกระแส โดยมีจุดประสงค์ที่ไม่ดีกับกองทัพ การโยงครั้งนี้เพื่อทำให้กองทัพไม่มีความเป็นเอกภาพ หากลำดับเหตุการณ์ทั้งหมดจะเห็นว่าใครคือ ตัวการปล่อยข่าว”<persName>พ.อ.ชัยชนะ</persName>กล่าว และว่าข่าวปฏิวัติโดยมีลูกน้องของ <persName>พล.อ.สนธิ</persName> จะไปร่วมด้วย ไม่เป็นความจริง ส่วนกระแสข่าวที่พรรคเพื่อไทยกล่าวหาว่า กลุ่ม ฉก.90 กองร้อยปฏิบัติการพิเศษ จะมีส่วนร่วมทำปฏิวัติด้วยนั้น <persName>พ.อ.ชัยชนะ</persName> ระบุว่า ตนเคยดูแลงานด้านนี้มาก่อน ว่า ทำไม่ได้ และ สังคมขณะนี้ไม่ยอมรับ</p></body>
</news>
