<teiHeader>
<fileDesc>
<titleStmt>
  <title>ญาติไม่ติดใจ "คู่รัก" ดิ่งคอนโดฯพิสูจน์รักแท้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-08 20:39:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268052005&catid=17  </bibl>
</sourceDesc>
</fileDesc>
</teiHeader>
<news>
<headline>ญาติไม่ติดใจ "คู่รัก" ดิ่งคอนโดฯพิสูจน์รักแท้</headline>
<lead></lead>
<neck></neck>
<body><p>เหตุการณ์คู่รักชาว กทม. <persName>น.ส.อัฐฌิมา</persName> หรือ<persName>หวาน อ่อนแก้ว</persName> และ<persName>นายอานนท์ ภวลักษณาวัติ</persName> ฆ่าตัวด้วยการกระโดดจากระเบียงห้องพัก หมายเลข 1702 ชั้น 17 ป่าตองทาวเวอร์ คอนโดมิเนียม ต.ป่าตอง อ.กะทู้ จ.ภูเก็ต เพื่อพิสูจน์รักแท้เช้ามืดวันที่ 7 มีนาคมที่ผ่านมานั้น บรรดาพ่อแม่และญาติผู้ตายทยอยเดินทางโดยเครื่องบินไปยังโรงพยาบาลป่าตอง เพื่อขอรับศพไปตั้งบำเพ็ญกุศลที่ กทม.แล้ว เมื่อวันที่ 8 มีนาคม บรรยากาศในช่วงการรับศพหนุ่มสาวคู่นี้ เต็มไปด้วยความเศร้าสลด</p>
<p><persName>พ.ต.ท.จงเสริม ปรีชา</persName> สารวัตรเวร สภ.กะทู้ เจ้าของคดีเปิดเผยว่า จดหมายที่ทิ้งไว้ในห้องพักของทั้งคู่นั้น เป็นจดหมายลาตาย มีข้อความระบุทำนองว่าเสียใจและต้องขอโทษอย่างมาก ที่ไม่ได้ลาทุกคนด้วยตนเองและไม่ได้ทดแทนบุญคุณยาย พ่อแม่และญาติพี่น้องคนอื่นๆ เท่าที่สอบถามทราบจากญาติทั้งสองฝ่ายไม่ได้กีดกันการคบหากันแต่อย่างใด และญาติพี่น้องของผู้ตายไม่ได้ติดใจในความสูญเสียครั้งนี้ เพราะมีความชัดเจนว่าเป็นการฆ่าตัวตาย ไม่ใช่การฆาตกรรมแน่นอน</p>
<p><persName>พ.ต.อ.อารยะพันธุ์ พุกบัวขาว</persName> ผกก.สภ.กะทู้ กล่าวว่า เหตุของการตัดสินใจฆ่าตัวตาย สันนิษฐานว่าฝ่ายหญิงเกิดความน้อยเนื้อต่ำใจ เพราะพ่อแม่ผู้ปกครองหรือญาติพี่น้องอาจจะไม่เข้าใจคนทั้งคู่
</p></body>
</news>
