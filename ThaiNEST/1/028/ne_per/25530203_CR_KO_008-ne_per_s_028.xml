<teiHeader>
<fileDesc>
<titleStmt>
  <title>อภิสิทธิ์คาดอีกไม่นานได้ตัวผบ.ตร.เล็งรื้อโผตร.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46929/%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%84%e0%b8%b2%e0%b8%94%e0%b8%ad%e0%b8%b5%e0%b8%81%e0%b9%84%e0%b8%a1%e0%b9%88%e0%b8%99%e0%b8%b2%e0%b8%99%e0%b9%84%e0%b8%94%e0%b9%89%e0%b8%95%e0%b8%b1%e0%b8%a7%e0%b8%9c%e0%b8%9a.%e0%b8%95%e0%b8%a3.%e0%b9%80%e0%b8%a5%e0%b9%87%e0%b8%87%e0%b8%a3%e0%b8%b7%e0%b9%89%e0%b8%ad%e0%b9%82%e0%b8%9c%e0%b8%95%e0%b8%a3..html  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>คาดอีกไม่นานได้ตัวผบ.ตร.เล็งรื้อโผตร.</headline>
<lead><persName>อภิสิทธิ์</persName>� เผยเร็วๆนี้จะเรียกถก ก.ต.ช.คาดได้ตัว ผบ.ตร.อีกไม่นาน เตรียมรื้อโผตำรวจ หลังมีเรื่องร้องเรียนการแต่งตั้งโยกย้าย ทั้งใน บช.น.และบางภาค</lead>
<neck></neck>
<body><p>มื่อเวลา 12.50 น.วันที่ 2 ก.พ. <persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์หลังการประชุมครม.ถึงความคืบหน้าการเรียกประชุมคณะกรรมการนโยบายตำรวจแห่งชาติ (กตช.) เพื่อพิจารณาแต่งตั้งตำแหน่งผู้บัญชาการตำรวจแห่งชาติ (ผบ.ตร.) ว่า ขณะนี้มีความเป็นไปได้มากขึ้นที่จะเรียกประชุม กตช.ในเร็วๆนี้ เมื่อถามย้ำว่า หมายถึงการเลือกตัวผบ.ตร.ใช่หรือไม่ <persName>นายอภิสิทธิ์</persName> กล่าวยอมรับว่า ใช่
 เมื่อถามว่าแสดงว่าปัญหาที่เป็นอุปสรรคที่เคยระบุถึงหมดไปแล้วใช่หรือไม่ นายกฯกล่าวว่า เริ่มเข้าใจกันมากขึ้นแล้ว เมื่อถามว่าภายในเดือน ก.พ.นี้จะเรียกประชุม กตช.ได้เลยหรือไม่ นายกฯ กล่าวว่า กำลังให้ฝ่ายเลขาฯ ไปดูอยู่ เมื่อถามว่า จะได้ตัวผบ.ตร.ในเดือน(ก.พ.)นี้ เลยหรือไม่ <persName>นายอภิสิทธิ์</persName> กล่าวว่า “ อย่างที่ผมเรียนคืออยากให้เร็วที่สุด ”
 ผู้สื่อข่าวถามว่ามั่นใจใช่หรือไม่ว่าการเรียกประชุม กตช.ครั้งต่อไปจะสามารถเลือกตำแหน่ง ผบ.ตร.ได้เลยใช่หรือไม่ <persName>นายอภิสิทธิ์</persName> กล่าวว่า ก็ต้องการให้เป็นเช่นนั้น</p>
<p>เตรียมรื้อโผตำรวจหลังมีเรื่องร้องเรียน
 <persName>นายอภิสิทธิ์</persName>  ให้สัมภาษณ์หลังการประชุมครม.กรณีที่มีการร้องเรียนเรื่องการแต่งตั้งโยกย้ายข้าราชการตำรวจโดยเฉพาะในส่วนของกองบัญชาการตำรวจนครบาล (บช.น.) เข้ามา ว่า มีเรื่องร้องเรียนที่เริ่มทยอยเข้ามา ซึ่งตนตั้งใจว่าภายใน 1 - 2 วันนี้จะได้ดู อีกทั้งน<persName>ายสุเทพ เทือกสุบรรณ</persName> รองนายกฯ ในฐานะประธานคณะกรรมการข้าราชการตำรวจ (ก.ตร.)ก็รับทราบแล้ว
 เมื่อถามว่าจะต้องแต่งตั้งคณะกรรมการขึ้นมาตรวจสอบหรือไม่ นายกฯ กล่าวว่า กำลังดูเรื่องที่มีการร้องเรียนเข้ามา อย่างไรก็ตาม ตนยังไม่ได้แต่งตั้งใครขึ้นมาดูแลในเรื่องนี้ เพียงแต่มีการร้องเรียนเข้ามา บังเอิญว่า <persName>พล.ต.อ.ธานี สมบูรณ์ทรัพย์</persName> รองเลขาธิการนายกฯ อยู่พอดีจึงมอบหมายให้ <persName>พล.ต.อ.ธานี</persName> เป็นผู้รวบรวม
</p>
<p> ผู้สื่อข่าวถามว่าการร้องเรียนส่วนใหญ่เป็นเรื่องการซื้อขายตำแหน่งหรือการโยก ย้ายที่ไม่เป็นธรรม <persName>นายอภิสิทธิ์</persName> กล่าวว่า ตนยังไม่เห็นรายละเอียด แต่มีการร้องเข้ามามากพอสมควรเฉพาะที่เกี่ยวข้องกับการโยกย้ายแต่งตั้ง และมีปะปนหลายรูปแบบ ท้งในส่วนของ บชน.และบางกองบัญชาการตำรวจภูธรภาค แต่ไม่ถึงกับทั่วประเทศ
</p></body>
</news>
