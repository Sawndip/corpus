<teiHeader>
<fileDesc>
<titleStmt>
  <title>บก.จร. บอกจราจรเมืองกรุงเช้านี้ยังดี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 08:40:18  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217141  </bibl>
</sourceDesc>
</fileDesc>
</teiHeader>
<news>
<headline>บก.จร. บอกจราจรเมืองกรุงเช้านี้ยังดี</headline>
<lead>บก.จร. รายงาน เส้นทางม็อบเสื้อแดงเคลื่อนผ่านเช้านี้ ยังใช้งานได้ตามปกติ พร้อมแนะเลี่ยงเส้นทางช่วงสาย ด้านเสื้อแดงอ่อนนุช เตรียมพร้อมเคลื่อนขบวนแล้ว</lead>
<neck></neck>
<body><p>ศูนย์ บก.จร. รายงานสภาพการจราจร ทั่ว กทม. ล่าสุด ขณะนี้ ถนนบรมราชชนนี มุ่งหน้าแยกอรุณอมรินทร์ ยังเคลื่อนตัวได้ดี เช่นเดียวกับ สะพานปิ่นเกล้า สะพานพระราม 8 ขณะที่ทางด้าน ถนนสรุศักดิ์ มุ่งหน้าแยก
นราธิวาส ยังคงเคลื่อนตัวได้ดี รถเคลื่อนตัวได้ตามสัญญาไฟ ส่วนทางด้านถนนดินแดง มุ่งหน้าอนุสาวรีย์ การจราจรติดขัด มีปริมาณรถจำนวนมาก รถชะลอตัวใต้สะพานข้ามแยก ส่วนทางด้าน ถนนพญาไท มุ่งหน้าแยกปทุมวัน ยังใช้งานได้ตามปกติ ขณะ ถนนสุขุมวิท ช่วงพระโขนง มุ่งหน้าเอกมัย ยังใช้งานได้ตามปกติ เช่นเดียวกับ ถนนพระราม 9 เทียมร่วมมิตร ก็ยังใช้งานได้ดี ซึ่งเส้นทางดังกล่าวนั้น มีบางเส้นทางที่ผู้ชุมนุมจะใช้เคลื่อนขบวนในเช้าวันนี้ ยังสามารถ ใช้งานได้ตามปกติ ซึ่งในช่วงสายวันนี้ ประชาชน ควรหลีกเลี่ยง
เส้นทางผู้ชุมนุมเคลื่อนผ่าน เพื่อป้องกันการจราจรติดขัดสะสม</p>
<p>อย่างไรก็ตาม ทางด้าน กลุ่มเสื้อแดง ย่านอ่อนนุชเช้านี้ ก็เริ่มรวมตัวกันบริเวณข้างห้างโลตัสอ่อนนุช โดยมีรถกระบะ จอดเรียงกว่า 10 คัน และมีแผ่นป้ายผ้า เขียนข้อความวิจารณ์การทำงานของรัฐบาล และระบบอำมาตย์ ขณะที่
มีผู้ชุมนุม ทยอยมาเตรียมเคลื่อนขบวนแล้วจำนววหนึ่ง</p></body>
</news>
