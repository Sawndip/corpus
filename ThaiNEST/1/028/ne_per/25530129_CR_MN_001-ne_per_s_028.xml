<teiHeader>
<fileDesc>
<titleStmt>
  <title>จับลูกหนี้โหดลวงเสี่ยเงินกู้ฆ่าฝังดิน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012657  </bibl>
</sourceDesc>
</fileDesc>
</teiHeader>
<news>
<headline>จับลูกหนี้โหดลวงเสี่ยเงินกู้ฆ่าฝังดิน!</headline>
<lead>รวบหนุ่มลูกหนี้ลวงนักธุรกิจเงินกู้ฆ่าฝังดินทั้งที่ค้นบ้านเจอมือถือผู้ตาย เจ้าตัวยังปากแข็งอ้างไม่รู้ไม่เห็น ยอมรับวันเกิดเหตุได้ขึ้นรถไปกับผู้ตายและเพื่อนอีก 2 คนจริง แต่ไปดูไก่ชนเท่านั้น ส่วนมือถือเพื่อนเอามาให้ใช้ ขณะที่ตำรวจไม่ปักใจเชื่อ เร่งตามจับพวกร่วมขบวนการสังหารอำพรางคดีต่อไป</lead>
<neck></neck>
<body><p>วันนี้ (28 ม.ค.) เมื่อเวลา 15.00 น. ที่กองบัญชาการตำรวจสอบสวนกลาง (บช.ก.) <persName>พล.ต.ท.ไถง ปราศจากศัตรู</persName> ผบช.ก. พร้อมด้วย <persName>พล.ต.ต.อดิศร์ งามจิตสุขศรี</persName> ผบก.ทท. <persName>พ.ต.อ.อาชยน ไกรทอง</persName> ผกก.1 บก.ทท. แถลงผลการจับกุม <persName>นายฉัน ลือดารา</persName> อายุ 32 ปี อยู่บ้านเลขที่ 147/7 หมู่ 8 ต.วังน้ำลัด อ.ไพศาลี จ.นครสวรรค์ ผู้ต้องหาร่วมกับพวก ลวง<persName>นายศักดา ประเสริฐนิรันดร์</persName> อายุ 36 ปี นักธุรกิจเงินกู้และรับจำนำ ไปฆ่าก่อนนำศพไปฝังเพื่ออำพรางคดี</p>
<p>  <persName>พล.ต.ท.ไถง</persName> กล่าวว่า การจับกุมครั้งนี้สืบเนื่องจากเมื่อวันที่ 16 ม.ค.ที่ผ่านมา <persName>นางพัชรี ประเสริฐนิรันดร์</persName> อายุ 38 ปี พี่สาว<persName>นายศักดา</persName>ได้มาร้องขอให้ช่วยสืบสวนติดตามหาน้องชายซึ่งหายตัวไปจากบ้านพักตั้งแต่เมื่อวันที่ 13 ม.ค.2553 คาดว่าน่าจะเสียชีวิตไปแล้ว ตนจึงได้สั่งการ <persName>พล.ต.ต.ปัญญา มาเม่น</persName> รอง ผบช.ก <persName>พล.ต.ต.อดิศร์ งามจิตสุขศรี</persName> ผบก.ทท.ทท. และ<persName>พ.ต.อ.อาชยน ไกรทอง</persName> ผกก.1 บก.ทท. พร้อมพวกทำการสืบสวนติดตามตัว ต่อมาวันที่ 25 ม.ค.2553 ชุดสืบสวน บก.ทท. และบก.น.4 บช.น. เข้าตรวจสอบที่บ้านร้างเลขที่ 125 หมู่ 5 บ้านหนองปรือกันยาง ต.ท่าตะเกียบ อ.ท่าตะเกียบ จ.ฉะเชิงเทรา ซึ่งเป็นของ<persName>นายอำพล</persName> หรือ<persName>อ่ำ โสนนอก</persName> อายุ 32 ปี ลูกหนี้ของ<persName>นายศักดา</persName> พบเนินดินสภาพเพิ่งถูกขุดใหม่ เจ้าหน้าที่จึงได้ขุดตรวจสอบ พบวัตถุถูกคลุมด้วยผ้าคลุมเตียงลายการ์ตูนใช้เชือกมัดจนแน่น เมื่อเจ้าหน้าที่แกะดูพบศพ<persName>นายศักดา</persName> สภาพศพถูกมัดมือมัดเท้าด้วยเชือกไนล่อน มีบาดแผลถูกตีด้วยของแข็งที่ใบหน้าและศีรษะจนเป็นแผลฉกรรจ์ คาดว่าเสียชีวิตมาไม่ต่ำกว่า 10 วัน</p>
<p><persName>พล.ต.ท.ไถง</persName> กล่าวว่า ทราบจาก<persName>นางพัชรี</persName>ว่า<persName>นายศักดา</persName>หายตัวออกไปจากบ้าน โดยบอกว่าจะไปดูที่ดินของ<persName>นายอำพล</persName> ลูกหนี้ที่นำรถเก๋งบีเอ็มดับเบิลยู ไม่ทราบรุ่นและทะเบียน มาจำนำ เอาไว้ในวงเงิน 200,000 บาท โดย<persName>นายอำพล</persName>ได้เสนอจะโอนบ้านและที่ดินใน อ.ท่าตะเกียบ มาจำนอง และขอไถ่ถอนรถเก๋งที่จำนำไว้ ซึ่งมีผู้พบเห็นผู้ตายขึ้นรถบีเอ็มดับเบิลยูของ<persName>นายอำพล</persName>ขับออกไปอย่างรวดเร็วก่อนจะหายสาบสูญไป                ทั้งนี้ จากการสืบสวนทราบว่าวันเกิดเหตุมีชายฉกรรจ์นั่งอยู่ภายในรถเก๋งคันดังกล่าว 3 คน ซึ่งหนึ่งในนั้น คือ <persName>นายฉัน</persName> เจ้าหน้าที่จึงได้ขออนุมัติหมายจับจากศาลจังหวัดฉะเชิงเทรา เลขที่ 112/ 2553 ลงวันที่ 28 ม.ค.2553 เข้าทำการจับกุม<persName>นายฉัน</persName>ได้ที่บ้านพักที่ จ.นครสวรรค์ ซึ่งเจ้าหน้าที่พบโทรศัพท์มือถือยี่ห้อไอโฟนของผู้ตายอยู่ภายในบ้านของ<persName>นายฉัน</persName>ด้วย                จากการสอบสวน<persName>นายฉัน</persName>ให้การว่า ตนไม่รู้เห็นเรื่องการเสียชีวิตของ<persName>นายศักดา</persName> แต่ยอมรับว่าวันเกิดเหตุตนได้ขึ้นรถไปกับผู้ตายและเพื่อนอีก 2 คนจริง แต่เพื่อไปดูไก่ชนเท่านั้น ส่วนโทรศัพท์มือถือของผู้ตายนั้นตนได้รับมาจากเพื่อนเอามาให้ใช้                เบื้องต้นเจ้าหน้าที่ไม่ปักใจเชื่อคำให้การของผู้ต้องหา พร้อมแจ้งข้อหาร่วมกันฆ่าผู้อื่นโดยไตร่ตรองไว้ก่อน และลอบฝัง ซ่อนเร้น ย้ายหรือทำลายศพ เพื่ออำพรางการตาย หรือเหตุแห่งการตาย ขณะเดียวกันจะได้ติดตามจับกุมผู้ต้องหาที่ยังหลบหนีอีก 2 คน ซึ่งศาลจังหวัดฉะเชิงเทราอนุมัติหมายจับแล้ว คือ <persName>นายอำพล โสนนอก</persName> อาย 32 ปี และ<persName>นายชำนาญ ลือดารา</persName> อายุ 23 ปี มาดำเนินคดีตามกฎหมายต่อไป</p></body>
</news>
