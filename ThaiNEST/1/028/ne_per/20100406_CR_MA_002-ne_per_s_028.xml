<teiHeader>
<fileDesc>
<titleStmt>
  <title>เอาอีกแล้ว ! คนร้ายลอบวางระเบิดแสวงเครื่องหน้า จุฬาฯ  </title>
  <author>13:43:19  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-06 13:43:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270536265&catid=17  </bibl>
</sourceDesc>
</fileDesc>
</teiHeader>
<news>
<headline>เอาอีกแล้ว ! คนร้ายลอบวางระเบิดแสวงเครื่องหน้า จุฬาฯ</headline>
<lead></lead>
<neck></neck>
<body><p>เมื่อเวลา 06.30  น. วันที่ 6 เมษายน  ที่ศูนย์ปฏิบัติการตำรวจนครบาล (ศกป.น.)  ได้รับแจ้งเหตุที่ต้องรายงานด่วนจาก  สน.ปทุมวัน โดยพนักงานสอบสวนได้รับแจ้งจากพนักงานวิทยุว่า มีเจ้าหน้าที่เก็บขยะของกรุงเทพมหานคร พบวัตถุต้องสงสัยคล้ายวัตถุระเบิด อยู่ในถุงพลาสติก วางไว้บริเวณใกล้เก้าอี้เหล็กห่างจากประตูทางเจ้าจุฬาลงกรณ์มหาวิทยาลัย ในระยะประมาณ 11 เมตร  พนักงานสอบสวนจึงรุดไปตรวจสอบที่เกิดเหตุ   พบเป็นระเบิดแสวงเครื่องเป็นขวดอลูมิเนียม ขนาดประมาณ 5 ลิตร  ภายในมีวัตถุเชื้อประทุไฟฟ้า จำนวน 1 ชุด ไฟแช็คจำนวน 5 อัน สายไฟจำนวน 1 ชุด ปุ๋ยยูเลีย น้ำมันโซล่า และดินระเบิด ลักษณะมีการจุดฉนวนและรอยไหม้ แต่ยังไม่ระเบิดเนื่องจากระเบิดแสวงเครื่องอยู่ในสภาพไม่สมบูรณ์ จึงยึดไว้เป็นของกลาง พร้อมส่งไปตรวจสอบและเก็บร่องรอบลายนิ้วมือแฝงที่วัตถุของกลางที่กองพิสูจน์หลักฐานต่อไป </p></body>
</news>
