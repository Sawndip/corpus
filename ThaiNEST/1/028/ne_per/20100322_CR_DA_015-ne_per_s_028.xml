<teiHeader>
<fileDesc>
<titleStmt>
  <title>ร้อง...ลูกถูกอริยิงดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 21:58:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55651  </bibl>
</sourceDesc>
</fileDesc>
</teiHeader>
<news>
<headline>ร้อง...ลูกถูกอริยิงดับ</headline>
<lead>ยกขบวนขอความเป็นธรรมลูกชายถูกอริยิงดับ</lead>
<neck></neck>
<body><p>วันนี้ (22 มี.ค.) ที่สำนักงานตำรวจภูธรภาค 7 จ.นครปฐม <persName>พล.ต.ท.พงษ์สันต์  เจียมอ่อน</persName> ผบช.ภ7  <persName>พล.ต.ต.วิรัช  วัชรขจร</persName> ผบก.ภ.จว.เพชรบุรี ได้รับหนังสือร้องเรียนขอความเป็นธรรมจาก <persName>นายทองหล่อ</persName>  <persName>นางเจื่อง  ครื้นจิตต์</persName> <persName>นายชื้น</persName> <persName>นางสมควร โสภณ</persName> พร้อมญาติพี่น้อง เพื่อเรียกร้องให้ตำรวจเร่งดำเนินคดีกับผู้ก่อเหตุยิง <persName>นายรังสรรค์ ครื้นจิตต์</persName> อายุ 21 ปี กับ<persName>นายสมชาย  โสภณ</persName> อายุ 23 ปี ซึ่งถูก <persName>นายอำพล เกตุสุริยงค์</persName> อายุ 46 ปี พนักงานขับรถเทศบาล ต.หัวสะพาน จ.เพชรบุรี พร้อมพวก รุมทำร้ายร่ายกายและใช้อาวุธปืนยิงเสียชีวิต เหตุเกิดเมื่อวันที่ 9 มี.ค.ที่ผ่านมา</p>
<p>เหตุเกิดในพื้นที่ สภ.เมืองเพชรบุรี ระหว่างที่ผู้ตายทั้ง 2 พร้อมเพื่อนกำลังนั่งดื่มฉลองวันเกิดของ<persName>นายรังสรรค์</persName> อยู่หน้าบ้าน <persName>นายอำพล</persName> ได้พาพรรคพวกเข้ามาทำร้าย โดยใช้ระเบิดมือปาเข้าใส่ก่อนแต่ระเบิดไม่ทำงาน หลังจากนั้นใช้ปืนยิงใส่จน <persName>นายรังสรรค์</persName> กับ<persName>นายสมชาย</persName> เสียชีวิต</p>
<p>ทั้งนี้ในหนังสือร้องขอความเป็นธรรม ได้มีการระบุถึงรายละเอียดของเหตุการณ์ที่เกิดขึ้นและที่มาของเหตุการณ์ยก พวกตะลุมบอน ทำร้ายร่างกายและใช้อาวุธปืนยิงจนมีผู้เสียชีวิตอย่างไม่เกรงกลัวกฎหมาย ด้าน <persName>พล.ต.ต.วิรัช</persName> กล่าวว่า จะสั่งให้พนักงานสอบสวนเข้าไปกำกับดูแลอีกครั้งหนึ่ง เบื้องต้นได้แจ้งข้อหากับผู้ต้องหาไปแล้ว 2 คน โดยทางญาติผู้เสียชีวิตก็ได้เข้ามาพบกับตนครั้งหนึ่งแล้วและเราก็ได้ดำเนิน การไปตามที่ทางญาติผู้เสียชีวิตร้องขอไปแล้ว</p>
<p>ด้าน <persName>พ.ต.ท.พิชัย ปกป้อง</persName> รอง ผกก.(สส.)สภ.เมืองเพชรบุรี เปิดเผยว่า ล่าสุดเจ้าหน้าที่ได้จับกุมผู้ที่ก่อเหตุแล้ว 2 คน คือ <persName>นายอำพล</persName> และ <persName>นายวิสา ทองเนื้อนุ่ม</persName> อายุ 26 ปี พร้อมแจ้งข้อหาฆ่าผู้อื่น โดยเจตนาและกำลังเร่งสืบสวนติดตามผู้ร่วมก่อเหตุมาดำเนินคดีต่อไป</p></body>
</news>
