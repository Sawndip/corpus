<teiHeader>
<fileDesc>
<titleStmt>
  <title>ปส.ยันGT200ใช้ได้แต่เชื่อฝีมือคนมากกว่า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-29 09:05:32  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208757  </bibl>
</sourceDesc>
</fileDesc>
</teiHeader>
<news>
<headline>ปส.ยันGT200ใช้ได้แต่เชื่อฝีมือคนมากกว่า</headline>
<lead>ผบช.ปส. ยัน ไม่มีเครื่อง จีที 200 ใช้ในหน่วย ชี้ ใช้งานดี แต่เชื่อมั่น ประสิทธิภาพคน มากกว่าอุปกรณ์</lead>
<neck></neck>
<body><p><persName>พล.ต.ท.อติเทพ ปัญจมานนท์</persName> ผู้บัญชาการกองบัญชาการตำรวจปราบปรามยาเสพติด หรือ ปส. เปิดเผย กรณี เครื่องตรวจวัตถุ จีที 200 ว่า ในส่วนของ ปส. นั้น ไม่ได้มีการใช้เครื่องดังกล่าว โดยส่วนใหญ่จะใช้ กำลังคนและสุนัข พิสูจน์มากกว่า และในหน่วยงานของ ปส. เอง ก็ไม่มีเครื่องดังกล่าวและไม่มีความจำเป็นต้องใช้ หากใช้งานก็จะทำเรื่องประสานให้ สำนักงานตำรวจแห่งชาติดำเนินการ แต่ขณะนี้ ปส. ไม่มีความจำเป็นต้องใช้ ส่วนประสิทธิภาพการใช้งานนั้น จากประสบการณ์ทำงานปราบปรามยาเสพติด เคยมีการใช้เครื่องดังกล่าว ตรวจหาสารเสพติดและการทำงานตรวจจับ เครื่องก็มีประสิทธิภาพดี ใช้งานได้ระดับหนึ่ง แต่การจับกุมยาเสพติดนั้น ต้องมีหลักฐาน และการทำงานต้องแม่นยำ เพราะหากมีจุดอ่อน เมื่อคดีถึงศาล อาจมีช่องโหว่ได้ แต่เครื่องดังกล่าว ก็มีประสิทธิภาพ แต่งานยาเสพติด จะใช้กำลังคนมากกว่าเครื่องมือ เพราะมีประสิทธิภาพมากกว่า </p>
<p> อย่างไรก็ตาม มีรายงานว่า เครื่องจีที 200 นั้น สำนักงานตำรวจแห่งชาติ (สตช.) ใช้พื้นที่ 3 จว.ชายแดนใต้ 20 เครื่อง ราคา 9 แสน ถึง 1.6 ล้านบาท กองบัญชาการปราบปรามยาเสพติด (ปส.) จำนวน 5 เครื่อง ราคาเครื่องละ 1.2 ล้านบาท สำนักงานคณะกรรมการป้องกันและปราบปรามยาเสพติด (ป.ป.ส.) จำนวน 10 เครื่อง ราคา 1.5 ล้านบาท สถาบันนิติวิทยาศาสตร์ จำนวน 6 เครื่อง ราคาเครื่องละ 1.1 ล้านบาท โดยเป็นการทยอยซื้อ ปีละ 1-2 เครื่อง ตั้งแต่ปี 2550 จนถึงปี 2552</p></body>
</news>
