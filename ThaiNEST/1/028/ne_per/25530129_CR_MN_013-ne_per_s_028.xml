<teiHeader>
<fileDesc>
<titleStmt>
  <title>รวบวายร้ายฝึกวิชาโจรจากซี้ในคุก ลัก จยย.ตาม รพ.ดัง  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013140  </bibl>
</sourceDesc>
</fileDesc>
</teiHeader>
<news>
<headline>รวบวายร้ายฝึกวิชาโจรจากซี้ในคุก ลัก จยย.ตาม รพ.ดัง</headline>
<lead>รวบสองผู้ต้องหาลัก จยย.และรับซื้อของโจร สารภาพเพิ่งพ้นโทษ ใช้วิชาที่เรียนจากเพื่อนในคุกออกตระเวนลักตามโรงพยาบาลดัง เพราะทำได้ง่ายคนมักรีบร้อนเสียบกุญแจคา บางครั้งใช้เท้าถีบตัวล็อกคอหลุด ทำมาแล้ว 11 ครั้ง ส่งขายคันละ 1,500 บาท ขณะที่ผู้ต้องหารับของโจรอ้างไม่รู้เป็นรถขโมยมา</lead>
<neck></neck>
<body><p>วันนี้ (29 ม.ค.) เมื่อเวลา 13.00 น. ที่กองบัญชาการตำรวจนครบาล (บช.น.) <persName>พล.ต.ต.สุเมธ เรืองสวัสดิ์</persName> รองผบช.น. <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.สรเจริญ ใช้สถิตย์</persName> ผกก.สน.สามเสน ร่วมกับเจ้าหน้าที่ตำรวจ สน.สามเสน แถลงข่าวการจับกุม <persName>นายยุทธนา</persName> หรือ<persName>บ๊วย อ่อนสุวรรณ</persName> อายุ 21 ปี และ<persName>นายสุริยัณห์</persName> หรือ<persName>เจี๊ยบ เพชรแดง</persName> ซึ่งเป็นลูกจ้างชั่วคราว ประจำศูนย์โรคหัวใจ ตึกเพชรรัตน์ เจ้าหน้าที่ของ รพ.วชิรพยาบาล ผู้ต้องหาลักทรัพย์ และรับซื้อของโจร พร้อมของกลางรถจักรยานยนต์ยี่ห้อต่างๆ สวมทะเบียนปลอม จำนวน 5 คัน                <persName>พล.ต.ต.สุเมธ</persName> กล่าวว่า การจับกุมดังกล่าวสืบเนื่องจากมีประชาชนเข้าแจ้งความว่ารถจักรยานยนต์ได้หายไปขณะจอดอยู่ที่โรงพยาบาลต่างๆ ต่อมาเจ้าหน้าที่ทำการสืบสวน จนทราบว่าผู้ก่อเหตุคือ<persName>นายยุทธนา</persName> จึงติดตามจับกุมได้ที่บริเวณที่จอดรถหลังตึกเพชรรัตน์ ร.พ.วชิรพยาบาล พร้อมของกลางรถจักรยานยนต์ ทะเบียน ษทฉ-466 กทม. ซึ่งเป็นการสวมป้ายทะเบียนของรถคันอื่น ต่อมาเจ้าหน้าที่ขยายผลจับกุม<persName>นายสุริยัณห์</persName> ซึ่งเป็นลูกจ้างชั่วคราว ประจำศูนย์โรคหัวใจ ตึกเพชรรัตน์ เจ้าหน้าที่ของ รพ.วชิรพยาบาล พร้อมของกลางรถจักรยานยนต์ จำนวน 4 คัน</p>
<p>สอบสวน<persName>นายยุทธนา</persName>รับสารภาพว่า เพิ่งพ้นโทษออกมาจากคุกในข้อหาขโมยโทรศัพท์มือถือ และได้เรียนวิธีการขโมยรถจักรยานยนต์มาจากเพื่อนในคุก เมื่อพ้นโทษมาจึงได้ออกตระเวนขโมยรถจักรยานยนต์ตามโรงพยาบาลเนื่องจากผู้เสียหายจะรีบร้อนขึ้นไปบนโรงพยาบาลและบางรายลืมกุญแจเสียบไว้ที่รถ ทำให้ขโมยรถได้ง่าย ส่วนรถบางคันที่เป็นรถใหม่ตนจะใช้เท้าถีบให้ตัวล็อคคอหลุดจากนั้นต่อสายตรงขับหลบหนีออกมา โดยตนได้ก่อเหตุมาแล้วประมาณ 11 ครั้ง ที่ รพ.พระมงกุฎเกล้า, รพ.วชิรพยาบาล, รพ.รามาธิบดี และที่อื่นๆ สำหรับรถที่ขโมยมาจะนำไปขายต่อให้กับ<persName>นายสุริยัณห์</persName> ในราคาคันละ 1,500 -2,500 บาท มาโดยตลอด บางคันจะขายให้กับพ่อค้าตามตลาดนัดสถานที่ต่างๆ จนกระทั่งถูกจับกุมดังกล่าว                ด้าน <persName>นายสุริยัณห์</persName>รับสารภาพว่า <persName>นายยุทธนา</persName>ได้มาเสนอขายรถให้ตนในราคาถูกโดยอ้างว่าไม่มีเงินกินข้าว ส่วนรถที่นำมาขายเป็นรถของตนเอง และของเพื่อนที่กำลังเดือดร้อนเรื่องเงิน ตนจึงรับซื้อไว้โดยที่ไม่ทราบว่าเป็นรถที่ถูกขโมยมา                เบื้องต้นเจ้าหน้าที่แจ้งข้อหาลักทรัพย์ในเวลากลางคืน หรือรับของโจร จากนั้นจะทำการขยายผลติดตามรถที่ยังหลงเหลืออยู่ พร้อมนำตัวผู้ต้องหาไปดำเนินคดีทางกฎหมายต่อไป</p></body>
</news>
