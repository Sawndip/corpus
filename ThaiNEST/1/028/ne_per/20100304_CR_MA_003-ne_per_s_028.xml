<teiHeader>
<fileDesc>
<titleStmt>
  <title>ปปง.เผยพบนำเข้าประเทศ 3 พันล้าน ยึดได้แค่ 99 ล้าน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-04 22:21:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267712585&catid=17  </bibl>
</sourceDesc>
</fileDesc>
</teiHeader>
<news>
<headline>ปปง.เผยพบนำเข้าประเทศ 3 พันล้าน ยึดได้แค่ 99 ล้าน</headline>
<lead></lead>
<neck></neck>
<body><p>กรณีกรมสอบสวนคดีพิเศษ (ดีเอสไอ) พบความผิดปกติของเส้นทางการเงินของ 16 คนไทย และ 10 ชาวต่างประเทศ ที่เข้ามาทำธุรกิจผิดกฎหมายและบางส่วนเชื่อมโยงกับสถานการณ์การเมืองนั้น <persName>นายอภิสิทธิ์</persName>กล่าวว่า ขณะนี้ก็กำลังตามอยู่ โดยทุกหน่วยงานก็ได้ทำงานประสานกัน แต่ไม่ขอพูดอะไรเพิ่มเติมว่าเกี่ยวกับการเมืองหรือไม่</p>
<p>ขณะที่<persName>นายสุเทพ</persName>กล่าวว่า ไม่เห็นข้อมูลดังกล่าว และในฐานะประธานคณะกรรมการคดีพิเศษของดีเอสไอ ก็ยังไม่เคยปรากฏในที่ประชุม จึงตอบไม่ได้ว่าเงินดังกล่าวมาจากไหน</p>
<p><persName>พ.ต.อ.สีหนาท ประยูรรัตน์</persName> รักษาการเลขาธิการสำนักงานป้องกันและปราบปรามการฟอกเงิน (ปปง.) กล่าวถึงการตรวจสอบธุรกรรมการเงินจากต่างประเทศเข้ามาดำเนินกิจการผิดกฎหมายในประเทศไทย ว่าเนื่องจากพบบุคคลบางรายนำเงินเข้ามาในประเทศจำนวนมากผิดปกติ จึงต้องเร่งตรวจสอบ โดยข้อมูลทั้งหมดจะส่งให้ดีเอสไอดำเนินการทางกฎหมาย เนื่องจาก ปปง.ไม่มีมีอำนาจยึดอายัด</p>
<p>"ปกติจะเน้นให้ตรวจสอบนักการเมืองและกลุ่มบุคคลที่เดินทางมาจากประเทศที่มีการทุจริตสูง ประเทศที่เสี่ยงต่อการฟอกเงิน ส่วนนักการเมืองในประเทศไทยนั้น หากจะตรวจสอบก็ต้องขอมติจากคณะกรรมการ ปปง. และยอมรับว่านักการเมืองไทยมักจะมีเงินฝากในธนาคารต่างประเทศ ซึ่งจะถูก ปปง.ของประเทศนั้นๆ จับตาเป็นพิเศษเช่นกัน เพราะประเทศไทยติดอันดับประเทศที่มีการทุจริต" <persName>พ.ต.อ.สีหนาท</persName>กล่าว</p>
<p><persName>พ.ต.อ.สีหนาท</persName>กล่าวอีกว่า จากการตรวจสอบเอกสารการสำแดงเงินตราของกรมศุลกากร ในช่วงเดือนตุลาคมปี 2551-กุมภาพันธ์ ปี 2552 พบว่ามีการสำแดงเงินนำเข้าประเทศ ประมาณ 3,000 ล้านบาท ส่วนการนำเงินออกจากประเทศมีมูลค่าประมาณ 30,000 ล้านบาท และสามารถยึดเงินที่ไม่ยื่นแบบสำแดงไว้ 10 ราย จำนวน 99 ล้านบาท  </p></body>
</news>
