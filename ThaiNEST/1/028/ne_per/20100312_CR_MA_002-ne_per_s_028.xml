<teiHeader>
<fileDesc>
<titleStmt>
  <title>ผบช.ภาค8ชี้มือวางระเบิดสุราษฎร์ชั้นเซียน ตั้งค่าหัว2แสน ตำตรวจขุมเข้มบ้าน"เทพเทือก"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-12 09:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268359831&catid=17  </bibl>
</sourceDesc>
</fileDesc>
</teiHeader>
<news>
<headline>ผบช.ภาค8ชี้มือวางระเบิดสุราษฎร์ชั้นเซียน ตั้งค่าหัว2แสน ตำตรวจขุมเข้มบ้าน"<persName>เทพเทือก"</persName></headline>
<lead></lead>
<neck></neck>
<body><p>ผบช.ภาค 8 เผยมือวางระเบิดสุราษฎร์ฯ ระดับเซียน ตั้งค่าหัว2แสน</p>
<p><persName>พล.ต.ท.พิทักษ์ จารุสมบัติ</persName> ผบช.ภาค 8 กล่าวภายหลังเรียกประชุมนายตำรวจ เพื่อติดตามคดีวางระเบิด 4 จุด ที่จังหวัดสุราษฎร์ธานี ว่า ทั้ง 4 จุดที่ระเบิดเกิดจากฝีมือคนกลุ่มเดียวกัน มีความประสงค์ต้องการป่วนเมือง ซึ่งคนร้ายมีความชำนาญด้านระเบิด เพราะนำวงจรระบบโฟโต้เซ็นเซอร์ ( LDR) หรือตัวจับวัดแสงมาประกอบรับแสงจากระบบนาฬิกาปลุกเครื่องโทรศัพท์มือถือในการจุดระเบิด ทั้งนี้ ส่วนประกอบระเบิดแต่ละจุดมีน้ำหนัก 10 ปอนด์ และมีรัศมีการทำลายประมาณ 20 เมตร ขณะนี้ได้ตั้งรางวัลให้ประชาชนที่สามารถแจ้งเบาะแสคนร้ายจุดละ 50,000 บาท รวม 2 แสนบาท </p>
<p>ระเบิดป่วนเมืองสุราษฎร์ฯแต่เช้ามืด วางบึ้ม4ลูกใกล้กันโชคดีไร้คนเจ็บคนตาย</p>
<p>เมื่อเวลาประมาณ 05.00 น.วันที่ 12 มีนาคม ได้เกิดเหตุระเบิดไล่เลี่ยกัน 3 จุดบริเวณริม ถ.เลี่ยงเมือง ฝั่งขาเข้าตัวเมืองสุราษฎร์ธานี ต.มะขามเตี้ย อ.เมือง จ.สุราษฎร์ธานี ภายหลังได้รับรายงาน <persName>พล.ต.ต.เทศา ศิริวาโท</persName> ผบกงภ.จว.สุราษฎร์ธานี พร้อม <persName>พ.ต.อ.อภิชาติ บุญศรีโรจน์</persName> ผกก.สภ.เมืองสุราษฎร์ธานี <persName>พ.ต.ต.จาริพัฒน์ ทองแดง</persName> ผบ.กองร้อย ตชด.417 สุราษฎร์ธานี พร้อมกำลังตำรวจสืบสวน ตำรวจวิทยาการประมาณ 20 นาย , ชุดเก็บกู้วัตถุระเบิด และสุนัขตำรวจ 2 ตัวเข้าตรวจสอบที่เกิดเหตุ</p>
<p>จุดที่ 1. ที่พงหญ้าใกล้โค่นเสาไฟฟ้าแรงสูง หน้าร้านขายหญ้า"แปลงหญ้าบายพาส" หมู่ 3 ต.มะขามเตี้ย พบพงหญ้าอยู่ในสภาพถูกเพลิงไหม้เป็นวงกว้างประมาณ 1.5 เมตร ในที่เกิดเหตุพบเศษท่อ พีวีซีสีฟ้า , เศษผ้าชุบนำมันโซลาร์และถังบรรจุผงซักฟอก ขนาด 20 ก.ก.</p>
<p>จุดที่ 2. ห่างจากจุดแรก 2 กิโลเมตร ที่โค่นเสาไฟฟ้าแรงสูง ริมรั้วคลังสินค้าเครื่องดื่มเอ็ม 150 ห่างจากหน่วยบริการประชาชนบ้านบางใหญ่ ประมาณ 200 เมตร พบเศษท่อ พีวีซีสีฟ้า , เศษผ้าชุบนำมันโซลาร์และถังบรรจุผงซักฟอก ขนาด 20 ก.ก.เช่นเดียวกันมีรอยควันสีดำจากเพลิงไหม้ที่โค่นเสาไฟฟ้า</p>
<p>จุดที่ 3. ห่างจากจุดที่ 2 ระยะทาง 3 กิโลเมตร ที่โคนเสาไฟฟ้าแรงสูง ใกล้ทางเข้าหมู่บ้านบ้านสวยบายพาส 2 หมู่ 6 ต.มะขามเตี้ย มีรอยควันสีดำจากเพลิงไหม้ที่โค่นเสาและพบเศษท่อ พีวีซี.สีฟ้า และเศษผ้าชุบนำมันโซลาร์กระจัดกระจาย ในที่เกิดเหตุยังพบฝาเครื่องโทรศัพท์มือถือ 1 ชิ้น สายไฟขั้วถ่ายไฟฉาย 9 โวลท์ 1 ชิ้น นอกจากนี้พบระเบิดแบบปิงปอง 1 ลูกกระเด็นประมาณ 20 เมตรไปตกที่พงหญ้าริมเกาะกลางถนนฝั่งตรงข้ามเสาไฟฟ้าที่เกิดเหตุ</p>
<p><persName>พล.ต.ต.เทศา</persName> กล่าวว่า เบื้องต้นพบว่าระเบิดดังกล่าวเป็นมีลักษณะคล้ายกัน เชื่อว่าคนร้ายน่าจะเป็นกลุ่มเดียวกันเป็นการก่อเหตุป่วนเมืองสร้างความวุ่นวายให้เป็นข่าว เพราะไม่ได้มุ่งประสงค์ต่อชีวิต</p>
<p>"การสืบสวนกำลังดูอยู่ว่ามีความเชื่อมโยงกับกลุ่มเดิมที่มีการวางระเบิด 5 จุด(ไม่ระเบิด) เมื่อคืนวันที่ 17 มี.ค.52 ริม ถ.สุราษฎร์- นาสาร อ.เมืองสุราษฎร์ธานี หรือไม่ เพราะยังมีข้อมูลกลุ่มเดิมอยู่ โดยมองว่าน่าจะเป็นการดิสเครดิตทางการเมืองมากกว่า" <persName>พล.ต.ต.เทศา</persName> กล่าว</p>
<p><persName>พล.ต.ต.เทศา</persName> กล่าวและว่า ได้สั่งกำชับให้เพิ่มกำลังตำรวจดูพื้นที่อย่างเข้มงวดในช่วง 1-2 วันนี้ โดยเฉพาะสถานที่ราชการและบ้านพักบุคคลสำคัญ เช่น บ้าน<persName>นายสุเทพ เทือกสุบรรณ</persName> รองนายกรัฐมนตรี ในจังหวัดสุราษฎร์ธานี</p>
<p>ต่อมาเวลาประมาณ 10.00 น.ได้พบระเบิดเพิ่มอีก 1 จุด บริเวณพงหญ้า ห้าแยกท่ากูบ ริม ถ.เลี่ยงเมือง ฝั่งขาเข้าตัวเมืองสุราษฎร์ธานี ต.มะขามเตี้ย โดยพบพงหญ้าสภาพถูกเพลิงไหม้เป็นวงกว้างประมาณ 1 เมตร ในที่เกิดเหตุพบเศษท่อ พีวีซีสีฟ้า , เศษผ้าชุบนำมันโซลาร์และเศษถังบรรจุผงซักฟอก ขนาด 20 ก.ก.กระจัดกระจาย นอกจากนี้พบโทรศัพท์มือถือ ยี่ห้อโนเกีย รุ่น 1110 จำนวน 2 เครื่อง และสายไฟขั้วถ่ายไฟฉาย 9 โวลท์ จำนวน 1 ชิ้น นอกจากนี้พบซิมการ์ดโทรศัพท์มือถือ 1 ชิ้นกระเด็นไปตกริมเกาะกลางถนนห่างจุดเกิดเหตุประมาณ 20 เมตร</p></body>
</news>
