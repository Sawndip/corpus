<teiHeader>
<fileDesc>
<titleStmt>
  <title>ตั้งค่าหัว"แอน สามโก้"3หมื่น ฆ่าอดีตอจ.ใหญ่เซียนพระกรุงเก่า  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-11 16:54:55  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263203709&catid=17  </bibl>
</sourceDesc>
</fileDesc>
</teiHeader>
<news>
<headline>ตั้งค่าหัว"<persName>แอน สามโก้</persName>"3หมื่น ฆ่าอดีตอจ.ใหญ่เซียนพระกรุงเก่า</headline>
<lead></lead>
<neck></neck>
<body><p>ที่ ภ.จว.พระนครศรีอยุธยา  เมื่อเวลา  15.00 น. วันที่ 11 มกราคม    <persName>พล.ต.ท.กฤษฎา  พันธ์คงชื่น</persName>   ผู้บัญชาการตำรวจภูธรภาค  1  แถลงผลการจับกุม นาย<persName>แก้วกฤษณ    เนตรอินทร์</persName>  หรือ<persName>แก้ว</persName>   อายุ  37  ปี   ,  <persName>นางวาสนา  แจ่มศรี</persName>  อายุ  34  ปี  ที่ถูกจับได้แล้ว  ในข้อหาร่วมกันชิงทรัพย์โดยมีอาวุธปืนเป็นเหตุให้ถึงแก่ความตาย และร่วมกันฆ่าผู้อื่นเพื่อจะเอาหรือเอาไว้เพื่อผลประโยชน์อันเกิดแต่การที่ ตนได้กระทำความผิดฐานชิงทรัพย์โดยไตร่ตรองไว้ก่อน  ซึ่งทั้ง 2 คน  ถูกส่งตัวเข้าเรือนจำเพื่อรอดำเนินคดีแล้ว   ขณะนี้ยังมีคนร้ายหัวหน้าแก๊งที่หลบหนีและถูกออกหมายจับแล้ว 2 คน คือ <persName>น.ส.วรรณภา    หมื่นแก้ว</persName>   หรือ<persName>แอน   สามโก้</persName>   อายุ  23  ปี  อยู่บ้านเลขที่  197  ม.4  ต.อบทม  อ.สามโก้  จ.อ่างทอง   ซึ่งตำรวจตั้งรางวัลนำจับ เป็นเงินจำนวน  30,000  บาท  และ <persName>นางอารี พลเสน</persName> อายุ 36 ปี บ้านเลขที่ 303 ม.5 ต.สามโก้ อ.สามโก้ จ.อ่างทอง</p>
<p>ทั้งนี้เหตุดังกล่าวเกิดขึ้นเมื่อวันที่  7 และ 8  มกราคม  เวลา 16.00 น.  คนร้ายทั้ง 4 คน ได้ร่วมกันใช้ก่อเหตุฆ่า<persName>นายชอบ ผลกมล</persName> อายุ 78 ปี อดีตอาจารย์ใหญ่โรงเรียนวัดน้ำเต้า อ.มหาราช และเป็นเซียนพระชื่อดังคนหนึ่งของ อ.มหาราช   ภายในบ้านพักของผู้ตาย เลขที่ 40/4 ม.1 ต.บ้านใหม่ อ.มหาราช  จังหวัดพระนครศรีอยุธยา   ซึ่งเป็นบ้านหลังใหญ่บนเนื้อที่ 1 ไร่ มีรั้วมิดชิด ติดถนนสายเอเชีย ขณะผู้เสียชีวิตอยู่เพียงลำพัง โดยยิงด้วยปืนขนาด .38 ของผู้ตายเอง ยิงเข้าจำนวน 5 นัด  จนเสียชีวิต</p>
<p>สำหรับสาเหตุของการสังหารเริ่มจาก <persName>นางอารี</persName> ผู้ต้องหาที่หลบหนี มีความสัมพันธ์กับผู้ตายนานกว่า 3 เดือนก่อนหน้านี้ โดยล่าสุดวันที่ 7 มกราคม 53 ผู้ตายขอหลับนอนกับ<persName>นางอารี</persName>แบบวิตถาร แต่<persName>นางอารีย์</persName>ไม่ยินยอม และโทรศัพท์ไปหา<persName>นายกฤษณะ</persName>และ<persName>นางวาสนา</persName> สองสามีภรรยาที่เป็นเพื่อน<persName>นางอารีย์</persName> ให้มารับกลับ จ.อ่างทอง  จากนั้นเมื่อกลับไปทั้งหมดไปวางแผนเพื่อจะเข้ามาชิงทรัพย์ผู้ตาย  โดยได้ไปติดต่อ<persName>นางวรรณภา</persName> ที่ยังหลบหนี ซึ่งมีอาชีพเสริมสวย มาร่วมแผนการโดยเข้ามามาขายบริการถึงบ้าน โดยให้<persName>นายกฤษณะ</persName>นำพาเข้าบ้านผู้ตาย  จนกระทั่งวันที่ 8 ม.ค.  <persName>นางวรรณภา</persName> ได้เข้าไปบ้านผู้ตายและเริ่มวางยาตามแผน  แต่ผู้ตายยังไม่สลบ เพราะรู้ตัวว่าถูกวางยาและเริ่มจะต่อสู้  <persName>นางวรรณภา</persName> ได้ใช้ปืนของผู้ตายยิงผู้ตายจนเสียชีวิตพร้อมทรัพย์สินสร้อยคอทำคำหนัก 10 บาทพร้อมพระเลี่ยมทองและเงินสดจำนวนหนึ่งพร้อมปืนพกของผู้ตายอีก 2 กระบอก  ไปพาเพื่อร่วมแก๊งจากนั้นแยกย้ายกับหลบหนี</p>
<p>ผู้บัญชาการตำรวจภูธรภาค  1  กล่าวอีกว่า ตั้งเงินสินบนนำจับ          <persName>น.ส.วรรณภา</persName>  เป็นเงินจำนวน  30,000  บาท  เนื่องจาก <persName>น.ส.วรรณภา</persName>    เป็นผู้ลงมือยิงเจ้าทุกข์ด้วยปืนประจำกายจนเสียชีวิต   และยังต้องเร่งติดตามผู้ต้องหาที่หลบหนีอีก 2 คนให้ได้โดยเร็ว    อย่างไรก็ตาม  <persName>พล.ต.ท.กฤษฎาฯ</persName>  ได้ประกาศไปถึง  <persName>น.ส.วรรณภา</persName>  ให้มอบตัวสู้คดี  เพราะหากตำรวจไล่ล่าแล้วเกิดการต่อสู้  ตำรวจก็จำเป็นต้องใช้มาตรการขั้นเด็ดขาด  เพื่อป้องกันตัวไว้ก่อน</p></body>
</news>
