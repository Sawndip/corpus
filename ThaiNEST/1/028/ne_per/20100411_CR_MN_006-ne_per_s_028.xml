<teiHeader>
<fileDesc>
<titleStmt>
  <title>“ปทีป” ตั้งทีมสอบหาคนเถื่อนใช้กระสุนจริง! ยิงทหาร-ประชาชน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-11 13:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050580  </bibl>
</sourceDesc>
</fileDesc>
</teiHeader>
<news>
<headline>“<persName>ปทีป</persName>” ตั้งทีมสอบหาคนเถื่อนใช้กระสุนจริง! ยิงทหาร-ประชาชน</headline>
<lead>“<persName>ปทีป</persName>” เรียกประชุมประเมินสถานการณ์หลังเหตุปะทะเมื่อคืน ตั้งทีมตรวจสอบเหตุใช้กระสุนจริง ตรวจภาพหาสาเหตุปะทะรุนแรง ยัน ตำรวจ-ทหาร ยังทำงานร่วมกันได้</lead>
<neck></neck>
<body><p>วันนี้ (11 เม.ย.) เมื่อเวลา 10.00 น.ที่กองบัญชาการตำรวจนครบาล(บช.น.) <persName>พล.ต.อ.ปทีป ตันประเสริฐ</persName> รรท.ผบ.ตร.พร้อมด้วย <persName>พล.ต.ท.วรพงษ์ ชิวปรีชา</persName> ผู้ช่วย ผบ.ตร. <persName>พล.ต.ท.ไถง ปราศจากศัตรู</persName> ผบช.ก. <persName>พล.ต.ท.สัณฐาน ชยนนท์</persName> ผบช.น.นายตำรวจระดับ รอง ผบช.น.และ ผบก.น.1-9 ร่วมประชุมประเมินสถานการณ์ หลังเหตุการณ์ทหารเข้าทวงคืนพื้นที่ชุมนุมกลุ่มแนวร่วมประชาธิปไตยต่อต้าน เผด็จการแห่งชาติ (นปช.) คนเสื้อแดง เมื่อคืนที่ผ่านมา และเกิดเหตุปะทะจนเป็นเหตุให้มีผู้บาดเจ็บและเสียชีวิตจำนวนมาก โดยใช้เวลาในการประชุมประมาณ 2 ชั่วโมง</p>
<p>ทั้งนี้ ภายหลังการประชุม <persName>พล.ต.อ.ปทีป</persName> กล่าวถึงการตรวจสอบเหตุการณ์เมื่อคืนที่ผ่านมาว่า ต้องแยกทีมกันไปตรวจสอบรายละเอียด เพราะเมื่อคืนเหตุการณ์วุ่นวาย และมีคนจำนวนมาก ลำพังพนักงานสอบสวนคงไม่เพียงพอ จึงได้สั่งการให้ บช.น.ตั้งทีมขึ้นมาตรวจสอบช่วยตรวจสอบเรื่องนี้ ส่วนการตรวจสอบกล้องวงจรปิดในที่เกิดเหตุไม่สามารถตรวจสอบได้ เนื่องจากกลุ่มผู้ชุมนุมได้นำถุงดำไปคลุมและทุบทำลายไปนั้น เรื่องนี้ไม่เป็นปัญหา เพราะได้สั่งการให้ตำรวจนอกเครื่องแบบที่อยู่ในบริเวณนั้นบันทึกภาพไว้หมด แล้ว</p>
<p>ผู้สื่อข่าวถามว่า ทางตำรวจได้รับการประสานจากศูนย์อำนวยการแก้ไขสถานการณ์ฉุกเฉิน(ศอฉ.) ร่วมกับทหารในการตรวจสอบกรณีพบกระสุนจริงในที่เกิดเหตุหรือไม่ <persName>พล.ต.อ.ปทีป</persName> กล่าวว่า เรื่องนี้มีการดำเนินการอยู่แล้ว ส่วนรายละเอียดยังไม่สามารถตอบอะไรได้ จนกว่าทีมสอบสวนจะดำเนินการตรวจสอบทั้งหมด เนื่องจากเหตุการณ์เมื่อคืนที่ผ่านมาค่อนข้างชุลมุนส่วนหลักฐานกำลังดำเนิน การเก็บรวบรวมอยู่</p>
<p>ส่วนกรณีที่ <persName>นายฮิโร มูราโมโต</persName> ช่างภาพของสำนักข่าวรอยเตอร์ประจำกรุงโตเกียวของญี่ปุ่น เสียชีวิต <persName>พล.ต.อ.ปทีป</persName> กล่าวว่า คงต้องมีการตรวจพิสูจน์ทางนิติเวชก่อนผลออกมาอย่างไร จึงสามารถบอกได้ว่าเกิดจากอะไรกันแน่ ส่วนกรณีมือที่ 3 ที่เข้ามาก่อความวุ่นวายนั้น ขอให้ดำเนินการตรวจสอบก่อนว่าสาเหตุเกิดจากอะไรยังไม่สามารถตอบได้ ต้องให้เวลาแต่ทางการสืบสวนก็เริ่มดำเนินการแล้วและเร่งรัดให้ตรวจสอบโดย เร็วที่สุด</p>
<p>ผู้สื่อข่าวถามว่า จะมีการปรับท่าทีในการทำงานร่วมกันระหว่างทหารกับตำรวจหรือไม่ หลังเหตุเมื่อคืนที่ผ่านมา <persName>พล.ต.อ.ปทีป</persName> กล่าวว่า ยืนยันว่า ตำรวจกับทหารยังทำงานร่วมกันเหมือนเดิม บางจุดก็ต้องใช้กำลังตำรวจดูแลเท่านั้น บางจุด ที่ยังปฏิบัติงานร่วมกันได้ก็ยังร่วมกันอยู่ เพราะกำลังตำรวจอย่างเดียวคงไม่เพียงพอ และยังกำชับไม่ให้ใช้ความรุนแรง และห้ามพกอาวุธในการดูแลผู้ชุมนุม</p></body>
</news>
