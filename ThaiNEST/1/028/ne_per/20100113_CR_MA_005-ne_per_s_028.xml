<teiHeader>
<fileDesc>
<titleStmt>
  <title>แม่"ซี-ศิวัฒน์"ปรี๊ดแตกฉะอดีตผจก.กสิกร ถามเงินหายไปไหน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-13 12:28:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263360533&catid=17  </bibl>
</sourceDesc>
</fileDesc>
</teiHeader>
<news>
<headline>แม่"<persName>ซี</persName>-<persName>ศิวัฒน์</persName>"ปรี๊ดแตกฉะอดีตผจก.กสิกร ถามเงินหายไปไหน</headline>
<lead></lead>
<neck></neck>
<body><p>ผู้สื่อข่าวรายงานความคืบหน้าคดีการจับกุม <persName>นางอัมพวัน</persName>  หรือ<persName>ตุ๊ก พานิชย์</persName> อดีตผู้จัดการธนาคารกสิกรไทย ที่ก่อเหตุฉ้อโกงเงินกลุ่มนักธุรกิจใน จ.สงขลา ไปกว่า 200 ล้านบาท ซึ่งถูกตำรวจกองปราบฯรวบตัวได้ขณะกบดานอยู่ที่บ้านเลขที่123/795 หมู่บ้านชัยพฤกษ์ ซอยชนะสิทธิ์ ต.เทพารักษ์ อ.บางพลี จ.สมุทรปราการ เมื่อวันที่ 11 ม.ค.และถูกส่งตัวมาดำเนินคดีที่  สภ.หาดใหญ่ ซึ่งเป็นพื้นที่เกิดเหตุ</p>
<p>โดยเมื่อเวลา 10.00 น.วันที่ 13 ม.ค.<persName>นางสุวรรณี โชติชัยชรินทร์</persName> มารดาของ "<persName>ซี</persName>-<persName>ศิวัฒน์  โชติชัยชรินทร์</persName>"  พระเอกชื่อดัง ที่ถูกฉ้อโกงเงินไปกว่า 8 ล้านบาท ได้นำหลักฐานซึ่งเป็นเช็คเด้งวงเงิน 5 ล้านบาทที่<persName>นางอัมพวัน</persName> เป็นผู้ทรงเช็คหรือผู้สั่งจ่าย มามอบให้กับพนักงานสอบสวนเพื่อใช้เป็นหลักฐานในการดำเนินคดีเพิ่มเติม</p>
<p>รายงานข่าวระบุว่า <persName>นางสุวรรณี</persName> ได้พบหน้าและพูดคุยกับ <persName>นางอัมพวัน</persName> เป็นครั้งแรกและได้มีการสอบถาม <persName>นางอัมพวันฯ</persName> ถึงเงินทั้งหมดว่านำไปไหน ซึ่งได้รับคำตอบแต่เพียงว่านำไปทำธุรกิจและปล่อยกู้แต่ประสบภาวะขาดทุนจึง ไม่สามารถนำเงินมาคืนได้ และทั้ง 2 ฝ่ายได้โต้เถียงกันเล็กน้อย<persName>นางสุวรรณี</persName> ไม่พอใจในคำตอบที่ได้รับ เพราะเชื่อว่าน่าจะมีเบื้องหน้าเบื้องหลังและมีผู้เกี่ยวข้องหลายคน</p>
<p>จากนั้นตำรวจได้ควบคุมตัว <persName>นางอัมพวัน</persName> ขึ้นรถควบคุมผู้ต้องหานำไปส่งให้พนักงานอัยการนำตัวไปฝากขังที่ศาล จ.สงขลา เนื่องจากในวันนี้เป็นวันสุดท้ายที่อยู่ในอำนาจการควบคุมตัวของพนักงานสอบ สวน  และหลังจากนี้ทางพนักงานสอบสวนจะเร่งสอบสวนผู้เสียหายและรวบรวมพยานหลักฐาน เพื่อสรุปสำนวนให้อัยการส่งฟ้องต่อไป</p></body>
</news>
