<teiHeader>
<fileDesc>
<titleStmt>
  <title>ล่าตัว"พี่เลี้ยงพม่า"ฆ่าโหดเด็ก 4 เดือน คาดฉุนร้องไห้งอแง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-16 13:03:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263621800&catid=17  </bibl>
</sourceDesc>
</fileDesc>
</teiHeader>
<news>
<headline>ล่าตัว"พี่เลี้ยงพม่า"ฆ่าโหดเด็ก 4 เดือน คาดฉุนร้องไห้งอแง</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 08.30 น.<persName>ร.ต.ท.เชียรชัย ดวงสุวรรณ</persName> ร้อยเวร สภ.ฉลอง อ.เมือง จ.ภูเก็ต ได้รับแจ้งเหตุเด็กถูกพี่เลี้ยงฆาตกรรม ที่บ้านเช่าเลขที่ 47/17 ซอยบ้านกลาง ม.7 ต.ฉลอง อ.เมือง จ.ภูเก็ต จึงรุดไปตรวจสอบ พบที่เกิดเหตุอยู่ห่างจากถนนเจ้าฟ้าตะวันออก ประมาณ 500 เมตร หตุเป็นบ้านเช่าชั้นเดียว 2 ห้องนอน 1 ห้องน้ำ ภายในห้องนอนห้องที่ 2 พบ<persName>นางปาลิดา พรหมรักษา</persName> อายุ 32 ปี อยู่บ้านเลขที่ 101 ม.6 ต.อ่าวลึกเหนือ อ.อ่าวลึก จ.กระบี่ นั่งร้องไห้แทบใจจะขาด ภายในห้องมีศพ <persName>ด.ช.พรประเสริฐ พรหมรักษา</persName> อายุ 4 เดือน นอนเสียชีวิตอยู่บนเตียงนอน สภาพศพบริเวณเหนือศีรษะมีขวดนมเปล่าวางอยู่ 1 ขวด ไม่สวมเสื้อผ้า สวมผ้าอ้อมสีขาว มีอุจจาระเต็มทวาร บริเวณแก้มด้านซ้ายมีรอยถูกเล็บขีดข่วน ลําคอมีรอยช้ำเล็บเขียว บริเวณแก้มมีลักษณะคล้ายเลือดเกรอะ คาดว่าเสียชีวิตมาแล้วประมาณ 1 วัน</p>
<p>เจ้าหน้าที่จึงนำศพส่งไปชันสูตรที่โรงพยาบาลวชิระภูเก็ต จากนั้น เจ้าหน้าที่วิทยาการเขต 44 ภูเก็ต ได้เก็บลายนิ้วมือของคนร้ายที่บริเวณพื้นห้องและที่แก้วน้ำ รวมทั้งนำเสื้อผ้าของ <persName>น.ส.เปิ้ล</persName> อายุ 32 ปี สัญชาติพม่า ไปตรวจสอบ ซึ่งคาดว่าน่าจะเป็นฆาตกร</p>
<p>จากการสอบสวน<persName>นางปาลิดา</persName> แม่ของเด็กทราบว่า ก่อนเกิดเหตุได้จ้าง<persName>นางเปิ้ล</persName> ชาวพม่า มาเลี้ยงบุตรชาย เดือนละ 7,000 บาทและให้พักอยู่ในบ้านที่เกิดเหตุ พร้อมทั้งซื้อรถจักรยานยนต์ ยี่ห้อฮอนด้า รุ่นดรีม หมายเลขทะเบียน ขกล-645 ภูเก็ต ให้ใช้ 1 คัน เมื่อคืนที่ผ่านมาเวลาประมาณเที่ยงคืน ตนได้เดินทางกลับมาที่บ้าน จนกระทั่งเช้าไปเคาะประตูห้องลูกชาย พบนอนเสียชีวิตอยู่บนเบาะแล้ว และทราบว่าพี่เลี้ยงได้หลบหนีไปแล้ว จึงแจ้งให้เจ้าหน้าที่ตำรวจสกัดจับกุม แต่ยังไร้วี่แวว</p>
<p>เบื้องต้นเจ้าหน้าที่คาดว่าการเสียชีวิตครั้งนี้น่าจะถูกพี่เลี้ยงทำ ร้าย เหตุเพราะไม่พอใจที่เด็กร้องไห้งอแง จึงใช้ผ้าปิดอุดจมูกอุดปาก จนเสียชีวิตดังกล่าว หรือถูกพี่เลี้ยงบีบคอจนหายใจไม่ออกจนเสียชีวิต ส่วนสาเหตุที่แท้จริงนั้นจะได้สืบสวนต่อไปและขณะนี้เจ้าหน้าที่ได้ติดตามพี่ เลี้ยงโหดรายนี้มาดำเนินคดีแล้ว </p></body>
</news>
