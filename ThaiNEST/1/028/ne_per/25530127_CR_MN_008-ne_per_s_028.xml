<teiHeader>
<fileDesc>
<titleStmt>
  <title>ลูกแม่ค้าตลาดคลองเตยยิงรอง ผกก.มอบตัว-ปฏิเสธ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011943  </bibl>
</sourceDesc>
</fileDesc>
</teiHeader>
<news>
<headline>ลูกแม่ค้าตลาดคลองเตยยิงรอง ผกก.มอบตัว-ปฏิเสธ</headline>
<lead>ผู้ต้องหาตามหมายจับยิงรอง ผกก.ปป.สน.วัดพระยาไกร ที่ตลาดคลองเตย เข้ามอบตัวต่อตำรวจแล้ว ปฏิเสธทุกข้อกล่าวหา</lead>
<neck></neck>
<body><p> วันนี้ (27 ม.ค.) เมื่อเวลา 12.00 น. <persName>นายถนอม</persName> หรือ<persName>ตู่ โถทอง</persName> อายุ 30 ปี อยู่บ้านเลขที่ 136 ม.12 ต.สว่าง อ.โพนทอง จ.ร้อยเอ็ด ผู้ต้องหาตามหมายจับศาลอาญากรุงเทพใต้ ที่ จ.980/2552 ลงวันที่ 28 ธ.ค.52 ในข้อหาพยายามฆ่าเจ้าพนักงานซึ่งกระทำการตามหน้าที่, พกพาอาวุธปืนไปในเมืองหมู่บ้านหรือทางสาธารณะโดยไม่มีเหตุอันควร และไม่ได้รับอนุญาต, ยิงปืนในเมืองหมู่บ้านหรือทางสาธารณะโดยไม่ได้รับอนุญาตและไม่มีเหตุอันควร ได้เดินทางเข้ามอบตัวต่อ พ.ต.อ.ธนิศ เหรียญเจริญ ผกก.สน.ท่าเรือ โดยมีญาติและกลุ่มพ่อค้าแม่ค้าตลาดคลองเตยประมาณ 10 คน เดินทางมาให้กำลังใจ</p>
<p><persName>พ.ต.อ.ธนิต</persName> กล่าวว่า สืบเนื่องมาจากเมื่อวันที่ 3 พ.ย.52 ได้เกิดเหตุวิวาทที่บริเวณตลาดคลองเตย (ตลาด 4) ระหว่างกลุ่มพ่อค้าแม่ค้าในตลาด 4 คลองเตย และกลุ่มของบริษัท ลีเกิ้ล เฟสชั่นแนล จำกัด ที่ได้รับสัมปทานจากการท่าเรือแห่งประเทศไทย (กทท.) ให้เข้ามาดูแลตลาด เจ้าหน้าที่ตำรวจ บก.น.5 จึงได้เข้าไประงับเหตุจนทำให้ <persName>พ.ต.ท.กิติพงษ์ สุวรรณ</persName> รอง ผกก.ปป.สน.วัดพระยาไกร ถูกยิงเข้าที่แขนซ้ายได้รับบาดเจ็บ ซึ่งหลังเกิดเหตุเจ้าหน้าที่ตำรวจจึงได้ทำการสืบสวนสอบสวนจนทราบว่าผู้ที่ก่อเหตุคือ <persName>นายถนอม</persName> จึงขออนุมัติศาลออกหมายจับ                จากการสอบสวนนายถนอมให้การว่า ในวันนี้ได้เดินทางเข้ามามอบตัวเพื่อแสดงความบริสุทธิ์ใจ และขอปฏิเสธทุกข้อกล่าวหา เนื่องจากตนเป็นเพียงกลุ่มพ่อค้าแม่ค้าที่ทำมาหากิน โดยช่วยแม่ขายของชำอยู่ที่ตลาด 4 ในวันเกิดเหตุตนเองไม่สามารถเข้าไปในพื้นที่ได้ เพียงแต่ทราบว่ามีเรื่องเกิดขึ้นและดูสถานการณ์อยู่ด้านนอก ตนยังได้ยินเสียงปืนดังขึ้นแต่ไม่รู้ว่าใครเป็นฝ่ายยิงและมีตำรวจได้รับบาดเจ็บ แต่มาทราบหลังจากที่เกิดเหตุแล้ว ปกติตนจะพักอยู่ที่บ้านเช่ากับแม่ย่านวัดช่องลม เมื่อถึงเวลาเย็นก็จะมาช่วยแม่เก็บของที่ตลาดหากมีเหตุคนในตลาดก็จะโทรศัพท์ไปบอก ตนจึงจะออกมา                “ก่อนหน้านี้ผมเคยถูกคนของลีเกิ้ลรุมกระทืบมาแล้ว และยังถูกข่มขู่ต่างๆ นานา คนในตลาดก็ถูกข่มขู่ แต่พอหลังเกิดเหตุ ผมกลับทราบจากพ่อค้าแม่ค้าในตลาดว่าตำรวจได้ออกหมายจับ แต่สาเหตุที่ผมเพิ่งจะเข้ามามอบตัวนั้นเป็นเพราะก่อนหน้านี้ผมได้ประสานร้องขอความเป็นธรรมไปยัง<persName>นายนิติธร ล้ำเหลือ</persName> ทนายความสิทธิมนุษยชน คณะกรรมการสิทธิมนุษยชน เพื่อให้ติดต่อกับทางตำรวจในการพาผมเข้ามอบตัว แต่<persName>คุณนิติธร</persName>ติดภารกิจหลายอย่างทำให้ล่าช้า ทั้งนี้ ผมขอปฏิเสธว่าไม่มีส่วนเกี่ยวข้องในการยิงเจ้าหน้าที่ตำรวจแต่อย่างใด” <persName>นายถนอม</persName>กล่าว                ด้าน <persName>พ.ต.ท.ตฤณจร บุญโทแสง</persName> รอง ผกก.สส.สน.ท่าเรือ กล่าวว่า เบื้องต้นเจ้าหน้าที่ได้ทำการสอบปากคำอย่างละเอียด ก่อนจะนำตัวส่งศาล ซึ่งในคดีนี้ผู้ต้องหาได้เดินทางเข้ามอบตัว หากต้องการจะยื่นประกันตัวก็สามารถไปยื่นได้ที่ศาล โดยใช้หลักทรัพย์จำนวน 400,000 บาท</p></body>
</news>
