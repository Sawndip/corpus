<teiHeader>
<fileDesc>
<titleStmt>
  <title>ทนาย “ก๊กแดง” รอแสตนด์บายหน้าศาล ผวารัฐขอหมายจับแกนนำ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-05 10:55:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046964  </bibl>
</sourceDesc>
</fileDesc>
</teiHeader>
<news>
<headline>ทนาย “ก๊กแดง” รอแสตนด์บายหน้าศาล ผวารัฐขอหมายจับแกนนำ</headline>
<lead>“เสื้อแดง” ส่งทนายนั่งรอที่ศาลอาญา-ศาลแพ่ง กลัวฝ่ายรัฐบาลดอดขอหมายจับหัวโจก ที่ขนม็อบไพร่แดงป่วนทำธุรกิจห้างดังย่านราชประสงค์พังยับ ขณะที่รัฐบาลยังไม่ส่งตัวแทนขอหมายจับ หรือมีตัวแทนจากภาคเอกชนฟ้องศาลเพื่อขับไล่ให้ออกจากพื้นที่</lead>
<neck></neck>
<body><p>วันนี้ (5 เม.ย.) เมื่อเวลา 10.00 น. ผู้สื่อข่าวรายงานว่า ที่ศาลอาญา ถ.รัชดาภิเษก แกนนำแนวร่วมประชาธิปไตยต่อต้านเผด็จการแห่งชาติ (นปช.) ได้ส่งทนายความไปนั่งรอ เพื่อเตรียมการกับกระแสข่าวที่รัฐบาลจะส่งตัวแทนเดินทางมาขอออกหมายจับแกนนำ กลุ่มคนเสื้อแดงที่ได้ออกมาปลุกระดมประชาชนให้ออกมาเคลื่อนไหวปิดเส้นทางการ จราจร ส่งผลทำให้ต้องมีการปิดการจราจร 5 แยกสำคัญ ได้แก่ แยกราชประสงค์ซึ่งเป็นที่ตั้งเวทีปราศรัย บริเวณแยกเฉลิมเผ่า แยกชิดลม แยกประตูน้ำ และแยกราชดำริ ตั้งแต่วันที่ 3 เม.ย.นั้น</p>
<p>ขณะเดียวกัน ที่ศาลแพ่ง กลุ่มคนเสื้อแดงก็ได้ส่งทนายมานั่งรอเพื่อดำเนินการแก้ไขสถานการณ์ หาก<persName>นายสุเทพ เทือกสุบรรณ</persName> รองนายกรัฐมนตรี มายื่นฟ้องกลุ่มคนเสื้อแดงที่สร้างความเดือดร้อน เสียหายต่อประเทศชาติ ทั้งนี้ การยื่นขับไล่กลุ่มคนเสื้อแดงออกนอกพื้นที่ย่านธุรกิจหลักใจกลางกรุงเทพฯ ตามสถานที่ดังกล่าวจะต้องเป็นตัวแทนจากห้างสรรพสินค้า หรือผู้ประกอบธุรกิจนั้นๆ ได้รับผลกระทบมายื่นต่อศาล</p>
<p>อย่างไรก็ตาม กลุ่มคนเสื้อแดงได้ออกมาปิดการจราจรในเส้นทาง 5 แยกที่สำคัญ ตั้งแต่วันที่ 3 เม.ย. และทาง ศอ.รส.ได้ออกมาแถลงการณ์หากใครก็ตามฝ่าฝืนชุมนุมบนทางหลวงถือว่าผิดกฎหมาย จะต้องถูกดำเนินคดี และให้ทุกฝ่ายสลายตัวทันที แต่ทางกลุ่มผู้ชุมนุมยังคงปักหลักชุมนุมเรียกร้องให้รัฐบาลยุบสภา พร้อมกับเปิดเส้นทางการจราจรให้เพียงช่องทางเดียว ซึ่งการชุมนุมดังกล่าวสร้างความเดือดร้อนให้ห้างสรรพสินค้าย่านนั้น ต้องหยุดทำการจนถึงขณะนี้</p></body>
</news>
