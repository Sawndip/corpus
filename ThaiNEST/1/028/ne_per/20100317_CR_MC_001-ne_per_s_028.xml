<teiHeader>
<fileDesc>
<titleStmt>
  <title>คดียิงเอ็ม 79 ถล่ม ร.1 รอ.ยังมืด  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/33677  </bibl>
</sourceDesc>
</fileDesc>
</teiHeader>
<news>
<headline>คดียิงเอ็ม 79 ถล่ม ร.1 รอ.ยังมืด</headline>
<lead>กรุงเทพฯ 17 มี.ค.-ตำรวจยังไม่พบหลักฐานและเบาะแสมือปืนและรถต้องสงสัยยิงเอ็ม 79 ใส่ ร.1 พัน.1 รอ.ได้ ขอเวลาแกะภาพกล้องวงจรปิดเร่งรัดสืบสวนคลี่คลายคดี</lead>
<neck></neck>
<body><p><persName>พล.ต.ต.สาโรจน์ พรหมเจริญ</persName> ผู้บังคับการตำรวจนครบาล 2 เปิดเผยความคืบหน้าการสืบสวนคลี่คลายคดีคนร้ายลอบยิงระเบิดเอ็ม 79 ใส่กรมทหาราบที่ 1 มหาดเล็กรักษาพระองค์ ว่าฝ่ายสืบสวนที่เกี่ยวข้องกำลังตรวจสอบเทปบันทึกภาพที่ได้จากกล้องวงจรปิดในจุดต่าง ๆ ทั้งจากภาครัฐและเอกชน รวมถึงบริษัทโทลล์เวย์ซึ่งมีหลายจุดด้วยกัน โดยต้องใช้ความละเอียดอ่อนในการถอดเทป และดึงภาพรถต้องสงสัยผู้ต้องสงสัยให้ชัดเจนรอบคอบ จนถึงขณะนี้จากหลักฐานที่มีอยู่ยังระบุไม่ได้ชัดเจนว่าเป็นฝีมือของกลุ่มไหนและใครเป็นคนยิง รวมถึงรถผู้ต้องหาต้องตรวจสอบอีกระยะ เพื่อแกะรอยล่าตัวผู้ก่อเหตุมาดำเนินคดีให้ได้</p>
<p>อย่างไรก็ตาม หลังเกิดเหตุการณ์ได้ประสานทั้งโทลล์เวย์และทางด่วนพิเศษช่วยตรวจสอบเข้มงวดมากขึ้น เพื่อช่วยสอดส่องดูแลช่วยเจ้าหน้าที่ ซึ่งที่ผ่านมามีการประสานงานกันอยู่ตลอดเวลา และจากนี้ไปจะเข้มงวดมากขึ้น เพื่อป้องกันไม่ให้เกิดเหตุซ้ำรอยอีก.-สำนักข่าวไทย</p></body>
</news>
