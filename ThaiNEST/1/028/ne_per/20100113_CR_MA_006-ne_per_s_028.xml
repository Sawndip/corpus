<teiHeader>
<fileDesc>
<titleStmt>
  <title>จับพระหนุ่มค้ายาไอซ์คากุฎิวัดพระยายังขลุกกับแฟนสาว  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-13 13:42:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263364962&catid=17  </bibl>
</sourceDesc>
</fileDesc>
</teiHeader>
<news>
<headline>จับพระหนุ่มค้ายาไอซ์คากุฎิวัดพระยายังขลุกกับแฟนสาว</headline>
<lead></lead>
<neck></neck>
<body><p>เมื่อเวลา 02.00 น. วันที่ 13 มกราคม <persName>พล.ต.ต.วิชัย สังข์ประไพ</persName> ผบก.น.1  <persName>พ.ต.ท.ศุภกฤษณ์ เดือนแจ้งรัมย์</persName> รองผกก.สส.บก.น.3  แถลงจับกุม<persName>นายชาติชาย</persName> หรือ<persName>พระธัมมะรโต บู๊ประเสริฐ</persName> อายุ 25 ปี  พระลูกวัดพระยายัง และ<persName>นายสมชาย คนหลัก</persName> อายุ 20 ปี และ<persName>น.ส.กัลยา ดาราฉาย</persName> อายุ 31 ปี พร้อมของกลาง ยาไอซ์ 1.5 กรัม วีซีดีลามกอนาจารกว่า 10 แผ่น โทรศัพท์มือถือ 2 เครื่อง โดยจับกุมได้ที่กุฏิ 4 วัดพระยายัง ถ.พระราม 6 แขวงถนนเพชรบุรี เขตราชเทวี กทม.</p>
<p><persName>พล.ต.ต.วิชัย</persName> กล่าวว่า สืบเนื่องจากเจ้าหน้าที่ได้รับแจ้งจากสายลับว่า มีพระในวัดพระยายังลักลอบจำหน่ายยาเสพติดให้กับประชาชนทั่วไปที่บริเวณกุฏิ ภายในวัด จึงวางแผนเข้าทำการล่อซื้อยาไอซ์จำนวน 0.5 กรัม ในราคา 1,500 บาท จาก<persName>พระธัมมะรโต</persName> โดยนัดส่งมอบยากันที่กุฏิ 4 ในเวลา 23.00 น. วันที่ 12 ม.ค. เมื่อไปถึงจุดนัดพบ<persName>พระธัมมะรโต</persName> นำยาไอซ์มามอบให้ เจ้าหน้าที่จึงได้แสดงตัวเข้าจับกุม ตรวจค้นในกุฏิพบ<persName>นายสมชาย</persName> ซึ่งเป็นญาติของ<persName>นายชาติชาย</persName>ที่มาเป็นลูกศิษย์วัด และ<persName>น.ส.กัลยา</persName> กำลังมั่วสุมเสพยาไอซ์ภายในกุฏิดังกล่าว และของกลางดังกล่าว จึงทำพิธีสึก<persName>พระธัมมะรโต</persName>จากการเป็นสมณเพศ ก่อนควบคุมตัวดำเนินคดี</p>
<p>สอบสวน<persName>นายชาติชาย</persName> ให้การรับสารภาพว่า ก่อนหน้านี้ตนเองมีอาชีพทำกรอบรูป แต่ได้มาบวชเพื่อทดแทนพระคุณบิดามารดาเป็นเวลา 2 เดือนแล้ว ยอมรับว่าติดยาเสพติด ส่วน <persName>น.ส.กัลยา</persName> เป็นแฟนสาวของตนซึ่งคบหากันตั้งแต่ก่อนบวช ซึ่งเมื่อ 2 วันที่ผ่านมาได้ขอมาพักอยู่ด้วย </p></body>
</news>
