<teiHeader>
<fileDesc>
<titleStmt>
  <title>ลอบยิงผญบ.ปัตตานี-จับมือยิง อส.หญิงจะแนะ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-01 16:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46182  </bibl>
</sourceDesc>
</fileDesc>
</teiHeader>
<news>
<headline>ลอบยิงผญบ.ปัตตานี-จับมือยิง อส.หญิงจะแนะ</headline>
<lead>โจรซิ่งรถยนต์ประกบยิงผู้ใหญ่บ้านปัตตานี นราฯ คุมมือยิง อส.หญิงจะแนะ ค้นที่ซุกระเบิด ยึด 2 ลูก</lead>
<neck></neck>
<body><p>วันนี้ (1 ก.พ.) ผู้สื่อข่าวรายงานว่า เจ้าหน้าที่ตำรวจ สภ.เมืองปัตตานี รับแจ้งเหตุคนร้ายขับรถยนต์สีดำ ไม่ติดป้ายทะเบียน ใช้อาวุธปืนยิงใส่ <persName>นายมะหามะ เจ๊ะสมอเจ๊ะ</persName> อายุ 60 ปี ผู้ใหญ่บ้าน ม.5 ต.เมาะมาวี จ.ปัตตานี บริเวณหน้าบ้านพัก ก่อนหลบหนีไป ชาวบ้านช่วยกันนำส่งโรงพยาบาลศูนย์ยะลา เบื้องต้นเจ้าหน้าที่ตั้งสาเหตุไว้ 2 ประเด็น ทั้งเรื่องส่วนตัว และกลุ่มผู้ก่อเหตุไม่สงบ </p>
<p>ขณะที่ <persName>พ.ต.อ.จิรวุฒิ ทิศเสถียร</persName> ผกก.สภ.แนะ จ.นราธิวาส <persName>พ.ท.ศักดิ์วุฒิ วงศ์วานิช</persName> ผบ.ฉก.นราธิวาส 34 <persName>นายนันทวัฒน์ เจริญวรรณ</persName> นายอำเภอจะแนะ และ <persName>พ.ต.ต.ดิเรก โฉมยงค์</persName> สารวัตรชุดสืบสวนคดีสำคัญ ศปก.ตร.ส่วนหน้า ได้ร่วมสนธิกำลังจำนวน 100 นาย ควบคุมตัว <persName>นายซอ</persName> นามสมมุติ อายุ 19 ปี ซึ่งเป็นสมาชิกกองกำลังติดอาวุธ RKK และเป็นมือปืนยิง <persName>อส.หญิงซัลมา สะอิ</persName> อายุ 35 ปี ซึ่งเป็น อส.หญิงประจำที่ว่าการ อ.จะแนะ เสียชีวิต ขณะขี่รถ จยย.ไปปฏิบัติหน้าที่ เหตุเกิดเมื่อวันที่ 6 ม.ค.53 ที่ผ่านมา หลังจากที่เจ้าหน้าที่สามารถบุกจับกุมตัวได้ขณะแฝงตัวกบดานอยู่ที่บ้านพัก พร้อม <persName>นายปรีชา เจ๊ะแม</persName> อายุ 26 ปี </p>
<p> โดย<persName>นายซอ</persName>ซึ่งมีหมายจับในคดียิงพ่อค้าแม่ค้าชาวไทยพุทธ ยิงเจ้าหน้าที่ ตชด. และยิงสายข่าวทหาร ได้ให้การเป็นประโยชน์ต่อรูปคดี และได้สารภาพถึงที่ซุกซ่อนวัตถุระเบิดของกองกำลังติดอาวุธที่เคลื่อนไหวอยู่ในพื้นที่ อ.จะแนะ และเตรียมที่จะลักลอบนำไปก่อเหตุถล่มจุดตรวจของฐานปฏิบัติการเสือดำ สังกัด ร้อย ร.2934 ฉก.นราธิวาส 34 ซึ่งตั้งบนถนนสายตันหยงมัส-ดุซงญอ และห่างจากโรงพยาบาลจะแนะ ประมาณ 100 เมตร ซึ่งระเบิดของกลางที่ได้ซุกซ่อนไว้ ประกอบด้วย ระเบิดขว้างแบบเอ็ม 67 ระเบิดขว้างแบบเอ็ม เค 2 และระเบิดแสวงเครื่องที่ประกอบใส่ไว้ในถังดับเพลิง จำนวน 3 ลูก หนักลูกละ 20 กก. ซึ่งของกลางทั้งหมดนั้น นายซอได้แอบนำไปซุกซ่อนไว้บนเทือกเขาหลังบ้านพัก จำนวน 2 จุด</p>
<p>และเมื่อเจ้าหน้าที่ได้ควบคุมตัว<persName>นายซอ</persName>เดินทางถึงบ้านพักแล้ว ได้ให้<persName>นายซอ</persName>พบปะพูดคุยกับมารดา ก่อนที่จะให้<persName>นายซอ</persName>เป็นผู้เดินนำทางลัดเลาะเข้าไปในป่าสวนยางพาราที่รกทึบ และลาดชั้นไปได้ประมาณ 500 เมตร เจ้าหน้าที่สามารถตรวจยึดระเบิดขว้างแบบเอ็ม 67 และระเบิดขว้างแบบเอ็ม เค 2 ที่ใส่ไว้ในกล่องพลาสติกสีขาวทรงกลม และนำไปขุดซุกไว้ใต้รากไม้ริมลำธาร </p>
<p>และเมื่อเจ้าหน้าที่ตรวจยึดลูกระเบิดขว้างได้ จำนวน 2 ลูกแล้ว เจ้าหน้าที่ได้ให้<persName>นายซอ</persName>เป็นผู้นำทางเดินลัดเลาะขึ้นไปบนเทือกเขา ซึ่งปกคลุมไปด้วยกอไผ่ที่รกทึบ โดย<persName>นายซอ</persName>เดินนำเจ้าหน้าที่ไปได้ประมาณกว่า 1 กม. ก็พบแหล่งที่ซุกซ่อนระเบิดแสวงเครื่องที่กลุ่ม RKK ได้ประกอบใส่ไว้ในถังดับเพลิง จำนวน 3 ลูก หนักลูกละ 20 กก. ที่<persName>นายซอ</persName>ได้ขนย้ายนำไปฝังไว้ใต้กอไผ่ โดยเจ้าหน้าที่ได้ใช้เครื่องมือ MINE DETECTOR ในการตรวจสอบ และพบว่า ระเบิดดังกล่าวทั้ง 3 ลูก มีสมาชิกกองกำลังติดอาวุธในกลุ่ม<persName>นายซอ</persName>อีก 4 คน ซึ่งล่าสุดเจ้าหน้าที่ได้ออกหมายจับในคดียิง อส.หญิง ได้แอบขนย้ายระเบิดทั้ง 3 ลูก ก่อนที่เจ้าหน้าที่จะเดินทางมาถึงเล็กน้อย.</p></body>
</news>
