<teiHeader>
<fileDesc>
<titleStmt>
  <title>ผบ.ตร.สั่งจับตาคนปูดข่าวปฎิวัติดูแลกลุ่มตุลาการรธน.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46959/%e0%b8%9c%e0%b8%9a.%e0%b8%95%e0%b8%a3.%e0%b8%aa%e0%b8%b1%e0%b9%88%e0%b8%87%e0%b8%88%e0%b8%b1%e0%b8%9a%e0%b8%95%e0%b8%b2%e0%b8%84%e0%b8%99%e0%b8%9b%e0%b8%b9%e0%b8%94%e0%b8%82%e0%b9%88%e0%b8%b2%e0%b8%a7%e0%b8%9b%e0%b8%8e%e0%b8%b4%e0%b8%a7%e0%b8%b1%e0%b8%95%e0%b8%b4%e0%b8%94%e0%b8%b9%e0%b9%81%e0%b8%a5%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%95%e0%b8%b8%e0%b8%a5%e0%b8%b2%e0%b8%81%e0%b8%b2%e0%b8%a3%e0%b8%a3%e0%b8%98%e0%b8%99..html  </bibl>
</sourceDesc>
</fileDesc>
</teiHeader>
<news>
<headline>ผบ.ตร.สั่งจับตาคนปูดข่าวปฎิวัติดูแลกลุ่มตุลาการรธน.</headline>
<lead>�<persName>ปทีป</persName>�สั่งจับตาคนปูดข่าวปฎิวัติ เน้นดูแลความปลอดภัยกลุ่มตุลาการศาลรัฐธรรมนูญ ไมฟันธงคนร้ายปาอึโยงคดีการเมือง สั่งการเพิ่มความเข้มข้นมาตรการความปลอดภัย ตั้งด่านตรวจบางเวลา</lead>
<neck></neck>
<body><p> ที่สำนักงานตำรวจแห่งชาติ (ตร. ) วันที่ 2 ก.พ.<persName>พล.ต.อ.ปทีป ตันประเสริฐ</persName> รรท.ผบ.ตร. กล่าวถึงกรณีมีคนร้ายขี่รถจยย.ปาอุจจาระผสมปลาร้าเข้าไปในบ้านพัก<persName>นายอภิสิทธิ์ เวชชาชีวะ</persName> นายกรัฐมนตรี เมื่อช่วงบ่ายวานนี้ว่า เรื่องนี้ได้มอบหมายให้<persName>พล.ต.ท.อัศวิน ขวัญเมือง</persName> ผช.ผบ.ตร. ซึ่งดูแลพื้นที่นครบาลไปดูแลเรื่องนี้ โดยทราบว่าได้ภาพจากกล้องซีซีทีวีซึ่งจะไปตรวจสอบทางเทคนิคเพื่อขยายผลต่อ นอกจากนี้เพิ่มความเข้มข้นมาตรการป้องกัน และมีการตั้งด่านตรวจในบางเวลาด้วย</p>
<p> <persName>พล.ต.อ.ปทีป</persName> กล่าวถึง การรักษาความปลอดภัยกลุ่มบุคคลสำคัญของประเทศว่า ในส่วนนี้มอบหมายให้ บช.น. ดูแลโดยเราโฟกัสไปที่กลุ่มตุลาการศาลรัฐธรรมนูญเป็นหลัก ส่วนกลุ่มบุคคลอื่น ๆ เราดูแลความปลอดภัยตามปกติ หากบุคคลใดร้องขอเป็นพิเศษ ทางเจ้าหน้าที่ตำรวจก็พร้อมจัดกำลังเต็มที่อยู่แล้ว รวมถึงองค์คณะผู้พิพากษาในคดียึดทรัพย์<persName>พ.ต.ท.ทักษิณ</persName>ด้วย แต่ขณะนี้ทางตำรวจก็ยังไม่มีรายงานด้านการข่าวที่รุนแรงแต่อย่างใด แต่ก็ไม่ได้ประมาท ส่วนการดูแลรักษาความปลอดภัยของเจ้าหน้าที่เมื่อวานนี้ ก็ต้องเข้าใจว่า คนร้ายจ้องจะก่อเหตุอยู่แล้วก็คงห้ามอะไรยาก โอกาสผิดพลาดก็มี แต่ก็ยอมรับส่วนหนึ่งว่าตำรวจก็บกพร่องไป</p>
<p>เมื่อถามว่าการก่อเหตุครั้งนี้เกี่ยวกันกับการพิจารณาคดียึดทรัพย์ของ<persName>พ.ต.ท.ทักษิณ ชินวัตร</persName> อดีตนายกรัฐมนตรี ที่จะมีขึ้นในช่วงปลายเดือนก.พ. นี้ด้วยหรือไม่ <persName>พล.ต.อ. ปทีป</persName> กล่าวว่า เป็นข้อสันนิษฐานอย่างหนึ่งที่ทางเจ้าหน้าที่ตำรวจก็สงสัย แต่ทางพนักงานสอบสวนก็ต้องหาพยานหลักฐานให้รอบคอบ เราดูหลายประเด็นและไม่ได้มุ่งไปที่ประเด็นนี้ประเด็นเดียว ในทางคดีก็ให้ทาง<persName>พล.ต.ท.อัศวิน ขวัญเมือง</persName> ผู้ช่วย.ผบ.ตร.ไปดูแล ซึ่งก็ได้หลักฐานส่วนหนึ่งเป็นภาพจากซีซีทีวีซึ่งก็เห็นการณ์บางส่วนแต่ต้องนำไปขยายด้วยเทคนิคพิเศษ</p>
<p>เมื่อถามว่า กรณีการปล่อยข่าวปฎิวัติ ในช่วงนี้มากเป็นพิเศษ ทางเจ้าหน้าที่ตำรวจได้ดำเนินใดบ้าง <persName>พล.ต.อ.ปทีป</persName> กล่าวว่า เรื่องนี้ ไม่เกี่ยวกับตำรวจ เป็นเรื่องของทหาร อย่างไรก็ตามทางตำรวจก็จับตาเรื่องนี้อยู่ โดยให้ทาง บช.ส. ตรวจสอบว่าใครเป็นผู้ปล่อยข่าวการปฎิวัติ รวมถึงติดตามความเคลื่อนไหวของข่าวปฎิวัติและให้รายงานให้ตนรับทราบอย่างต่อเนื่อง</p>
<p> เมื่อถามว่า ขณะนี้มีการเตรียมพร้อมกำลังเพื่อรับมือหากมีการปฎิวัติหรือไม่ <persName>พล.ต.อ.ปทีป</persName> กล่าวว่า ก็ต้องเตรียมไว้ ตำรวจเตรียมความพร้อมอย่าวต่อเนื่อง หากเกิดอะไร ตำรวจก็ต้องพร้อมเสมอ</p>
<p> ด้าน<persName>พล.ต.ท.พงศพัศ พงษ์เจริญ</persName> ผช.ผบ.ตร. ในฐานะโฆษก ตร. กล่าวเพิ่มเติมว่า <persName>พล.ต.อ.ปทีป</persName> ได้สั่งการไว้แล้ว โดยแบ่งเป็น 2ส่วน เรื่องคดีได้มอบหมายให้<persName>พล.ต.ท.อัศวิน</persName> ติดตามตัวคนร้าย อีกส่วนเป็นเรืองการวางมาตรการรักษาความปลอดภัย ใหทาง บช.น. บช.ส. ร่วมกับหน่วยข่าวทหารที่ติดตามนายกรัฐมนตรี เพิ่มความเข้มงวดทั้งบ้านพักย่านทองหล่อ ทำเนียบรัฐบาล และระหว่างที่นายกรัฐมนตรีเดินทางไปปฎิบัติภารกิจยังที่ต่าง ๆ ให้เข้มข้นมากขึ้น รวมถึงบุคคลสำคัญของประเทศ ซึ่งเวลานี้ทางหน่วยข่าวกรองของตำรวจก็ยังไม่พบว่าจะเกิดเหตุร้ายใด ๆ</p>
<p> เมื่อถามว่า การก่อเหตุครั้งนี้ เชื่อมโยงกับคดีทางการเมืองหรือไม่ <persName>พล.ต.ท.พงศพัศ</persName> กล่าวว่า ถ้ายังตัวคนร้ายไม่ได้ก็ไม่มีใครพูดได้ว่าฝ่ายใดทำ ส่วนการเพิ่มกำลังเจ้าหน้าที่ตำรวจในการรักษาความปลอดภัยบ้านพักบุคคลสำคัญนั้นต้องฟังการข่าวจาก บช.ส. ด้วย</p></body>
</news>
