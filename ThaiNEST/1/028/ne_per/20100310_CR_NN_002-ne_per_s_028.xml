<teiHeader>
<fileDesc>
<titleStmt>
  <title>ปส.จับ ยาบ้าแสนเม็ดสั่งซื้อจากในคุก‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=202721  </bibl>
</sourceDesc>
</fileDesc>
</teiHeader>
<news>
<headline>ปส.จับ ยาบ้าแสนเม็ดสั่งซื้อจากในคุก‏</headline>
<lead></lead>
<neck></neck>
<body><p>ที่ กองบัญชาการตำรวจปราบปรามยาเสพติด (บช.ปส.) เมื่อเวลา 11.00 น.วันที่ 10 มีนาคม <persName>พล.ต.ท.อติเทพ ปัญจมานนท์</persName> ผบช.ปส. <persName>พล.ต.ต.หาญพล นิตย์วิบูลย์</persName> รอง ผบช.ปส. <persName>นายชาติชาย สุทธิกลม</persName> อธิบดีกรมราชทัณฑ์ <persName>นายสุขุม โอภาสนิพัทธ์</persName> ผอ.สำนักงานปราบปรามยาเสพติด (ปปส.) ร่วมกันแถลงข่าวจับกุม <persName>นายนทีกานต์ อินสอน</persName> อายุ 51 ปี <persName>นายอำนวย จีระยา</persName> อายุ 36 ปี <persName>นายแสง</persName> ไม่ทราบนามสกุล สัญชาติพม่า อายุ 31 ปี ได้ที่ร้านอาหารลาบ<persName>ลุงแอ</persName> เลขที่ 80/1 หมู่ 4 ถนนแม่สาย-เชียงแสน ต.เวียงพางคำ อ.แม่สาย จ.เชียงราย และจับกุม<persName>นายตะวัน ไทยเหนือ</persName> อายุ 36 ปี ได้ที่ถนนเลียบคลองเกาะช้าง-แม่สาย ต.ศรีเมืองชุม อ.แม่สาย จ.เชียงราย พร้อมของกลางยาบ้าจำนวน 1 แสนเม็ด รถกระบะยี่ห้ออีซูซุ ทะเบียน บร 1843 เชียงราย รถจักรยานยนต์ ทะเบียน คขท 880 เชียงราย และโทรศัพท์มือถือ 5 เครื่อง</p>
<p>ทั้งนี้ สืบเนื่องจากทางตำรวจ บช.ปส.ได้รับการประสานข้อมูลจากกรมราชทัณฑ์ว่า มีการลักลอบสั่งซื้อยาเสพติดภายในเรือนจำหลายแห่งทั่วประเทศ โดยกลุ่มผู้ต้องหามีการติดต่อกับผู้ต้องขังในเรือนจำบางแห่ง จึงเร่งสืบสวนหาข้อมูลเบาะแสต่างๆ กระทั่งพบว่ากลุ่มผู้ต้องขังสั่งซื้อยาบ้าจากพื้นที่เกาะช้าง-แม่สาย ต.ศรีเมืองชุม อ.แม่สาย จ.เชียงราย เมื่อทราบข้อมูลแน่ชัดเจ้าหน้าที่จึงวางแผนเข้าล่อซื้อยาบ้าของกลางในราคา เม็ดละ 80 บาท รวมเป็นเงินทั้งหมด 8 ล้านบาท หลังจากตกลงซื้อขาย โดยกลุ่มผู้ต้องหานำยาบ้าของกลางมาส่งตามนัดหมายจึงแสดงตัวเข้าจับกุม่</p>
<p>สอบสวนผู้ต้องหาทั้งหมด รับสารภาพว่า ได้รับว่าจาก<persName>นายสาม</persName> (ไม่ทราบชื่อสกุล) สัญชาติพม่า เป็นเงินคนละ 50,000 บาท ให้นำยาบ้าของกลางมาส่งให้ลูกค้าตามที่มีการตกลงซื้อขาย แต่มาถูกจับกุมเสียก่อน เบื้องต้นได้แจ้งข้อหาร่วมกันมียาเสพติดให้โทษประเภท 1 (ยาบ้า) ไว้ในครอบครองเพื่อจำหน่ายและจำหน่ายโดยผิดกฎหมาย ควบคุมตัวส่งพนักงานสอบสวน บช.ปส.รับไว้ดำเนินคดีต่อไป</p>
<p><persName>พล.ต.ท.อติเทพ</persName> กล่าวว่า สำหรับกรณีการลักลอบขนยาบ้าในขณะนี้มีการกระทำความผิดมากขึ้นเนื่องจาก สถานการณ์สงครามในประเทศเพื่อนบ้านรุนแรงขึ้น มีการกดดันชนกลุ่มน้อยที่อยู่ตามตะเข็บชายแดนไทย-พม่า ชนกลุ่มน้อยดังกล่าวจึงเร่งผลิตและลักลอบจำหน่ายยาเสพติดเพื่อหาเงินทุนใช้ ในการซื้ออาวุธ ยุทโธปกรณ์ในการต่อต้านทางการพม่า จึงมีปริมาณยาเสพติดทะลักเข้ามาในประเทศไทยจำนวนมาก อย่างไรก็ดี เจ้าหน้าที่ บช.ปส.ยังคงเฝ้าติดตามสถานการณ์และกวดขันอย่างเข้มงวดเพื่อกวาดล้างการ ลักลอบขนยาเสพติดเข้ามาในประเทศอย่างต่อเนื่อง</p></body>
</news>
