<teiHeader>
<fileDesc>
<titleStmt>
  <title>หมอยัน’พล.ต.วลิต’ดีขึ้นแต่ดามเหล็กที่ขา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-13 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100413/55630/หมอยัน’พล.ต.วลิต’ดีขึ้นแต่ดามเหล็กที่ขา.html  </bibl>
</sourceDesc>
</fileDesc>
</teiHeader>
<news>
<headline>หมอยัน’<persName>พล.ต.วลิต</persName>’ดีขึ้นแต่ดามเหล็กที่ขา</headline>
<lead>แพทย์มงกุฎ เผย อาการ <persName>พล.ต.วลิต</persName> ดีขึ้น แต่ต้องดามเหล็กที่ขา</lead>
<neck></neck>
<body><p>(13เม.ย.) <persName>พ.อ.พีระพล ปกป้อง</persName> โฆษกโรงพยาบาลพระมงกุฎเกล้า กล่าวถึงความคืบหน้าอาการบาดเจ็บของ <persName>พล.ต.วลิต โรจนภักดี</persName> ผู้บัญชาการกองพลทหารราบที่ 2 รักษาพระองค์ (พล.ร. 2 รอ.) ว่า ขณะนี้อาการโดยรวมดีขึ้น ซึ่งแพทย์ได้ทำการผ่าตัดขาซ้ายที่หัก ทำความสะอาดบาดแผล และได้ทำการยึดกระดูกด้ามขาภายนอกด้วยเหล็ก ซึ่งคงต้องใช้เวลารักษาตัวสักระยะหนึ่ง เบื้องต้นหากกระดูกเข้าที่แล้ว ตามวินิจฉัยของแพทย์คงต้องด้ามขาภายในด้วยเหล็ก เพื่อให้สามารถชีวิตได้ตามปกติ แต่ขณะนี้อาการของ <persName>พล.ต.วลิต</persName> ไม่มีอะไรที่น่าเป็นห่วง ตอนนี้ท่านก็ออกจากห้องไอซียูมาพักรักษาตัวที่ห้องผู้ป่วยพิเศษแล้ว  </p>
<p><persName>พ.อ.พีระพล</persName> กล่าวว่า สำหรับอาการ <persName>พ.ท.เกรียงศักดิ์ นันทโพธิ์เดช</persName> ผู้บังคับกองพันทหารราบที่ 2 กรมทหารราบที่ 12 รักษาพระองค์ ขณะนี้อยู่การสังเกตอาการของแพทย์อยู่ในห้องไอซียู ซึ่งอาการล่าสุดหมอระบุว่าเป็นที่น่าพอใจ เพราะมีอาการตอบสนองบางแล้วหลังการผ่าตัดสมอง คือ เวลาเรียกแล้วสามารถลืมตาได้ แต่คงต้องใช้เวลาสักระยะ ซึ่งแพทย์ได้มีการให้ยาลดอาการสมองบวมและดูแลอย่างใกล้ชิด ทั้งนี้ <persName>พ.ท.เกรียงศักดิ์</persName> ยังต้องอยู่ในห้องไอซียูและใช้เครื่องช่วยหายใจอยู่ แต่ไม่มีอาการอะไรที่น่าเป็นห่วง และแพทย์พยายามดูแลไม่ให้มีอาการอะไรแทรกซ้อนได้ นอกจากนี้ ยังมีทหารระดับนายสิบ 2 นายที่น่าเป็นห่วงอยู่ ซึ่งคนหนึ่งภายหลังผ่าตัดสมองแล้วอาการไม่ค่อยดีขึ้น และอีกคนก็ผ่าตัดทรวงอกไปแล้ว ซึ่งทั้ง 2 รายกำลังอยู่ในห้องไอซียู ซึ่งแพทย์ต้องดูแลอย่างใกล้ชิด</p></body>
</news>
