<teiHeader>
<fileDesc>
<titleStmt>
  <title>ปทีปถกน.1บึ้ม2จุดค้นวีโก้พบRPG-M67  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-21 13:23:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217327  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>ถกน.1บึ้ม2จุดค้นวีโก้พบRPG-M67</headline>
<lead>รักษาการ ผบ.ตร. เรียกประชุมติดตามคดี ยิงระเบิดใส่กระทรวงกลาโหม พบทะเบียนรถต้องสงสัยก่อเหตุเป็นทะเบียนปลอม</lead>
<neck></neck>
<body><p>ที่สถานีตำรวจนครบาลสำราญราษฎร์ <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ ได้เรียกประชุมเจ้าหน้าที่ตำรวจประกอบด้วย <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล <persName>พล.ต.ต.วิทยา รัตนวิทย์</persName> ผู้บังคับการตำรวจนครบาล 6 <persName>พ.ต.อ.วัลลภ ปทุมเมือง</persName> โดยเจ้าหน้าที่ตำรวจฝ่ายสืบสวนสอบสวนกองบังคับการตำรวจนครบาล 6 เพื่อเร่งรัดติดตามคดี กรณีคนร้ายลอบยิงระเบิดชนิด RPG เข้าใส่กระทรวงกลาโหม แต่พลาดเป้าไปโดนสายไฟและร้านค้าภายในซอยแพร่งภูธร หลังกระทรวง ทั้งนี้หลังเกิดเหตุเจ้าหน้าที่สามารถยึดรถยนต์ กระบะไฮลักซ์ วีโก้ (Hilux Vigo) สีบรอนซ์ทอง หมายเลขทะเบียน ตศ 9818 กรุงเทพมหานคร ตรวจสอบพบเป็นหมายเลขทะเบียนปลอม ส่วนภายในรถตรวจสอบพบเครื่องยิง PRG จำนวน 1 กระบอก ระเบิดสังหารเอ็ม 67 จำนวน 3 ลูก ระเบิดปืนทอมสัน 1 กระบอก กระสุนปืน 11 ม.ม. 20 นัด ส่วนผู้บาดเจ็บ 1 ราย ทราบชื่อคือ <persName>นายเล็ก</persName> ไม่ทราบนามสกุล เป็นเจ้าหน้าที่ของ กทม. ถูกนำตัวส่งโรงพยาบาลวชิรพยาบาล ขณะที่บรรยากาศภายในสถานีตำรวจนครบาลสำราญราษฎร์เป็นไปอย่างตึงเครียด ไม่ยอมให้สื่อมวลชนเข้าไปเก็บภาพการประชุมแต่อย่างใด</p></body>
</news>
