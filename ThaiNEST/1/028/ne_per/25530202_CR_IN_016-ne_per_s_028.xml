<teiHeader>
<fileDesc>
<titleStmt>
  <title>รวบ 4 วัยรุ่นปล้นแท็กซี่ หนีรอด 1  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-02 07:20:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209258  </bibl>
</sourceDesc>
</fileDesc>
</teiHeader>
<news>
<headline>รวบ 4 วัยรุ่นปล้นแท็กซี่ หนีรอด 1</headline>
<lead>สภ.เมืองปทุมธานี รวบ 4 วัยรุ่นปล้นแท็กซี่ หนีรอด 1</lead>
<neck></neck>
<body><p><persName>พ.ต.ท.กีรติทัศน์ จิรภักดีศิริ</persName> สาวัตรเวรสอบสวน สภ.เมืองปทุมธานี รับแจ้งเหตุคนร้ายปล้นรถแท็กซี่ ปากซอยเข้ามัสยิดร่วมจิตต์มุสลิมเขตเทศบาลเมือง ถนนปทุมธานีสายใน นำกำลังไปที่เกิดเหตุ พบ<persName>นายธวัชชัย หรั่งฝัก</persName> อายุ 40 ปี ขับรถแท็กซี่เขียว-เหลือง หมายเลขทะเบียน มจ 2281 กรุงเทพ ถูก 5 วัยรุ่นเรียกรถจากหน้าเทคโนปทุมธานีให้ไปส่งย่านบางบัวทอง แต่ได้ให้คนขับรถแท็กซี่วิ่งมาตามถนนสายปทุมธานีสายใน เมื่อมาถึงที่เกิดเหตุ คนร้ายนั่งหลัง ใช้อาวุธมีดปลายแหลมออกมาจี้คนขับให้จอดข้างทางแล้วล้วงเอาเงินที่เก๊ะเงินไปจำนวน 600 บาทแล้ววิ่งหลบหนี มีชาวบ้านบอกว่าเห็นวัยรุ่นจำนวน 5 คนวิ่งไปทางโรงเรียนนันทมุนีบำรุงห่างจากจุดเกิดเหตุ 500 เมตร เจ้าหน้าที่ ตำรวจได้ตามไปพบกลุ่มวัยรุ่นวิ่งหนีเข้าโรงเรียนไปหลบในบ่อน้ำ เจ้าหน้าที่ตำรวจไล่จับกุมได้จำนวน 4 รายทราบชื่อ <persName>นายบัญญัติ ทาบุตรดา</persName> อายุ 20 ปี <persName>นายสุทธินันท์ สันติพงษ์ไพบูลย์</persName> อายุ 18 ปี<persName>นายนิยม คำมา</persName> อายุ 18 ปี และ<persName>นายนัด</persName> (นามสมมติ) อายุ 17 ปี โดยมี <persName>นายสุทธินันท์</persName> รับสารภาพว่า เป็นคนใช้มีดจี้ที่ลำคอคนขับรถแท็กซี่จริงเพื่อจะหาเงินไปเที่ยวกินเหล้ากัน โดยมีดทิ้งในโพรงหญ้า ส่วนเงินสดนั้นช่วงวิ่งหลบหนีเงินหล่นหายไปเหลือเพียง 260 บาท เจ้าหน้าที่ตำรวจนำตัวมาดำเนินคดีในข้อหาร่วมกันปล้นทรัพย์ ส่วนเพื่อนที่หลบหนีไปอีกหนึ่งคนยังไม่ทราบชื่อ เจ้าหน้าที่ตำรวจจะได้ติดตัวมาดำเนินคดีต่อไป </p></body>
</news>
