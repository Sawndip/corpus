<teiHeader>
<fileDesc>
<titleStmt>
  <title>รองผบช.น.เผยเหตุบึ้ม 4 จุดเป็น "เอ็ม67" เชื่อผู้ก่อเหตุเป็นทีมเดียวกัน ยังไม่โยงยึดทรัพย์ สเก็ตช์ภาพคนร้ายแล้ว  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-28 16:25:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267349161&catid=17  </bibl>
</sourceDesc>
</fileDesc>
</teiHeader>
<news>
<headline>รองผบช.น.เผยเหตุบึ้ม 4 จุดเป็น "เอ็ม67" เชื่อผู้ก่อเหตุเป็นทีมเดียวกัน ยังไม่โยงยึดทรัพย์ สเก็ตช์ภาพคนร้ายแล้ว</headline>
<lead></lead>
<neck></neck>
<body><p>ที่กองบัญชาการตำรวจนครบาล (บช.น.) เมื่อเวลา 14.00 น.วันที่ 28 ก.พ. <persName>พล.ต.ท.สัณฐาน ชยนนท์</persName> ผบช.น.กล่าวก่อนประชุม ว่า ตนได้เรียกประชุมนายตำรวจตั้งแต่ รอง ผบช.น.ถึง ผกก.และรองผกก.ป.ในสังกัดเพื่อกำชับให้การปฏิบัติหน้าที่ให้มีความเข้มงวดมากยิ่งขี้นตั้งแต่เกิดเหตุคนร้ายปาระเบิดใส่ธนาคารกรุงเทพที่ถนนสีลม และที่สาขาพระราม 2 เนื่องจากคนร้ายลงมือก่อเหตุเพื่อสร้างความวุ่นวาย และมีการก่อเหตุในเชิงสัญลักษณ์ โดยจะจัดกำลังตำรวจเฝ้าดูแลสถานที่สำคัญต่างๆ เพิ่มมากขึ้น</p>
<p><persName>พล.ต.ท.สัณฐาน</persName> กล่าวต่อว่า ในส่วนของการติดตามคนร้ายที่ก่อเหตุทั้ง 2 จุดนั้น ขณะนี้ได้มีการเร่งรวบรวมพยานหลักฐานต่างๆ มีการประชุมผู้ที่เกี่ยวข้องและประสานเร่งตรวจสอบภาพจากกล้องวงจรปิดในบริเวณโดยรอบแต่เนื่องจากเป็นวันหยุดก็ตรวจสอบได้เพียงบางจุด และได้เร่งสอบปากคำพยานแวดล้อมที่อยู่ใกล้กับที่เกิดเหตุ อย่างไรก็ดี ขณะนี้ได้เร่งให้ฝ่ายสืบสวนสอบสวนนำพยานไปออกภาพสเก็ตช์คนร้ายแล้วแต่ยังไม่ได้พิจารณาขออนุมัติศาลออกหมายจับ
ผบช.น.กล่าวถึงตัวคนร้ายที่ก่อเหตุหน้าธนาคารกรุงเทพ ถนนสีลม ว่า จากการตรวจสอบพบในเบื้องต้นพบว่าเป็นชายซึ่งพอทราบแล้วว่าเป็นกลุ่มใดแต่ยังไม่สามารถระบุได้ว่าเกี่ยวข้องกับการก่อเหตุในจุดอื่นด้วยหรือไม่ รวมทั้งยังไม่สามารถชี้ชัดว่าสาเหตุมาจากปัญหาความขัดแย้งทางการเมืองโดยตรงหรือไม่ หรือมีความเชื่อมโยงกับการเคลื่อนไหวชุมนุมของกลุ่มคนเสื้อแดงก่อนหน้านี้</p>
<p>ผู้สื่อข่าวถามถึงกรณีเกิดเหตุระเบิดในหลายจุดว่ามีความเชื่อมโยงกันและผู้เหตุเป็นกลุ่มเดียวกันหรือไม่ <persName>พล.ต.ท.สัณฐาน</persName> กล่าวว่า จากการรวบรวมพยานหลักฐานต่างๆ ขณะนี้พบว่าที่ถนนสีลมกับที่พระประแดงน่าจะเป็นคนร้ายกลุ่มเดียวกันเนื่องจากพบว่าคนร้ายแต่งกายตัวคล้ายกัน งานนี้เป็นการลงทุนน้อยแต่ได้ผลเยอะ คาดว่าคนร้ายจะมีมากกว่าหนึ่งกลุ่มแต่กล้องวงจรปิดตามจุดต่างๆ ขณะนี้ยังอยู่ระหว่างประสานการตรวจสอบเนื่องจากยังเป็นวันหยุด</p>
<p><persName>พล.ต.ท.สัณฐาน</persName> กล่าวอีกว่า ขณะนี้ทางตำรวจกำลังเร่งสืบสวนสอบสวนติดตามคนร้ายที่ก่อเหตุแล้วขอให้วางใจว่าเรากำลังทำงานกันอย่างเต็มที่ ส่วนการวางกำลังดูแลตามธนาคารกรุงเทพสาขาต่างๆ ตนได้สั่งการให้ ผกก.ทุกแห่งจัดกำลังจากทุกฝ่ายมาร่วมปฏิบัติงาน</p>
<p>รายงานข่าวแจ้งว่า สำหรับภาพสเก็ตช์คนร้ายที่ก่อเหตุบนนถนนสีลม นั้น เนื่องจากชุดสืบสวนได้นำกล้องวงจรปิดมาตรวจสอบและประชุมร่วมกันก่อนการประชุมใหญ่ โดยคนร้ายเป็นคนที่ซ้อนท้ายรถจักรยานยนต์คันที่มีพยานยืนยันว่าเป็นผู้ก่อเหตุซึ่งใส่เสื้อวอล์มสีดำ มีความชัดเจนประมาณ 70%</p>
<p>ก่อหน้านี้ เมื่อเวลา 09.30 น. ที่ห้องประชุมศูนย์ปฎิบัติการส่วนหน้า(ศปก.น.)กองบัญชาการตำรวจนครบาล(บช.น.) <persName>พล.ต.ต.อนันต์ ศรีหิรัญ</persName> รองผู้บัญชาการตำรวจนครบาล(รอง.ผบช.น.) หัวหน้าศูนย์ศปก.น.เรียก <persName>พล.ต.ต.ปิยะ อุทาโย</persName> ผู้บังคับการกองบังคับการอำนวยการ(ผบก.อก.)ประชุมร่วมกับคณะผกก.ฝ่ายอำนวยการ บก.อก.-รองสารวัตร โดยใช้เวลานาน 2 ชั่วโมงเศษ</p>
<p><persName>พล.ต.ต.อนันต์</persName>  กล่าวภายหลังเสร็จการประชุมว่า เป็นการประชุมผ่านระบบวีดีโอคอนฟาเร้นท์โดย <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ(รรท.ผบ.ตร.)ประชุมร่วมกับทุกกองบัญชาการตำรวจภูธรทุกภาค(บช.ภ.)และกองบัญชาการตำรวจตำรวจนครบาล(บช.น.)เพื่อติดตามสถานการณ์ก่อนวันที่ 26 กุมภาพันธ์ เรื่อยมาจนหลังวันที่ 26 กุมภาพันธ์ ว่ามีเหตุอะไรเกิดขึ้น จนเมื่อค่ำวันที่ 27 กุมภาพันธ์ ที่ผ่านมา มีเหตุระเบิดเกิดขึ้นกับธนาคาร กรุงเทพ จำกัด(มหาชน)รวม 4 แห่ง ทั้งในพื้นที่กรุงเทพมหานคร(กทม.)และปริมณฑล โดยที่กรุงเทพมหานครเกิดระเบิดขึ้นที่ธนาคารกรุงเทพ จำกัด(มหาชน)สาขาสีลม ส่วนธนาคารกรุงเทพ จำกัด(มหาชน)สาขาพระราม 2 นั้นทางหน่วยเก็บกู้และตรวจพิสูจน์ กองบังคับการตำรวจสายตรวจปฎิบัติการพิเศษ(บก.สปพ.)กองบัญชาการตำรวจนครบาล(บช.น.)เก็บกู้ไว้ทัน ส่วนปริมณฑลที่กองบัญชาการตำรวจภูธรภาค 1(บช.ภ.1)พื้นที่อ.สำโรงเหนือ ที่ไม่เกิดระเบิด และอ.พระประแดง โดยทั้งสองแห่งในพื้นที่ บช.ภ.1 นั้นเป็นระเบิดลักษณะคล้ายกับที่หน้าธนาคาร กรุงเทพ จำกัด(มหาชน)สาขาสีลม</p>
<p>“วัตถุระเบิดทั้ง 4 แห่ง เป็นระเบิดชนิด M 67 เหมือนกัน น่าเชื่อว่าคนร้ายที่มาก่อเหตุนั้นมาเป็นทีมก่อเหตุเหมือนกัน แต่ต้องดูหลักฐานเพื่อประกอบการยืนยัน <persName>พล.ต.ต.อนันต์</persName> กล่าว”</p>
<p><persName>พล.ต.ต.อนันต์</persName> กล่าวอีกว่าสำหรับกล้องวงจรปิดที่จับภาพคนร้ายขับขี่รถจักรยานยนต์ที่ก่อเหตุบริเวณด้านหน้า ธนาคารกรุงเทพ จำกัด(มหาชน)สาขาสีลม นั้นฝ่ายสืบสวน(สส.)กำลังรวบรวมดำเนินการ ส่วนคนร้ายกลุ่มไหนฝ่ายสืบสวนอยู่ระหว่างสืบสวน ส่วนสาเหตุจะเกี่ยวโยงกับศาลมีคำสั่งยึดทรัพย์หรือไม่ ยังไม่ยืนยันแต่ก็ตั้งข้อสันนิษฐาน หรือกลุ่มคนร้ายหวังเพื่อสร้างสถานการณ์ชี้นำให้มาร่วมกลุ่มผู้ชุมนุมในวันที่ 14 มีนาคม  ก็เป็นไปได้</p>
<p>“เชื่อว่ากลุ่มคนร้ายน่าจะมีการวางแผนเป็นขั้นเป็นตอน แต่ไม่น่าจะใช่มืออาชีพ เพราะดูจากการกระทำแล้วทั้ง 4 จุด พบว่า ระเบิดเพียง 2 จุดเท่านั้น สำหรับคดีระเบิดที่เกิดขึ้นผ่านมาการสืบสวนจับกุมคนร้ายไม่ได้ เนื่องจากวัตถุพยานหลักฐานต่างๆจะต้องเก็บนำมาวิเคราะห์ ไม่สามารถใช้เวลาอันสั้นในการสรุปเพื่อสืบสวนจับกุมคนร้าย” รองผบช.น.กล่าว
รองผบช.น.กล่าวอีกว่าสำหรับเหตุการณ์ระเบิด ธนาคาร กรุงเทพ จำกัด(มหาชน)คืนที่ผ่านมา ตั้งข้อสันนิษฐานว่า มีกลุ่มผู้ชุมนุมไปปักหลักกล่าวโจมตีบุคคลนั้น บุคคลนี้  ที่ทำการสำนักงานใหญ่ของธนาคาร กรุงเทพ จำกัด(มหาชน)ที่ผ่านมา จึงเป็นเหตุจูงใจที่จะเกิดกับ ธนาคาร กรุงเทพ จำกัด(มหาชน)ซึ่งจะต้องพิสูจน์ให้รู้ว่าใครเป็นคนทำ</p>
<p><persName>พล.ต.ต.อนันต์</persName>  กล่าวถึงมาตรการรักษาความปลอดภัย ว่าทาง <persName>พล.ต.ท.สัณฐาน ชยานนท์</persName> ผู้บัญชาการตำรวจนครบาล(ผบช.น.)สั่งการให้ผู้กำกับการ(ผกก.)ทุกพื้นที่ใน บช.น.เพิ่มความเข้มในการตรวจตราจุดเฝ้าระวังต่างๆโดยเน้นที่ธนาคาร กรุงเทพ จำกัด(มหาชน)ตรวจเพิ่มความเข้มเป็นพิเศษ แต่จะไม่มีการเฝ้าประจำจุด เพียงแต่หมุนเวียนไปตรวจเป็นประจำ ส่วนสถาบันการเงินทั่วพื้นที่กรุงเทพมหานครที่มี 1,697 จุดก็จะให้ตำรวจทุกฝ่ายร่วมกับอาสาสมัครทุกหน่วยตรวจร่วมกัน</p>
<p><persName>พล.ต.ต.อนันต์</persName> กล่าวอีกว่า เหตุระเบิดที่เกิดขึ้นทั้งสองจุดมนพื้นที่กรุงเทพมหานครนั้น เกิดขึ้นเหนือความคาดคิด เพราะมีการระเบิดก่อนมีการตั้งจุดตรวจของตำรวจที่ตั้งด่านตรวจทั่วไป จำนวน 168 จุด จึงฝากประชาชนทุกคนช่วยสอดส่องดูแลหากพบวตถุต้องสงสัยหรือสิ่งแปลกปลอมแจ้งไปยังศูนย์วิทยุผ่านฟ้า 191 </p>
<p>“จากการข่าวอาจจะมีการระเบิดเกิดขึ้น ทาง พล.ต.อ.ปทีป จึงสั่งให้ผกก.ทุกสน.พื้นที่ บช.น.เพิ่มความระมัดระวังจุดล่อแหลม บ้านบุคคลสำคัญ ติดตามบุคคลไม่ไว้วางใจ หากมีคดีเกิดขึ้นจับกุมคนร้ายได้ก็ให้ดำเนินคดีอย่างเฉียบขาดทุกรายและเพิ่มมาตรการป้องกัน โดยให้ประสานงานกับทหารกองทัพบก กองทัพเรือ และกองทัพอากาศ ขอกำลังเพื่อด่านตรวจร่วมตั้งด่าน และรักษาความปลอดภัยในพื้นที่ <persName>พล.ต.ต.อนันต์</persName> กล่าว”</p>
<p>ข่าวแจ้งว่าสำหรับวัตถุระเบิดที่คนร้ายนำมาก่อเหตุทั้งสองแห่งในพื้นที่กรุงเทพมหานคร นั้นพบว่าเป็นระเบิดเก่าที่มีเก็บไว้นานอยู่แล้ว ใช้แบบขว้าง เพื่อต้องการป่วนเมือง</p>
<p>โดยในเวลา 14.00 น.<persName>พล.ต.ท.สัณฐาน</persName> เรียกประชุมนายตำรวจตั้งแต่ระดับรองผบช.น.ผบก.น.1-9  สปพ.บก.สส.บก.จร. ผกก. และรองผกก.ปป.ทุกสน.ที่กองบัญชาการตำรวจนครบาล(บช.น.)</p>
<p>สำหรับเหตุการณ์ป่วนรายวันเริ่มขึ้นอีกเมื่อเวลา 11.00 น.วันเดียวกัน ตำรวจ สน.พญาไท รับแจ้งพบวัตถุต้องสงสัยวางอยู่บริเวณป้ายรถโดยสารประจำทางริมรั้วโรงพยาบาลราชวิถี ถนนราชวิถี เขตพญาไท กทม.จึงประสานกลุ่มงานเก็บกู้และตรวจพิสูจน์วัตถุระเบิด บก.สปพ.บช.น.เข้าตรวจสอบพบว่าเป็นกระเป๋าใส่เสื้อผ้าสีดำคาดแดงขนาดกว้างและยาวประมาณ 30 ซ.ม.วางอยู่ จึงใช้อุปกรณ์ตรวจสอบพบภายในเป็นเสื้อผ้า สมุดบัญชีเงินฝาก แหนม และขนมคบเคี้ยว ทะเบียนบ้านระบุชื่อ<persName>น.ส.สุนิธิดา ปูแส</persName> ชาวอ.สันทราย จ.เชียงใหม่ จึงนำเก็บรักษาที่ สน.พญาไท นายท่ารถโดยสาร ผู้พบกระเป๋าดังกล่าวเปิดเผยว่า พบกระเป๋าใบดังกล่าววางไว้ตั้งแต่ 10.00 น.เห็ยวางไว้นานผิดสังเกตจึงแจ้งตำรวจมาตรวจสอบ
</p></body>
</news>
