<teiHeader>
<fileDesc>
<titleStmt>
  <title>ผัวเก่าปืนดุยิงผัวใหม่ดับสยอง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 07:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58365  </bibl>
</sourceDesc>
</fileDesc>
</teiHeader>
<news>
<headline>ผัวเก่าปืนดุยิงผัวใหม่ดับสยอง</headline>
<lead></lead>
<neck></neck>
<body><p>เมื่อเวลา 09.30 น. วันที่ 5 เม.ย. <persName>พ.ต.ท.สิทธิพงษ์ ม่วงแจ่ม</persName> สารวัตรเวร สภ.พระประแดง จ.สมุทรปราการ รับแจ้งเหตุยิงกันบริเวณหน้าห้องเช่าไม่มีเลขที่ ภายในซอยนานาพัน 25 ถนนเพชรหึงษ์ หมู่ 7 ต.บางยอ อ.พระประแดง จึงพร้อมด้วย <persName>พ.ต.อ.สมชัย อินตาพวง</persName> ผกก. ไปตรวจสอบที่เกิดเหตุ พบว่าผู้บาดเจ็บได้ถูกนำส่ง รพ.บางปะกอก 3 ไปก่อนหน้านี้ แต่ทนพิษบาดแผลไม่ไหวได้เสียชีวิตในเวลาต่อมา ทราบชื่อว่า <persName>นายอาชวิน เธียรวัฒนา</persName> อายุ 23 ปี ถูกยิงด้วยอาวุธปืนไม่ทราบขนาดเข้าที่ลำคอ และตามลำตัว รวม 4 นัด</p>
<p>สอบสวน <persName>น.ส.กนกวรรณ เลิศฤธา</persName> อายุ 22 ปี ภรรยา<persName>นายอาชวิน</persName> ผู้ตาย ให้การว่า ผู้ก่อเหตุครั้งนี้คือ<persName>นายภาคภูมิ ตระกูลมีธรรม</persName> สามีเก่าของตน โดยก่อนหน้านี้ตนได้อยู่กินกับ<persName>นายภาคภูมิ</persName> ต่อมา<persName>นายภาคภูมิ</persName>ถูกจับติดคุกในคดีลักรถจักรยานยนต์ หลังจากนั้นตนจึงหันมาคบหาและอยู่กินกับ<persName>นายอาชวิน</persName> ได้ประมาณ 4-5 เดือน ก่อนเกิดเหตุ<persName>นาย  อาชวิน</persName>ได้เอารถ จยย.ของตน ที่<persName>นายภาคภูมิ</persName>เป็นคนซื้อให้ไปขี่ และไปเจอกับ<persName>นายภาคภูมิ</persName> ซึ่งเพิ่งออกจากคุกมาได้ 1 เดือนเศษ จากนั้นทั้งคู่ได้มีการท้าทายกันขึ้น ทำให้<persName>นายภาคภูมิ</persName>โมโห ตามมายิง<persName>นายอาชวิน</persName>เสียชีวิตที่หน้าบ้านเช่าดังกล่าว หลังสอบสวน เจ้าหน้าที่จะได้นำเรื่องขออนุมัติหมายศาล เพื่อออกติดตามจับกุมตัว<persName>นายภาคภูมิ</persName>มาดำเนินคดีต่อไป</p></body>
</news>
