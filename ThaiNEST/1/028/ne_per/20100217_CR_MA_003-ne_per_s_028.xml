<teiHeader>
<fileDesc>
<titleStmt>
  <title>ศาลพิพากษาจำคุกเจ้ามือแชร์ก๋วยเตี๋ยว 5,270 ปี แต่รับสารภาพลดโทษกึ่งหนึ่งเหลือ 2,635 ปี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-17 15:08:55  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266383347&catid=17  </bibl>
</sourceDesc>
</fileDesc>
</teiHeader>
<news>
<headline>ศาลพิพากษาจำคุกเจ้ามือแชร์ก๋วยเตี๋ยว 5,270 ปี แต่รับสารภาพลดโทษกึ่งหนึ่งเหลือ 2,635 ปี</headline>
<lead></lead>
<neck></neck>
<body><p><persName>พ.อ.ปิยะวัฒก์ กิ่ง เกตุ</persName> ผู้บัญชาการสำนักคดีอาญาพิเศษ กรมสอบสวนคดีพิเศษ หรือ ดีเอสไอ เปิดเผยถึงความคืบหน้าการดำเนินคดี "แชร์ก๋วยเตี๋ยว"ว่า ศาลอาญาได้มีคำพิพากษาในคดีหมายเลขดำที่ อ.3968/2552 คดีหมายเลขแดงที่ อ.166/2553 โดยพิพากษาว่า <persName>นายเสริมศักดิ์ อุ่นน้อย</persName> จำเลยที่ 1 ซึ่งให้การรับสารภาพ  มีความผิดตามพระราชกำหนดการกู้ยืมเงินที่เป็นการฉ้อโกงประชาชน พ.ศ.2527 มาตรา 4, 5, 12, 15 ประมวลกฎหมายอาญา มาตรา 343 การกระทำของจำเลยเป็นความผิดหลายกรรมต่างกันลงโทษทุกกระทงความผิดตามประมวล กฎหมายอาญา มาตรา 91</p>
<p>แต่เนื่องจากความผิดฐานร่วมกันฉ้อโกงประชาชน และความผิดฐานร่วมกันกู้ยืมเงินที่เป็นการฉ้อโกงประชาชนเป็นกรรมเดียวผิด กฎหมายหลายบท จึงให้ลงโทษในความผิดฐานฐานร่วมกันกู้ยืมเงินที่เป็นการฉ้อโกงประชาชน ตามพระราชกำหนดการกู้ยืมเงินที่เป็นการฉ้อโกงประชาชน พ.ศ.2527 ซึ่งเป็นบทหนักตามประมวลกฎหมายอาญา มาตรา 90 รวม 1,254 กระทง ลงโทษจำคุกกระทงละ 5 ปี รวมเป็นโทษจำคุก 5,270 ปี</p>
<p>จำเลยที่ 1 ให้การรับสารภาพเป็นประโยชน์แก่การพิจารณา ลดโทษให้กึ่งหนึ่ง ตามประมวลกฎหมายอาญา มาตรา 78 คงจำคุก 2,635 ปี แต่จำเลยกระทำความผิดกระทงที่หนักที่สุดมีอัตราโทษจำคุกอย่างสูงไม่เกิน 10 ปี จึงให้ลงโทษจำคุกจำเลย 20 ปี ตามประมวลกฎหมายอาญา มาตรา 91 กับให้จำเลยคืนเงินต้นให้แก่ผู้กู้ยืมเงินหรือผู้เสียหายแต่ละรายตามจำนวน ผู้เสียหายแต่ละรายที่ได้นำมาให้จำเลยกับพวกกู้ยืมเงินไปแล้ว แต่ยังไม่ได้คืนพร้อมด้วยอัตราดอกเบี้ยร้อยละ 15 ต่อปี นับแต่วันที่คืนเงินสดของกลางเฉลี่ยให้แก่ผู้เสียหายทั้งหมด </p></body>
</news>
