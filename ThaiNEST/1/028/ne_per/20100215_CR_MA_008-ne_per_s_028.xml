<teiHeader>
<fileDesc>
<titleStmt>
  <title>เลขาฯศาลยธ.พร้อมดูแลจัด"ตร.-รถ-ที่พัก"ให้ เตือนผู้พิพากษาอย่าประมาท  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-15 21:44:45  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266245102&catid=17  </bibl>
</sourceDesc>
</fileDesc>
</teiHeader>
<news>
<headline>เลขาฯศาลยธ.พร้อมดูแลจัด"ตร.-รถ-ที่พัก"ให้ เตือนผู้พิพากษาอย่าประมาท</headline>
<lead></lead>
<neck></neck>
<body><p><persName>นายวิรัช ชินวินิจกุล</persName> เลขาธิการสำนักงานศาลยุติธรรมและคณะ เข้าพบ<persName>นายสบโชค สุขารมณ์</persName> ประธานศาลฎีกา เพื่อเตรียมการประชุมคณะกรรมการตุลาการ (ก.ต.) โดยก่อนเริ่มประชุม<persName>นายวิรัช</persName> ตรวจดูจุดเกิดเหตุพบระเบิดที่บริเวณสนามหญ้าภายในรั้วศาลฎีกา พร้อมให้สัมภาษณ์ว่า เข้าใจว่าจะเป็นการข่มขู่มากกว่า เพราะถ้าจะมุ่งสังหารผู้พิพากษา ก็นับว่าห่างมาก หากมุ่งสังหารวางตรงไหนก็ได้ แต่จุดนี้ใกล้ห้องประชุม ก.ต. จึงประสาน บช.น.มาตรวจรักษาความปลอดภัยแล้ว ส่วนมาตรการรักษาความปลอดภัยก่อนวันอ่านคำพิพากษาคดียึดทรัพย์ 7.6 หมื่นล้านบาท <persName>พ.ต.ท.ทักษิณ ชินวัตร</persName> อดีตนายกรัฐมนตรี ต้องปิดเป็นความลับก่อน</p>
<p><persName>นายวิรัช</persName>กล่าวว่า เชื่อมั่นว่าเหตุวางระเบิดจะไม่ถือเป็นภยันตรายที่จะทำให้เลื่อนอ่านคำ พิพากษาในวันที่ 26 กุมภาพันธ์ออกไป ไม่มีอะไรทำให้ผู้พิพากษาหวั่นไหว มีผู้พิพากษาโทรศัพท์มาสอบถามและให้กำลังใจองค์คณะผู้พิพากษาจำนวนมาก ตอบไปว่า ไม่ใช่เฉพาะศาลฎีกา ศาลที่มีอำนาจพิจารณาพิพากษาคดีการเมือง คดีความมั่นคง เช่น ศาลอาญา และผู้พิพากษาของศาลต่างๆ ต้องไม่ตั้งอยู่ในความประมาท จะไปไหนมาไหน ต้องเหลียวหน้าเหลียวหลังบ้าง ไม่แน่ใจว่า การที่ปฏิบัติหน้าที่ในพระปรมาภิไธย ด้วยความซื่อสัตย์สุจริต ปกป้องสถาบัน จะทำให้ไม่เป็นที่พอใจแก่ผู้เสียผลประโยชน์หรือไม่</p>
<p>"ผมรู้สึกห่วงใยในผู้พิพากษาที่กำลังปฏิบัติหน้าที่ทั่วประเทศ ขออย่าประมาท ต้องตื่นตัว ขณะเดียวกัน ต้องทำงานด้วยความยึดมั่นในความถูกต้องปราศจากอคติ พระบาทสมเด็จพระเจ้าอยู่หัวทรงมีรับสั่งแก่ผู้ช่วยผู้พิพากษาที่เข้ารับการ โปรดเกล้าฯเมื่อเดือนก่อนว่า ผู้พิพากษาจะต้องปฏิบัติหน้าที่จนกว่าชีวิตจะหาไม่ ท่านตรัสซ้ำถึง 7 ครั้ง ซึ่งในหลวงทรงเห็นว่า ผู้พิพากษาเป็นหน่วยหนึ่งที่มีหน้าที่รักษาความมั่นคงปลอดภัยให้บ้านเมือง" <persName>นายวิรัช</persName>กล่าว และว่า เหตุวางระเบิดครั้งนี้ ไม่ถึงกับสร้างความกังวลเรื่องความไม่ปลอดภัยแก่ผู้พิพากษาทั้ง 9 ท่าน และประธานศาลฎีกามอบนโยบายให้ทุกคนเข้มแข็งปฏิบัติหน้าที่</p>
<p>ผู้สื่อข่าวรายงานว่า <persName>นายเชวง ชูศิริ</persName> เลขานุการศาลฎีกา มีคำสั่งให้เจ้าหน้าที่รักษาความปลอดภัยศาลฎีกา ปฏิบัติหน้าที่อย่างเข้มงวดตามจุดเสี่ยง ห้ามไม่ให้บุคคลภายนอกรวมทั้งสื่อมวลชนเข้าไปในบริเวณศาลฎีกาอย่างเด็ดขาด ส่วนผู้ที่จะติดต่อราชการต้องแลกบัตรและตรวจค้นอย่างละเอียด รวมทั้งรถยนต์ และให้พนักงานรักษาความสะอาดเก็บกวาดรอบรั้วศาลฎีกา หากพบสิ่งของหรือวัตถุต้องสงสัยให้แจ้งเจ้าหน้าที่รักษาความปลอดภัย และสั่งห้ามร้านค้าแผงลอยตั้งของขายรอบศาลฎีกา</p>
<p><persName>นายวิรัช</persName>กล่าวภายหลังประชุม ก.ต. ว่า แจ้งต่อที่ประชุม ก.ต.ว่าได้ประชุมคณะกรรมการที่รับผิดชอบดูแลการรักษาความปลอดภัยแล้ว ได้ประสานตำรวจนครบาล ซึ่งจะมีการเพิ่มกำลังตำรวจสายตรวจ และเพิ่มตำรวจร่วม รปภ.ของศาล ตรวจตราบริเวณศาลฎีกานับตั้งแต่วันนี้จนถึงวันนัดอ่านคำพิพากษาคดียึดทรัพย์ <persName>พ.ต.ท.ทักษิณ</persName> ในวันที่ 26 กุมภาพันธ์นี้ และแจ้งต่อ<persName>นายอนุรักษ์ สง่าอารีย์กูล</persName> เลขานุการศาลฎีกาแผนกคดีอาญาของผู้ดำรงตำแหน่งทางการเมืองแล้วว่าให้ประสาน กับผู้พิพากษาองค์คณะว่าหากท่านใดรู้สึกไม่สบายใจ ต้องการจะขอกำลังตำรวจดูแล หรือต้องการรถราชการรับ-ส่งในการเดินทาง หรือบ้านพัก สำนักงานศาลยุติธรรม พร้อมจะจัดหาให้ ซึ่งในส่วนของบ้านพักนั้นไม่ใช่การจัดเป็นเซฟเฮาส์ แต่เป็นเพียงการจัดหาที่พักชั่วคราวให้ผู้พิพากษาองค์คณะที่อาจจะรู้สึกไม่ สบายใจในการเดินทาง ส่วนจะเป็นสถานที่ใดคงตอบไม่ได้</p></body>
</news>
