<teiHeader>
<fileDesc>
<titleStmt>
  <title>"พงศพัศ"ยันตั้งกก.ผ่าศพเสื้อแดงให้โปร่งใส  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55463/"พงศพัศ"ยันตั้งกก.ผ่าศพเสื้อแดงให้โปร่งใส.html  </bibl>
</sourceDesc>
</fileDesc>
</teiHeader>
<news>
<headline>"<persName>พงศพัศ</persName>"ยันตั้งกก.ผ่าศพเสื้อแดงให้โปร่งใส</headline>
<lead>"<persName>พง ศพัศ</persName>"ยันตั้งกก.ผ่าศพม็อบเสื้อแดงเพื่อความโปร่งใส ด้าน"ส.ส.เพื่อไทย"ขอนำศพนปช.ไปสวดทีราชดำเนิน 1 คืน</lead>
<neck></neck>
<body><p>(11เม.ย.) เวลา 11.20 น. <persName>พล.ต.ท.พงศพัศ พงษ์เจริญ</persName> โฆษกสำนักงานตำรวจแห่งชาติ พร้อมด้วย<persName>พล.ต.ท.จงเจตน์ อาวเจนพงษ์</persName> นายแพทย์ใหญ่ (สบ7) รพ.ตำรวจ เดินทางมาที่สถาบันนิติเวช เพื่อตรวจสอบการผ่าชันสูตรศพ โดย <persName>พล.ต.ท.พงศพัศ</persName> กล่าวว่า จะมีการจัดตั้งคณะกรรมการขึ้นมาเพื่อชันสูตรศพผู้เสียชีวิต โดยมีแพทย์จากสถาบันนิติเวชทั่วประเทศ 4-5 คน และกลุ่มนปช. อีก 2 คน เพื่อให้มีความโปร่งใสทุกอย่าง และมีขั้นตอนการดำเนินงานถูกต้อง พร้อมทั้งจะถ่ายวีดีโอทุกขั้นตอนในการตรวจสอบส่วนกรณีผู้สูญหายให้ญาติมา ติดต่อบอกรูปพรรณสันฐานตำหนิ ของผู้สูญหายได้ทุกโรงพัก ทางสำนักงานตำรวจแห่งชาติ จะดำเนินการตรวจสอบติดติมให้ต่อไป</p>
<p><persName>นายวิชาญ มีนชัยนันท์</persName> ส.ส.กทม. พรรคเพื่อไทย พร้อมญาติพี่น้องผู้เสียชีวิตได้มาอยู่หน้าสถาบันนิติเวช รพ.ตำรวจ เพื่อรอรับศพของผู้เสียชีวิตกลับไปบำเพ็ญกุศลตามศาสนา ตามบ้านเกิดแต่ละคน แต่อย่างไรก็ตาม<persName>นายวิชาญ</persName> ได้พูดคุยกับญาติผู้เสียชีวิตว่าขอนำศพผู้ชุมนุมไปตั้งสวดที่อนุเสาวรีย์ ประชาธิปไตย แยกคอกวัว ก่อนเป็นเวลา 1 คืน ซึ่งญาติยินยอม ขณะนี้มีญาติมาติดต่อรับศพแล้ว 8 ราย โดยรอผ่าชัน สูตรของแพทย์ให้เสร็จก่อนรับศพไป</p>
<p>สำหรับรายชื่อผู้เสียชีวิตจากรพ.กลาง ที่ส่งสถาบันนิติเวช มีทั้งหมด 10 ราย 1.<persName>นายสวาท วางาม</persName> อายุ 43 ปี 2.<persName>นายฮิโรยูกิ มูราโมโต๊ะ</persName>  ช่างภาพรอยเตอร์ 3.<persName>นายธวัฒนะชัย กลัดสุข</persName> อายุ 36 ปี 4.<persName>นายทศชัย เมตงามฟ้า</persName> อายุ 44 ปี 5.<persName>นายจรูญ ฉายแม้น</persName> อายุ 46 ปี 6.<persName>นายวสันต์ ภู่ทอง</persName>  อายุ 34 ปี 7.<persName>นายยุทธนา ทองเจริญพูนพร</persName> อายุ 24 ปี 8.<persName>นายอำพล ตติยรัตน์</persName> อายุ 26 ปี 9.<persName>นายไพศล ทิพย์งาม</persName> อายุ 37 ปี 10.ไม่ทราบชื่อ</p></body>
</news>
