<teiHeader>
<fileDesc>
<titleStmt>
  <title>ศปก.ตร.เผยหนังสติกยิงป่วนแดงรวบแล้ว2  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-03 13:14:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219391  </bibl>
</sourceDesc>
</fileDesc>
</teiHeader>
<news>
<headline>ศปก.ตร.เผยหนังสติกยิงป่วนแดงรวบแล้ว2</headline>
<lead>ศปก.ตร.เตรียมกำลังดูแลแยก ราชประสงค์ 43 กองร้อย เผย รวบมือป่วน ยิงหนังสติกใส่เสื้อแดงได้ 2 คน เฝ้าระวังเหตุอย่างเข้มข้น โดยเฉพาะโรงแรม 5 ดาว ในย่านนี้</lead>
<neck></neck>
<body><p><persName>พล.ต.ต.ประวุฒิ ถาวรศิริ</persName> โฆษกศูนย์ปฏิบัติการตำรวจแห่งชาติ หรือ ศปก.ตร. กล่าวถึง การเตรียมกำลังดูแลกลุ่มผู้ชุมนุมเสื้อแดงว่า ทางกองบัญชาการตำรวจนครบาล ได้เตรียมกำลังรับมือกลุ่มผู้ชุมนุมไว้จำนวน 42 กองร้อย พร้อมกับห่วงกลุ่มผู้ชุมนุมว่า อาจมีมือที่ 3 เข้ามาป่วน เนื่องจากเมื่อคืนที่ผ่านมา ตำรวจสามารถควบคุมตัวชาย 2 คน ได้บริเวณท้องสนามหลวง หลังจากพกอาวุธเป็นหนังสติกลูกแก้วและหัวน๊อต พร้อมกับรับสารภาพว่า ได้รับการว่าจ้างจากพรรคการเมืองหนึ่ง ให้มาก่อเหตุป่วน และโยนความผิดให้เป็นการกระทำของเจ้าหน้าที่รัฐ ซึ่งตรงกับการข่าวของศูนย์อำนวยการรักษาความสงบเรียบร้อย หรือ ศอ.รส. และ ศปก.ตร. ที่สืบทราบว่า จะมีกลุ่มมือที่ 3 เข้ามาก่อกวน</p>
<p>อย่างไรก็ตาม เจ้าหน้าที่อยู่ระหว่างเจรจากับทางแกนนำ นปช.ว่า ขอให้ใช้เวลาในการปิดถนนในช่วงแยกราชประสงค์ให้น้อยที่สุด เพราะบริเวณดังกล่าว มีศูนย์การค้า และโรงแรมระดับห้าดาวอยู่หลายแห่ง ซึ่งอาจจะกระทบต่อภาพลักษณ์ของประเทศในช่วงของโรงพยาบาลตำรวจในขณะนี้ ไม่ปิดทำการสำหรับผู้ป่วยที่จะมาใช้บริการสามารถเข้าได้ทางถนนอังรีดูนังต์</p></body>
</news>
