<teiHeader>
<fileDesc>
<titleStmt>
  <title>ล้างแค้นจ่อยิงผญบ.นาไม้ไผ่อ.ทุ่งสง สาหัส  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-28 07:38:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208563  </bibl>
</sourceDesc>
</fileDesc>
</teiHeader>
<news>
<headline>ล้างแค้นจ่อยิงผญบ.นาไม้ไผ่อ.ทุ่งสง สาหัส</headline>
<lead>คนร้าย อุกอาจบุกยิงผู้ใหญ่บ้าน ต.นาไม้ไผ่ อ.ทุ่งสง จ.นครศรีธรรมราช บาดเจ็บสาหัส ตำรวจ เชื่อ เหตุล้างแค้น หลัง ศาลพิพากษา จำคุกผู้ใหญ่บ้านคดีฆ่าสารวัตรกำนัน ต.ควนกรด เมื่อ 2 ปีที่ผ่านมา</lead>
<neck></neck>
<body><p>เกิดเหตุยิงกันได้รับบาดเจ็บสาหัส ในงานบำเพ็ญกุศลศพของ <persName>นางพริ้ม ทองเนื้อห้า</persName> อายุ 82 ปี ที่ถึงแก่กรรมด้วยความชรา บ้านเลขที่ 70 หมู่ที่ 3 บ้านป่าไม้แดง ต.นาไม้ไผ่ อ.ทุ่งสง จ.นครศรีธรรมราช ตำรวจ สภ.ทุ่งสง เข้าตรวจสอบที่เกิดเหตุ พบ <persName>นายยศศักดิ์ รักกิจ</persName> อายุ 52 ปี ผู้ใหญ่บ้าน หมู่ที่ 3 ต.นาไม้ไผ่ ถูกยิงด้วยปืนพกขนาด 9 มม. กระสุนเจาะชายโครงขวาฝังใน 1 แผล เลือดทะลัก นอนหายใจรวยรินอยู่ และยังมีผู้ได้รับบาดเจ็บเล็กน้อยอีก 2 คน สอบสวนทราบว่า ก่อนเกิดเหตุ <persName>นายยศศักดิ์</persName> ได้มาร่วมงานศพ โดยถือปืนลูกซองยาว แบบ 5 นัด มาด้วย 1 กระบอก เมื่อมาถึงได้นั่งร่วมวงคุยกับลูกบ้าน แล้ววางอาวุธปืนลูกซองยาวไว้บนโต๊ะข้างหน้า ต่อมามีคนร้าย 1 คน เดินเข้ามาทางด้านหลังชักปืนพก ขนาด 9 มม. ยิงใส่ <persName>นายยศศักดิ์</persName> 3 นัดซ้อน กระสุนถูก<persName>นายยศศักดิ์</persName> เพียงนัดเดียว หลังจากนั้น คนร้าย ได้คว้าเอาปืนลูกซองยาวของ <persName>นายยศศักดิ์</persName> หลบหนีไป ด้วย </p>
<p>ขณะที่ <persName>พ.ต.ท.วันชัย ปะลาวัน</persName> รอง ผกก.ป. สภ.ทุ่งสง กล่าวว่า สาเหตุน่าจะเป็นการฆ่าล้างแค้น เนื่องจาก <persName>นายยศศักดิ์</persName> ถูกเจ้าหน้าที่ตำรวจจับกุมในข้อหาฆ่า <persName>นายปรีชา ทองแป้น</persName> สาววัตรกำนัน ต.ควนกรด อ.ทุ่งสง เมื่อ 2 ปีก่อน และศาลอุทธรณ์ ได้สั่งจำคุก <persName>นายยศศักดิ์</persName> ตลอดชีวิต ขณะนี้อยู่ระหว่างประกันตัวในชั้นฎีกา อย่างไรก็ตาม ยังต้องสอบสวนตัวคนร้ายมาดำเนินคดีต่อไป </p></body>
</news>
