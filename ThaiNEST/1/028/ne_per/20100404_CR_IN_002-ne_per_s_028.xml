<teiHeader>
<fileDesc>
<titleStmt>
  <title>ภาณุพงศ์เข้าเจรจาแกนนำแดงอีกเช้านี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-04 07:39:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219484  </bibl>
</sourceDesc>
</fileDesc>
</teiHeader>
<news>
<headline><persName>ภาณุพงศ์</persName>เข้าเจรจาแกนนำแดงอีกเช้านี้</headline>
<lead><persName>พล.ต.อ.ภาณุพงษ์</persName> และนาย ตร.เตรียมเข้าเจราจรแกนนำเสื้อแดงอีกครั้งเช้านี้ เพื่อขอให้เปิดเส้นทางจราจร ส่วนบรรยาากาศทั่วไปผู้ชุมนุมบางตาลงกว่าเมื่อวาน</lead>
<neck></neck>
<body><p><persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา สบ10 <persName>พล.ต.อ.อดุลย์ แสงสิงแก้ว</persName> ที่ปรึกษา สบ10 และนายตำรวจที่เกี่ยวข้อง ที่ได้รับมอบหมายจากรักษาการผู้บัญชาการตำรวจแห่งชาติ เตรียมเข้าเจรจากับ แกนนำ นปช. อีกครั้ง เพื่อขอให้เปิดเส้นทางการจราจร พื้นที่การชุมนุมบริเวณแยกราชประสงค์ หลังจากเมื่อคืนที่ผ่านมา ผลการเจรจาไม่เป็นผล และ แกนนำ นปช. ได้นัดหมายให้ นายตำรวจ มาเจรจากันอีกครั้ง ในช่วงเวลา 08.00 น. วันนี้ ซึ่งต้องจับตาดูว่า หากผลการเจรจาในวันนี้ ล้มเหลว กลุ่มผู้ชุมนุม ไม่ยอมเปิดเส้นทางการจราจร หรือ ยอมเปิดเพียงบ้านส่วนทาง ศูนย์อำนวยการรักษาความสงบเรียบร้อย (ศอ.รส.) และทางตำรวจ จะมีมาตรการในการดำเนินการต่อไปอย่างไร</p>
<p>ขณะบรรยากาศที่ บริเวณการชุมนุมของกลุ่มคนเสื้อแดง บริเวณแยกประสงค์ต่อเนื่องมาถึงแยกปทุมวัน ปริมาณกลุ่มผู้ชุมนุมค่อนข้างบางตา ไม่มีจำนวนมากเหมือนเมื่อวานที่ผ่านมา รวมถึงจำนวนรถยนต์ที่นำมาจอดปิดถนน ที่ขณะนี้ลดลงเหลือเพียงไม่กี่คันเท่านั้น ทำให้รถยนต์สามารถสัญจรผ่านบริเวณนี้ได้บ้างแล้ว ขณะที่ กทม. ได้ส่งพนักงานทำความสะอาดจำนวนหนึ่ง เข้าทำการกวาดขยะริมถนนพระราม 1 หน้าห้างสยามพารากอน และ สยามแสควร์ แล้ว</p></body>
</news>
