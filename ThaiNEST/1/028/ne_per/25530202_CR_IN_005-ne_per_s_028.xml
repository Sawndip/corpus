<teiHeader>
<fileDesc>
<titleStmt>
  <title>ปทีปรอก.ตร.รับรองก่อนรับ3นายพลกลับทำงาน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-02 20:24:25  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209426  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>รอก.ตร.รับรองก่อนรับ3นายพลกลับทำงาน</headline>
<lead>รักษาราชการแทนผู้บัญชาการตำรวจแห่งชาติ ขอรอการรับรองมติ ก.ตร.ก่อนส่งเรื่อง รับ3นายพลตำรวจ เข้ารับราชการใหม่</lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ เปิดเผย ถึงการดำเนินการตามมติ ที่ประชุมคณะกรรมการข้าราชการตำรวจแห่งชาติ หรือ ก.ตร. ให้รับ 3 พลตำรวจ ที่ถูกป.ป.ช. ชี้มูลความผิด กรณีสลายการชุมนุม 7 ต.ค. และการชุมนุม ที่จังหวัดอุดรธานี เข้ารับราชการว่า เรื่องนี้ต้องรอให้ก.ตร. มีการรับรองมติในที่ประชุมก.ตร. ครั้งต่อไป ซึ่งจะมีการประชุมในวันที่ 12 ก.พ. นี้ หากไม่ติดขัดข้อกฎหมาย ก็ให้ดำเนินการตามมติที่ประชุม โดยหลังจากนี้ ฝ่ายเลขานุการของก.ตร. จะส่งมติให้ทางสำนักงานตำรวจแห่งชาติ และนายกรัฐมนตรีต่อไป วันนี้หลังได้รับเรื่อง ก็จะดำเนินการไปตามขั้นตอนของกฎหมาย โดยจะให้ฝ่ายกฎหมาย และฝ่ายทะเบียนพิจารณาอีกครั้ง</p>
<p>อย่างไรก็ตาม รักษาราชการแทนผู้บัญชาการตำรวจแห่งชาติ กล่าวว่า ในระหว่างที่ข้าราชการตำรวจ ระดับรองผู้บังคับการ จนถึงสารวัตร จะเข้าปฏิบัติหน้าที่ ในวันที่ 16 ก.พ. นี้ เชื่อว่า จะไม่เกิดสูญญากาศ และเป็นธรรมดาของการแต่งตั้ง ผู้ได้รับตำแหน่ง และพลาดตำแหน่งตำรวจ ต้องไม่เสียกำลังใจในการทำงาน</p></body>
</news>
