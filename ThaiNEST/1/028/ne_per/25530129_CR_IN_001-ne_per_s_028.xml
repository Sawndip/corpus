<teiHeader>
<fileDesc>
<titleStmt>
  <title>อัยการ สั่งคดีขนอาวุธเข้าปท. วันนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-29 08:53:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208752  </bibl>
</sourceDesc>
</fileDesc>
</teiHeader>
<news>
<headline>อัยการ สั่งคดีขนอาวุธเข้าปท. วันนี้</headline>
<lead>อัยการนัดสั่งคดี 5 ต่างชาติ ลักลอบขนอาวุธสงครมมาทางเครื่องบิน เข้าประเทศวันนี้</lead>
<neck></neck>
<body><p>พนักงานอัยการฝ่ายคดีอาญา นัดฟังคำสั่งในคดีที่ <persName>นายอิสยาส อิสวาคอฟ</persName> นักบิน กับพวก รวม 5 คน ซึ่งเป็นชาวคาซัคสถานและเบลารุส ผู้ต้องหาในคดีลอบค้าอาวุธสงคราม ในวันนี้ เวลา 10.00 น. หลังจาก พนักงานสอบสวนกองปราบปราม มีความเห็นสมควรสั่งฟ้องผู้ต้องหาทั้ง 5 คน ในข้อหากระทำผิดพระราชบัญญัติอาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียมอาวุธปืน ปี 2490 พระราชบัญญัติศุลกากรและพระราชบัญญัติเกี่ยวกับทางเดินอากาศ ซึ่งวันนี้เป็นวันครบกำหนดฝากขังผู้ต้องหา ครั้งที่ 4 ด้วย โดยคดีนี้เป็นที่น่าจับตามอง เนื่องจาก มีกระแสข่าวว่า อัยการสูงสุด อาจพิจารณาสั่งไม่ฟ้องผู้ต้องหา สำหรับคดีนี้เกิดขึ้น เมื่อวันที่ 12 ธ.ค. 2552 เจ้าหน้าที่ตำรวจ ได้ทำการจับกุมผู้ต้องหาทั้ง 5 คน พร้อมอาวุธปืนและเครื่องกระสุนปืนจำนวนมาก ภายในเครื่องบิน ขณะที่ ผู้ต้องหา แวะจอดเติมน้ำมันเชื้อเพลิงที่ท่าอากาศยานาดอนเมือง โดยในชั้นจับกุมและสอบสวนผู้ต้องหาทั้ง 5 คน ให้การปฏิเสธมาโดยตลอด</p></body>
</news>
