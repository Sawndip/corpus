<teiHeader>
<fileDesc>
<titleStmt>
  <title>สรรพสามิตจับกุมบุหรี่หลีกเลี่ยงภาษีสองหมื่นซอง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-31 03:49:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264971009&catid=17  </bibl>
</sourceDesc>
</fileDesc>
</teiHeader>
<news>
<headline>สรรพสามิตจับกุมบุหรี่หลีกเลี่ยงภาษีสองหมื่นซอง</headline>
<lead></lead>
<neck></neck>
<body><p><persName>ดร.อารีพงศ์ ภู่ชอุ่ม</persName> อธิบดีกรมสรรพสามิต เปิดเผยว่ากระทรวงการคลังได้มอบนโยบายให้กรมสรรพสามิตดูแลสินค้าที่หลีก เลี่ยงภาษี รวมถึงการดำเนินงานตามมาตรการเชิงรุกในการป้องกันและปราบปรามบุหรี่และสุรา เถื่อน และจูงใจผู้ที่อยู่นอกระบบให้เข้ามาสู่ระบบภาษี ซึ่งที่ผ่านมาเจ้าหน้าที่ชุดเฉพาะกิจของสำนักตรวจสอบ ป้องกันและปราบปราม ได้ดำเนินงานร่วมกับเจ้าหน้าที่สรรพสามิตพื้นที่ทั่วประเทศ และเจ้าหน้าที่จากหน่วยงานอื่นที่เกี่ยวข้องในการปราบปรามผู้กระทำผิดกฎหมาย สรรพสามิตอย่างจริงจังและต่อเนื่อง</p>
<p>อธิบดีกรมสรรพสามิตกล่าวต่อว่าเจ้าหน้าที่ชุดเฉพาะกิจของสำนักตรวจสอบ ป้องกันและปราบปรามและสำนักงานสรรพสามิตภาคที่ 9 ได้เข้าตรวจบริเวณอู่ซ่อมรถแจ่มการช่าง ถนนกาญจนวณิช ซอย 18/3 ตำบลหาดใหญ่ อำเภอหาดใหญ่ จังหวัดสงขลา พบของกลางเป็นยาสูบต่างประเทศ ยี่ห้อ กูดังกาแรม (GUDANG GARAM) ขนาดบรรจุซองละ 12 มวน รวมจำนวน 20,000 ซอง มูลค่าของกลางจำนวนประมาณ 8 แสนบาท คิดเป็นค่าปรับจำนวน 8.41 ล้านบาท และมูลค่าความเสียหายทางภาษีจำนวนประมาณ 5.60 แสนบาท</p>
<p>โดยบุหรี่ที่เจ้าหน้าที่ตรวจยึดมาได้นั้นเป็นบุหรี่ที่กระทรวงสาธารณสุข ไม่อนุญาตให้มีการนำเข้ามาจำหน่ายในราชอาณาจักร เนื่องจากเป็นบุหรี่ที่มีการปรุงแต่งรสชาติของกลิ่นผลไม้ ซึ่งเป็นที่นิยมในบริเวณแถบจังหวัดชายแดนภาคใต้ และภายหลังจากเสร็จสิ้นคดีกรมสรรพสามิตจะนำบุหรี่ดังกล่าวไปทำลายต่อไป</p>
<p>ผลการปราบปรามผู้กระทำผิดตามกฎหมายสรรพสามิตในไตรมาสแรกของปีงบ ประมาณ 2553 (ตุลาคม-ธันวาคม 2552) กรมสรรพสามิตจับกุมผู้กระทำผิดได้รวม 9,612 คดี ค่าเปรียบเทียบปรับรวม 99.63 ล้านบาท โดยแบ่งเป็นการกระทำผิดในคดีพ.ร.บ.สุรา จำนวน 6,818 คดี ค่าเปรียบเทียบปรับจำนวน 23.53 ล้านบาท พ.ร.บ.ยาสูบ จำนวน 2,086 คดี ค่าเปรียบเทียบปรับจำนวน 45.69 ล้านบาท พ.ร.บ.ไพ่ จำนวน 13 คดี ค่าเปรียบเทียบปรับจำนวน 2.46 แสนบาท และคดีตามพ.ร.บ.ภาษีสรรพสามิต พ.ศ. 2527 จำนวน 695 คดี ค่าเปรียบเทียบปรับจำนวน 30.16 ล้านบาท</p>
<p>อธิบดีกรมสรรพสามิตกล่าวว่า หากทราบเบาะแสการกระทำความผิดเกี่ยวกับสินค้าที่ต้องเสียภาษีสรรพสามิต สามารถแจ้งโดยตรงได้ที่กรมสรรพสามิต หรือสำนักงานสรรพสามิตทุกแห่งทั่วประเทศ หรือที่ศูนย์ประสานงานกรมสรรพสามิต Hot line 1713 หรือที่ www.excise.go.th หรือแจ้งที่ตู้ ป.ณ. 10 เขตดุสิต กรุงเทพมหานคร 10300 ได้ตลอด 24 ชั่วโมง ซึ่งกรมสรรพสามิตจะปกปิดข้อมูลของผู้แจ้งเบาะแสเป็นความลับ และจะมอบสินบนนำจับให้ภายหลังจากคดีเสร็จสิ้นเรียบร้อยแล้ว</p></body>
</news>
