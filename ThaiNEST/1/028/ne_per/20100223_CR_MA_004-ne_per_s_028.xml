<teiHeader>
<fileDesc>
<titleStmt>
  <title>นายกฯป้อง"ปทีป"ยันเตะโด่งผบช.ภ.2.-ล้มโต๊ะตั้งรอง ผบก.-สว.ได้ "นภดล"เตรียมฟ้อง"รรท.ผบ.ตร.-อัศวิน"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-23 22:30:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266937206&catid=17  </bibl>
</sourceDesc>
</fileDesc>
</teiHeader>
<news>
<headline>นายกฯป้อง"<persName>ปทีป</persName>"ยันเตะโด่งผบช.ภ.2.-ล้มโต๊ะตั้งรอง ผบก.-สว.ได้ "<persName>นภดล</persName>"เตรียมฟ้อง"รรท.ผบ.ตร.-<persName>อัศวิน</persName>"</headline>
<lead>"<persName>มาร์ค</persName>"ออกโรงปกป้อง"<persName>ปทีป</persName>" ย้ำสามารถเตะโด่ง "ผบช.ภ.2" ล้มคำสั่งแต่งตั้งรองผบก.-สว.ภาค 2 ได้ ขณะที่ "<persName>นภดล</persName>"เตรียมฟ้อง "รรท.ผบ.ตร.-<persName>อัศวิน</persName>" ปฏิบัติหน้าที่มิชอบ ใช้เทปประชุมจัดการ</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี  แถลงที่ทำเนียบรัฐบาล เมื่อวันที่ 23 กุมภาพันธ์ ถึงกรณี<persName>พล.ต.ท.เกรียงศักดิ์ สุริโย</persName> ผู้บัญชาการตำรวจภูธรภาค 2 (ผบช.ภ.2 ) ช่วยราชการสำนักงานผู้บัญชาการตำรวจแห่งชาติ(ผบ.ตร.) ระบุว่า <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาการผบ.ตร.ลงนามย้ายให้ไปช่วยราชการไม่ชอบด้วยกฎหมาย  รวมถึงการแต่งตั้งโยกย้ายในบช.ภ. 2 ถูกแทรกแซงจาก ฝ่ายการเมือง และนายกรัฐมนตรีลงนามในคำสั่งตั้งคณะกรรมการสอบสวนการร้อง เรียนเกี่ยวกับซื้อขายตำแหน่งในการแต่งตั้งโยกย้ายระดับสารวัตร(สว.)-รองผู้ บังคับการ(รองผบก.) เป็นการกระทำที่มิชอบนั้น ว่า ขอเรียนว่าคำสั่งที่ พล.ต.อ.ปทีปลงนามไปสามารถทำได้ เพราะเห็นว่ามีการออกคำสั่ง(โยกย้ายบช.ภ.2)ที่ไม่ชอบด้วยกฎหมาย</p>
<p>"ซึ่งคณะกรรมการตรวจสอบการแต่งตั้งโยกย้ายตำรวจใน บช.ภ. 1,2,4และภาค 6นั้นได้ข้อสรุปเดียวกันแต่สรุปหลังจากที่ พล.ต.อ.ปทีปลงนามในคำสั่งไปแล้ว รวมทั้งตั้งคณะกรรมการตรวจสอบประเด็นการเรียกรับเงินในการแต่งตั้งโยกย้าย ขึ้นมาสอบสวนเพิ่มเติม ฉะนั้นไม่มีเรื่องใดที่ผมใช้อำนาจนอกเหนือไปกว่าที่กฎหมายให้ไว้"</p>
<p>ด้าน <persName>พ.ต.อ.นภดล วงษ์น้อม</persName>  ซึ่งในคำสั่งที่ลงนามโดย <persName>พล.ต.ท.เกรียงศักดิ์</persName> ย้ายจากผกก.สภ.เมือง ชลบุรี ไปเป็นผกก.สภ.เมืองพัทยา แต่เมื่อมีการแก้ไขคำสั่งใหม่ลงนามโดย <persName>พล.ต.ท.อัศวิน ขวัญเมือง</persName> ผู้ช่วยผบ.ตร. รักษาราชการแทนผบช.ภ.2 ถูกย้ายเป็น  ผกก.สภ.พนมสารคาม จ.ฉะเชิงเทรา กล่าว ถึงกรณีรอง ผบช.ภ.2 ไม่ลงลายมือชื่อในคำสั่งแต่งตั้งโผตำรวจชุดแรก ว่า  การประชุมถือว่าครบถ้วนสมบูรณ์แล้ว แต่ในเชิงธุรการ รองผบช.ภ. 2 ทุกคนต้องลงลายมือชื่อ พร้อมทั้งแสดงหมายเหตุว่าเห็นด้วย หรือไม่เห็นด้วยในการแต่งตั้งโยกย้ายตำรวจ เมื่อไม่ยอมลงลายมือชื่อ ถือเป็นการละเว้นการปฏิบัติหน้าที่</p>
<p>"ทำเป็นนักเลงบ้านนอก หนีไปเฉยๆ หรือปิดโทรศัพท์หนี อย่างนี้ไม่ถูกต้อง ผมกำลังดูข้อกฎหมาย และเตรียมฟ้องดำเนินคดีผู้เกี่ยวข้องไม่ว่าจะเป็น พล.ต.อ.ปทีป  หรือ พล.ต.ท.อัศวิน  เนื่องจากการแต่งตั้งโผใหม่ไม่ชอบด้วยกฎหมาย ส่วนเทปบันทึกรายงานการประชุมนั้นได้รับฟังมาบ้างแล้ว ยืนยันว่ามีจริง แต่ไม่สามารถเปิดสู่สาธารณะได้ คงต้องไปพิสูจน์ในชั้นศาล จึงกล้าพูดว่ามีบางส่วนทำไม่ถูกต้องตามกฎหมาย และยังมีใบฝากของนักการเมือง รวมทั้งตำรวจระดับสูงเช่นกัน ปัญหาที่ทั้งหมดเป็นเรื่องเกมการเมืองมากกว่า ทั้งที่กองบัญชาการนครบาล(บช.น.)มีปัญหามากกว่านี้ยังไม่มีการโยกย้ายผู้ บัญชาการ คาดว่ามีตำรวจภาค 2 ที่ถูกโยกย้ายไม่เป็นธรรมกว่า 10 คนจะฟ้องร้องขอความเป็นธรรมเช่นกัน"<persName>พ.ต.อ.นพดล</persName>กล่าว</p>
<p>ด้าน <persName>พล.ต.ท.เดชาวัต รามสมภพ</persName> ผบช.ภ. 3  กล่าวถึงกรณีที่นายกรัฐมนตรีสั่งให้ตรวจสอบถึงการแต่งตั้งโยกย้ายไม่เป็นธร รมในบช.ภ. 3ว่า ขอเรียนว่า  ขั้นตอนการแต่งตั้งของแต่ละคนทำตามข้อกฎหมาย และความเหมาะสมของบุคคลที่ผู้บังคับบัญชาในระดับต่างๆ ตั้งแต่ กองบังคับการพิจารณาเสนอขึ้นมา  จึงคิดว่าไม่น่ามีปัญหาอะไรและหากตรวจสอบก็พร้อมให้ความร่วมมือเต็ม ที่ อย่างไรก็ตามขอยืนยันว่าการแต่งตั้งโยกย้ายพิจารณาเป็นไปตามขั้นตอนของ กฎหมาย ไม่มีการซื้อตำแหน่งแน่นอน</p></body>
</news>
