<teiHeader>
<fileDesc>
<titleStmt>
  <title>หนุ่มเกาหลีแก้ผ้า ผลัดตกตึกโรงแรมหรูย่านสุขุมวิทดับ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-18 13:14:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268892906&catid=17  </bibl>
</sourceDesc>
</fileDesc>
</teiHeader>
<news>
<headline>หนุ่มเกาหลีแก้ผ้า ผลัดตกตึกโรงแรมหรูย่านสุขุมวิทดับ</headline>
<lead></lead>
<neck></neck>
<body><p>เมื่อเวลาประมาณเที่ยงคืนของวันที่ 18 มีนาคม  <persName>ร.ต.ท.ศรุต ระยานนท์</persName> พนักงานสอบสวน (สบ 1) สน.ลุมพินี  รับแจ้งเหตุชายชาวต่างชาติพลัดตกจากที่สูงเสียชีวิตภายในโรงแรมสุขุมวิทสวีท ตั้งอยู่เลขที่ 19 ซอยสุขุมวิท 13 ถนนสุขุมวิท แขวงลุมพินี เขตวัฒนา รุดไปตรวจสอบที่เกิดเหตุเป็นอาคารสูง 43 ชั้น  บริเวณชั้นล่างของอาคารจอดรถด้านหลังโรงแรม พบศพ<persName>นายเกะโกริ จูนอันโน</persName> อายุประมาณ 35 ปี สัญชาติเกาหลี-อเมริกัน  สภาพศพนอนหงายเปลือยกายจมกองเลือด  มีบาดแผลที่บริเวณด้านหลังกระโหลกศีรษะแตกเป็นแผลฉกรรจ์ แขนขาทั้งสองข้างหักผิดรูป ข้อเท้าซ้ายและน่องขวาและท้องน้อยมีรอยฉีกขาดจนไส้ทะลัก ภายในมือขวายังกำยาเม็ดสีดำอยู่ 1 เม็ด </p>
<p>สอบสวนเพื่อนผู้ตายให้การว่า รู้จักกับผู้ตายช่วงมาเที่ยวที่เมืองไทย แต่ไม่สนิทกันมาก ทราบว่าผู้ตายพักอยู่ที่ห้อง 523 ชั้น 27 ของโรงแรม เท่านั้น  เบื้องต้นเจ้าหน้าที่ขึ้นไปตรวจสอบที่ห้องพักของผู้ตายแต่ปรากฏว่าห้องล็อคอยู่  ซึ่งจะตรวจสอบอีกครั้งว่ามีร่องรายการรื้อค้นหรือไม่ ส่วนสาเหตุนั้นยังไม่สามารถระบุได้ว่าผู้ตายถูกฆาตกรรมหรือฆ่าตัวตาย โดยจะส่งศพไปชันสูตรที่นิติเวช รวมทั้งจะนำเม็ดยาที่พบในมือผู้ตายไปตรวจสอบด้วยว่าเป็นยาชนิดใด เพื่อหาสาเหตุการเสียชีวิตที่แท้จริงต่อไป</p></body>
</news>
