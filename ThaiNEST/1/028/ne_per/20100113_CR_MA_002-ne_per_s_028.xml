<teiHeader>
<fileDesc>
<titleStmt>
  <title>"สุเทพ"นัดประชุมก.ตร.ทบทวนมติยกโทษ 3นายพล 15ม.ค.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-13 11:28:39  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263356938&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>"นัดประชุมก.ตร.ทบทวนมติยกโทษ 3นายพล 15ม.ค.</headline>
<lead></lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรี ในฐานะประธานคณะกรรมการข้าราชการตำรวจ (ก.ตร.) กล่าวเมื่อวันที่ 13 ม.ค.ถึงกรณีที่คณะกรรมการป้องกันและปราบปรามการทุจริตแห่งชาติ (ป.ป.ช.) เตรียมขอข้อมูลเพิ่มเติมในกรณีที่ ก.ตร.มีมติกลับการสั่งลงโทษ 3 นายพลของ ป.ป.ช. ประกอบด้วย <persName>พล.ต.อ.พัชรวาท วงษ์สุวรรณ</persName> อดีตผู้บัญชาการตำรวจแห่งชาติ (ผบ.ตร.) <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจนครบาล (ผบช.น.) <persName>พล.ต.ต.เพิ่มศักดิ์ ภราดรศักดิ์</persName> อดีตผู้บังคับการตำรวจภูธรจังหวัด (ผบก.ภ.จว.) อุดรธานี ในความผิดอาญาและวินัยร้ายแรง ว่า ป.ป.ช. คงไม่มีหน้าที่มาสั่งตน ไม่ได้เป็นอย่างนั้น แต่มันมีขั้นตอนอยู่ เมื่อเรื่องนี้ทราบถึง<persName>นายอภิสิทธิ์ เวชชาชีวะ</persName> นายกรัฐมนตรี สำนักงานคณะกรรมการกฤษฎีกา (สคก.) ก็ให้ความเห็นต่อนายกฯ จากนั้นนายกฯ ได้มีบัญชาการเป็นลายลักษณ์อักษรให้ตนดูแลแก้ไขในเรื่องนี้ จึงสั่งการ<persName>พล.ต.อ.ปทีป ตันประเสริฐ</persName> จเรตำรวจแห่งชาติ ในฐานะรักษาราชการแทนผู้บัญชาการตำรวจแห่งชาติ (รรท.ผบ.ตร.) นำเอกสารหลักฐานต่างๆ ทั้งความเห็นสคก. สำเนาคำพิพากษาของศาลรัฐธรรมนูญในอดีต เข้าสู่การพิจารณาของก.ตร. ในวันที่ 15 มกราคมนี้ เพื่อให้ทบทวนในเรื่องนี้</p></body>
</news>
