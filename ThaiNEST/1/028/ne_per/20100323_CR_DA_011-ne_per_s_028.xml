<teiHeader>
<fileDesc>
<titleStmt>
  <title>เผยโฉมภาพสเก็ตซ์2คนร้ายบึ้ม กห.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 12:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55806  </bibl>
</sourceDesc>
</fileDesc>
</teiHeader>
<news>
<headline>เผยโฉมภาพสเก็ตซ์2คนร้ายบึ้ม กห.</headline>
<lead>"ผบช.น."เผยภาพสเก็ตซ์คนร้ายยิงระเบิดอาร์พีจีถล่ม กห. หลังตรงกับภาพวงจรปิด ยันไม่ใช่ตำรวจใหญ่ใน บช.น.</lead>
<neck></neck>
<body><p>วันนี้ (23 มี.ค.) ผู้สื่อข่าวรายงานว่า <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล (ผบช.น.) เปิดเผยความคืบหน้ากรณีคนร้ายก่อเหตุยิงระเบิดอาร์พีจี ถล่มกระทรวงกลาโหม เมื่อกลางดึกคืนวันที่ 20 มีนาคมที่ผ่านมา พร้อมนำภาพสเกตซ์ 2 คนร้ายในเหตุดังกล่าวมาเผยแพร่ต่อสื่อมวลชนว่า จากการสอบสวนพยานบุคคลในที่เกิดเหตุและผู้ที่เห็นเหตุการณ์ช่วงหลังเกิดเหตุ เล็กน้อย และพยานที่เห็นช่วงคนร้ายหลบหนีสามารถสเกตซ์ภาพคนร้ายได้ใกล้เคียงอย่างยิ่ง จึงมีการออกภาพสเก็ตซ์และขอหมายจับจากศาลในวันนี้  </p>
<p>โดยพยานยืนยันว่า มีความคล้ายกับคนร้ายประมาณ  80 เปอร์เซ็นต์ โดยคนร้ายทั้ง 2 คนมีรูปร่างสูงใหญ่ทั้งคู่ ใกล้เคียงกันส่วนสูงประมาณ 170 เซนติเมตร ใส่หมวก 1 คนและไม่ใส่หมวก 1 คน ลักษณะตามภาพ หลังเกิดเหตุทั้ง 2 คนได้หลบหนีไป  ซึ่งตรงกับภาพวงจรปิดที่ตำรวจได้มา สำหรับการสอบสวนถือว่าคืบหน้าไปมาก จากหลักฐานที่ได้จากในรถหลายอย่าง และกำลังเร่งตรวจสอบให้ชัดเจนจากกองพิสูจน์หลักฐาน โดยใช้นิติวิทยาศาสตร์มาช่วย เพื่อให้เกิดความแน่ชัดอีกครั้ง</p>
<p>ผู้สื่อข่าวถามว่ามีการควบคุมตัวผู้ต้องสงสัยและคนร้ายได้แล้วใช่หรือไม่ ผบช.น.ตอบว่า  ยังไม่มี พร้อมต้อนคำถามอีกว่า จากแนวทางการสอบสวนพบว่าผู้ต้องหาทั้ง 2 ตามภาพสเก็ตซ์เป็นทั้งคนมีสีและคนนอกราชการใช่หรือไม่ ผบช.น. ยืนยันว่า คงบอกไม่ได้ในตอนนี้ขอปิดไว้เป็นความลับในสำนวนการสอบสวนก่อน แต่ยืนยันได้ว่า ตอนนี้เรารู้ตัวแล้ว</p>
<p>ต่อข้อถามว่า กลุ่มคนร้ายที่ กระทำการนี้เกี่ยวข้องเชื่อมโยงกับคนร้ายคดียิงระเบิดเอ็ม 79 หน้า ร.1 ถนนวิภาวดี หรือไม่ <persName>พล.ต.ท.สัณฐาน</persName>  กล่าวว่า กำลังพยายามรวบรวบพยานหลักฐานอยู่ แต่ตอนนี้ยังไม่ความเชื่อมโยงแต่อย่างใด ถามว่าเหตุที่พบมีการเชื่อมโยงกับเหตุระเบิดที่ ป.ป.ช.หรือไม่ ผบช.น.กล่าวว่า ยังไม่มีหลักฐานเชื่อมโยงกัน นอกจากนี้ ผบช.น.ยังกล่าวถึงเหตุระเบิดที่แขวงการทางตลิ่งชันด้วยว่า ไม่น่าจะเกี่ยวข้องกัน ตามความรู้สึกเบื้องต้น ตู้ยามตรงแขวงการทางก็ไม่ได้เป็นสัญลักษณ์ทางการเมือง อีกทั้งทราบว่า ก่อนหน้านี้ไม่กี่วันมีการไล่พนักงานรักษาความปลอดภัยไป 1 คน น่าจะเป็นเรื่องส่วนตัวมากกว่า</p>
<p>ผบช.น. กล่าวถึงกรณี<persName>นายพร้อมพงศ์ นพฤทธิ์</persName> โฆษกพรรคเพื่อไทย (พท.) ออกมาเปิดโปงว่า ผู้ที่ครอบครองรถกระบะคันก่อเหตุข้างกระทรวงกลาโหมชื่อ "<persName>โก้</persName>" เป็นผู้มีความสัมพันธ์กับนายตำรวจใหญ่ในนครบาลใช่ท่านหรือไม่และมีการตรวจ สอบข้อมูลตรงนี้อย่างไร <persName>พล.ต.ท.สัณฐาน</persName> หัวเราะ แล้วตอบว่าไม่มีหรอก "<persName>โก้นครบาล</persName>" หากมีก็ใส่กุญแจมือแล้ว ตำรวจใหญ่ในนครบาลก็มีหลายคน คงต้องไปถาม<persName>นายพร้อมพงศ์</persName>อีกทีแล้วกันว่าเป็นใคร  </p>
<p>ผู้สื่อข่าวถามอีกว่า เมื่อท่านยืนยันแบบนี้แสดงว่าไม่เกี่ยวข้องกับข่าวที่เกิดขึ้น <persName>พล.ต.ท.สัณฐาน</persName> กล่าวว่า ผมไม่ขอตอบดีกว่า เพราะการสอบสวนยังไม่เสร็จสิ้นต้องมีความคืบหน้าเข้ามาเรื่อยๆ ต้องตรวจสอบในทุกประเด็นที่มีการพูดกัน ต้องขอบคุณ<persName>นายพร้อมพงศ์</persName>ด้วย ที่พูดประเด็นนี้มาให้เราได้ตรวจสอบ</p>
<p>“ผมขอยืนยันตรงนี้ว่า  การทำงานของตำรวจต้องชัดเจน แน่นอน ไม่มีแพะโดยเด็ดขาด เพราะผมไม่ชอบกินแพะอยู่แล้ว “ ผบช.น.กล่าวและว่า งานนี้จะไม่มีการแทรกแซงจากฝ่ายการเมืองแน่นอน ทุกอย่างโปร่งใสหมด ต้องตรงไปตรงมา เพราะเมื่อตรงไปตรงมาแล้วคนยิงต้องยุติเสียที </p>
<p>ต่อข้อถามว่า มีการตั้งชุดเฉพาะกิจของ ตร. เพื่อมาดูคดีความมั่นคง เหตุใดจึงไม่ให้มาดูลักษณะนี้ที่เกิดในนครบาล ผบช.น.ตอบว่า ไม่ทราบ จริงๆแล้ว คิดว่าข้อมูลของ บช.น. เราเป็นเจ้าของพื้นที่น่าจะรู้ดีกว่าคนอื่น และทุกคนก็มีความสามารถรู้ดีอยู่แล้วหลายคดีที่เราทำได้ และไม่ใช่เพียงคดีนี้ วันนี้ พรุ่งนี้ เรามีข่าวดีคดีอื่นได้ ผู้สื่อข่าวรายงานว่า เบื้องต้นเจ้าหน้าที่ตำรวจกำลังรวบรวมพยานหลักฐานพร้อมภาพสเกตซ์ที่ได้ เพื่อเตรียมขออนุมัติศาลในการออกหมายจับคนร้ายทั้ง 2 คนแล้ว</p></body>
</news>
