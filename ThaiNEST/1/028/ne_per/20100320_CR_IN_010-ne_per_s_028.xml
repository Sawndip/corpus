<teiHeader>
<fileDesc>
<titleStmt>
  <title>หนุ่ม27มาม็อบแดงเครียดปีนเสาวิทยุ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 09:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217164  </bibl>
</sourceDesc>
</fileDesc>
</teiHeader>
<news>
<headline>หนุ่ม27มาม็อบแดงเครียดปีนเสาวิทยุ</headline>
<lead>หนุ่ม 27 เครียด มากับม็อบเสื้อแดง ปีนเสาวิทยุกองปราบ พี่ชายรุดกล่อม คาด เครียดหลายเรื่อง</lead>
<neck></neck>
<body><p>ผู้สื่อข่าวรายงานว่า เจ้าหน้าที่รับแจ้งเกิดเหตุ ชายปีนเสาวิทยุ ภายในกองบังคับการปราบปราม จากการตรวจสอบ พบชายคนดังกล่าว อายุประมาณ 27 ปี ไม่สวมเสื้อ สวมกางเกงขาสั้น ปีนอยู่บนเสาวิทยุของเจ้าหน้าที่กองปราบปราม โดยมีความสูงประมาณ 50 เมตร ทราบชื่อชายดังกล่าว คือ <persName>นายโกวิทย์ จันทรังสี</persName> อายุ 27 ปี โดยขณะนี้ มีญาติของ<persName>นายโกวิทย์</persName> พยายามเกลี้ยกล่อมให้ลงมาจากเสาดังกล่าว โดยญาติเปิดเผยว่า <persName>นายโกวิทย์</persName> ได้เดินทางมาร่วมชุมนุมกับกลุ่มคนเสื้อแดง เมื่อสัปดาห์ที่ผ่านมา และเมื่อคืนได้หายตัวไป จนกระทั่งมาพบว่า ปีนเสาดังกล่าว เบื้องต้น ยังไม่ทราบสาเหตุการปีนเสาครั้งนี้ แต่คาดว่า อาจเกิดจากความเครียด</p>
<p>ขณะที่ทางด้านเจ้าหน้าที่หน่วยกู้ภัย ได้ นำอุปกรณ์เบาะลมยาง และส่งเจ้าหน้าเกลี้ยกล่อม ให้ชายดังกล่าวลงมาอย่างปลอดภัยแล้ว</p>
<p>ความคืบหน้ากรณี <persName>นายโกวิท จันทรังสี</persName> อายุ 27ปี ชาว จ.เชียงใหม่ ที่เดินทางมาร่วมชุมนุมกับ กลุ่มคนเสื้อแดง ที่ก่อเหตุปีนเสาวิทยุภายในกองปราบปราม ล่าสุด <persName>นายโกวิท</persName> ยอมลงจากเสาดังกล่าวแล้ว แต่จากนั้นก็ปีนขึ้นไปอยู่ที่เดิม จากการสอบถามญาติของ<persName>นายโกวิท</persName> เล่าว่า ได้เดินทางมาจาก จ.เชียงใหม่ เพื่อร่วมชุมนุม แต่จากนั้น <persName>นายโกวิท</persName> ก็หายไป จนกระทั่งมาพบว่า ปีนอยู่บนเสาที่กองปราบปราม โดยขณะนี้ เจ้าหน้าที่หน่วยกู้ภัย ได้กางเบาะลม เพื่อป้องกัน <persName>นายโกวิท</persName> กระโดดลงมา</p>
<p>ทางด้าน <persName>พล.ต.ต.สุพิศาล ภักดีนฤนาถ</persName> ได้รับแจ้งเหตุดังกล่าวแล้ว และเปิดเผยว่า <persName>นายโกวิท</persName> ได้บอกกับญาติว่า
จะมาขอเข้าห้องน้ำในกองปราบปราม จากนั้นก็หายไป และมาพบอยู่บนเสาวิทยุแล้ว ซึ่งขณะนี้ เจ้าหน้าที่ อยู่ระหว่าง
การเกลี้ยกล่อม ส่วนสาเหตุนั้น คาดว่า อาจเกิดจากความเครียด เนื่องจาก ตามหาพี่ชายที่เดินทางมาด้วยกันไม่พบ
ประกอบกับ มาร่วมชุมนุมตลอด 1 สัปดาห์ เกิดอาการเพลีย เหนื่อยล้า ซึ่งเจ้าหน้าที่พยายามเกลี้ยกล่อมให้ลงมา
ด้วยความปลอดภัย</p>
<p>ความคืบหน้า กรณี <persName>นายโกวิทย์ จันทรังษี</persName> ชาวจังหวัดเชียงใหม่ ที่เดินทางมาร่วมชุมนม กับกลุ่มคนเสื้อแดง และเกิด
อารมณ์เครียดจัด ปืนเสาวิทยุของกองปราบปราม ล่าสุด <persName>นายโกวิทย์</persName> ยังไม่ยอมลงจากเสา ยังอยู่ที่ยอดเสาเหมือน
เดิม ซึ่งเสาดังกล่าว มีความสูงเทียบเท่ากับตึก 9 ชั้น โดย <persName>นายโกวิทย์</persName> มีอาการอ่อนเพลียอย่างเห็นได้ชัด แต่ก็ไม่ยอม
ลงมาจากเสา ขณะที่พี่ชาย และเพื่อนที่ร่วมเดินทาง ต่างมาเจรจาเกลี้ยกล่อม แต่ก็ไม่เป็นผล</p>
<p>จากการสอบถาม พี่ชายของ<persName>นายโกวิทย์</persName> ให้การว่า <persName>นายโกวิทย์</persName> เป็นคนภูมิลำเนา จ.ชัยภูมิ แต่เข้ามาทำงานในจังหวัด
เชียงใหม่ ส่วนสาเหตุที่ปีนเสาดังกล่าวนั้น ยังไม่ทราบสาเหตุ และการเจรจาเกลี้ยกล่อมเป็นอุปสรรคอย่างมาก เนื่อง
จาก จุดที่<persName>นายโกวิทย์</persName>อยู่สูง การใช้เครื่องขยายเสียงก็ได้ยินเสียงไม่ชัดเจน ทำให้การเจรจาเป็นไปได้ยาก</p>
<p>ความคืบหน้าเหตุ <persName>นายโกวิทย์ จันทรังษี</persName> อายุ 27 ปี ชาว จ.ชัยภูมิ ปืนขึ้นไปอยู่บนยอดสุดของเสาส่งสัญญาณวิทยุสถานีวิทยุเสียงสามแยก ภายในกองปราบปราม ตั้งแต่ช่วงเช้ามืดที่ผ่านมา จนถึงขณะนี้นานกว่า 10 ช.ม.แล้ว ล่าสุด<persName>นายโกวิทย์</persName> ยังไม่ยอมลงมาจากเสาส่งสัญญาณดังกล่าว โดย <persName>นายสมคิด จันทรังษี</persName> อายุ 30 ปี พี่ชายของ<persName>นายโกวิทย์</persName> ได้เดินทางมายังกองปราบปราม เพื่อเจรจาและเพื่อกล่อมให้น้องชายลงมาด้านล้าง แต่ <persName>นายโกวิทย์</persName> ยังคงยืนอยู่บนเสาส่งสัญญาณและไม่มีท่าทีตอบรับใดๆ จากการตรวจสอบประวัติของ <persName>นายโกวิทย์</persName> พบว่ามีอาการป่วยทางประสาท เพราะมีนิสัยชอบดื่มเหล้า มีเรื่องทำให้ถูกทำร้ายร่างกายอยู่บ่อยครั้ง และเคยพยายามฆ่าตัวตาย ด้วยการแขวนคอมาแล้ว ล่าสุดเพิ่งลาออกจากงาน จนกระทั่งมีการชุมนุมทางการเมือง จึงถูกเพื่อนชักชวนให้เข้าร่วมชุมนุมที่กรุงเทพฯ เมื่อคืนวันที่ 19 มี.ค.ที่ผ่านมา ทั้งนี้เจ้าหน้าที่อาสาสมัครกู้ภัย ได้นำเบาะลมนิรภัยมากางไว้บริเวณฐานเสา ป้องกัน<persName>นายโกวิทย์</persName> ตกลงมากระแทกพื้น</p></body>
</news>
