<teiHeader>
<fileDesc>
<titleStmt>
  <title>ด.ต.ปืนโหดยิงม.6เด็กแว้นดับ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=198610  </bibl>
</sourceDesc>
</fileDesc>
</teiHeader>
<news>
<headline>ด.ต.ปืนโหดยิงม.6เด็กแว้นดับ</headline>
<lead></lead>
<neck></neck>
<body><p>เหตุตำรวจปืนโหดยิงดับแก๊งเด็กแว้นท์ครั้งนี้ เปิดเผยขึ้นเมื่อวันที่ 7 กุมภาพันธ์ โดยตำรวจ สภ.เมืองชลบุรี ตรวจสอบศพ<persName>นายอัมรินทร์ เอี่ยมสะอาด</persName> อายุ 19 ปี นักเรียนชั้นมัธยมปีที่ 6 โรงเรียนชลบุรีสุขบท ที่บริเวณถนนเลี่ยงเมืองชลบุรี นอกจากนี้ยังมีผู้บาดเจ็บทราบชื่อคือ <persName>นายประภาส ปานแก้ง</persName> อายุ 19 ปี และพบจักรยานยนต์ยามาฮ่า มีโอ ของผู้เสียชีวิตล้มคว่ำอยู่</p>
<p><persName>นายอนันต์ เอี่ยมสะอาด</persName> อายุ 39 ปี บิดาของผู้เสียชีวิต ให้การว่า บุตรชายออกมาเล่นเกมตั้งแต่คืนวันที่ 6 กุมภาพันธ์ที่ผ่านมา ระหว่างทางกลับบ้านมีวัยรุ่นเกือบ 20 คน ขับจักรยานยนต์ผ่านมา จากนั้นได้พบ <persName>ด.ต.วีนัส นพคุณ</persName> ผบ.หมู่ สภ.เมืองชลบุรี ที่บริเวณปั๊มน้ำมันใกล้จุดเกิดเหตุ โดย <persName>ด.ต.วีนัส</persName> พูดว่าอย่ามาขับรถซิ่งแถวนี้ ทำให้กลุ่มวัยรุ่นไม่พอใจพากันขับรถซิ่ง ทำให้ <persName>ด.ต.วีนัส</persName> ไม่พอใจขับจักรยานยนต์ไล่ตามพร้อมกับชักอาวุธปืนยิงใส่ แต่กระสุนพลาดมาถูกบุตรชายตนเสียชีวิตซึ่งตนกับญาติยืนยันจะขอดำเนินคดี <persName>ด.ต.วีนัส</persName> จนถึงที่สุด เพราะถือว่าเป็นการกระทำที่เกินกว่าเหตุ</p></body>
</news>
