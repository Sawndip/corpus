<teiHeader>
<fileDesc>
<titleStmt>
  <title>ม็อบแดงปิดล้อมรพ.กลางยื้อขอดูศพ ตายเจ็บเพียบ!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-10 23:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050425  </bibl>
</sourceDesc>
</fileDesc>
</teiHeader>
<news>
<headline>ม็อบแดงปิดล้อมรพ.กลางยื้อขอดูศพ ตายเจ็บเพียบ!</headline>
<lead>"เสื้อแดง"บุกกดดันปิดล้อม รพ.กลาง ขอดูศพผู้เสียชีวิต ยืนยันว่าใช่กลุ่มผู้ชุมนุมหรือไม่ แปลก ตร.ท้องที่ไม่อยู่คุมสถานการณ์ ด้าน รพ.วชิรพยาบาลพบทหารเสียชีวิตแล้ว 2 ราย บาดเจ็บอีกเพียบ ส่วนที่ถนนข้าวสารพบระเบิดเอ็ม 79 ตกอยู่โชคดีระเบิดไม่ทำงาน</lead>
<neck></neck>
<body><p>วันนี้(10 เม.ย.) เมื่อเวลา 23.00 น.ผู้สื่อข่าวรายงานว่า เกิดเหตุโกลาหลขึ้นที่ รพ.กลาง เมื่อกลุ่มผู้ชุมนุมเสื้อแดงต่างเข้าปิดล้อมที่ รพ.เพื่อกดดันให้นำศพผู้เสียชีวิตออกมายืนยันว่าเป็นกลุ่มคนเสื้อแดงที่เสีย ชีวิต นอกจากนี้ยังพบว่ามี ส.ส.เพื่อไทย ก็มาร่วมขอดูศพผู้เสียชีวิตด้วยเช่นกัน ซึ่งขณะนี้กลุ่มคนเสื้อแดงได้บุกเข้าไปห้องฉุกเฉิน เพื่อกดดัน <persName>นพ.พิชญา นาควัชระ</persName> ผอ.รพ.กลาง นอกจากนี้ยังมีรายงานว่าไม่มีตำรวจจาก สน.พลับพลาไชย มาคอยรักษาความปลอดภัยใน รพ.แต่อย่างใด</p>
<p>ด้าน <persName>นพ.พิชญา นาควัชระ</persName> ผอ.รพ.กลาง ได้ออกมาเปิดเผยถึงผู้เสียชีวิตล่าสุดที่ถูกส่งมาที่ รพ.กลางขณะนี้อยู่ที่ 6 ราย นอกจากนี้ยังชี้แจงว่ากลุ่มผู้เสียชีวิตทั้งหมดเสียชีวิตมาจากที่เกิดเหตุ ส่วนรายชื่อผู้เสียชีวิตประกอบด้วย 1.<persName>นายสวาท วางาม</persName> 2.<persName>นายธวัฒนชัย</persName> 3.<persName>นายทศชัย เมฆงามฟ้า</persName> 4. <persName>นายวสันต์ ภู่ทอง</persName> 5.<persName>นายฮิโรยูกิ</persName> ช่างภาพชาวญี่ปุ่น 6.ชายไม่ทราบชื่อ</p>
<p>ส่วนที่ รพ.วชิรพยาบาล มีรายงานว่ามีทหารที่ได้รับบาดเจ็บจากเหตุปะทะที่เกิดขึ้นเข้ารักษาพยาบาล จำนวนมาก ในนี้สามารถยืนยันว่ามีพลทหารเสียชีวิตแล้ว 2 นาย นอกจากนี้ยังมีนายทหารสัญบัตร 1 ราย อยู่ในอาการสาหัส หลังจากถูกเครื่องยิงระเบิดเอ็ม 79 เข้าใส่ โดยแพทย์พยายามช่วยชีวิตอย่างเต็มที่</p>
<p>ผู้สื่อข่าวรายงานอีกว่า เจ้าหน้าที่ตำรวจ สน.ชนะสงคราม รับแจ้งพบลูกระเบิดชนิดเอ็ม 79 ตกอยู่หน้าร้านบัดดี้ ถ.ข้าวสาร จึงได้กันลูกค้าที่อยู่ภายในร้านและประชาชนออกห่างจากที่เกิดเหตุ ก่อนประสานเจ้าหน้าที่เก็บกู้และตรวจสอบวัตถุระเบิด บก.ตปพ. เข้าทำการเก็บกู้ อย่างไรก็ตามนับว่าโชคดีที่ระเบิดไม่ทำงานจึงไม่มีผู้ได้รับบาดเจ็บหรือเสีย ชีวิตแต่อย่างใด เบื้องต้นคาดว่าเป็นระเบิดที่ถูกยิงมาในช่วงที่เกิดการปะทะ ระหว่างทหารและกลุ่มผู้ชุมนุมคนเสื้อแดง</p>
<p>ต่อมา <persName>พ.อ.สรรเสริญ แก้วกำเนิด</persName> โฆษกกองทัพบก เปิดเผยว่า ทหารที่ได้รับบาดเจ็บจากเหตุปะทะพบว่าเสียชีวิตแล้ว 2 นาย ที่ รพ.วชิระฯ ในจำนวนนี้บาดเจ็บ 236 นาย สาหัส 40 นาย สาเหตุเกิดจากถูกยิงด้วยกระสุนปืนและสะเก็ดระเบิด นอกจากนี้ยังมีรายงานว่ามีทหาร 5 นายถูกกลุ่มคนเสื้อแดงจับตัวไปในเหตุปะทะที่แยกคอกวัวและที่สะพานผ่านฟ้า โดยขณะนี้ได้ประสานขอให้ส่งมอบตัวคืนแล้ว</p>
<p>โฆษกกองทัพบก กล่าวต่ออีกว่า ในขณะนี้ทางทหารได้ถอนกำลังกลับเข้าที่ฐานหมดแล้ว ยังเหลือเพียงบางส่วนที่ทำหน้าที่รักษาความปลอดภัยในตามจุด โดยได้สั่งการให้หยุดปฏิบัติงานและให้ตรวจสอบหากำลังพลว่าได้รับบาดเจ็บมาก น้อยเท่าใด</p></body>
</news>
