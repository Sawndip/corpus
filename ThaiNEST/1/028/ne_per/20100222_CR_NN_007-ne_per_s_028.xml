<teiHeader>
<fileDesc>
<titleStmt>
  <title>ระดม ตร.ทั่วประเทศร่วมสัมมนาการบังคับใช้ กม.เพื่อลดอุบัติเหตุทางถนน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200593  </bibl>
</sourceDesc>
</fileDesc>
</teiHeader>
<news>
<headline>ระดม ตร.ทั่วประเทศร่วมสัมมนาการบังคับใช้ กม.เพื่อลดอุบัติเหตุทางถนน</headline>
<lead></lead>
<neck></neck>
<body><p>ที่โรงแรมอิมพีเรียล หัวหิน มีการจัดสัมมนาเรื่องการบังคับใช้กฎหมายจราจารเพื่อลดอุบัติทางถนน จัดโดยสำนักงานตำรวจแห่งชาติ ร่วมกับศูนย์วิชาการความปลอดภัยทางถนน (ศวปถ.) มูลนิธิสาธารณสุขแห่งชาติ มีเจ้าหน้าที่ตำรวจที่เกี่ยวข้องทั่วประเทศเข้าร่วมเป็นจำนวนมาก <persName>พล.ต.ท.วรพงษ์ ชิวปรีชา</persName> ผู้ช่วย ผบ.ตร. กล่าวเปิดงาน ว่า สหประชาชาติ (UN) และองค์การอนามัยโลก (WHO) ได้ประกาศปฏิญญามอสโคว เพื่อลดอุบัติเหตุลงครึ่งหนึ่งภายใน 10 ปี  ซึ่งในส่วนของไทยปัญหาการเกิดอุบัติเหตุได้สร้างความเสียหายให้เศรษฐกิจ ชาติกว่า 4 แสนล้านบาทต่อปี  ดังนั้นในปีนี้จึงได้จัดทำแผนแม่บทการบริหารงานด้านจราจร ระยะ 3-5 ปี มุ่งเน้นการลดอุบัติเหตุ  โดยจะทำเรื่องขอเพิ่มงบประมาณด้านงานจราจรจากรัฐบาล  เนื่องจากปีที่ผ่านมาได้รับการสนับสนุนงบเพียง 20 ล้านบาทเท่านั้น   นอกจากนี้จะมีการปรับการทำงานใหม่ โดยจะจัดตั้งทีมสอบสวนอุบัติเหตุ เพื่อวิเคราะห์หาสาเหตุการเกิดอุบัติเหตุที่เกิดขึ้นในแต่ครั้ง  </p>
<p><persName>นพ.ธนะพงษ์ จินวงษ์</persName>  ผู้จัดการศูนย์วิชาการเพื่อความปลอดภัยทางถนน กล่าวว่า สถิติการเสียชีวิตจากอุบัติเหตุเปรียบเทียบระหว่างประเทศไทยกับประเทศที่มี ประชากรใกล้เคียงกันอย่างฝรั่งเศสและอังกฤษนั้น พบว่า ในปี 2550  ไทยมีผู้เสียชีวิต 12,000 คน ฝรั่งเศส 4,600 คน อังกฤษ 3,200 คน  ขณะที่รัฐวิคตอเรีย ประเทศออสเตรเลีย ในปี 2008 มีการเสียชีวิตจากอุบัติเหตุเพียง 300 กว่าคน เพราะมีการบังคับใช้กฎหมายที่เข้มงวดมาก และมีกำลังตำรวจจราจร 3,000 นายหรือประมาณร้อยละ 20 ของเจ้าหน้าที่ทั้งหมด ขณะที่ประเทศไทยมีตำรวจรวจจราจรเพียงร้อยละ 5 ของเจ้าหน้าที่ตำรวจทั้งหมด </p>
<p><persName>ศ.ดร.พิชัย ธานีรนานนท์</persName> คณะวิศวกรรมศาสตร์ มหาวิทยาลัยสงขลานครินทร์ (มอ.) กล่าวว่า เสาหลักของความปลอดภัยบนท้องถนน เริ่มตั้งแต่ระดับวิศวกรรมของรถและถนนที่ปลอดภัย การเรียนรู้การขับขี่ที่ครบถ้วน ซึ่งในหลายประเทศการออกใบอนุญาตขับขี่กำหนดให้ต้องเข้าอบรมอย่างต่ำ 150 ชั่วโมง และมีใบอนุญาตชั่วคราวหลายระดับก่อนจะได้ใบขับขี่จริง ใช้เวลาประมาณ 3-5 ปี  ท้ายที่สุดคือการบังคับใช้กฎหมาย ซึ่งนิตยสารเดอะ แลนด์เซ็ท (The Landcet) วารสารการแพทย์ที่มีชื่อเสียงระบุโดยอ้างอิงสถิติประเทศแคนาดาเมื่อปี 2003 ว่า การบังคับใช้กฎหมายทำให้การตายลดลง คนถูกจับครั้งหนึ่งมีโอกาสรอดชีวิตจากอุบัติเหตุถึงร้อยละ 35 เพราะเริ่มมีการปรับพฤติกรรมเสี่ยง นอกจากนี้ยังชี้แนะว่าเจ้าหน้าที่ตำรวจจำเป็นต้องให้ความรู้กับประชาชนในทุก ครั้งที่มีการจับกุม รวมทั้งใช้เครื่องมือที่ทันสมัยช่วยในการทำงานควบคู่ไปด้วย</p>
<p><persName>ดร.ปนัดดา ชำนาญสุข</persName>  คณะสังคมศาสตร์ มหาวิทยาลัยเกษตรศาสตร์ กล่าวว่า การปฏิบัติหน้าที่ของตำรวจที่ขาดประสิทธิภาพ  มีทั้งปัญหาเรื่องงบประมาณที่น้อยนิด  ขาดขวัญกำลังใจในการทำงาน การบริหารงานในหน่วยงานขาดประสิทธิภาพ  จึงควรเพิ่มประสิทธิภาพและปรับภาพลักษณ์ของตำรวจ ตั้งแต่ระดับสถานีตำรวจ โดยต้องเปลี่ยนวัฒนธรรมอุปถัมภ์ในองค์กรตำรวจ เพราะทำให้ตำรวจที่ดีทำงานยากขึ้น รวมทั้งปรับปรุงงบประมาณให้เพียงพอ ไม่ควรมีการโยกย้ายบ่อยเกินไป เพราะทำให้การทำงานติดขัด ไม่ต่อเนื่อง</p>
<p><persName>นายสมพร สืบถวิลกุล</persName> จากบริษัท กลางคุ้มครองผู้ประสบภัยจากรถ จำกัด  กล่าวว่า อัตราการเสียชีวิตจากอุบัติเหตุของของไทยสูงเป็นอันดับ 3 ของเอเชีย และเป็นอันดับ 6 ของโลก อย่างไรก็ตาม หลังจากมี พ.ร.บ.หมวกนิรภัย สถิติการเสียชีวิตก็ลดลงอย่างเห็นได้ชัด ประเทศเพื่อนบ้านที่ประสบความสำเร็จเรื่องการบังคับใช้หมวกกันน็อก ได้แก่ เวียดนาม จากที่เคยสวมหมวกกันน็อกไม่ถึงร้อยละ 1 กลายเป็นร้อยละ 98 ในปัจจุบัน นอกจากนี้สถิติอุบัติเหตุยังพบว่า มอเตอร์ไซด์เป็นเพชรฆาตอันดับหนึ่งบนท้องถนน อุบัติเหตุร้อยละ 70 มักมีมอเตอร์ไซด์เกี่ยวข้อง</p></body>
</news>
