<teiHeader>
<fileDesc>
<titleStmt>
  <title>อสส.ปัดนักการเมืองจุ้นสั่งคดีฆ่า"อัลลูไวลี" ย้ำสั่งคดีตามพยานหลักฐาน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-05 13:58:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1262674717&catid=17  </bibl>
</sourceDesc>
</fileDesc>
</teiHeader>
<news>
<headline>อสส.ปัดนักการเมืองจุ้นสั่งคดีฆ่า"<persName>อัลลูไวลี</persName>" ย้ำสั่งคดีตามพยานหลักฐาน</headline>
<lead>อสส.ปัดการเมืองวุ่นวายคดีฆ่าทูตซาอุฯ ย้ำสั่งคดีตามสำนวนสอบสวน อธิบดีอัยการฝ่ายคดีพิเศษยันไมุ่ถูกล้วงลูก เจ้าของคดีมั่นใจสั่งคดีได้ภายใน 12 ม.ค.</lead>
<neck></neck>
<body><p><persName>นายจุลสิงห์ วสันตสิงห์</persName> อัยการสูงสุด (อสส.) กล่าวปฎิเสธไม่มีนักการเมืองมาวุ่นวายการพิจารณาสำนวนการสอบสวนและสั่งฟ้อง หรือไม่ฟ้องคดีฆ่า<persName>นายมูฮัมหมัด อัลลูไวลี</persName> นักธุรกิจชาวซาอุดิอาระเบีย พระญาติกษัตริย์ไฟซาลแห่งซาอุดิอาระเบีย ที่กรมสอบสวนคดีพิเศษ (ดีเอสไอ) มีความเห็นสมควรฟ้อง <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค  5 <persName>พ.ต.อ.สรรักษ์</persName> หรือ<persName>สมชาย จูสนิท</persName> ผกก.สภ.สบเมย จ.แม่ฮ่องสอน, <persName>พ.ต.อ.ประภาส ปิยะมงคล</persName> ผกก.สภ.น้ำขุ่น จ.อุบลราชธานี, <persName>พ.ต.ท.สุรเดช อุดมดี</persName> และ<persName>จ.ส.ต.ประสงค์ ทอรั้ง</persName> ตำรวจนอกราชการ ผู้ต้องหาคดีร่วมกันฆ่าผู้อื่นโดยเจตนาและไตร่ตรองไว้ก่อน ปิดบังซ่อนเร้นทำ ลายศพ ร่วมกันกักขังหน่วงเหนี่ยว ข่มขืนใจให้ผู้อื่นกระทำหรือไม่กระทำการใด</p>
<p>"ผม ยืนยันว่า ไม่มีการเมืองมาวุ่นวายในการสั่งคดีนี้ เพราะการพิจารณาสั่งคดีต้องเป็นไปตามเอกสารพยานหลักฐานที่ปรากฎในสำนวนการ สอบสวนเท่านั้น" <persName>นายจุลสิงห์</persName>กล่าว</p>
<p>ด้าน<persName>นายธนพิชญ์ มูลพฤกษ์</persName> อธิบดีอัยการฝ่ายคดีพิเศษ กล่าวว่า ไม่ทราบข่าวดังกล่าวมาจากไหน ไม่เป็นความจริง ไม่รู้สึกหนักใจ ไม่มีใครมากดดันหรือล้วงลูก อสส.ไม่เคยสอบถามหรือสั่งการใดๆ เป็นพิเศษ คดีนี้ผู้ต้องหายื่นคำร้องขอความเป็นธรรม ให้พิจารณาสั่งพนักงานสอบสวนสอบพยานเพิ่มเติมอีก 8 ประเด็น เมื่อ อสส.ได้รับหนังสือก็ส่งมาให้ตน และตนมอบหมายให้<persName>นายรุจ เขื่อนสุวรรณ</persName> อัยการพิเศษฝ่ายคดีพิเศษ 1 เจ้าของสำนวนพิจารณา ส่วนจะพิจารณาเสร็จสิ้นก่อนนัดสั่งคดีวันที่ 12 มกราคม หรือต้องเลื่อนออกไปยังตอบไม่ได้ คดีจะขาดอายุความในเดือนกุมภาพันธ์ ตามปกติอัยการควรต้องสั่งคดีก่อนที่จะขาดอายุความ</p>
<p>ขณะที่<persName>นาย รุจ</persName>กล่าวว่า กำลังพิจารณาคำร้องขอความเป็นธรรมของผู้ต้องหาที่ร้องขอให้สอบสวนเพิ่มเติม ว่าเป็นสาระสำคัญที่จะต้องสั่งสอบสวนเพิ่มหรือไม่ รวมทั้งประเด็นที่ผู้ต้องหาร้องว่าดำเนินคดีซ้ำซ้อนจริงหรือไม่ ส่วนตัวมั่นใจว่าจะสั่งคดีได้ทันทั้งคำร้องขอความเป็นธรรมของผู้ต้องหา และสั่งว่าจะฟ้องหรือไม่ฟ้องผู้ต้องหา ภายในวันที่ 12 มกราคมนี้ </p></body>
</news>
