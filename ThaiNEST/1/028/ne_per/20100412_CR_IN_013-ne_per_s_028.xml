<teiHeader>
<fileDesc>
<titleStmt>
  <title>หนุ่มก่อสร้างทะเลาะการเมืองแทงดับ1  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-12 21:27:07  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220833  </bibl>
</sourceDesc>
</fileDesc>
</teiHeader>
<news>
<headline>หนุ่มก่อสร้างทะเลาะการเมืองแทงดับ1</headline>
<lead>การเมืองเป็นพิษ หนุ่มคนงานก่อสร้าง ก๊งเหล้าได้ที่ พูดเรื่องการเมืองหลายสี เจอเพื่อนร่วมวง ฉุนแทงดับคาที่ 1 ตำรวจ รวบตัวทันควัน</lead>
<neck></neck>
<body><p>รายงานข่าวแจ้งว่า เมื่อสักครู่ที่ผ่านมา มีเหตุทะเลาะวิวาท ภายใน ซ.รัชดา 10 แยก 11 เบื้องต้น มีผู้เสียชีวิต 1 ราย ทราบชื่อ <persName>นายสมาน จันทมาศ</persName> อายุ 40 ปี ถูกอาวุธมีดแทงเข้าบริเวณช่องท้อง จากการสอบถามผู้เห็นเหตุการณ์ ทราบว่า ผู้ตาย นั่งดื่มเหล้ากับเพื่อนคนงานก่อสร้างอีก 3 คน และได้มีปากเสียงกันเกี่ยวกับเรื่องการเมืองที่วุ่นวายอยู่ในขณะนี้ ประกอบกับเรื่องค่าแรงที่ค้างไว้ด้วย จนหนึ่งในนั้น เกิดความโมโหที่เพื่อนพูดไม่ถูกหู จึงคว้ามีดแทงเข้าไปที่ท้องผู้ตาย หลังจากนั้น ผู้ตาย วิ่งหนีมาที่ห้องพัก แต่ทนพิษบาดแผลไม่ไหว ฟุบลงเสียชีวิตหน้าห้อง เบื้องต้น ตำรวจ สน.ห้วยขวาง ทำการควบคุมบุคคลทั้ง 3 ซึ่งอยู่ในอาการเมาอย่างหนัก ไปสอบปากคำที่โรงพักเรียบร้อยแล้ว</p></body>
</news>
