<teiHeader>
<fileDesc>
<titleStmt>
  <title>ยิงถล่มฐานทหาร5จุดจับ7หัวโจกบึ้มป่วนใต้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 07:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58360  </bibl>
</sourceDesc>
</fileDesc>
</teiHeader>
<news>
<headline>ยิงถล่มฐานทหาร5จุดจับ7หัวโจกบึ้มป่วนใต้</headline>
<lead>จู่โจมบุกรวบ 7 หัวโจกมือบึ้มป่วนไฟใต้ปี 47 หลังหนีกบดานที่สงขลา นัดรวมตัวหวังเตรียมก่อการใหญ่ สอบเครียดอาจโยงฆ่า “<persName>จ่าเพียร</persName>” ส่วนที่นราฯป่วนหนัก ลอบยิงถล่มฐานทหาร 5 จุด ใน 3 อำเภอ ก่อนวางระเบิดป่วนอีก  จนท.บุกจับอาร์เคเค มือสังหารโหดนาวิกรือเสาะ 2 ศพ  ขณะที่ น้ำใจคนไทยหลั่งไหล นักข่าวอาชญากรรม-<persName>แอ๊ด คาราบาว</persName> ประสานมือจัดคอนเสิร์ต ช่วยลูกเมีย<persName>จ่าเพียร</persName>-<persName>ดาบโสภณ</persName> วีรบุรุษตำรวจกล้า ยอดเงินทะลุเกือบล้าน  หนังสือ “เลือดเนื้อ เพื่อแผ่นดิน  <persName>จ่าเพียร</persName>” ฮิตสั่งพิมพ์เพิ่มรอบ 2 หวังเป็นต้นแบบความเสียสละ</lead>
<neck></neck>
<body><p>เมื่อเวลา 06.00 น. วันที่ 5 เม.ย. <persName>ร.ต.ท.ครรชิตพล กึนอ</persName> ร้อยเวร สภ.รือเสาะ จ.นราธิวาส ได้รับการส่งมอบตัวผู้ต้องสงสัย 1 ราย ซึ่งเป็นสมาชิกแกนนำกองกำลังติดอาวุธอาร์เคเค ระดับปฏิบัติการ ที่ร่วมกับพวกสังหารโหด <persName>จ.อ.จรูญศักดิ์ หวังแดง</persName> และ<persName>พลทหารสุรศักดิ์ แซ่ลิ้ม</persName> เจ้าหน้าที่ทหารหน่วยนาวิกโยธินชุดฉก.33 เสียชีวิต เมื่อวันที่ 29 ม.ค. 49 ด้าน <persName>พ.ต.อ.พีระพล ณ พัทลุง</persName> ผกก.สภ.สุไหงปาดี และ<persName>นายจำนัล เหมือนดำ</persName> นายอำเภอสุไหงปาดี รับมอบตัวแนวร่วมอาร์เคเค 1 ราย ในข้อหาร่วมกันพยายามกระทำให้เกิดระเบิดและร่วมกันมีวัตถุระเบิดไว้ในครอบ ครองโดยไม่ได้รับอนุญาต เหตุเกิดเมื่อปี 48 </p>
<p>ขณะที่ <persName>พล.ต.ต.ชัยทัด อินทะนูจิตร</persName> ผบก.ภ.จว.นราธิวาส นำชุดเก็บกู้วัตถุระเบิด เข้าตรวจสอบเหตุกลุ่มคนร้ายใช้ปืนสงครามยิงถล่มเข้าใส่ฐานปฏิบัติการของเจ้า หน้าที่ ทหารชุดพัฒนาสันติ จำนวน 5 จุด ในพื้นที่ 3 อำเภอ คือ อ.ระแงะ อ.เจาะไอร้อง และ อ.รือเสาะ จ.นราธิวาส เหตุเกิดเมื่อเช้ามืดที่ผ่านมา จากการตรวจสอบ พบว่าบังเกอร์หน้าฐานแต่ละแห่งถูกกระสุนปืนของกลุ่มคนร้ายได้รับความเสียหาย เล็กน้อย พร้อมทั้งได้เก็บปลอกกระสุนปืนอาก้า และเอ็ม 16 ที่ตกอยู่กว่า 100 ปลอก ไปตรวจสอบ ซึ่งไม่มีผู้บาดเจ็บและเสียชีวิตแต่อย่างใด ขณะที่เจ้าหน้าที่กำลังเดินทางกลับ พบวัตถุต้องสงสัยวางบริเวณริมถนนเข้าน้ำตก ซีโป หมู่ 7 ต.บาโงสะโต อ.ระแงะ ตรวจสอบพบเป็นระเบิดแสวงเครื่อง เจ้าหน้าที่สามารถยิงทำลายเอาไว้ได้</p>
<p>ต่อมา เมื่อเวลา 08.30 น. วันเดียวกัน <persName>พ.ต.ท.พันยภาศ สิทธิโชติพงษ์</persName> สวส. สภ.ตากใบ จ.นราธิวาส รับแจ้งเหตุคนร้ายจุดชนวนระเบิดดักสังหารเจ้าหน้าที่ทหาร สังกัดร้อย ร 1934 ฉก.นราธิวาส 36 บนถนนเลียบแม่น้ำสุไหงโก-ลก ช่วงบริเวณบ้านศรีพงัน หมู่ 3 ต.เกาะสะท้อน ทำให้  เจ้าหน้าที่ทหารได้รับบาดเจ็บ 1 นาย จากการตรวจสอบที่เกิดเหตุพบริมถนนมีหลุมลึก 3 ฟุต กว้าง 4 ฟุต และมีเศษซากชิ้นส่วนระเบิดแสวงเครื่อง</p>
<p>ที่ จ.ปัตตานี <persName>พ.ต.อ.ตานิตย รามดิษฐ์</persName> ผกก.สภ.มายอ รับแจ้งเหตุยิงกันบริเวณหน้าบ้านเลขที่ 99/5 บ้านปาลัส หมู่ 5 ต.ลางา นำกำลังไปตรวจสอบพบเพียงกองเลือด ส่วนคนเจ็บถูกนำส่ง รพ.ไปก่อนหน้า ทราบชื่อ <persName>นายธีระวัฒน์ เลิศวัฒนธีระกุล</persName> อายุ 55 ปี ถูกยิงด้วยปืนไม่ทราบขนาดเข้าศีรษะและลำตัว แต่ทนพิษบาดแผลไม่ไหวเสียชีวิตในเวลาต่อมา สอบสวนทราบว่า คนตายเป็นเจ้าของร้านขายยา ก่อนเกิดเหตุขณะผู้ตายได้เดิน ออกกำลังกายบริเวณหน้าบ้าน ได้มีคนร้าย 2 คนขี่รถจยย.ประกบยิงจนเสียชีวิต</p>
<p>ที่ จ.ยะลา <persName>พ.ต.อ.ปิยวัฒน์ เฉลิมศรี</persName> ผกก.สภ.เมืองยะลา รับแจ้งเหตุระเบิดบนถนนสาย 418 บ้านท่าสาป-คลองขุด ระหว่าง กม.26-27 บ้านท่าสาป หมู่ 4 ต.ท่าสาป อ.เมือง จึงพร้อมชุดเก็บกู้วัตถุระเบิด ไปตรวจสอบที่เกิดเหตุพบรถฮัมวี่ทหาร จอดอยู่ข้างถนน ด้านซ้ายรถได้รับความเสียหายเล็กน้อย ห่างกันพบหลุมระเบิดขนาดกว้าง 1 เมตร ลึก 1.5 เมตร มีเศษเหล็ก ดิน หิน กระจัดกระจายทั่วบริเวณ ขณะที่เจ้าหน้าที่ทหารมีอาการหูอื้อ 5 นาย ข้างถนนพบสายไฟลากยาวประมาณ 100 เมตร เข้าสวนยางพาราข้างทาง สอบสวนทราบว่า ขณะที่ทหารพัน ม.ลว.127 ขับรถเพื่อลาดตระเวนเส้นทางบนถนน คนร้ายซึ่งได้นำระเบิดชนิดแสวงเครื่อง บรรจุในถังดับเพลิง น้ำหนัก 15 กก. ฝังไว้ผิวถนน กดชนวนแบตเตอรี่ แต่โชคดีไม่มีใครได้รับบาดเจ็บ</p>
<p>ด้าน <persName>พล.ต.ต.สุชาติ ธีระสวัสดิ์</persName> หัวหน้างานสืบสวนคดีสำคัญ ศปก. ส่วนหน้า พร้อมด้วย <persName>พล.ต.ต.พงษ์ศักดิ์ นาควิจิตร</persName> ผบ.ตชด.ภาค 4  สนธิกำลังเข้าตรวจค้นภายในร้านน้ำชาวานิซัน ตั้งอยู่หน้ามหาวิทยาลัยราชภัฏสงขลา หลังจากที่ได้รับรายงานว่ามีกลุ่มก่อความไม่สงบซึ่งมีหมายจับตาม พ.ร.ก.คดีก่อความไม่สงบในพื้นที่ 3 จังหวัดชายแดนภาคใต้ จำนวน 7 คน มารวมตัว กันอยู่ภายในร้านน้ำชาดังกล่าว และเจ้าหน้าที่สามารถควบคุมตัวไว้ได้ทั้งหมด จากการตรวจค้นภายในตัวของผู้ต้องสงสัย พบหนังสือเกี่ยวกับสงครามกองโจร ประวัติศาสตร์รัฐปัตตานีเกี่ยวกับความรุนแรงในรอบ 1 ศตวรรษ และหนังสือที่เกี่ยวกับความมั่นคง เจ้าหน้าที่จึงยึดเอาไว้</p>
<p>สำหรับผู้ต้องหาทั้ง 7 คน มีประวัติเกี่ยวข้องกับเหตุการณ์ลอบวางระเบิดในพื้นที่ยะลา ปัตตานี และนราธิวาส ทุกเหตุการณ์ที่เกิดขึ้นตั้งแต่ปี 47 เป็นต้นมา และจากการตรวจสอบหมายเลขโทรศัพท์มือถือของทั้ง 7 คนมีการติดต่อกับคนร้ายที่ก่อเหตุลอบวางระเบิดในพื้นที่ 3 จังหวัดชายแดนภาคใต้ โดยก่อนหน้าที่จะถูกจับกุมเจ้าหน้าที่ได้รับรายงานว่าทั้ง 7 คนได้มีการนัดหมายมาพบกับ 2 ผู้ต้องหาคดีลอบวางระเบิด <persName>พล.ต.อ. สมเพียร</persName> ที่ถูกจับกุมไปแล้วเมื่อวันที่ 3 เม.ย. ที่ผ่านมา จากข้อมูลการข่าวพบว่าการเคลื่อนไหวของ 7 คน น่าจะเตรียมการก่อเหตุลอบวางระเบิดครั้งใหญ่ในพื้นที่ชายแดนภาคใต้รวมถึง จ.สงขลา อีกครั้ง</p>
<p>ผู้สื่อข่าวรายงานว่าหนังสือ “เลือดเนื้อ เพื่อแผ่นดิน <persName>จ่าเพียร</persName> ตำนานนักรบ นักสู้ แห่งเทือกเขาบูโด” ซึ่งเป็นหนังสือบันทึกประวัติผลงานและการทำงานของ <persName>พล.ต.อ.สมเพียร เอกสมญา</persName> อดีต ผกก.สภ. บันนังสตา จ.ยะลา กลายเป็นหนังสือที่ได้รับความสนใจจากข้าราชการ ประชาชน และนักเรียน นักศึกษา ทั่วประเทศ แต่ขณะนี้มีไม่พอแจกและหมดไปตั้งแต่วันพระราชทานเพลิงศพ จนต้องมีการสั่งพิมพ์เพิ่มเป็นครั้งที่ 2 อีกกว่า 14,000 เล่ม ทั้งในส่วนที่ครอบครัวของ <persName>พล.ต.อ.สมเพียร</persName> สั่งพิมพ์เอง และหน่วยงานภาครัฐ รวมถึงบริษัทห้างร้านต่าง ๆ สั่งพิมพ์ เพื่อแจกจ่ายให้กับผู้ที่ต้องการ ขณะที่โรงเรียนหลายแห่งจะนำหนังสือเล่มนี้ไปเป็นแบบเรียนนอกเวลา เพื่อให้เด็ก ๆ ได้ศึกษาเรียนรู้ชีวิตการทำงานและความเสียสละของ <persName>พล.ต.อ.สมเพียร</persName> และเป็นบุคคลต้นแบบ</p>
<p>ขณะที่เมื่อคืนที่ผ่านมา <persName>นางพิมพ์ชนา ภูวพงษ์พิทักษ์</persName> พร้อมบุตรชายทั้ง 4 คน ของ <persName>พล.ต.อ.สมเพียร</persName> รวมถึง<persName>นางสมจิตต์ อินทรบวร</persName> <persName>ด.ช.ณัฐนนท์ อินทรบวร</persName>  ภรรยาและบุตร <persName>พ.ต.อ.โสภณ</persName> ได้เดินทางมาร่วมงานคอนเสิร์ต “<persName>จ่าเพียร</persName> ขาเหล็ก  วีรบุรุษแห่งเขาบูโด” ที่ทางผู้สื่อข่าวสายอาชญากรรมประจำ สตช. ร่วมกับ<persName>นายเสถียร เศรษฐสิทธิ์</persName> ผู้บริหารโรงเบียร์เยอรมัน และ<persName>นายยืนยง โอภากุล</persName> หรือ<persName>แอ๊ด คาราบาว</persName> ได้จัดขึ้นเพื่อนำรายได้มอบให้กับครอบครัว<persName>จ่าเพียร</persName> และ<persName>ดาบโสภณ</persName> รวมเป็นเงินกว่า 7 แสนบาท รวมถึงเสื้อ<persName>จ่าเพียร</persName> ที่สื่อมวลชนจำหน่ายเป็นที่ระลึกสมทบทุน  อีก 67,000 บาท ขณะที่<persName>นายชุมพล เอกสมญา</persName> ได้ขับร้องเพลงบันนังสตา ให้กับผู้ร่วมงานฟังบรรยากาศเป็นไปด้วยความโศกเศร้า ด้าน<persName>นางพิมพ์ชนา</persName> กล่าวทั้งน้ำตาว่า ขอบคุณคนไทยทั้งประเทศ และสื่อมวลชน ที่ให้ความช่วยเหลือครอบครัวตลอดเวลา </p>
<p>สำหรับผู้ที่จะบริจาคเงินช่วยครอบครัว<persName>จ่าเพียร</persName> สามารถโอนเงินเข้าบัญชี ชื่อ “<persName>จ่าเพียร</persName> ขาเหล็ก นักสู้แห่งเทือกเขาบูโด” ธนาคารกรุงไทย สาขาย่อย คาร์ฟูร์ หาด ใหญ่ เลขบัญชี 686-0-11699-4 และครอบครัว<persName>ดาบโสภณ</persName> เข้าบัญชี ชื่อ “<persName>นางสมจิตต์ อินทรบวร</persName>” ธนาคารกรุงไทย สาขายะลา เลขบัญชี 909-0-20509-9</p>
<p>ที่สำนักงาน ป.ป.ส. <persName>นายพีระพันธุ์ สาลีรัฐวิภาค</persName> รมว.ยุติธรรม พร้อม<persName>นางสุวณา สุวรรณจูฑะ</persName> อธิบดีกรมคุ้มครองสิทธิและเสรีภาพ และ<persName>พล.ต.อ.กฤษณะ ผลอนันต์</persName>  เลขาธิการ ป.ป.ส. มอบเงินกองทุนยุติธรรมช่วยเหลือครอบครัว <persName>พล.ต.อ.สมเพียร</persName>- <persName>พ.ต.อ.โสภณ</persName> ครอบครัวละ 1 แสน และยกย่องเป็นกรณีตัวอย่างคนดี ขณะที่ <persName>นายพีระพันธุ์</persName> กล่าวว่า ยินดีให้ความช่วยเหลือด้านกฎหมายและทนาย หากญาติต้องการดำเนินการเรียกค่าเสียหายทางแพ่ง ขณะที่ <persName>นางพิมพ์ชนา</persName> กล่าวถึงกรณีที่ผลสอบข้อเท็จจริงเรื่องการแต่งตั้งโยกย้าย<persName>จ่าเพียร</persName>ไม่เป็น ธรรมว่า คงปล่อยให้การตรวจสอบทุกอย่างเป็นไปตามขั้นตอน</p></body>
</news>
