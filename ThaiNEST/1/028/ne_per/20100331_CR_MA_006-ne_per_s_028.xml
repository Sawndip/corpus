<teiHeader>
<fileDesc>
<titleStmt>
  <title>"ปทีป"ตั้งกก.สอบ"ผบช.น."ส่อเซ็งลี้เก้าอี้ กมธ.ตร.สรุปผลสอบปม"จ่าเพียร" จี้ผบช.ภ.9 ตอบคำถาม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-31 23:38:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270042805&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ปทีป</persName>"ตั้งกก.สอบ"ผบช.น."ส่อเซ็งลี้เก้าอี้ กมธ.ตร.สรุปผลสอบปม"<persName>จ่าเพียร</persName>" จี้ผบช.ภ.9 ตอบคำถาม</headline>
<lead>"<persName>ปทีป</persName>"ตั้ง กก.สอบ"ผบช.น."ซื้อขายเก้าอี้ กก.ในกมธ.ตำรวจสรุปผลสอบปม"<persName>สมเพียร</persName>" ชี้ผู้บังคับบัญชาต้องรับผิดชอบ เหตุโยกย้ายไม่มีธรรมาภิบาล ไม่แต่งตั้งทั้งที่ตำแหน่งว่าง กลับเอาคนใกล้ชิดมานั่งแทน จี้ ผบช.ภ.9 ตอบคำถามให้ชัด</lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ (รรท.ผบ.ตร.) ให้สัมภาษณ์ เมื่อวันที่ 31 มีนาคม ปฏิเสธข่าวการโยกย้าย <persName>พล.ต.ท.วีระยุทธ สิทธิมาลิก</persName> ผู้บัญชาการตำรวจภูธรภาค 9 (ผบช.ภ.9) หลังมีกระแสข่าวว่า บกพร่องกรณีไม่รับ <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา จ.ยะลา ไปดำรงตำแหน่ง ผกก.สภ.กันตัง จ.ตรัง ตามที่มีการร้องขอ จนเป็นเหตุให้ <persName>พล.ต.อ.สมเพียร</persName>ถูกคนร้ายลอบวางระเบิดเสียชีวิต ว่ายังไม่มีเรื่องนี้ และยังไม่ได้รับรายงานผลการสอบสวนข้อเท็จจริงจากคณะกรรมการชุดที่มี <persName>พล.ต.ท.เอก อังสนานนท์</persName> ผู้ช่วย ผบ.ตร. ส่วนการลงโทษหากผลการสอบสวนพบความบกพร่องก็ยังบอกไม่ได้ว่าจะมีโทษอย่างไร ต้องรอผลการสอบสวนก่อน ทั้งนี้ มีรายงานว่า คณะกรรมการชุดที่มี <persName>พล.ต.ท.เอก</persName> เป็นประธาน จะประชุมเวลา 19.00 น. วันที่ 1 เมษายน เพื่อสรุปผลการสอบสวนเสนอ <persName>พล.ต.อ.ปทีป</persName></p>
<p>รายงานข่าวจากสำนักงานตำรวจแห่งชาติ แจ้งว่า เมื่อวันที่ 22 มีนาคม <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทน ผบ.ตร.ลงนามในคำสั่งที่ 163/2553 ตั้งกรรมการสืบสวนข้อเท็จจริง ในคำสั่งระบุว่า มีผู้ใช้นามว่า "รอง ผกก.ที่ตั้งใจทำงานแต่ไม่มีเส้นและไม่มีเงิน ร้องเรียนกล่าวหาว่า <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล (ผบช.น.) ปฏิบัติหน้าที่มิชอบ เรียกรับเงินหรือทรัพย์สินเพื่อเป็นค่าตอบแทนในการแต่งตั้งระดับรองผู้บังคับการ (รอง ผบก.)-สารวัตร (สว.) ใน บช.น. วาระประจำปี 2552 จึงอาศัยอำนาจตาม พ.ร.บ.ตำรวจแห่งชาติ 2547 มาตรา 84 จึงแต่งตั้งคณะกรรมการสืบสวนข้อเท็จจริง โดยให้ <persName>พล.ต.ท.เอกรัตน์ มีปรีชา</persName> จเรตำรวจ (สบ 8) เป็นประธานกรรมการ พร้อมกรรมการ 6 คน ให้สืบสวนสอบสวนข้อเท็จจริงให้แล้วเสร็จแล้วรายงานให้ <persName>พล.ต.อ.ปทีป</persName>ทราบโดยเร็ว</p>
<p>จากกรณีข่าวการโยกย้าย <persName>พล.ต.ท.วีระยุทธ สิทธิมาลิก</persName> ผู้บัญชาการตำรวจภูธรภาค 9 (ผบช.ภ.9) หลังมีกระแสข่าวว่า บกพร่องกรณีไม่รับ <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา จ.ยะลา ไปดำรงตำแหน่ง ผกก.สภ.กันตัง จ.ตรัง ตามที่มีการร้องขอ จนเป็นเหตุให้ <persName>พล.ต.อ.สมเพียร</persName>ถูกคนร้ายลอบวางระเบิดเสียชีวิต</p>
<p><persName>นายนิพิฏฐ์ อินทรสมบัติ</persName> ส.ส.พัทลุง พรรคประชาธิปัตย์ ในฐานะประธานคณะทำงานตรวจสอบการโยกย้ายเจ้าหน้าที่ตำรวจ ในคณะกรรมาธิการ (กมธ.)ตำรวจ สภาผู้แทนราษฎร แถลงเมื่อวันที่ 31 มี.ค.ที่รัฐสภาว่า จากการตรวจสอบการโยกย้ายเจ้าหน้าที่ตำรวจใน บช.ภ.9 โดยเฉพาะกรณี <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา จ.ยะลา พบว่า ไม่มีนักการเมืองเข้ามาเกี่ยวข้อง ยืนยันได้ 100 เปอร์เซ็นต์ ซึ่งจากการตรวจสอบพบว่า เป็นเรื่องของการแต่งตั้งโยกย้ายภายใน บช.ภ.9 โดยเฉพาะการไม่มีธรรมาภิบาล ซึ่งเป็นเรื่องที่ผู้บังคับบัญชาต้องรับผิดชอบ</p>
<p><persName>นายนิพิฏฐ์</persName>กล่าวว่า จากการสอบสวนพบว่า สภ.บันนังสตา เป็น 1 ใน 3 จังหวัดที่ขึ้นอยู่กับศูนย์ปฏิบัติการตำรวจจังหวัดชายแดนภาคใต้ (ศชต.) หรือที่เรียกว่า บช.ภ.10 ซึ่ง ศชต.มีหนังสือลงวันที่ 30 ธันวาคม 2552 ถึง ผบช.ภ. 9 ขอให้พิจารณาสนับสนุนแต่งตั้งข้าราชการตำรวจจาก ศชต. ซึ่งยื่นความประสงค์ขอรับการแต่งตั้งไปดำรงตำแหน่งใน บช.ภ.9 จำนวน 4 นาย คือ <persName>พ.ต.อ.สุรศักดิ์ รมยานนท์</persName> รอง ผบก.ภ.จว.ปัตตานี <persName>พล.ต.อ.สมเพียร</persName> <persName>พ.ต.อ.จิรวัฒน์ พยุงธรรม</persName> ผกก.สภ.ศรีสาคร จ.นราธิวาส และ <persName>พ.ต.อ.สามารถ วิชัยขัคคะ</persName> ผกก.บก.สส.ศชต.</p>
<p>"ผบช.ภ.9 ได้ทำหนังสือสอบถามภายในหน่วยงานว่า จะมีผู้ประสงค์ที่จะย้ายออกจาก บช.ภ.9 หรือไม่ ปรากฏว่าไม่มีใครประสงค์ที่จะสับเปลี่ยนไปอยู่ ศชต. และในการประชุมเพื่อพิจารณาแต่งตั้งใน บช.ภ.9 หลายครั้ง ก็ได้รับการชี้แจงว่าไม่มีตำแหน่งที่จะรองรับ พล.ต.อ.สมเพียร แต่จากข้อเท็จจริงที่สอบสวนปรากฏว่า มีการย้าย พ.ต.ท.ทรงภูมิ แจ้งเร็ว ผกก.สภ.สทิงพระ จ.สงขลา ไปดำรงตำแหน่งระดับ ผกก.ในบช.ภ.8 จึงมีอัตราว่าง 1 ตำแหน่ง แต่กลับแต่งตั้งพ.ต.อ.จิรวัฒน์มาดำรงตำแหน่ง ผกก.สภ.หาดใหญ่ จ.สงขลา โดยไม่รับ พล.ต.อ.สมเพียร มาดำรงตำแหน่งใน บช.ภ.9" <persName>นายนิพิฏฐ์</persName></p>
<p><persName>นายนิพิฏฐ์</persName>กล่าวว่า ยังมีข้อเท็จจริงว่า ในเอกสารเวียนของการพิจารณาในคณะกรรมการพิจารณาตำแหน่ง บช.ภ.9 มีรายชื่อ <persName>พล.ต.อ.สมเพียร</persName>อยู่ในรายชื่อที่ได้รับแต่งตั้งไปดำรงตำแหน่ง ผกก.สภ.เมืองตรัง ฉะนั้น ข้อชี้แจงของ บช.ภ.9 ที่ระบุว่า ไม่มีตำแหน่งว่างจึงไม่เป็นความจริง และจากการตรวจสอบพบว่า พ<persName>.ต.อ.จิรวัฒน์</persName>ยังเหลืออายุราชการ 10 ปีเศษ และเพิ่งดำรงตำแหน่ง ผกก.ศรีสาคร ได้เพียง 2 ปี ขณะที่ <persName>พล.ต.อ.สมเพียร</persName>กำลังจะเกษียณอายุราชการในปี 2554 ซึ่งควรจะให้โอกาสได้รับการพิจารณาโยกย้ายก่อน</p>
<p>"ผบช.ภ.9 ต้องตอบคำถามว่า ทำไมจึงไม่เลือก พล.ต.อ.สมเพียร หรือเป็นไปตามข่าวที่พูดกันว่า พ.ต.อ.จิรวัฒน์มีความใกล้ชิดส่วนตัว เนื่องจากเคยเป็นนายเวร ผบช.ภ.9 มาก่อน ดังนั้น การแต่งตั้งโยกย้ายคราวนี้จึงไม่มีลักษณะของธรรมาภิบาลที่ดี ถ้า พล.ต.อ.สมเพียรไม่เสียชีวิต เรื่องก็คงเงียบไป และขณะนี้ในพื้นจังหวัดชายแดนภาคใต้มีนายตำรวจระดับ ผกก.หลายนายตกเป็นเป้าในการถูกทำร้าย และก็มีรายชื่ออยู่แล้ว ทุกกองบัญชาการจึงควรเปิดให้โอกาสให้คนเหล่านี้ออกจากพื้นที่ ซึ่งจะทำเรื่องถึงสำนักงานตำรวจแห่งชาติ (ตร.) และนายกรัฐมนตรี เสนอว่าการแต่งตั้งโยกย้ายครั้งต่อไปควรมีการเปิดตำแหน่งในระดับรอง ผกก. และ ผกก.ให้ว่างไว้ทุกกองบัญชาการ ไม่เช่นนั้นตำรวจจากสุไหงโก-ลก ก็จะย้ายมานครบาลไม่ได้" <persName>นายนิพิฏฐ์</persName>กล่าว</p>
<p>ด้าน<persName>นายสมชาย โล่สถาพรพิพิธ</persName> ส.ส.ตรัง ในฐานะรองประธาน กมธ.ตำรวจ กล่าวว่า ตามที่มีข่าวมีชื่อนักการเมืองชื่อย่อ ส. และ ศ. เข้ามาเกี่ยวข้องในการแต่งตั้งโยกย้าย จึงขอชี้แจงว่า จ.ตรัง มี ส.ส. ที่ชื่อ ส. ถึง 4 คน แต่ยืนยันว่าไม่มีใครเข้าไปเกี่ยวข้อง ส่วนผู้มารับตำแหน่ง ผกก.สภ.กันตรัง คือ <persName>พ.ต.อ.วิชัย อินทวงศ์</persName> ผกก.สภ.หาดสำราญ จ.ตรัง ซึ่งเป็นอำเภอเล็กๆ แต่มีกระแสข่าวว่ามีความใกล้ชิดกับผู้บังคับบัญชา เนื่องจากภรรยาไปเป็นแม่บ้านทำกับข้าวให้ผู้บังคับบัญชาที่บ้าน</p>
<p>ขณะที่ <persName>พล.ต.ท.พิชัย สุนทรสัจบูลย์</persName> รองประธาน กมธ.การยุติธรรมและการตำรวจ วุฒิสภา พร้อม <persName>พล.ต.ท.มาโนช ไกรวงศ์</persName> โฆษก กมธ.การยุติธรรมฯ และคณะ เข้ารับฟังปัญหาการแต่งตั้งโยกย้ายข้าราชการตำรวจไม่เป็นธรรม ที่ห้องประชุม ศชต. จ.ยะลา โดยมี <persName>พล.ต.ท.พีระ พุ่มพิเชฏฐ์</persName> ผบช.ศชต.พร้อมคณะให้การต้อนรับและบรรยายสรุป</p>
<p><persName>พล.ต.ท.มาโนช</persName>กล่าวว่า การเดินทางพื้นที่ในครั้งนี้ เพราะได้รับหนังสือร้องเรียนจากสมาคมข้าราชการตำรวจบำนาญ เรื่องความไม่เป็นธรรมในการโยกย้ายแต่งข้าราชการตำรวจ โดยเฉพาะกรณีของ <persName>พล.ต.อ.สมเพียร</persName> กมธ.จึงมาสอบสวนหาข้อเท็จจริงว่าติดขัดตรงไหนถึงไม่ได้ย้าย</p>
<p>ก่อนหน้านี้ในช่วงเช้า <persName>พล.ต.อ.อดุลย์ แสงสิงแก้ว</persName> ที่ปรึกษา (สบ 10) พร้อม<persName>พล.ต.ท.พีระ พุ่มพิเชฏฐ์</persName> เข้าเยี่ยมเพื่อให้กำลังใจเจ้าหน้าที่ตำรวจที่ สภ.บันนังสตา โดยมี <persName>พ.ต.ท.เจตน์ เจริญยืน</persName> รักษาราชการ ผกก.สภ.บันนังสตา พร้อมคณะให้การต้อนรับ ขณะเดียวกันมีรายงานว่า เจ้าหน้าที่หน่วยเฉพาะกิจที่ 15 ได้ใช้อำนาจตามกฎอัยการศึกควบคุมตัว<persName>นายซาการือนอ กาซอ</persName> อายุ 21 ปี และ<persName>นายมูฮำหมัด เซ็งและ</persName> อายุ 28 ปี ชาวบ้าน ต.บันนังสตา อ.บันนังสตา ไปสอบสวนที่กรมทหารพรานที่ 41 เนื่องจากต้องสงสัยว่า เป็นผู้จัดหาอุปกรณ์ในการผลิตวัตถุระเบิดสังหาร <persName>พล.ต.อ.สมเพียร</persName> ทั้งนี้ เจ้าหน้าที่ได้ควบคุมตัวผู้ต้องสงสัยในคดีสังหาร <persName>พล.ต.อ.สมเพียร</persName> รวมแล้ว 10 ราย</p></body>
</news>
