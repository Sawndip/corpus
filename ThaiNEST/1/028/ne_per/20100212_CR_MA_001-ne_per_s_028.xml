<teiHeader>
<fileDesc>
<titleStmt>
  <title>บุกกองปราบแจ้งความ"ตุ้ย เอกซ์เรย์" เจอข้อหาฉ้อโกง-ข่มขู่  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-12 13:29:07  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265956243&catid=17  </bibl>
</sourceDesc>
</fileDesc>
</teiHeader>
<news>
<headline>บุกกองปราบแจ้งความ"<persName>ตุ้ย เอกซ์เรย์</persName>" เจอข้อหาฉ้อโกง-ข่มขู่</headline>
<lead></lead>
<neck></neck>
<body><p>ที่กองบังคับการกองปราบปราม  เมื่อเวลา 10.30 น. วันที่ 12 ก.พ.  <persName>นายจักรินทร์​ โกศัยดิลก</persName>  หรือที่รู้จักกันดีในนาม "<persName>ตุ้ย เอกซ์เรย์</persName> "  หมอดูชื่อดังเจ้าของสโลแกนสแกนกรรมเข้าพบเจ้าพนักงานตำรวจภายหลังที่<persName>นาง สุทธิพร ดรุณ</persName> ได้เข้าร้องทุกข์แจ้งความเมื่อวันที่ 11 ก.พ. กล่าวหาว่า <persName>ตุ้ย เอกซเรย์​</persName>ข่มขู่ ฉ้อโกงอ้างว่าได้มอบเงินบริจาคไปมากกว่า 1.1 ล้านบาทเพื่อผลิตผลงานเพลงชุดดวงใจพ่อและจะนำเงินถวาย ทั้งนี้ สัญญาว่าจะนำเงินถวายแต่ก็ไม่ได้ทำตามที่สัญญาไว้ จึงตามทวงเมื่อปลายปี 2552</p>
<p>ด้าน <persName>ตุ้ย  เอกซเรย์</persName> แถลงข่าวต่อสื่อมวลชน โดยปฏิเสธทุกข้อกล่าวหา  คือกรณีที่ 1  หมิ่นเบื้องสูงนั้น ที่อ้างว่า ตนรับราชการทหารมานานกว่า 24 ปี   ตนเองคงไม่ทำ ส่วนกรณีที่ 2 ฉ้อโกงก็ปฏิเสธอ้างว่า เป็นการหยิบยืมเงินเพื่อลงทุนและมีการหมุนเวียนและคืนใช้ไปแล้วบางส่วนเพราะ ซีดีดังกล่าวยังไม่ได้ออกจำหน่าย กรณีที่ 3 เรื่องข่มขู่ ผู้เสียหายนั้นไม่มีพยานยืนยันและตนเองไม่ทำเรื่องแบบนั้น ซึ่งตนจะฟ้องกลับด้วย</p>
<p>ขณะที่คู่กรณีคือ <persName>นางสุทธิพร</persName>  ได้ออกมาเผชิญหน้ากับ<persName>ตุ้ย เอกซเรย์</persName>ทำให้<persName>ตุ้ย</persName>ต้องหลบขึ้นไปพบเจ้าหน้าที่ตำรวจ จากนั้นผู้เสียหายได้ให้สัมภาษณ์แก่สื่อมวลชนต่อว่า ยืนยันว่า ตนเองถูกฉ้อโกงเพราะสัญญาว่าจะนำเงินไปถวายเมื่อ 5 ธ.ค.  2551 แต่ก็ไม่ได้ทำ ตนเองจึงมาทวง แต่กลับได้รับการข่มขู่ยืนยันว่าวันที่ไปทวงเงิน<persName>ตุ้ย</persName>ได้นำปืนขนาดสั้นด้ามสี น้ำตาลออกมาวางเพื่อขู่ แต่ไม่มีผู้เห็นมีเพียงน้องชายของ<persName>ตุ้ย</persName>เท่านั้นที่อยู่ด้านนอกห้องพัก</p>
<p>"เขามาหาพี่ที่บ้านหลังจากได้พบกันครั้งแรกวันที่ 6 พ.ค. 2551 แล้วก็อ้างว่าจะนำเงินไปผลิตซีดีเพลงถวาย หลังจากนั้นก็มาอีกในวันที่ 8 พ.ย. 2551 ก็หลงเชื่อเพราะคิดว่าจะนำเงินไปถวายจริง แต่กลับหลอก ตอนนี้สูญไปกว่าล้าน หลักฐานการโอนเงินมอบให้แก่เจ้าพนักงานไปแล้ว" <persName>นางสุทธิพร</persName> เผย</p></body>
</news>
