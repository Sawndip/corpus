<teiHeader>
<fileDesc>
<titleStmt>
  <title>คืบระเบิด 2 จุดหน้าแบงก์กรุงเทพ พบเป็นระเบิดเอ็ม 67  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/26319  </bibl>
</sourceDesc>
</fileDesc>
</teiHeader>
<news>
<headline>คืบระเบิด 2 จุดหน้าแบงก์กรุงเทพ พบเป็นระเบิดเอ็ม 67</headline>
<lead>กทม. 28 ก.พ. - ความคืบหน้าเหตุระเบิด 2 จุด หน้าธนาคารกรุงเทพ พบว่าระเบิดที่ใช้เป็นชนิดเอ็ม 67 ที่มีการดัดแปลงให้ยากต่อการตรวจสอบ และไม่หวังผลเอาชีวิต</lead>
<neck></neck>
<body><p><persName>พล.ต.ต.สุเมธ เรืองสวัสดิ์</persName> รองผู้บัญชาการตำรวจนครบาล ลงพื้นที่ตรวจสอบเหตุระเบิดหน้าธนาคารกรุงเทพ สาขาสีลม พร้อมให้สัมภาษณ์ว่า คนร้ายต้องการสร้างสถานการณ์ โดยจุดธนาคารกรุงเทพสาขาพระราม 2 พบสาเหตุที่ระเบิดไม่ทำงาน เนื่องจากคนร้ายนำเทปกาวมาพันกระเดื่องจนใช้การไม่ได้ จึงเชื่อว่าคนร้ายต้องการหวังผลแค่สร้างสถานการณ์ และน่าจะเป็นผู้ที่เชี่ยวชาญด้านระเบิด ซึ่งขณะนี้กำลังเร่งสอบพยานที่เห็นเหตุการณ์ และตรวจกล้องวงจรปิด พร้อมยืนยันว่า ตำรวจและทหารไม่ได้หละหลวมในการปฏิบัติหน้าที่ แต่ยอมรับว่าทางการข่าวไม่พบการปาระเบิดใส่ธนาคารมาก่อน  </p>

<p>ขณะที่บรรยากาศหน้าธนาคารกรุงเทพ สำนักงานใหญ่ มีกำลังตำรวจและพนักงานรักษาความปลอดภัยรวม 20 นาย ตรึงกำลังสังเกตรถและบุคคลต้องสงสัย พร้อมนำแผงเหล็กมาวางหน้าธนาคารอย่างแน่นหนา </p>
    
<p>มีรายงานว่า เกิดเหตุระเบิดหน้าธนาคารกรุงเทพอีกจุด ที่อำเภอพระประแดง จ.สมุทรปราการ. - สำนักข่าวไทย</p></body>
</news>
