<teiHeader>
<fileDesc>
<titleStmt>
  <title>โหด!ไมโครเวฟทุ่มกบาลดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 22:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58547  </bibl>
</sourceDesc>
</fileDesc>
</teiHeader>
<news>
<headline>โหด!ไมโครเวฟทุ่มกบาลดับ</headline>
<lead>ลูกจ้างโรงเหล็กสุดโหดยัวะเพื่อนแซวคว้าไมโครเวฟทุ่มกบาลมัดมือทิ้งน้ำ ดับ</lead>
<neck></neck>
<body><p>วันนี้ (6 เม.ย.) <persName>พ.ต.ท.สยาม จิตรเพียร</persName> สวส.สภ.เมือง จ.จันทบุรี รับแจ้งเหตุฆ่ากันตายที่โรงเหล็ก ไม่มีเลขที่ หมู่ 5 ต.ท่าช้าง จึงรายงาน <persName>พ.ต.อ.ผดุงศักดิ์ รักษาสุข</persName> ผกก. และรีบไปสอบสวนพร้อมฝ่ายสืบสวน ที่เกิดเหตุ พบ<persName>นายสยาม ดวงจันทร์</persName> อายุ 48 ปี เจ้าของร้านยืนหน้าซีดให้การว่า บริเวณที่พักของลูกจ้างพบคราบเลือดกระจายส่งกลิ่นคาวคลุ้ง ส่วนลูกจ้างได้หายไป 1 คน คาดว่าจะมีเหตุร้ายเกิดขึ้น</p>
<p>ระหว่างนั้นเจ้าหน้าที่พบ<persName>นายสาธิต ถนอมศักดิ์</persName> อายุ 28 ปี ชาวจังหวัดสระบุรี ลูกจ้างโรงเหล็ก กำลังรีบเก็บข้าวของอย่างมีพิรุธ จึงคุมตัวไปสอบสวน เมื่อถูกเค้นสอบหนักเข้า <persName>นายสาธิต</persName>จึงยอมสารภาพว่า ก่อเหตุฆ่า<persName>นายสำรวย พุ่มเผย</persName> อายุ 35 ปี ลูกจ้างทำงานที่เดียวกัน แล้วนำศพไปโยนทิ้งในแม่น้ำบนสะพานบ้านลาว หมู่ 13 ต.พลับพลา เจ้าหน้าที่จึงคุมตัวผู้ต้องหาไปยังจุดทิ้งศพ พบศพผู้ตายติดอยู่บริเวณตอม่อใต้สะพาน จากนั้นได้ช่วยกันนำศพขึ้นมาตรวจสอบ พบว่าที่ศีรษะถูกของแข็งทุบจนเป็นแผลฉกรรจ์ บริเวณตาด้านซ้ายบวมจนปิด ที่มือถูกมัดด้วยสายไฟ </p>
<p>สอบสวน<persName>นายสาธิต</persName> ให้การว่า ก่อนเกิดเหตุ กลางดึกวันที่ 5 เม.ย.ที่ผ่านมา ตนและผู้ตายได้นั่งดื่มสุรากับเพื่อน ๆ ภายในโรงเหล็ก 4-5 คน ระหว่างนั้นผู้ตายได้พูดจายียวนกวนประสาท จึงมีปากเสียงกันอย่างรุนแรง ด้วยความโมโห จึงเดินเข้าไปหลังโรงเหล็ก หยิบเตาไมโครเวฟที่เสียแล้วมาทุ่มใส่หัวผู้ตายจนแน่นิ่งไป จากนั้นนำสายไฟมามัดกับมือทั้งข้าง แล้วชวน<persName>นายอ๊อด</persName> เพื่อนสนิท ช่วยกันแบกผู้ตายขึ้น จยย. ไปโยนทิ้งที่สะพานบ้านลาว และกลับมาเตรียมหลบหนี แต่มาถูกจับกุมเสียก่อน</p>
<p>เบื้องต้น เจ้าหน้าที่ได้คุมตัวไปดำเนินคดีข้อหาฆ่าผู้อื่นโดยเจตนาและไตร่ตรองไว้ก่อน จากนั้นได้คุมตัวไปทำแผนประกอบคำรับสารภาพ และจะติดตามจับกุมผู้ร่วมกระทำผิดที่ยังหลบหนี มาดำเนินคดีตามกฎหมายต่อไป</p></body>
</news>
