<teiHeader>
<fileDesc>
<titleStmt>
  <title>แดงเตรียมเปิดทางรถหลังถกศปก.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-04 10:11:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219503  </bibl>
</sourceDesc>
</fileDesc>
</teiHeader>
<news>
<headline>แดงเตรียมเปิดทางรถหลังถกศปก.ตร.</headline>
<lead>ศปก.ตร.รายงาน ผลเจรจาให้ ศอ.รส. รับทราบแล้ว ถึงการเปิดช่องทางเดินรถ ในพื้นที่ชุมนุมเสื้อแดงราชประสงค์ และเตรียมเจรจาอีกรอบ ให้ออกจากพื้นที่โดยเร็ว</lead>
<neck></neck>
<body><p><persName>พล.ต.ต.ประวุฒิ ถาวรศิริ</persName> โฆษกศูนย์ปฏิบัติการสำนักงานตำรวจแห่งชาติ (ศปก.ตร.) กล่าวถึง ผลการเจรจาระหว่าง<persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา สบ 10 <persName>พล.ต.อ.อดุลย์ แสงสิงแก้ว</persName> ที่ปรึกษา สบ 10 กับแกนนำกลุ่มแนวร่วมประชาธิปไตยต่อต้านเผด็จการแห่งชาติ (นปช.) ว่า ผลการเจรจานั้น ทางแกนนำกลุ่มผู้ชุมนุมเตรียมเปิดเส้นทางการจราจร บริเวณถนนราชดำริ จากแยกศาลาแดงมุ่งหน้าแยกราชประสงค์ สามารถเลี้ยวซ้ายผ่านสยามสแควร์ได้ ขณะเดียวกัน รถยนต์ที่มาจากถนนสุขุมวิทขาเข้า ผ่านโรงเรียนมาแตร์เดอีเข้าถนนเพลินจิต มุ่งหน้าแยกราชประสงค์ให้เลี้ยวซ้ายเข้าถนนราชดำริ และกลับรถตรงแยกสารสิน เพื่อมุ่งหน้าไปทาง ร.พ.ตำรวจ ได้เช่นกัน โดยเจ้าหน้าที่จะนำแผงเหล็กไปกั้นไว้ 1 ช่องจราจร และจัดเจ้าหน้าที่ตำรวจไปดูแลการจราจรอยู่ตามจุดต่างๆ ซึ่งผลการเจรจานั้น ทาง ศปก.ตร. ได้รายงานให้ศูนย์อำนวยการรักษาความสงบเรียบร้อย (ศอ.รส.) ได้รับทราบแล้ว ส่วนกรณีที่แกนนำ นปช. ยังยืนยันที่จะไม่ออกจากที่แยกราชประสงค์นั้น ทางเจ้าหน้าที่ตำรวจคงจะต้องมีการเจรจากันอีกครั้ง หากยังไม่ยอมออกจากพื้นที่อีก ก็ต้องเพิ่มระดับปฏิบัติการให้เข้มข้นมากขึ้น จากแผนกรกฎ 52</p></body>
</news>
