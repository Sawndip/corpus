<teiHeader>
<fileDesc>
<titleStmt>
  <title>ยกคำร้อง"โอ๊ค-เอม" ศาลให้คตส.จ้อ คดียึดทรัพย์"แม้ว"ได้ ชี้ไม่เข้าข้อกม.ให้อำนาจศาลสั่งได้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-12 15:41:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265964116&catid=17  </bibl>
</sourceDesc>
</fileDesc>
</teiHeader>
<news>
<headline>ยกคำร้อง"<persName>โอ๊ค</persName>-<persName>เอม</persName>" ศาลให้คตส.จ้อ คดียึดทรัพย์"<persName>แม้ว</persName>"ได้ ชี้ไม่เข้าข้อกม.ให้อำนาจศาลสั่งได้</headline>
<lead>ศาลยกคำร้อง"ลูก<persName>แม้ว</persName>"ขอให้คตส.หยุดจ้อคดียึดทรัพย์ ชี้ไม่เข้า้ข้อกฎหมายที่ศาลจะออกคำสั่งได้ "<persName>นาม ยิ้มแย้ม</persName>"โต้ไร้สาระพูดจาคนละเรื่อง ย้ำที่ผ่านมาไม่เคยให้ข่าวพาดพิงจนอีกฝ่ายเสียหาย</lead>
<neck></neck>
<body><p>ยกคำร้อง"<persName>โอ๊ค</persName>-<persName>เอม</persName>" ศาลให้คตส.จ้อ คดียึดทรัพย์"<persName>แม้ว</persName>"ได้</p>
<p>เมื่อ เวลา 14.00 น. วันที่ 12 กุมภาพันธ์ ที่ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง <persName>นายอนุรักษ์ สง่าอารีย์กุล</persName> เลขานุการศาลฎีกาแผนกคดีอาญาของผู้ดำรงตำแหน่งทางการเมือง แถลงว่า ภายหลัง<persName>นายสมศักดิ์ เนตรมัย</persName> ผู้พิพากษาอาวุโสในศาลฎีกา พร้อมองค์คณะทั้ง 9 คน ในคดียึดทรัพย์ 7.6 หมื่นล้านบาทของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ผู้ถูกกล่าวหาร่ำรวยผิดปกติตกเป็นของแผ่นดิน พิจารณาคำร้องของ <persName>นายพานทองแท้ ชินวัตร</persName> และ <persName>น.ส.พินทองทา ชินวัตร</persName> บุตรชายและบุตรสาว ในฐานะผู้คัดค้านที่ 2 และ 3 ยื่นคำร้องต่อศาลให้มีคำสั่งห้ามมิให้ บุคคลที่เคยเป็นคณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.)ให้ข้อมูลข่าวสารต่อสื่อมวลชนในลักษณะเป็นการกล่าวอ้างข้อเท็จจริงและ ข้อกฎหมายที่ไม่ถูกต้องเพื่อชี้นำสังคมให้เข้าใจผิดต่อข้อเท็จจริงที่เกิด ขึ้นอันส่งผลต่อภาพลักษณ์บิดาผู้คัดค้านและอาจส่งผลกระทบต่อรูปคดีจนกว่าศาล จะมีคำพิพากษาถึงที่สุดเพื่อมิให้มีการนำไปใช้เป็นข้อมูลในการเผยแพร่แก่ ประชาชนให้เข้าใจผิดเพื่อประโยชน์แห่งความยุติธรรม</p>
<p>โดยองค์คณะผู้ พิพากษาทั้ง 9 คนได้พิจารณาข้อความที่ปรากฎในหนังสือพิมพ์ผู้จัดการรายวันและมติชน แล้วเห็นว่าคำร้องของ<persName>นายพานทองแท้</persName> และ <persName>น.ส.พินทองทา</persName> ผู้คัดค้านที่ 2 และ 3 ไม่ต้องด้วยบทบัญญัติของประมวลวิธีพิจารณาความแพ่ง ม.30 ประกอบ พ.ร.บ.วิธีพิจารณาคดีอาญาของผู้ดำรงตำแหน่งทางการเมือง พ.ศ.2542 ม.18 วรรค 2 ที่ศาลจะออกข้อกำหนดใดๆ เพื่อห้ามมิให้บุคคลตามคำร้องให้ข้อมูลข่าวสารหรือแสดงความคิดเห็นทางข้อ กฎหมายตามคำขอในคำร้อง จึงให้ยกคำร้องและแจ้งคำสั่งให้คู่ความทั้งสองทราบ</p>
<p>ปธ.คตส .โต้"<persName>โอ๊ค</persName>-<persName>เอม</persName>"พูดไร้สาระ ขอศาลสั่งให้ปิดปาก</p>
<p><persName>นายนาม ยิ้มแย้ม</persName> อดีตประธานคณะกรรมการตรวจสอบการกระทำที่ก่อให้เกิดความเสียแก่รัฐ (คตส.) กล่าวถึงกรณี<persName>นายพานทองแท้</persName> และ<persName>น.ส.พิณทองทา ชินวัตร</persName> บุตรชายและบุตรสาว <persName>พ.ต.ท.ทักษิณ ชินวัตร</persName> อดีตนายรัฐมนตรี ร้องศาลให้สั่งให้คตส.หยุดให้ความเห็นในคดียึดทรัพย์ 7.6 หมื่นล้าน แต่ศาลยกคำร้องว่า ความเห็นของ<persName>นายแก้วสรร อติโพธิ</persName> อดีตเลขานุการคตส.เป็นเพียงการยกตัวอย่างเปรียบเทียบในข้อกฎหมายเชิงวิชาการ เพื่อให้เห็นภา และเข้าใจง่าย ในกฎหมายป.ป.ช.ก็ระบุชัด ว่า ทรัพย์สินที่เกี่ยวข้องต้องริบทั้งหมด ฉะนั้นคำพูดทั้ง<persName>นายพานทองแท้</persName> และ<persName>น.ส.พิณทองทา</persName> จึงถือเป็นเรื่องไร้สาระ พูดไปคนละเรื่องกันเลย</p>
<p><persName>นายนาม</persName> กล่าวด้วยว่า อดีตคตส.ทุกคนไม่กังวลเกี่ยวกับเรื่องนี้ เพราะเป็นสิทธิของผู้ร้องที่สามารถดำเนินการได้ และอดีตคตส.ทุกคนก็ยังสามารถให้ข่าวได้ตามปกติ และที่ผ่านมาก็ไม่เห็นอดีตคตส.คนไหนให้ข่าวพาดพิง ให้อีกฝ่ายหนึ่งเสียหาย การให้ข่าวของคตส.เป็นเพียงการชี้แจงกระบวนการทำงาน ระบบระเบียบในข้อกฎหมายต่างๆเท่านั้น ยืนยันว่าไม่มีอคติ หรือไม่ได้ทำตัวเป็นปฎิปักษ์ตามที่ผู้ถูกร้องกล่าวหา </p></body>
</news>
