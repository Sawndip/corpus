<teiHeader>
<fileDesc>
<titleStmt>
  <title>รวบแท็กซี่หื่นลวงสาวข่มขืน ชาวบ้านรุมกระทืบเลือดอาบ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-15 12:48:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263534548&catid=17  </bibl>
</sourceDesc>
</fileDesc>
</teiHeader>
<news>
<headline>รวบแท็กซี่หื่นลวงสาวข่มขืน ชาวบ้านรุมกระทืบเลือดอาบ</headline>
<lead></lead>
<neck></neck>
<body><p>ผู้สื่อข่าวรายงานว่า  เมื่อเวลา 02.20 น. วันที่ 15  มกราคม ขณะที่ <persName>ร.ต.อ.จรูญ  วิทิตโชติปรีดา</persName>  รอง สวป.สภ.เมืองสมุทรปราการนำกลังออกปฏิบัติหน้าที่สายตรวจพื้นที่ก็ได้รับแจ้ง จากประชาชนว่า มีเหตุคนขับรถยนต์นั่งสาธารณะแท็กซี่ลวงผู้โดยสารสาวเข้ามาข่มขืนที่ภายใน ซอยเปลี่ยวข้างโรงนมตรามะลิ  ต.บางเมือง อ.เมือง จ.สมุทรปราการ   จึงพร้อมกำลังเจ้าหน้าที่ชุดสายตรวจและชุดสืบสวนรุดเดินทางตรวจสอบ</p>
<p>เมื่อถึงที่เกิดเหตุเป็นซอยเปลี่ยวห่างจากถนนสุขุมวิทเข้าไปประมาณ 500 เมตร เจ้าหน้าที่ตำรวจได้พบรถนั่งสาธารณะแท็กซียี่ห้อ โตโยต้า สีชมพู หมายเลขทะเบียน ทล-7974  กทม.เป็น ของบริษัท สหกรณ์แท็กซี่พลังไทย ซึ่งจอดอยู่ริมถนนของภายในซอยดังกล่าวมีกลุ่มชาวบ้านประมาณกว่า 10 คนนั้นกำลังช่วยกันจับกุมพร้อมช่วยกันรุมประชาทัณฑ์ โชเฟอร์คันดังกล่าวที่อยู่ในสภาพบาดเจ็บโดยทราบชื่อภายหลังว่า <persName>นายสมพร เชยชื่นจิตร</persName> อายุ 33 ปี อยู่บ้านเลขที่  45 หมู่ 5 ต.น้ำผุด อ.เมืองตรัง จ.ตรัง สภาพใบหน้าบวมหน้าแตกเลือดติดตามเสื้อผ้าและร่างกาย ตรวจสอบภายในรถนั่งสาธารณะคันดังกล่าวพบตัว <persName>น.ส. ฟ้า</persName> (นามสมมุติ ) อายุ21 ปี  ซึ่งอยู่ในอาการตกใจและนั่งร้องไห้อยู่ที่เบาะหลังภายในรถในสภาพเสื้อผ้ายับ ยู่ยี่  จากนั้นทางเจ้าหน้าที่ตำรวจได้เข้าระงับเหตุและพยายามปิดกั้นกลุ่มชาว บ้านออกให้ออกห่างจากจุดที่เกิดเหตุ และให้การช่วยเหลือ <persName>น.ส.ฟ้า</persName> ออกมาจากรถ นำตัวมาสอบสวนที่ สภ.เมืองสมุทรปราการต่อไป</p>
<p>จากการสอบสวน <persName>น.ส.ฟ้า</persName> ผู้เสียหายรายนี้ให้การว่า  ตนเพิ่งเดินทางมาจากจังหวัดพะเยาประมาณ 4 - 5 วัน โดยมีพักอยู่กับ <persName>น.ส.น้อย</persName> (นามสมมุติ) อายุ 18 ปี น้องสาวที่มาเช่าห้องพักอาศัยอยู่ภายในซอยวัดด่านสำโรง ต.สำโรงเหนือ อ.เมือง สมุทรปราการ ซึ่งมาทำงานเป็นสาวนั่งดริ้งอยู่ตามร้านอาหารในซอยลาซาล แขวงและเขตบางนา กรุงเทพมหานคร โดยก่อนเกิดเหตุน้องสาวได้พาตนไปนั่งดื่มเบียร์ที่ร้านอาหารที่ทำงานอยู่จน กระทั่งร้านปิดตนและน้องสาวได้ออกมายืนรอรถอยู่ที่หน้าร้าน อยู่และ<persName>นายสมพร</persName> ซึ่งรู้จักกับน้องสาวตนได้ขับรถแท็กซี่คันดังกล่าวเข้ามารับและอาสาจะพาไป ส่งที่บ้านพัก  เพื่อนของน้องสาวจึงขออาศัยรถกลับมาด้วยอีกคนหลังจากที่<persName>นาย สมพร</persName> ขับรถพามาส่งน้องสาวที่ปากซอย 12 ตนและน้องสาวร่วมทั้งเพื่อนได้ลงจากรถ แต่<persName>นายสมพร</persName> กลับบอกตนว่า มีเรื่องจะคุยด้วย พร้อมทั้งบอกให้ตนขึ้นมานั่งหน้ารถ หลังจากนั้น<persName>นายสมพร</persName> ได้ขับรถออกมาอย่างรวดเร็ว พาลัดเลาะตามซอยเล็ก ซึ่งตนไม่ทราบว่าซอยอะไร จนกระทั่งมาจอดตรงที่เกิดเหตุ <persName>นายสมพร</persName> อ้างว่าแก๊สหมด ให้ตนช่วยลงไปเข็น พอตนเปิดประตูลงจากรถ<persName>นายสมพร</persName> ได้เดินอ้อมมาทางด้านหลังก่อนที่จะเปิดประตูหลังและผลักตนเข้าไปในรถและลง มือข่มขืน ในขณะที่<persName>นายสมพร</persName> กำลังลงมือข่มขืนตนได้มีชาวบ้านเดินผ่านมาเห็นตนจึงร้องขอความช่วยเหลือชาว บ้านจึงได้ช่วยกันลาก<persName>นายสมพร</persName> ลงจากรถและรุมประชาทัณฑ์จนเลือดอาบก่อนแจ้งเจ้าหน้าที่ตำรวจให้มารับตัว</p>
<p>ทั้งนี้ ผู้สื่อข่าวรายงานว่า ในเวลาใกล้เคียงกันทางด้านของ <persName>น.ส.น้อย</persName> น้องสาว<persName>น.ส.ฟ้า</persName> ได้เดินทางมาดูตัว<persName>นายสมพร</persName>ผู้ต้องหารายนี้และแจ้งให้ทางเจ้าหน้าที่ตำรวจว่า ก่อนหน้านี้เมื่อประมาณ 4-5 เดือนที่ผ่านมาหลังจากที่ตนเลิกงานได้ว่าจ้างแท็กซี่ให้มาส่งที่บ้านพัก ซึ่งมี<persName>นายสมพร</persName> เป็นคนขับ ได้ออกอุบายทำนองเดียวกันพาตนมาข่มขืนในรถจนสำเร็จความใคร่มาแล้วครั้งหนึ่ง หลังจากนั้น<persName>นายสมพร</persName> ได้หายหน้าไป จนกระทั่งในวันนี้ในขณะที่ตนกับพี่สาวกำลังยืนรอรถอยู่หน้าร้าน<persName>นายสมพร</persName> ได้ขับรถแท็กซี่เข้ามารับพวกตน ก่อนที่จะทิ้งตนลงที่ปากทางเข้าบ้านและพาพี่สาวตนขับรถหนีมาซึ่งตนเชื่อว่า <persName>นายสมพร</persName> น่าจะใช้อุบายเดียวกับที่ทำกับตนมาทำกับพี่สาวตนอย่างแน่นอน</p>
<p>เบื้องต้นเจ้าหน้าที่เชื่อว่า ผู้ต้องหารายนี้น่าจะเคยก่อเหตุทำนองเดียวกันมาหลายครั้งแต่ผู้เสียหายไม่ กล้าแจ้งความ จึงได้แจ้งข้อกล่าวหาว่า ข่มขืนกระทำชำเราหญิงอื่นที่มิใช้ภรรยาตัวเอง  และจะได้ทำการสอบสวนขยายผลเพื่อดำเนินคดีตามกฎหมายต่อไป</p></body>
</news>
