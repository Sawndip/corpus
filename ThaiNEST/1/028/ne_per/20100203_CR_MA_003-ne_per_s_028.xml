<teiHeader>
<fileDesc>
<titleStmt>
  <title>ส่อรื้อโผแต่งตั้งโยกย้ายตร.ระดับ รองผบก.-สว. "มาร์ค"แฉเอง"บช.ภ.2"หนักสุด "สุเทพ"จวกสุดอัปยศ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-03 23:20:29  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265202018&catid=17  </bibl>
</sourceDesc>
</fileDesc>
</teiHeader>
<news>
<headline>ส่อรื้อโผแต่งตั้งโยกย้ายตร.ระดับ รองผบก.-สว. "<persName>มาร์ค</persName>"แฉเอง"บช.ภ.2"หนักสุด "<persName>สุเทพ</persName>"จวกสุดอัปยศ</headline>
<lead>"<persName>อภิสิทธิ์</persName>" รับข้อมูลฉาวย้ายตำรวจถึงมือแล้ว แฉ "บช.ภ.2" หนักสุด "นครบาล" ประปราย เล็งตั้ง กก.สอบสวน หากพบเป็นจริงต้องรื้อโผ "<persName>สุเทพ</persName>" ขอหลักฐานซื้อขายตำแหน่ง ซัดอัปยศเสียเงินเลื่อนยศ "สวญ.ม่วงค่อม" สวมบทหมูไม่กลัวน้ำร้อนร้อง "รรท.ผบ.ตร." บช.ภ.1 ตั้งไม่เป็นธรรม</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวยอมรับเมื่อวันที่ 3 กุมภาพันธ์ ว่า ข้อมูลการแต่งตั้งโยกย้ายตำรวจ ระดับรองผู้บังคับการ (รอง ผบก.)-สารวัตร (สว.) ที่มีการร้องเรียนว่าไม่ได้รับความเป็นธรรมถึงมือแล้ว โดยให้สัมภาษณ์ที่รัฐสภา เมื่อวันที่ 3 กุมภาพันธ์ ว่า ขณะนี้มีการส่งข้อมูลมาให้ตนแล้วซึ่งเป็นข้อมูลที่ร้องผ่าน <persName>พล.ต.อ.ธานี สมบูรณ์ทรัพย์</persName> รองเลขาธิการนายกรัฐมนตรีฝ่ายการเมือง ซึ่งตนไม่ได้ให้ <persName>พล.ต.อ.ธานี</persName>เป็นผู้รวบรวมข้อมูล เพียงแต่มีคนร้องผ่านมาเท่านั้น ซึ่งกำลังดูว่าจะทำอย่างไร แต่เบื้องต้นคิดว่าจะตั้งคณะกรรมการขึ้นมาสอบสวนบางกรณีที่เห็นว่าหนังสือ ร้องเรียนมีสาระเพียงพอ</p>
<p>ผู้สื่อข่าวถามว่า ถึงขั้นต้องรื้อบัญชีแต่งตั้งใหม่หรือไม่ <persName>นายอภิสิทธิ์</persName>กล่าวว่า ขึ้นอยู่กับผลการสอบสวน เมื่อถามว่า พื้นที่ใดร้องเรียนมามากที่สุด <persName>นายอภิสิทธิ์</persName>กล่าวว่า หนักสุดเป็นกองบัญชาการตำรวจภูธรภาค 2 (บช.ภ.2) ภาคอื่นรวมถึงกองบัญชาการตำรวจนครบาล (บช.น.) มีเข้ามาบ้าง จึงจำเป็นต้องตั้งคณะกรรมการขึ้นมาสอบสวน ขณะนี้อยู่ระหว่างดูกฎหมายและคุยกับ<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ว่าจะตั้งขึ้นมารูปแบบไหน ลักษณะอย่างไร หากสอบไปแล้วมีความไม่ถูกต้องอาจต้องแก้ไขโผแต่งตั้งโยกย้าย</p>
<p>เมื่อถามถึงการนัดประชุมคณะกรรมการนโยบายตำรวจแห่งชาติ (ก.ต.ช.) <persName>นายอภิสิทธิ์</persName>กล่าวว่า ขณะนี้ยังนัดไม่ได้ แต่ได้ทำความเข้าใจได้ระดับหนึ่งแล้ว กำลังดูวันเวลาที่เหมาะสมอยู่</p>
<p>เมื่อถามว่า ผู้บัญชาการตำรวจแห่งชาติ (ผบ.ตร.)ตัวจริงจะเข้ามาช่วยดูแลสถานการณ์การชุมนุมหรือไม่ <persName>นายอภิสิทธิ์</persName>กล่าวว่า ขณะนี้ <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทน ผบ.ตร.ดูแลเต็มที่อยู่แล้ว เมื่อถามว่า <persName>พล.ต.อ.ปทีป</persName>จะได้เป็นตัวจริงหรือไม่ <persName>นายอภิสิทธิ์</persName>กล่าวว่า ขึ้นอยู่กับ ก.ต.ช.</p>
<p>ด้าน<persName>นายสุเทพ เทือกสุบรรณ</persName> ให้สัมภาษณ์ที่ทำเนียบรัฐบาลถึงกรณีที่<persName>นายอภิสิทธิ์</persName>ระบุว่ามีเรื่องร้อง เรียนการซื้อขายตำแหน่งทั้งในนครบาลและในภูมิภาคต่างๆ ว่า ยังไม่เคยได้รับการเรื่องร้องเรียนเลย ที่ร้องเรียนกันครั้งที่แล้วก็ได้สั่งการให้<persName>นางเบญจวรรณ สร่างนิทร</persName> เลขาธิการคณะกรรมการข้าราชการพลเรือน (ก.พ.) เป็นประธานในการสอบสวนอยู่ก็ยังไม่เสร็จ แม้จะมีนามบัตรของ<persName>นายศิริโชค โสภ</persName>า ส.ส.สงขลา คนใกล้ชิดนายกรัฐมนตรีอยู่ก็ยังไม่สามารถพิสูจน์ได้ว่าลายเซ็นจริงหรือไม่ ดังนั้น ต้องช่วยกันแก้ไขให้ได้ว่าการโยกย้ายตำรวจจะทำอย่างไรให้เป็นไปตามหลัก คุณธรรมจริยธรรม หากจะต้องเสียเงินเสียทองเพื่อจะเลื่อนยศหรือตำแหน่งมันก็เป็นความอัปยศ</p>
<p>เมื่อถามว่า ระดับสารวัตรยังต้องจ่ายเงินกันถึง 7-8 หลัก <persName>นายสุเทพ</persName>กล่าวว่า มีคนพูดอยู่เรื่อยๆ แต่ขอว่าให้ได้หลักฐานจังๆ สักที หรือสักคนก็ยังดี แต่หากนายกรัฐมนตรีสั่งการมาที่ตนก็จะพยายามหาคนที่รู้ทางหนีทีไล่มาขุดคุ้ย เอามาดูหน่อย แต่ตอนนี้ยังไม่กล้าปรักปรำใคร หากมีหลักฐานจะหาทางสืบสวนสอบสวน</p>
<p><persName>นายสุเทพ</persName>กล่าวถึงกรณี<persName>นายอภิสิทธิ์</persName>ระบุว่า ภายในเดือนกุมภาพันธ์ จะเรียกประชุม ก.ต.ช. เพื่อเลือก ผบ.ตร.ว่า ไม่ทราบ เพราะตนรับผิดชอบในส่วนของคณะกรรมการข้าราชการตำรวจ (ก.ตร.) เท่านั้น</p>
<p>เมื่อถามว่า หากยังแก้ปัญหาไม่ได้อาจจะต้องให้ <persName>พล.ต.อ.ปทีป</persName> รักษาราชการแทน ผบ.ตร. ไปจนเกษียณอายุราชการ <persName>นายสุเทพ</persName>กล่าวว่า "ตอนนี้ก็รักษาการไปก่อน เรื่องนี้ตอบยากจริงๆ  ขอความกรุณาเรื่องนี้อย่ามาถามผมอีกได้ไหม เพราะถามไปผมตอบลำบาก"</p>
<p>ด้าน <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทน ผบ.ตร. กล่าวถึงการซื้อขายตำแหน่งในการแต่งตั้งรอง ผบก.-สว.ว่า ยังไม่มีบุคคลใดร้องเรียนเรื่องการซื้อขายตำแหน่งหรือไม่ได้รับความเป็นธรรม ในการแต่งตั้งแต่อย่างใด มีเพียงข่าวเท่านั้น ซึ่งตนยืนยันหากมีใครมาร้องเรียนจะดำเนินการตรวจสอบดำเนินการให้ความเป็น ธรรม</p>
<p>"ส่วนกรณีที่นายอภิสิทธิ์ตั้ง พล.ต.อ.ธานี มาดูแลเรื่องซื้อขายตำแหน่งนั้น ผมยังไม่ทราบและยังไม่เห็นหนังสือ อย่างไรก็ตาม ตอนนี้นายกรัฐมนตรีไม่ได้เรียกผมเข้าไปสั่งการอะไรเป็นพิเศษในเรื่องนี้ และไม่ได้สั่งการให้ไปชี้แจงแต่อย่างใด" <persName>พล.ต.อ.ปทีป</persName>กล่าว</p>
<p>วันเดียวกัน ที่สำนักงานตำรวจแห่งชาติ (ตร.) ผู้สื่อข่าวรายงานว่า <persName>พ.ต.ท.สมศรี พัฒนาคม</persName> สวญ.สภ.ม่วงค่อม จ.ลพบุรี ยื่นหนังสือร้องเรียนขอความเป็น ต่อ <persName>พล.ต.อ.ปทีป</persName> กรณีไม่ได้รับความเป็นธรรมจากการแต่งตั้งโยกย้าย</p>
<p><persName>พ.ต.ท.สมศรี</persName>กล่าวว่า ได้ยื่นหนังสือขอความเป็นธรรมต่อ รรท.ผบ.ตร. <persName>พล.ต.อ.จุมพล</persName> มั่นหมาย รอง ผบ.ตร. สำนักงานกำลังพล และนายกรัฐมนตรี กรณีไม่ได้รับการพิจารณาแต่งตั้งเลื่อนตำแหน่งสูงขึ้น ซึ่งตนที่มีคุณสมบัติครบถ้วนตามระเบียบกฎเกณฑ์การแต่งตั้งของสำนักงานตำรวจ แห่งชาติ ประกอบกับเมื่อวันที่ 14 ธันวาคม 2552 <persName>พล.ต.อ.ปทีป</persName>ได้มีหนังสือเวียน เลขที่ 0009.231/00199 ถึงผู้บัญชาการทั่วประเทศเรื่องหลักเกณฑ์การแต่งตั้งข้าราชการตำรวจ ในข้อ 7 ของหนังสือระบุว่า สำหรับข้าราชการตำรวจที่ได้รับรางวัลชนะเลิศสถานีตำรวจตามโครงการพัฒนาสถานี ตำรวจเพื่อประชาชนประจำปี 2552 แต่ละกลุ่มตำแหน่งให้หน่วยพิจารณาเป็นกรณีพิเศษ และให้พิจารณาเลื่อนตำแหน่งทุกราย</p>
<p>"ผมได้รับรางวัลชนะเลิศโครงการโรงพักเพื่อประชาชนในระดับสารวัตรใหญ่ หัวหน้าสถานี และเข้ารับประกาศเกียรติคุณจาก รรท.ผบ.ตร.ที่สำนักงานตำรวจแห่งชาติ เมื่อวันที่ 13 ตุลาคม 2552 พร้อมกันนี้ สถานีตำรวจม่วงค่อมยังได้รับรางวัลชนะเลิศมวลชนสัมพันธ์ดีเด่นอันดับ 1 ของตำรวจภูธรภาค 1 รางวัลฝึกตำรวจดีเด่นอันดับ 2 อีกด้วย แต่เมื่อพิจารณาแต่งตั้งใน บช.ภ.1 ผมไม่ได้รับการพิจารณาเลื่อนตำแหน่ง" <persName>พ.ต.ท.สมศรี</persName>กล่าว และว่า ตามหลักเกณฑ์แต่งตั้งโยกย้ายตนมีคุณสมบัติครบ อยากถามว่า บช.ภ.1 เอาหลักเกณฑ์อะไรมาตัดสินที่ไม่พิจารณาแต่งตั้งตน และในคำสั่งนี้ บางโรงพัก เช่น สภ.คลองสิบสอง สภ.สวนพริกไทย หัวหน้าสถานีอยู่ไม่ถึง 1 ปี ก็ถูกโยกย้ายออกไปอีสาน ทั้งๆ ที่ได้รางวัลดีเด่นโรงพักเพื่อประชาชนเหมือนกัน แต่สารวัตรที่ สภ.ประตูน้ำจุฬาฯ ผู้กำกับการเสนอย้ายออกนอกหน่วยเพราะมีพฤติกรรมไม่ดีกลับได้รับการเลื่อน ตำแหน่งเป็นรองผู้กำกับการ</p>
<p><persName>พ.ต.ท.สมศรี</persName>กล่าวว่า การแต่งตั้งโยกย้ายครั้งนี้ไม่โปร่งใสและไม่เป็นธรรมกับคนทำงาน คนทำบัญชีแต่งตั้งของภาคได้ดี มีการยกเว้นหลักเกณฑ์ เรื่องวิ่งเต้นตนไม่ว่า แต่คนทำงานไม่ได้รับการพิจารณา ใครจะมีกำลังใจทำงานเพื่อประชาชน</p></body>
</news>
