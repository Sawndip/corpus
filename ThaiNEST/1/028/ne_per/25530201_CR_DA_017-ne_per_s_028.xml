<teiHeader>
<fileDesc>
<titleStmt>
  <title>ปมตลาดปัฐวิกรณ์จบ ไกล่เกลี่ยสำเร็จ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-01 15:52:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46179  </bibl>
</sourceDesc>
</fileDesc>
</teiHeader>
<news>
<headline>ปมตลาดปัฐวิกรณ์จบ ไกล่เกลี่ยสำเร็จ</headline>
<lead></lead>
<neck></neck>
<body><p>จากกรณีปัญหาการขัดแย้งกัน เกี่ยวกับการอ้างกรรมสิทธิ์ในโฉนดที่ดินของบริษัท โชคชัยทรัพย์ทวี และ บริษัท ปัฐวิกรณ์ จำกัด จนเป็นเหตุให้มีการฟ้องร้อง และดำเนินคดีกันเกิดขึ้นจำนวนหลายคดี ล่าสุดมีมือมืดปาระเบิดเอ็ม 26 ภายในตลาดเมื่อเช้ามืดของวันที่ 31 ม.ค. ที่ผ่านมา</p>
<p>เมื่อเวลา 13.30 น. วันนี้(1 ก.พ.) ตัวแทนฝ่ายกฎหมายบริษัทโชคชัยทรัพย์ทวี และ บริษัท ปัฐวิกรณ์ จำกัด เข้าพบ <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา(สบ10) พร้อมด้วย <persName>พล.ต.ต.สุเมธ เรืองสวัสดิ์</persName> <persName>พล.ต.ต.บุญส่ง พานิชอัตรา</persName> รอง ผบช.น. และเจ้าหน้าที่ตำรวจ สน.บึงกุ่ม เพื่อให้เจ้าหน้าที่ตำรวจเป็นตัวกลางเจราจา ให้ทั้งสองฝ่ายยุติปัญหาความรุนแรงระหว่างกัน</p>
<p><persName>พล.ต.อ.ภาณุพงศ์</persName> กล่าวก่อนเข้าเจรจาว่า ปัญหาเรื่องนี้ <persName>พล.ต.อ.ปทีป ตันประเสริฐ</persName> รรท.ผบ.ตร. มีความเป็นห่วงสถานการณ์ความรุนแรงที่เกิดขึ้น โดยสั่งการให้ตนดูแลเรื่องนี้ จึงมีการเรียกตัวแทนทั้งสองฝ่ายมาไกล่เกลี่ยถ้าจบก็จบ ไม่จบก็ก็คงต้องดำเนินกันตามกฎหมาย เพราะขณะนี้ทั้งสองฝ่ายก็มีเรื่องที่อยู่ในชั้นศาลหลายคดี การพูดคุยในครั้งนี้จึงเป็นการหารือแนวทางเพื่อแก้ปัญหาร่วมกัน เพราะหากปล่อยให้ยืดเยื้อก็จะกลายเป็นปัญหาสังคม อย่างไรก็ตาม การดูแลความสงบเรียบร้อยก็เป็นหน้าที่ของตำรวจ สั่งการให้จัดกำลัง บก.น.4 ลงไปดูแล</p>
<p>ทั้งนี้ ภายหลังการเจรจาไกล่เกลี่ยที่ใช้เวลาประมาณครึ่งชั่วโมง <persName>พล.ต.อ.ภาณุพงศ์</persName> กล่าวว่า ผลการพูดคุยกับตัวแทนทั้งสองฝ่ายจบลงด้วยดี หลังจากนี้ตัวแทนก็จะไปพบ<persName>นายภูเทพ สิทธิถาวร</persName> กรรมการผู้จัดการบริษัทปัฐวิกรณ์ จำกัด <persName>นางวาสนา ธารวานิช</persName> กรรมการผู้จัดการบริษัทโชคชัยทรัพย์ทวี เพื่อแจ้งเรื่องที่พูดคุยกันในวันนี้ ซึ่งหากทั้งสองตกลงกันเองก็น่าจะจบ เนื่องจากเป็นปัญหาในครอบครัว ส่วนกำลังของทั้งสองฝ่ายคิดว่าจะถอนออกจากตลาดในวันนี้ หากเหลือไว้ก็ต้องแต่งเครื่องแบบ รปภ. ระบุชัดเจนว่าสังกัดบริษัทใด ส่วนกำลังของเจ้าหน้าที่ตำรวจที่ดูแลความสงบเรียบร้อย ก็จะยังเหลือกำลังไว้บางส่วนจนกว่าเหตุการณ์จะสงบเรียบร้อย เชื่อว่าเหตุการณ์จะสู่ความปกติในไม่ช้า</p>
<p>ผู้สื่อข่าวถามว่า หลังการเจรจาในวันนี้หากมีเหตุความรุนแรงเกิดขึ้นอีกทางตำรวจจะดำเนินการอย่างไร <persName>พล.ต.อ.ภาณุพงศ์</persName> กล่าวว่า ในการพูดคุยครั้งนี้ทางตำรวจได้ชี้แจงข้อกฎหมายทั้งหมดให้ทราบแล้วว่าหากมีการกระทำความผิดอีก ตำรวจจะดำเนินการอย่างไร โดยตำรวจจะเข้าดูแลพื้นที่แทน ซึ่งทั้งสองฝ่ายก็รับปากว่าจะไม่มีเหตุรุนแรงอีกนับแต่วินาทีนี้เป็นต้นไป</p>
<p>ส่วนเหตุคนร้ายลอบปาระเบิดเอ็ม26 ตลาดปัฐวิกรณ์ เมื่อคืนวันที่ 31 ม.ค. <persName>พล.ต.อ.ภาณุพงศ์</persName>  กล่าวว่า คดีนี้ก็ยังคงสืบสวนกันต่อไปหากมีหลักฐานถึงใครก็จับ แต่หากถามว่าใครเป็นคนลงมือก็คงไม่มีใครรับ อย่างไรก็ตาม การดำเนินคดีก็เป็นคนละส่วนกับการเจรจา โดยการพูดคุยในครั้งนี้ยืนยันว่าไม่มีใครยื่นเงื่อนไขอะไรเพื่อต่อรอง.</p></body>
</news>
