<teiHeader>
<fileDesc>
<titleStmt>
  <title>“จา-พนม”ยอมจ่ายหนี้นักธุรกิจเกาหลีใต้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 15:05:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55839  </bibl>
</sourceDesc>
</fileDesc>
</teiHeader>
<news>
<headline>“<persName>จา</persName>-<persName>พนม</persName>”ยอมจ่ายหนี้นักธุรกิจเกาหลีใต้</headline>
<lead>ยุติแล้วคดี “<persName>จา</persName>-<persName>พนม</persName>” เบี้ยวเงิน หลังยอมจ่าย 5 แสน เคลียร์หนี้นักธุรกิจเกาหลีใต้</lead>
<neck></neck>
<body><p>วันนี้ (23 มี.ค.) ผู้สื่อข่าวรายงานว่า ที่ห้องพิจารณาคดี 713 ศาลแพ่ง ถ.รัชดาภิเษก ศาลนัดพร้อมคู่ความในคดีที่ <persName>น.ส.อุน ฮี ปาร์ค</persName> นักธุรกิจชาวเกาหลีใต้ โดย <persName>นายธนกร เทวโรทร</persName> ผู้รับมอบอำนาจ เป็นโจทก์ยื่นฟ้อง <persName>นายพนม</persName> หรือ <persName>จา พนม</persName> หรือ <persName>ทัชชกร ยีรัมย์</persName> อายุ 33 ปี พระเอกภาพยนตร์แนวแอ๊คชั่นชื่อดัง “องค์บาก” และ “ต้มยำกุ้ง” เป็นจำเลย เรื่องผิดสัญญากู้ยืมเงินจำนวน 1 ล้านบาท ตามคำฟ้องบรรยายสรุปว่า</p>
<p>เมื่อวันที่ 4 ก.ค.51 จำเลยได้ทำสัญญา และลงลายมือชื่อกู้ยืมเงินจากโจทก์ จำนวน 1 ล้านบาท โดยโจทก์ได้โอนเงินจาก ธนาคาร กรุงเทพจำกัด (มหาชน) สาขา เอสพลานาด เข้าบัญชีเงินฝากของจำเลย สัญญาว่าจะชำระเงินคืนให้แก่โจทก์เมื่อภาพยนตร์เรื่อง ''องค์บากภาค 2'' ถ่ายทำเสร็จ และออกฉายแล้ว หลังจากภาพยนตร์เรื่องดังกล่าวได้ถ่ายทำ และออกฉายให้ประชาชนชมแล้ว แต่จำเลยยังไม่ชำระเงินคืนโจทก์ เมื่อทวงถามหลายครั้งยังเพิกเฉย โจทก์จึงนำคดีมาฟ้องศาลขอให้มีคำพิพากษา หรือคำสั่งให้จำเลยชดใช้เงินต้น พร้อมดอกเบี้ยร้อยละ 7.5 ให้แก่โจทก์ด้วย</p>
<p>โดยนัดนี้ <persName>จา พนม</persName> ไม่ได้เดินทางมาศาล แต่มอบอำนาจให้ทนายความแถลงต่อศาลว่า จำเลยยินยอมชดใช้เงินคืนให้แก่โจทก์จำนวน 5 แสนบาท โดยฝ่ายโจทก์ไม่ติดใจดำเนินคดีความต่อ ศาลเห็นว่าเมื่อคู่ความสามารถเจรจายอมความกันได้ ประกอบกับโจทก์แถลงไม่ติดใจดำเนินคดีใดอีก พร้อมกันนี้โจทก์ได้ยื่นคำร้องของถอนฟ้องให้แก่ศาลไว้ 1 ฉบับ ศาลจึงมีคำสั่งให้จำหน่ายคดีออกจากสารบทความ</p></body>
</news>
