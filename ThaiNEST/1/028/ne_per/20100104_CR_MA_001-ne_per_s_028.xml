<teiHeader>
<fileDesc>
<titleStmt>
  <title>อสส.ปัดข่าวนักการเมืองวุ่นสั่งคดี"อัลลูไวลี"ยัน สั่งคดีตามหลักฐาน อุปทูตซาอุฯขอพบ"มาร์ค"หวังฟื้นคดี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-04 22:52:37  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1262609312&catid=17  </bibl>
</sourceDesc>
</fileDesc>
</teiHeader>
<news>
<headline>อสส.ปัดข่าวนักการเมืองวุ่นสั่งคดี"<persName>อัลลูไวลี</persName>"ยัน สั่งคดีตามหลักฐาน อุปทูตซาอุฯขอพบ"<persName>มาร์ค</persName>"หวังฟื้นคดี</headline>
<lead>เผยมีคนในรัฐบาลวิ่งเต้นขอสำนวนคดีการหายตัวของนัก ธุรกิจชาวซาอุฯ นัดชี้ชะตาจะสั่งฟ้องนายตำรวจหรือไม่ 12 ม.ค. ก่อนหมดอายุความ 12 ก.พ. อธิบดีดีเอสไอ ยันไม่มีคำสั่งการเมืองแทรก "<persName>จุลสิงห์</persName>"ปัดถูกล้วงลูก ย้ำสั่งคดีตามพยานหลักฐาน อุปทูตซาอุฯเข้าพบนายกฯหวังฟื้นคดีอีกครั้ง</lead>
<neck></neck>
<body><p>อสส.ปัดข่าวนักการ เมืองวุ่นวายสั่งคดี"<persName>อัลลูไวลี</persName>"</p>
<p><persName>นายจุลสิงห์ วสันตสิงห์</persName> อัยการสูงสุด (อสส.) กล่าวเมื่อวันที่ 5 ม.ค. ปฎิเสธไม่มีนักการเมืองมาวุ่นวายการพิจารณาสำนวนการสอบสวนและสั่งฟ้องหรือ ไม่ฟ้องคดีฆ่า<persName>นายมูฮัมหมัด อัลลูไวลี</persName> นักธุรกิจชาวซาอุดิอาระเบีย พระญาติ<persName>กษัตริย์ไฟซาล</persName>แห่งซาอุดิอาระเบีย ที่กรมสอบสวนคดีพิเศษ (ดีเอสไอ) มีความเห็นสมควรฟ้อง <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค  5 <persName>พ.ต.อ.สรรักษ์</persName> หรือ<persName>สมชาย จูสนิท</persName> ผกก.สภ.สบเมย จ.แม่ฮ่องสอน, <persName>พ.ต.อ.ประภาส ปิยะมงคล</persName> ผกก.สภ.น้ำขุ่น จ.อุบลราชธานี, <persName>พ.ต.ท.สุรเดช อุดมดี</persName> และ<persName>จ.ส.ต.ประสงค์ ทอรั้ง</persName> ตำรวจนอกราชการ ผู้ต้องหาคดีร่วมกันฆ่าผู้อื่นโดยเจตนาและไตร่ตรองไว้ก่อน ปิดบังซ่อนเร้นทำ ลายศพ ร่วมกันกักขังหน่วงเหนี่ยว ข่มขืนใจให้ผู้อื่นกระทำหรือไม่กระทำการใด</p>
<p>"ผมยืนยันว่า ไม่มีการเมืองมาวุ่นวายในการสั่งคดีนี้ เพราะการพิจารณาสั่งคดีต้องเป็นไปตามเอกสารพยานหลักฐานที่ปรากฎในสำนวนการ สอบสวนเท่านั้น" <persName>นายจุลสิงห์</persName>กล่าว</p>
<p>คนในรบ.วิ่งเต้นขอสำนวนตัดสินฟ้องไม่ฟ้อง 12ม.ค.</p>
<p>ก่อนหน้านี้ เมื่อวันที่ 4 ม.ค. <persName>นายธาริต เพ็งดิษฐ์</persName> อธิบดีกรมสอบสวนคดีพิเศษ (ดีเอสไอ) ให้สัมภาษณ์เมื่อวันที่ 4 มกราคม กล่าวถึงคดีการหายตัวไปของ<persName>นายโมฮัมหมัด อัลลูไวรี่</persName> นักธุรกิจชาวซาอุดีอาระเบีย พระญาติ<persName>กษัตริย์ไฟซาล</persName>แห่งซาอุดีอาระเบีย ว่า ขณะนี้คดีอยู่ระหว่างการพิจารณาของอัยการฝ่ายคดีพิเศษ ทั้งนี้ ยืนยันว่า หลังจากเข้ารับตำแหน่งอธิบดีดีเอสไอไม่เคยเข้าไปก้าวก่ายหรือแทรกแซงการทำ งานของคณะพนักงานสอบสวน รวมทั้งไม่เคยมีคำ สั่งจากฝ่ายการเมือง หรือ<persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม อย่างไรก็ตาม กำลังจับตาการสั่งคดีอุ้มฆ่า<persName>นายอัลลูไวรี่</persName> หากอัยการมีความเห็นสั่งฟ้องผู้ต้องหาทั้งที่ไม่พบศพยืนยันการเสียชีวิต จะถือเป็นคดีนำร่องในการเดินหน้าสั่งฟ้องคดีอุ้มฆ่า<persName>นายสมชาย นีละไพจิตร</persName> ประธานชมรมนักกฎหมายมุสลิม เพราะทั้ง 2 คดีมีพยานหลักฐานใกล้เคียงกัน</p>
<p>คดีการหายตัวไปของ<persName>นายอัลลูไวรี่</persName>นี้ กลายมาเป็นที่สนใจอีกครั้ง ภายหลัง<persName>นาย จตุพร พรหมพันธุ์</persName> ส.ส.ระบบสัดส่วน พรรคเพื่อไทย (พท.) และแกนนำกลุ่มคนเสื้อแดง ออกมากล่าวอ้าง กระแสข่าวซาอุดีอาระเบียกำลังพิจารณาตัดสัมพันธ์ทางการทูตกับไทยแบบ 100% เนื่องจากไม่พอใจที่มีบุคคลในรัฐบาลวิ่งเต้นล็อบบี้คดีนี้เพื่อช่วยเหลือ ตำรวจที่เป็นพวกพ้องที่ตกเป็นผู้ต้องหา ขณะที่<persName>นายปณิธาน วัฒนายากร</persName> โฆษกประจำสำนักนายกรัฐมนตรี ออกมาปฏิเสธว่า ไม่มีการวิ่งเต้นทั้งสิ้น ไม่ว่าระดับใด</p>
<p>อย่างไรก็ตาม ในเรื่องนี้ แหล่งข่าวจากกระทรวงยุติธรรมแจ้งว่า ขณะนี้ฝ่ายการเมืองในกระทรวงยุติธรรม เริ่มมีความไม่สบายใจ เนื่องจากมีผู้ใหญ่ในรัฐบาลพยายามประสานผ่านไปยัง<persName>นายจุลสิงห์ วสันตสิงห์</persName> อัยการสูงสุด เพื่อขอให้เรียกสำนวนคดีอุ้มฆ่า<persName>นายโมฮัมหมัด อัลลูไวรี่</persName> นักธุรกิจชาวซาอุดีอาระเบีย พระญาติกษัตริย์ไฟซาล จาก<persName>นายธนพิชญ์ มูลพฤกษ์</persName> อธิบดีอัยการฝ่ายคดีพิเศษ มาตรวจสอบ ซึ่งความพยายามดังกล่าวเป็นเกมใต้ดิน เนื่องจากอำนาจการสั่งฟ้องหรือไม่ฟ้องคดีในชั้นสอบสวนไม่เกี่ยวข้องกับ อัยการสูงสุด จึงไม่สามารถเข้ามาแทรกแซงการทำงานที่เป็นอิสระของอธิบดีอัยการฝ่ายคดีพิเศษ ได้ แต่กรณีดังกล่าวก็สร้างความไม่สบายใจให้กับ<persName>นายธนพิชญ์</persName> เจ้าของสำนวน เพราะ<persName>นายธนพิชญ์</persName>ร่วมสอบสวนคดีกับกรมสอบสวนคดีพิเศษ (ดีเอสไอ) มาโดยตลอด ในชั้นสอบสวนมีการสอบถามและกลั่นกรองข้อมูลจน ชัดเจนว่า พยานหลักฐานในคดีมีน้ำหนักเพียงพอที่จะสั่งฟ้อง แต่เมื่อมีความพยายามแทรกแซงจากฝ่ายการเมือง คนทำงานทั้งอัยการและดีเอสไอจึงรู้สึกไม่สบายใจ ดังนั้น ในวันที่ 12 มกราคมนี้ ซึ่งเป็นวันนัดชี้ชะตาถึงการ ตัดสินใจในการสั่งคดีว่าจะฟ้อง <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 กับพวกรวม 5 คน หรือไม่จึงถูกจับตามองอย่างใกล้ชิด เพราะหากเลื่อนการสั่งคดีออกไปอีกครั้ง อาจกระทบต่ออายุความ 20 ปีของคดีนี้ เนื่องจากจะหมดอายุลงในวันที่ 12 กุมภาพันธ์</p>
<p>แหล่งข่าวจากกระทรวงยุติธรรมเปิดเผยด้วยว่า ทางการซาอุฯคาดหวังว่าจะมีการสั่งฟ้องคดีอุ้มฆ่า<persName>นายอัลลูไวรี่</persName> เพราะเมื่อ 19 ปีที่ผ่านมา คดีนี้สั่งไม่ฟ้องในชั้นตำรวจและอัยการทำให้ต้องยุติคดี จนกระทั่งดีเอสไอรื้อฟื้นคดีขึ้นอีกครั้ง ทำให้ซาอุฯคาดหวังต่อคดีและเตรียมที่จะฟื้นความสัมพันธ์ไทย-ซาอุฯ แต่ก็ต้องผิดหวังที่มีการเลื่อนคดีในช่วงใกล้ครบอายุความ โดยภายหลังมีข่าวว่ามีความพยายามจะแทรกแซงการสั่งคดี อุปทูตซาอุฯจึงขอนัดเข้าพบ<persName>นายอภิสิทธิ์ เวชชาชีวะ</persName> นายกรัฐมนตรี ในวันที่ 11 มกราคม</p>
<p><persName>นายนาบิล ฮุสเซ็น อัชรี</persName> อุปทูตราชอาณาจักรซาอุดีอาระเบียประจำประเทศไทย เข้าพบ<persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย ที่กระทรวงมหาดไทย โดย<persName>นายชวรัตน์</persName>กล่าวภายหลังการหารือว่า <persName>นายนาบิล ฮุสเซ็น อัชรี</persName> มาขอให้กระทรวงมหาดไทยช่วยสนับสนุนในการประสานงานกับหน่วยงานที่เกี่ยวข้อง กับคดีการหายตัวไปของ<persName>นายโมฮัมหมัด ฮัลลู ไวรี่</persName> ซึ่งอัยการจะสั่งฟ้องหรือไม่ฟ้องในวันที่ 12 มกราคมนี้ ซึ่งกระทรวงจะช่วยประสานกับกระทรวงยุติธรรม และกระทรวงการต่างประเทศ ให้ช่วยดูแลให้เพื่อความสัมพันธ์ทางการทูตระหว่างกันจะได้กลับสู่สภาวะปกติ อันจะเป็นประโยชน์กับทั้ง 2 ประเทศ อย่างไรก็ตาม ไม่ได้มีการพูดถึงเรื่องการตัดความสัมพันธ์ทางการทูตกับไทย และไม่ได้มีการพูดถึงคดีเพชรซาอุฯ มีแต่การหารือเรื่องคดีความเท่านั้น  </p></body>
</news>
