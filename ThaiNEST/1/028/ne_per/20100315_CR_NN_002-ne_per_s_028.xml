<teiHeader>
<fileDesc>
<titleStmt>
  <title>เสื้อแดงเหิม ขู่กระทืบสื่อหากรายงานไม่ถูกใจ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=203426  </bibl>
</sourceDesc>
</fileDesc>
</teiHeader>
<news>
<headline>เสื้อแดงเหิม ขู่กระทืบสื่อหากรายงานไม่ถูกใจ</headline>
<lead></lead>
<neck></neck>
<body><p>ผู้สื่อข่าวรายงานว่า ที่บริเวณกองพลทหารราบที่ 11 ตั้งแต่เวลา 12 .00 น. ภายหลังรัฐบาลไม่ทำตามคำเรียกร้องของกลุ่มคนเสื้อแดงที่ยื่นเงื่อนไขให้ รัฐบาลยุบสภา ว่า เหตุการณ์ยังเป็นไปตามปกติ ท่ามกลางอากาศที่ร้อนอบอ้าว โดย<persName>นายวีระ มุสิกพงศ์</persName> แกนนำนปช. ได้กล่าวปราศรัยโจมตีรัฐบาลและอธิบายถึงแนวทางการชุมนุม พร้อมปราศรัยชักชวนให้ทหารแตงโมมาร่วมชุมนุมด้วย ขณะเดียวกัน เจ้าหน้าที่ทหารได้ประชาสัมพันธ์เสียงตามสายถึงแนวทางการชุมนุมตามสิทธิรัฐ ธรรมนูญและพูดคุยโต้ตอบกับ<persName>นายวีระ</persName> เป็นระยะ ๆ ผ่านเครื่องขยายเสียง พร้อมได้ทักทายและทำความเข้าใจกับผู้ชุมนุมว่าจะไม่ใช้อาวุธเด็ดขาด โดยได้ประกาศขั้นตอนมาตรการต่าง ๆ  และเปิดเพลงเกี่ยวกับความรักความสามัคคีของคนในชาติให้ฟัง  และบางช่วงทหารได้ทักทายผู้ชุมนุมเป็นภาษาอีสานด้วย ก็ทำให้ผู้ชุมนุมหัวเราะและยิ้มแย้ม ลดความตึงเตรียดได้ระดับหนึ่ง</p>
<p>อย่างไรก็ตาม ในระหว่างการชุมนุมมีการกดดันการทำงานของสื่อเล็กน้อย โดยขณะที่ผู้ประกาศข่าวหญิงของทีวีช่องหนึ่ง กำลังจะออกอากาศสด ได้มีคนเสื้อแดงชาย คนหนึ่งที่อยู่ในบริเวณนั้น ได้ตะโกนขึ้นมาว่า “ ให้รายงานให้ดี ถ้าไม่ดีจะเหยียบให้ “ ทำให้ผู้ประกาศคนดังกล่าว ชี้แจงว่า รายงานด้วยความเป็นกลางอยู่แล้ว ซึ่งเหตุการณ์ดังกล่าวไม่ได้มีความรุนแรงใดๆ </p></body>
</news>
