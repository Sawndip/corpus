<teiHeader>
<fileDesc>
<titleStmt>
  <title>เสื้อแดงผวาศพหาย-บุกแย่งจากรพ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55454/เสื้อแดงผวาศพหาย-บุกแย่งจากรพ..html  </bibl>
</sourceDesc>
</fileDesc>
</teiHeader>
<news>
<headline>เสื้อแดงผวาศพหาย-บุกแย่งจากรพ.</headline>
<lead>กลุ่ม เสื้อแดงบุกโรงพยาบาล แย่งศพผู้เสียชีวิตจากการปะทะกับทหาร โดยยอดผู้เสียชีวิตรวม 12 ราย บาดเจ็บกว่า 500 ราย</lead>
<neck></neck>
<body><p>(10เม.ย.) เวลา 22.40 น. <persName>นายสุภรณ์ อัตถาวงศ์</persName> และ<persName>นายอริสมันต์ พงษ์เรืองรอง</persName> แกนนำ นปช. นำพ่อของผู้เสียชีวิต ที่ถูกยิงที่ศรีษะบริเวณแยกคอกวัว ขึ้นเวทีผ่านฟ้าฯ เพื่อกล่าวถึงความรู้สึกที่ต้องสูญเสียลูกชายให้ผู้ชุมนุมได้รับฟัง จากนั้น <persName>นายสุภรณ์</persName>ประกาศว่า ได้รับแจ้งว่า มีผู้เสียชีวิตอีก 6 ศพ แต่ทหารกำลังจะแย่งศพออกไปจากโรงพยาบาล จึงขอให้หน่วยจักรยานยนต์ล่วงหน้าไปตามโรงพยาบาลต่างๆ เช่น หัวเฉียว รามาธิบดี วชิระ เพื่อป้องกันไม่ให้ทหารนำศพคนเสื้อแดงไปซ่อน ทำให้การจราจรบนถนนหลานหลวงค่อนข้างติดขัด เนื่องจากผู้ชุมนุมทยอยเดินทางกลับ และมีอีกจำนวนหนึ่งที่เดินทางไปสมทบตามโรงพยาบาลต่างๆ</p>
<p>เมื่อเวลา 22.00 น. <persName>นพ.เพ็ชรพงษ์ กำจรกิจการ</persName> ผอ.ศูนย์เอราวัณ สำนักการแพทย์ กรุงเทพ (กทม.) กล่าวว่า  เมื่อเวลา 22.00 น. สรุปตัวเลขบาดเจ็บ 521 ราย  เสียชีวิต 12 ราย ในจำนวน พลเรือน 9 ราย ทหาร 3 ราย ส่งต่อ รพ.หัวเฉียว 2 ราย  รพ.กลาง 6 ราย รพ. วชิระ 3 ราย ส่วนช่างภาพชาวญี่ปุ่นชื่อ<persName>นายฮิรายูกิ</persName>  </p>
<p>เมื่อเวลา 21.29 น. ผู้สื่อข่าวรายงานว่า จากการสอบถามเจ้าหน้าที่โรงพยาบาลกลางทราบว่า มีผู้เสียชีวิตเป็นประชาชนรวมแล้ว 4 ราย  เป็นคนเสื้อ แดง 3 ราย และเป็นช่างภาพชื่อ <persName>นายฮิโรยูกิ</persName> ช่างภาพรอยเตอร์ ยิงเข้าหน้าอก เสียชีวิต อย่างไรก็ตามยังมีชาวเสื้อแดงและเจ้าหน้าที่ทหารบาดเจ็บสาหัสอีก หลายราย ขณะนี้คณะแพทย์ทางโรงพยาบาลกลาง ได้ช่วยชีวิตผู้บาดเจ็บสาหัสอย่างเต็มที่</p>
<p>เมื่อเวลา 20.45 น. <persName>นายวีระ มุสิกพงศ์</persName> ประธานนปช. พร้อม<persName>นายจตุพร พรหมพันธุ์</persName> และ<persName>นายจิ้น กรรมาชน</persName> ได้นำมวลชนยืนไว้อาลัยให้กับผู้เสียชีวิตในเหตุการณ์ปะทะกันที่แยกคอกวัว เป็นเวลา 1 นาที จากนั้นได้ร่วมร้องเพลงไว้อาลัย ทำให้บรรยากาศเป็นไปอย่างโศกเศร้า ผู้ชุมนุมบางคนถึงกับหลั่งน้ำตาออกมาด้วยความเสียใจ</p>
<p><persName>นายจตุพร</persName> กล่าวว่า ขณะนี้มวลชนของเราเสียชีวิตแล้ว 3 ศพ บาดเจ็บกว่า 400 คน สัจธรรมแห่งความเป็นจริงย้ำให้เห็นว่าถ้า 1 คนล้ม อีกล้านคนจะลุกขึ้นมาสู้ หนี้เลือดจะได้รับการทวงคืนภายในวันนี้ ทำให้เห็นว่าขณะนี้<persName>นายอภิสิทธิ์</persName>เป็นอมนุษย์เป็นทรราช ความผิดนี้ติดตัวไปจนวันตายว่าคุณเป็นนายกฯฆาตกร</p>
<p>“ขอให้แกนนำเสื้อแดงจ.ปทุมธานี นำมวลชน 1 พันคนมุ่งหน้าไปเสริมกำลังที่เวทีสะพานผ่านฟ้าเพื่อรักษาฐานที่มั่นเอาไว้ ขณะเดียวก็ต้องรักษาเวทีราชประสงค์เป็นฐานที่มั่นที่สำคัญของเราเอาไว้ด้วย หากยึดที่ราชประสงค์จนผ่านคืนนี้ไปได้เราจะได้รับชัยชนะ” <persName>นายจตุพร</persName> กล่าว</p>
<p><persName>นพ.เหวง โตจิราการ</persName> แกนนำนปช.ว่า ตนได้รับรายงานจากการ์ดนปช.ว่ามีผู้เสียชีวิตแล้ว 3 คนจากการถูกยิงด้วยอาวุธสงคราม ทราบชื่อ 1 รายคือ<persName>นายสวาท วางาม</persName> ถูกยิงด้วยอาวุธ บริเวณศีรษะ จนกะโหลกเปิด ขณะนี้ศพอยู่ที่โรงพยาบาลกลาง สังกัดกทม.อีก 2 รายนั้นอยู่ระหว่างการตรวจสอบ ส่วนผู้ที่ได้รับบาดเจ็บอีกว่า 400 คนนั้น ขณะนี้รักษาตัวที่โรงพยาบาลของรัฐ หากในวันที่ 11 เม.ย. สถานการณ์เป็นปกติทางแกนนำจะเข้าเยี่ยมผู้ที่ได้รับบาดเจ็บด้วย</p></body>
</news>
