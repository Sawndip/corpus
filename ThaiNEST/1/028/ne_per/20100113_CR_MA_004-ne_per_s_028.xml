<teiHeader>
<fileDesc>
<titleStmt>
  <title>"พงศพัศ"เรียกประชุมโฆษก เร่งประชาสัมพันธ์เชิงรุก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-13 12:02:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263358980&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>พงศพัศ</persName>"เรียกประชุมโฆษก เร่งประชาสัมพันธ์เชิงรุก</headline>
<lead></lead>
<neck></neck>
<body><p>เมื่อวันที่ 13 มกราคม <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร. / โฆษก ตร. มีหนังสือส่งถึง ผบช. หรือตำแหน่งเทียบเท่าในสังกัด ตร. เรื่อง การมอบนโยบายและซักซ้อมการปฏิบัติตามแนวทางประชาสัมพันธ์เชิงรุก ตร. ระบุว่า ตามคำสั่ง ตร.ที่ 494/2552 ลง 2 ต.ค. 2552 แต่งตั้งโฆษก ตร. และรอง โฆษก ตร. ทำหน้าที่ประชาสัมพันธ์เผยแพร่ แถลงข่าว และชี้แจงทำความเข้าใจการปฏิบัติหน้าที่ราชการในภาพรวมของ ตร. และมอบหมายให้แต่ละ บช. แจ้งรายชื่อโฆษกประจำ บช.และสว. ที่ทำหน้าที่ด้านประชาสัมพันธ์ประจำหน่วยให้ทราบ นั้น</p>
<p>เพื่อให้การ ประชาสัมพันธ์และการชี้แจงข้อมูลข่าวสารของ ตร. เป็นไปในทิศทางเดียวกัน รวมทั้งได้รับทราบแนวทางการดำเนินการประชาสัมพันธ์เชิงรุกของ ตร. ตามนโยบาย ตร.ประจำปี 2553 จึงขอให้ท่านส่งตัวโฆษก และรองโฆษก ประจำ บช.น. รวมทั้งสารวัตรที่ทำหน้าที่ด้านประชาสัมพันธ์เข้ารับฟังการมอบนโยบายและซัก ซ้อมการปฏิบัติตามแนวทางการประชาสัมพันธ์เชิงรุกของ ตร. รวมทั้งการชี้แจงบทบาทและหน้าที่โฆษกและทีมงานโฆษกในวันศุกร์ที่ 22 ม.ค.2552 ณ ห้องประชุม 1 อาคาร 1 ตร.</p>
<p>ผู้สื่อข่าวรายงานว่า สำหรับกำหนดการดังกล่าว เวลา 12.00-13.30 น. ลงทะเบียนผู้เข้าร่วมงาน เวลา 13.30-14.00 น. <persName>พล.ต.อ.ปทีป ตันประเสริฐ</persName> รรท.ผบ.ตร. มอบนโยบายเรื่อง “การประชาสัมพันธ์เชิงรุก ตามนโยบายสำนักงานตำรวจแห่งชาติ ประจำปีงบประมาณ พ.ศ.2553” เวลา 14.00-17.30 น. <persName>พล.ต.ท.พงศพัศ</persName> ชี้แจงบทบาทและหน้าที่ของโฆษกและทีมงานโฆษก, ซักซ้อมปฏิบัติตามแนวทางการประชาสัมพันธ์เชิงรุกของ ตร., สรุปผลการดำเนินการประชาสัมพันธ์เชิงรุกของ ตร.ที่ผ่านมา เวลา 18.00-20.00 น. รับประทานอาหารเย็น</p></body>
</news>
