<teiHeader>
<fileDesc>
<titleStmt>
  <title>บช.น.เผยสถานการณ์โดยรวมยังควบคุมได้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-21 15:47:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217351  </bibl>
</sourceDesc>
</fileDesc>
</teiHeader>
<news>
<headline>บช.น.เผยสถานการณ์โดยรวมยังควบคุมได้</headline>
<lead>โฆษก บช.น. เผย สถานการณ์การชุมนุมโดยรวม ยังอยู่ในสภาวะที่สามารถควบคุมได้ และพร้อมรับมือการดาวกระจายของกลุ่มคนเสื้อแดง</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย สถานการณ์ล่าสุด ตลอดการชุมนุมของกลุ่มแนวร่วมประธิปไตยต่อต้านเผด็จการแห่งชาติ หรือ นปช. ว่า สถานการณ์โดยรวม ยังอยู่ในภาวะที่สามารถควบคุมได้ โดยล่าสุด มีกลุ่มผู้ชุมนุมจำนวน 9,500 คน โดยได้แยกย้ายกันพักผ่อน และฟังการปราศรัยของแกนนำ ทั้งนี้ จากการประเมินพบว่า กลุ่มผู้ชุมนุมส่วนใหญ่ มีอายุระหว่าง 30-50 ปี และเป็นผู้หญิงร้อยละ 60 พร้อมกันนี้ ยังระบุด้วยว่า หากการชุมนุมมีความยืดเยื้อ รัฐบาลประกาศพ.ร.บ.ความมั่นคงฯ ต่อไปอีกนั้น ทางเจ้าหน้าที่ตำรวจ ก็พร้อมที่จะปฏิบัติหน้าที่อย่างเต็มที่ โดยเฉพาะ การอยู่กับกลุ่มผู้ชุมนุม เพื่อดูแลให้เกิดความเรียบร้อย เตรียมพร้อมรับมือหากเกิดการดาวกระจายไปยังสถานที่ต่างๆ โดยเฉพาะ การปิดล้อมสถานที่ราชการสำคัญ และการป้องกันเหตุการณ์ก่อกวนกลุ่มผู้ไม่หวังดีต่างๆ ด้วย</p>
<p>อย่างไรก็ตาม โฆษกกองบัญชาการตำรวจนครบาล ยังกล่าวด้วยว่า หลังแกนนำประกาศว่า อาจจะมีการเคลื่อนขบวนไปที่พรรคชาติไทยพัฒนานั้น ขณะนี้ พื้นที่บริเวณโดยรอบได้มีกำลังเจ้าหน้าที่ตำรวจ จากกองบังคับการตำรวจนครบาล 2 และกำลังสนับสนุนจำนวน 2 กองร้อย ตรึงกำลังโดยรอบแล้ว</p></body>
</news>
