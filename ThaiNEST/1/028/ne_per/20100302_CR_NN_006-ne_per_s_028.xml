<teiHeader>
<fileDesc>
<titleStmt>
  <title>ปส.จับยาบ้า2แสนเม็ด เงินสินบน 2 ล้าน‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=201628  </bibl>
</sourceDesc>
</fileDesc>
</teiHeader>
<news>
<headline>ปส.จับยาบ้า2แสนเม็ด เงินสินบน 2 ล้าน‏</headline>
<lead></lead>
<neck></neck>
<body><p>ที่ กองบัญชาการตำรวจปราบปรามยาเสพติด (บช.ปส.) เมื่อเวลา 11.00 น.วันที่ 2 มีนาคม <persName>พล.ต.ท.อติเทพ ปัญจมานนท์</persName> ผบช.ปส. <persName>พล.ต.ต.หาญพล นิตย์วิบูลย์</persName> รอง ผบช.ปส.แถลงข่าวจับกุม <persName>นายอาวู เบี่ยวทู</persName> อายุ 28 ปี อยู่บ้านเลขที่ 412 หมู่ 3 ต.ห้วยชมภู อ.เมือง จ.เชียงราย <persName>นายธนาดล หวื่อซากู</persName> อายุ 29 ปี สมาชิก อบต.บ้านห้วยแม่เลี่ยม อยู่บ้านเลขที่ 330 หมู่ 3 ต.ห้วยชมภู อ.เมือง จ.เชียงราย และ<persName>นายกฤษณะ แสงจันทร์คุ้ม</persName> อายุ 27 ปี อยู่บ้านเลขที่ 87/161 ซอยพระยาสุเรนทร์ 9 แขวงบางชัน เขตคลองสามวา กทม.พร้อมของกลางยาบ้าจำนวน 2 แสนเม็ด รถกระบะยี่ห้อฟอร์ด สีฟ้า ทะเบียน บต 2812 พิษณุโลก รถยนต์ยี่ห้อโตโยต้า สีขาว ทะเบียน จห 8805 กทม.และรถยนต์ยี่ห้อโตโยต้า สีขาว ทะเบียน ฌฎ 4205 กทม.โทรศัพท์มือถือ 4 เครื่อง เงินสดจำนวน 2 ล้านบาท</p>
<p>ทั้งนี้ สืบเนื่องจากเมื่อเวลา 02.30 น.วันที่ 1 มีนาคมที่ผ่านมา ขณะที่ชุดสืบสวน บช.ปส.ตั้งด่านตรวจพยุหคีรี จ.นครสวรรค์ ได้เข้าตรวจค้นรถกระบะยี่ห้อฟอร์ด พบยาบ้ามัดถุงพลาสติก จำนวน 100 มัด ซุกซ่อนอยู่ในตู้ลำโพงรถ ก่อนควบคุมตัว<persName>นายอาบู</persName> คนขับ และ<persName>นายธนาดล</persName> ซึ่งนั่งมาในรถด้วย จากนั้นจึงสืบสวนขยายผลติดตามจับกุม<persName>นายกฤษณะ</persName> ไว้ได้ในเวลาต่อมา ที่บริเวณปั๊มน้ำมันเลขที่ 8/17 หมู่ 5 ถนนพหลโยธิน ต.คลองหนึ่ง อ.คลองหลวง จ.ปทุมธานี หลังทราบว่าทั้งหมดนัดหมายเอเย่นต์มารับยาบ้าของกลางที่ปั๊มดังกล่าวเพื่อนำ ไปจำหน่ายต่อให้ลูกค้า</p>
<p>นอกจากนี้ทาง<persName>นายกฤษณะ</persName> ได้พยายามติดสินบนเจ้าหน้าที่ชุดจับกุมเป็นเงิน 2 ล้านบาท เพื่อแลกกับการปล่อยตัวและไม่ถูกดำเนินคดี เจ้าหน้าที่จึงซ้อนแผนนัดหมายให้<persName>นายกฤษณะ</persName> ติดต่อ<persName>นายตั้ม</persName> (ไม่ทราบชื่อสกุล) นำเงินจำนวนดังกล่าวมามอบให้ที่ลานจอดรถภายในวัดพระศรีมหาธาตุ แขวงอนุสาวรีย์ เขตบางเขน กทม.แต่นายตั้ม ไหวตัวทันได้จอดรถยนต์ยี่ห้อโตโยต้า สีขาว ทะเบียน จห 8805 กทม.ทิ้งไว้พร้อมกับเงินสด 2 ล้านบาท จึงตรวจยึดทั้งหมดไว้เป็นของกลางในคดี</p>
<p>เบื้องต้นเจ้าหน้าที่ได้แจ้งข้อหา ร่วมกันมียาเสพติดให้โทษประเภท 1 (ยาบ้า) ไว้ในความครอบครองเพื่อจำหน่าย และแจ้งข้อหากับ<persName>นายกฤษณะ</persName> เพิ่มเติมว่า ร่วมกับพวกที่ยังหลบหนี ในข้อหา ร่วมกันให้ทรัพย์สินหรือประโยชน์อื่นใดแก่เจ้าพนักงานเพื่อจูงใจให้กระทำการ หรือไม่กระทำการ หรือประวิงการกระทำอันมิชอบด้วยหน้าที่ (ติดสินบนเจ้าพนักงาน)</p>
<p>สอบสวน<persName>นายธนาดล</persName> ให้การรับสารภาพว่า ได้รับการติดต่อทางโทรศัพท์ว่าจ้างให้ช่วยขนยาบ้าครั้งนี้ โดยจะได้รับค่าตอบแทนเป็นเงิน 3 แสนบาท ส่วนสาเหตุที่ตัดสินใจรับงานเนื่องจากต้องการเงินมาใช้จ่ายในครอบครัวและ เพิ่งทำเป็นครั้งแรก</p></body>
</news>
