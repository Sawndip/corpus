<teiHeader>
<fileDesc>
<titleStmt>
  <title>"สมคิด บุญถนอม"กับพวก"ขึ้นศาลปฏิเสธคดีอุ้มฆ่า"อัลรูไวลี่"อัยการเตรียมพยานมัด206ปาก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-29 14:46:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269848867&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>สมคิด บุญถนอม</persName>"กับพวก"ขึ้นศาลปฏิเสธคดีอุ้มฆ่า"<persName>อัลรูไวลี่</persName>"อัยการเตรียมพยานมัด206ปาก</headline>
<lead></lead>
<neck></neck>
<body><p>เมื่อเวลา 09.30 น. วันที่  29 มีนาคม ที่ห้องพิจารณาคดี 802 ศาลอาญา ถนนรัชดาภิเษก ศาลนัดสอบคำให้การและตรวจพยานหลักฐานคดีที่พนักงานอัยการฝ่ายคดีพิเศษ 1 เป็นโจทก์ฟ้อง <persName>พล.ต.ท.สมคิด บุญถนอม</persName> ผบช.ภาค 5,<persName>พ.ต.อ.สรรักษ์</persName> หรือ<persName>สมชาย จูสนิท</persName> ผกก.สภ.สบเมย จ.แม่ฮ่องสอน, <persName>พ.ต.อ.ประภาส ปิยะมงคล</persName> ผกก.สภ.น้ำขุ่น จ.อุบลราชธานี,<persName>พ.ต.ท.สุรเดช อุดมดี</persName> และ<persName>จ.ส.ต.ประสงค์ ทอรั้ง</persName> ตำรวจนอกราชการ เป็นจำเลยที่ 1-5 ตามลำดับในความผิดฐานร่วมกันฆ่าผู้อื่นโดยเจตนาและไตร่ตรองไว้ก่อน ปิดบังซ่อนเร้นทำ ลายศพ ร่วมกันกักขังหน่วงเหนี่ยว ข่มขืนใจให้ผู้อื่นกระทำหรือไม่กระทำการใด กรณีถูกกล่าวหาว่าร่วมกันฆ่า<persName>นายโมฮัมหมัด อัลรูไวลี่</persName> นักธุรกิจชาวซาอุดีอาระเบีย พระญาติ<persName>กษัตริย์ไฟซาล</persName> ซึ่งหายตัวไปตั้งแต่ปี 2533</p>
<p>โดย ศาลได้อ่านอธิบายคำฟ้องให้จำเลยฟังจนเป็นที่เข้าใจแล้ว สอบคำให้การจำเลยทั้งหมดให้การปฏิเสธตลอดข้อกล่าวหา  ต่อมาอัยการโจทก์แถลงขอนำสืบพยาน 206 ปาก ใช้เวลาพิจารณา 32 นัด โดยพยานปากสำคัญประกอบด้วยเอกอัครราชทูตซาอุดีอาระเบีย ประจำประเทศไทย พนักงานสอบสวนคดีพิเศษ และพนักงานอัยการที่สอบสวนคดีร่วมสอบสวนคดี ส่วนทนายจำเลยขอนำสืบพยานต่อสู้ 40 ปาก ใช้เวลา 12 นัด ศาลพิจารณาแล้วเห็นควรให้ตัดพยานโจทก์ตามสมควรเพื่อความเหมาะสมในการกำหนดนัดพิจารณาคดี โดยให้สืบพยานโจทก์  28 นัด และสืบพยานจำเลย 12 นัด ทุกวันพฤหัสบดี และศุกร์ ต่อเนื่องกันไป และกำหนดวันสืบพยานโจทก์ครั้งแรกในวันที่ 25 พฤศจิกายน นี้ เวล 09.00 น.</p></body>
</news>
