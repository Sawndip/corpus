<teiHeader>
<fileDesc>
<titleStmt>
  <title>เพลิงไหม้ร้านขายของชำนครปฐมสูญ5ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100201/46698/%e0%b9%80%e0%b8%9e%e0%b8%a5%e0%b8%b4%e0%b8%87%e0%b9%84%e0%b8%ab%e0%b8%a1%e0%b9%89%e0%b8%a3%e0%b9%89%e0%b8%b2%e0%b8%99%e0%b8%82%e0%b8%b2%e0%b8%a2%e0%b8%82%e0%b8%ad%e0%b8%87%e0%b8%8a%e0%b8%b3%e0%b8%99%e0%b8%84%e0%b8%a3%e0%b8%9b%e0%b8%90%e0%b8%a1%e0%b8%aa%e0%b8%b9%e0%b8%8d5%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เพลิงไหม้ร้านขายของชำนครปฐมสูญ5ล้าน</headline>
<lead>เพลิงไหม้ร้านขายและส่งสินค้าของชำ กลางเมืองนครปฐม 5 คูหา ประเมินค่าเสียหายกว่า 5 ล้านบาท ไม่มีผู้ใดได้รับบาดเจ็บและเสียชีวิต</lead>
<neck></neck>
<body><p>มื่อเวลา 21.00 น. วันที่ 31 มกราคม เจ้าหน้าที่ดับเพลิงของเทศบาลนครนครปฐม ได้รับแจ้งเหตุเพลิงไหม้บริเวณถนนราชคาใน ตรงข้ามสมาคมตั้งศรี อ.เมือง จ.นครปฐม จึงรายงานให้ผู้บังคับบัญชาทราบ พร้อมนำรถดับเพลิงไปยังที่เกิดเหตุ พบเพลิงกำลังลุกไหม้ภายในร้านขายและส่งสินค้า จึงได้ช่วยสกัดเพลิงไม่ให้ลุกลามไปยังบ้านข้างเคียง
 ต่อมา <persName>ม.ล.ปนัดดา ดิศกุล</persName> ผู้ว่าราชการจังหวัดนครปฐม ได้เดินทางมาที่เกิดเหตุ พร้อมทั้งขอรถดับเพลิงที่อยู่ใกล้เคียงเทศบาลตำบลธรรมศาลา นครชัยศรี เทศบาลตำบลโพรงมะเดื่อ กว่า 10 คัน มาช่วยสกัดเพลิงเพื่อไม่ให้ลุกลาม โดยเพลิงได้ลุกไหม้นานประมาณ 1 ชั่วโมง</p>
<p>จากการสอบสวนของเจ้าหน้าที่ทราบว่าเจ้าของบ้านคือ <persName>นายธนากานต์ แสงลู่ทอง</persName> อายุ 32 ปี ไม่ได้พักในบ้านหลังดังกล่าว ก่อนเกิดเหตุมีชาวบ้านเห็นตู้หม้อแปลงไฟฟ้าหน้าบ้านเกิดไฟฟ้าลัดวงจรขึ้น และเพลิงได้ลุกลามเข้าไปในบ้านที่เกิดเหตุ จนทำให้เกิดไฟลุกไหม้ ส่วนสาเหตุการเกิดเพลิงไหม้ในครั้งนี้ เจ้าหน้าที่ตำรวจจะให้กองวิทยาการภาค 7 เข้าตรวจสอบอีกครั้งว่าเกิดจากสาเหตุใด โดยเหตุครั้งนี้ไม่มีผู้ใดได้รับบาดเจ็บ หรือเสียชีวิต ส่วนค่าเสียหายในครั้งนี้ประมาณ 5 ล้านบาท และตึกถูกไฟไหม้เสียหายรวม 5 คูหา</p></body>
</news>
