<teiHeader>
<fileDesc>
<titleStmt>
  <title>ตร.เร่งล่าหัวโจกแฟนบอลตีกัน ขอภาพสื่อมัด/จ่อแบนกองเชียร์ท่าเรือฯ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200486  </bibl>
</sourceDesc>
</fileDesc>
</teiHeader>
<news>
<headline>ตร.เร่งล่าหัวโจกแฟนบอลตีกัน ขอภาพสื่อมัด/จ่อแบนกองเชียร์ท่าเรือฯ</headline>
<lead></lead>
<neck></neck>
<body><p><persName>พ.ต.อ.ไพศาล ลือสมบูรณ์</persName> ผกก.สน.ปทุมวัน กล่าวเมื่อวันที่ 21 กุมภาพันธ์ ถึงความคืบหน้าเหตุแฟนฟุตบอลทีมสโมสรการท่าเรือไทยเอฟซี ทำร้ายแฟนฟุตบอลทีมสโมสรเมืองทองหนองจอกยูไนเต็ด ขณะแข่งขันฟุตบอลชิงถ้วยพระราชทานประเภท ก ที่ สนามศุภชลาศัย ว่า มีผู้เสียหาย 5 คน เป็นแฟนฟุตบอลทั้งสองฝ่ายเข้าแจ้งความไว้แล้วโดยพนักงานสอบสวนได้ส่งไปตรวจ ร่างกายที่ รพ.ตำรวจ และ รพ.ราชวิถี ทั้งนี้ ได้ประสานขอภาพสื่อมวลชนที่บันทึกเหตุการณ์ตั้งแต่ก่อนเกิดเหตุเพื่อนำมา ประกอบเป็นหลักฐาน โดยจะเน้นดำเนินคดีผู้ที่เป็นแกนนำในการก่อเหตุ</p>
<p><persName>พ.ต.อ.ไพศาล</persName> กล่าวต่อว่า ในส่วนของการทำลายทรัพย์สินต่างๆ ภายในสนามศุภชลาศัย นั้น คงต้องให้การกีฬาแห่งประเทศไทยในฐานะผู้เสียหายเป็นผู้เข้าแจ้งความในข้อหา ทำให้เสียทรัพย์ ซึ่งตำรวจจะเร่งติดตามตัวผู้ก่อเหตุมาดำเนินคดีต่อไป</p>
<p>ด้าน <persName>นายองอาจ ก่อสินค้า</persName> เลขาธิการสมาคมฟุตบอลแห่งประเทศไทย เปิดเผยผ่านรายการเก็บตกจากเนชั่น ว่า ต้องดูสถานการณ์ทั้งหมด ส่วนตัวก็อยู่ที่สนามด้วย เรื่องนี้ฝ่ายจัดการแข่งขัน สโมสร ฝ่ายความปลอดภัยต้องดูแลซึ่งก็มีมาตรการเรื่องนี้อยู่แล้วแต่เรายอมรับความ ผิดพลาด ส่วนมาตรการลงโทษ เช่น การปรับ เริ่มปรับกันแล้ว สำหรับสโมสรการท่าเรือฯ จากนี้อาจจะโดนเรื่องแบนกองเชียร์ไม่ให้เข้าชม ในเรื่องฝูงชนต้องยอมรับ แม้โค้ชการท่าเรือฯ และผู้ใหญ่ของทีมพยายามเข้าไปควบคุมแต่ก็ไม่สำเร็จถือเป็นอุทธาหรณ์เพราะ สนามศุภชลาศัยได้รับการรับรองให้แข่งแมชต์สำคัญได้ จึงต้องมาปรับปรุงด้านการดูแลความปลอดภัยกันใหม่</p></body>
</news>
