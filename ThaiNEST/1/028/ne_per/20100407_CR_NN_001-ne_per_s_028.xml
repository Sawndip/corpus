<teiHeader>
<fileDesc>
<titleStmt>
  <title>ปาบึ้ม M 26 หน้าโลตัส นวมินทร์ เจ็บ 2 ราย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=206424  </bibl>
</sourceDesc>
</fileDesc>
</teiHeader>
<news>
<headline>ปาบึ้ม M 26 หน้าโลตัส นวมินทร์ เจ็บ 2 ราย</headline>
<lead></lead>
<neck></neck>
<body><p>เมื่อช่วงกลางดึกที่ผ่านมาได้เกิดเหตุคนร้ายลอบวางระเบิดที่ห้างโลตัส สาขานวมินทร์ โดยระเบิดตกลงบนถนนทางออกของห้าง ทำให้ถนนเป็นหลุมกว้าง และรถยนต์ของมูลนิธิร่วมกตัญญูที่จอดอยู่ใกล้เคียงได้รับความเสียหาย นอกจากนี้สะเก็ดระเบิดยังกระเด็นไปถูกประตูที่ทำการตำรวจชุมชนบริเวณด้าน หน้าห้างโลตัส  ทำให้มีผู้ได้รับบาดเจ็บ  2 คน ทราบชื่อคือ <persName>นายเกรียงศักดิ์ หลักคำ</persName> อาสาสมัครตำรวจชุมชนโคกคราม และ<persName>นายนิปา สาอุวา</persName>  พนักงานห้างโลตัส โดยทั้งคู่ถูกนำตัวส่งโรงพยาบาลเปาโลเมโมเรียล นวมินทร์   </p>
<p>ทั้งนี้ ตำรวจสันนิษฐานว่า คนร้ายใช้ระเบิดเอ็ม 26 ขว้างมาจากซอยที่อยู่ด้านข้างของห้าง  ส่วนสาเหตุนั้น คาดว่าเป็นการสร้างสถานการณ์ป่วนเมือง หรือความขัดแย้งของมูลนิธิร่วมกตัญญูกับมูลนิธิคู่กรณี อย่างไรก็ตาม เจ้าหน้าที่เร่งตรวจสอบติดตามคนร้ายมาดำเนินคดีต่อไป</p></body>
</news>
