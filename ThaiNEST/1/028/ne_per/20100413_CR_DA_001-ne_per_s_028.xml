<teiHeader>
<fileDesc>
<titleStmt>
  <title>ยิงเอ็ม 79 ถล่มฐานทหาร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-13 11:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=59797  </bibl>
</sourceDesc>
</fileDesc>
</teiHeader>
<news>
<headline>ยิงเอ็ม 79 ถล่มฐานทหาร</headline>
<lead>คนร้ายยิงเอ็ม 79 ฐานปฏิบัติการ ที่ อ.รามัน จ.ยะลา โชคดีไม่มีผู้ใดดับ-บาดเจ็บ</lead>
<neck></neck>
<body><p>ผู้สื่อข่าวรายงานว่า เมื่อกลางดึกที่ผ่านมา เกิดเหตุคนร้ายใช้อาวุธปืนเอ็ม 79 ยิงใส่ฐานปฏิบัติการ ร.152 พัน 2 หมวด 3 ทหารปฏิบัติการบ้านไทย ซึ่งตั้งอยู่ที่บ้านไทย หมู่ 2 ต.ตะโล๊ะฮาลอ อ.รามัน จ.ยะลา บนถนนสายจ๊ะกว๊ะ-กะพ้อ โดยมี <persName>จ.ส.อ.ฐานะโชค มาตรา</persName> เป็นหัวหน้าชุด</p>
<p>จากการสอบสวนทราบว่า ขณะที่ <persName>จ.ส.อ.ฐานะโชค</persName> พร้อมกำลัง 10 นาย กำลังปฏิบัติหน้าที่อยู่บริเวณหน้าฐานปฏิบัติการ ได้มีคนร้ายซึ่งคาดว่า มีไม่ต่ำกว่า 3 คน ใช้อาวุธปืนเอ็ม 79 ยิงมาจากบริเวณสะพานจาเราะมาแจ ซึ่งอยู่ห่างจากฐานปฏิบัติการประมาณ 200 เมตร กระสุนตกบริเวณด้านหน้าฐานปฏิบัติการเพียง 50 เมตร พบหลุมกว้าง 5 นิ้ว ลึก 2 นิ้ว แต่โชคดีไม่มีผู้ใดได้รับบาดเจ็บ</p>
<p>ส่วนสาเหตุ เจ้าหน้าที่เชื่อเป็นฝีมือกลุ่มผู้ก่อความไม่สงบ เพื่อต้องการก่อกวนช่วงเทศกาลสงกรานต์ เนื่องจากก่อนหน้านี้หน่วยข่าวกรองในพื้นที่ได้แจ้งเตือนว่า คนร้ายมีแผนจะก่อกวนช่วงเทศกาลสงกรานต์</p></body>
</news>
