<teiHeader>
<fileDesc>
<titleStmt>
  <title>"เสธ.แดง"โผล่เรือนจำพิเศษกรุงเทพเยี่ยม"เคทอง" ลั่นฟ้องกลับ"ไถง-สานิตย์"พร้อมพวก30คนข้อหาปรักปรำ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-09 18:47:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268120838&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>เสธ.แดง</persName>"โผล่เรือนจำพิเศษกรุงเทพเยี่ยม"<persName>เคทอง</persName>" ลั่นฟ้องกลับ"<persName>ไถง</persName>-<persName>สานิตย์</persName>"พร้อมพวก30คนข้อหาปรักปรำ</headline>
<lead>กองปราบปรามลั่นถ้า 11 มี.ค. "<persName>เสธ.แดง</persName>"ไม่มารายงานตัว คดีซ่อน"<persName>เคทอง</persName>" จะออกหมายจับ รอผลสอบเชื่อมโยงวางระเบิดธ.กรุงเทพหรือไม่ ขณะที่ <persName>พล.ต.ขัตติยะ</persName> เตรียมฟ้องกลับ"<persName>ไถง</persName>-<persName>สานิตย์</persName>"พร้อมพวก30 คน ปรักปรำความผิด ซัดแค่คำพูดลอยๆ ไม่เคยทำผิด ผบช.ก.เรียกประชุมตำรวจเร่งรัด 2 คดี</lead>
<neck></neck>
<body><p>"เ<persName>สธ.แดง</persName>"บุกเรือนจำพิเศษกรุงเทพ ดอดเยี่ยม"<persName>เคทอง</persName>"</p>
<p><persName>นายชาติชาย สุทธิกลม</persName> อธิบดีกรมราชทัณฑ์ เปิดเผยเมื่อวันที่ 9 มีนาคม  ว่า เมื่อช่วงบ่าย <persName>พล.ต.ขัตติยะ สวัสดิผล</persName>   หรือ<persName>เสธ.แดง</persName> ผู้ทรงวุฒิกองทัพบก เดินทางมายังเรือนจำพิเศษกรุงเทพ เพื่อติดต่อขอเข้าเยี่ยม<persName>นายพรวัฒน์ ทองธนบูรณ์</persName> หรือ<persName>เคทอง</persName> ภายหลังถูกส่งตัวมาคุมขังยังเรือนพิเศษกรุงเทพฯ เมื่อคืนที่ผ่านมา  โดยเจ้าหน้าที่เรือนจำได้อนุญาตให้<persName>พล.ต.ขัตติยะ</persName> เยี่ยมปกติ ซึ่ง<persName>พล.ต.ขัตติยะ</persName> ได้สอบถามความเป็นในเรือนจำ ใช้เวลาพูดคุยประมาณ 30 นาที  สถานการณ์เรียบร้อย แต่<persName>พล.ต.ขัตติยะ</persName> ขอเวลาเยี่ยม 2 ชั่วโมง  ซึ่งกรมราชทัณฑ์คงไม่สามารถให้ได้ เพราะ ผิดระเบียบการเยี่ยมญาติ และระหว่างการพูดคุยมีเจ้าหน้าทีเรือนจำคอยสังเกตการณ์อยู่ห่างๆ </p>
<p>กองปราบขู่ออกหมายจับ"<persName>เสธ.แดง</persName>" ถ้าไม่รายงานตัว 11 มี.ค.</p>
<p><persName>พ.ต.อ.สุพิศาล ภักดีนฤนาถ</persName> รักษาการผู้บังคับการกองปราบปราม กล่าวว่า กองปราบปรามอาจเสนอศาลออกหมายจับ <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก ในวันที่ 11 มีนาคมนี้ หาก <persName>พล.ต.ขัตติยะ</persName> หลบหนีไม่มารายงานตัวต่ออัยการ เพื่อรับทราบว่าจะส่งฟ้องหรือไม่ ในคดีครอบครองอาวุธปืนในบ้านย่านถนนเกียกกาย ซึ่งทางพนักงานสอบสวนจะส่งสำนวนมีความเห็นสั่งฟ้องให้กับอัยการในวันดังกล่าว ส่วนคดีปกปิดซ่อนเร้น <persName>นายพรวัฒน์ ทองธนบูรณ์</persName> หรือ <persName>เคทอง</persName> เชื่อว่าจะสามารถสรุปสำนวนได้ภายใน 30 วัน หลังจากนี้</p>
<p><persName>พ.ต.อ.สุพิศาล</persName> กล่าวต่อว่า กองปราบปรามยังคงติดตามความเคลื่อนไหวของ <persName>พล.ต.ขัตติยะ</persName> กับพวกรวม 6 คน ที่ศาลอนุญาตให้ประกันตัวเมื่อวันที่ 8 มีนาคมที่ผ่านมาว่า อาจมีการกระทำที่ผิดเงื่อนไขการประกันตัว และกำลังรอผลการสอบสวน ว่ามีส่วนเชื่อมโยง กับคดีรอบวางระเบิดที่ธนาคารกรุงเทพอีกหรือไม่ </p>
<p>"<persName>เสธ.แดง</persName>"เตรียมฟ้อง"<persName>ไถง</persName>-<persName>สานิตย์</persName>"พร้อมพวก30 คนข้อหาปรักปรำ</p>
<p>เมื่อวันที่ 9 มี.ค. <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก เปิดเผยว่า ภายใน 1-2 วันนี้ กำลังให้ทนายความส่วนตัวร่างคำเพื่อที่จะฟ้องร้อง <persName>พล.ต.ท.ไถง ปราศจากศัตรู</persName> ผู้บัญชาการตำรวจสอบสวนกลาง (ผบช.ก.) <persName>พ.ต.อ.สานิตย์ มหถาวร</persName> รองผู้บังคับการกองปราบปราม (รอง ผบก.ป.) กับเจ้าหน้าที่กว่า 30 คน ที่ลงชื่อจับตน ต่อศาลอาญาข้อหาปรักปรำความผิด โยงใยไปถึงเหตุระเบิด ก่อการร้าย คัดค้านการประกันตัว ทั้งที่ตัวเองไม่เคยทำผิด เป็นเพียงข้อกล่าวหาหรือคำพูดลอยๆ </p>
<p>"<persName>ไถง</persName>"เรียกประชุมตำรวจ เร่งรัด 2 คดี "<persName>เสธ.แดง</persName>"</p>
<p>ผู้สื่อข่าวรายงานว่า <persName>พล.ต.ท.ไถง ปราศจากศัตรู</persName> ผู้บัญชาการตำรวจสอบสวนกลาง (ผบช.ก.) เรียกประชุมคณะพนักงานสอบสวนคดีความมั่นคง โดยมี <persName>พ.ต.อ.สุพิศาล ภักดีนฤนาถ</persName> รักษาราชการแทน ผบก.ป. <persName>พ.ต.อ.ศานิตย์ มหถาวร</persName> <persName>พ.ต.อ.อภิชาติ ศิริสิทธิ์</persName> <persName>พ.ต.อ.นัยวัฒน์ ผะเดิมชิต</persName> รอง ผบก.ป. และคณะเข้าร่วมประชุม ใช้เวลานาน 1 ชั่วโมงครึ่งจึงเสร็จสิ้น</p>
<p><persName>พล.ต.ท.ไถง</persName> กล่าวว่า ได้เร่งรัดพนักงานสอบสวน ที่รับผิดชอบคดีของ <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก ซึ่งมีอยู่ 2 สำนวน คือ 1.คดีครอบครองอาวุธสงครามและยุทธภัณฑ์ที่พบในบ้านพักทหาร และ 2.คดีร่วมกันช่วยเหลือ<persName>นายพรวัฒน์ ทองธนบูรณ์</persName> หรือ <persName>เคทอง</persName> ผู้ต้องหาตามหมายจับ เพื่อไม่ให้ถูกจับกุม มีอาวุธปืน เครื่องกระสุนปืนไว้ในครอบครองโดยไม่ได้รับอนุญาต และพาอาวุธปืนไปในเมือง หมู่บ้าน หรือทางสาธารณะโดยไม่มีเหตุอันควร โดยให้ส่งฟ้องทั้ง 2 คดีให้ได้ภายในกำหนดผลัดฟ้องครั้งแรก</p>
<p>รองนายกฯจับตา"<persName>เสธ.แดง</persName>" บอกทำผิดอีกก็จับอีก</p>
<p>เมื่อวันที่ 9 มี.ค. <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีศาลอนุมัติให้ปล่อยตัว <persName>พล.ต.ขัตติยะ สวัสดิผล</persName> หรือ<persName>เสธ.แดง</persName> ผู้ทรงคุณวุฒิกองทัพบก ว่า ต่อไปก็จะติดตามพฤติกรรม ถ้าทำความผิดอีกก็จับอีก ทำผิดเมื่อใดก็จับเมื่อนั้น</p>
<p>เมื่อถามว่า<persName>เสธ.แดง</persName>ยังยืนยันจะไปร่วมชุมนุม <persName>นายสุเทพ</persName> กล่าวว่า เขาจะทำอะไรก็ได้เท่าที่ไม่ฝ่าฝืนกฎหมาย แต่ถ้าฝ่าฝืนเมื่อใดก็จับกุมอีก</p>
<p>ผู้การกองปราบไม่หวั่น"<persName>เสธ.แดง</persName>"ฟ้องกลับ ชี้เป็นสิทธิตามกม.</p>
<p><persName>พ.ต.อ.สุพิศาล ภักดีนฤนาถ</persName> รักษาการผู้บังคับการกองปราบปราม กล่าวว่า ไม่รู้สึกกังวลหาก <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก จะฟ้องกลับกองบังคับการกองปราบปราม ที่กล่าวหาว่า ให้ที่หลบซ่อน<persName>นายพรวัฒน์ ทองธนบูรณ์</persName> หรือ <persName>เคทอง</persName> เนื่องจากเป็นสิทธิตามกฎหมายที่สามารถดำเนินการได้ ทั้งนี้ หากไม่เป็นความจริงตามที่ถูกกล่าวหา ศาลจะเป็นผู้ตัดสินเอง</p>
<p><persName>พ.ต.อ.สุพิศาล</persName> กล่าวต่อว่า ส่วนกรณีที่ทนายความของ<persName>นายพรวัฒน์</persName>จะยื่นเรื่องอุทธรณ์การขอประกันตัวนั้น ก็ถือเป็นดุลพินิจของศาลว่าจะพิจารณาอนุญาตให้ประกันตัวหรือไม่ ซึ่งทนายความต้องเป็นผู้ดำเนินการที่ศาลเอง ทั้งนี้ เวลา 10.00 น. กองบังคับการปราบปราม จะมีการประชุมพนักงานสอบสวน เพื่อติดตามความคืบหน้าคดี<persName>นายพรวัฒน์</persName> หลังศาลอนุมัติฝากขังเรือนจำพิเศษกรุงเทพ
</p></body>
</news>
