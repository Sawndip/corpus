<teiHeader>
<fileDesc>
<titleStmt>
  <title>พงศพัศบอกแดงยังไม่ขอศพคงแห่แค่โลง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-12 09:13:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220740  </bibl>
</sourceDesc>
</fileDesc>
</teiHeader>
<news>
<headline><persName>พงศพัศ</persName>บอกแดงยังไม่ขอศพคงแห่แค่โลง</headline>
<lead>โฆษก สตช. ยัน ให้ศพเสื้อแดงไปแห่ประจานไม่ได้ ต้องผ่าพิสูจน์ให้แล้วเสร็จก่อน คาด ใช้โลงเปล่าติดชื่อผู้ตายแห่แทนเท่านั้น</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> ผช.ผบ.ตร. ในฐานนะโฆษก สำนักงานตำรวจแห่งชาติ เปิดเผย ความคืบหน้า การผ่าชันสูตรศพ กลุ่มผู้เสียชีวิตจากเหตุการณ์ปะทะกันว่า ทางคณะกรรมการที่ทางนิติเวชตั้งขึ้นมาร่วมกันหลายฝ่าย จะมีการแถลงรายละเอียดหลังการผ่าศพเสร็จสิ้นซึ่งจะเริม ผ่าศพแรกในเวลาประมาณ 09.00 น. ซึ่งขณะนี้ ทั้ง10 ศพ ยังอยู่ที่สถาบันนิติเวช สำนักงานตำรวจแห่งชาติยังไม่มีกลุ่มคนเสื้อแดง มาติดต่อขอศพ นำไปแห่ ตามกำหนดการของผู้ชุมนุม ซึ่งคาดว่าหากผู้ชุมุนมนำศพไปแห่นั้นคงเป็นโล่งเปล่าและหากจะมาขอนำศพไปแห่ นั้น ถือว่าทำไม่ได้ เนื่องจาก ศพอยู่ในความดูแลของเจ้าหน้าที่ โดยเฉพาะศพผู้เสียชีวิตที่ผิดวิธีธรรมชาติจะต้องตรวจสอบอย่างละเอียด และไม่อนุญาตให้นำออกไปได้ จนกว่าจะทำการชันสูตรเสร็จ</p>
<p>อย่างไรก็ตาม มีรายงานว่า กลุ่มคนเสื้อแดง ได้ทยอยรวมตัวกันเดินทางไปที่สถาบันนิติเวช สำนักงานตำรวจแห่งชาติเพื่อเฝ้าสังเกตการณ์ผ่าชันสูตรศพและเฝ้ารอรับศพผู้ที เสียชีวิตจากเหตุการณ์ครั้งนี้</p>
<p>ล่าสุดเสื้อได้ส่ง <persName>น.พ.ชลน่าน ศรีแก้ว</persName> ส.ส.น่าน พรรคเพื่อไทย เข้าร่วมสังเกตการณ์ผ่าศพด้วย ขณะญาติผู้เสียชีวิต ก็ได้เดินทางมานั่งรอฟังผลด้วย เบื้องต้น คาดว่าการผ่าจะแล้วเสร็จในเวลา 14.00 น. แล้วให้ญาติรับศพกลับไปบำเพ็ญกุศลได้</p>
<p>บรรยากาศ การชุมนุมของกลุ่มแนวร่วมประชาธิปไตยต่อต้านเผด็จการแห่งชาติหรือ (นปช.) ที่บริเวณอนุสาวรีย์ประชาธิปไตย ทางกลุ่ม ผู้ชุมนุมได้นำศพของผู้เสียชีวิต จากเหตุการณ์สลายการชุมนุมของเจ้าหน้าที่ทหารมา ตั้งไว้ให้ทางกลุ่ม นปช. ได้เคารพและรำลึก ถึงความเสียสละ เพื่อเรียกร้องประชาธิปไตยกลับคืนมาสู่ประชาชน พร้อมทั้ง นำผ้าสีแดงที่ ข้อความว่า คืนอำนาจให้กับประชาชน มาคลุมอนุสาวรีย์ประชาธิปไตยไว้ นอกจากนี้ ยังมีพระสงฆ์จำนวนหลายรูป ทำพิธีทางศาสนา พร้อมทั้งมีการสวดมนต์
ส่งดวงวิญญาณของผู้เสียชีวิตอีกด้วย ทั้งนี้ เพื่อการรวมผู้เข้าร่วมการชุมนุมบางส่วน ได้ถ่ายภาพกับรถถังของเจ้าหน้าที่ทหารที่ทางกลุ่มผู้ชุมนุมสามารถยึดได้ เพื่อเป็นที่ระลึกจากเหตุการณ์สลายการชุมนุม</p></body>
</news>
