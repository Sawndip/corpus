<teiHeader>
<fileDesc>
<titleStmt>
  <title>ร้องลูก13ปีถูกเพื่อนร่วมชั้นเรียนรุมโทรมถ่ายคลิป  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46939/%e0%b8%a3%e0%b9%89%e0%b8%ad%e0%b8%87%e0%b8%a5%e0%b8%b9%e0%b8%8113%e0%b8%9b%e0%b8%b5%e0%b8%96%e0%b8%b9%e0%b8%81%e0%b9%80%e0%b8%9e%e0%b8%b7%e0%b9%88%e0%b8%ad%e0%b8%99%e0%b8%a3%e0%b9%88%e0%b8%a7%e0%b8%a1%e0%b8%8a%e0%b8%b1%e0%b9%89%e0%b8%99%e0%b9%80%e0%b8%a3%e0%b8%b5%e0%b8%a2%e0%b8%99%e0%b8%a3%e0%b8%b8%e0%b8%a1%e0%b9%82%e0%b8%97%e0%b8%a3%e0%b8%a1%e0%b8%96%e0%b9%88%e0%b8%b2%e0%b8%a2%e0%b8%84%e0%b8%a5%e0%b8%b4%e0%b8%9b.html  </bibl>
</sourceDesc>
</fileDesc>
</teiHeader>
<news>
<headline>ร้องลูก13ปีถูกเพื่อนร่วมชั้นเรียนรุมโทรมถ่ายคลิป</headline>
<lead>ผู้ปกครองนักเรียนหญิงชั้น ม.1 เข้าแจ้งความกับตร.สภ.นายายอาม หลังรู้ลูกสาวตัวเองถูกเพื่อนรุมโทรมและถ่ายคลิป ผอ.รับเกิดเหตุจริง ล่าสุดให้ออกแล้ว 6 คน</lead>
<neck></neck>
<body><p>เมื่อเวลา 07.45   วันที่ 2 ก.พ.  ที่สภ.อ.นายายอาม   จ.จันทบุรี ผู้ปกครอง และครูประจำชั้นเด็กนักเรียนหญิง มัธยมศึกษาปีที่ 1 โรงเรียนใน อ.นายายอาม ได้เข้าแจ้งความกับ <persName>พ.ต.ท.กษิภณ ศิริจันทร์</persName> สารวัตรเวรสภ.นายายอาม เพื่อขอให้ดำเนินคดีกับเพื่อนนักเรียนชายร่วมห้อง ของ<persName>เด็กหญิงบี</persName>  (นามสมมุติ )อายุ 13 ปีที่ถูกเพื่อนนักเรียนชายร่วมห้อง  6 คน รุมโทรมทำการข่มขืนจนสำเร็จความใคร่ และได้ถ่ายคลิปจากโทรศัพท์มือถือไว้ในการนำไปอวดเพื่อนร่วมห้อง จนทำให้เด็กหญิงบี เกิดความอับอาย ไม่กล้าที่จะไปเรียนหนังสือ</p>
<p>เบื้องต้นทางเจ้าหน้าที่ตำรวจได้รับแจ้งความ พร้อมกับนำตัวผู้เสียหายไปให้แพทย์เวรโรงพยาบาลนายายอาม ตรวจสอบตามร่างกายเพื่อบันทึกไว้เป็นหลักฐานทั้งนี้ทางเจ้าหน้าที่ตำรวจจะได้มีการนำเพื่อนนักเรียนชาย ทั้ง 6  คน มาให้ผู้เสียหายได้ชี้ตัวเพื่อเอาผิดกับเพื่อนนักเรียนชายที่ร่วมกันก่อเหตุ</p>
<p> ผู้ปกครองของผู้เสียหาย กล่าวว่า  บุตรสาวมีเก็บตัวเงียบในห้องคนเดียวหลายวัน  และมีพฤติกรรมที่เปลี่ยนไป  จึงสอบถามอย่างละเอียดกระทั่งทราบว่าเกิดเหตุร้ายขึ้น  ในวันนี้จึงได้หารือกับครูประจำชั้นและพากันเข้าแจ้งความ</p>
<p> ผู้อำนวยการโรงเรียน กล่าวว่า  นักเรียนชายทั้ง 6 คน  ได้ให้ออกออกจากโรงเรียนแห่งนี้ไปแล้ว เนื่องจากมีพฤติกรรมไม่เหมาะสม </p>
<p>  ล่าสุดในขณะนี้ผู้ปกครองของ<persName>เด็กหญิงบี</persName>   ได้แจ้งมาทางโรงเรียนว่ามีการตกลงค่าเสียหาย และได้มีการยอมความกันเป็นที่เรียบร้อยแล้ว   สร้างความสับสนกับทางโรงเรียนเป็นอย่างมาก กลุ่มเด็กที่ก่อเหตุน่าจะได้รับโทษจากการกระทำดังกล่าวบ้าง ทางโรงเรียนยังได้ตั้งข้อสังเกตุว่าทำไมเรื่องนี้มีการยอมความกันเร็วเกินไป โดยไม่มีการซักถามหรือตรวจสอบข้อเท็จจริง และทราบว่าทางผู้ปกครองจะพาบุตรสาวไปศึกษาต่อยังสถานศึกษาแห่งใหม่ที่ จ.ระยอง</p></body>
</news>
