<teiHeader>
<fileDesc>
<titleStmt>
  <title>รถตู้รับส่งเด็กนักเรียนซิ่งชนสยอง 2 คัน โชว์เฟอร์ดับทั้งคู่  </title>
  <author>  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-02 12:41:58  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265089339&catid=17  </bibl>
</sourceDesc>
</fileDesc>
</teiHeader>
<news>
<headline>รถตู้รับส่งเด็กนักเรียนซิ่งชนสยอง 2 คัน โชว์เฟอร์ดับทั้งคู่</headline>
<lead></lead>
<neck></neck>
<body><p>เมื่อเวลา 08.00 น.วันที่ 2 กุมภาพันธ์ <persName>พ.ต.ท.ณัฐวุฒิ   กาฝากทอง</persName>  พงส.สบ.2 สภ.ตรอน จ.อุตรดิตถ์ รับแจ้งอุบัติเหตุรถตู้รับส่งเด็กนักเรียนชนกัน มีผู้เสียชีวิตและได้รับบาดเจ็บจำนวนมาก เหตุเกิดที่บริเวณทางโค้งระหว่างเขตเทศบาลตำบลบ้านแก่งกับบ้านพงสะตือ หมู่ที่ 6 ต.บ้านแก่ง ถนนสายน้ำอ่าง-บ้านแก่งรุดไปยังที่เกิดเหตุพร้อมด้วย <persName>พล.ต.ต .พิเชษฐ วัฒนลักษณ์</persName>  ผบก.ภ.จว.อุตรดิตถ์  <persName>พ.ต.อ.ประยูร  คำสุข</persName> รอง ผบก.ภ.จว.อุตรดิตถ์ <persName>พ.ต.อ.ชาญชัย  ฤกษ์พึ่งดี</persName> ผกก.สภ.ตรอน <persName>พ.ต.ท.สำเริง พรหมแก้วต่อ</persName> รอง ผกก.ปป. สภ.ตรอน เจ้าหน้าที่หน่วยกู้ภัยมูลนิธิอุตรดิตถ์สงเคราะห์ รถกู้ภัยจากโรงพยาบาลทองแสนขันและรถกู้ภัยจากโรงพยาบาลตรอน</p>
<p>เมื่อไปถึงที่เกิดเหตุเป็นเส้นทางโค้ง บริเวณหลักกิโลเมตรที่ 2 หมู่ 6 บ้านพงสะตือ พบรถยนต์สำหรับบรรทุกนักเรียน ยี่ห้ออีซูซุ สีขาวคาดน้ำเงิน หมายเลขทะเบียนนข-1166 อุตรดิตถ์ จอดนิ่งกินเลนถนนขาล่องน้ำอ่างมุ่งเข้าสู่บ้านแก่ง โดยมีรถยนต์ตู้ ยี่ห้อนิสสัน สีขาวคาดเขียวอ่อนหมายเลขทะเบียน นข-1572 อุตรดิตถ์ ซึ่งบรรทุกนักเรียน จำนวน 25 คน ไปส่งที่โรงเรียนตรอนตรีสินธุ์จอดนิ่งอยู่ข้างทางเช่นกัน ด้านหน้ารถทั้งคู่เกาะติดกันแน่น สภาพพังยับ เศษกระจกที่บริเวณหน้ารถตู้ทั้ง 2 คัน แตกกระจายเกลื่อนเต็มท้องถนน พบผู้เสียชีวิตคาอยู่ที่บริเวณพวงมาลัยรถตู้ทั้ง 2 คัน จำนวน 2 ศพ คือ <persName>นายเล็ก  ฮวบนวม</persName> อายุ 53 ปี อยู่บ้านเลขที่ 2 หมู่ 7 ต.บ้านแก่ง อ.ตรอน จ.อุตรดิตถ์ โชเฟอร์ขับตู้  และ <persName>นาบุญรอด  คำแร่</persName> อายุ 50 ปี บ้านเลขที่ 84/7 หมู่ 5 ต.น้ำอ่าง อ.ตรอน จ.อุตรดิตถ์ นอกจากนี้ยังมีผู้ได้รับบาดเจ็บจำนวนทั้งสิ้น 24 คน เจ้าหน้าที่กู้ภัยและกู้ชีพของโรงพยาบาลนำผู้ได้รับบาดเจ็บทั้งหมดส่งโรง พยาบาลตรอน</p>
<p>ทางคณะแพทย์โรงพยาบาลตรอนนำโดย <persName>นายแพทย์รัฐพงษ์  ศิวะวามร</persName> แพทย์เวรได้เร่งให้การช่วยเหลือผู้ป่วยซึ่งเป็นเด็กนักเรียนจากโรงเรียนตรอน ตรีสินธุ์อย่างเต็มที่ ทั้งนี้ได้คัดแยกผู้ป่วยที่มีอาการหนักสาหัส จำนวน 2 รายคือ <persName>นายภูนัย  ใจยา</persName> อายุ 16 ปี นักเรียนชั้น ม.4/1 โรงเรียนตรอนตรีสินธุ์ ได้รับบาดเจ็บซีโครงหักกระดูกขาข้างซ้ายหักและภายในปอดมีอากาศข้างใน แพทย์ต้องให้อ๊อกซิเย่นช่วยหายใจและ <persName>ด.ช.ภูผา  อนุอินทร์</persName> อายุ 3 ขวบ ซึ่งเป็นหลานของ<persName>นายเล็ก</persName> โชว์เฟอร์คนขับรถที่วิ่งสวนทางไปชนกับรถตู้รับส่งเด็กนักเรียน ทั่วร่างกายบอบช้ำเนื่องจากได้รับการกระแทรกอย่างหนัก แพทย์ต้องให้ช่วยเครื่องหายใจอยู่ตลอด ทั้งคู่ถูกนำส่งเข้าห้องไอซียูโรงพยาบาลอุตรดิตถ์ นอกจากนี้ยังมีผู้ป่วยที่ได้รับผลกระทบจากกระดูกขาและแขนหัก จำนวนทั้งสิ้น 7 ราย ถูกนำตัวส่งโรงพยาบาลอุตรดิตถ์ เพื่อทำการรักษาต่อเช่นกัน สำหรับผู้ได้รับบาดเจ็บเล็กน้อยและสามารถกลับบ้านได้แล้วมีจำนวนทั้งสิ้น 15 คน</p>
<p>จากการสอบสวนเบื้องต้นทราบว่า <persName>นายบุญรอด</persName> อาชีพรับจ้างขับรถส่งเด็กนักเรียน โชเฟอร์รถตู้รับเด็กนักเรียนในพื้นที่ ต.น้ำอ่างกำลังจะนำเด็กนักเรียนทั้งหมดจำนวน 25 คน ไปส่งที่โรงเรียนตรอนตรีสินธุ์ เมื่อมาถึงที่เกิดเหตุซึ่งเป็นทางโค้งพบรถตู้ซึ่งมี <persName>นายเล็ก</persName> ขับรถส่งเด็กนักเรียนจากหมู่บ้านพงสะตือ ได้บรรทุกเด็กนักเรียนไปส่งที่โรงเรียนตรอนตรีสินธุ์มาแล้ว  โดยมี <persName>ด.ช.ภูผา</persName> ซึ่งเป็นหลานชายนั่งมาด้วย ขากลับวิ่งมาด้วยความเร็วสูงและวิ่งกินเลนพุ่งเข้าชนรถตู้อีกคันที่วิ่งสวน มา จนเป็นเหตุให้มีผู้เสียชีวิตและได้รับบาดเจ็บจำนวนมาก</p></body>
</news>
