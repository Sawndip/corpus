<teiHeader>
<fileDesc>
<titleStmt>
  <title>บึ้มทหารเจ็บ 7 แฉคลิปโจรใต้ฝึกอาวุธให้เด็ก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-07 07:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58558  </bibl>
</sourceDesc>
</fileDesc>
</teiHeader>
<news>
<headline>บึ้มทหารเจ็บ 7 แฉคลิปโจรใต้ฝึกอาวุธให้เด็ก</headline>
<lead>โจรใต้จองเวรไม่เลิก ซุมบึ้มถล่ม ทหารช่างเจ็บ 7 ระหว่างสำรวจเส้นทางลัดเตรียมก่อสร้างสะพานข้ามเขื่อนบางลางเส้นทางลัด ด้านเจ้าหน้าที่ตรวจยึดวิดีโอคลิป  “อาร์ เคเค” ฝึกอาวุธให้เยาวชนและชาวบ้าน หวั่นใช้จิตวิทยา ชักนำเข้าสู่กระบวนการ สาบานตนเป็นแนวร่วม โดยรู้เท่าไม่ถึงการณ์</lead>
<neck></neck>
<body><p>สถานการณ์ความไม่สงบในพื้นที่จังหวัดชายแดนใต้ยังเกิดขึ้นอย่างต่อเนื่อง เมื่อเวลา 10.00 น. วันที่ 6 เม.ย. ศูนย์วิทยุตำรวจ สภ.แม่หวาด อ.ธารโต จ.ยะลา ได้รับแจ้งเกิดเหตุระเบิดมีเจ้าหน้าที่ทหารได้รับบาดเจ็บหลายนาย บนถนนสาย 410 ยะลา-เบตง บริเวณปากทางเข้าบ้านคอแย หมู่ 5 ต.แม่หวาด หลังได้รับแจ้ง <persName>พ.ต.ท.สุรนันท์ ชอบงาม</persName> สว.หน.สภ.แม่หวาด ไปตรวจสอบ พร้อมด้วย <persName>พ.ต.อ.เฉลิมเกียรติ อัมรากระสินธุ์</persName> ผกก.สภ.ธารโต <persName>นายสุรชัย วงศ์ศุภลักษณ์</persName> นอภ.ธารโต <persName>พ.ต.อ.ภูมิเพ็ชร พิพัฒน์เพ็ชรภูมิ</persName> รอง ผบก. กำลังเจ้าหน้าที่ทหาร ตำรวจ</p>
<p>ที่เกิดเหตุ มีเศษดิน เหล็ก ทราย และชิ้นส่วนของโทรศัพท์มือถือ โนเกีย รุ่น 2100 กระจัดกระจายไปทั่วบริเวณ ส่วนผู้บาดเจ็บถูกนำส่ง รพ.ศูนย์ยะลา 7 นาย  ประกอบด้วย <persName>พลทหารจักรกฤช พวงทอง</persName> อายุ 22 ปี <persName>พลทหารณัฐวุฒิ บุญนำ</persName> อายุ 23 ปี <persName>พลทหารประพจน์  บุญกุด</persName> อายุ 22 ปี <persName>จ.ส.อ.บุญแล เกิดทอง</persName> และ<persName>ส.อ.นพรัตน์  อินตู</persName> ทั้งหมดอาการสาหัส เนื่องจากถูกสะเก็ดระเบิดตามลำตัว ส่วนอีก 2 นาย บาดเจ็บเล็กน้อยได้แก่ <persName>ส.อ.วินิจ ตั้งพิทักษ์ไพศาล</persName> และ <persName>จ.ส.อ.อนุสรณ์ เรืองศรี</persName></p>
<p>สอบสวนทราบว่า กำลังทหารที่ประสบ เหตุ เป็นทหารช่าง ช.พัน 111 หน่วยเฉพาะ กิจ 410 กรมทหารช่าง จ.ราชบุรี มาปฏิบัติ ภารกิจในการสำรวจและก่อสร้างสะพานข้ามเขื่อนบางลางเส้นทางลัด ที่บ้านคอกช้าง ต.แม่ หวาด ก่อนเกิดเหตุขณะส่องกล้องสำรวจพื้นที่ก่อสร้างเส้นทาง ได้เกิดระเบิดขึ้นเสียงดังสนั่นหวั่นไหว จึงเป็นเหตุให้ได้รับบาดเจ็บดังกล่าว โดยกลุ่มคนร้ายได้นำระเบิดแสวงเครื่อง บรรจุในกล่องเหล็กสีเขียว น้ำหนักประมาณ 5-10 กก. ซุกซ่อนไว้ใต้โคนต้นหูกวาง แล้วนำใบไม้มาปิดบัง เพื่ออำพรางสายตา เมื่อเจ้าหน้าที่ทหารเข้าใกล้ จึงจุดชนวนด้วยโทรศัพท์มือถือเบื้องต้นเจ้าหน้าที่สันนิษฐานว่าเป็นการก่อ เหตุเพื่อสร้างสถาน การณ์ และมุ่งร้ายต่อชีวิตเจ้าหน้าที่ทหาร</p>
<p>เวลาไล่เลี่ยกัน <persName>ร.ต.ท.แดนชัย มูลป้อม</persName> พนักงานสอบสวน สภ.รือเสาะ จ.นราธิวาส รับแจ้งเหตุมีผู้ถูกยิงได้รับบาดเจ็บในสวนยาง พารา บ้านซือเลาะ หมู่ 4 ต.รือเสาะ ไปตรวจสอบพร้อมด้วย <persName>พ.ต.อ.สามารถ วิชัยขักตะ</persName> ผกก. และกำลังที่เกิดเหตุ พบเพียงกองเลือด และปลอกกระสุนปืน ขนาด 9 มม. ตกอยู่ 2 ปลอก จึงเก็บไว้เป็นหลักฐาน ส่วนผู้บาดเจ็บพลเมืองดีช่วยเหลือนำส่ง รพ.รือเสาะ ไปก่อนหน้า ทราบชื่อ <persName>นายหะมะ เจ๊ะนุ</persName> อายุ 28 ปี มีบาดแผลถูกยิง ที่หน้าอกซ้าย และขาซ้าย รวม 2 นัด อาการสาหัส สอบสวนทราบว่าก่อนเกิดเหตุ ผู้บาดเจ็บซึ่งเป็นสายข่าวเจ้าหน้าที่กำลังกรีดยางพารา ได้มีคนร้ายเป็นชาย 1 คน เดินอ้อมเข้ามาทางด้านหลัง ก่อนใช้อาวุธปืนยิงใส่ 2 นัดซ้อน แล้วหลบหนีไป ส่วนสาเหตุเจ้าหน้าที่ตั้งไว้ 2 ประเด็น คือเรื่องขัดแย้งส่วนตัว หรือมุ่งร้ายต่อชีวิตเพราะผู้บาดเจ็บเป็นสายข่าวให้กับทางการ</p>
<p>วันเดียวกัน <persName>ร.ต.ท.วินิจ ขจรจตุพร</persName> รอง สว.นปพ.จ.นราธิวาส พร้อมกำลัง นำหมายจับของศาล จ.นราธิวาสที่ จ.124/ 2553 ลงวันที่ 1 เม.ย. 53 บุกจับกุมตัว <persName>นายมะซาเฮะ อามิง</persName> อายุ 31 ปี อยู่บ้านเลขที่ 63 หมู่ 2 ต.รือเสาะ อ.รือเสาะ จ.นราธิวาส ซึ่งเป็นสมาชิกแนวร่วมกองกำลังติดอาวุธอาร์เคเค หลังก่อเหตุประกอบระเบิด จยย. บอมบ์ แล้วนำไปจอดไว้หน้าร้านกวยจั๊บ ไม่มีเลขที่ ริมถนนสายรือเสาะ-จะกว๊ะ หมู่ 2 เมื่อวันที่ 24 เม.ย. 52 ที่ผ่านมา ทำให้มีผู้ได้รับบาดเจ็บ 15 ราย สอบสวน <persName>นายมะซาเฮะ</persName> ให้การปฏิเสธ ตลอดข้อกล่าวหา เจ้าหน้าที่จึงได้ประสาน ไปยังพยานบุคคลที่อยู่ในเหตุการณ์ มาทำการชี้ตัว โดยพยานสามารถจดจำใบหน้าของ <persName>นายมะซาเฮะ</persName> ได้อย่างแม่นยำ เจ้าหน้าที่จึงควบคุมตัวส่งพนักงานสอบสวน สภ.รือเสาะ ดำเนินการตามขั้นตอนต่อไป</p>
<p>ต่อมาเวลา 19.15 น. ผู้สื่อข่าวราย งานว่าได้เกิดเหตุระเบิด ในงานเทศกาลของดีเมืองโกตาบารู บริเวณหน้าสำนักงานเทศบาลตำบลโกตาบารู ต.โกตาบารู อ.รามัน จ.ยะลา เบื้องต้นมีเจ้าหน้าที่ทหารได้รับบาดเจ็บ 4 นาย และถูกลำเลียงตัวส่ง รพ.ศูนย์ยะลาทราบชื่อ <persName>จ.ส.อ.อาทิตย์ เดิมลา</persName> <persName>ส.ท.สิทธิชัย นันทนาคร</persName> <persName>พลทหารทัศนา หนูดอน</persName> และ<persName>พลทหารสาการียา บอเกาะ</persName> ทั้งหมดเป็นเจ้าหน้าที่ทหารสังกัดหน่วยเฉพาะกิจยะลาที่ 12 อ.รามัน สอบสวน ทราบว่าขณะเกิดเหตุ เจ้าหน้าที่ทหาร ได้ปฏิบัติหน้าที่ในการรักษาความปลอดภัยให้กับประชาชนที่มาเที่ยวชมงานของดี เมืองโกตาบารู โดยคนร้ายได้นำระเบิดแสวงเครื่องมาซุกซ่อนไว้ใกล้กับเสาไฟฟ้าริมถนน สายโกตาบารู-รามัน ห่างจากสถานที่จัดงานประมาณ 100 เมตร เมื่อเจ้าหน้าที่ทหารเดินตรวจสอบเข้าใกล้ก็จุดชนวนระเบิด เบื้องต้นเชื่อว่าเป็นการสร้างสถานการณ์ของกลุ่มผู้ก่อความไม่สงบในพื้นที่</p>
<p>ขณะที่ผู้สื่อข่าวรายงานว่าเจ้าหน้าที่ชุดติดตามคดีความมั่นคง 3 จังหวัดชายแดนภาคใต้ ตรวจยึดวิดีโอคลิป ที่กลุ่มโจรใต้แอบฝึกอาวุธให้เยาวชนและชาวบ้าน ได้จากแนวร่วมรายหนึ่ง ที่ไม่สามารถจะเปิดเผยชื่อและนามสกุลได้ เนื่องจากอยู่ในกระบวนการสอบสวนขยายผล โดยคลิปดังกล่าวถูกบันทึกไว้ในโทรศัพท์มือถือ มีความยาวประมาณ 4 นาที ที่ครูฝึกของกองกำลัง ติดอาวุธอาร์เคเค กำลังสอนเยาวชนที่อาศัยอยู่ในพื้นที่ อ.สุไหงปาดี จ.นราธิวาส ฝึกการใช้อาวุธปืนสงครามอาก้า ยิงเป้าหมายระยะไกล 50 เมตร บริเวณสวนยางพารา และเมื่อเยาวชนคนใดยิงถูกเป้าหมายอย่างแม่นยำ ครูฝึกและชาวบ้านจะโห่ร้องพร้อมปรบมือเพื่อเป็นกำลังใจ</p>
<p>ทั้งนี้แนวร่วมคนเดิมยังเปิดเผยว่า คลิปดังกล่าวได้ถ่ายไว้เมื่อประมาณ 5 เดือนที่ผ่านมา โดยครูฝึกอาวุธของกองกำลังติด อาวุธอาร์เคเค ได้แฝงตัวเคลื่อนไหวเข้าไปในหมู่บ้านต่าง ๆ แล้วแอบฝึกการยิงปืน  ให้กับเยาวชนและชาวบ้านในพื้นที่อำเภอ ต่าง ๆ ของ 3 จังหวัดชายแดนภาคใต้ โดยคาดว่ามีเยาวชนและชาวบ้าน ผ่านการฝึกแล้วไม่ต่ำกว่า 400 คน ซึ่งในจำนวนนี้อาจถูกสมาชิกกลุ่มผู้ไม่หวังดี ใช้จิตวิทยาชักนำเข้าสู่กระบวนการทำซูเปาะ หรือสาบานตนโดยรู้เท่าไม่ถึงการณ์ จนนำไปสู่การเข้าเป็นสมาชิก เครือข่ายแนวร่วมของกลุ่มผู้ไม่หวังดี</p></body>
</news>
