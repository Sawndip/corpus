<teiHeader>
<fileDesc>
<titleStmt>
  <title>ส่งหน่วยกู้บึ้มร่วม"แดง"เคลียร์พื้นที่ผ่านฟ้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100414/55649/ส่งหน่วยกู้บึ้มร่วม"แดง"เคลียร์พื้นที่ผ่านฟ้า.html  </bibl>
</sourceDesc>
</fileDesc>
</teiHeader>
<news>
<headline>ส่งหน่วยกู้บึ้มร่วม"แดง"เคลียร์พื้นที่ผ่านฟ้า</headline>
<lead>รอง ผบช.น.คาดพรุ่งนี้เปิดใช้เส้นทางจรจร ราชดำเนินได้ หลัง"เสื้อแดง"ย้ายไปรวมเวทีราชประสงค์ พร้อมส่งหน่วยเก็บกู้ระเบิดลงพื้นที่ทำงานร่วมกันเคลียร์พื้นที่ ประสานกทม.ทำความสะอาด ระบุราชประสงค์หาที่จอดรถเสื้อแดงยาก ประสานให้จอดสวนลุม</lead>
<neck></neck>
<body><p>(14เม.ย.) ที่กองบัญชาการตำรวจนครบาล(บช.น.)  เวลา 12.00 น. <persName>พล.ต.ต.ภาณุ เกิดลาภผล</persName> รอง ผบช.น.กล่าวถึงมาตรการดูแลด้านการจราจรหลังกลุ่มแนวร่วมประชาธิปไตยต่อต้าน เผด็จการแห่งชาติ(นปช.) ประกาศคืนพื้นที่การชุมนุมบริเวณถนนราชดำเนิน และสะพานผ่านฟ้า โดยจะเคลื่อนไปรวมตัวกับกลุ่มผู้ชุมุนมที่ถนนราชประสงค์แทน ว่า จากการข่าวทราบว่าผู้ชุมนุมจะเริ่มเคลื่อนย้ายในเวลา 15.00 น. สำหรับด้านการจราจรถือว่าเป็นข่าวดี เพราะถนนราชดำเนินกลาง ราชดดำเนินนอก เป็นถนนหลักที่เชื่อมกับการเข้าและออกตัวเมือง เมื่อถูกปิดกั้นทำให้ประชาชนที่ใช้รถใช้ถนนต้องเลี่ยงไปใช้ถนนเล็กโดยรอบแทน ทำให้ค่อนข้างมีปัญหาเรื่องความคล่องตัว</p>
<p><persName>พล.ต.ต.ภาณุ</persName> กล่าวว่า อย่างไรก็ตามคาดว่าภายในคืนนี้กลุ่มผู้ชุมนุมน่าจะเคลื่อนตัวจากพื้นที่ออก จากถนนราชดำเนินทั้งหมด จากนั้นก็จะประสานให้ กทม.เข้าไปดูแลปัญหาเรื่องความสะอาดของพื้นที่ทั้งเรื่องขยะ ระบบไฟฟ้า ประปาท่อแดงที่มีการนำน้ำไปใช้ พร้อมกันนี้ทางตำรวจจะส่งกลุ่มงานเก็บกู้และตรวจพิสูจน์วัตถุระเบิด กองบังคับการตำรวจปฏิบัติการพิเศษ (E.O.D.) ลงพื้นที่ควบคุมพร้อมการรื้อย้าย คาดว่าน่าจะสามารถเปิดใช้เส้นทางการจราจรได้ตามปกติในช่วงเย็นวันพรุ่งนี้</p>
<p>ส่วนพื้นที่บริเวณแยกราชประสงค์ที่ผู้ชุมนุมจะย้ายไปรวมกันนั้น <persName>พล.ต.ต.ภาณุ</persName> กล่าวว่า โดยปกติใช้พื้นที่ตั้งแต่ชิดลม-ห้างพารากอน และประตูน้ำ-ราชดำริ แต่เมื่อไปรวมกันในจุดเดียวคาดว่าในช่วงเย็นที่มีผู้มาร่วมชุมนุมมากขึ้นอาจ มีปัญหาในการใช้พื้นที่อาจต้องขยายไปถึงบริเวณเพลินจิต ปทุมวัน และศาลาแดง แต่ก็จะมีการตกลงให้คืนพื้นที่ถนนบางส่วนที่ไม่ได้ใช้ในช่วงเช้า-บ่าย เมื่อมีผู้ชุมนุมน้อยลง ส่วนรถยนต์ที่มาร่วมชุมนุมที่จะมาร่วมชุมนุมที่ราชประสงค์นั้นถือว่ามีข้อ จำกัดในพื้นที่จอด แต่ก็จะประสานกับทางสน.ลุมพินี ให้ใช้พื้นที่จอดรถบริเวณสวนลุมพินี และหลังสวน แต่จะไม่อนุญาตให้จอดในพื้นที่เพลินจิต-สุขุมวิท</p>
<p><persName>พล.ต.ต.ภาณุ</persName> กล่าวว่า ทั้งนี้ได้ส่งเจ้าหน้าที่จากจราจรกลางอีกจำนวน 40 นายเพื่อทำงานร่วมกับ สน.ปทุมวันในการดูแลปัญหาด้านการจราจรโดยรอบพื้นที่การชุมนุม คาดว่าหลังจากวันหยุดสงกรานต์ที่เปิดทำงานประชาชนที่ต้องทำงาน หรือใช้เส้นทางในบริเวณ ดังกล่าวต้องเลี่ยงไปใช้ถนนพระราม 4 ถนนเพชรบุรีหรือใช้รถไฟฟ้าในการเดินทางเป็นหลัก</p></body>
</news>
