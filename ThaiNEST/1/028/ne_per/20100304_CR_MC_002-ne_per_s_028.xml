<teiHeader>
<fileDesc>
<titleStmt>
  <title>ตำรวจ ปอท.เตรียมเสนอศาลออกหมายจับ “เคทอง” อีก  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/28250  </bibl>
</sourceDesc>
</fileDesc>
</teiHeader>
<news>
<headline>ตำรวจ ปอท.เตรียมเสนอศาลออกหมายจับ “<persName>เคทอง</persName>” อีก</headline>
<lead></lead>
<neck></neck>
<body><p>กรุงเทพฯ 4 มี.ค. - ผู้สื่อข่าวรายงานว่า <persName>ร.ท.หญิง กัลยภัทร ชูประทีป</persName> นายทหารประจำหน่วยทหารพัฒนา กระทรวงกลาโหม เจ้าของเซิร์ฟเวอร์ วอยซ์ ออฟ เชนจ์ ที่<persName>นายพรวัฒน์ ทองสมบูรณ์</persName> หรือ “<persName>เคทอง</persName>” ใช้เป็นช่องทางเผยแพร่คลิปภาพและเสียงการใช้ความรุนแรง หลังศาลพิพากษายึดทรัพย์อดีตนายกรัฐมนตรี พร้อมนายทหารพระธรรมนูญ และนายทหารไอที ประจำกองทัพไทย เข้าพบพนักงานสอบสวนกองบังคับการปราบปรามการกระทำผิดเกี่ยวกับอาชญากรรมทางเทคโนโลยี หรือ ปอท. เพื่อให้ปากคำ โดย <persName>ร.ท.หญิงกัลยภัทร</persName> ยืนยันไม่มีส่วนรู้เห็น และไม่เคยรู้จักกับ<persName>นายเคทอง</persName> แต่ยอมรับว่าเป็นเจ้าของเซิร์ฟเวอร์ วอยซ์ ออฟ เชนจ์ จริง </p>
<p>ด้าน<persName>นายณัฐวุฒิ บุญยั่งยืน</persName> ผู้ดูแลระบบเซิร์ฟเวอร์วอยซ์ ออฟ เชนท์ ยืนยันหลังรู้ว่า<persName>นายเคทอง</persName>ใช้เซิร์ฟเวอร์เผยแพร่ข้อความที่เป็นภัยต่อความมั่นคงและสถานการณ์ทางการเมือง ได้สั่งยกเลิกการเช่าเซิร์ฟเวอร์ดังกล่าวแล้วตั้งแต่เมื่อวานนี้ พร้อมกับระบุว่า เซิร์ฟเวอร์ให้ <persName>น.ส.สลักจิต แสงเมือง</persName> ผู้สื่อข่าวเรด-นิวส์ เช่า เพื่อเผยแพร่ข่อมูลข่าวสารผ่านเว็บไซต์ ไม่ใช่<persName>นายเคทอง</persName>  </p>
<p>ขณะที่พนักงานสอบสวน ปอท. เตรียมเสนอศาลอาญากรุงเทพใต้ออกหมายจับ<persName>นายเคทอง</persName> ในวันพรุ่งนี้ ในข้อหาผิด พ.ร.บ.คอมพิวเตอร์ มาตรา 14 (2) ฐานนำเข้ามูลปลอมหรือข้อมูลเท็จเข้าสู่ระบบคอมพิวเตอร์ โดยประการที่น่าจะทำให้ประชาชนตื่นตระหนก มีอัตราโทษจำคุกไม่เกิน 5 ปี หรือไม่เกิน 100,000 บาท หรือทั้งจำทั้งปรับ. -สำนักข่าวไทย</p></body>
</news>
