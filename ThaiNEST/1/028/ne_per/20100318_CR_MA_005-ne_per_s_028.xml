<teiHeader>
<fileDesc>
<titleStmt>
  <title>ผบ.ศชต.คิดสร้างอนุสาวรีย์ชู"จ่าเพียร" ญาติเผยเพลงโปรด"ความฝันอันสูงสุด" แฉก.ตร.ยังไม่มีมติเยียวยา  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-18 21:30:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268894792&catid=17  </bibl>
</sourceDesc>
</fileDesc>
</teiHeader>
<news>
<headline>ผบ.ศชต.คิดสร้างอนุสาวรีย์ชู"<persName>จ่าเพียร</persName>" ญาติเผยเพลงโปรด"ความฝันอันสูงสุด" แฉก.ตร.ยังไม่มีมติเยียวยา</headline>
<lead>ญาตินำอัฐ"<persName>ดาบเพียร</persName>"แยกเป็น 3 ส่วนเก็บไว้ที่บ้าน,วัดและนำไปลอยอังคารในอ่าวไทย เผยเพลงสุดโปรด "ความฝันอันสูงสุด" แฉก.ตร.ยังไม่มีมติให้เยียวยาการร้องขอความเป็นธรรม แต่ยกถกเท่านั้น</lead>
<neck></neck>
<body><p>ญาตินำอัฐิ"<persName>สมเพียร</persName>"ลอยทะเล</p>
<p><persName>นางพิมพ์ชนา ภูวพงษ์พิทักษ์</persName> พร้อมครอบครัว ร่วมกันเก็บอัฐิ ของ <persName>พล.ต.อ.สมเพียร เอกสมญา</persName> อดีตผู้กำกับการสถานีตำรวจภูธร(สภ.)บันนังสตา จ.ยะลา เมื่อเวลา 06.30 น.วันที่ 18 มีนาคม ที่วัดคลองเปล อ.หาดใหญ่  จ.สงขลา หลังจากได้รับพระมหากรุณาธิคุณ จากพระบาทสมเด็จพระเจ้าอยู่หัว และสมเด็จพระนางเจ้าฯพระบรมราชินีนาถ โปรดเกล้าฯให้สมเด็จพระบรมโอรสาธิราช สยามมกุฎราชกุมาร เสด็จฯแทนพระองค์ในการพิธีพระราชทานเพลิงศพ เมื่อวันที่ 17 มีนาคมที่ผ่านมา   </p>
<p><persName>นางพิมพ์ชนา</persName> กล่าวว่า อัฐิของ <persName>พล.ต.อ.สมเพียร</persName> จะแยกออกเป็น 3 ส่วน ส่วนแรกเก็บไว้ในโกฐ เพื่อบรรจุในช่องพระเจดีย์ภายในวัด ส่วนหนึ่งนำเก็บที่บ้านและอีกส่วนจะนำไปลอยอังคาร</p>
<p>ต่อมาเวลา 10.30 น. <persName>นางพิมพ์ชนา</persName> รวมทั้งญาติ ผู้บังคับบัญชา และผู้ใต้บังคับบัญชาของ<persName>พล.ตงอ.สมเพีย</persName>รกว่า  100 คน ร่วมกันนำอัฐิ <persName>พล.ต.อ.สมเพียร</persName> มาประกอบพิธีตามขั้นตอน ที่ห้องประชุมฐานทัพเรือสงขลา ก่อนที่จะลงเรือตรวจการณ์ 2 ลำ ที่ทัพเรือภาค 2 จัดเตรียมเอาไว้ นำอัฐิไปลอยอังคารในอ่าวไทย</p>
<p>เผยเพลงโปรด"ความฝันอันสูงสุด"</p>
<p>ผู้สื่อข่าวรายงานว่าในงานพระราชทานเพลิงศพ <persName>พล.ต.อ.สมเพียร</persName> จัดมีการจัดทำหนังสือชื่อ "เลือด เนื้อ เพื่อแผ่นดิน <persName>จ่าเพียร</persName> ตำนานนักสู้...แห่งเทือกเขาบูโด"  เพื่อเป็นอนุสรณ์ในงานพระราชทานเพลิงศพ <persName>พล.ต.อ.สมเพียร</persName> หน้าปกเป็นภาพ<persName>จ่าเพียร</persName>สมัยยังหนุ่มพร้อมอาวุธคู่ใจ อยู่ท่ามกลางเทือกเขา หน้าแรกเป็นภาพแต่งเครื่องแบบขาวเต็มยศ และเนื้อเพลง"ความฝันอันสูงสุด"ซึ่งเป็นบทเพลงที่ <persName>นายจิรภัทร์ ภูวพงษ์พิทักษ์</persName> บุตรชายคนโตบอกว่า เป็นเพลงโปรดของบิดา โดยเฉพาะ ท่อน"จะปิดทอง หลังองค์ พระปฏิมา "  เนื้อความในหนังสือ เน้นประวัติของ<persName>จ่าเพียร</persName>ตั้งแต่ ชีวิตส่วนตัว ชีวิตการทำงาน รวมถึงวีรกรรมในการทำงานมากมาย</p>
<p>โดยในสารบัญของหนังสือเล่มนี้ มี 7 ตอนประกอบด้วยภูมิหลัง<persName>จ่าเพียร</persName>  มวลชนกับ<persName>จ่าเพียร</persName>  ภาวะผู้นำของ<persName>จ่าเพียร</persName>  วีรกรรมของ<persName>จ่าเพียร</persName>  การบรรลุภารกิจสไตล์<persName>จ่าเพียร</persName> วิธีการจัดตั้งพลังมวลชนของ<persName>จ่าเพียร</persName> และต้นแบบการต่อสู้เพื่อพี่น้องมุสลิมแห่งเทือกเขาบูโด พร้อมนำเสนอแนวคิดของ<persName>จ่าเพียร</persName>ที่ว่า"ชาติตระกูลมิได้เป็นอุปสรรคในการสร้างความสำเร็จและความเจริญก้าวหน้าหากเพียงตั้งใจจริง"</p>
<p>ภายในเล่มได้สัมภาษณ์มวลชนของจ่าเพียรหลายคน รวมทั้ง <persName>ร.ต.อ.ธาม ลอยสะเทื้อน</persName> รอง สว.หัวหน้าหน่วยปฎิบัติการพิเศษ สภ.บันนังสตา บอกว่าตั้งแต่ <persName>ผกก.สมเพียร</persName>มาดำรงตำแหน่ง มีความประทับใจ 3 เรื่อง คือความจริงใจ  ความเป็นผู้นำ <persName>ผกก.สมเพียร</persName> จะนำกำลังออกรบเองทุกครั้ง และ สิ่งสำคัญเชื่อว่าหากผิดพลาดจากการทำงาน ผกก.สมเพียรจะรับผิดชอบเต็มที่</p>
<p>วอนตร.นับอายุราชการทวีคูณ</p>
<p>ด้าน <persName>ร.ต.อ.ธาม</persName> ให้สัมภาษณ์ "มติชน" ว่า  "ไม่อยากให้การเสียชีวิตของพล.ต.อ.สมเพียร ผ่านไปเฉยๆ ที่ผ่านไปไม่กี่ปีคนก็ลืม อยากให้บทเรียนของนายผมเป็นบทเรียนของคนที่รับผิดชอบ น่าจะเอามาคิด ปรับปรุงคุณภาพชีวิตของตำรวจใน  3 จังหวัดชายแดนภาคใต้  ซึ่งเป็นตำรวจที่น่าสงสารมาก คนภายนอกมักมองว่าเป็นพวกที่นายแตะมา โดนเด้ง คนชั่ว  สมัยก่อนพูดแบบนี้กันมาก   แต่เวลานี้ไม่ใช่ สมัยนี้ตำรวจในศูนย์ปฏิบัติการตำรวจจังหวัดชายแดนภาคใต้(ศชต.) ที่ศปก.ตร.ส่วนหน้า มีตำรวจ 3 ประเภท คือ 1. สมัครใจไปทำงาน  2. มีความรู้ความสามารถด้านการสืบสวนสอบสวนถูกดึงลงไปช่วย และ 3.  กลุ่มที่มีความสามารถพิเศษ เช่น ตำรวจพลร่ม ตชด. ทุกคนเก่งและดีทั้งนั้น"</p>
<p><persName>ร.ต.อ.ธาม</persName> กล่าวว่า ไม่เป็นความจริงที่ว่าหลังจาก <persName>พล.ต.อ.สมเพียร</persName> ตายแล้วตำรวจใต้เสียขวัญขอย้ายออกนอกพื้นที่เต็มไปหมด แต่เป็นเรื่องบังเอิญ อย่างเช่นรุ่นตนลงไปครบ 4 ปี ซึ่งท้ายคำสั่งแต่งตั้งระบุว่ามีสิทธิ์ขอโยกย้ายได้  เมื่อวันที่ 1 ธันวาคม 2552 ที่ผ่านมา ดังนั้นเพื่อนตำรวจที่ลงไปรุ่นตนจึงขอย้ายออกนอกพื้นที่กันเยอะในช่วงนี้ ตนเป็นคนหนึ่งที่ขอย้ายออกตามสิทธิ์ แต่ขึ้นอยู่ว่าผู้บังคับบัญชาจะให้ย้ายหรือไม่ ซึ่งส่วนใหญ่ก็อนุญาต แต่มีเงื่อนไขต้องมีกำลังพลแลกเปลี่ยน แต่คงไม่มีใครมาแลกเปลี่ยนแน่นอน</p>
<p>"ผมว่า ตร.ต้องสร้างแรงจูงใจให้ตำรวจที่ทำงานในพื้นที่ โดยเฉพาะการนำมติคณะรัฐมนตรี เมื่อปีพ.ศ.  2547 ระบุว่าให้หน่วยงานของรัฐ นับอายุราชการที่ปฏิบัติงานในพื้นที่จังหวัดชายแดนใต้แบบทวีคูณ เพื่อประโยชน์ในการแต่งตั้งให้สูงขึ้น และให้หน่วยงานสนับสนุนให้ข้าราชการย้ายออกนอกพื้นที่ได้ ตรงนี้ถ้าทำได้จะวิน วินทุกฝ่าย สมมติผมอยู่  4 ปี เพิ่มอีก  4 ปี ตามทวีคูณ ผมจะได้อายุราชการ 8 ปี มีสิทธิ์คั่วตำแหน่งสารวัตรแล้ว ซึ่งผมไม่รู้ ตร.มีระเบียบที่สนับสนุนตามนี้หรือไม่ แต่ยังไม่เคยเห็นเพื่อนตำรวจคนไหนในพื้นที่ได้สิทธิ์นี้ ผมว่าถ้า ตร.ทำแบบนี้ตำรวจที่อื่นก็มีแรงจูงใจอยากมาทำงานภาคใต้ ตำรวจใต้ก็ขยันทำงานเพราะได้ก้าวหน้า  ซึ่งไม่ใช่ตัวเงินแต่เป็นความก้าวหน้าในชีวิตราชการ  " <persName>ร.ต.ท.ธาม</persName>กล่าว</p>
<p>"<persName>มาร์ค</persName>"ยังรอรายงาน"<persName>สมเพียร</persName>"ร้อง</p>
<p>ด้าน <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงควมคืบหน้าการสอบสวนข้อเท็จจริงกรณีข้อร้องเรียนเรื่องคำสั่งการแต่งตั้งโยกย้ายที่ <persName>พล.ต.อ.สมเพียร</persName> ร้องเรียนไว้ก่อนเสียชีวิต ว่า กำลังจะดูเรื่องกระบวนการการร้องเรียนอยู่ ซึ่งทางคณะกรรมการข้าราชการตำรวจ ( ก.ตร.)กำลังตรวจสอบอยู่ ก็ต้องรอการรายงานเข้ามา</p>
<p>ขณะเดียวกันมีรายงานข่าวจากสำนักงานตำรวจแห่งชาติ(ตร.)แจ้งว่าตามที่ <persName>พล.ต.ท.พงศพัศ พงษ์เจริญ</persName>  ผู้ช่วยผู้บัญชาการตำรวจแห่งชาติ(ผบ.ตร.) ในฐานะโฆษกตร.แถลงข่าวเมื่อวันที่ 13 มีนาคมว่าในวันที่ 19 มีนาคมจะนัดประชุมก.ตร.ปรากฎว่า ไม่มีการนัดประชุมใดๆ ซึ่งไม่ตรงกับข้อมูลก่อนหน้านี้ ที่<persName>พล.ต.ท.พงพัศ</persName> แถลงว่า จะประชุมก.ตร.ในวันดังกล่าวเพื่อขอตัดโอนตำแหน่งในสำนักงานกำลังพลไปยัง กองบัญชาการตำรวจภูธรภาค 9(บช.ภ.9)  และขอก.ตร.เพื่อเปิดตำแหน่งรองผู้บังคับการ จ.ตรัง ให้ <persName>พล.ต.อ.สมเพียร</persName> ที่มาร้องขอความเป็นธรรมในการแต่งตั้งโยกย้าย แต่ไม่ทันกาลเพราะ <persName>พล.ต.อ.สมเพียร</persName> ถูกคนร้ายลอบวางระเบิดใน เสียชีวิตไปเสียก่อน</p>
<p>เผย"ก.ตร."ยังไม่มีมติช่วย</p>
<p>"ครั้งนั้น<persName>พล.ต.ท.พงศพัศ</persName> อ้างว่า การเสนอเปิดตำแหน่งตามคำสั่งของ <persName>พล.ต.อ.ปทีป ตันประเสริฐ</persName> รักษาราชการแทนผบ.ตร.ที่จะเยียวยาแก่ <persName>พล.ต.อ.สมเพียร</persName> ตามที่ที่ประชุมก.ตร. เมื่อวันที่ 5 มีนาคมสั่งการให้เร่งดำเนินการ นอกจากนั้น <persName>พล.ต.ท.พงศพัศ</persName> ยังแถลงว่า การประชุมก.ตร.ในวันที่ 19 มีนาคม ตร.จะเสนอ ก.ตรเพื่อขอออกกฎที่เกี่ยวข้องกับการ ตอบแทน บำเหน็จความชอบเจ้าหน้าที่ตำรวจที่ปฏิบัติงานในจังหวัดชายแดนภาคใต้  ให้สอดคล้องกับ ระเบียบสำนักนายกรัฐมนตรี ว่าด้วยบำเหน็จความชอบสำหรับเจ้าหน้าที่ผู้ปฏิบัติงานในจังหวัดชายแดนภาคใต้ พ.ศ. 2550  เพื่อตร.จะได้ดูแล ตอบแทนตำรวจที่ปฏิบัติงานในจังหวัดชายแดนภาคใต้ได้"แหล่งข่าวกล่าว</p>
<p>แหล่งข่าวกล่าวว่าการประชุมก.ตร. เมื่อวันที่ 5 มีนาคมไม่ได้กำหนดเรื่อง <persName>พล.ต.อ.สมเพียร</persName> ขอความเป็นธรรมอยู่ไว้ในวาระประชุม แต่เป็นประเด็นที่ ก.ตร.ผู้ทรงคุณวุฒิ ถามต่อ รักษาราชการแทนผบ.ตร.ในที่ประชุม ถึงสาเหตุที่ไม่ช่วยเหลือเยียวยา ซึ่ง <persName>พล.ต.อ.ปทีป</persName> ชี้แจงต่อก.ตร.ว่า ที่ไม่ย้าย<persName>พล.ต.อ.สมเพียร</persName> ออกจากสภ.บังนังสตา ไปบช.ภ.9 เพราะไม่มีคนไปเป็นผกก.บันนังสตาแทน</p>
<p>ผู้สื่อข่าวรายงานว่า <persName>พ. ต.ท.นัฐากร ทองแสนยศ</persName>  สว.ส.สภ.กาบัง จ.ยะลา ช่วยราชการงานสอบสวนสืบสวนการโจรกรรมรถยนต์ จักรยานยนต์ ศูนย์ปฏิบัติการตำรวจจังหวัดชายแดนภาคใต้ (ศชต.) ขอย้ายอไปยัง สภ.เกาะลันตา จ.กระบี่ โดยสับเปลี่ยนกับ สว.ส.สภ.เกาะลันตา และนายตำรวจที่มาแทนที่ สว.ส.สภ.กาบัง จ.ยะลา เดินทางมารับตำแหน่งแล้ว แต่ <persName>พ.ต.ท.นัฐากร</persName> ยังไม่มีรายชื่อย้ายออกจาก สภ.กาบัง ยังคงต้องช่วยราชการอยู่ที่ ศชต. และเดินทางไปร้องเรียนต่อ <persName>พล.ต.อ.ประทีป</persName> แล้ว แต่ยังไม่มีคำสั่งในการเยียวยาแต่อย่างใด</p>
<p>"<persName>พีระ</persName>"เผยมีแนวคิดสร้างอนุสาวรีย์</p>
<p><persName>พล.ต.ท.พีระ พุ่มพิเชฏฐ์</persName> ผู้บัญชาการศูนย์ปฏิบัติการตำรวจจังหวัดชายแดนภาคใต้ (ผบ.ศชต.)  กล่าวถึงความคืบหน้าคดีคนร้ายลอบวางระเบิด<persName>พล.ต.อ.สมเพียร</persName>ว่า คนร้ายใช้ระเบิดแสวงเครื่อง บรรจุในถังแก๊สปิกนิก ซุกซ่อนไว้ในท่อน้ำบริเวณถนน และจุดระเบิดโดยการลากสายไฟ ซึ่งเจ้าหน้าที่เก็บรวมรวมพยานหลักฐานไว้ดำเนินการสืบสวนแล้ว  จากพยานหลักฐานและความร่วมมือของประชาชนในพื้นที่ ทำให้ทราบกลุ่มคนร้ายแล้ว ซึ่งจะเร่งรัดออกหมายจับ และติดตามจับกุม</p>
<p><persName>พล.ต.ท.พีระ</persName> กล่าวถึงแนวความคิดในการจัดสร้างอนุสาวรีย์ ให้กับ <persName>พล.ต.อ.สมเพียร</persName>ว่า หลังจากที่ได้รับทราบข่าวว่าทางสมาคมตำรวจมีแนวความคิดในเรื่องนี้ เชื่อว่าทางสมาคมฯคงจะติดต่อประสานงานมา แต่ในชั้นต้น เรื่องของอนุสาวรีย์ หรืออนุสรณ์สถานต่างๆ ทางศชต. มีแนวความคิดกันมานาน  เพียงแต่ยังไม่มีรูปแบบ รวมถึงทุน  เพราะในขณะนี้มีตำรวจในพื้นที่ที่เสียชีวิต ตั้งแต่ปี 2547ถึงปัจจุบัน  243 นาย  จึง มีแนวความคิดในการสร้างอนุสรณ์สถานให้กับตำรวจที่เสียชีวิตในพื้นที่ภายในกองบัญชาการอยู่แล้ว  เพียงแต่อยู่ในขั้นตอนของรูปแบบที่เหมาะสม สำหรับภาคเอกชนในจ.ยะลา ที่มีแนวคิดเช่นเดียวกันทาง ศชต.พร้อมที่จะให้หารือถึงแนวทางและสนับสนุนอย่างเต็มที่</p></body>
</news>
