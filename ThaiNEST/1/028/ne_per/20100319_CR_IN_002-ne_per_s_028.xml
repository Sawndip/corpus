<teiHeader>
<fileDesc>
<titleStmt>
  <title>ผบก.จร.ถกรับมือแดงดาวกระจายพรุ่งนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-19 08:32:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=216971  </bibl>
</sourceDesc>
</fileDesc>
</teiHeader>
<news>
<headline>ผบก.จร.ถกรับมือแดงดาวกระจายพรุ่งนี้</headline>
<lead>ผบก.จร. เผย ยังไม่รู้จุดเคลื่อนตัวของกลุ่มเสื้อแดงพรุ่งนี้ ผบช.น.เรียกประชุมรับมือวันนี้ 10.00 น. เชื่อจร.พรุ่งนี้หนักแน่ คาดแกนนำกำหนดจุดเคลื่อน ในช่วงเย็นก่อนเคลื่อนไม่นาน</lead>
<neck></neck>
<body><p><persName>พล.ต.ต.อุทัยวรรณ แก้วสอาด</persName> ผบก.จร. กล่าวว่า ตามที่กลุ่มคนเสื้อแดงจะทำการเคลื่อนคนไปตามถนนสายต่าง ๆ ในวันพรุ่งนี้นั้น ขณะนี้ทางแกนนำยังไม่ได้ระบุว่า จะไปจุดไหนบ้าง จึงไม่สามารถบอกได้ว่า จะต้องเตรียมการอย่างไร
แต่อย่างไรก็ตาม ทาง ผบช.น.จะเรียกประชุมหน่วยงานที่เกี่ยวข้องกับจราจรในวันนี้ เวลา 10.00 น. ซึ่งน่าจะมีความชัดเจนในเรื่องแผนรองรับการเคลื่อนคนทั่วกทม.พรุ่งนี้ ซึ่งบก.จร. คาดว่า สภาพการจราจรคงจะติดขัดพอสมควร
อยู่ที่จำนวนของรถ และคนของกลุ่มเสื้อแดงว่า มีมากน้อยหรือไม่ด้วย</p>
<p>นอกจากนี้ ผบก.จร. ยังกล่าวว่า ปกติทางแกนนำเสื้อแดง จะไม่บอกจุดที่จะเคลื่อนคนก่อน แต่จะบอกก่อนเวลาไม่นาน คาดว่า ช่วงเย็นหรือค่ำวันนี้ คงจะบอกว่า จะไปที่ไหนบ้าง ซึ่งทางบก.จร. เตรียมพร้อมอยู่แล้ว หากรู้จุดเคลื่อนก็จะจัดการจราจร ให้มีผลประทบต่อประชาชนน้อยที่สุด</p></body>
</news>
