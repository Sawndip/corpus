<teiHeader>
<fileDesc>
<titleStmt>
  <title>อัยการยื่นฟ้องเจ้าของบริษัททำเอฟเฟค จำเลยคนสุดท้ายคดีซานติก้าผับ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=202578  </bibl>
</sourceDesc>
</fileDesc>
</teiHeader>
<news>
<headline>อัยการยื่นฟ้องเจ้าของบริษัททำเอฟเฟค จำเลยคนสุดท้ายคดีซานติก้าผับ</headline>
<lead></lead>
<neck></neck>
<body><p>ที่ศาลอาญากรุงเทพใต้ ถ.เจริญกรุง 63 วันที่ 9 มี.ค.  พนักงานอัยการคดีอาญากรุงเทพใต้ 1 นำตัว<persName>นายบุญชู เหล่าสีนาท</persName> กรรมการผู้มีอำนาจบริษัท โพกัสไลท์ ซาวน์ซิสเต็ม จำกัด (บริษัทรับจ้างติดตั้งเอฟเฟค ที่ซานติก้า ผับ)ผู้ต้องหารายสุดท้ายในคดีซานติก้าผับยื่นฟ้องเป็นจำเลยต่อศาลในคดีความ ผิดฐานกระทำการโดยประมาท เป็นเหตุให้ผู้อื่นถึงแก่ความตาย ได้รับบาดเจ็บสาหัสและได้รับอันตรายแก่กาย สืบเนื่องจากเหตุเพลิงไหม้ซานติก้าผับจนมีผู้ได้รับบาดเจ็บจำนวนมากและมีผู้ เสียชีวิต 66 คน เมื่อคืนวันที่ 31 ธ.ว. 2551</p>
<p>โดยศาลได้อ่านและอธิบายคำฟ้องให้จำเลยฟังจนเป็นที่เข้าใจแล้วสอบคำให้การ ซึ่งจำเลยให้การปฏิเสธตลอดข้อกล่าวหา ศาลจึงนัดตรวจพยานหลักฐาน พร้อมกับพวกจำเลยที่ยื่นฟ้องมาแล้วก่อนหน้านี้ในวันที่ 29 มี.ค.นี้ เวลา 09.00 น.</p>
<p>ผู้สื่อข่าวรายงานว่า สำหรับคดีนี้พนักงานอัยการฟ้องร้องดำเนินคดีกับ <persName>นายวิสุข</persName> หรือ<persName>เสี่ยขาว เสร็จสวัสดิ์</persName> ผู้บริหารซานติก้าผับ,บริษัท ไวท์แอนบราเธอร์ส (2003) จำกัด โดย<persName>นายสุริยา ฤทธิ์ระบือ</persName> ผู้ประกอบการสถานบันเทิงซานติก้าผับ, <persName>นายธวัชชัย ศรีทุมมา</persName> (ผู้อำนวยการฝ่ายปฏิบัติการ), <persName>นายพงษ์เทพ จินดา</persName> (ผู้จัดการฝ่ายบันเทิง) ,<persName>นายวุฒิพงศ์ ไวลย์ลิกรี</persName> (ผู้จัดการฝ่ายการตลาด), <persName>นายสราวุธ อะริยะ</persName> (นักร้องวงเบิร์น คนจุดพลุ) และบริษัท โฟกัสไลท์ ซาวน์ซิสเต็ม จำกัด (บริษัทรับจ้างติดตั้งเอฟเฟกต์ ซานติก้า ผับ) โดย<persName>นายบุญชู เหล่าสีนาท</persName> ในความผิดฐานกระทำโดยประมาทเป็นเหตุให้ผู้อื่นถึงแก่ความตาย ได้รับบาดเจ็บ และบาดเจ็บสาหัสและได้รับอันตรายแก่กาย ตามประมวลกฎหมายอาญา 290, 300, 391 นอกจากนี้<persName>วิสุข</persName> ยังถูกดำเนินคดีฐานกระทำผิด พ.ร.บ.สถานบริการ พ.ศ. 2509 มาตรา 16/1, 16/3, 27 และ 28/1 ฐานเป็นผู้รับอนุญาตตั้งสถานบริการ ปล่อยปละละเลยให้มีการกระทำความผิดเกี่ยวกับยาเสพติดในสถานบริการ</p></body>
</news>
