<teiHeader>
<fileDesc>
<titleStmt>
  <title>บช.น.เผยยังไม่ได้รับถอนประกันอริสมันต์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 20:41:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217262  </bibl>
</sourceDesc>
</fileDesc>
</teiHeader>
<news>
<headline>บช.น.เผยยังไม่ได้รับถอนประกัน<persName>อริสมันต์</persName></headline>
<lead>โฆษก บช.น. เผย ได้รับการยืนยันจาก ผู้บัญชาการตำรวจภูธรภาค 2 ยังไม่ได้รับหนังสือถอนประกัน "<persName>อริสมันต์</persName>"จากศาล จ.ชลบุรี</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย กรณีมีกระแสข่าวที่ศาล จ.พัทยา ได้ถอนประกัน <persName>นายอริสมันต์ พงษ์เรืองรอง</persName> แกนนำแนวร่วมประชาธิปไตยต่อต้านเผด็จการแห่งชาติ หรือ นปช. ในคดีนำกลุ่มคนเสื้อ
แดงบุกโรงแรมรอยัล คลิฟ บีช รีสอร์ท พัทยา ในการประชุมสุดยอดผู้นำอาเซียนซัมมิท ว่า ขณะนี้ ทางกองบัญชาการตำรวจนครบาล ยังไม่มีเอกสารเป็นลายลักษณ์อักษร เกี่ยวกับการยื่นถอนประกันดังกล่าวแต่อย่างใด แต่ตามขั้นตอน
ในการถอนประกันว่าผู้ต้องหาผิดเงื่อนไขการประกันตัว ทางเจ้าหน้าที่ตำรวจ จะรวบรวมพยานหลักฐาน เพื่อมอบให้อัยการเสนอต่อศาล เพื่อพิจารณาถอนประกัน จากนั้นศาลจะทำหนังสือถึงนายประกัน เพื่อให้นำตัวผู้ต้องหามาส่งมอบ
ต่อศาล ภายในกรอบระยะเวลาที่กำหนด ซึ่งหากไม่ปฏิบัติตาม ก็ขึ้นอยู่กับดุลยพินิจของศาลว่า จะออกหมายจับ หรือหมายเรียก</p>
<p>อย่างไรก็ตาม ทางกองบัญชาการตำรวจนครบาล ได้รับการยืนยันจากกองบัญชาการตำรวจภูธรภาค 2 ว่า ยังไม่ได้รับเอกสาร จากทางศาลจังหวัด เกี่ยวกับการยื่นถอนประกันแต่อย่างใด</p></body>
</news>
