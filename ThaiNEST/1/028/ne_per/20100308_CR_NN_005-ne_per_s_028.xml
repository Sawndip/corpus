<teiHeader>
<fileDesc>
<titleStmt>
  <title>นครบาลถกเครียด รับมือเสื้อแดง ยันจับมือระเบิดของจริงไม่ใช่แพะ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=202463  </bibl>
</sourceDesc>
</fileDesc>
</teiHeader>
<news>
<headline>นครบาลถกเครียด รับมือเสื้อแดง ยันจับมือระเบิดของจริงไม่ใช่แพะ</headline>
<lead></lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยว่า <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาลเรียกประชุมเจ้าหน้าที่เกี่ยวข้องเพื่อรับฟังข้อสรุป และแนวทางการปฏิบัติรับมือการชุมนุมของกลุ่มแนวร่วมประชาธิปไตยต่อต้านเผด็จ การแห่งชาติ (นปช.) ในวันที่ 12 มีนาคมว่า ทางเจ้าหน้าที่ได้มีการเตรียมความพร้อมในการรับมือไว้ 2 แนวทางคือมีการประกาศใช้พรก.ความั่นคง และไม่มีการประกาศใช้ โดยเจ้าหน้าที่จะเน้นในการรักษาที่มั่น สถานที่ราชการ และควบคุมดูแล อำนวยความสะดวกให้แก่ผู้ชุมนุม และประชาชนทั่วไป</p>
<p><persName>พล.ต.ต.ปิยะ</persName> กล่าวต่อว่า แกนนำกลุ่มผู้ชุมนุมระบุว่า จะชุมนุมโดยปราศจากอาวุธ และไม่ใช้ความรุนแรง ขระเดียวกัน เจ้าหน้าที่ไม่มีความประมาทเกาะติดสถานการณ์ทางการข่าวอย่างต่อเนื่อง อย่างไรก็ตามเจ้าหน้าที่ใช้อุปกรณ์ในการควบคุมกลุ่มผู้ชุมนุม ได้แก่โล่ กระบอง สนับแข้ง ฯลฯ ส่วนอุปกรณ์เสริม ได้แก่แก๊สน้ำตานั้น ได้มีการสั่งให้ใช้แบบชนิดขว้างเพียงอย่างเดียว นอกจากนี้อยากวอนขอให้ให้กลุ่มผู้ชุมนุมเปิดทางให้แก่ผู้ป่วยที่จะเดินทาง เข้าไปในโรงพยาบาล เนื่องจากจุดที่ชุมนุมนั้นโรงพยาบาลอยู่หลายแห่ง</p>
<p><persName>พล.ต.ต.ปิยะ</persName> กล่าวถึงกรณี เจ้าหน้าที่มีการจับกุมมือระเบิดธนาคาร ว่า เจ้าหน้าที่จะทำการขยายผลต่อไปยังผู้ที่บงการ และยืนยันว่าไม่ได้มีการจับแพะ เนื่องจากการผู้ต้องหายอมรับสารภาพแล้ว</p></body>
</news>
