<teiHeader>
<fileDesc>
<titleStmt>
  <title>ค้นบ้านย่านสำโรงยึดยาบ้า1.6ล้านเม็ด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100130/46583/%e0%b8%84%e0%b9%89%e0%b8%99%e0%b8%9a%e0%b9%89%e0%b8%b2%e0%b8%99%e0%b8%a2%e0%b9%88%e0%b8%b2%e0%b8%99%e0%b8%aa%e0%b8%b3%e0%b9%82%e0%b8%a3%e0%b8%87%e0%b8%a2%e0%b8%b6%e0%b8%94%e0%b8%a2%e0%b8%b2%e0%b8%9a%e0%b9%89%e0%b8%b21.6%e0%b8%a5%e0%b9%89%e0%b8%b2%e0%b8%99%e0%b9%80%e0%b8%a1%e0%b9%87%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>ค้นบ้านย่านสำโรงยึดยาบ้า1.6ล้านเม็ด</headline>
<lead>ปปส.พร้อมคอมมานโด 50 นาย เข้าค้นบ้านทาวเฮาส์ 2 ชั้นภายในหมู่บ้านร่มโพธิ์ 2 ย่านสำโรงเหนือ ยึดยาบ้า 1.6 ล้านเม็ด ยาไอซ์ 2 กก. คาดของกลางมูลค่า 30 ล้านบาท เผย "<persName>ตี๋เล็ก</persName>"ชี้เป้าขยายผลจับกุม</lead>
<neck></neck>
<body><p>(30ม.ค.) เวลา 11.00 น. <persName>พล.ต.อ.เพรียวพันธ์ ดามาพงศ์</persName> ผช.ผบ.ตร.<persName>พล.ต.ท.อติเทพ ปัญจะมานนท์</persName> ผู้บัญชาการกองบัญชา การตำรวจปราบปรามยาเสพติด( ปปส. ) <persName>พล.ต.ท.กฤษณะ ผลอนันต์</persName> ผู้บัญชาการป้องกันและปราบปรามยาเสพติด <persName>พล.ต.ต.ชิษณุพงศ์ ยุกตะทัต</persName> ผบก.ภ.จว.สมุทรปราการ <persName>พ.ต.อ.วรวัฒน์ วัฒน์นครบัญชา</persName> ผกก.สภ.สำโรงเหนือ พร้อมหน่วยคอมมานโด 50 นาย ร่วมกันนำกำลังเข้าตรวจค้นบ้านทาว์เฮาส์ 2 ชั้น ภายในหมู่บ้านร่มโพธิ์ 2 เลขที่ 7 / 519 หมู่ 7 ต.เทพารักษ์ อ.เมือง จ.สมุทรปราการ
 หลังจากที่ช่วงเย็นวานนี้ เจ้าหน้าที่ตำรวจปปส.ร่วมกันเข้าจับกุม<persName>นายนันทพงษ์ รัตนากรแก้วจินดา</persName> อายุ 30 ปี บ้านเดิมอยู่บ้านเลขที่ 149 หมู่ 10 ต.เขาค้อ อ.เขาค้อ จ.เพชรบูรณ์ ได้ที่บ้านเช่าย่านบางพลีและยึดยาบ้าได้ 1 ล้าน 1 หมื่นเม็ดมูลค่า 200 ล้านบาท และจากการสอบสวนขยายผล <persName>นายนันทพงษ์</persName> ได้ให้การรับสารภาพว่า ยังมียาบ้าอีกกว่า 1 ล้านเม็ดซุกซ่อนอยู่ในบ้านทาวน์เฮาส์ 2 ชั้น หมู่บ้านร่มโพธิ์ 2 ถนนเทพารักษ์ หลักกิโลเมตรที่ 4 ต.เทพารักษ์ อ.เมือง  สมุทรปราการ ซึ่งเช่าไว้เป็นแหล่งเก็บยาบ้า
 วันนี้เจ้าหน้าที่ ปปส. จึงนำกำลังเข้าตรวจค้นภายในบ้านหลังดังกล่าว เมื่อไปถึงพบประตูบ้านปิดล๊อกกุญแจลูกบิด เจ้าหน้าที่จึงได้ใช้ค้อนปอนด์ ทุบพังประตูเข้าไป ก่อนที่กำลังคอมมานโดทั้งหมดจะเข้าเคลียร์พื้นที่ พบในบ้านหลังดังกล่าวไม่มีใครอยู่พบเพียงกระเป๋าขนาดใหญ่สีดำ 9 ใบที่ซุกอยู่ใต้ที่ล้างจานภายในครัวด้านหลังบ้าน จากการตรวจสอบภายในกระเป๋าทั้งหมด พบยาบ้า 1 ล้าน 6 แสนเม็ด ซุกซ่อนอยู่ภายในกระเป๋า และจากการตรวจสอบห้องนอนชั้น 2 พบยาบ้า 2,000 เม็ด และยาไอซ์น้ำหนัก 2 กก. รวมมูลค่ากว่า 3 ร้อยล้านบาท จึงได้ทำการตรวจยึดเอาไว้เป็นของกลาง
</p>
<p> ขณะเดียวกันได้เข้าตรวจค้นทาวเฮาส์อีกหลังหนึ่ง เลขที่ 7 / 147 หมู่ 7 ต.เทพารักษ์ หมู่บ้านเดียวกันห่างหลังแรกราว 500 เมตร ซึ่งทราบว่า <persName>นายนันทพงษ์</persName> ได้ให้คนเช่าเอาไว้เพื่อดูแลยาบ้า ที่เก็บอยู่ในบ้านทาวเฮาส์หลังแรก พบประตูปิดล๊อกอยู่เจ้าหน้าที่จึงได้พังประตูเข้าไปไม่พบมีใครอยู่ในบ้านจากการตรวจค้นโดยละเอียดไม่พบสิ่งของผิดกฎหมายแต่อย่างไรพบเพียงเอกสารเช่าบ้านที่มี<persName>นายไพศาล พัฒนคีรี</persName> อายุ 24 ปี อยู่บ้านเลขที่ 78 / 2 หมู่ 10 ต.เขาค้อ อ.เขาค้อ จ.เพชรบูรณ์ เป็นผู้เช่า ซึ่งเจ้าหน้าที่เชื่อว่า<persName>นายไพศาล</persName> น่ามีส่วนเกี่ยวข้อง แต่ไหวตัวทันได้หลบหนีไปก่อนแล้ว เจ้าหน้าที่จึงตรวจยึดยาบ้าทั้งหมดพร้อมยาไอซ์ ที่ตรวจพบไว้เป็นของกลาง และได้นำส่งกองบัญชาการตำรวจปราบปรามยาเสพติด เพื่อทำการสืบสวนขยายผลจับกุมผู้ร่วมขบวนการมาดำเนินคดีตามกฎหมายต่อไป
 <persName>พล.ต.อ.เพียวพันธ์ ดามาพงศ์</persName> รองผบ.ตร กล่าวว่า คดีนี้เจ้าหน้าที่ได้ติดตามมาเป็นเดือนแล้ว พวกที่ต้องสงสัยมากสุดคือพวกชาวเขาเผ่าลีซอ ซึ่งจะมีการเปลี่ยนชื่อนามสกุลมาตลอด ถิ่นเดิมของพวกนี้อยู่ทางเหนือทั้งหมด ทั้งที่เชียงใหม่และเชียงราย ทางเราได้สะกดรอยตามกันมานานแล้ว
 ซึ่งในการข่าวทราบว่าขณะนี้มีแหล่งพักยาเสพติดอยู่ทั้งหมด 10 กว่าจุด แต่เราไม่แน่ใจว่าของจะอยู่ตามที่เราทราบมาหรือไม่ กระทั่งในสองวันนี้เราเปิดเกมได้ยาบ้ามา 2 แสนเม็ด ทั้งแหล่งผลิตที่คลองเตย จากนั้นได้ติดตามมาตลอด ซึ่งเราเห็นเป้าหมายอยู่ตลอดว่าเคลื่อนไหวอย่างไร
 นอกจากนี้เรายังได้มีประชุมกันว่า จะทำการสกัดกั้นทุกวิถีทาง เพื่อไม่ให้ขบวนการยาบ้าทะลักเข้ามาในไทย ถ้าปล่อยอย่างนี้จะทำมียาบ้าเต็มไปหมด แล้วจับกันไม่ไหว ฉะนั้นต้องทำด่านให้เข็มแข็งต้องขยายด่านให้ใหญ่ยิ่งขึ้น ยาบ้าส่วนใหญ่มาทางแม่ฮ่องสอน เชียงใหม่ เรียงราย โดยใช้เส้นทางหลวง ต้องมีด่านให้ใหญ่ยิ่งขึ้น ต้องมีการสกัดรถ ที่ต้องสงสัยเข้าไปยังจุดตรวจ ควรต้องมีการปรับปรุงให้มากว่านี้</p>
<p>ด้าน<persName>พล.ต.ท. อติเทพ ปัญจะมานนท์</persName> ผู้บัญชาการตำรวจปราบปรามยาเสพติด กล่าวว่า ก่อนหน้านี้เข้าจับกุมผู้กระทำผิดเกี่ยวกับยาเสพติดมาหลายรายได้ยาเสพติดจำนวนมาก กระทั้งล่าสุดเมื่อวานนี้ ได้จับกุมผู้ต้องหายาเสพติดได้ที่ห้างโฮมโปร พระราม 2 และวิสามัญผู้ต้องหายาเสพติดได้อีก 1 คน สามารถตรวจยึดยาบ้าได้อีกเกือบ 2 แสนเม็ด
 จากการสอบสวนขยายผลทราบว่า ยาบ้ามาจากแหล่งเดียวกันคือ <persName>นายนันทพงษ์ รัตนากรแก้วจินดา</persName> หรือ“<persName>ตี๋เล็ก</persName>“ และเมื่อช่วงเย็นของวานนี้ จึงได้เข้าจับกุม<persName>นายตี๋เล็ก</persName> ได้ที่บ้านเช่าในย่านอำเภอบางพลี สมุทรปราการ
 ซึ่งจากการข่าว<persName>นายตี๋เล็ก</persName>เป็นคนที่นำยาบ้ามาจากประเทศเพื่อนบ้านเข้ามาสู่ตอนใน โดยใช้วิธีซุกยาบ้าทั้งหมดในกระบะท้ายรถก่อนนำเครื่องเซรามิคปิดทับด้านบนตบตาเจ้าหน้าที่ตำรวจ
 ทั้งนี้จากการจับกุม<persName>นาย ตี๋เล็ก</persName> เมื่อคืนนี้ <persName>นายตี๋เล็ก</persName> ได้เกิดความกลัว ซึ่งเรามีมาตรา100 / 2 เพื่อให้ผู้ต้องหาที่ให้การเป็นประโยชน์ต่อรูปคดี เพื่อที่จะได้รับการลดโทษลงครึ่งหนึ่ง <persName>นายตี๋เล็ก</persName> จึงยอมรับสารภาพว่า ยังมียาบ้าจำนวนกว่าล้านเม็ด เก็บอยู่ที่บ้านหลังหลังหนึ่ง ซึ่งเป็นที่มาของการตรวจค้นในวันนี้
</p>
<p>ส่วนที่<persName>นายตี๋เล็ก</persName> ในวันนี้มาชี้บ้านหลังนี้ไม่ได้เนื่องจากต้องส่งศาลเพราะเกินเวลาที่จะควบคุม แต่ในคำให้การ<persName>นายตี๋เล็ก</persName> ให้การเอาไว้อย่างชัดเจน และจากการตรวจค้นได้พบยาบ้าอีก 1 ล้าน 6 แสน 2พันเม็ด และ ยาไอซ์อีก 2 กิโลกรัม ส่วนบ้านอีกหลังหนึ่งไม่พบสิ่งของผิดกฎหมาย แต่พบหลักฐานบางอย่าง ที่เป็นประโยชน์ต่อรูปคดี ซึ่งในเครือข่ายที่เราจับครั้งนี้ได้มาทั้งหมด 8 ราย เสียชีวิตไป 1 ราย และก็ยังมีผู้ต้องหาที่หลบหนีที่เราต้องออกหมายจับอีก 1 ราย ส่วนผู้ต้องหาในรายอื่น ๆ ที่ร่วมขบวนการอยู่ในระหว่างขั้นตอนการสอบสวนขยายผล
 <persName>พล.ต.ท.อติเทพ</persName> กล่าวว่า สาเหตุที่ทำให้การจับกุมยาเสพติดได้เพิ่มขึ้น ทั้งนี้มี 2 ประเด็นคือ 1 ประเทศเพื่อนบ้านประกาศต่อสาธารณชนโลกว่า ในปี 2014 ประเทศของเขาจะต้องปลอดยาเสพติด มันจึงเป็นแรงกดดันที่จะต้องเร่งปราบปรามชนกลุ่มน้อยที่ทำการผลิตยาเสพติด ที่พักอาศัยอยู่ระหว่างรอยต่อระหว่างประเทศเพื่อนบ้านกับประเทศไทย
 เพราะฉะนั้นจากสองคดีเมื่อเดือนที่แล้วที่ ปชส.ได้ร่วมมือกับ ปปส. ได้ร่วมจับกุมยาเสพติดแสนเม็ด พร้อมอาวุธปืนสงคราม ตามคำให้การของผู้ต้องหาได้บอกว่า เขาเอายาเสพติดมาแลกกับอาวุธสงคราม เพื่อเอาไปทำการต่อสู่กับกองกำลังที่จะเข้ามาปราบปราม
 อีกส่วนหนึ่งจากการทำงานทั้งหมดนั้น ทางการข่าวได้เห็นภาพชัดเจนขึ้น มันเลยทำให้เจ้าหน้าที่ทำงานสะดวกขึ้น เพราะรู้ถึงเครือข่ายยาเสพติดได้เพิ่มมากขึ้น และส่วนสุดท้ายคือการแจ้งข่าวหรือเบาะแส และนำมาประติดประต่อกับข่าวที่มีอยู่ จึงทำให้จับกุมเครือข่ายได้มากขึ้น</p></body>
</news>
