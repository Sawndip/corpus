<teiHeader>
<fileDesc>
<titleStmt>
  <title>บช.น.สั่งตั้งจุดตรวจ-สกัดเข้มช่วงสงกรานต์ หวั่นโจรป่วน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-12 13:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050984  </bibl>
</sourceDesc>
</fileDesc>
</teiHeader>
<news>
<headline>บช.น.สั่งตั้งจุดตรวจ-สกัดเข้มช่วงสงกรานต์ หวั่นโจรป่วน</headline>
<lead>นครบาลสั่งระดมป้องปราบช่วง 10 อันตราย เน้นเฝ้าระวังรักษาความปลอดภัยชีวิต-ทรัพย์สินประชาชนช่วงเทศกาลสงกรานต์ เพิ่มความเข้มตั้งจุดตรวจและจุดสกัด โดยเฉพาะตามเส้นทางพื้นที่ล่อแหลมน่าจะเกิดอาชญากรรม</lead>
<neck></neck>
<body><p>วันนี้ (12 เม.ย.) เมื่อเวลา 11.00 น.ที่กองบัญชาการตำรวจนครบาล (บช.น.) <persName>พล.ต.ต.ปิยะ อุทาโย</persName> โฆษก บช.น.กล่าวถึงมาตรการดูแลปัญหาการจราจร และความปลอดภัยช่วงเทศกาลสงกรานต์ว่า ระหว่างวันที่ 13-16 เมษายน เป็นช่วงเทศกาลสงกรานต์ คาดว่าจะมีประชาชนจำนวนมากเดินทางกลับภูมิลำเนา หรือบางส่วนจะออกเดินทางท่องเที่ยวตามสถานที่ท่องเที่ยวต่างๆ อาจจะมีการจัดงานรื่นเริงสังสรรค์เพื่อฉลองเทศกาลสงกรานต์ ซึ่งจะมีประชาชนร่วมงานเป็นจำนวนมาก ทำให้ช่วงเวลาดังกล่าวอาจเป็นโอกาสของคนร้ายที่ก่ออาชญากรรมขึ้น ส่งผลกระทบต่อความปลอดภัยในชีวิต ร่างกาย และทรัพย์สินของประชาชนได้</p>
<p><persName>พล.ต.ต.ปิยะ</persName>กล่าวว่า บช.น.ได้สั่งการให้ระดมป้องกันปราบปรามอาชญากรรม ในช่วงระหว่างวันที่ 8-18 เมษายน 2553 โดยมีวัตถุประสงค์ เพื่อป้องกันปราบปรามอาชญากรรมทุกประเภท สร้างความรู้สึกปลอดภัยในชีวิต ร่างกายและทรัพย์สินของประชาชนในกรุงเทพมหานครในการประกอบกิจกรรมช่วงเทศกาล สงกรานต์ เป็นการเตรียมพร้อมในการให้บริการประชาชนอย่างพอเพียงโดยมุ่งเน้นป้องกัน ปราบปรามคดีทำร้ายร่างกาย คดีข่มขืนกระทำชำเรา คดีประทุษร้ายต่อทรัพย์ โดยเฉพาะการปล้น-ชิงทรัพย์ธนาคาร ร้านค้าทอง อัญมณี ปั๊มน้ำมัน ปั๊มแก๊ส สถานที่ที่มีการจำหน่ายสินค้าตลอด 24 ชม. สถานที่ประกอบการที่มีเงินหมุนเวียนจำนวนมาก เคหสถาน หมู่บ้านจัดสรร ชุมชนขนาดใหญ่ และที่พักอาศัยอื่น แก๊งอิทธิพลอันธพาลบังคับ ข่มเหง ขูดรีด เรียกค่าคุ้มครอง บังคับให้ซื้อสินค้า ขายสินค้าเกินราคา ขูดขีดสีรถ การด่าทอ ทำร้ายร่างกายผู้ที่ไม่ยินยอมจ่ายค่าจอดรถหรือค่าคุ้มครองตามที่จอดรถ สาธารณะ สถานที่ท่องเที่ยวต่างๆ สถานีขนส่ง สถานที่พักผู้โดยสาร สถานที่ที่มีการจัดงานหรือจัดกิจกรรมรื่นเริง และสถานที่ที่มีประชาชนไปรวมกันเป็นจำนวนมาก การพกพาอาวุธปืน วัตถุระบิด ดอกไม้เพลิงและสิ่งเทียมอาวุธปืน รวมถึงยาเสพติด บ่อนการพนัน</p>
<p>ส่วนบ้านเรือนประชาชนที่เข้าร่วมโครงการฝากบ้านกับตำรวจ และจะมีชุดปฏิบัติการ ตชส. และรถบริการเคลื่อนที่ออกปฏิบัติการด้านมวลชนสัมพันธ์และชุมชนสัมพันธ์ ให้มีความเข้าใจต่อการเข้าร่วมโครงการฝากบ้านกับตำรวจ ให้ความรู้ ข้อมูลข่าวสาร แจ้งเตือน และประสานขอความร่วมมือจากประชาชนให้ช่วยกันป้องกันภยันตรายที่อาจเกิดขึ้น ในช่วงเทศกาลสงกรานต์ และการป้องกันอุบัติเหตุโดยเฉพาะอย่ายิ่งเรื่อง “ดื่มไม่ขับ” “โทร.ไม่ขับ” โดยเพิ่มความเข้มในการตั้งจุดตรวจและจุดสกัด โดยเฉพาะตามเส้นทางและพื้นที่ล่อแหลมที่น่าจะเกิดอาชญากรรม ในส่วนการตั้งจุดตรวจค้นให้ดำเนินการได้ทั้งกลางวันและกลางคืนโดยจะมีการ ประสานการปฏิบัติกับท้องที่ใกล้เคียงและหน่วยงานที่เกี่ยวข้อง และเพิ่มความเข้มในการป้องกันเหตุการณ์ก่อความไม่สงบในพื้นที่กรุงเทพมหานคร ในกรณีพิเศษ โดยการตรวจตรารักษาความปลอดภัยสถานที่ราชการสถานที่มีชาวต่างชาตินิยมเดิน ทางไปท่องเที่ยว สถานที่สำคัญ โดยเฉพาะบ้านพักบุคคลสำคัญ ธนาคาร สำหรับประชาชนที่มีข้อมูลเบาะแสเกี่ยวกับการกระทำความผิดต่างๆ สามารถแจ้งได้ที่หมายเลข 191 เจ้าหน้าที่ตำรวจพร้อมจะปฏิบัติการทันที 24 ชม.</p></body>
</news>
