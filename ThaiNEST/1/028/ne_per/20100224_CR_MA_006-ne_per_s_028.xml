<teiHeader>
<fileDesc>
<titleStmt>
  <title>ตร.รวบแก็งขนกัญชาอัดแท่ง 200 กก.เล็งส่งฟูลมูน เกาะพะงัน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-24 14:35:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266996922&catid=17  </bibl>
</sourceDesc>
</fileDesc>
</teiHeader>
<news>
<headline>ตร.รวบแก็งขนกัญชาอัดแท่ง 200 กก.เล็งส่งฟูลมูน เกาะพะงัน</headline>
<lead></lead>
<neck></neck>
<body><p>ผู้สื่อข่าวรายงานว่า <persName>พล.ต.ต.สุรพล ทองประเสริฐ</persName> รอง ผบช.ตชด. ร่วมกับ <persName>พล.ต.ต.พุทธิชาต เอกฉันท์</persName> ผบก.ปส.4 และเจ้าหน้าที่เกี่ยวข้อง ร่วมกันแถลงข่าวการจับกุมผู้ต้องหาค้ายาเสพติด ชื่อ<persName>นายสมชาย วันดี</persName> อายุ 26 ปี อยู่ อ.กาญจนดิษฐ์ จ.สุราษฎร์ธานี และ<persName>นายพงษ์ศักดิ์ โต๊ะสอีด</persName> อายุ 26 ปี อยู่ อ.กาญจนดิษฐ์ พร้อมของกลางกัญชาอัดแท่ง 193 แท่ง น้ำหนักประมาณ 193 กก.มูลค่าเกือบ 2 ล้านบาทรถยนต์กระบะ ยี่ห้อโตโยต้า วีโก้ 1 คัน มือถือ 2 เครื่อง ถุงกระสอบปุ๋ย 8 ใบ (ซึ่งใช้บรรจุกัญชาแห้งอัดแท่งของกลาง )</p>
<p>สืบเนื่องจาก เจ้าหน้าที่ชุดปราบปรามยาเสพติดสืบทราบว่า จะมีการลักลอบขนกัญชาแห้งอัดแท่งส่งไปขายงานฟูลมูนปาร์ตี้ เกาะพะงันและบางส่วนทยอยส่งไปยัง จ.สตูลเพื่อข้ามไปยังประเทศมาเลเซีย ทางเจ้าหน้าที่ชุดปราบปรามยาเสพติดจึงผนึกกำลังไปสกัดจับกุมได้บริเวณลานจอด รถห้างสรรพสินค้า บิ๊กซี สาขาสุราษฎร์ธานี ถ.เลี่ยงเมือง ต.บางกุ้ง อ.เมือง จ.สุราษฎร์ธานี</p>
<p>ผู้ต้องหารับ สารภาพว่า รับจ้างจากนายทุนเพื่อลำเลียงยาเสพติดไปส่งต่อในพื้นที่เกาะพะงันและบางส่วน ส่งไปยัง จ.สตูล เพื่อนำออกไปยังประเทศเพื่อนบ้าน โดยได้ค่าจ้างในอัตราแท่งละ 500 บาท ส่วนรถยนต์กระบะของกลางดังกล่าวเป็นของ<persName>นายจีระศักดิ์ โต๊ะเด็น</persName> อายุ 37 ปี โดยที่<persName>นายจีระศักดิ์</persName>เจ้าของรถยนต์ต้องจำคุกในเรือนจำ จ.นครราชสีมา</p>
<p><persName>พล.ต.ต.พุทธิชาต เอกฉันท์</persName> ผบก.ปส.4 ระบุว่ากัญชาอัดแท่งส่วนใหญ่มาจากจังหวัดทางภาคอีสานร้อยละ 90 ทยอยส่งไปยัง จ.สตูล และนำส่งประเทศมาเลเซีย ซึ่งได้ราคาสูงกว่าในประเทศไทย 10 - 20 เท่าตัว โดยที่ซื้อขายจากแหล่งผลิตในภาคอีสาน กก.ละ 1,000 บาทหากหลุดรอดไปยังแหล่งท่องเที่ยวในเกาะสมุยและเกาะพะงัน กก.ละ 2 แสนบาท ทั้งนี้สำหรับกรณีส่งขายต่างประเทศกำลังประสานกับชุดปราบปรามยาเสพติดประเทศ มาเลเซียเพื่อหามาตรการป้องกัน </p></body>
</news>
