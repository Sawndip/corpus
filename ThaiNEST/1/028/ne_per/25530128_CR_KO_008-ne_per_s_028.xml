<teiHeader>
<fileDesc>
<titleStmt>
  <title>แถลงจับกุม"เกรียงไกร"ค้ายาบ้า14,000เม็ด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46322/%e0%b9%81%e0%b8%96%e0%b8%a5%e0%b8%87%e0%b8%88%e0%b8%b1%e0%b8%9a%e0%b8%81%e0%b8%b8%e0%b8%a1%e0%b9%80%e0%b8%81%e0%b8%a3%e0%b8%b5%e0%b8%a2%e0%b8%87%e0%b9%84%e0%b8%81%e0%b8%a3%e0%b8%84%e0%b9%89%e0%b8%b2%e0%b8%a2%e0%b8%b2%e0%b8%9a%e0%b9%89%e0%b8%b214,000%e0%b9%80%e0%b8%a1%e0%b9%87%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>แถลงจับกุม"<persName>เกรียงไกร</persName>"ค้ายาบ้า14,000เม็ด</headline>
<lead>"<persName>กรียงไกร</persName> ชาวชายโขง" หนุ่มช่างติดตั้งเครื่องเสียง หวังรวยทางลัดหารายได้เสริมรับจ้างส่งยาบ้าจำนวน14,000เม็ดถูกสืบ บก.น.1 วางแผนล่อซื้อ นำยามาทิ้งไว้ข้างถนนที่จุดนัดหมายแล้วขับรถหนี ตำรวจตามรวบได้ทันที</lead>
<neck></neck>
<body><p>เมื่อเวลา 11.30น.วันที่ 28 มกราคม  ที่กองบัญชาการตำรวจนครบาล(บช.น.) <persName>พล.ต.ต.สุเมธ เรืองสวัสดิ์</persName> รอง ผบช.น. พร้อมด้วย <persName>พล.ต.ต.วิชัย สังข์ประไพ</persName> ผบก.น.1 และเจ้าหน้าที่ กก.สส.บก.น.1 แถลงผลการจับกุม<persName>นายเกรียงไกร</persName> หรือ<persName>ต้อม</persName> ชาวชายโขง อายุ 29 ปี พร้อมของกลาง ยาบ้าจำนวน 14,000 เม็ด รถกระบะโตโยต้า สีขาวทะเบียน ผท 3341 ชลบุรี และโทรศัพมือถือ 3 เครื่องพร้อมซิมการ์ด
 <persName>พล.ต.ต.สุเมธ</persName> กล่าวว่า ชุดสืบสวน บก.น.1 สืบทราบว่ามีแก๊งค้ายาบ้ารายใหญ่ขับรถตระเวนส่งยาบ้าย่านบางนา จึงวางแผนทำการล่อซื้อยาบ้าจากแก๊งดังกล่าวจำนวน 6,000 เม็ด ราคา 585,000 บาท โดยนัดส่งยาบริเวณริมถนนบางนา- ตราด ใกล้ธนาคารกรุงเทพ สาขาบางนา เมื่อถึงเวลานัด <persName>นายเกรียงไกร</persName> ได้ขับรถกระบะมาจอดบริเวณดังกล่าว แ ล้วนำยาบ้าที่บรรจุกล่องกระดาษทิ้งลงบนพื้นแล้วขับรถออกไปขึ้นทางด่วนบูรพาวิถีมุ่งหน้า จ.ชลบุรี เจ้าหน้าที่จึงติดตามและจับกุมตัวได้</p>
<p>สอบสวน<persName>นายเกรียงไร</persName> รับสารภาพว่า เป็นผู้นำยาบ้ามาส่ง และซุกซ่อนยาบ้าอีกจำนวนหนึ่งไว้ที่ห้องเช่า เลขที่ เอ 111/305 อาคารเมืองใหม่คอนโดโฮม ม.1 ต.เสม็ด อ.เมือง จ.ชลบุรี เพื่อรอจำหน่ายลูกค้าโดยมี<persName>นายศักดิ์ชัย</persName> หรือ<persName>โอเล่ ภักดิ์กระโทก</persName> อยู่บ้านเลขที่ 10 ม.6 อ.พนัสนิคม ต.ไร่หลักทอง จ.ชลบุรี เป็นหัวหน้าแก๊งและเจ้าของยาบ้าทั้งหมด เจ้าหน้าที่จึงนำกำลังตรวจค้นพบยาบ้าอีกจำนวน 8,000 เม็ด ส่วน<persName>นายศักดิ์ชัย</persName> ไหวตัวทันหลบหนีไปได้ก่อน ทั้งนี้ตำรวจได้ขอหมายจับ<persName>นายศักดิ์ชัย</persName>ในข้อหามียาเสพติดประเภท 1 (ยาบ้า) ไว้ในครอบครองเพื่อจำหน่าย และเร่งติดตามตัวมาดำเนินคดีเนื่องจากแก๊งนี้เป็นแก๊งค้ายาบ้ารายใหญ่ใน อ.พนัสนิคม จ.ชลบุรี ที่รับออเดอร์มาจากในเรือนจำและนัดส่งของให้ลูกค้าด้วยการโยนกล่องบรรจุยาบ้าไว้ตามจุดต่างๆ และโทรศัพท์ให้ลูกค้ามารับเพื่อสะดวกในการหลบหนีการจับกุม
 ด้าน<persName>นายเกรียงไกร</persName> ยังกล่าวอีกว่า เดิมมีอาชีพรับติดตั้งเครื่องเสียงรถยนต์ใน อ.พนัสนิคม จ.ชลบุรี แต่ต้องการหารายได้เสริม โดยรับจ้างส่งยาบ้ามาแล้วจำนวน 4 ครั้งได้ครั้งละ 15,000บาท</p></body>
</news>
