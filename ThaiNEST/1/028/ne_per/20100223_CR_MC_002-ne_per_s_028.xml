<teiHeader>
<fileDesc>
<titleStmt>
  <title>แฟนบอลท่าเรือมอบตัว  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/24452  </bibl>
</sourceDesc>
</fileDesc>
</teiHeader>
<news>
<headline>แฟนบอลท่าเรือมอบตัว</headline>
<lead>กรุงเทพฯ 23 ก.พ.- กองเชียร์ทีมท่าเรือไทย เอฟซี เข้าพบพนักงานสอบสวน สน.ปทุมวัน สู้คดีทำร้ายร่างกายแฟนบอลทีมเมืองทอง โดยระบุถูกยั่วยุก่อน</lead>
<neck></neck>
<body><p>แฟนบอลทีมการท่าเรือไทย เอฟซี จำนวน 6 คน เดินทางเข้าพบพนักงานสอบสวน สน.ปทุมวัน หลังถูกกล่าวหาว่าเป็นฝ่ายยกพวกตะลุมบอนแฟนบอลทีมเมืองทองหนอกจอก ยูไนเต็ด ในระหว่างการแข่งขันชิงแชมป์ถ้วยพระราชทานประเภท ก ที่สนามศุภชลาศัย เมื่อวันที่ 20 กุมภาพันธ์ ที่ผ่านมา เพื่อแสดงความบริสุทธิ์ใจ โดย <persName>นายมงคล สันติกุล</persName> ประธานกองเชียร์ทีมท่าเรือไทย ยอมรับว่ากองเชียร์ทีมท่าเรือไทยแม้จะเป็นฝ่ายผิด แต่ไม่ได้เป็นฝ่ายเริ่มก่อน เหตุตีกันที่เกิดขึ้นเพราะถูกยั่วยุ โดยเฉพาะจากการตัดสินที่ไม่เป็นธรรมของกรรมการ</p>
 <p>ด้านพนักงานสอบสวน ได้นำตัวกองเชียร์ทั้ง 6 คน ไปดูเทปบันทึกภาพวันเกิดเหตุ เพื่อให้เกิดความชัดเจนว่ามีการลงมือทำร้ายร่างกายฝ่ายตรงข้ามหรือไม่ ก่อนที่จะพิจารณาตั้งข้อหาดำเนินคดี ส่วนผู้ที่ลงมือทำร้ายร่างกายแฟนบอลทีมเมืองทองที่เหลือ ยังไม่มีการพิจารณาออกหมายเรียก เพราะเชื่อว่าน่าจะพากันมามอบตัวเอง.-สำนักข่าวไทย</p></body>
</news>
