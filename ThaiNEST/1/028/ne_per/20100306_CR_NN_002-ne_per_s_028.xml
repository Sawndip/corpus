<teiHeader>
<fileDesc>
<titleStmt>
  <title>"เสธ.แดง" พา "เคทอง" มอบตัวสู้คดี‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=202244  </bibl>
</sourceDesc>
</fileDesc>
</teiHeader>
<news>
<headline>"<persName>เสธ.แดง</persName>" พา "<persName>เคทอง</persName>" มอบตัวสู้คดี‏</headline>
<lead></lead>
<neck></neck>
<body><p>ที่กองบังคับการปราบปราม (บก.ป.) เมื่อวันที่ 6 มีนาคม <persName>พล.ต.ขัตติยะ สวัสดิผล</persName> หรือ "<persName>เสธ.แดง</persName>" ผู้ทรงคุณวุฒิกองทัพบก ได้พา<persName>นายพรวัฒน์ ทองธนบูรณ์</persName> หรือ<persName>เคทอง</persName> ผู้ต้องหาตามหมายจับศาลอาญากรุงเทพใต้ ข้อหานำเข้าสู่ระบบคอมพิวเตอร์ซึ่งข้อมูลอันเป็นเท็จโดยประการที่น่าจะเกิด ความเสียหายต่อความมั่นคงของประเทศหรือก่อให้เกิดความตื่นตระหนกแก่ประชาชน และข้อหากระทำให้ปรากฏกับประชาชนด้วยวิธีอื่นใดอันไม่ใช่เป็นการกระทำตาม มุ่งหมายแห่งรัฐธรรมนูญ หรือมิใช่เพื่อการแสดงความคิดเห็น หรือติชมโดยสุจริต เพื่อให้เกิดความปั่นป่วนในหมู่ประชาชน และขู่เข็ญให้ผู้อื่นเกิดความกลัว หรือตกใจตาม พ.ร.บ.คอมพิวเตอร์ พ.ศ.2550 เข้ามอบตัวกับพนักงานสอบสวน บก.ป.</p>
<p><persName>นายพรวัฒน์</persName> ให้การปฏิเสธข้อกล่าวหาโดยอ้างว่า คลิปที่มีการเผยแพร่ทางแคมฟร็อกทางอินเตอร์เน็ต นั้น เป็นการตัดต่อภาพจากผู้ไม่หวังดี เนื่องจากตนเป็นผู้จัดรายการโหราศาสตร์คู่การเมืองผ่านทางแคมฟร็อก ซึ่งในวันดังกล่าวมีการจัดรายการ 3-4 ชั่วโมง แต่คลิปวิดีโอที่ถูกเผยแพร่ มีความยาวเพียง 2.04 นาที และถ้อยคำในการจัดรายการ เป็นการทำนายดวงเมืองตามโหราศาสตร์ที่ตนได้ศึกษามาเท่านั้น</p>
<p>ผู้สื่อข่าวรายงานว่า กำลังตำรวจ บก.ป.ได้ตรวจค้นรถตู้ตราโล่ สังกัดกองพันทหารม้าที่ 4 รักษาพระองค์ ซึ่งเป็นรถที่นำ<persName>นายพรวัฒน์</persName> เดินทางเข้ามอบตัวอีกด้วย ซึ่งการตรวจค้นภายในรถพบอาวุธปืน 4 กระบอก พร้อมเครื่องกระสุนปืน จำนวน 47 นัด และมีดพก 1 เล่ม ซึ่งทาง <persName>พล.ต.ขัตติยะ</persName> ยืนยันว่า ปืนทุกกระบอกมีทะเบียนและครอบครองอย่างถูกต้อง</p></body>
</news>
