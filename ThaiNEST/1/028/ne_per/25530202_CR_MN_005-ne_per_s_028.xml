<teiHeader>
<fileDesc>
<titleStmt>
  <title>ตร.เข้ม รปภ.บ้านนายกฯ - ตั้งด่านเพิ่ม-สงสัยเอี่ยวคดียึดทรัพย์  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000015039  </bibl>
</sourceDesc>
</fileDesc>
</teiHeader>
<news>
<headline>ตร.เข้ม รปภ.บ้านนายกฯ - ตั้งด่านเพิ่ม-สงสัยเอี่ยวคดียึดทรัพย์</headline>
<lead>“<persName>ปทีป</persName>” สั่งจับตาคนปู่ดข่าวปฏิวัติ เน้นดูแลความปลอดภัยกลุ่มตุลาการศาลรัฐธรรมนูญ ไม่ฟันธงคนร้ายปาอึโยงคดีการเมือง สั่งการเพิ่มความเข้มข้นมาตรการความปลอดภัย ตั้งด่านตรวจบางเวลา เผย “<persName>สมคิด</persName>” รายงานตัวกองวินัยแล้ว ขอเวลาค้นข้อมูล 20 ปีก่อนประกอบพิจารณาโทษ</lead>
<neck></neck>
<body><p>  สั่งเพิ่มความเข้ม รปภ.นายกฯ-ตั้งด่าน        วันนี้ (2 ก.พ.) ที่สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> รรท.ผบ.ตร. กล่าวถึงกรณีมีคนร้ายขี่รถจักรยานยนต์ปาอุจจาระผสมปลาร้าเข้าไปในบ้านพัก<persName>นายอภิสิทธิ์ เวชชาชีวะ</persName> นายกรัฐมนตรี วานนี้ (1 ก.พ.) ว่า เรื่องนี้ได้มอบหมายให้ <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. ซึ่งดูแลพื้นที่นครบาลไปดูแล โดยทราบว่าได้ภาพจากกล้องซีซีทีวีซึ่งจะไปตรวจสอบทางเทคนิคเพื่อขยายผลต่อ นอกจากนี้ ได้สั่งการให้เพิ่มความเข้มข้นมาตรการป้องกัน และมีการตั้งด่านตรวจในบางเวลาด้วย</p>
<p> สั่งอารักขาตุลาการเป็นพิเศษ                <persName>พล.ต.อ.ปทีป</persName> ยังกล่าวถึงการรักษาความปลอดภัยกลุ่มบุคคลสำคัญของประเทศว่า ในส่วนนี้ได้มอบหมายให้ บช.น.ไปดูแล โดยตำรวจจะโฟกัสไปที่กลุ่มตุลาการศาลรัฐธรรมนูญเป็นหลัก ส่วนกลุ่มบุคคลอื่นๆ ได้ดูแลความปลอดภัยตามปกติ หากบุคคลใดร้องขอเป็นพิเศษ ทางเจ้าหน้าที่ตำรวจก็พร้อมจัดกำลังเต็มที่อยู่แล้ว รวมถึงองค์คณะผู้พิพากษาในคดียึดทรัพย์<persName>พ.ต.ท.ทักษิณ</persName>ด้วย แต่ขณะนี้ ทางตำรวจยังไม่มีรายงานด้านการข่าวที่รุนแรงแต่อย่างใด ส่วนการดูแลรักษาความปลอดภัยของเจ้าหน้าที่เมื่อวานนี้ ก็ต้องเข้าใจว่าคนร้ายจ้องจะก่อเหตุอยู่แล้วก็คงห้ามอะไรยาก โอกาสผิดพลาดก็มี แต่ก็ยอมรับส่วนหนึ่งว่าตำรวจก็บกพร่องไป                ยอมรับอาจเกี่ยวกับคดียึกทรัพย์        รรท.ผบ.ตร.ยอมรับถึงการก่อเหตุครั้งนี้ เกี่ยวกันกับการพิจารณาคดียึดทรัพย์ของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ที่จะมีขึ้นในช่วงปลายเดือน ก.พ.นี้ด้วยว่า เป็นข้อสันนิษฐานอย่างหนึ่งที่ทางเจ้าหน้าที่ตำรวจก็สงสัย แต่ทางพนักงานสอบสวนก็ต้องหาพยานหลักฐานให้รอบคอบ เราดูหลายประเด็นและไม่ได้มุ่งไปที่ประเด็นนี้ประเด็นเดียว                สั่งหาต้นตอปูดข่าวปฏิวัติ        <persName>พล.ต.อ.ปทีป</persName> ยังตอบคำถามถึงการดำเนินการ กรณีการปล่อยข่าวปฎิวัติ ในช่วงนี้มากเป็นพิเศษว่า เรื่องนี้ไม่เกี่ยวกับตำรวจ เป็นเรื่องของทหาร อย่างไรก็ตาม ทางตำรวจก็จับตาเรื่องนี้อยู่ โดยให้ทาง บช.ส.ตรวจสอบว่าใครเป็นผู้ปล่อยข่าวการปฎิวัติ รวมถึงติดตามความเคลื่อนไหวของข่าวปฎิวัติและให้รายงานให้ตนรับทราบอย่างต่อเนื่อง                “ก็ต้องเตรียมไว้ ตำรวจเตรียมความพร้อมอย่าวต่อเนื่อง หากเกิดอะไร ตำรวจก็ต้องพร้อมเสมอ” <persName>พล.ต.อ.ปทีป</persName> กล่าวถึงกล่าวเตรียมความพร้อมของตำรวจหากมีการปฏิวัติเกิดขึ้น</p>
<p> เผย “<persName>สมคิด</persName>” รายงานตัวกองวินัยแล้ว                นอกจากนี้ <persName>พล.ต.อ.ปทีป</persName> ยังกล่าวถึงการดำเนินการทางวินัยต่อ <persName>พล.ต.ท.สมคิด บุญถนอม</persName> ผบช.ภ. 5 ซึ่งถูกศาลสั่งฟ้องในคดีอุ้มฆ่า<persName>นายอัลรูไวรี</persName> นักธุรกิจชาวซาอุดีอาระเบียว่า ขอยืนยันว่า ไม่ได้ปล่อยปละละเลย ล่าสุด <persName>พล.ต.ท.สมคิด</persName>ได้มารายงานตัวต้องคดีกับกองวินัยแล้ว และกองวินัยอยู่ระหว่างการประมวลเรื่องและการสอบสวนให้รอบคอบ โดยพบว่าที่ล่าช้า เพราะกองวินัยต้องหาข้อมูลสำคัญบางส่วน ซึ่งกองคดีและกองวินัยต้องค้นหามาประกอบการพิจารณา โดยเป็นข้อมูลที่ได้ดำเนินการไปแล้วเมื่อ 20 ปีที่ผ่านมา ซึ่งเป็นช่วงที่ทางวินัยได้ดำเนินไปแล้ว ก็เอามาประกอบกันเพื่อไม่ให้ข้อมูลขัดแย้งกัน                ด้าน <persName>พล.ต.ท.พงศพัศ พงษ์เจริญ</persName> โฆษก ตร.กล่าวเสริมว่า เรื่องนี้มีความคืบหน้าอย่างต่อเนื่องไม่ใช่ทางตำรวจไม่ได้ทำอะไร และ <persName>พล.ต.ท.สมคิด</persName>ก็มารายงานตัวเป็นผู้ต้องคดีกับกองวินัยแล้ว ซึ่งทางกองวินัยจะรายงานผลมายัง <persName>พล.ต.อ.เพรียวพันธ์ ดามาพงศ์</persName> รอง ผบ.ตร. ซึ่งดูแลพื้นที่ บช.ภ.5 มายัง รรท.ผบ.ตร.อีกที                “เรื่องนี้ไม่ใช่ไม่ดำเนินการ แต่ต้องทำให้ชัดเจน เพราะสังคมก็รอฟังคำตอบอยู่ และเราก็ต้องให้ความเป็นธรรมกับทุกฝ่าย การลงโทษทางวินัยถ้าทำไม่ถูกต้องก็อาจถูกฟ้องร้องการศาลปกครองได้ก็ต้องใช้เวลาคิดว่ากลุ่มคนเสื้อแดงก็น่าจะเข้าใจ” <persName>พล.ต.ท.พงศพัศ</persName>กล่าว                ส่วนกรณีที่คนร้ายปาอุจจาระเข้าไปในบ้านนายกรัฐมนตรีนั้น โฆษก ตร.กล่าวว่า ทาง <persName>พล.ต.อ.ปทีป</persName> ได้สั่งการไว้แล้ว โดยแบ่งเป็น 2 ส่วน เรื่องคดีได้มอบหมายให้ <persName>พล.ต.ท.อัศวิน</persName> ติดตามตัวคนร้าย อีกส่วนเป็นเรื่องการวางมาตรการรักษาความปลอดภัย ใหทาง บช.น. บช.ส. ร่วมกับหน่วยข่าวทหารที่ติดตามนายกรัฐมนตรี เพิ่มความเข้มงวดทั้งบ้านพักย่านทองหล่อ ทำเนียบรัฐบาล และระหว่างที่นายกรัฐมนตรีเดินทางไปปฏิบัติภารกิจยังที่ต่างๆ ให้เข้มข้นมากขึ้น รวมถึงบุคคลสำคัญของประเทศ ซึ่งเวลานี้ทางหน่วยข่าวกรองของตำรวจก็ยังไม่พบว่าจะเกิดเหตุร้ายใดๆ                เมื่อถามว่า การก่อเหตุครั้งนี้ เชื่อมโยงกับคดีทางการเมืองหรือไม่ <persName>พล.ต.ท.พงศพัศ</persName> กล่าวว่า ถ้ายังจับตัวคนร้ายไม่ได้ ก็ไม่มีใครพูดได้ว่าฝ่ายใดทำ ส่วนการเพิ่มกำลังเจ้าหน้าที่ตำรวจในการรักษาความปลอดภัยบ้านพักบุคคลสำคัญนั้น ต้องฟังการข่าวจาก บช.ส.ด้วย</p></body>
</news>
