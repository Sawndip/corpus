<teiHeader>
<fileDesc>
<titleStmt>
  <title>ตร.เผยคดีสุนัททีคืบมากพบเบาะแสคนร้าย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-02 21:31:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209435  </bibl>
</sourceDesc>
</fileDesc>
</teiHeader>
<news>
<headline>ตร.เผยคดี<persName>สุนัทที</persName>คืบมากพบเบาะแสคนร้าย</headline>
<lead>รอง ผบช.น. เผย คดียิง<persName>สุนัทที</persName> เจ้าแม่อสังหาฯ คืบหน้ามาก พบเบาะแสคนร้ายมากขึ้น พร้อมระบุ ไม่สามารถเปิดเผย ได้เกรงคนร้ายไหวตัว</lead>
<neck></neck>
<body><p><persName>พล.ต.ต.สุเมธ เรืองสวัสดิ์</persName> รองผู้บัญชาการตำรวจนครบาล เปิดเผย ความคืบหน้าการติดตามคนร้ายใช้อาวุธ ปืนบุกยิง <persName>นางสุนัทที เนืองจำนงค์</persName> นักธุรกิจหมู่บ้านจัดสรรมูลค่ากว่า 1,000 ล้านบาท หลัง<persName>พล.ต.อ.ภาณุพงษ์ สิงหรา ณ อยุธยา</persName> ปรึกษาสบ 10 ได้เรียกประชุมชุดพนักงานสืบสวนสอบสวน ประชุมติดตามความคืบหน้า ของคดีอีกครั้ง เมื่อช่วงเย็นที่ผ่านมา โดยก่อนหน้านี้ ได้มอบหมายให้ทีมสืบสวน ไปหาข้อมูล รวมทั้งเรียกผู้ ที่เกี่ยวข้องมาสอบปากคำเพิ่มเติมอีกครั้งนั้น ทำให้การประชุมในวันนี้ ชุดพนักงานสอบสวนได้ข้อมูลหลักฐาน ที่เพิ่มมากขึ้น โดยเฉพาะ เบาะแสของคนร้าย</p>
<p>อย่างไรก็ตาม ผู้บัญชาการตำรวจนครบาล ยังกล่าวด้วยว่า เนื่องจาก คดีนี้ยังอยู่ในระหว่างการสืบสวนสอบสวน จึงไม่สามารถเปิดเผยข้อมูล หรือรายละเอียดต่อสื่อมวลชนได้ทั้งหมด แต่ใจจริงทางชุดพนักงานสอบสวน ไม่ได้ ละเลยต่อการปฏิบัติหน้าที่ และเชื่อว่า จะสามารถออกหมายจับคนร้ายได้ ในเร็วๆนี้ อย่างแน่นอน</p></body>
</news>
