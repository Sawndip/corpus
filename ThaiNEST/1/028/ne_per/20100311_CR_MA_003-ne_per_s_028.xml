<teiHeader>
<fileDesc>
<titleStmt>
  <title>6ล้อข่มขืนโหด สาว16 ริมป่าย่านพระราม9 ซาดิสต์กัดหัวนมแหว่ง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-11 14:38:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268293139&catid=17  </bibl>
</sourceDesc>
</fileDesc>
</teiHeader>
<news>
<headline>6ล้อข่มขืนโหด สาว16 ริมป่าย่านพระราม9 ซาดิสต์กัดหัวนมแหว่ง</headline>
<lead></lead>
<neck></neck>
<body><p><persName>พ.ต.อ.วัฒนา  ยี่จีน</persName> ผกก.สน.หัวหมาก เปิดเผยเมื่อวันที่ 11 มี.ค. ถึงกรณีหนุ่มรถบรรทุกหื่นลาก <persName>นส.เอ</persName> (นามสมมุติ) อายุ 16 ปี ไปข่มขืนและกัดหัวนมขาด ว่า เหตุดังกล่าวเกิดบริเวณป่าหญ้าข้างทางริมถนนพระราม 9 ซอย 59 แขวงหัวหมาก เขตประเวศ กทม.เมื่อเวลา 04.30 น.  เบื้องต้นทราบว่า <persName>นายอดิศักดิ์ จันทร์ประเสริฐ</persName> อายุ 50 ปี อยู่บ้านเลขที่ 38/2 หมู่ 9 ต.เขาพระงาม อ.เมือง จ.ลพบุรี โชเฟอร์แท็กซี่พลเมืองดี ขับรถแท็กซี่โตโยต้าอัลติส สีชมพูคาดขาว หมายเลขทะเบียน ทพ-2714 กรุงเทพมหานคร  ให้การช่วยเหลือ <persName>น.ส.เอ</persName>  หลังถูกคนร้ายพาไปข่มขืน โดยพบอยู่ในสภาพร่างกายเปลือยเปล่า มีเศษผ้าปิดหน้าอกและอวัยวะเพศไว้ ตามร่างกายมีร่องรอยถูกกัดเป็นแผลหลายแห่ง และมีรอยฟกช้ำทั้งตัว</p>
<p>สอบสวน<persName>นายอดิศักดิ์</persName> ให้การว่า ขณะขับรถแท็กซี่รับส่งผู้โดยสารอยู่แถวย่านสุขุมวิท และได้วกรถเพื่อที่จะไปสนามบินสุวรรณภูมิ  โดยวิ่งตามเส้นทางถนนพระราม 9 เมื่อมาถึงบริเวณถนนพระราม 9 ซอย 59 ก็พบร่างของ <persName>น.ส.เอ</persName> (นามสมมุติ) กระโดดออกมาจากป่าหญ้าข้างทาง และร้องขอความช่วยเหลือให้ตนช่วยตามรถบรรทุก 6 ล้อคันที่ขับออกไป  จากนั้น <persName>นส.เอ</persName> ก็ได้เปิดบาดแผลและรอยฟกช้ำให้ดู ก่อนบอกว่าตนเองถูกรถบรรทุก 6 ล้อพามาข่มขืน <persName>นายอดิศักดิ์</persName>จึงได้ขับรถติดตามรถบรรทุก 6 ล้อดังกล่าว แต่ตามไม่ทันจึงได้โทรศัพท์แจ้งเจ้าหน้าที่ตำรวจให้ไปรับตัว <persName>น.ส.เอ</persName> ผู้เสียหาย</p>
<p>สอบสวน <persName>น.ส.เอ</persName> เล่าว่า ได้พบและพูดคุยกับชายผู้ก่อเหตุที่บริเวณสวนลุมพีนี ย่านพระราม 4 ต่อจากนั้นชายดังกล่าวก็ชักชวนให้ขึ้นรถบรรทุกมาด้วย ก่อนจะพาไปข่มขืนในโรงแรมย่านบางนา โดยกระทำทารุณกัดตามร่างกาย และหัวนมจนขาดแหว่งไป 1 ข้าง หลังจากนั้นก็ลากตนขึ้นรถบรรทุกขับไปตามเส้นทางมอเตอร์เวย์ จนกระทั้งมาพบด่านตรวจสกัดของเจ้าหน้าที่ตำรวจ ชายดังกล่าวก็ได้ใช้กรรไกรเป็นอาวุธมาจี้ไว้ที่เอว พร้อมกับข่มขู่ไม่ให้ตนร้องขอความช่วยเหลือ พอผ่านด่านมาถึงจุดเกิดเหตุคนร้ายก็ได้ลากตนลงจากรถเข้าไปข่มขืนซ้ำอีกในป่าหญ้าข้างทางก่อนหลบหนีไป หลังจากนั้นตนจึงได้วิ่งออกมาร้องขอความช่วยเหลือ ขณะนั้นก็มีนายอดิศักดิ์ คนขับรถแท็กซี่ผ่านมาพอดี จึงได้เข้าให้การช่วยเหลือ ส่วนรถบรรทุก 6 ล้อคันดังกล่าวนั้น ตนจำยี่ห้อ สี และทะเบียนไม่ได้</p>
<p>เบื้องต้นทางพนักงานสอบสวน ได้ลงบันทึกประจำวันและนำตัวผู้เสียหายไปตรวจร่างกายแล้ว โดยจะเรียกผู้เสียหายมาสอบปากคำเพิ่มเติม เพื่อติดตามตัวคนร้ายมาดำเนินคดีต่อไป</p></body>
</news>
