<teiHeader>
<fileDesc>
<titleStmt>
  <title>ปาM26ป้อมตร.ชุมชนนวมินทร์ เจ็บ2  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-07 07:13:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219921  </bibl>
</sourceDesc>
</fileDesc>
</teiHeader>
<news>
<headline>ปาM26ป้อมตร.ชุมชนนวมินทร์ เจ็บ2</headline>
<lead>คนร้ายปาระเบิด เอ็ม 26 ใส่ป้อมที่ทำการตำรวจชุมชน สน.โคกคราม บาดเจ็บ 2 ราย รถมูลนิธิกระจกแตก</lead>
<neck></neck>
<body><p>ผู้สื่อข่าวรายงานว่า เมื่อกลางดึกที่ผ่านมา เกิดเหตุระเบิด บริเวณด้านหน้าทางเข้าห้างเทสโก้โลตัส สาขานวมินทร์ ใกล้กับศูนย์วิทยุอยู่เย็น <persName>พ.ต.อ. มาโนช รัตนโชติ</persName> ผู้กำกับการ สน.โคกคราม เข้าตรวจสอบที่เกิดเหตุ โดยผู้ได้รับบาดเจ็บ 2 ราย ประกอบด้วย <persName>นายเกรียงศักดิ์ หลักคำ</persName> อายุ 44 ปี เจ้าหน้าที่ศูนย์วิทยุอยู่เย็น และ<persName>นายนิตา สาอุวา</persName> อายุ 26 ปี พนักงานห้างดังกล่าว ส่งโรงพยาบาลเปาโลศรีสยามแล้ว นอกจากนี้ ยังพบรถกระบะ โตโยต้า สีขาว ทะเบียน 3ฒ-3825 กทม.ได้รับความเสียหาย กระจกแตก และบริเวณประตูคนขับมีรอยสะเก็ดระเบิดพรุน เบื้องต้น คาดว่า น่าจะเป็นระเบิดชนิดขว้าง</p>
<p>ตำรวจสันนิษฐานว่าคนร้ายใช้ระเบิดเอ็ม 26 ขว้างมาจากซอยที่อยู่ด้านข้างของห้าง สาเหตุคาดเป็นการสร้างสถานการณ์ป่วนเมือง หรือความขัดแย้งของมูลนิธิร่วมกตัญญูกับมูลนิธิคู่กรณีที่มีเรื่องทะเลาะกัน เจ้าหน้าที่จะเร่งตรวจสอบภาพจากกล้องวงจรปิดเพื่อติดตามคนร้ายมาดำเนินคดี</p></body>
</news>
