<teiHeader>
<fileDesc>
<titleStmt>
  <title>"พายัพ"ปิดปากสัมภาษณ์ กรณีศาลพิพากษา"ล้มละลาย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-03 19:55:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265201749&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>พายัพ</persName>"ปิดปากสัมภาษณ์ กรณีศาลพิพากษา"ล้มละลาย</headline>
<lead></lead>
<neck></neck>
<body><p>จากกรณีที่เจ้าพนักงานพิทักษ์มีคำสั่งพิทักษ์ทรัพย์ เด็ดขาด <persName>นายพายัพ ชินวัตร</persName> น้องชาย <persName>พ.ต.ท.ทักษิณ ชินวัตร</persName> อดีตนายกรัฐมนตรี และลงประกาศในราชกิจจานุเบกษา เมื่อวันที่ 2 กุมภาพันธ์ที่ผ่านมา สืบเนื่องจากเมื่อวันที่ 31 กรกฎาคม 2552 ศาลล้มละลายกลางมีคำพิพากษาคดีที่ บริษัทบริหารสินทรัพย์สาทร จำกัด เจ้าหนี้ ผู้เป็นโจทก์ ยื่นฟ้อง บ.บางกอกผ้าไทย <persName>นายพายัพ</persName> และ บ.เฟิร์สท์ ชอพ จำกัด หรือ บ.ชินวัตรไทยชอพ จำกัด ลูกหนี้ที่ 1-3 เรื่องล้มละลาย โดยเจ้าหนี้ผู้เป็นโจทก์ขอให้พิทักษ์ทรัพย์ของลูกหนี้ทั้งสามเด็ดขาดและ พิพากษาให้เป็นบุคคลล้มละลาย
ศาลพิเคราะห์แล้วได้ความจริงว่า <persName>นายพายัพ</persName> ลูกหนี้ที่ 2 ซึ่งเป็นบุคคลธรรมดา เป็นหนี้ไม่น้อยกว่า 1 ล้านบาท ส่วนลูกหนี้ที่ 3 เป็นนิติบุคคล เป็นหนี้ไม่น้อยกว่า 2 ล้านบาท ดั้งนั้น <persName>นายพายัพ</persName> ลูกหนี้ที่ 2 และ ลูกหนี้ที่ 3 จึงมีหนี้สิ้นพ้นตัว เพราะมีทรัพย์สินไม่พอกับหนี้สิน โดยลูกหนี้ทั้งสองไม่มีทรัพย์สินอย่างหนึ่งอย่างใดที่จะพึงยึดมาชำระหนี้ได้ จึงมีคำสั่งให้พิทักษ์ทรัพย์ <persName>นายพายัพ</persName> ลูกหนี้ที่ 2 และ ลูกหนี้ที่ 3 ตาม พ.ร.บ.ล้มละลาย ม.14</p>
<p>ผู้สื่อข่าวรายงานเมื่อวันที่ 3 ก.พ.  สำหรับ บริษัทชินวัตรไทย จำกัด หรือบริษัทบางกอกผ้าไทย จำกัด ก่อนหน้านั้น ถูกศาลมีคำสั่งให้พิทักษ์ทรัพย์เด็ดขาดจำเลย ตาม พ.ร.บ.ล้มละลาย ม.14 ในคดีที่ธนาคารทิสโก้ เจ้าหนี้ผู้เป็นโจทก์ยื่นฟ้อง เนื่องจากมียอดหนี้ค้างชำระรวม 50,884,872.17 บาท</p>
<p>วันเดียวกัน ผู้สื่อข่าวรายงานว่า ได้โทรศัพท์สอบถาม<persName>นายพายัพ ชินวัตร</persName> น้องชาย <persName>พ.ต.ท.ทักษิณ ชินวัตร</persName> อดีตนายกรัฐมนตรี กรณีที่ถูกศาลล้มละลายกลาง สั่งพิทักษ์ทรัพย์เด็ดขาด แต่<persName>นายพายัพ</persName>ปฏิเสธที่จะให้สัมภาษณ์ ระบุเพียงว่า "ผมไม่ให้สัมภาษณ์ ไม่พูดอะไร และต้องขอโทษด้วย"</p></body>
</news>
