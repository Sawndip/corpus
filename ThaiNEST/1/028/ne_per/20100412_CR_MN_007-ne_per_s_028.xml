<teiHeader>
<fileDesc>
<titleStmt>
  <title>กองปราบบุกบ้าน 7 แกนนำเสื้อแดง ตามจับตาม พ.ร.ก.ฉุกเฉิน แต่ไร้เงา!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-12 15:55:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051089  </bibl>
</sourceDesc>
</fileDesc>
</teiHeader>
<news>
<headline>กองปราบบุกบ้าน 7 แกนนำเสื้อแดง ตามจับตาม พ.ร.ก.ฉุกเฉิน แต่ไร้เงา!</headline>
<lead>ตำรวจกองปราบปรามบุกเข้าค้นบ้าน 7 แกนนำคนเสื้อแดง ทั้ง “<persName>เจ๋ง ดอกจิก</persName>-<persName>ก่อแก้ว พิกุลทอง</persName>-<persName>ชินวัฒน์ หาบุญพาด</persName>-<persName>วิสา คัญทัพ</persName>-<persName>อริสมันต์ พงษ์เรืองรอง</persName>-<persName>ศิริวรรณ นิมิตรศิลป์</persName> และ <persName>เสธ.แดง</persName>” ตามหมายจับ แต่ไม่มีใครอยู่บ้าน จึงไม่ได้เข้าค้น</lead>
<neck></neck>
<body><p>วันนี้ (12 เม.ย.) ผู้สื่อข่าวรายงานจากกองบังคับการปราบปราม (บก.ป.) ว่า วานนี้ (11 เม.ย.) <persName>พล.ต.ท.ไถง ปราศจากศัตรู</persName> ผบช.ก.ได้สั่งการให้กำลังเจ้าหน้าที่ตำรวจ กก.1 กก.ปพ.บก.ป.เข้าตรวจค้นบ้านพักและจุดต้องสงสัยรวม 7 จุด หลังจากก่อนหน้านี้ทางพนักงานสอบสวน บก.ป.ได้รวบรวมพยานหลักฐานขออนุมัติศาลออกหมายค้นจุดที่คาดว่าเป็นแหล่งหลบ ซ่อนตัวของแกนนำ และผู้ชุมนุมกลุ่ม นปช.ที่ถูกออกหมายจับตาม พ.ร.ก.ฉุกเฉิน แต่ศาลพิจารณาแล้วเห็นว่า ตำรวจสามารถดำเนินการได้เลย โดยไม่ต้องขออำนาจศาลออกหมายค้น เนื่องจากตำรวจเป็นเจ้าพนักงานตาม พ.ร.ก.ฉุกเฉิน ที่มีการประกาศใช้อยู่แล้ว</p>
<p>ผู้สื่อข่าวรายงานด้วยว่า สำหรับจุดที่ตำรวจเข้าตรวจค้นเป็นบ้านพักของแกนนำกลุ่ม นปช.ที่ถูกออกหมายจับไว้แล้ว ประกอบด้วย <persName>นายยศวริศ ชูกล่อม</persName> หรือ “<persName>เจ๋ง ดอกจิก</persName>” <persName>นายวิสา คัญทัพ</persName> <persName>นายชินวัฒน์ หาบุญพาด</persName> <persName>นายก่อแก้ว พิกุลทอง</persName> <persName>นายอริสมันต์ พงษ์เรืองรอง</persName> <persName>นางศิริวรรณ นิมิตรศิลป์</persName> และ พ<persName>ล.ต.ขัตติยะ สวัสดิผล</persName> หรือ <persName>เสธ.แดง</persName> โดยการเข้าตรวจครั้งนี้พบว่าบ้านเกือบทุกหลังถูกปิดเงียบ ไม่มีผู้อาศัย มีเพียงบางหลังที่มีคนรับใช้ เจ้าหน้าที่จึงไม่ได้เข้าทำการตรวจค้น</p>
<p>ทั้งนี้ เจ้าหน้าที่เชื่อว่ากลุ่มผู้ต้องหาทั้งหมดน่าจะไหวตัวทันจึงพยายามหลบเลี่ยง ไปพักอาศัยที่อื่น และอาจแฝงตัวอยู่กับกลุ่มผู้ชุมนุมคนเสื้อแดง อย่างไรก็ตาม ทาง <persName>พล.ต.ท.ไถง</persName> ได้สั่งการให้ชุดสืบสวน บก.ป.เฝ้าติดตามความเคลื่อนไหวของกลุ่มผู้ต้องหาอย่างต่อเนื่อง รวมทั้งตรวจสอบจุดต้องสงสัยที่คาดว่าจะใช้เป็นแหล่งหลบซ่อนตัวของผู้ต้องหา อีก 17 ราย ตามหมายจับ พ.ร.ก.ฉุกเฉิน โดยให้มีการรายงานผลให้ทราบเป็นระยะด้วย</p></body>
</news>
