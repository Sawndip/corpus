<teiHeader>
<fileDesc>
<titleStmt>
  <title>แฟนบอลท่าเรือฯ มอบตัวสู้ข้อกล่าวหายกพวกตะลุมบอน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/24966  </bibl>
</sourceDesc>
</fileDesc>
</teiHeader>
<news>
<headline>แฟนบอลท่าเรือฯ มอบตัวสู้ข้อกล่าวหายกพวกตะลุมบอน</headline>
<lead>กรุงเทพฯ 24 ก.พ. - แฟนบอลทีมการท่าเรือไทย เอฟซี 2 คน เข้ามอบตัวสู้ข้อกล่าวหายกพวกตะลุมบอนแฟนบอลทีมเมืองทอง-หนองจอก ยูไนเต็ด</lead>
<neck></neck>
<body><p><persName>นายประพันธ์ แสนสอาด</persName> และ<persName>นายจำลอง ทองเหลือ</persName> แฟนบอลทีมการท่าเรือไทย เอฟซี เข้ามอบตัวกับพนักงานสอบสวน สน.ปทุมวัน สู้คดียกพวกตะลุมบอนแฟนบอลทีมเมืองทอง-หนองจอก ยูไนเต็ด ในการแข่งขันฟุตบอลชิงถ้วยพระราชทานประเภท ก. เมื่อวันเสาร์ที่ผ่านมา</p>
<p>สำหรับการแข่งขันฟุตบอลเอเอฟซี คัพ ระหว่างทีมการท่าเรือไทย เอฟซี กับสโมสรดานัง จากเวียดนาม นัดแรก ที่สนามศุภชลาศัย ในเวลา 18.30 น. วันนี้ (24 ก.พ.) จะใช้กำลังตำรวจปราบจลาจล กองบังคับการตำรวจนครบาล 6 และตำรวจท้องที่ 100 นาย รักษาความปลอดภัยและป้องกันเหตุวิวาท อนุญาตเฉพาะชาวต่างชาติและแฟนบอลวีไอพีคนไทยเข้าชมภายในสนาม ส่วนแฟนบอลทีมการท่าเรือไทย เอฟซี ให้ชมการถ่ายทอดจากจอโปรเจกเตอร์ที่ติดตั้งไว้ด้านหลังกระถางคบเพลิง ซึ่งเป็นไปตามบทลงโทษของสมาคมฟุตบอลแห่งประเทศไทย. - สำนักข่าวไทย</p></body>
</news>
