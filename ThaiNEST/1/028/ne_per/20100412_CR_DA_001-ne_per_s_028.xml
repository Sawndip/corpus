<teiHeader>
<fileDesc>
<titleStmt>
  <title>นัดสอบชนม์สวัสดิ์ ปืนจ่อหัว"พ.ต.ท."แต่ให้การปฏิเสธ!  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-12 07:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=59478  </bibl>
</sourceDesc>
</fileDesc>
</teiHeader>
<news>
<headline>นัดสอบ<persName>ชนม์สวัสดิ์</persName> ปืนจ่อหัว"พ.ต.ท."แต่ให้การปฏิเสธ!</headline>
<lead>สีกากีคลองตัน นัด “<persName>ชนม์สวัสดิ์ อัศวเหม</persName>” สอบปากคำคดีพยายามฆ่าเจ้าพนักงาน-ทำให้เสียทรัพย์ อีกครั้งหลังสงกรานต์ 19 เม.ย. หลังเจ้าตัวปฏิเสธไม่เกี่ยวข้องกับเหตุปืนจ่อหัวสารวัตรสืบสวน ขณะเข้าตรวจสอบเหตุลูกน้องของตัวเองข่มขู่เพื่อนบ้าน แม้ตำรวจยันมีหลักฐานมัดแน่น ก่อนยื่นเงินสด 2.5 แสนประกันตัว</lead>
<neck></neck>
<body><p>เมื่อเวลา 10.00 น. วันที่ 11 เม.ย. <persName>พ.ต.อ.ชัยวัฒน์ อรัญวัฒน์</persName> ผกก.สน. คลองตัน เปิดเผยความคืบหน้ากรณีตำรวจสน.คลองตัน จับกุม<persName>นายชนม์สวัสดิ์ อัศวเหม</persName> อายุ 42 ปี อดีตนายกเทศมนตรีเมืองปากน้ำ จ.สมุทรปราการ ในข้อหาร่วมกันพยายามฆ่าเจ้าพนักงานขณะปฏิบัติหน้าที่ และทำให้เสียทรัพย์ว่า หลังควบคุมตัวมาสอบปากคำ และแจ้งข้อหาแล้ว <persName>นายชนม์สวัสดิ์</persName>ให้การปฏิเสธว่าไม่เกี่ยวข้อง และไม่ยอมให้การใด ๆ อีก แม้เจ้าหน้าที่จะมีหลักฐานยืนยันชัดเจน จากนั้น<persName>นาย  ชนม์สวัสดิ์</persName>ใช้เงินสด 2.5 แสนบาท ยื่นขอประกันตัว ซึ่งพนักงานสอบสวนได้อนุญาตให้ประกันตัวออกไป และนัดสอบปากคำ  อีกครั้งในวันที่ 19 เม.ย.นี้</p>
<p><persName>พ.ต.อ.ชัยวัฒน์</persName> กล่าวต่อว่า เหตุการณ์ นี้เกิดขึ้นเมื่อเวลา 15.00 น.วันที่ 10 เม.ย.ที่ผ่านมา สืบเนื่องจากบริษัท จันทร์กรุ๊ป จำกัด ได้ก่อสร้างรั้วอยู่ภายในซอยพัฒนาการ 20 แยก 6 ถนนพัฒนาการ แขวงและเขตสวนหลวง ใกล้กับบ้านเลขที่ 96-97 ซอยพัฒนาการ 20 แยก 6 ของ<persName>นายชนมสวัสดิ์</persName> บริษัทจันทร์กรุ๊ปจึงได้ขอกำลังเจ้าหน้าที่ให้มาช่วยดูแล เพราะเห็นว่ามีกลุ่มชายฉกรรจ์หลายสิบคน เดินป้วนเปี้ยนอยู่บริเวณที่ก่อสร้าง เกรงจะเกิดอันตราย ทาง <persName>พ.ต.ท.เฉลิมพร วรทอง</persName> สวป.และ<persName>พ.ต.ท.ชัยพันธุ์ เพ็ชรสดศิลป์</persName> สว.สส.จึงเดินทางไปตรวจสอบ เมื่อไปถึงก็พบกับกลุ่มชายฉกรรจ์จำนวนมาก ขณะเดียวกัน <persName>นายชนม์สวัสดิ์ อัศวเหม</persName> ซึ่งอยู่ในเหตุการณ์ได้เข้ามาผลักอก และกระชากคอเสื้อ <persName>พ.ต.ท.เฉลิมพร</persName> และมีการโต้เถียงกันไปมา บรรยากาศตึงเครียด </p>
<p>ผกก.สน.คลองตัน กล่าวอีกว่า เจ้าหน้าที่เห็นท่าไม่ดีจึงขอกำลังสนับสนุน เนื่องจากมีกำลังน้อยกว่า ขณะนั้นลูกน้องของ   <persName>นายชนม์สวัสดิ์</persName> ได้ชักอาวุธปืนจ่อศีรษะ <persName>พ.ต.ท.ชัยพันธุ์ เพ็ชรสดศิลป์</persName> สว.สส. พร้อมได้บอกว่าอย่าเข้ามายุ่ง จากนั้น<persName>นายชนม์สวัสดิ์</persName>กับลูกน้องได้ขึ้นรถกระบะโตโยต้า วีโก้ สีบรอนซ์ ทะเบียน ชง 4427 กรุงเทพมหานคร เข้าไปในบ้าน ต่อมาเจ้าหน้าที่ได้ขอหมายค้น และหมายจับของศาลจังหวัดพระโขนง เข้าตรวจค้นบ้านของ<persName>นายชนม์   สวัสดิ์</persName>ดังกล่าว พบรถกระบะโตโยต้าคันที่ใช้ในการกระทำความผิด และพบ<persName>นายชนม์สวัสดิ์</persName>อยู่ภายในบ้านด้วย จึงจับกุมตัวมาสอบสวนที่ สน.คลองตัน ส่วนผู้ที่ร่วมกันกระทำความผิดประมาณ 3-4 คน เจ้าหน้าจะได้ดำเนินการสืบสวน จับกุมต่อไป</p>
<p>สำหรับ<persName>นายชนม์สวัสดิ์</persName> เป็นบุตรชายของ<persName>นายวัฒนา อัศวเหม</persName> อดีตรัฐมนตรีหลายกระทรวง ซึ่งอยู่ระหว่างหลบหนีหมายจับคดีทุจริตบ่อขยะคลองด่าน เคยก่อเหตุ ข่มขู่ตำรวจ สน.มักกะสัน มาแล้ว หลังไม่พอใจถูกตรวจวัดแอลกอฮอล์เมื่อปี 2550 จนมาก่อเหตุข่มขู่เจ้าหน้าที่ตำรวจอีกครั้ง</p></body>
</news>
