<teiHeader>
<fileDesc>
<titleStmt>
  <title>“นวย” ยันมีหลักฐานเอาผิดแดงทุกคนฝ่าฝืนประกาศห้ามชุมนุม!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-05 14:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047163  </bibl>
</sourceDesc>
</fileDesc>
</teiHeader>
<news>
<headline>“<persName>นวย</persName>” ยันมีหลักฐานเอาผิดแดงทุกคนฝ่าฝืนประกาศห้ามชุมนุม!</headline>
<lead>“<persName>อำนวย</persName>” ชี้ ม็อบแดงชุมนุมแยกราชประสงค์ มีความผิดติดตัวตั้งแต่ออกประกาศห้าม ถ้าผู้ชุมนุมไม่ออก คือ ผิด ขู่เก็บหลักฐานไว้หมดแล้ว พร้อมดำเนินคดีกับแกนนำเสื้อแดง-ผู้ชุมนุมทั้งหมด ส่งเจ้าหน้าที่ตรึงกำลังเข้มทุกจุด</lead>
<neck></neck>
<body><p>วันนี้ (5 เม.ย.) เมื่อเวลา 10.30 น.ที่กองบัญชาการตำรวจนครบาล <persName>พล.ต.ต.ปิยะ อุทาโย</persName> โฆษก บช.น.กล่าวถึงสถานการณ์การชุมนุมของกลุ่มคนเสื้อแดง ว่า จากรายงานข้อมูลของสันติบาล ทราบว่ากลุ่มผู้ชุมนุม นปช.ยังคงปักหลักชุมนุมต่อเนื่องบริเวณสะพานผ่านฟ้า และบริเวณราชประสงค์ ซึ่งที่สะพานผ่านฟ้า มีผู้ชุมนุมประมาณ 18,000 คน และแยกราชประสงค์มีกลุ่มผู้ชุมนุมประมาณ 40,000 คน นอกจากนี้ ทาง ศอ.รส.มีหนังสือแจ้งกองกำลังฝ่ายตำรวจในการดูแลความปลอดภัย และประชาสัมพันธ์ประชาชนที่จะเข้าหรือออกในเส้นทางที่ออกประกาศไว้ ซึ่งผู้บังคับบัญชาเป็นห่วงก็กำชับว่า การตั้งด่านตรวจ หรือจุดสกัดต่างๆ ให้เน้นการใช้ประชาสัมพันธ์เป็นหลักป้องกันการกระทบกระทั่งจนอาจเกิดความ เสียหายได้ โดยการเจรจาจากใช้วิธีเบาไปหาหนักชี้แจงข้อกฎหมายต่างๆ การปฏิบัติหน้าที่ของตำรวจให้พึงใช้ความระมัดระวังอย่าให้มีการปะทะเป็นชนวน เหตุให้เสียหายต่อไป</p>
<p><persName>พล.ต.ต.ปิยะ</persName> กล่าวว่า ล่าสุด กลุ่ม นปช.เคลื่อนตัวไปหลายพื้นที่บางส่วนเดินทางไปศูนย์ราชการที่มี กกต.อยู่ บางส่วนไปที่ศาลอาญารัชดา และมีแกนนำ อบต.ไปที่กระทรวงมหาดไทย ซึ่งยังไม่ทราบว่าเป็นกลุ่มเดียวกัน นอกจากนี้แกนนำประกาศว่าจะเดินทางไปที่สีลมนั้น ยังไม่มีการเคลื่อนตัว ศอ.รส.สั่งการให้เจ้าหน้าที่ตำรวจนำกำลังไปดูรักษาความเรียบร้อยทุกจุดแล้ว</p>
<p>ส่วนพื้นที่บริเวณสีลมที่ได้ประกาศไว้ ศอ.รส.สั่งการใช้แนวกั้นให้เจ้าหน้าที่ตำรวจประชาสัมพันธ์บริเวณถนนราชดำริ จุดระหว่างราชประสงค์กับสีลม ถ้ายังไม่มีเหตุการณ์ตีกัน หรือไม่ฝ่าฝืนบุกรุกสถานที่ก็ใช้การเจรจาเป็นหลัก ถ้าฝ่าฝืนบุกรุกสถานที่ส่วนบุคคลก็จะดำเนินการตาม ป.วิอาญา นอกจากนี้ ยังมอบหมายให้ <persName>พล.ต.ต.อนุชัย เล็กบำรุง</persName> ผบก.น.5 ผบ.เหตุการณ์ ประชาสัมพันธ์ให้กับกลุ่มผู้ชุมนุมทราบถึงข้อกำหนดของประกาศด้วย</p>
<p><persName>พล.ต.ต.ปิยะ</persName> กล่าวด้วยว่า ทาง ศปก.น.ประชาสัมพันธ์ให้กลุ่มผู้ชุมนุมรู้ว่า ถึงแม้สถานที่ชุมนุมนั้นอยู่ใกล้บริเวณโรงพยาบาลตำรวจ ช่วงกลางคืนถือว่าเป็นช่วงที่ผู้ป่วยต้องการนอนพักฟื้นมากที่สุด ขอให้ทางกลุ่มผู้ชุนนุมลดระดับเสียงลำโพง หรือจัดระบบเสียงให้อยู่ระดับที่เหมาะสมพอสมควรแก่การดำเนินกิจกรรม และหากจะเป็นการดีรอบๆ โรงพยาบาลนั้นไม่ควรติดเครื่องขยายเสียง หรืองดใช้เสียงในเวลากลางคืน</p>
<p>ส่วนเหตุระเบิดหน้าสถานีโทรทัศน์เอ็นบีที <persName>พล.ต.ต.ปิยะ</persName> กล่าวว่า พยายามตรวจสอบกล้องวงจรปิด และข้อมูลจากตำรวจที่ปฏิบัติหน้าที่บริเวณดังกล่าว และเหตุระเบิดโพไซดอน เจ้าหน้าที่ได้ตรวจที่เกิดเหตุเพิ่มเติมแล้ว โดย <persName>พล.ต.ต.สุเมธ เรืองสวัสดิ์</persName> รอง ผบช.น. เรียกประชุมเจ้าหน้าที่ตำรวจเพื่อคลี่คลายคดี รวมทั้งนำพยานที่เห็นบุคคลที่ขับรถเก๋งยี่ห้อโตโยต้า ทะเบียน กอ 7048 เชียงใหม่ ไปจอดลานจอดรถแล้วไม่ได้ใช้บริการจากนั้นก็เดินออกไปก่อนรถจะระเบิด พยานเห็นทั้งใบหน้า ท่าทาง และการแต่งกาย</p>
<p>จากการตรวจสอบทะเบียนรถเป็นของ <persName>น.ส.วารินทร์ พรหมสิงการ</persName> อยู่บ้านเลขที่ 360/84 ต.แม่เหียะ อ.เมืองเชียงใหม่ ขณะนี้อยู่ระหว่างการสอบสวนสืบสวนรายละเอียดเกี่ยวกับรถ เบื้องต้นอาจจะเป็นเรื่องส่วนตัว หรือสร้างสถานการณ์ก็ได้ จากเหตุระเบิดที่เกิดขึ้นขณะนี้การรักษาสถานที่สำคัญก็เน้นให้ตรวจบริเวณ สถานที่ให้ออกมานอกพื้นที่มากขึ้น</p>
<p>ด้าน <persName>พล.ต.ต.อำนวย นิ่มมะโน</persName> รอง ผบช.น.กล่าวว่า ส่วนที่จะมีการฟ้องแพ่งให้ผู้ชุมนุมออกจากบริเวณราชประสงค์นั้น เป็นการฟ้องลักษณะเดียวกันกับที่นักเรียนและอาจารย์โรงเรียนแห่งหนึ่งเคย ฟ้องกลุ่มผู้ชุมนุมเมื่อ 1-2 ปีที่ผ่านมา ทวงสิทธิ์ เพราะถูกปิดกั้นการจราจรไปเรียนหนังสือลำบาก เสียงดังก่อกวนการเรียนการสอน ศาลแพ่งก็ไต่สวนฉุกเฉินมีคำสั่งคุ้มครองชั่วคราวให้กลุ่มผู้ชุมนุมเคลื่อน ย้ายออกไป แต่ครั้งนี้แตกต่างกันคือ รัฐเป็นผู้เสียหาย เนื่องจากปิดกั้นการจราจรบริเวณแยกราชประสงค์ ผู้เสียหายก็มีกทม.รับผิดชอบในส่วนถนน ด้านการจัดการจราจรขึ้นกับกองบัญชาการตำรวจนครบาล <persName>พล.ต.ท.สัณฐาน ชยนนท์</persName> ผบช.น. มอบหมายให้ <persName>พล.ต.ต.ภาณุ เกิดลาภผล</persName> รอง ผบช.น.รับผิดชอบงานจราจรเป็นผู้ประสานงาน เมื่อรัฐเป็นผู้เสียหายก็ให้สำนักงานอัยการสูงสุดเป็นทนายผู้ยื่นฟ้อง โดยไต่สวนฉุกเฉินจะมีคำสั่งคุ้มครองชั่วคราวหรือไม่</p>
<p><persName>พล.ต.ต.อำนวย</persName> กล่าวต่อไปว่า สมมติถ้าศาลพิจารณามีคำสั่งคุ้มครองชั่วคราว ขั้นตอนต่อไปจะนำคำสั่งไปแจ้งให้แกนนำผู้ชุมนุมทราบถ้าไม่ปฏิบัติโจทก์จะ รายงานศาล ศาลจะเรียกตัวแกนนำไปไต่สวนว่า ทำไมถึงไม่ปฏิบัติถ้าไม่มีเหตุผลเพียงพอศาลก็จะกำหนดเงื่อนไขแล้วถ้ายังไม่ ปฏิบัติอีกศาลอาจจะออกหมายจับ และจับกุมตัวควบคุมไว้จนกว่าจะปฏิบัติตามคำสั่งศาล ซึ่งการไต่สวนทางฝ่ายผู้ถูกฟ้องก็สามารถซักค้านได้ หรือใช้สิทธิ์ฟ้องศาลปกครองกรณีออกประกาศห้ามไม่ชอบขัดรัฐธรรมนูญนั้นก็เป็น อีกส่วน ซึ่งรูปแบบเหมือนกันชุมนุมที่ผ่านมาใช้กระบวนการยุติธรรมดีกว่าการใช้ความ รุนแรง</p>
<p>ผู้สื่อข่าวถามว่า การชุมนุมที่ราชประสงค์ขณะนี้มีความผิดหรือยัง <persName>พล.ต.ต.อำนวย</persName> กล่าวว่า จริงแล้วจะต้องมีความผิดตั้งแต่ออกประกาศห้าม เนื่องจากขณะนี้ยังมีการเจรจากันอยู่จัดชุดเจรจาชุดเล็ก กลาง และมีชุดใหญ่อีก เมื่อมีการเจรจาก็เหมือนกับว่า ยังไม่เด็ดขาดในเรื่องเอาผิดเอาถูกกัน เพราะว่าในประกาศให้แกนนำ และผู้ชุมนุม ออกจากถนนเส้นดังกล่าวถ้าไม่ออกก็คือผิด เว้นแต่ได้รับอนุญาตจากพนักงานเจ้าหน้าที่ ตั้งแต่ ผอ.ศอ.รส.จนกระทั่งข้าราชการชั้นสัญญาบัตร ตำรวจ และทหาร ก็คือ ยศร้อยตรี ระหว่างนี้ถือว่าอนุญาตกลายๆ ถ้าหากมีการขีดเส้นตายแล้วไม่ออกก็ผิด</p>
<p><persName>พล.ต.ต.อำนวย</persName> กล่าวว่า ตนเก็บหลักฐานไว้ทั้งหมดแล้ว ถ้าจะเอากันเมื่อไหร่พร้อม การดำเนินคดีไม่ได้ดำเนินคดีกับแกนนำเท่านั้น ผู้ที่ชุมนุมทั้งหมดก็มีความผิด ตนบันทึกภาพไว้คือ ใครขึ้นพูดบ้างหลังออกประกาศมาแล้ว โดยเฉพาะ <persName>นายวีระ มุสิกพงศ์</persName> เอาประกาศไปพูดบนเวทีแสดงว่า รับทราบแล้วก็ต้องปฏิบัติ สำนวนสอบสวนเตรียมพร้อมไว้ประมาณ 99 เปอร์เซ็นต์</p></body>
</news>
