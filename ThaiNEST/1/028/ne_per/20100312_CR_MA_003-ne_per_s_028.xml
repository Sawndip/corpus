<teiHeader>
<fileDesc>
<titleStmt>
  <title>6 ปี กับการจากไปของ "ทนายสมชาย" ประเทศไทยมีแต่สูญเสีย !!  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-12 10:57:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268366298&catid=17  </bibl>
</sourceDesc>
</fileDesc>
</teiHeader>
<news>
<headline>6 ปี กับการจากไปของ "<persName>ทนายสมชาย</persName>" ประเทศไทยมีแต่สูญเสีย !!</headline>
<lead>ครบรอบ 6 ปี การบังคับให้สูญหาย "<persName>ทนายสมชาย</persName>" ร่วมชมแสดงภาพศิลปะ-รับฟังปาฐกถาพิเศษ ในหัวข้อความล้มเหลวของกระบวนการยุติธรรมไทยในการป้ องกันการเยียวยา และการแสวงหาความจริงเพื่ออยุติการบังคับบุคคลสูญหา</lead>
<neck></neck>
<body><p>ไม่น่าเชื่อว่าเหตุการณ์การอุ้มฆ่า <persName>ทนายสมชาย นีละไพจิตร</persName> ทนายมุสลิมชื่อดัง จะผ่านไปแล้วเป็นเวลาถึง 6 ปี แต่ทว่าความคืบหน้าในทางคดีต่างๆ กับเนิ่นนานยิ่งกว่านั้น</p>
<p>นับตั้งแต่วันที่ 12 มีนาคม 2547 เป็นวัน
ที่มีผู้พบเห็น "<persName>นายสมชาย นีละไพจิตร</persName>" อดีตประธานชมรมนักกฎหมายมุสลิม และนักเคลื่อนไหวด้านสิทธิมนุษยชน เป็นครั้งสุดท้าย ก่อนที่จะถูกกลุ่มชายฉกรรจ์อุ้มลักพาตัวไปในรถคันหนึ่งใจกลางกรุงเทพฯ ที่สำคัญคือในช่วงนั้น "<persName>ทนายสมชาย</persName>" กำลังดำเนินคดีสำคัญอยู่คือ เป็นทนายให้กับจำเลยในคดีก่อการร้ายในพื้นที่สามจังหวัดชายแดนภาคใต้ โดยผู้ต้องหาเป็นมลายูมุสลิม 5 คน ถูกจับกุมและถูกซ้อมทรมานระหว่างการควบคุมตัว</p>
<p>เป็นเวลา 5 ปี มาแล้วที่คดีการอุ้มหาย<persName>ทนายสมชาย</persName> อยู่ในความรับผิดชอบของกรมสอบสวนคดีพิเศษ (DSI) แม้ว่า<persName>นายอภิสิทธิ์ เวชชาชีวะ</persName> นายกรัฐมนตรี จะรับรองว่ารัฐบาลจะให้ความสนใจแก่คดี อีกทั้งยังให้ความมั่นใจว่าคดีดังกล่าวจะต้องมีความคืบหน้าในกระบวนการสืบสวนสอบสวนจนนํามาสู่การนําผู้กระทําความผิดเข้าสู่กระบวนการยุติธรรม แต่กระทั่งปัจจุบันก็ยังไม่ปรากฎความคืบหน้าอย่างมีนัยสําคัญทางคดีแต่อย่างใด เนื่องจากยังไม่มีผู้ใดล่วงรู้ ้ถึงชะตากรรมของ "<persName>ทนายสมชาย</persName>" กระทั่งปัจจุบัน ในขณะที่พยานสําคัญ และครอบครัวของบุคคลเหล่านั้นในคดีการหายตัวไปของ<persName>ทนายสมชาย</persName>ต้องเผชิญกับความหวาดกลัว การถูกคุกคามและความไม่ปลอดภัยในชีวิต ทั่งที่คดีนี้เป็นคดีที่สาธารณชนรวมถึงสื่อมวลชนทั้งในและต่างประเทศให้ความสนใจอย่างมาก เนื่องจากเป็นคดีสําคัญอันสะท้อนบทเรียนเรื่องการละเมิดสิทธิมนุษยชนในประเทศไทย</p>
<p>ภายหลังการพิพากษาของศาลชั้นต้นเมื่อวันที่ 12 มกราคม 2549 ที่ระบุว่าพบการกระทําผิดจริงโดย <persName>พ.ต.ต.เงิน ทองสุก</persName> ได้บังคับให้<persName>ทนายสมชาย</persName>เข้าไปในรถ ซึ่งพวกเขาเตรียมมา ศาลจึงมีคําพิพากษาลงโทษจําคุก <persName>พ.ต.ต.เงิน ทองสุก</persName> สามปีในข้อหาบังคับข่มขืนจิตใจและทําให้เสียอิสรภาพ (มิใช่ข้อหาการบังคับให้บุคคลสูญหาย) เท่านั่น นอกจากนี้ ผู้กระทําความผิดยังได้รับการอนุญาตให้ประกันตัวในช่วงระหว่างการดําเนินขั้นตอนในชั้นอุทธรณ์ด้วย</p>
<p>อย่างไรก็ตาม เดือนพฤษภาคม ปี 2550 ปรากฏข่าวการหายตัวไปของ <persName>พ.ต.ต.เงิน ทองสุก</persName> ซึ่งเป็นเจ้าหน้าที่เพียงนายเดียวที่ถูกตัดสินว่ามีความผิดในศาลชั้นต้น ซึ่งการหายตัวไปครั้งนี้ตามข่าวรายงานว่า <persName>พ.ต.ต.เงิน</persName> ถูกกระแสนํ้าพัดไปกับเหตุการณ์น้ำท่วมและเจ้าหน้าที่ตํารวจในสถานที่เกิดเหตุได้ประกาศว่าไม่พบร่างของ <persName>พ.ต.ท เงิน</persName> แต่อย่างใด</p>
<p>สําหรับสถานะภาพอง<persName>ทนายสมชาย</persName>นั้นศาลได้ประกาศให้เป็นบุคคลสาบสูญภายหลงจากการร้องขอของ<persName>นางอังคณา นีละไพจิตร</persName> ภรรยา เพื่อให้มีสิทธิ์ในการจัดการกับนิติกรรมต่างๆ</p>
<p>ด้านความคืบหน้าของการติดตามร่างและข้อเท็จจริงของการถูกบังคับให้หายไปของ<persName>ทนายสมชาย</persName>นั้น แม้ว่าที่ผ่านมาอดีตนายกรัฐมนตรีอย่าง <persName>พ.ต.ท.ทักษิณ ชินวัตร</persName> และอัยการสูงสุด จะออกมาให้สัมภาษณ์แก่สื่อสาธารณะแล้วว่าทราบว่า<persName>ทนายสมชาย</persName>เสียชีวิตแล้ว แต่จนกระทั่งปัจจุบันก็ยังไม่ปรากฏความคืบหน้าของการติดตามสอบสวนเรื่องดังกล่าวโดยหน่วยงานผู้ดูแลคดีอย่างกรมสอบสวนคดีพิเศษแต่อย่างใด</p>
<p>ตลอดระยะเวลา 4 ปีเศษของการสอบสวนกรณี "<persName>ทนายสมชาย</persName>" ของกรมสอบสวนคดีพิเศษนั้นมีเพียงการงมหาหลักฐานชิ้นส่วนมนุษย์ในแม่นํ้าแม่กลอง จ.ราชบุรี ซึ่งพบเพียงถังน้ำมันขนาด 200 ลิตรที่เชื่อว่าจะเป็นที่ทําลายศพของ<persName>ทนายสมชาย</persName>และชิ้นส่วนกระดูกมนุษย์เท่านั้น ภายหลังการตรวจสอบทางนิติวิทยาศาสตร์ก็พบว่าไม่ใช่กระดูกชิ้นส่วนร่างกายของ "<persName>ทนายสมชาย</persName>" แต่อย่างใด อย่างไรก็ดีพบว่าหลักฐานสําคัญอย่างอื่น เช่นความเชื่อมโยงการใช้โทรศัพท์ของจําเลยทั้ง 5 หรือหลักฐานอื่นๆ ที่มีความสําคัญกลับไม่ถูกหยิบยกมาเพื่อการขยายผลแต่ประการใด</p>
<p>นอกจากนี้ เมื่อวันที่ 11 ธันวาคมที่ผ่านมาก็เกิดเหตุการณ์ การบังคับให้สูญหายของพยานสําคัญในคดีการซ้อมทรมานอันเป็นที่มาของการบังคับให้ "<persName>ทนายสมชาย</persName>" หายตัวไปคือ<persName>นายอับดุลเลาะ บุคอรี</persName> โดยกลุ่มบุคคลไม่ทราบฝ่าย ทั้งนี้ การหายตัวไปของ<persName>นายอับดุลเลาะ</persName>ยังเกิดขึ้นในช่วงระหว่างรอการขึ้นให้การต่อศาลและยังอยู่ในความดูแลตามโครงการคุ้มครองพยานคดีสําคัญของกรมสอบสวนคดีพิเศษอีกด้วย การหายตัวไปในครั้งนี้ก่อให้เกิดความไม่มั่นใจและหวั่นกลัวต่อความไม่ปลอดภัยของพยานอื่น ทั้งในคดี "<persName>ทนายสมชาย</persName>" และอีกหลายคดี ทั้งนี้ยังส่งผลต่อการขาดความเชื่อมั่นในกระบวนการยุติธรรมอีกด้วย</p>
<p>อย่างไรก็ตาม การจัดกิจกรรมในวาระครบรอบ 6 ปีการหายตัวไปของ "<persName>ทนายสมชาย นีละไพจิตร</persName>" จึงมิได้เป็นเพียง
กิจกรรมเพื่อรําลึกถึงผู้สูญหาย แต่ยังมีวัตถุประสงค์สําคัญอีกสามประการคือ</p>
<p>1.เพื่อสรุปบทเรียนหกปีของภาคประชาสังคมในกรณีความล้มเหลวของกระบวนการยุติธรรมในการให้ความเป็นธรรมในคดี<persName>ทนายสมชาย นีละไพจิตร</persName> 
2.เพื่อกระตุ้นให้สังคมตระหนักถึงความรุนแรงที่เกิดขึ้นจากการบังคับบุคคลสูญหายอันเกิดขึ้นทั ่วประเทศไทยอย่างต่อเนื่องยาวนานโดยมิได้รับการสะสางหรือทําความจริงให้ปรากฏ 
3.เพื่อแลกเปลี่ยนและแสวงหาความร่วมมือในการเสริมสร้างความเข้มแข็งให้แก่กระบวนการยุติธรรมและหยุดยั้งปัญหาการลอยนวลผู้กระทําผิดในสังคมไทย</p>
<p>สำหรับงานแสดงภาพศิลปะเนื่องในวาระครบรอบ 6 ปี การบังคับให้สูญหาย<persName>ทนายสมชาย นีละไพจิตร</persName> จัดขึ้นที่เรือนจุฬานฤมิตร จุฬาลงกรณ์มหาวิทยาลัย ถ.พญาไท กรุงเทพฯ โดยมี <persName>H.E. Filipe Frydman</persName> เอกอัครราชทูตสาธารณรัฐอาเจนตินา ประจําประเทศไทย มาเป็นประธานในการเปิดงาน และยังมีผู้ร่วมงานอีกมาก อาทิ <persName>ศาสตราจารย์ ดร.ชัยวัฒน์ สถาอานันท์</persName>, คณะรัฐศาสตร์ มหาวิทยาลัยธรรมศาสตร์ แถลงปัญหาอุปสรรคการเข้าถึงความยุติธรรมกรณีการบังคับสูญหายบุคคล ของภาคประชาสังคม, <persName>นางอังคณา นี ละไพจิตร</persName>, ประธานคณะทํางานยุติธรรมเพื ่อสันติภาพ, <persName>Mr. Wilder Tayle</persName>r องค์กรนักนิติศาสตร์สากล เป็นต้น</p></body>
</news>
