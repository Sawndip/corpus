<teiHeader>
<fileDesc>
<titleStmt>
  <title>จับอดีตรปภ.-โชเฟอร์แท็กซี่ค้ายาบ้าย่านเมืองนนท์  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013416  </bibl>
</sourceDesc>
</fileDesc>
</teiHeader>
<news>
<headline>จับอดีตรปภ.-โชเฟอร์แท็กซี่ค้ายาบ้าย่านเมืองนนท์</headline>
<lead>นายอำเภอเมืองนนทบุรี แถลงข่าวจับกุม อดีตรปภ.และโชเฟอร์แท็กซี่ ค้ายาบ้า พร้อมของกลางกว่า600 เม็ด อ้างรายได้ไม่พอ จึงหันมาทำผิดกฎหมาย</lead>
<neck></neck>
<body><p>  วานนี้ ( 29 ม.ค.) เมื่อเวลา 16.00 น.<persName>นายภาสกร บุญญลักษณ์ นายอำเภอเมืองนนทบุรี</persName> <persName>นายธีระ โรจนประดิษฐ์</persName> ปลัดอำเภอเมืองนนทบุรี <persName>ว่าที่ ร.ต.ธีระพล โชคนำชัย</persName> ปลัดอำเภอปากเกร็ด จ.นนทบุรี พร้อมด้วยกำนันผู้ใหญ่บ้านได้ร่วมกันจับกุมผู้ต้องหาค้ายาบ้า ได้ผู้ต้องหาจำนวน 7 คน ของกลางยาบ้า 622 เม็ด เงิน13,010 บาท กัญชา 1 ห่อ พร้อมอุปกรณ์การเสพกัญชา รถจักรยานยนต์ 3 คัน กระสุนปืนขนาด .22 จำนวน 4 นัด</p>
<p><persName>นายภาสกร</persName> กล่าวว่าได้นำกำลังเข้าตรวจค้น จุดแรกจับกุม<persName>นายศักดิ์สิทธิ์ นิมา</persName> หรือ<persName>บังรี</persName> อายุ 35 ปี <persName>นายศราวุธ สุวรรณโชติ</persName> อายุ 21 ปี และ <persName>น.ส.หนึ่ง</persName> (นามสมมุติ)อายุ 17 ปี ได้ที่บ้านไม่มีเลขที่ซอยข้างเทศบาลตำบลไทรม้า อ.เมืองนนทบุรี จากนั้นขยายผลจนสามารถจับกุม<persName>นายองอาจ นาคปั้น</persName> อายุ 46 ปี <persName>น.ส.เอ</persName> (นามสมมุติ)อายุ 17 ปี <persName>น.ส.ออย</persName>(นามสมมุติ)อายุ 17 ปี และ <persName>น.ส.น้ำฟ้า พุทธมาศ</persName> อายุ 19 ปี ได้ที่บ้านเช่าเลขที่ 3/5 หมู่ที่ 1 ต.ท่าอิฐ อ.ปากเกร็ด จ.นนทบุรี                 <persName>นายศักดิ์สิทธิ์</persName> ผู้ต้องหาที่ถูกจับ ให้การรับสารภาพว่า เคยทำงานเป็นพนักงานรักษาความปลอดภัยแต่รายได้ไม่พอจึงหันมาค้ายาบ้า ขณะที่<persName>นายองอาจ</persName> รับสารภาพว่ามีอาชีพขับแท็กซี่และนำยาบ้ามาขายให้กับพวกที่ขับแท็กซี่ด้วยกัน หลังสอบสวนแล้วได้นำตัวส่งพนักงานสอบสวน สภ.บางศรีเมือง ดำเนินคดีตามกฎหมายต่อไป</p></body>
</news>
