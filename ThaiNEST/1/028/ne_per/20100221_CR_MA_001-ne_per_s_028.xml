<teiHeader>
<fileDesc>
<titleStmt>
  <title>"เกรียงศักดิ์-ผบช.ภ.2"บุกร้องก.ตร. โวย"ปทีป"เด้งไม่เป็นธรรม แฉ"อัศวิน"ออกคำสั่งไม่ชอบด้วยกม.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-21 21:39:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266773978&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>เกรียงศักดิ์</persName>-ผบช.ภ.2"บุกร้องก.ตร. โวย"<persName>ปทีป</persName>"เด้งไม่เป็นธรรม แฉ"<persName>อัศวิน</persName>"ออกคำสั่งไม่ชอบด้วยกม.</headline>
<lead>"<persName>เกรียงศักดิ์</persName>"ดิ้นสู้ ทำหนังสือร้อง ก.ตร. โวย"<persName>ปทีป</persName>"เด้งไม่เป็นธรรม ยันเชิญรอง ผบช.ภ.2 ประชุมปรับแก้รื้อโผบางตำแหน่งก่อนคำสั่งมีผล แต่ไม่ได้รับความร่วมมือ แฉ"<persName>อัศวิน</persName>"ออกคำสั่งไม่ชอบด้วยกฎหมาย เสียหายต่อราชการ</lead>
<neck></neck>
<body><p>เมื่อวันที่ 21 กุมภาพันธ์ ที่สำนักงานตำรวจแห่งชาติ(ตร.) มีรายงานว่า เมื่อวันที่ 18 กุมภาพันธ์ที่ผ่านมา <persName>พล.ต.ท.เกรียงศักดิ์ สุริโย</persName> ผู้บัญชาการตำรวจภูธรภาค 2(ผบช.ภ.2) ช่วยราชการสำนักงานผู้บัญชาการตำรวจแห่งชาติ ได้ร้องทุกข์ขอความเป็นธรรม ต่อประธานกรรมการข้าราชการตำรวจ(ก.ตร.) ผ่านเลขานุการ  ก.ตร.เรื่องไม่ได้รับความเป็นธรรมในการถูกสั่งมาช่วยราชการที่สง.ผบ.ตร.และ การสั่งรื้อบัญชีแต่งตั้งบช.ภ.2 ฉบับเดิมและทำบัญชีแต่งตั้งใหม่ ซึ่งไม่เหมาะสม</p>
<p>หนังสือร้องทุกข์ของ <persName>พล.ต.ท.เกรียงศักดิ์</persName> ระบุว่า ตนได้ออกคำสั่งแต่งตั้งข้าราชการตำรวจในสังกัด บช.ภ.2 คำสั่งที่20/2553,21/2553,22/2553และ 23/2553 ลงวันที่ 25 มกราคม  2553 นั้นเป็นคำสั่งที่ชอบด้วยกฎหมายเพราะได้ดำเนินการตามขั้นตอนและวิธีการรวม ทั้งได้สนองนโยบายของ ผบ.ตร.  ซึ่งเป็นสาระสำคัญตามที่กฎหมายบัญญัติไว้โดยชอบทุกประการแล้ว  กล่าวคือหลังจากที่ได้มีการประชุมแต่งข้าราชการตำรวจในสังกัด บช.ภ.2 ครั้งสุดท้าย  เมื่อวันที่  24 มกราคม 2553  เวลา  14.00น. ณ ห้องประชุม บช.ภ.2  แล้วนั้นได้มีการลงมติเป็นเอกฉันท์และมอบหมายให้ ผบช.ภ.2 นำไปปรับปรุงแก้ไขเพียงเล็กน้อย และให้นำกลับมาให้ที่ประชุมพิจารณารับรองรายงานการประชุมอีกครั้งหนึ่ง และต่อมาผู้ร้องได้จัดทำรายงานการประชุมเสร็จแล้วมอบหมายให้เจ้าหน้าที่ ทะเบียนพลนำไปเวียนแจ้งคณะกรรมการทุกท่านทราบ และพิจารณารับรอง พร้อมลงลายมือชื่อในรายงานการประชุมไว้เป็นหลักฐาน  ปรากฏว่าคณะกรรมการระดับรอง ผบช.ภ.2  มีเพียง  1  นาย ที่ลงลายมือชื่อคือ <persName>พล.ต.ต.อรรถพร  อุทยานานนท์</persName>  คณะกรรมการนอกจากนั้นไม่ได้ลงลายมือชื่อรับรอง</p>
<p>ต่อมา ทราบว่า คณะกรรมการบางท่านยังไม่ลงลายมือชื่อจึงได้เรียนเชิญคณะกรรมการทุกนายประชุม ในส่วนที่เห็นว่ายังไม่ถูกต้องในวันที่ 8 กุมภาพันธ์ เวลาประมาณ 09.00 น. ณ ห้องประชุม บช.ภ.2 ปรากฏว่าคณะกรรมการระดับ รอง ผบช.ภ.2  ได้เข้าร่วมประชุมทุกนาย แต่ไม่รับรองรายงานการประชุมและไม่ลงลายมือชื่อในรายงานการประชุม  ตนจึงปิดการประชุมต่อมาเมื่อวันที่  8 กุมภาพันธ์ ผู้ร้องได้รับแจ้งจาก ตร.ให้เข้าร่วมประชุมชี้แจงต่อคณะกรรมการที่ ตร.แต่งตั้งตามบันทึกที่ 0009.231/386 ลงวันที่  5 กุมภาพันธ์ 2553  เวลาประมาณ 13.30 น. ณ ห้องประชุมอาคาร  1 ชั้น 2 ผู้ร้องได้เดินทางพร้อมเจ้าหน้าที่เกี่ยวข้องไปชี้แจงต่อคณะกรรมการฯ ดังกล่าว  เป็น บช.แรกก่อน บช.อื่นๆ</p>
<p><persName>พล.ต.ท.เกรียงศักดิ์</persName> ระบุว่า ในที่ประชุมมี  <persName>พล.ต.ท.เอก  อังสนานนท์</persName> ผู้ช่วย ผบ.ตร.เป็นประธาน ได้สอบถามถึงขั้นตอนและวิธีการในการดำเนินการแต่งตั้งข้าราชการตำรวจตามหลัก เกณฑ์เป็นอย่างไร  ซึ่งผู้ร้องได้ชี้แจงว่าการพิจารณาแต่งตั้งได้ดำเนินการตาม กฎ ก.ตร.หลักเกณฑ์และนโยบายของ ผบ.ตร.ทุกอย่างครบถ้วนถูกต้องตามกฎหมายด้วยความเป็นธรรมแล้วในส่วนที่คณะ กรรมการฯระดับรอง ผบช.ที่ยังไม่ได้ลงลายมือชื่อนั้นจะกลับไปเชิญประชุมคณะกรรมการฯ เพื่อทบทวนหรือปรับปรุงแก้ไขในส่วนที่เห็นว่ายังไม่สมบูรณ์ เนื่องจากผู้ร้องพิจารณาว่ายังมีระยะเวลาเพียงพอที่จะกระทำการแก้ไขให้ทัน กำหนดเวลาก่อนที่คำสั่งดังกล่าวจะมีผลบังคับใช้ตามกฎหมายในวันที่ 16 กุมภาพันธ์  2553 ได้ และยังไม่เป็นเหตุให้เกิดความเสียหายแก่ผู้ใด  </p>
<p>"และในวันเดียวกันนั้นตนได้มีหนังสือเชิญประชุมคณะกรรมการฯในวันที่ 9 กุมภาพันธ์ 2553 เวลา 10.00 น. ณ ห้องประชุม บช.ภ.2  ปรากฏว่าไม่มีคณะกรรมการฯ ระดับ รอง ผบช.ภ.2  มาเข้าร่วมประชุมไม่ทราบเหตุใด ตนจึงเลื่อนเวลาการประชุมออกไปเป็นเวลา  14.00 น.ของวันเดียวกัน และได้แจ้งคณะกรรมการฯทุกท่านทราบตามระเบียบดังกล่าว ปรากฏว่าคณะกรรมการระดับ รอง ผบช.ภ.2 ไม่มาเข้าร่วมประชุมโดยไม่แจ้งเหตุขัด ข้องให้ทราบ  ตนจึงได้แจ้งลงบันทึกประจำวันของ บช.ภ.2 ไว้เป็นหลักฐาน และได้พยายามที่จะเชิญประชุมคณะกรรมการฯ อีกครั้งหนึ่ง ในเวลา 20.00 น.ของวันเดียวกัน  ปรากฏว่าจนถึงเวลา 21.00  น. คณะกรรมการฯ ระดับ รอง ผบช.ภ.2 ยังไม่เข้าร่วมประชุมพร้อมไม่ได้แจ้งเหตุขัดข้องแต่ประการใด ผู้ร้องจึงได้ แจ้งลงบันทึกประจำวันของ บช.ภ.2  ไว้เป็นหลักฐานอีกครั้งหนึ่ง"หนังสือระบุ</p>
<p>หนังสือระบุอีกว่า เมื่อวันที่ 10 กุมภาพันธ์ 2553 เวลาประมาณ 09.00 น.ผู้ร้องได้รับทราบอย่างเป็นทางการจากเจ้าหน้าที่ว่า ตร.ได้มีคำสั่งที่ 69/2553  ลงวันที่ 9 กุมภาพันธ์  2553 ให้ผู้ร้องไปปฏิบัติราชการที่สำนักงานตำรวจแห่งชาติ  ตั้งแต่วันที่ 9 กุมภาพันธ์ 2553  เป็นต้นไปเป็นเหตุให้ผู้ร้องไม่สามารถที่จะดำเนินการตามอำนาจหน้าที่เพื่อ ประชุมคณะกรรมการฯ แต่งตั้งข้าราชการตำรวจในสังกัด บช.ภ.2 เพื่อทบทวนหรือแก้ไข  พร้อมทั้งการลงลายมือชื่อรับรองรายงานการประชุมของคณะกรรมการฯ  ดังกล่าวได้ และ ตร.ได้มีคำสั่งที่ 69/2553  ลงวันที่ 9 กุมภาพันธ์  2553 ให้ผู้ร้องไปปฏิบัติราชการที่สำนักงานตำรวจแห่งชาติ ดังกล่าวนั้น  ผู้ร้องเห็นว่าการกระทำของ <persName>พล.ต.อ.ปทีป  ตันประเสริฐ</persName>  รรท.ผบ.ตร.  และการกระทำของ <persName>พล.ต.ท.เอก</persName>  เป็นการปฏิบัติต่อผู้ร้องไม่ชอบด้วยกฎหมาย  และไม่ชอบด้วยขั้นตอนและวิธีการอันสาระสำคัญที่กฎหมายบัญญัติเป็นเหตุให้ผู้ ร้องได้รับความเดือดร้อนเสียหาย และทำให้สำนักงานตำรวจแห่งชาติ ได้รับความเสียหาย และเสียประโยชน์แก่ทางราชการอย่างร้ายแรง จึงขอให้มีมติให้ ตร.ยกเลิกคำสั่ง ตร.ที่  69/2553 ลงวันที่ 9 กุมภาพันธ์ 2553 และให้มีคำสั่งให้ผู้ร้องกลับไปปฏิบัติราชการในตำแหน่ง ผบช.ภ.2  ตามเดิม</p>
<p>หนังสือระบุอีกว่า ขอให้ ก.ตร.และอนุ ก.ตร.ว่าด้วยการร้องทุกข์ได้พิจารณาโดยมีมติให้ยกเลิกคำสั่ง บช.ภ.2 ที่  39/2553,40/2553 และ42/2553 ลงวันที่ 15 กุมภาพันธ์ 2553 เนื่องจากเป็นคำสั่งที่ <persName>พล.ต.อ.อัศวิน  ขวัญเมือง</persName> ผู้ช่วย ผบ.ตร. รรท.ผบช.ภ.2 ใช้อำนาจออกโดยไม่ชอบด้วยกฎหมายและไม่ชอบธรรมเป็นเหตุให้เกิดความเสียหายแก่ ทางราชการและข้าราชการตำรวจบางนาย ขอให้ ก.ตร.และอนุ ก.ตร.ว่าด้วยการร้องทุกข์ได้พิจารณามีมติให้คำสั่งแต่งตั้ง  บช.ภ.2 ที่ 20/2553,21/2553,22/2553และ 23/2553 ลงวันที่ 25 มกราคม 2553 เป็นคำสั่งที่ชอบด้วยกฎหมาย และให้มีมติให้  ผบช.ภ.2 ดำเนินการปรับปรุงแก้ไข ขั้นตอนในการออกคำสั่ง เพื่อให้คณะกรรมการฯ ระดับ รอง ผบช.ภ.2 ให้ลงชื่อรับรองรายงานการประชุมให้ครบถ้วนถูกต้องตามขั้นตอนของการแต่งตั้ง ข้าราชการตำรวจต่อไป ขอให้อนุ ก.ตร. ว่าด้วยการร้องทุกข์เร่งรัดดำเนินการพิจารณาให้เสร็จและมีมติโดยเร็ว และแจ้งผลให้ผู้ร้องทราบทุกระยะ</p></body>
</news>
