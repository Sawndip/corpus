<teiHeader>
<fileDesc>
<titleStmt>
  <title>ไหม้แท็กซี่ปริศนาเชิงสะพานตากสิน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-19 20:45:05  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217089  </bibl>
</sourceDesc>
</fileDesc>
</teiHeader>
<news>
<headline>ไหม้แท็กซี่ปริศนาเชิงสะพานตากสิน</headline>
<lead>ไฟไหม้แท็กซี่ปริศนา เชิงสะพานตากสิน เจ้าหน้าที่เข้าดับเพลิง ไฟระเบิดท่วมรถ เบื้องต้น พบเจ้าหน้าที่บาดเจ็บ 3 ราย</lead>
<neck></neck>
<body><p>ผู้สื่อข่าว รายงานว่า เมื่อสักครู่ที่ผ่านมา เจ้าหน้าที่รับแจ้ง เกิดเหตุเพลิงไหม้รถแท็กซี่ บริเวณเชิงทางลงสะพานตากสินขาออก จากการตรวจสอบพบ เพลิงลุกไหม้ รถแท็กซี่ หมายเลขทะเบียน ทน 3742 กทม. ถูกไฟไหม้ลุกท่วมทั้งคัน จากนั้นคนขับรถได้วิ่งหลบหนีออกจากรถทัน ซึ่งเจ้าหน้าที่อาสาสมัครกู้ภัย ได้นำรถน้ำและสารเคมีมาฉีด เพื่อดับเพลิง แต่ขณะที่ดำเนินการนั้น รถคันดังกล่าวก็เกิดระเบิดขึ้น จนแรงระเบิดส่งผลให้ อาสาสมัครได้รับบาดเจ็บ ที่ใบหน้าและเป็นบาดแผลตามลำตัว นอกจากนี้ ยังมีเจ้าหน้าที่ดับเพลิงได้รับบาดเจ็บเล็กน้อยอีก 3 ราย ซึ่งขณะนี้ เจ้าหน้าที่นำส่งโรงพยาบาลตากสิน ทำการรักษา ส่วนสาเหตุการเกิดเพลิงไหม้ครั้งนี้ อยู่ระหว่างการตรวจสอบของเจ้าหน้าที่</p>
<p>อย่างไรก็ตาม ทางด้านศูนย์วิทยุพระราม ได้สั่งการให้เจ้าหน้าที่ตรวจสอบเส้นทางการเดินรถ และบริษัทรถแท็กซี่ดังกล่าว ให้ตรวจสอบที่มาที่ไปว่า เหตุที่เกิดขึ้น เกิดจากอุบัติเหตุหรือเกิดจากสาเหตุใด</p></body>
</news>
