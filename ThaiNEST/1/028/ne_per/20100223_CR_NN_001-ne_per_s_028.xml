<teiHeader>
<fileDesc>
<titleStmt>
  <title>จับหนุ่มโสมขาวหนี 5คดีจากเกาหลีใต้ทำธุรกิจนวดแผนโบราณที่พัทยา‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200666  </bibl>
</sourceDesc>
</fileDesc>
</teiHeader>
<news>
<headline>จับหนุ่มโสมขาวหนี 5คดีจากเกาหลีใต้ทำธุรกิจนวดแผนโบราณที่พัทยา‏</headline>
<lead></lead>
<neck></neck>
<body><p>ที่กอง บังคับการปราบปราม (บก.ป.) เมื่อเวลา 12.00 น.  <persName>พ.ต.อ. อภิชาติ ศิริสิทธิ์</persName> <persName>พ.ต.อ.สมภพ พงษ์ฤกษ์</persName> รอง ผบก.ป. <persName>พ.ต.อ.อัคราเดช พิมลศรี</persName> ผกก.2 บก.ป.ร่วมกันแถลงข่าวจับกุม <persName>นายคิม ดอง ฮวน</persName> (<persName>MR.KIM DONG HYUN</persName>) อายุ 48 ปี สัญชาติเกาหลีใต้ พร้อมของกลางหนังสือเดินทางประเทศเกาหลีใต้ เลขที่ SC1414397 แจ้งข้อหาเป็นบุคคลต่างด้าวเข้ามาและอยู่ในราชอาณาจักรโดยการอนุญาตสิ้นสุด ตาม พ.ร.บ.คนเข้าเมือง จับกุมได้ที่ร้านเอ็กซ์ คูล มาสซาจ เลขที่ 8/4-6 ถนนพัทยาเหนือ หมู่ 6 ต.นาเกลือ อ.บางละมุง จ.ชลบุรี</p>
<p><persName>พ.ต.อ.อภิชาติ</persName> กล่าวว่า การจับกุมผู้ต้องหารายนี้ สืบเนื่องจาก <persName>นายชู แซง วอน</persName> เจ้าหน้าที่สถานทูตเกาหลีใต้ ได้ประสานมายัง บก.ป.เพื่อขอให้ช่วยสืบสวนติดตามจับกุม <persName>นายคิม ดอง ฮวน</persName> ผู้ต้องหาซึ่งกระทำความผิดในประเทศเกาหลีใต้ รวม 5 คดี ประกอบด้วย 1.คดียักยอกทรัพย์ เมื่อวันที่ 9 ธันวาคม 2548 มูลค่าความเสียหาย 200,000 ดอลล่าร์สหรัฐ 2.คดีฉ้อโกง มูลค่าเสียหาย 10,000 ดอลล่าร์สหรัฐ เมื่อวันที่ 24 มีนาคม 2549 3.คดีฉ้อโกง มูลค่าความเสียหาย 400,000 ดอลล่าร์สหรัฐ เมื่อวันที่ 18 พฤษภาคม 2550 4.คดีหลอกลวงให้ลงทุนยังไม่ทราบมูลค่าเสียหายซึ่งคดีนี้อยู่ระหว่างการ พิจารณาในชั้นอัยการ และ 5.คดีหลอกให้ซื้อประกันภัย ยังไม่ทราบมูลค่าความเสียหาย โดย<persName>นายคิม ดอง ฮวน</persName> ได้หลบหนีคดีอาศัยอยู่ในประเทศไทย     </p>
<p><persName>พ.ต.อ. อภิชาติ</persName> กล่าวอีกว่า ต่อมาชุดสืบสวน กก.2 บก.ป.สืบทราบว่า <persName>นายคิม ดอง ฮวน</persName> ได้เข้ามาพักอาศัยอยู่ที่เมืองพัทยา เป็นเวลากว่า 6 ปี โดยประกอบธุรกิจสถานบริการนวดแผนโบราณชื่อร้าน “เอ็กซ์ คูล มาสซาจ” จึงวางแผนเข้าจับกุมตัวไว้ได้ อย่างไรก็ดี จากการตรวจสอบเบื้องต้นไม่พบว่า <persName>นายคิม ดอง ฮวน</persName> กระทำความผิดอื่นใดมีเพียงข้อมูลการอาศัยอยู่ในประเทศไทยตามหนังสือเดินทาง ที่ขาดอายุแล้วตั้งแต่วันที่ 3 มกราคม 2551 สอบสวน<persName>นายคิม ดอง ฮวน</persName> ให้การรับสารภาพ จึงนำส่งตำรวจตรวจคนเข้าเมืองเพื่อดำเนินการตามกฎหมายต่อไป</p>
<p>รอง ผบก.ป.กล่าวถึงกรณีการตรวจสอบเส้นทางการเงินและทรัพย์สินของผู้ต้องหาที่นำ มาลงทุนทำธุรกิจในประเทศไทยว่า ขณะนี้อยู่ระหว่างตรวจสอบอย่างละเอียด ซึ่งเชื่อว่าน่าจะมีผู้ร่วมกระทำความผิดด้วย อย่างไรก็ดี ในส่วนของคนร้ายที่เข้ามาใช้ประเทศไทยเป็นฐานในการกระทำความผิดหรือแฝงตัวมา ในลักษณะของนักท่องเที่ยวเพื่อหลบหนีคดีต่างๆ จากต่างประเทศนั้น ทาง บก.ป.ได้ประสานกับเจ้าหน้าที่หลายหน่วยงานเฝ้าติดตามพฤติการณ์ของกลุ่มบุคคล เหล่านี้อย่างต่อเนื่องโดยพบข้อมูลว่ามีอยู่หลายกลุ่ม ซึ่งจะเร่งรัดติดตามรวบรวมพยานหลักฐานเพื่อขออนุมัติหมายศาลติดตามจับกุมตัว มาดำเนินคดีต่อไป</p></body>
</news>
