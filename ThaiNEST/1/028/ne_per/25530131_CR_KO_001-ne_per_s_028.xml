<teiHeader>
<fileDesc>
<titleStmt>
  <title>คลอดโผแต่งตั้งรองผบก.-สว.นครบาล386ตำแหน่ง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100131/46621/%e0%b8%84%e0%b8%a5%e0%b8%ad%e0%b8%94%e0%b9%82%e0%b8%9c%e0%b9%81%e0%b8%95%e0%b9%88%e0%b8%87%e0%b8%95%e0%b8%b1%e0%b9%89%e0%b8%87%e0%b8%a3%e0%b8%ad%e0%b8%87%e0%b8%9c%e0%b8%9a%e0%b8%81.%e0%b8%aa%e0%b8%a7.%e0%b8%99%e0%b8%84%e0%b8%a3%e0%b8%9a%e0%b8%b2%e0%b8%a5386%e0%b8%95%e0%b8%b3%e0%b9%81%e0%b8%ab%e0%b8%99%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>คลอดโผแต่งตั้งรองผบก.-สว.นครบาล386ตำแหน่ง</headline>
<lead>แต่งตั้งรองผบก.-สว.นครบาล คลอดแล้ว 386 ตำแหน่ง � เด็กเส้นเด็กนาย-นักการเมืองได้ดิบได้ดี � นั่งเก้าอี้ทำเลทอง</lead>
<neck></neck>
<body><p> วันที่ 31 ม.ค. ผู้สื่อข่าวรายงานว่า เมื่อช่วงบ่ายที่ผ่านมากองสารนิเทศน์สำนักงานตำรวจแห่งชาติได้เผยแพร่บัญชีรายชื่อแต่งตั้งโยกย้ายนายตำรวจระดับรองสารวัตร-รองผู้บังคับการในสังกัดกองบัญชาการตำรวจนครบาลวาระประจำปี 2552 ตามบัญชีแนบท้ายคำสั่งกองบัญชาการตำรวจนครบาลที่ 48/2553 และ 49/2553ลงวันที่ 30 ม.ค.2553 จำนวน 373 ตำแหน่ง ผ่านทางเวปไซด์สำนักงานตำรวจแห่งชาติ และกองบัญชาการตำรวจนครบาล แบ่งเป็นพวกที่ขยับขึ้นจำนวน 146 อัตราประกอบด้วยระดับรอง ผบก. 16 อัตรา ระดับ ผกก. 26 อัตรา ระดับรอง ผกก. จำนวน 30 อัตรา และระดับ สว.จำนวน 64 อัตรา ส่วนที่เหลือเป็นพวกที่มีการโยกย้ายปรับเปลี่ยนสลับหมุนเวียนในระนาบเดียวกัน</p>
<p> ภายหลัง <persName>พล.ต.ท.สัณฐาน ชยนนท์</persName> ผบช.น.นั่งแท่นเป็นประธานการประชุมพิจารณากลั่นกรองครั้งสุดท้ายเมื่อวันที่ 30 ม.ค.ที่ผ่านมาหลังจากเจอมรสุมเด็กเส้นเด็กฝากเด็กนายรุมเร้าแบ่งเค็กจัดสรรโควต้ากันไม่ลงตัวทำให้ต้องเรียกประชุมด่วนถกครียดกันครั้งแล้วครั้งเล่าและในที่สุดก็ลงเลยด้วยดีเด็กเส้นเด็กฝากเด็กนายยังสายแข็งเส้นใหญ่ต่างได้ดิบได้ดีกันเป็นทิวแถวเป็นไปตามความคาดหมาย โดยเฉพาะโรงพักเกรดเอและพื้นที่ทำเลทองที่มีแหล่งอบายมุขสถานบริการครบวงจร อาทิ สน.บางรัก สน.ลุมพินี สน.ทองหล่อ สน.ห้วยขวาง สน.มักกะสัน เป็นต้น ต่างมีการตีตราจับจองเก้าอี้ตำแหน่งสำคัญๆกันตั้งแต่ในมุ้งเลยที่เดียวหรือภาษาชาวบ้านเรียก “นอนมาก็ว่าได้ “ ส่วนจะมีการซื้อขายตำแหน่งตามที่เป็นข่าวครึกโครมหรือไม่นั้นก็ต้องตั้งข้อสังเกตกันเอาเอง แม้ ผบช.น.จะออกมาการันตีโผทุกบัญชีโปร่งใสไม่มีซื้อขายร้อยเปอร์เซ็นต์เอาคอเป็นประกันก็ตาม</p>
<p><persName>พล.ต.ต.ปิยะ อุฑาโย</persName> โฆษกกองบัญชาการตำรวจนครบาล ยืนยันว่า การแต่งตั้งทั้งหมดเป็นไปตามกฎหมาย โดยการเลื่อนตำแหน่งจะออกคำสั่งโดย ผบช.น. ส่วนการหมุนเวียนตำแหน่งตั้งแต่ระดับ ผกก.ลงไปใน บก.เดียวกันเป็นอำนาจของ ผบก. ถ้าหมุนเวียนข้าม บก.จะเป็นอำนาจของ บช.น. สำหรับการแต่งตั้งข้าราชตำรวจเข้าหรือออกนอก บช.น. ในครั้งนี้เกือบทั้งหมดเป็นการแต่งตั้งโดยสมัครใจ ระดับ สว.มีคนสมัครใจออกไปอยู่ภูมิลำเนาทั้งหมด 66 นาย ขณะที่มีคนเข้ามาแทน 61 นาย ระดับรอง ผกก.มีคนออก 5 นาย เข้ามาแทนที่ 3 นาย ระดับ ผกก.มีคนออก 3 นาย มีคนเข้า 2 นาย ส่วนระดับรอง ผบก.นั้น มีคนออก 1 นาย และเข้ามาแทนที่ 1 นาย และขอยืนยันว่า การแต่งตั้งโยกย้ายครั้งนี้เป็นไปตามหลักเกณฑ์ทุกอย่างไม่มีการวิ่งเต้นซื้อขายตำแหน่งตามที่เป็นข่าวแต่อย่างใด</p>
<p> สำหรับตำแหน่งสำคัญๆที่ได้รับการแต่งตั้ง ประกอบด้วย <persName>พ.ต.อ.สุทิน ทรัพย์พ่วง</persName> ผกก.สน.ทองหล่อ คนสนิท <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. เป็น รอง ผบก.น.8 <persName>พ.ต.อ.บุญส่ง นามกรณ์</persName> ผกก.สน.ลาดพร้าว อดีตนายเวร <persName>พล.ต.อ.เสรีพิศุทธ์ เตมียาเวส</persName> เป็น ผกก.สน.พลับพลาไชย 2 คุมตลาดมืดคลองถม ส่วน <persName>พ.ต.อ.อนุรักษ์ นาคพนม</persName> ผกก.สน.ห้วยขวาง สะบักสะบอมเพราะถูกชุดเฉพาะกิจจากหลายหน่วยเข้าจับกุมบ่อนพนันและสถานบริการในพื้นที่ย่านรัชดาฯจนถูกตั้งกรรมการสอบสวนหลายครั้งหลายครานับไม่ถ้วน ถูกเด้งออกนอกหน่วยไปเป็น ผกก.บช.ศ. ขณะที่ <persName>พ.ต.อ.สรรเสริญ ใช้สถิตย์</persName> ผกก.สน.สามเสน อดีตนายตำรวจติดตาม<persName>นายชวน หลีกภัย</persName> อดีตนายกฯ นั่งเก้าอี้ ผกก.สน. พระราชวัง ดูแลตลาดดอกไม้ <persName>พ.ต.อ.พิรพล อัจกลับ</persName> ผกก.ฝอ.อก.บช.น. นายตำรวจใกล้ชิดติดตาม <persName>พล.ต.ท.กฤษฎา พันธุ์คงชื่น</persName> ผู้บัญชาการตำรวจภูธรภาค 1 ได้ดิบได้ดีนั่งเก้าอี้ ผกก.กก.สส.บก.น. 5 .</p>
<p> <persName>พ.ต.ท.อัศวยุทธ นุชพุ่ม</persName> รอง ผกก.สส.สน.พระราชวัง นายตำรวจหน้าห้อง <persName>พล.ต.ท. สัณฐาน ชยนนท์</persName> เป็น ผกก.สน.จรเข้น้อย <persName>พ.ต.ท.คมสัน แตงจุ้ย</persName> รอง ผกก.ปป.สน.ห้วยขวาง เด้งไปเป็น รอง ผกก. ปป.สน.มีนบุรี <persName>พ.ต.ท.สุพัชร พึ่งพวง</persName> รอง ผกก.ฝอ.บก.จร. นายตำรวจติดตาม<persName>นายนิพนธ์ พร้อมพันธุ์</persName> ซึ่งเคยเป็นสว.สส.บก.ตปพ.และ สว.คุมรถตรวจการณ์ 191 ได้แรงดันสนับสนุนคว้าเก้าอี้ ผกก.สน.ห้วยขวาง <persName>พ.ต.ท.สุวิชชา จินดาคำ</persName> รอง ผกก.จร.สน.บางรัก นายตำรวจติดตาม<persName>นายสุเทพ เทือกสุบรรณ</persName> เป็น รอง ผกก.ปป.สน.ห้วยขวาง <persName>พ.ต.ท. ชยุธ มารยาทตร์</persName> รอง ผกก.สส.สน.สามเสน ขึ้นเป็น ผกก.สน. สามเสน <persName>พ.ต.ท.รุ่งโรจน์ สายัณประเสริฐ</persName> รอง ผกก.ปป.สน. ลุมพินี เป็น รอง ผกก.ปป.สน.ทุ่งมหาเมฆ</p>
<p> ขณะที่นายตำรวจที่อยู่ในสังกัดกองบัญชาการตำรวจนครบาลและถูกเด้งออกนอกหน่วยในสมัย <persName>พล.ต.ท.สุชาติ เหมือนแก้ว</persName> เป็น ผบช.น.ได้กลับเข้าเมืองหลวง อาทิเช่น <persName>พ.ต.อ.ชัยวัฒน์ ฉันทรวรลักษณ์</persName> รองผบก.ตชด.ภ.4 เป็น รองผบก.น.1 <persName>พ.ต.อ.ศรัญวุทธ พิทักษากร</persName> ผกก.ฝอ.4 บก.อก.บช.ศ. เป็น ผกก.สน.ลาดพร้าว  <persName>พ.ต.อ.อำมร หนูแก้ว</persName> ผกก.กตส. คด. เป็น ผกก.ฝอ.2 บก.อก.บช.น.  <persName>พ.ต.ท.กิตติ บุญแสน</persName> สว.สส.สภ.เวียงคุก จว.หนองคาย  เป็น สว.อก.สน.คันนายาม  <persName>พ.ต.ท.จักรภัทร์ น้อยอินทร์</persName> สว.สส.สภ.คำเขื่อนแก้ว จว.ยโยธร เป็น สว.อก.สน.พระโขนง <persName>พ.ต.ท.ปรมินทร์ โชติ</persName> สว.สส.สภ.บ้านเป้า จว.ชัยภูมิ เป็น สว.สส.สน.ท่าเรือ <persName>พ.ต.ทภัทรวุฒิ สุนทรศารทูล</persName> สว.อก.สภ.ภูเรือ  จว.เลย เป็น สว.สส.สน.สุทธิสาร</p></body>
</news>
