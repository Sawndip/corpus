<teiHeader>
<fileDesc>
<titleStmt>
  <title>การจราจรสู่ต่างจังหวัด3เส้นทางโล่งแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-12 08:33:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220735  </bibl>
</sourceDesc>
</fileDesc>
</teiHeader>
<news>
<headline>การจราจรสู่ต่างจังหวัด3เส้นทางโล่งแล้ว</headline>
<lead>ถนนมิตรภาพ สายเอเซีย ถนนเพชรเกษม จราจรโล่งไร้อุบัติเหตุ ตร.ทางหลวงเผย ยังพบ เมาแล้วขับหลายราย</lead>
<neck></neck>
<body><p>เจ้าหน้าที่ทางหลวง จ.สระบุรี เปิดเผย สภาพการจราจร บริเวณ ถนนมิตรภาพ ขาออก ว่า การจราจร เช้านี้ใช้งานได้ดี มีปริมาณรถจำนวนน้อยเนื่องจากประชาชนส่วนใหญ่ ทยอยเดินทางตั้งแต่วันที่ที่ 10 ที่ผ่านมา ทำให้การจราจรเช้านี้โล่งและใช้งานได้ตามปกติ โดยตลอดช่วงเย็นวานนี้ จนถึง กลางดึก การจราจรหนาแน่นมาก โดยส่วนใหญ่พบว่ามีรถยนต์ส่วนตัว รถทัวร์ และรถบัสขนาดใหญ่ จำนวนมากส่งผลให้การจราจรติดขัด แต่เจ้าหน้าที่เปิดช่องทางพิเศษระบายการจราจร จนสามารถระบายรถได้หมดในเวลาประมาณ 23.00น.ส่วนจุดที่เชื่อมต่อ อ.ปากช่อง จ.นครราชสีมา ก็ติดขัดเช่นกัน แต่เช้าวันนี้ ใช้งานได้ตามปกติแล้วส่วนทางด้าน ถนนสายเอเซีย ถนนเพชรเกษม การจราจร ใช้งานได้ดีเช่นกัน ไม่มีรถติดค้างสะสม</p>
<p>อย่างไรก็ตามเจ้าหน้าที่ตำรวจทางหลวงยังเปิดเผยว่า ตลอดคืนที่ผ่านมา เกิดอุบัติเหตุ รถชนท้ายกันจำนวนมาก โดยส่วนใหญ่เป็นเพราะใช้ความเร็วสูงเมื่อรถชะลอตัวก็เบรกไม่ทัน ขณะที่ผู้ที่ดื่มแอลกอฮอล์แล้วขับก็ยังมีอยู่ โดยเจ้าหน้าที่ตั้งด่านตรวจก็ พบว่า มีผู้ขับขี่ปริมารแอลกอฮอล์เกินที่กฎหมายกำหนด จึงควบคุมตัวให้พักผ่อนจนอาการดีขึ้น และอนุญาตให้เดินทางได้เพื่อป้องกันอุบัติเหตุที่อาจเกิดขึ้นได้</p></body>
</news>
