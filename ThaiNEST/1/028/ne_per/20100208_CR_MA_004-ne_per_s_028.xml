<teiHeader>
<fileDesc>
<titleStmt>
  <title>บช.น.คุมเข้มรักษาความปลอดภัย 87บ้านพักบุคคลสำคัญ 24ชม.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-08 18:33:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265621239&catid=17  </bibl>
</sourceDesc>
</fileDesc>
</teiHeader>
<news>
<headline>บช.น.คุมเข้มรักษาความปลอดภัย 87บ้านพักบุคคลสำคัญ 24ชม.</headline>
<lead></lead>
<neck></neck>
<body><p>บช.น.คุมเข้ม87บ้านบุ คคสำคัญ</p>
<p><persName>พล.ต.ท.สัณฐาน ชยนนท์</persName> ผบช.น.เรียกประชุมนายตำรวจระดับผู้กำกับการขึ้นไป กำชับแผนปฏิบัติการรักษาความปลอดภัยบ้านบุคคลสำคัญ รวมทั้งประสานการปฏิบัติร่วมกับกองบัญชาการตำรวจภูธรภาค 1,2 และ 7 กรณีบุคคลสำคัญมีบ้านพักอยู่ในพื้นที่ดังกล่าว ด้าน <persName>พล.ต.ต.ปิยะ อุทาโย</persName> โฆษก บช.น. ระบุได้จัดกลุ่มบ้านบุคคลสำคัญที่ต้องรักษาความปลอดภัยรวม 87 คน</p>
<p>เมื่อเวลา 13.30 น.วันที่ 8 กุมภาพันธ์ ที่กองบัญชาการตำรวจนครบาล (บช.น.) ห้องประชุมปารุสวัน 1 <persName>พล.ต.ท.สัณฐาน ชยนนท์</persName> ผบช.น. <persName>พล.ต.ต.สุเมธ เรืองสวัสดิ์</persName> <persName>พล.ต.ต.บุญส่ง พานิชอัตรา</persName> <persName>พล.ต.ต.วรศักดิ์ นพสิทธิพร</persName> <persName>พล.ต.ต.วิมล เปาอินทร์</persName> รอง ผบช.น. พร้อม ผบก.น.1-9   ผบก.จร.  ผบก.อคฝ.  ผบก.ตปพ.  ผบก.สส.  ผบก.อก. ผบก.ประจำ บช.น. และผกก.สน.ในพื้นที่มีบุคคลสำคัญ และเจ้าหน้าที่ที่เกี่ยวข้องร่วมประชุมรักษาความปลอดภัยบุคคลสำคัญในพื้นที่ ที่มีบุคคลสำคัญ</p>
<p>ต่อมา เวลา 14.30 น. <persName>พล.ต.ต.ปิยะ อุทาโย</persName> ผบก.ประจำ บช.น.และโฆษก บช.น. กล่าวว่า การประชุมดังกล่าวเป็นการเรียกเพื่อตรวจเช็กความพร้อมการรักษาความปลอดภัย ของบุคคลสำคัญรอบพื้นที่ กทม.และประสานงานตำรวจภูธร 1,2,7 ซึ่งอาจจะมีบุคคลสำคัญอยู่ในพื้นที่ให้กำหนดมาตรการในการดูแลไปในทิศทาง เดียวกัน กลุ่มบุคคลสำคัญประกอบ ด้วย นายกรัฐมนตรี/คณะรัฐมนตรี องคมนตรี คณะกรรมการป้องกันและปราบปรามการทุจริตแห่งชาติ(ป.ป.ช.) ตุลาการศาลรัฐธรรมนูญ คณะกรรมการการเลือกตั้ง องค์คณะผู้พิพากษาศาลฎีกาแผนกคดีอาญาของผู้ดำรงตำแหน่งทางการเมือง รวมทั้งบุคคลที่สำคัญ ให้ทุก สน.ในพื้นที่รับผิดชอบทำการถ่ายภาพนิ่งและภาพเคลื่อนไหวบริเวณรอบของบ้าน บุคคลสำคัญ และวางกำลังเจ้าหน้าที่ 24 ชั่วโมงในการดูแล สำหรับในวันนี้ทุกสถานีตำรวจก็ได้ชี้แจงรายละเอียดในการดูแลพื้นที่และบุคคล ที่รับผิดชอบอย่างชัดเจน ส่วนการดูแลนั้นจะต้องไม่ให้ตำรวจหมุนเวียนเปลี่ยนและจะต้องคัดเลือกเจ้า หน้าที่ในการเข้าดูแลความเรียบร้อยด้วย เช่น ต้องมีไหวพริบดี แก้ไขสถานการณ์ล่วงหน้าได้ฯ ส่วนในพื้นที่ให้สำรวจการกล้องวงจรปิดหากไม่มีให้รีบดำเนินการติดตั้งทันที</p>
<p><persName>พล.ต.ต.ปิยะ</persName> กล่าวอีกว่า หากเกิดเหตุต้องมีการประสานเจ้าหน้าที่ได้ทันทีรวมถึงการกำหนดแผนเผชิญเหตุ เพื่อระบุผู้รับผิดชอบและประสานงานได้ และทุกสถานีตำรวจต้องดำเนินการตามแผนไปในทิศทางเดียวกัน ซึ่งข้อมูลดังกล่าวได้อยู่ที่ ผบช.น.และรอง ผบช.น.หมดแล้ว เพื่อซักซ้อมความเข้าใจในการปฏิบัติ ส่วนหากมีเหตุการณ์ชุมนุมในพื้นที่บ้านเป้าหมายที่ต้องดูแลให้ทุกสถานีกำหนด พื้นที่ในการชุมนุมอย่างเหมาะสมไม่ใกล้พื้นที่บ้านบุคคลสำคัญจนเกินไปตลอดจน ไปถึงผู้รับผิดชอบในการดูแลความสงบ  อีกทั้งให้เจ้าหน้าที่ประสานไปยังประชาชนเจ้าหน้าที่รักษาความปลอดภัยให้ ช่วยกันดูแลความสงบ ในความไม่ประมาทให้เจ้าหน้าที่เตรียมแผงเหล็ก กรวยยาง ตะข่าย รวมถึงสิ่งขีดขวาง ไว้เพื่อป้องกันเหตุ </p>
<p>ผู้สื่อข่าวรายงานว่า ในที่ประชุมได้นำรายชื่อคณะกรรมการตุลาการศาลรัฐธรรมนูญ 9 คน พร้อมทั้งหน่วยผู้รับผิดชอบดูแลความปลอดภัยในพื้นที่พักอาศัยของบุคคลสำคัญ เพื่อเน้นย้ำการดูแลความเรียบร้อยและกำชับการดูแล ให้เป็นไปในความสงบ</p></body>
</news>
