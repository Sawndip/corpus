<teiHeader>
<fileDesc>
<titleStmt>
  <title>“ปทีป” ลังเลเด้ง “ผบช.ภ.9 - ผบช.ศชต.” ไม่ตั้ง “จ่าเพียร”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 18:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046075  </bibl>
</sourceDesc>
</fileDesc>
</teiHeader>
<news>
<headline>“<persName>ปทีป</persName>” ลังเลเด้ง “ผบช.ภ.9 - ผบช.ศชต.” ไม่ตั้ง “<persName>จ่าเพียร</persName>”</headline>
<lead>“<persName>ปทีป</persName>” เตรียมพิจารณาข้อบกพร่อง ผบช.ภ.9 - ผบช.ศชต.ไม่แต่งตั้ง “<persName>พล.ต.อ.สมเพียร เอกสมญา</persName>” ระบุ จะให้มาช่วยราชการก่อนหรือไม่ต้องเห็นรายงานก่อน ชี้ ม็อบแดงชุมนุมพรุ่งนี้ (3 เม.ย.) โอกาสจะเกิดความรุนแรงได้ เชื่อ “ไอ้<persName>กี้ร์</persName>” อาจมอบตัวคืนนี้ วอนขอให้เห็นใจตำรวจดูแลผู้ชุมนุม</lead>
<neck></neck>
<body><p>วันนี้ (2 เม.ย.) ที่สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร.กล่าวภายหลังการประชุมสวัสดิการสำนักงานตำรวจแห่งชาติ ว่า วันนี้เป็นการประชุมเพื่อพิจารณาสวัสดิการต่างๆ ให้เจ้าหน้าที่ตำรวจทั่วประเทศ ไม่ว่าจะเป็นเรื่องรถรับส่ง การปรับปรุงศูนย์อาหารและอื่นๆ ไม่ได้มีการพูดคุยเรื่องสวัสดิการ 3 จังหวัดชายแดนภาคใต้เป็นการเฉพาะ แต่ในเรื่องของสวัสดิการตำรวจใต้ โดยก่อนหน้านี้ มีการพิจารณาให้สวัสดิการ 10 ข้อนั้น โดยหลักการคงได้ตามนั้น แต่ไม่ใช่ 100 เปอร์เซ็นต์ ต้องมาคุยกันในรายละเอียดของแต่ละข้อ ซึ่งต้องคุยกับทางศชต.โดยตรง ว่าอะไรที่จะเป็นผลกระทบก็ต้องมาแก้ปัญหา</p>
<p><persName>พล.ต.อ.ปทีป</persName> กล่าวต่อไปว่า สำหรับสิทธิวันทวีคูณนั้น ต้องของดูรายละเอียดที่ทางชุดทำงานพิจารณาเรื่องสวัสดิการตำรวจใต้สรุปก่อน ดูกฎ กติกาต่างๆ ว่า จะกระทบกับตำรวจทั่วไปหรือไม่ ซึ่งคาดว่าภายในสัปดาห์หน้าชุดทำงานเรื่องนี้จะประชุมสรุปรายละเอียดปลีก ย่อยต่างๆ เสนอตนเองได้ ซึ่งตนเองก็จะเสนอก.ตร.เพื่อพิจารณาต่อไป</p>
<p>ผู้สื่อข่าวถึงถึงคณะกรรมการชุด <persName>พล.ต.ท.เอก อังสนานนท์</persName> ผู้ช่วย ผบ.ตร.ที่พิจารณาเรื่องการแต่งตั้ง <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา โดยได้สรุปว่า เรื่องนี้ บช.ภ.9 และ บช.ศชต.มีความบกพร่องในการแต่งตั้ง จะต้องพิจารณาโทษอย่างไร <persName>พล.ต.อ.ปทีป</persName> กล่าวว่า <persName>พล.ต.ท.เอก</persName> ยังไม่ได้ประมวลเรื่องเสนอมายังตนเอง ซึ่งเรื่องนี้<persName>พล.ต.ท.เอก</persName> ต้องนำข้อสรุปของคณะอนุ ก.ตร.ร้องทุกข์ ซึ่งสรุปไปส่งให้ <persName>พล.ต.ท.เอก</persName> มาพิจารณาร่วมด้วย แต่เบื้องต้นเมื่อ<persName>พล.ต.ท.เอก</persName> สรุปและให้ข่าวแบบนั้นก็ต้องเชื่อท่านว่าเป็นแบบนั้น หากเสนอมายังตนก็ต้องมาพิจารณาความบกพร่องของทั้งสอง บช.ว่า มีความบกพร่องระดับไหน ตอนนี้ยังบอกไม่ได้ว่าจะพิจารณาโทษอย่างไร หรือจะให้มาช่วยราชการหรือไม่ เพราะยังไม่เห็นเรื่อง</p>
<p>เมื่อถามว่า จะต้องให้ ผบช.ภ.9 และ ผบช.ศชต.ออกจากพื้นที่ก่อนหรือไม่ ระหว่างที่มีการพิจารณา เพราะอาจจะต้องสอบในประเด็นอื่นที่ลึกลงไป รรท.ผบ.ตร.กล่าวว่า เรื่องที่จะให้ออกจากพื้นที่ก่อนหรือให้อยู่ในพื้นที่ต่อไป ต้องขึ้นอยู่กับข้อเท็จจริง ซึ่งต้องดูในรายละเอียด จะใช้ความรู้สึกตัดสินใจไม่ได้</p>
<p>ผู้สื่อข่าวถามว่า ทาง บช.ภ.9 ออกมาแถลงว่าเรื่องที่ไม่สามารถแต่งตั้ง <persName>พล.ต.อ.สมเพียร</persName> ได้ส่วนหนึ่งเป็นเพราะการเมืองและสำนักงานตำรวจแห่งชาติด้วย <persName>พล.ต.อ.ปทีป</persName> กล่าวว่า เราก็ต้องทำการตรวจสอบทุกประเด็น รวมทั้งประเด็นการเมืองด้วย การตรวจสอบต้องดูประเด็นเรื่องของขั้นตอนการแต่งตั้ง การใช้ดุลพินิจในการตัดสินใจตามกฎหมายที่มีอยู่ ต้องขอดูในรายละเอียด จะให้มาช่วยราชการก่อนหรือไม่ก็ต้องเห็นรายงานก่อน ถ้ายังไม่เห็นรายงานก็ยังไม่สามารถตัดสินใจได้ อย่างกรณีการย้ายผู้บัญชาการตำรวจภูธรภาค 2 ก่อนหน้านี้ก่อนตัดสินใจก็ได้รับรายงานจาก <persName>พล.ต.ท.เอก</persName> มาพิจารณาแล้ว กรณีนี้ก็เช่นเดียวกันจะตัดสินใจได้ก็ต้องให้<persName>พล.ต.ท.เอก</persName>ประมวลเรื่องเสนอมา ก่อน</p>
<p>ผู้สื่อข่าวถามว่า กรณีมีคำสั่งให้ <persName>พล.ต.ท.เอกรัตน์ มีปรีชา</persName> จเรตำรวจ (สบ 8) ตรวจสอบคำสั่งแต่งตั้งในกองบัญชาการตำรวจนครบาล จะมีการสั่งให้ผบช.น.มาช่วยราชการก่อนหรือไม่ <persName>พล.ต.อ.ปทีป</persName> กล่าวว่า ตนเองยังไม่เห็นเรื่องเลย <persName>พล.ต.ท.เอกรัตน์</persName> ก็ดูแล บช.น.อยู่แล้วก็ให้เขาดำเนินการไป ตนเองยังไม่ได้รับรายงานเกี่ยวกับเรื่องนี้ ส่วนเรื่องให้มาช่วยราชการหรือไม่นั้นเมื่อยังไม่เห็นเรื่องหรือผลสรุปก็คง ยังไม่สามารถดำเนินการอะไรได้</p>
<p>ม็อบแดงพรุ่งนี้มีโอกาสรุนแรง คาด “ไอ้<persName>กี้ร์</persName>” มอบตัวคืนนี้</p>
<p>นอกจากนี้ <persName>พล.ต.อ.ปทีป ตันประเสริฐ</persName> รรท.ผบ.ตร.กล่าวถึงการชุมนุมใหญ่ของกลุ่มเสื้อแดงในวันพรุ่งนี้ ว่า โอกาสที่จะเกิดความรุนแรงก็เกิดขึ้นได้ ด้วยปัจจัยหลายๆ อย่าง ไม่ว่าจะเป็นจำนวนผู้มาชุมนุม คำประกาศของแกนนำที่บอกว่าจะยกระดับการชุมนุมให้เข้มข้นขึ้นเรื่อยๆ ซึ่งเราก็ได้เตรียมการกำลังตำรวจ ร่วมกับทหารไว้พร้อมแล้ว และจะมีการประชุมเพื่อประเมินสถานการณ์อีกครั้งในวันพรุ่งนี้ ตอนนี้ก็บอกไม่ได้ว่าจำนวนผู้ชุมนุมจะมากแค่ไหนต้องดูสถานการณ์ในวันพรุ่ง นี้</p>
<p>“เราเตรียมกำลังเจ้าหน้าที่บนสมมติฐานที่ว่าสถานการณ์ความรุนแรงสูง สุด แต่ไม่ได้บอกว่าสถานการณ์รุนแรง การเตรียมการป้องกันต้องเตรียมให้พร้อมที่สุดต้องประเมินสูงสุดไว้ก่อนเพื่อ จะรับสถานการณ์ที่อาจจะรุนแรงได้ แต่หากไม่มีควารุนแรงก็ลดระดับการดูแลลง เป็นการเตรียมความพร้อมตามหลักการรักษาความปลอดภัย” รรท.ผบ.ตร.กล่าว</p>
<p>ผู้สื่อข่าวถามว่า แกนนำอย่าง <persName>นายอริสมันต์ พงษ์เรืองรอง</persName> ที่ถูกออกหมายจับ ทำไมเจ้าหน้าที่ตำรวจถึงไม่จับกุม <persName>พล.ต.อ.ปทีป</persName> บอกเพียงว่า เขาอาจจะมอบตัวคืนนี้ก็ได้ และขอให้เห็นใจตำรวจในการทำงานดูแลกลุ่มผู้ชุมนุม</p></body>
</news>
