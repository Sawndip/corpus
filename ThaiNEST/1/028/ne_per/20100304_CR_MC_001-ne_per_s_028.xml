<teiHeader>
<fileDesc>
<titleStmt>
  <title>ตำรวจขออนุมัติศาลออกหมายจับเคทอง  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/27963  </bibl>
</sourceDesc>
</fileDesc>
</teiHeader>
<news>
<headline>ตำรวจขออนุมัติศาลออกหมายจับ<persName>เคทอง</persName></headline>
<lead>กรุงเทพฯ 4 มี.ค. - ตำรวจยื่นขออนุมัติศาลออกหมายจับ<persName>เคทอง</persName>แล้ว ขณะที่เจ้าของเซิฟเวอร์ที่ให้ใช้ออกอากาศเผยแพร่คลิปปลุกระดม อ้างไม่รู้เห็นอะไรด้วย</lead>
<neck></neck>
<body><p><persName>พล.ต.ต.สุรพล หอมชื่นชม</persName> ผู้บังคับการปราบปรามการกระทำผิดเกี่ยวกับอาชญากรรมทางเทคโนโลยี หรือ ปอท. เปิดเผยหลัง <persName>นายณัฐวุฒิ บุญยืนมั่น</persName> หนึ่งในเจ้าของบริษัทที่เปิดให้เช่าแคมฟรอก และถูกยึดเซิร์ฟเวอร์ที่  <persName>นายพรวัฒน์ ทองสมบูรณ์</persName> หรือ <persName>เคทอง</persName> ลูกน้องคนสนิทของ <persName>เสธ.แดง</persName> ใช้เป็นที่เผยแพร่ข่าวการก่อเหตุวุ่นวายหลังศาลพิพากษาคดียึดทรัพย์อดีตนายกรัฐมนตรี ว่า <persName>นายณัฐวุฒิ</persName>  อ้างว่าไม่รู้ว่าผู้มาเช่าเซิร์ฟเวอร์แต่ละรายเป็นใครบ้าง เพราะมีจำนวนมาก ซึ่งเซิร์ฟเวอร์ที่ <persName>นายพรวัฒน์</persName> เช่าใช้  มี <persName>น.ส.สลักจิต แสงเมือง</persName>  นักข่าวของกลุ่มคนเสื้อแดงมาเช่าไว้เมื่อปีที่แล้ว  แต่ <persName>นางสลักจิต</persName> เสียชีวิตไปเมื่อต้นปี จากนั้นมีคนชื่อ<persName>แบงก์</persName>มาเช่าใช้ต่อ โดยบอกว่าจะเอาไว้พูดคุยเรื่องการเมือง  ทั้งนี้ นอกจาก <persName>นายณัฐวุฒิ</persName> แล้ว พนักงานสอบสวนจะเรียก <persName>ร.ท.กัลยภัทร ชูประทีป</persName> ทหารสังกัดกองบัญชาการทหารพัฒนา หนึ่งในเจ้าของเซิร์ฟเวอร์ มาให้ปากคำในวันนี้ด้วย นอกจากนี้ พนักงานสอบสวนจะประสานไปยังกระทรวงไอซีที เพื่อให้ช่วยตรวจสอบรายละเอียดการเช่าเซิร์ฟเวอร์ดังกล่าวของกลุ่มผู้ต้องสงสัย </p>
<p>ส่วนการดำเนินคดีกับ <persName>นายพรวัฒน์</persName> มีรายงานว่า พนักงานสอบสวน สน.ลาดกระบัง ได้ยื่นเอกสารพยานหลักฐานต่อศาลอาญารัชดา เพื่อขออนุมัติหมายจับแล้ว ในข้อหาที่เกี่ยวกับใช้สื่อยุยงปลุกปั่นทำให้เกิดความวุ่นวาย และการใช้สื่อปลุกระดม ซึ่งขณะนี้อยู่ในระหว่างการพิจารณาของศาล .-สำนักข่าวไทย</p></body>
</news>
