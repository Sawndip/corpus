<teiHeader>
<fileDesc>
<titleStmt>
  <title>นครบาลระดมกวาดล้างแก๊งลักรถ-ปล้นแท็กซี่-ฆ่ากันตาย หลายพื้นที่  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-22 12:20:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264137671&catid=17  </bibl>
</sourceDesc>
</fileDesc>
</teiHeader>
<news>
<headline>นครบาลระดมกวาดล้างแก๊งลักรถ-ปล้นแท็กซี่-ฆ่ากันตาย หลายพื้นที่</headline>
<lead></lead>
<neck></neck>
<body><p>เมื่อเวลา 11.00 น. วันที่ 22 มกราคม <persName>พล.ต.ท.เอก อังสนานนท์</persName> ผู้ช่วย ผบ.ตร. <persName>พล.ต.ต.สุเมธ เรืองสวัสดิ์</persName> รอง ผบช.น. <persName>พล.ต.ต.อนุชัย เล็กบำรุง</persName> ผบก.น.5 แถลง <persName>ร.ต.ท.คำตัน ทำดี</persName> รอง สว.จร.สน.วัดพระยาไกร นำกำลังจับกุม <persName>นายพิพัฒน์ ใจทน</persName> อายุ 25 ปี <persName>นายวีระชัย วังแก้ว</persName> อายุ 23 ปี <persName>นายโจ</persName> อายุ 16 ปี และ<persName>ด.ช.เจ</persName> อายุ 13 ปี พร้อมเงินสด 900 บาท โทรศัพท์มือถือ 1 เครื่อง มีดคัดเตอร์ 1 เล่มและกระเป๋าสะพาย 1 ใบ แจ้งข้อหาปล้นทรัพย์</p>
<p>ทั้งนี้ ขณะที่เจ้าหน้าที่ชุดจับกุมตั้งจุดตรวจรถใกล้ทางลงสะพานกรุงเทพ ถนนมไหศวรรย์ แขวง-เขตบางคอแหลม กทม. ได้ยินเสียงร้องขอความช่วยเหลือจากท้ายซอยเจริญกรุง 80 ใกล้สวนหย่อมสะพานกรุงเทพ ห่างจุดตรวจ 300 เมตร จึงนำกำลังตรวจสอบ พบชายวัยรุ่น 4 คน วิ่งสวนออกจากซอยลักษณะมีพิรุธจึงควบคุมตัวไว้  ต่อมา<persName>นายสุวรรณ ศีรระเสน</persName> ผู้เสียหาย วิ่งออกจากซอยและชี้ทั้ง 4 คนว่าก่อเหตุปล้นทรัพย์ โดยเป็นคนขับรถแท็กซี่ โดยรับมาจากถนนพระราม 3 ใต้สะพานพระราม 9 ให้มาส่งซอยเจริญกรุง 80 (ซอยวัดลาดบัวขาว) ถึงที่เกิดเหตุรุมชกต่อยก่อนปล้นทรัพย์หลบหนี และถูกจับกุมดังกล่าว</p>
<p>อีกราย <persName>พล.ต.ต.สมวุฒิ วรรณพิรุณ</persName> ผบก.น.4 แถลง สน.อุดมสุข จับกุม<persName>นายขวัญ</persName> หรือ<persName>เบิร์ด ทิมทอง</persName> อายุ 20 ปี พร้อมรถจักรยานยนต์ 10 คัน จับได้ที่บ้านเลขที่ 19/11 หมู่ 5 ชุมชน 14 ไร่ แขวงดอกไม้ เขตประเวศ กทม.  สอบสวนสารภาพว่า ร่วมกับ<persName>นายจุ่น</persName>และ<persName>นายเตี้ย</persName> ก่อเหตุลักรถจักรยานยนต์ในพื้นที่เขตประเวศ เขตพระโขนง และบริเวณใกล้เคียงมาหลายสิบคัน โดยใช้วิธีหักคอและต่อสายตรง ก่อนนำไปขายคันละ 2,000 บาทแจ้งข้อหาลักทรัพย์หรือรับของโจร และเสพยาเสพติดให้โทษประเภท1 (เมทแอมเฟตามีน) โดยผิดกฎหมาย  </p>
<p>ด้าน สน.หัวหมาก จับกุม<persName>นายโสภณ สายบัว</persName> อายุ 26 ปี พร้อมมีดพับ 1 เล่ม ทั้งนี้ <persName>นายประชา สุนทรโชติ</persName> ผู้เสียหาย ขับขี่รถแท็กซี่ ทะเบียน ทพ 668 กทม. จากหน้าร้านแอลกอฮอล์ ซอยมหาดไทย เมื่อเข้ามาในซอยรามคำแหง 24/2 ได้ใช้มีดจี้คอผู้เสียหาย และได้สะบัดหนี ผู้ต้องหาจึงวิ่งหนี แต่<persName>นายโสภณ</persName> ตะโกนให้คนช่วยก่อนสายตรวจที่ผ่านมาจับกุมได้ แจ้งข้อหาพยายามชิงทรัพย์ โดยใช้อาวุธมีด</p>
<p>และรายสุดท้าย สน.บึงกุ่ม ร่วมกับกก.สส.บก.น.4 จับกุม <persName>นายธีวัฒน์</persName> หรือ<persName>ฝิ่น วิจารณ์กุล</persName> อายุ 18 ปี ผู้ต้องหาร่วมกันฆ่าผู้อื่น โดยจับกุมได้ที่ ห้องพักเลขที่ 11 หอพักป้าสมบูรณ์ ซอยพหลโยธิน 55 แขวงอนุสาวรีย์ เขตบางเขน กทม.ทั้งนี้ เมื่อวันที่ 8 มกราคม เวลา 20.00 น. มีเหตุฆ่ากันตายที่บ้านเลขที่ 120/71 ชุมชนสุวรรณประสิทธิ์ 3 ถนนนวมินทร์ 70 แขวงคลองกุ่ม เขตบึงกุ่ม กทม. โดยผู้ต้องหาร่วมกับ<persName>นายหมู</persName> ไม่ทราบชื่อนามสกุลจริง ยิง<persName>นายปวิช</persName> หรือ<persName>โบ๊ท ควาญช้าง</persName> สาเหตุขัดแย้งเรื่องยาเสพติด</p></body>
</news>
