<teiHeader>
<fileDesc>
<titleStmt>
  <title>หน.แรกรับสถานพินิจฯเมาฉุดสาวซิ่งชนท้ายรถแฟนหนุ่มฟาดต้นไม้ดับ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-01 13:21:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270102902&catid=17  </bibl>
</sourceDesc>
</fileDesc>
</teiHeader>
<news>
<headline>หน.แรกรับสถานพินิจฯเมาฉุดสาวซิ่งชนท้ายรถแฟนหนุ่มฟาดต้นไม้ดับ</headline>
<lead></lead>
<neck></neck>
<body><p> เมื่อเวลา 04.50 น. วันที่ 1 เมษายน   <persName>พ.ต.ต.กิตติ  ไชโย</persName>  สารวัตร สภ.เมืองราชบุรี   ได้รับแจ้งเหตุรถชนกันมีผู้เสียชีวิต และได้รับบาดเจ็บที่บริเวณถนนสายราชบุรี- จอมบึง หมู่ 1 ตำบลเกาะพลับพลา อำเภอเมือง จังหวัดราชบุรี   ไปตรวจสอบที่เกิดเหตุ  พร้อมด้วยมูลนิธิปฐมบรมราชานุสรณ์ และแพทย์เวรโรงพยาบาลราชบุรี  </p>
<p>เมื่อถึงที่เกิดเหตุพบรถยนต์เก๋ง ยี่ห้อโตโยต้า อัลติส สีบรอนซ์  หมายเลขทะเบียน กจ-304 อุบลราชธานี  สภาพด้านหน้าพังยับเยิน จอดอัดท้ายรถเก๋งยี่ห้อ ฮอนด้า แจ๊ซ สีดำ หมายเลขทะเบียน ศศ-9427   กทม. สภาพอัดติดกับต้นไม้ข้างถนนอยู่  ภายในรถเก๋งโตโยต้า อัลติส พบ<persName>นายบุญมี  สุทธปัญญา</persName>  อายุ 59 ปี  หัวหน้าสถานแรกรับสถานพินิจ และคุ้มครองเด็กและเยาวชน จังหวัดราชบุรี เป็นคนขับรถอยู่ในสภาพอาการมึนเมาสุราจนไม่ได้สติ</p>
<p>ส่วนคนนั่งข้างเป็นหญิงทราบชื่อต่อมาคือ   <persName>นางสาวชลธิชา  แก้วดำรง</persName> อายุ 26 ปี อยู่บ้านเลขที่ 16/2 หมู่ 5 ตำบลบ้านปราโมทย์ อำเภอบางคณฑี จังหวัดสมุทรสงคราม   ได้รับบาดเจ็บที่แขน   เจ้าหน้าที่มูลนิธิฯจึงรีบนำส่งโรงพยาบาลราชบุรี  ส่วนผู้เสียชีวิตอีก 2 คนซึ่งติดอยู่ในซากรถฮอนด้า แจ๊ซ  เจ้าหน้าที่ต้องช่วยกันงัดเอาศพออกมาทราบชื่อต่อมาคือ <persName>ส.อ.นิพนธ์  คำบุญ</persName>  อายุ 36 ปี  ทหารสังกัด ช. 112 ค่ายบูรฉัตร  อำเภอเมือง จังหวัดราชบุรี  สภาพ คอหัก   และ<persName>นางสาวแป้ง</persName>  ไม่ทราบนามสกุล อายุ 16 ปี สภาพคอหักเช่นกัน</p>
<p>จากการสอบสวนทราบว่า <persName>นายบุญมี</persName>   หัวหน้าสถานแรกรับสถานพินิจ และคุ้มครองเด็กและเยาวชน จังหวัดราชบุรี ได้ไปนั่งดื่มเหล้าจนเมาที่ร้านอาหารแห่งหนึ่งในตำบลเจดีย์หัก   ก่อนเกิดเหตุได้ออกมาจากร้านโดยมี<persName>นางสาวชลธิชา</persName>เดินออกมาส่งที่รถ  แต่<persName>นายบุญมี</persName>ได้ลากให้ขึ้นรถมาด้วย ซึ่งขณะเกิดเหตุ  <persName>ส.อ.นิพนธ์</persName> ซึ่งเป็นแฟนหนุ่มของ<persName>นางสาวชลธิชา</persName>เห็น จึงได้ชวน<persName>นางสาวแป้ง</persName>  ซึ่งเป็นเด็กในร้านดังกล่าวขึ้นรถมาเป็นเพื่อนด้วย  เพื่อขับตามรถของ<persName>นายบุญมี</persName> และระหว่างทาง <persName>นายบุญมี</persName>ได้เร่งเครื่องยนต์เร็วขึ้น ส่วน <persName>ส.อ.นิพนธ์</persName> ที่ขับรถตามก็พยายามจะขับปาดหน้ารถให้<persName>นายบุญมี</persName>จอด เป็นช่วงจังหวะเดียวกับที่<persName>นายบุญมี</persName>เร่งเครื่องขึ้นไปอีก จึงทำให้รถของ<persName>นายบุญมี</persName>นั้นชนท้ายรถของแฟนหนุ่มอย่างจังจนพลิกคว่ำ และไปฟาดกับต้นไม้และรถของ<persName>นายบุญมี</persName>ก็ไปอัดติดกับท้ายรถของแฟนหนุ่มจนทำให้มีผู้เสียชีวิตถึง 2 ราย  ส่วน<persName>นายบุญมี</persName> และหญิงที่นั่งมากับรถได้รับบาดเจ็บ </p>
<p>อย่างไรก็ตามเจ้าหน้าที่ตำรวจได้ทำการสอบสวนอย่างละเอียดอีกครั้ง  ถึงการเกิดอุบัติเหตุดังกล่าว</p></body>
</news>
