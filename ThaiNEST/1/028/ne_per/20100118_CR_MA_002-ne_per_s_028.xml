<teiHeader>
<fileDesc>
<titleStmt>
  <title>บก.จร.จัดการตั้งด่านซ้ำซ้อน บนถนนกาญจนาภิเษก-บรมราชชนนี-พระราม 2  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-18 12:20:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263792051&catid=17  </bibl>
</sourceDesc>
</fileDesc>
</teiHeader>
<news>
<headline>บก.จร.จัดการตั้งด่านซ้ำซ้อน บนถนนกาญจนาภิเษก-บรมราชชนนี-พระราม 2</headline>
<lead></lead>
<neck></neck>
<body><p>เมื่อเวลา 10.00 น.วันที่ 18 มกราคม ที่กองบังคับการตำรวจจราจร(บก.จร.) <persName>พล.ต.ต.ภาณุ เกิดลาภผล</persName> รองผบช.น.<persName>พล.ต.ต.อุทัยวรรณ แก้วสะอาด</persName> ผบก.จร. ได้ร่วมประชุม  รองผบก.จร.และ สว.ในพื้นที่รับผิดชอบ ถนนกาญจนาภิเษก บรมราชชนนี พระราม 2 เพื่อกำหนดแผนการตั้งด่านกวดขันวินัยการจราจรและป้องปรามอาชญากรรม</p>
<p>โดย<persName>พล.ต.ต.ภาณุ</persName> กล่าวว่า เนื่องจาก บช.น.ได้รับการร้องเรียนจากประชาชน เรื่องการตั้งด่านจราจรซ้ำซ้อนบนถนนกาญจนาภิเษก บรมราชชนนี พระราม 2 เป็นจำนวนมาก บช.น.จึงได้เรียกสน.ที่เกี่ยวข้องบนถนนดังกล่าว เช่น สน.บางมด สน.แสมดำ สน.ธรรมศาลา สน.เพชรเกษม สน.ตลิ่งชัน   สน.บางเสาธง และ กก.1,5 บก.จร.มาประชุมกำหนดแผนการตั้งด่านจราจร เพื่อลดความถี่ในการตั้งด่านจราจรให้ลดน้อยลงในช่วงเวลากลางวัน และเพิ่มความถี่ในช่วงเวลากลางคืนแทนเพื่อสร้างความอุ่นใจให้กับประชาชนใน เวลาค่ำ  ไว้สำหรับการป้องปรามอาชญากรรม การสกัดจับกุมคนร้าย และการแข่งรถในทางสาธารณะ ตาม นโยบายของ <persName>พล.ต.ท.สัณฐาน ชยนนท์</persName> ผบช.น.   จึงได้สั่งการไปยัง บก.จร.บก.น.7,8,9 เพื่อปรับแผนการตั้งด่านจราจร ซึ่งหลังจากการแก้ไข บช.น.หวังว่าจะสร้างความพึงพอใจให้กับประชาชนที่ใช้รถ หากประชาชนได้รับความเดือดร้อนเกี่ยวกับปัญหาการจราจร สามารถส่งข้อมูลมาได้ที่ "จราจรตาเพชร" www.trfficpolice.go.th  หรือ โทร 1197 ทาง บช.น.จะรีบดำเนินการแก้ไขทันที</p></body>
</news>
