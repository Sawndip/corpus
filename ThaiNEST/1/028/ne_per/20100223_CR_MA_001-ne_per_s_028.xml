<teiHeader>
<fileDesc>
<titleStmt>
  <title>"สุเทพ"ไม่สน ผบช.ภ.2 ประกาศฟ้องนายกฯ ชี้ไปร้องศาลปค.ก็ได้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-23 11:29:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266899414&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>"ไม่สน ผบช.ภ.2 ประกาศฟ้องนายกฯ ชี้ไปร้องศาลปค.ก็ได้</headline>
<lead></lead>
<neck></neck>
<body><p>ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวเมื่อวันที่ 23 กุมภาพันธ์ ถึงกรณีที่<persName>พล.ต.ท.เกรียงศักดิ์ สุริโย</persName> ผบช.ภ.2 แถลงข่าวประกาศฟ้องร้อง <persName>นายอภิสิทธิ์ เวชชาชีวะ</persName> นายกรัฐมนตรี และนายตำรวจชั้นผู้ใหญ่ ว่าการเป็นสิทธิของเขา เพราะรัฐธรรมนูญฉบับปัจจุบันก็ได้ให้สิทธิกับผู้เสียหาย หรือผู้ที่คิดว่าตัวเองเสียหายให้ดำเนินการได้ จะไปฟ้องศาลปกครองก็ได้ ทั้งนี้มีระบบให้ดำเนินการ</p>
<p>เมื่อถามว่า การโยกย้ายครั้งนี้สับสนวุ่นวายจริงหรือไม่ <persName>นายสุเทพ</persName> กล่าวว่า คงต้องให้คณะกรรมการเขาสอบดูแล้วกัน จะไปพูดอะไรแทนเขาไม่ได้ ซักว่าจะทำอย่างไรให้เรื่องนี้กระจ่างชัด <persName>นายสุเทพ</persName> บอกว่า ทุกอย่างจะค่อยๆ กระจ่าง แต่ต้องใช้เวลา</p></body>
</news>
