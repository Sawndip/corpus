<teiHeader>
<fileDesc>
<titleStmt>
  <title>“อริสมันต์” เบี้ยวนัดขึ้นศาลหมิ่น “อภิสิทธิ์” - ย้ำไม่มาอีกเจอหมายจับ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-07 12:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048216  </bibl>
</sourceDesc>
</fileDesc>
</teiHeader>
<news>
<headline>“<persName>อริสมันต์</persName>” เบี้ยวนัดขึ้นศาลหมิ่น “<persName>อภิสิทธิ์</persName>” - ย้ำไม่มาอีกเจอหมายจับ</headline>
<lead>“<persName>อริสมันต์</persName>” เบี้ยวขึ้นศาลนัดสอบคำให้การคดีหมิ่น “<persName>อภิสิทธิ์</persName>” กล่าวหาปล้นอำนาจประชาชน ต้นเหตุในหลวงประชวร ส่งทนายขอเลื่อนอ้างเข้าใจวันนัดผิด ศาลนัดอีกครั้ง 26 พ.ค.นี้ กำชับทนายพาตัวมาหากเลี่ยงอีกโดนหมายจับ</lead>
<neck></neck>
<body><p>วันนี้ (7 เม.ย.) เมื่อเวลา 09.30 น.ที่ห้องพิจารณาคดี 907 ศาลอาญา ถ.รัชดาภิเษก ศาลนัดสอบคำให้การจำเลยและสืบพยานโจทก์ครั้งแรก คดีหมายเลขดำที่ อ.4177/2552 ที่ <persName>นายอภิสิทธิ์ เวชชาชีวะ</persName> นายกรัฐมนตรี เป็นโจทก์ฟ้อง <persName>นายอริสมันต์ พงษ์เรืองรอง</persName> แกนนำแนวร่วมประชาธิปไตยต่อต้านเผด็จการแห่งชาติ (นปช.) เป็นจำเลย ในความผิดฐานหมิ่นประมาทผู้อื่นโดยการโฆษณา กรณีกล่าวปราศรัยเวทีชุมนุมคนเสื้อแดงที่อนุสาวรีย์ประชาธิปไตย และที่ทำเนียบรัฐบาล กล่าวหาว่าโจทก์เป็นต้นเหตุทำให้พระบาทสมเด็จพระเจ้าอยู่หัว ทรงพระประชวร และเป็นนายกรัฐมนตรีที่มาจากการปล้นอำนาจประชาชน เป็นผู้สั่งการให้ฆ่าประชาชน โดยเหตุเกิดเมื่อวันที่ 11 และ 17 ต.ค.52 โดยวันนี้ <persName>นายอภิสิทธิ์</persName> โจทก์ และ<persName>นายอริสมันต์</persName> จำเลย ไม่ได้เดินทางมาศาล โดยมอบให้ทนายความมาแทนทั้งสองฝ่าย</p>
<p>ทั้งนี้<persName>นายวาสุเทพ ศรีโสดา</persName> ทนายความจำเลย ยื่นคำร้องต่อศาลขอเลื่อนนัดออกไป เนื่องจากความเข้าใจคลาดเคลื่อนของทนายความจำเลยที่คิดว่าวันนี้เป็นการนัด พร้อม โดยไม่ได้รับหมายศาลนัดสอบคำให้การจำเลยและสืบพยานโจทก์ ศาลสอบถามว่า จำเลยหลบหนีหรือ ไม่ <persName>นายวาสุเทพ</persName> แถลงยืนยันว่า จำเลยไม่ได้หลบหนี แต่ขึ้นเวทีปราศรัยทุกวันที่เวทีแยกราชประสงค์และสะพานผ่านฟ้าลีลาศ หากศาลนัดสอบคำให้การยืนยันจะนำตัวจำเลยมาศาลได้ โดยทนายความจำเลย ได้แถลงศาลถึงพยานที่เตรียมต่อสู้คดีไว้รวม 5 ปาก ใช้เวลา 2 นัด</p>
<p>ด้าน<persName>นายไพบูลย์ โพธิ์น้อย</persName> ทนายความโจทก์ แถลงต่อศาลว่า วันนี้ตัวโจทก์ ติดภารกิจประชุมคณะรัฐมนตรีที่เลื่อนมาจากเมื่อวันที่ 6 เม.ย.ซึ่งหากสืบพยานทนายความโจทก์ พร้อมจะนำพยานปากอื่นเข้าเบิกความในช่วงบ่าย ศาลสอบถามทนายความจำเลยแล้วว่าจะสามารถนำตัวจำเลยมาสอบคำให้การช่วงบ่าย วันนี้ได้หรือไม่ ทนายความจำเลย แถลงว่า ไม่สามารถดำเนินการเพราะจำเลยขึ้นเวทีปราศรัยทุกวัน</p>
<p>ศาลพิเคราะห์แล้ว เห็นว่า เพื่อประโยชน์แห่งความยุติธรรมคู่ความทั้งสองฝ่าย จึงให้เลื่อนนัดสอบคำให้การและสืบพยานโจทก์ ออกไปก่อน โดยนัดสอบคำให้การจำเลยในวันที่ 26 พ.ค.นี้ และ กำหนดนัดสืบพยานโจทก์ในวันที่ 25, 28-29 มิ.ย.นี้ และ สืบพยานจำเลยในวันที่ 5-6 ส.ค.นี้ เวลา 09.00 น.แต่ทั้งนี้ ศาลกำชับให้ทนายความนำตัวจำเลยมาศาลตามกำหนดนัด ไม่เช่นนั้นจะออกหมายจับตัวจำเลยมาพิจารณาคดีต่อไป</p></body>
</news>
