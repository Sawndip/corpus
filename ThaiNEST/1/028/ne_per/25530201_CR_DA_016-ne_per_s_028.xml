<teiHeader>
<fileDesc>
<titleStmt>
  <title>แอร์ร้อง"ดีเอสไอ"คดีแม่ถูกฆาตกรรม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-01 14:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46172  </bibl>
</sourceDesc>
</fileDesc>
</teiHeader>
<news>
<headline>แอร์ร้อง"ดีเอสไอ"คดีแม่ถูกฆาตกรรม</headline>
<lead>แอร์โฮสเตสร้องดีเอสไอร่วมสอบคดีมารดาถูกฆาตกรรม หลังผู้ต้องหาให้การซักทอดคดีมีตำรวจเอี่ยว เกรงคดีไม่คืบ</lead>
<neck></neck>
<body><p>วันนี้ (1 ก.พ.) ผู้สื่อข่าวรายงานว่า ที่กรมสอบสวนคดีพิเศษ (ดีเอสไอ) <persName>น.ส.กุสุมา อินทร์ศรี</persName> แอร์โฮสเตสสายการบินเกาหลีแอร์ไลน์ เดินทางเข้ายื่นหนังสือร้องเรียนต่อ <persName>นายธาริต เพ็งดิษฐ์</persName> อธิบดีดีเอสไอ เพื่อให้ร่วมตรวจสอบข้อเท็จจริง กรณีการเสียชีวิตของมารดาคือ <persName>นางกุหลาบ อินทร์ศรี</persName> ซึ่งถูกฆาตกรรม โดยก่อนหน้านี้เจ้าหน้าที่ตำรวจสามารถจับกุมผู้ต้องหาได้แล้ว 1 คน คือ <persName>นางเยาวลักษณ์ โฆษิต</persName> หัวหน้าคนครัว รพ.ศูนย์อุดรธานี ซึ่งให้การซักทอดว่า ได้จ้างวานนายตำรวจในพื้นที่เป็นผู้ลงมือ ว่า เนื่องจากการสอบสวนในเรื่องดังกล่าวพบว่า มีเจ้าหน้าที่ตำรวจเข้ามาเกี่ยวข้อง ตนเกรงว่า จะไม่ได้รับความเป็นธรรม และคดีไม่คืบหน้า จึงต้องการให้ดีเอสไอตรวจสอบข้อเท็จจริง เพื่อคลี่คลายคดีด้วย</p>
<p>ขณะที่ <persName>นายธาริต</persName> กล่าวหลังรับเรื่องร้องเรียนว่า จะดำเนินการติดตามคดีดังกล่าวอย่างดีที่สุด เพราะจากการสอบถามผู้เสียหายพบว่า มีเจ้าหน้าที่ตำรวจเข้าไปมีส่วนร่วมด้วย โดยเบื้องต้นดีเอสไอจะตรวจสอบข้อเท็จจริง ซึ่งหากพบว่า มีเจ้าหน้าที่ตำรวจเกี่ยวข้องจริง และเจ้าหน้าที่ในพื้นที่ไม่สามารถทำงานได้อย่างปกติ ดีเอสไอก็จะเสนอให้ที่ประชุมคณะกรรมการคดีพิเศษ (กคพ.) เพื่อให้มีมติรับเป็นคดีพิเศษต่อไป ส่วนเรื่องการให้ความคุ้มครองพยาน เนื่องจากมีเจ้าหน้าที่ตำรวจเป็นผู้ต้องสงสัยนั้น <persName>นายธาริต</persName> กล่าวว่า ต้องสอบถามผู้เสียหายก่อนว่า มีพฤติการณ์ใดที่ส่อว่า จำเป็นต้องให้การคุ้มครองหรือไม่ </p>
<p>สำหรับคดีดังกล่าวเกิดขึ้นเมื่อวันที่ 17 พ.ย.52 หลัง <persName>น.ส.กุสุมา</persName> ไม่สามารถติดต่อมารดาได้ จึงได้ตามไปที่บ้าน <persName>นายดาบ</persName> ซึ่งเป็นสามีใหม่ของมารดา และพบคราบเลือดจำนวนหนึ่ง จึงเชื่อว่า มารดาน่าจะได้รับอันตราย และได้เข้าแจ้งความร้องทุกข์ต่อพนักงานสอบสวน สภ.บ้านเทื่อม ไว้เมื่อวันที่ 18 พ.ย. แต่เกรงจะไม่ได้รับความเป็นธรรม ทั้งนี้ ต่อมาเจ้าหน้าที่ตำรวจทราบสาเหตุ เป็นเพราะ<persName>นายดาบ</persName>คนดังกล่าวมีภรรยาอยู่แล้ว อย่างไรก็ตาม ต่อมาเจ้าหน้าที่ตำรวจจับกุมภรรยา<persName>นายดาบ</persName>มาสอบปากคำ พร้อมให้การรับสารภาพว่า เป็นผู้จ้างวานฆ่าในราคา 60,000 บาท เพราะเกรงจะถูกแย่งสามี โดยภรรยา<persName>นายดาบ</persName>ได้เปิดเผยรายชื่อผู้เกี่ยวข้องกับการอุ้มฆ่าว่า มีเจ้าหน้าที่ตำรวจร่วมด้วย.</p></body>
</news>
