<teiHeader>
<fileDesc>
<titleStmt>
  <title>สาวใหญ่คลั่งจุดไฟเผาตัวเองคาอพาร์ทเม้นท์โบ๊เบ๊  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-08 07:04:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1262909075&catid=17  </bibl>
</sourceDesc>
</fileDesc>
</teiHeader>
<news>
<headline>สาวใหญ่คลั่งจุดไฟเผาตัวเองคาอพาร์ทเม้นท์โบ๊เบ๊</headline>
<lead></lead>
<neck></neck>
<body><p>เมื่อเวลา 03.30 น. วันที่ 8 ก.ค. <persName>ร.ต.ท.ก่อเกียรติ บุญปลอด</persName> ร้อยเวร สน.ปทุมวัน รับแจ้งเหตุเพลิงไหม้ภายในอาคารโบ๊โบ๊พลาซ่าอพาร์ทเม้นท์ เลขที่ 200 แขวงรองเมือง เขตปทุมวัน กทม. จึงรุดไปตรวจสอบพร้อม <persName>พ.ต.อ.ไพศาล ลือสมบูรณ์</persName> ผู้กำกับการ สน.ปทุมวัน เจ้าหน้าที่กองพิสูจน์หลักฐาน (พฐ.) เจ้าหน้าที่มูลนิธิป่อเต็กตึ๊ง และรถดับเพลิง พบว่าที่เกิดเหตุเป็นอาคารสูง 4 ชั้น มีกลุ่มควันพวยพุ่งออกมาจากห้อง 2416 ชั้น 4 จึงระดมฉีดน้ำโดยใช้เวลาประมาณ 15 นาทีเพลิงจึงสงบ</p>
<p>ตรวจสอบภายในห้องดังกล่าวพบศพหญิงสาวอายุประมาณ 50 ปี นอนเปลือยกายคว่ำหน้าเสียชีวิตอยู่บนพื้นห้อง สภาพถูกไฟไหม้ทั่วร่างจนดำเกรียม ตรวจสอบในห้องไม่พบร่องรอยการต่อสู้และสิ่งของต่างก็ไม่ได้ถูกไฟไหม้ ข้างกำแพงห้องมีข้อความเขียนด้วยสีเมจิกสีน้ำเงินระบุว่า "ถ้าเจ๊เค้ง รุ่งนภา อริยะแมน ถูกฆ่าตาย ต้องมาจากฝีมือพวกที่ฆ่าฉัน มันเล่นยาสั่ง มนต์ดำ ของเขมร มาจากกระแสไฟฟ้า ต้นไม้ทุกชนิด จนกระทั่งประเทศชาติย่ำแย่"</p>
<p>จากการสอบถามเพื่อนบ้าน ไม่ทราบชื่อจริงของผู้ตาย แต่พ่อค้าแม่ค้าย่านโบ๊เบ๊เรียกกันว่า<persName>เจ๊เค้ง</persName> มีอาชีพขายเสื้อกันหนาวเด็กที่ตลาดโบ๊เบ๊ ชอบนุ่งขาวห่มขาว บางทีก็บอกว่าจะไปเข้าทรง ระยะหลังเก็บตัวเงียบ เมื่อ 3 วันก่อน บ่นบอกว่ามีคนมาปองร้ายจนมีอาการไม่ปกติ เบื้องต้นเจ้าหน้าที่ตำรวจสันนิฐานว่าผู้ตายน่าจะมีอาการทางจิตจึงจุดไฟเผา ตัวเองดังกล่าว</p></body>
</news>
