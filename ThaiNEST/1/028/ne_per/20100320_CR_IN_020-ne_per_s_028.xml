<teiHeader>
<fileDesc>
<titleStmt>
  <title>บชน.แถลงยอดแดง65,000จยย.1หมื่นรถยนต์7พัน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 19:30:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217250  </bibl>
</sourceDesc>
</fileDesc>
</teiHeader>
<news>
<headline>บชน.แถลงยอดแดง65,000จยย.1หมื่นรถยนต์7พัน</headline>
<lead>โฆษก บชน. สรุปเสื้อแดงเคลื่อนคนรอบกรุงวันนี้ มีทั้งหมด 65,000 คน รถ จยย.10,000 คัน และรถยนต์อีก 7,000 คัน จราจรอัมพาตทั่วเมือง แต่ไม่พบเหตุร้ายระหว่างเคลื่อนขบวน</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย สถานการณ์การเคลื่อนขบวนของกลุ่มคนเสื้อแดงล่าสุดว่า ขณะนี้หัวขบวนของกลุ่มผู้ชุมนุมได้เคลื่อนขบวนถึงเยาวราชแล้ว แต่ท้ายขบวนยังอยู่แยกโชคชัย 4 ถนนลาดพร้าว จึงเชื่อว่า เมื่อแกนนำกลับถึงสะพานผ่านฟ้าลีลาศ ก่อนแล้ว เข้าสู่ช่วงค่ำผู้ชุมนุม ส่วนที่เหลือที่แยกย้ายกลับจะตามมาสมทบ ที่บริเวณเวทีหลัก ทั้งนี้สำหรับการชมตลอดทั้งวัน มียอดผู้ชุมนุมกว่า 65,000 คน กลุ่มรถ จยย.เข้าร่วม 1,000 คัน รถยนต์ 7,000 คัน ส่งผลให้การจราจรค่อนข้างติดขัดอย่างหนัก โดยเฉพาะถนนลาดพร้าว ถนนพระราม 4 ถนนเจริญกรุง แต่ยังไม่พบเหตุรุนแรงใดเกิดขึ้น มีเพียงการกระทบกระทั่งกันและเหตุรถชนเพียงเล็กน้อย โดยระบุว่า ตลอดการเคลื่อนขบวนได้มีเจ้าหน้าที่ตำรวจดูแลกลุ่มผู้ชุมนุมจำนวนกว่า 8,600 นาย ประกอบด้วยตำรวจชุดปราบจลาจล 5,000 นาย ตำรวจจราจร 1,000 นาย</p>
<p>อย่างไรก็ตาม สำหรับภาพรวมการเคลื่อนไหวของกลุ่มผู้ชุมนุม ยังอยู่ภายใต้กรอบกติกาของกฎหมาย ทั้งนี้ยังประเมินด้วยว่า การชุมนุมจะยืดเยื้อต่อไป เนื่องจาก มีอดีตนักการเมืองเข้ามาร่วมชุมนุมมากขึ้น ขณะเดียวกันยังไม่พบการ
เคลื่อนไหวที่ผิดปกติของกลุ่มที่มีพฤติกรรมใช้ความรุนแรง หรือ กลุ่มฮาร์ดคอร์แต่อย่างใด แต่ได้สั่งกำชับให้เจ้าหน้าที่ตำรวจติดตามและดูแลความเคลื่อนไหวอย่างใกล้ ชิด</p></body>
</news>
