<teiHeader>
<fileDesc>
<titleStmt>
  <title>หน่วยรบกทม.-ปริมณฑลฮึ่มใส่เสธ.แดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100129/46355/%e0%b8%ab%e0%b8%99%e0%b9%88%e0%b8%a7%e0%b8%a2%e0%b8%a3%e0%b8%9a%e0%b8%81%e0%b8%97%e0%b8%a1.%e0%b8%9b%e0%b8%a3%e0%b8%b4%e0%b8%a1%e0%b8%93%e0%b8%91%e0%b8%a5%e0%b8%ae%e0%b8%b6%e0%b9%88%e0%b8%a1%e0%b9%83%e0%b8%aa%e0%b9%88%e0%b9%80%e0%b8%aa%e0%b8%98.%e0%b9%81%e0%b8%94%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>หน่วยรบกทม.-ปริมณฑลฮึ่มใส่<persName>เสธ.แดง</persName></headline>
<lead>ผบ.หน่วยรบกทม.-ปริมณฑล ถล่ม�<persName>เสธ.แดง</persName>� หยุดหยาม "<persName>อนุพงษ์</persName>-กองทัพ" ปัดเช็กขุมกำลัง"ปฏิวัติ" "<persName>เสธ.แดง</persName>" อัดแอ็กชั่นหวังตำแหน่ง</lead>
<neck></neck>
<body><p>ความเคลื่อนไหวของหน่วยทหารคุมกำลังทั้งในกรุงเทพฯ และต่างจังหวัดเพื่อกดดัน <persName>พล.ต.ขัตติยะ สวัสดิผล</persName> หรือ "<persName>เสธ.แดง</persName>" ที่ให้สัมภาษณ์ดูหมิ่นผู้บังคับบัญชา คือ <persName>พล.อ.อนุพงษ์ เผ่าจินดา</persName> ผู้บัญชาการทหารบก (ผบ.ทบ.) ยังคงร้อนแรง และเป็นไปอย่างน่าจับตายิ่ง</p>
<p>ที่กรมทหารราบที่ 11 รักษาพระองค์ (ร.11 รอ.) <persName>พ.อ.อภิรัชต์ คงสมพงษ์</persName> ผู้บังคับการกรมทหารราบที่ 11 รักษาพระองค์ (ผบ.ร.11 รอ.) พร้อมนายทหารระดับผู้บังคับหน่วยของกองทัพบก ได้แก่ <persName>พ.อ.ณัฐวัฒน์ อัคนิบุตร</persName> ผู้บังคับการกรมทหารราบที่ 1 รักษาพระองค์ (ผบ.ร.1 รอ.) <persName>พ.อ.กฤษณ์ดนัย อิทธิมณฑล</persName> ผู้บังคับการกรมทหารปืนใหญ่ที่ 1 รักษาพระองค์ (ผบ.ป.1 รอ.) <persName>พ.อ.กู้เกียรติ ศรีนาคา</persName> ผู้บังคับการกรมทหารราบที่ 2 รักษาพระองค์(ผบ.ร.2รอ.) <persName>พ.อ.ณรงค์พันธ์ จิตต์แก้วแท้</persName> ผู้บังคับการกรมทหารราบที่ 31 รักษาพระองค์ (ผบ.ร.31 รอ.) <persName>พ.อ.บรรยง ทองน่วม</persName> ผู้บังคับการกรมทหารพรานที่ 13 และ <persName>พ.ท.ชินสรณ์ เรืองสุข</persName> ผู้บังคับกองพันทหารม้าที่ 4 รักษาพระองค์ (ผบ.ม.พัน.4 รอ.) แถลงข่าวตอบโต้พฤติการณ์ของ <persName>พล.ต.ขัตติยะ</persName> โดยเชิญผู้บังคับกองพันและทหารในสังกัดบางส่วนมารับฟังการแถลงข่าวรวม 17 กองพัน
 <persName>พ.อ.อภิรัชต์</persName> กล่าวว่า ช่วงเช้าวันที่ 28 มกราคม ร.11 รอ. มีการจัดสัมมนาในหัวข้อแนวทางกวดขันวินัยกำลังพล โดยมีทหารระดับผู้บังคับกองพันและผู้บังคับกองร้อยในกรุงเทพฯ และปริมณฑลกว่า 17 กองพัน เข้าร่วมสัมมนา ถือเป็นระดับคุมกำลังทั้งหมด</p>
<p> "ในอดีตที่กองทัพบกปกป้องศักดิ์ศรีจากบุคคลภายนอก แต่ในขณะนี้ในทางกลับกัน เราต้องออกมาปกป้องศักดิ์ศรีของกองทัพโดยการย่ำยีของคนในกองทัพบกเอง เป็นเรื่องที่น่าละอายใจอย่างยิ่ง เพราะทหารได้ปฏิญาณต่อหน้าธงชัยเฉลิมพลว่าจะประพฤติและปฏิบัติตามคำสั่งผู้บังคับบัญชาอย่างเคร่งครัด และเป็นตัวชี้วัดที่ชัดเจนว่ากองทัพไม่มีความแตกแยกอย่างที่หลายท่านเข้าใจ" <persName>พ.อ.อภิรัชต์</persName> กล่าว
 <persName>พ.อ.อภิรัชต์</persName> กล่าวอีกว่า "ขณะนี้คนจองกฐิน <persName>พล.ต.ขัตติยะ</persName>มาก หากยังดื้อดึงทำเช่นนี้อยู่ คนที่ไม่พอใจคงไม่ใช่แค่พวกเราที่จบจาก จปร. คงมีกำลังพลหลายคนไม่พอใจ หากเกิดอะไรขึ้นตรงไหน แล้วโทษเป็นฝีมือคนในกองทัพคงไม่ใช่ นอกจากนี้พวกเรายังได้ปฏิญาณตนแน่วแน่แล้วว่า ต่อไปนี้หากมีสิ่งใด หรือการกระทำจากบุคคลใดก็ตามที่จะกระทบกระเทือนต่อสถาบันพระมหากษัตริย์ เราจะออกมาตอบโต้ทันที เป็นสิ่งเดียวที่เราไม่ยอมโดยเด็ดขาด ในฐานะของทหารรักษาพระองค์ ในฐานะทหารใน<persName>พระบาทสมเด็จพระเจ้าอยู่หัว</persName>"</p>
<p>เมื่อถามว่า การออกมาแสดงแอ็กชั่นครั้งนี้มีไฟเขียวจากผู้บังคับบัญชาให้มาเช็กกระแสกำลังพลหรือไม่ <persName>พ.อ.อภิรัชต์</persName> กล่าวว่า ไม่ใช่ประเด็นนั้น การสัมมนานี้เพราะกรมกำลังพลทหารบกเป็นห่วง เนื่องจากการประชุมระดับของกองทัพบกค่อนข้างห่วงข่าวสารที่เกิดขึ้น
 ส่วนที่มณฑลทหารบกที่ 11 (มทบ.11) <persName>พล.ต.อุกฤษฎ์ ณรงค์วิทย์</persName> ผบ.มทบ.11 ได้นำกำลังพลหน่วยขึ้นตรง มทบ.11 ได้แก่ จังหวัดทหารบกกรุงเทพ กองพันสารวัตรทหารที่ 11 กองพันทหารราบมณฑลทหารบกที่ 11 มาทำพิธีแสดงพลังเพื่อปกป้องสถาบันทหาร</p>
<p>มทภ.4 นำทหาร 4 เหล่าตบเท้าพรึ่บ
 ที่ลานจอดเฮลิคอปเตอร์ หน้ากองอำนวยการรักษาความมั่นคงภายในภาค 4 ส่วนหน้า <persName>พล.ท.พิเชษฐ์ วิสัยจร</persName> แม่ทัพภาคที่ 4 เป็นประธานในพิธีรวมพลังปกป้องสถาบันทหาร พร้อมทั้งให้กำลังใจ ผบ.ทบ. และผู้บัญชาการทหารทุกระดับเพื่อปกป้องเกียรติภูมิของทหาร และปฏิบัติงานตามแนวทางคำขวัญกองทัพบก คือ เพื่อชาติ ศาสน์ กษัตริย์ และประชาชน โดยมีนายทหาร 4 เหล่าทัพเข้าร่วมพิธี 350 นาย</p>
<p><persName>เสธ.แดง</persName>"อัดแอ็กชั่นหวังเป็นใหญ่
 <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> กล่าวถึงการแสดงพลังของหน่วยรบว่า พวกผู้บังคับการกรมที่ออกมาพูดล้วนเป็นลูกศิษย์ตนเพราะตนเป็นอาจารย์สอนนักเรียนเตรียมทหารรุ่นที่ 18-30 ที่ผ่านมาคนเป็นผู้บังคับกรมส่วนใหญ่ไม่ได้เป็นนักรบ แต่เป็นผู้ประจบสอพลอเก่ง พอมีเรื่องพวกนี้ก็ออกมาแอ็กชั่นเพื่อแสดงออกว่าตัวเองซื่อสัตย์ปกป้อง ผบ.ทบ. อย่างนี้ยิ่งทำให้กองทัพแตกแยกไปใหญ่
 "กองทัพมีแต่นักกอล์ฟ และพวกแต๋วแตก ขนาด <persName>เสธ.แดง</persName> คนเดียวทำให้คนในกองทัพออกมาได้ขนาดนี้ จะรบกับใครได้ รบกับใครก็แพ้หมด ที่ผ่านมากองทัพไทยเสียพื้นที่ 4.6 ตารางกิโลเมตร ไม่เดือดร้อน ไม่เห็นมีใครออกมาพูด พวกนี้อยู่ในระบบอำมาตย์อย่าทำเป็นเก่ง ระวังจะมีคนมาจี้กบาล ตอนนี้รัฐบาลกำลังจะล่มแล้ว และพรรคเพื่อไทยจะขึ้นมาเป็นใหญ่ <persName>พล.อ.พัลลภ ปิ่นมณี</persName> จะขึ้นเป็น รมว.กลาโหม เสธ.แดงจะขึ้นเป็นแม่ทัพภาคที่ 1 กูจะย้ายเอาพวกมึงไปอยู่ 3 จังหวัดชายแดนภาคใต้ให้หมด ให้ไปเป็นพลล่อเป้า” <persName>พล.ต.ขัตติยะ</persName>กล่าว</p>
<p>"<persName>อนุพงษ์</persName>"ชี้ทำได้ แต่อย่านอกกรอบ
  <persName>พล.อ.อนุพงษ์ เผ่าจินดา</persName> ผบ.ทบ. กล่าวถึงการแสดงพลังของทหารว่า ได้ให้ฝ่ายเสนาธิการหารือกับเจ้ากรมกำลังพล แนวทางก็คือใครจะทำอะไรต้องอยู่ในกรอบวินัย ตนไม่ทราบว่าใครจะออกมาเคลื่อนไหวเรื่องใด แต่ได้บอกกำลังพลให้แจ้งหน่วยตัวเองว่าจะต้องอยู่ในกรอบวินัย อย่ากระทำผิดเสียเอง เช่น หากจะเรียกร้องคงไม่เป็นไร แต่อย่ากล่าวให้ร้ายตอบโต้ในสิ่งที่ไม่เหมาะสม หรืออยู่นอกกรอบวินัย </p>
<p>"<persName>ประวิตร</persName>"มองแค่ธรรมเนียมทหาร
 <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม กล่าวถึงการเคลื่อนไหวของนายทหาร จปร.31 ที่ตบเท้าให้กำลังใจ ผบ.ทบ. ที่ ร.11 รอ. ว่า ยังไม่ได้รับข่าวเรื่องการตบเท้าของทหาร และเห็นว่าเป็นการแสดงความคิดเห็น คงไม่มีการรวมตัวกันถึงขนาดนั้น อย่าไปพูดว่าจะมีการรวมตัวกันของผู้บังคับหน่วย แต่เป็นเรื่องของแบบธรรมเนียมทหาร</p></body>
</news>
