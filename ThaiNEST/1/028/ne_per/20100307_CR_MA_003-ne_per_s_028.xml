<teiHeader>
<fileDesc>
<titleStmt>
  <title>โจ๋เลือดร้อน! ซิ่งรถหรูปาดแท็กซี่ยิงถล่ม 2 ศพ ยัวะขอเบอร์แฟนในร้านอาหาร  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-07 18:54:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267962893&catid=17  </bibl>
</sourceDesc>
</fileDesc>
</teiHeader>
<news>
<headline>โจ๋เลือดร้อน! ซิ่งรถหรูปาดแท็กซี่ยิงถล่ม 2 ศพ ยัวะขอเบอร์แฟนในร้านอาหาร</headline>
<lead>โจ๋ซิ่ง"เบนซ์-บีเอ็มฯ-ฮอนด้า"ปาดหน้าแท็กซี่ ควงไม้เบสบอลและมีด เคาะกระจกเรียกผู้โดยสารที่มาขอเบอร์แฟนสาวในร้านอาหาร แต่ไม่ยอมลง-โชเฟอร์ให้ของลับ ยัวะชัก 9 มม.ยิงดับคารถ 2 ราย สกัดจับได้ 2 ขอหมายจับมือปืน-เพื่อนที่พาหนี</lead>
<neck></neck>
<body><p>เมื่อเวลา 07.30 น. วันที่ 7 มีนาคม <persName>ร.ต.ท.จิรัชชัย ศุภวิรัชบัญชา</persName> พนักงานสอบสวน (สบ 1) สน.ห้วยขวาง รับแจ้งเหตุยิงกันมีผู้เสียชีวิต 2 ราย บริเวณแยกเหม่งจ๋าย ถนนประชาอุทิศขาออก แขวงสามเสนนอก เขตห้วยขวาง กทม. รุดไปพร้อม <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รอง ผบก.น.1 และ <persName>พ.ต.อ.สุพัชร พึ่งพวง</persName> ผกก.สน.ห้วยขวาง ที่เกิดเหตุหน้าร้านอาหารแหลมเจริญซีฟู้ด พบรถแท็กซี่ยี่ห้อโตโยต้า อัลติส สีเหลือง ทะเบียน ทศ 494 กรุงเทพมหานคร ของสหกรณ์แท็กซี่ลาดพร้าวจำกัด กระจกข้างคนขับถูกยิงแตกทั้งบาน ภายในพบศพ<persName>นายรังสรรค์ ย่องด่านคำ</persName> อายุ 24 ปี อยู่บ้านเลขที่133 หมู่ 10 ต.หัวฝ้าย อ.แดนดง จ.บุรีรัมย์ คนขับ ถูกยิงด้วยอาวุธปืนขนาด 9 มม.เข้าไหล่ขวา 2 นัด กระสุนฝังใน ข้างคนขับพบศพ<persName>นายพิสิษฐ์ รุ่งเรือง</persName> อายุ 20 ปี ถูกยิงเข้าชายโครงขวา 4 นัด และข้อมือซ้าย 1 นัด ทั้งนี้ที่เบาะหลังรถแท็กซี่ มี<persName>นายสุเมธ ทับสีแก้ว</persName> อายุ 24 ปี ชาว กทม. และ<persName>นายวีระพงษ์ จันทร์อ่อน</persName> อายุ 20 ปี ชาว จ.มหาสารคาม เพื่อน<persName>นายพิสิษฐ์</persName>นั่งมาด้วย ยืนรอให้การด้วยความตกใจ</p>
<p>ใกล้กันพบรถยนต์ยี่ห้อฮอนด้าแจ๊ซ สีขาว ทะเบียน ชม 1590 กรุงเทพมหานคร ถูกรถแท็กซี่ชนท้าย ในรถพบ<persName>น.ส.ปิยะพรรณ คำนักดิษฐ์</persName> อายุ 19 ปี คนขับ และ<persName>น.ส.ศิริวรรณ เปี่ยมจิตร</persName> อายุ 20 ปี อยู่ในอาการตื่นตระหนก </p>
<p>สอบสวน <persName>น.ส.ปิยะพรรณ</persName> ให้การว่า ขับขี่รถยนต์ยี่ห้อฮอนด้า แจ๊ส ขณะที่จอดติดไฟแดงตรงแยกได้ยินเสียงปืนดังขึ้นหลายนัด ก่อนที่รถแท็กซี่คันที่เกิดเหตุจะชนท้ายรถของตน แต่ไม่เห็นรถหรือรูปพรรณของคนร้าย </p>
<p>ด้าน<persName>นายสุเมธ</persName>ให้การว่า ก่อนเกิดเหตุนั่งดื่มกินที่ร้านบัวขาว ใกล้จุดเกิดเหตุ <persName>นายพิสิษฐ์</persName>เดินเข้าไปขอเบอร์โทรศัพท์หญิงสาวอีกโต๊ะ ขากลับขณะโดยสารรถแท็กซี่ ถูกรถยนต์ยี่ห้อเบนซ์ขับปาดหน้า มีการโต้เถียงกันอย่างรุนแรง โดย<persName>นายรังสรรค์</persName>ตะโกนให้ของลับ กระทั่งถูกยิง</p>
<p>สอบสวนผู้เห็นเหตุการณ์ทราบว่า กลุ่มคนร้ายขับรถยนต์ยี่ห้อเบนซ์สีบรอนซ์ ทะเบียน ษฬ 7722 กรุงเทพมหานคร รถยนต์ยี่ห้อบีเอ็มดับเบิลยู รุ่น 320 ดี สีดำ ทะเบียนป้ายแดง พ 2079 กรุงเทพมหานคร แต่งซิ่งทั้งสองคัน และรถยนต์ยี่ห้อฮอนด้า แจ๊ส สีขาว ไม่ทราบทะเบียน ต่อมาตำรวจ สน.โชคชัย สกัดจับรถยนต์ยี่ห้อเบนซ์และยี่ห้อบีเอ็มดับเบิลยู ได้ที่ปากซอยลาดพร้าว 71 คุมตัว<persName>นายธนากร ทวีเพชรโสภาดา</persName> อายุ 28 ปี อยู่บ้านเลขที่ 59/4 ต.ท่าผดุง อ.เมือง จ.ระยอง คนขับรถยนต์ยี่ห้อเบนซ์ และ<persName>นายธันวา ดารานัย</persName> อายุ 20 ปี อยู่บ้านเลขที่ 82 ตรอกโรงพยาบาลบางคอแหลง แขวงและเขตบางคอแหลม กทม. คนขับรถยนต์ยี่ห้อบีเอ็มฯ มาสอบสวนที่ สน.ห้วยขวาง</p>
<p>พล.ต.ต.วิชัย เปิดเผยว่า จากการสอบสวนทราบชื่อมือปืน <persName>นายวิศรุต เปี่ยมเจริญ</persName> อายุ 24 ปี อยู่บ้านเลขที่ 181 ถนนเทศบาลสาย 1 แขวงวัดกัลยา เขตธนบุรี กทม. สาเหตุไม่พอใจที่ผู้ตายมาจีบหญิงสาวของกลุ่มเพื่อน จึงพร้อมพวกกว่าสิบคนขับรถยนต์ติดตามไปปาดหน้ารถแท็กซี่ให้จอด ก่อนถือไม้เบสบอลและมีดเคาะเรียกกลุ่มผู้ตาย แต่กลุ่มผู้ตายไม่ยอมลง <persName>นายวิศรุต</persName>จึงใช้อาวุธปืนยิงใส่รถแท็กซี่ ก่อนขึ้นรถยนต์ยี่ห้อฮอนด้าแจ๊ส มี<persName>นายอนนท์ เกตุเจริญ</persName> อายุ 26 ปี อยู่บ้านเลขที่ 7/85 ซอยปลูกจิต แขวงลุมพินี เขตปทุมวัน กทม. เป็นคนขับหลบหนีไป เจ้าหน้าที่เตรียมขออนุมัติหมายจับ<persName>นายวิศรุต</persName>และ<persName>นายอนนท์</persName>แล้ว ส่วน<persName>นายธนากร</persName>แจ้งข้อหาร่วมกันฆ่าผู้อื่น และดำเนินคดีกับ <persName>นายธันวา</persName> ข้อหาขับรถโดยประมาทเป็นเหตุให้เฉี่ยวชนผู้อื่นบาดเจ็บ </p></body>
</news>
