<teiHeader>
<fileDesc>
<titleStmt>
  <title>ตร.พุ่งปมยิงนศ.เทคโนฯดุสิต3ปีก่อนเคยช่วยพ่อเลยโดน ตามล้างแค้น  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-15 11:26:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266207984&catid=17  </bibl>
</sourceDesc>
</fileDesc>
</teiHeader>
<news>
<headline>ตร.พุ่งปมยิงนศ.เทคโนฯดุสิต3ปีก่อนเคยช่วยพ่อเลยโดน ตามล้างแค้น</headline>
<lead></lead>
<neck></neck>
<body><p><persName>พ.ต.ท. ไมตรี ศิลปเสวี</persName> รอง ผกก.สส.ส.น.บางชัน กล่าวเมื่อวันที่ 15 ก.พ. ถึงกรณีที่ <persName>นายอัชฌาณัติ นิกฏานนท์</persName> อายุ 20 ปี นักศึกษาชั้นปีที่ 2 แผนกช่างยนต์ โรงเรียนเทคโนโลยีดุสิต ย่านรามอินทรา ถูกยิงเสียชีวิตบริเวณริมฟุตปาท หน้าไซต์งานก่อสร้างก่อนถึงห้างสรรพสินค้าแฟชั่นไอส์แลนด์ ถนนรามอินทรา ขาออก แขวงคันนายาว เขตคันนายาว กทม. เมื่อวันที่ 11 ก.พ.ที่ผ่านมาว่า สาเหตุน่าจะเกิดจากเมื่อ 2-3 ปีที่แล้วทางพ่อของผู้ตายเคยมีเรื่องคู่กรณีคนหนึ่งแล้วผู้ตายเข้าไปช่วยพ่อ น่าจะเป็นสาเหตุที่คนร้ายตามมาแก้แค้นลูกชาย ขณะนี้ส่งเจ้าหน้าที่สายสืบประกบติดตามพฤติกรรมของผู้ต้องสงสัยรายนี้อยู่ แต่อย่างไรก็ตามจะไม่ทิ้งประเด็นเรื่องคู่อริต่างสถาบัน </p></body>
</news>
