<teiHeader>
<fileDesc>
<titleStmt>
  <title>จับ"ธรรมรักษ์"กับเพื่อนค้ายาบ้า 206 เม็ด  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012033  </bibl>
</sourceDesc>
</fileDesc>
</teiHeader>
<news>
<headline>จับ"<persName>ธรรมรักษ์</persName>"กับเพื่อนค้ายาบ้า 206 เม็ด</headline>
<lead>ตำรวจ สน.วัดพระยาไกร เฝ้าจับตามพฤติกรรมนักค้ายาในชุมชนวัดไผ่เงินมานาน จนสบโอกาสเข้าล็อกตัวได้พร้อมของกลางยาบ้า 102 เม็ด และจับเพื่อนร่วมแก๊งได้พร้อมของกลางอีก 104 เม็ด</lead>
<neck></neck>
<body><p>วันนี้ (27 ม.ค.) เมื่อเวลา 15.00 น. <persName>ร.ต.อ.ขวัญชัย แป้นมณฑา</persName> รอง สว.สส.สน.วัดพระยาไกร นำกำลังเข้าจับกุมตัว<persName>นายธรรมรักษ์ แซ่ลิ้ม</persName> อายุ 19 ปี และ<persName>นายชัยพร งามสถาพรชัย</persName> อายุ 31 ปี พร้อมของกลางยาบ้าจำนวน 206 เม็ด โดยจับกุมตัว<persName>นายธรรมรักษ์</persName>ได้ที่กลางซอยชุมชนวัดไผ่เงิน แยก 3 แขวงบางโคล่ เขตบางคอแหลม กทม. ก่อนขยายผลไปจับกุมตัว<persName>นายชัยพร</persName>ได้ที่บ้านพักภายในซอยสีลม 36 เขตบางรัก กทม.        </p>
<p> <persName>ร.ต.อ.ขวัญชัย</persName> กล่าวว่า การจับกุมในครั้งนี้สืบเนื่องมาจากมีสายลับแจ้งให้ชุดจับกุมทราบว่าผู้ต้องหาทั้ง 2 รายพัวพันกับการค้ายาบ้าให้กลุ่มวัยรุ่นในพื้นที่มานานแล้ว จึงวางแผนเข้าทำการตะครุบตัว<persName>นายธรรมรักษ์</persName>เอาไว้ได้ก่อนพร้อมยาบ้าจำนวน 102 เม็ด จากนั้นจึงติดตามไปจับกุมตัว<persName>นายชัยพร</persName>ได้ที่บ้านพักพร้อมยาบ้า อีก 104 เม็ด จากการสอบสวนทั้งคู่ยอมเปิดปากรับสารภาพว่า เป็นผู้ค้ารายย่อยที่ทำธุรกิจร่วมกันมานาน โดยรับของกลางมาจากเอเย่นต์รายใหญ่ เป็นชายวัยรุ่นอายุประมาณ 20 ปีเศษ รูปร่างสันทัด ผิวดำแดง แต่ไม่ทราบชื่อ ซึ่งมีเครือข่ายอยู่ในย่านสีลม ราคาเม็ดละ 170-180 บาท ก่อนจะนำไปขายให้ลูกค้ากลุ่มวัยรุ่น ในราคาเม็ดละ 200 บาท จึงควบคุมตัวส่งพนักงานสอบสวนดำเนินคดีตามกฎหมายต่อไป</p></body>
</news>
