<teiHeader>
<fileDesc>
<titleStmt>
  <title>ผบช.น.ประชุม88สน.เร่งสางคดีค้างเก่า จี้ออกหมายจับคนร้ายใน7วัน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-12 12:07:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263272839&catid=17  </bibl>
</sourceDesc>
</fileDesc>
</teiHeader>
<news>
<headline>ผบช.น.ประชุม88สน.เร่งสางคดีค้างเก่า จี้ออกหมายจับคนร้ายใน7วัน</headline>
<lead></lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยเมื่อวันที่ 12 ม.ค. ว่า <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล ได้เรียกประชุมนายตำรวจระดับผู้กำกับการ (ผกก.) 88 สน.ในสังกัด เพื่อเร่งรัดการสืบสวนสอบสวนคดีค้างเก่าที่เกิดขึ้นในพื้นที่นครบาล โดยเฉพาะคดีอุกฉกรรจ์สะเทือนขวัญที่สำคัญ เนื่องจากช่วงปลายปี 2552 มีคดีอุกฉกรรจ์และสะเทือนขวัญเกิดขึ้นหลายคดี อาทิ  คดียิง<persName>นางสุนัทที เนื่องจำนงค์</persName> ไฮโซสาวชื่อดัง  คดีบุกชิงผู้ต้องขังคดีลักทรัพย์รายใหญ่แก๊งหมูสกปรก ที่ยังไม่สามารถจับกุมคนร้ายมาดำเนินคดีได้ เป็นต้น</p>
<p>โฆษก บช.น. กล่าวว่า   ในที่ประชุมดังกล่าว  ผู้บัญชาการตำรวจนครบาล ได้สอบถามถึงอุปสรรคปัญหาที่เกิดขึ้นในการทำงาน ที่เป็นสาเหตุให้การสืบสวนคดีล่าช้า พร้อมชี้แนะการปฏิบัติให้สามารถออกหมายจับคนร้ายได้ภายใน 7 วันตามนโยบายที่ได้ประกาศไว้ พร้อมกับเรียกเจ้าหน้าที่ฝ่ายสืบสวนกองกำกับการสืบสวนนครบาล 1-9 และศูนย์สืบสวนนครบาล มาสอบถามเป็นรายตัวแล้วเมื่อวันที่ 11 ม.ค. ที่ผ่านมาว่า  เหตุใดจึงไม่สามารถจับกุมคนร้ายได้ ซึ่งแต่ละหน่วยงานก็ได้ชี้แจงถึงอุปสรรคปัญหาที่เกิดขึ้น ขณะที่  ผบช.น.ก็รับฟังและชี้ทางออกเร่งรัดแนวทางปฏิบัติให้มีความชัดเจนเป็นรูปธรรม มากขึ้นด้วย</p></body>
</news>
