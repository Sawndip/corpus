<teiHeader>
<fileDesc>
<titleStmt>
  <title>นครบาลรับ 4 ทหารหลงทางดง “ไพร่แดง” ส่งกลับสังกัด!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-11 16:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050657  </bibl>
</sourceDesc>
</fileDesc>
</teiHeader>
<news>
<headline>นครบาลรับ 4 ทหารหลงทางดง “ไพร่แดง” ส่งกลับสังกัด!</headline>
<lead>ม็อบแดงส่งตัว 4 ทหารหลงทาง คืนต้นสังกัด โดย “ผู้การแต้ม” เป็นกาวใจบากหน้ารับตัว ขณะที่ “จ.ส.อ.” ที่อยู่ในกลุ่มเสื้อแดงหลังเกิดเหตุปะทะ ระบุ ผู้ชุมนุมพาไปอยู่หลังเวทีปราศรัยสะพานผ่านฟ้า อยู่อย่างปกติ ไม่ถูกทำร้าย โดยทหารทั้ง 4 ยังมีสภาพอิดโรย อ่อนเพลีย มีบาดแผลตามตัวจากช่วงชุลมุน</lead>
<neck></neck>
<body><p>วันนี้ (11 เม.ย.) เมื่อเวลา 15.00 น.ที่กองบังคับการตำรวจนครบาล 1 (บก.น.1) <persName>พล.ต.ต.วิชัย สังข์ประไพ</persName> ผบก.น.1 ได้นำตัว <persName>จ.ส.อ.สนั่น ภูดี</persName> อายุ 58 ปี <persName>จ.ส.อ.ศุกร์ จิตรีเชาว์</persName> อายุ 50 ปี ทหารสังกัด ม.พัน 3 รอ.กรุงเทพฯ <persName>ส.อ.บุญสูง กุมภาว์</persName> อายุ 29 ปี และ <persName>ส.ต.วิทยา ปลายเอก</persName> อายุ 21 ปี ทหารสังกัด ม.พัน 27 รอ.จ.สระบุรี 4 ทหารที่ได้ออกจากหลังเวทีการชุมนุมของกลุ่มแนวร่วมประชาธิปไตยต่อต้านเผด็จ การแห่งชาติ (นปช.) บริเวณสะพานผ่านฟ้า หลังถูกกลุ่มผู้ชุมนุมควบคุมตัวไว้ หลังเหตุปะทะระหว่างทหารกับกลุ่มผู้ชุมนุมเมื่อคืนที่ผ่านมา</p>
<p><persName>พล.ต.ต.วิชัย</persName> กล่าวว่า ได้รับแจ้งจากทหาร ว่า มีทหาร 4 นาย พลัดหลงในพื้นที่ชุมนุมของกลุ่ม นปช.หลังเหตุปะทะเมื่อคืนที่ผ่านมา และยังไม่ได้กลับกองประจำการ จึงประสานไปยังกลุ่มผู้ชุมนุม โดยพบว่าทหารทั้ง 4 นาย อยู่หลังเวทีปราศรัยสะพานผ่านฟ้า จึงนำตัวทั้งหมดกลับมาส่งให้ต้นสังกัด</p>
<p>ด้าน <persName>จ.ส.อ.สนั่น</persName> กล่าวว่า หลังจากเหตุปะทะ ตนซึ่งเป็นพลขับประจำรถลำเลียงสายพาน ต้องอยู่ประจำรถ เมื่อเกิดเหตุชุลมุนมีการปะทะจึงไม่สามารถออกไปได้ โดยกลุ่มผู้ชุมนุมพาไปอยู่ที่เวทีปราศรัยสะพานผ่านฟ้า ส่วนแผลที่เห็นบนศีรษะไม่ได้เกิดจากเหตุปะทะ ไม่ได้ถูกกลุ่ม นปช.ทำร้ายหลังนำตัวไป และตลอดคืนที่ผ่านมาก็ไม่ได้ถูกทำร้าย อยู่อย่างปกติ ผู้ชุมนุมด้านในก็เข้าใจสถานการณ์ดี ส่วนด้านนอกเมื่อออกมา ก็มีอารมณ์โมโหตะโกนด่าบ้าง</p>
<p>เมื่อถามถึงกรณีที่มีการเปิดเผยภาพถ่ายคนชุดดำที่ยิงอาวุธสงครามมา จากกลุ่มเสื้อแดง ว่า จะมีการสอบสวนหรือไม่ <persName>พล.ต.ต.วิชัย</persName> กล่าวว่า เรื่องนี้ยังไม่ทราบ ต้องนำภาพที่ได้มาตรวจสอบก่อน รวมทั้งผู้ที่เกี่ยวข้องว่ามีใครในภาพที่ปรากฏก็คงต้องเรียกมาสอบสวน ส่วนกรณีที่ผู้ชุมนุมยึดอาวุธของทหารไปทางตำรวจก็ได้ประสานเพื่อขอคืนอยู่</p>
<p>ทั้งนี้ ผู้สื่อข่าวรายงานว่า สำหรับทหารทั้ง 4 นาย มีสภาพอิดโรย อ่อนเพลียอย่างเห็นได้ชัด และบางคนมีบาดแผลตามตัว โดยบอกว่าเกิดขึ้นจากการปะทะในช่วงชุลมุนในช่วงบ่ายวานนี้ (10 เม.ย.)</p></body>
</news>
