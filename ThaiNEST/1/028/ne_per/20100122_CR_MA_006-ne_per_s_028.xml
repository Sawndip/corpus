<teiHeader>
<fileDesc>
<titleStmt>
  <title>แม่บ้านดีใจอัยการสั่งฟ้อง"นาธาน" ลั่นคนทำชั่วต้องได้รับผลชั่ว  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-22 15:37:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264149467&catid=17  </bibl>
</sourceDesc>
</fileDesc>
</teiHeader>
<news>
<headline>แม่บ้านดีใจอัยการสั่งฟ้อง"<persName>นาธาน</persName>" ลั่นคนทำชั่วต้องได้รับผลชั่ว</headline>
<lead></lead>
<neck></neck>
<body><p>ผู้สื่อข่าวรายงานเมื่อวันที่ 22 ม.ค. ว่า ภายหลังที่<persName>นางสมาน  สุขเสริม</persName>  อดีตแม่บ้าน<persName>นายนาธาน  โอมาน</persName> ที่ตกเป็นต้องหาในคดีฉ้อโกงทรัพย์ กว่า 740,000 บาท ทราบข่าวว่า อัยการสั่งฟ้อง<persName>นาธาน</persName>ในคดีดังกล่าว  แล้ว ได้ระบุว่า  บาปบุญมีจริงตนดีใจมากไม่เชื่ออย่าลบหลู่อย่างเด็ดขาด ทั้งนี้ ในวันที่ 25 ม.ค. นี้ ตนและบุตรชายจะไปดูหน้า<persName>นายนาธาน</persName>ที่ศาลจังหวัดอำนาจเจริญว่า เป็นอย่างไร แต่หาก<persName>นาธาน</persName>ยังให้การปฎิเสรอยู่อีกก็ให้มันรู้ไปว่าจะเป็นคนเช่นนี้ไปได้  ตนเชื่อว่าศาลคงลงโทษคนที่ไม่ซื่อสัตย์ ไม่ซื่อตรงให้รู้แจ้งเห็นจริง อย่างแน่นอน คนทำบาปต้องได้รับผลบาป คนทำชั่วต้องได้รับผลชั่ว เวรกรรมมีจริงมาแล้วกรรมลิขิตของเขามาถึงแล้ว</p>
<p>ด้าน<persName>นายอาทิตย์  กุลฝ้าย</persName>  อายุ 25 ปี ซึ่งเป็นบุตรชายของ<persName>นางสาวสมาน</persName> กล่าวว่า เมื่อวันที่ 20 มกราคม ที่ผ่านมาตนและแม่ได้ไปแจ้งความดำเนินคดีกับ<persName>นางพิราวรรณ  ชลพิทักษ์พงษ์</persName>  หรือ<persName>ทนายปุ๊</persName>  ทนายความของน<persName>ายนาธาน</persName> ไว้แล้วที่กองปราบกรุงเทพมหานคร เนื่องจาก<persName>ทนายปุ๊</persName>  พูดใส่ร้ายตนในทางที่เสียหายโดยการออกเผยแพร่ทางเน็ตและทางทีวีหลายช่อง โดยกล่าวหาว่า ตนติดยาบ้าและติดคุก 6 เดือน ซึ่งข้อเท็จจริงไม่เป็นเช่นนั้น  การที่ทนายคงดังกล่าวไปพูดออกทางสื่อเช่นนั้นทำให้ตนและองค์กรของตนที่ทำ งานอยู่เสียหาย ในอีก 2-3 วันทางกองปราบที่ตนไปแจ้งดำเนินคดีไว้นั้นจะเรียกตนไปพบว่า ตนจะฟ้องหมิ่นประมาทเอาค่าเสียหายหรือดำเนินคดีติดคุก ตนยังรอคำปรึกษาจาก <persName>ลีนา  จังจรรจา</persName> (<persName>ลีน่าจัง</persName>) อยู่ ซึ่งเป็นทนายความของตนอยู่ </p></body>
</news>
