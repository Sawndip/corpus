<teiHeader>
<fileDesc>
<titleStmt>
  <title>"ทนายโอ๊ค-เอม" เตรียมยื่นอุทธรณ์คดียึดทรัพย์ 25 มี.ค.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-22 15:37:55  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269247083&catid=17  </bibl>
</sourceDesc>
</fileDesc>
</teiHeader>
<news>
<headline>"ทนาย<persName>โอ๊ค</persName>-<persName>เอม</persName>" เตรียมยื่นอุทธรณ์คดียึดทรัพย์ 25 มี.ค.</headline>
<lead></lead>
<neck></neck>
<body><p><persName>นายกิตติพร อรุณรัตน์</persName> ทนายความ<persName>นายพานทองแท้</persName> และ <persName>น.ส.พินทองทา ชินวัตร</persName> บุตรของ <persName>พ.ต.ท.ทักษิณ</persName> อดีตนายกรัฐมนตรี กล่าวเมื่อวันที่ 22 มี.ค. ถึงการยื่นอุทธรณ์คดียึดทรัพย์ว่า ขณะนี้ตนซึ่งดูแลคดีของ<persName>นายพานทองแท้</persName> และ <persName>น.ส.พินทองทา</persName> กำลังตรวจทานประเด็น และแก้ไขรายละเอียดที่ยังไม่เรียบร้อยในร่างอุทธรณ์ โดยประเด็นหลักที่คดีในส่วนของบุตร จะยื่นอุทธรณ์ขอให้ที่ประชุมใหญ่ศาลฎีกา ยกคำร้องการขอให้ทรัพย์สิน <persName>พ.ต.ท.ทักษิณ</persName> <persName>คุณหญิงพจมาน ณ ป้อมเพ็ชร</persName> คู่สมรส บุตรและพี่น้องทั้ง 5 คน จำนวน 46,373 ล้านบาทเศษ ตกเป็นของแผ่นดินนั้น จะสอดคล้องกับประเด็นที่ <persName>น.ส.ยิ่งลักษณ์ ชินวัตร</persName> น้องสาว <persName>พ.ต.ท.ทักษิณ</persName>และ<persName>นายบรรณพจน์ ดามาพงศ์</persName> พี่ชาย<persName>คุณหญิงพจมาน</persName> ยื่นอุทธรณ์ว่าบุตรและพี่น้อง ของ <persName>พ.ต.ท.ทักษิณ</persName>และ<persName>คุณหญิงพจมาน</persName> เป็นเจ้าของกรรมสิทธิ์หุ้นที่แท้จริง ไม่ใช่ผู้ถือทรัพย์สินแทน (นอมินี) แต่อย่างใด ซึ่งประเด็นที่บุตรและพี่น้องยื่นอุทธรณ์เป็นไปในกรอบที่ <persName>พ.ต.ท.ทักษิณ</persName> ผู้ถูกกล่าวหาว่ามีพฤติการณ์ร่ำรวยผิดปกติ และ<persName>คุณหญิงพจมาน</persName> ผู้คัดค้านที่ 1 จะยื่นอุทธรณ์ซึ่งประเด็นหลักคือ ทั้งสองไม่ใช่เจ้าของทรัพย์สิน และไม่ได้เอื้อประโยชน์กลุ่มธุรกิจชินคอร์ปอเรชั่น จำกัด (มหาชน) ของครอบครัวในการออกนโยบายใดๆ ทั้ง 5 มาตรการ ทั้งนี้การยื่นอุทธรณ์ในส่วนของ<persName>นายพานทองแท้</persName> และ <persName>น.ส.พินทองทา</persName> จะดำเนินการภายในบ่ายวันที่ 25 มี.ค.นี้ แต่ทั้งนี้หากคำอุทธรณ์ยังไม่เรียบร้อยจะยื่นแน่นอนในวันที่ 26 มี.ค. ส่วนคำอุทธรณ์ที่ร่างไว้ของ<persName>นายพานทองแท้</persName> และ <persName>น.ส.พินทองทา</persName> ขณะนี้ความยาวแต่ละฉบับประมาณ 30 -40 หน้า ซึ่งการยื่นอุทธรณ์ของผู้คัดค้านแต่ละคนจะแยกสำนวนคนละฉบับ</p>
<p>ส่วนการร่างอุทธรณ์ของ <persName>พ.ต.ท.ทักษิณ</persName> และ<persName>คุณหญิงพจมาน</persName> นั้น <persName>นายกิตติพร</persName> ทนายความ กล่าวว่า ขณะนี้<persName>นายฉัตรทิพย์ ตัณฑประศาสน์</persName> ทนายความ กำลังตรวจรายละเอียด หากคำอุทธรณ์เสร็จสิ้นแล้วคาดว่าจะยื่นได้ในเวลาใกล้เคียงกัน แต่ทั้งนี้ยังไม่มีระบุวัน - เวลาจะยื่นเมื่อใด</p></body>
</news>
