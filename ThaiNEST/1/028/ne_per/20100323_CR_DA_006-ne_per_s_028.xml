<teiHeader>
<fileDesc>
<titleStmt>
  <title>ส.อ.บุกซัลโวร.ต.ตายคาบ้านในค่าย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 07:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55683  </bibl>
</sourceDesc>
</fileDesc>
</teiHeader>
<news>
<headline>ส.อ.บุกซัลโวร.ต.ตายคาบ้านในค่าย</headline>
<lead></lead>
<neck></neck>
<body><p>เมื่อเวลา 13.30 น. วันที่ 22 มี.ค. <persName>ร.ต.ท.ประภากร ทะชมภู</persName> ร้อยเวร สภ.ด่านแม่คำมัน อ.ลับแล จ.อุตรดิตถ์ รับแจ้งมีเหตุยิงกันตาย ในบ้านพักทหาร ที่กองพันทหารปืนใหญ่ที่ 20 หรือค่ายพระศรีพนมมาศ หมู่ 6 ต.ทุ่งยั้ง รุดไปตรวจสอบพร้อมด้วย <persName>พ.ต.ท.สุเทพ ประภากร</persName> สวญ. ที่เกิดเหตุเป็นบ้านไม้ 2 ชั้นมี 3-4 ห้องนอน บนห้องโถงชั้นบนพบเพียงกองเลือด ส่วนคนเจ็บทหารในค่ายช่วยกันนำตัวส่ง รพ.ลับแลไปก่อนหน้านี้แล้วคือ <persName>ร.ต.ยวง สังขโพธิ์</persName> อายุ 61 ปี อดีตนายทหารเกษียณราชการ มีบาดแผลถูกยิงด้วยปืน 9 มม.ที่ลำคอทะลุท้ายทอย 1 นัด</p>
<p>ที่โต๊ะม้านั่งในที่เกิดเหตุพบ <persName>ส.อ. ณรงค์ อินผึ้ง</persName> อายุ 53 ปี สังกัดกองพลทหารม้าที่ 1 ช่วยราชการเป็นพลขับในกองพันทหารปืนใหญ่ที่ 20 มีอาการคล้ายเมาสุรา ใส่เสื้อยืดกางเกงลายพราง จึงสอบถามเหตุการณ์ที่เกิดขึ้น จากนั้น <persName>ส.อ.ณรงค์</persName>ลุก  ไปหยิบปืนในห้องออกมายื่นส่งให้ตำรวจ จึง ควบคุมตัวไปตรวจหาคราบเขม่าดินปืนพบเจอที่นิ้วมือ พร้อมแจ้งข้อหาฆ่าคนตายโดยเจตนา เบื้องต้น <persName>ส.อ.ณรงค์</persName>ให้การปฏิเสธ โดยจะขอไปให้การในชั้นศาล</p></body>
</news>
