<teiHeader>
<fileDesc>
<titleStmt>
  <title>ตร.ไม่ประมาท บลูเดย์ แม้ไม่มีเหตุร้าย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 17:12:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209206  </bibl>
</sourceDesc>
</fileDesc>
</teiHeader>
<news>
<headline>ตร.ไม่ประมาท บลูเดย์ แม้ไม่มีเหตุร้าย</headline>
<lead>วันบูลเดย์ อุเทนถวาย ล่าสุดสถานการณ์ปกติ แต่ไม่ประมาท เจ้าหน้าที่กระจายกำลังเต็มพื้นที่ ตั้งจุดตรวจเข้ม ทั้งห้างสรรพสินค้า ป้ายรถเมล์ และทางเข้าออกสถาบัน</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย ถึงความคืบหน้าในการป้องกันเหตุทะเลาะวิวาท ระหว่างนักศึกษาเทคโนโลยีปทุมวัน กับ มหาวิทยาลัยราชมงคลตะวันออก วิทยาเขตอุเทนถวาย ซึ่งวันนี้เป็นวันสถาปนา หรือ วันบูลเดย์ของสถาบันอุเทนถวาย ว่า ล่าสุดสถานการณ์ ยังคงปกติดีและกำลังเจ้าหน้าที่ตำรวจจากกองบังคับการตำรวจนครบาล 6 จำนวน 1 กองร้อย สนธิกำลังกับตำรวจควบคุมฝูงชนกองบังคับการตำรวจปฏิบัติการพิเศษ 191 อีก 1 กองร้อย นอกจากนี้ ยังมีกำลังเจ้าหน้าที่ตำรวจสายตรวจเดินเท้า และตำรวจฝ่ายสืบสวนสอบสวนจำนวนมาก กระจายกำลังลงพื้นที่ เฝ้าระวังเหตุที่อาจจะเกิดขึ้น ในพื้นที่ตามห้างสรรพสินค้า ป้ายรถประจำทาง และชุมชนใกล้เคียง ทั้งนี้ ทางเจ้าหน้าที่ตำรวจได้ มีการตั้งจุดตรวจค้นอาวุธบริเวณทางเข้าออกของสถาบัน ทั้ง 2 อย่างเข้มงวดอีกด้วย</p></body>
</news>
