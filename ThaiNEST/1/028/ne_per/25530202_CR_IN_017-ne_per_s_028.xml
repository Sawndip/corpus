<teiHeader>
<fileDesc>
<titleStmt>
  <title>ตร.ดูCCTVล่าชายควบจยย.ปาอึบ้านนายกฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-02 18:33:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209229  </bibl>
</sourceDesc>
</fileDesc>
</teiHeader>
<news>
<headline>ตร.ดูCCTVล่าชายควบจยย.ปาอึบ้านนายกฯ</headline>
<lead>ผกก.ทองหล่อ ตรวจกล้องวงจรปิด พบหนุ่ม นิรนาม ซิ่ง จยย. ปาสิ่งปฏิกูลใส่บ้านายกฯ พร้อมสั่ง ทีมสืบตามล่าตัว</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษก สตช. เปิดเผย ความคืบหน้า กรณีมีคนร้ายขว้างถุงพลาสติก ภายในบรรจุสิ่งปฏิกูล เข้าไปในบ้านพัก <persName>นายอภิสิทธิ์ เวชชาชีวะ</persName> นายกรัฐมนตรี ภายในซอยสุขุมวิท 31 ว่า ขณะนี้ <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ ทราบเรื่องดังกล่าวแล้ว พร้อมกับได้สั่งการ ให้เจ้าหน้าที่ตำรวจสันติบาล ประสานกับเจ้าหน้าที่ตำรวจ จากกองบังคับการตำรวจนครบาล 5 และเจ้าหน้าที่ ที่เกี่ยวข้อง วางมาตรการรักษาความปลอดภัย รวมถึง ติดตามด้านการข่าวอย่างใกล้ชิด ส่วนการเอาผิดเจ้าหน้าที่ตำรวจ ที่รักษาความปลอดภัย ยังไม่สามารถระบุได้ว่า จะมีการลงโทษหรือไม่ ด้าน <persName>พล.ต.อ.สุทิน ทรัพย์พ่วง</persName> ผกก.สน.ทองหล่อ เปิดเผยว่า การตรวจสอบกล้องวงจรปิด เบื้องต้นพบว่า คนร้ายเป็นชาย ขับรถจยย.ออกมาจากซอยสุขุมวิท 33 โดยอาศัย ช่วงที่เจ้าหน้าที่ตำรวจ บริเวณป้อมยาม ออกไปซื้อกับข้าว ซึ่งเชื่อว่า เหตุการณ์ดังกล่าว คนร้ายได้วางแผนมาก่อน  อย่างไรก็ตาม จากการตรวจสอบ บริเวณที่เกิดเหตุ พบว่ามีถุงบรรจุสิ่งปฏิกูล จำนวน 4 ถุง โดยหล่นอยู่บริเวณสนามหญ้าหน้าบ้าน จำนวน 3 ถุง และบนหลังคา อีก 1 ถุง</p>
<p>ด้าน <persName>พล.ต.ท.อัศวิน ขวัญเมือง</persName> ผู้ช่วยผู้บัญชาการตำรวจแห่งชาติ เปิดเผยว่าสิ่งปฏิกูลที่พบ เป็นอุจจาระ จำนวน 4 ถุง ซึ่งคนร้ายได้อาศัยช่วงจังหวะ ที่เจ้าหน้าที่ตำรวจและทหาร ที่ดูแลความปลอดภัย อยู่บริเวณดังกล่าว ไม่ทันได้สังเกตการณ์ ทั้งนี้ จากเหตุการณ์ที่เกิดขึ้น เชื่อว่า คนร้ายหวังสร้างสถานการณ์ ให้เป็นข่าวเท่านั้น ไม่เกี่ยวข้องกับความขัดแย้งทางการเมืองแต่อย่างใด และจากการตรวจสอบกล้องวงจรปิด ที่มีอยู่ 1 ตัว บริเวณที่เกิดเหตุ พบว่า คนร้ายเป็นชาย 1 คน สวมหมวกกันน็อค ปกปิดใบหน้า ขับขี่รถจักรยานยนต์ ยังไม่ทราบยี่ห้อและหมายเลขทะเบียนรถ ขับมาจากซอยสุขุมวิท 33 ทั้งนี้ ยอมรับว่าเหตุการณ์ที่เกิดขึ้น เป็นความบกพร่องของเจ้าหน้าที่ตำรวจจริง โดยหลังจากนี้ จะเรียกเจ้าหน้าที่ตำรวจ มาพูดคุยและชี้แจง พร้อมกับวางมาตรการที่เข้มงวด เพื่อรักษาความปลอดภัยมากยิ่งขึ้น  อย่างไรก็ตาม ผู้ช่วยผู้บัญชาการตำรวจแห่งชาติ ยังกล่าวด้วยว่า ในวันพรุ่งนี้ (2ก.พ.)เวลา 10.00 น. จะมีการประชุมร่วมกัน ระหว่างเจ้าหน้าที่ตำรวจ จากกองบังคับการตำรวจนครบาล และผู้บังคับการตำรวจนครบาล 5 เพื่อวางมาตรการป้องกัน เนื่องจาก เกรงว่าเหตุการณ์ที่เกิดขึ้น จะส่งผลต่อความเชื่อมั่นของประเทศได้ </p></body>
</news>
