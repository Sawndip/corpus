<teiHeader>
<fileDesc>
<titleStmt>
  <title>แอร์โฮสเตสสาวร้องดีเอสไอเข้าไขคดีฆ่าแม่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100201/46765/%e0%b9%81%e0%b8%ad%e0%b8%a3%e0%b9%8c%e0%b9%82%e0%b8%ae%e0%b8%aa%e0%b9%80%e0%b8%95%e0%b8%aa%e0%b8%aa%e0%b8%b2%e0%b8%a7%e0%b8%a3%e0%b9%89%e0%b8%ad%e0%b8%87%e0%b8%94%e0%b8%b5%e0%b9%80%e0%b8%ad%e0%b8%aa%e0%b9%84%e0%b8%ad%e0%b9%80%e0%b8%82%e0%b9%89%e0%b8%b2%e0%b9%84%e0%b8%82%e0%b8%84%e0%b8%94%e0%b8%b5%e0%b8%86%e0%b9%88%e0%b8%b2%e0%b9%81%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>แอร์โฮสเตสสาวร้องดีเอสไอเข้าไขคดีฆ่าแม่</headline>
<lead>แอร์โฮสเตสสายการบินเกาหลีร้องดีเอสไอช่วยไขคดีฆ่าแม่ ระบุคดีอืดหลังผู้จ้างวานฆ่าซัดทอดตำรวจมีเอี่ยว</lead>
<neck></neck>
<body><p>(1ก.พ.) ที่กรมสอบสวนคดีพิเศษ (ดีเอสไอ)  <persName>น.ส.กุสุมา อินทร์ศรี</persName> แอร์โฮสเตสสายการบินเกาหลีแอร์ไลน์ เข้ายื่นหนังสือร้องขอความเป็นธรรมกับ<persName>นายธาริต เพ็งดิษฐ์</persName> อธิบดีดีเอสไอ เพื่อขอให้ดีเอสไอร่วมตรวจสอบข้อเท็จจริงกรณีการเสียชีวิตของ<persName>นางกุหลาบ อินทร์ศรี</persName> มารดาซึ่งถูกฆาตกรรม โดยก่อนหน้านี้เจ้าหน้าที่ตำรวจสามารถจับกุมผู้ต้องหาได้แล้ว 1 คน คือ <persName>นางเยาวลักษณ์ โฆษิต</persName> หัวหน้าคนครัว โรงพยาบาลศูนย์อุดรธานี ซึ่งผู้ต้องหาให้การซัดทอดว่า ได้จ้างวานนายตำรวจในพื้นที่เป็นผู้ลงมืออุ้มฆ่า แต่จนถึงขณะนี้การสอบสวนไม่มีความคืบหน้า เพราะมีตำรวจเข้ามาเกี่ยวข้อง ตนเกรงว่าจะไม่ได้รับความเป็นธรรม จึงต้องการให้ดีเอสไอตรวจสอบข้อเท็จจริงเพื่อคลี่คลายคดี</p>
<p>ด้าน<persName>นายธาริต</persName> กล่าวว่า ดีเอสไอจะดำเนินการติดตามและตรวจสอบข้อเท็จจริงในคดีดังกล่าวอย่างดีที่สุด เพราะจากการสอบถามผู้เสียหายพบว่ามีเจ้าหน้าที่ตำรวจเข้าไปมีส่วนร่วมด้วย หากพบว่ามีเจ้าหน้าที่ตำรวจเกี่ยวข้องกับการกระทำผิดจริง และเจ้าหน้าที่ในพื้นที่ไม่สามารถทำงานได้อย่างปกติ ดีเอสไอก็จะเสนอให้คณะกรรมการคดีพิเศษ (กคพ.) ให้มีมติรับเป็นคดีพิเศษต่อไป</p></body>
</news>
