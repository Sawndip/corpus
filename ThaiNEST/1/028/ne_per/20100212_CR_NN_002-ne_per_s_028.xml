<teiHeader>
<fileDesc>
<titleStmt>
  <title>คุก 10 วัน มือปาอึบ้านนายกฯ รับสารภาพเหลือจำ 5 วัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=199216  </bibl>
</sourceDesc>
</fileDesc>
</teiHeader>
<news>
<headline>คุก 10 วัน มือปาอึบ้านนายกฯ รับสารภาพเหลือจำ 5 วัน</headline>
<lead></lead>
<neck></neck>
<body><p>ที่ศาลแขวงพระนครใต้ ถ.เจริญกรุง พนักงาน อัยการฝ่ายคดีศาลแขวงพระนครใต้ นำตัว<persName>นายวิทวิน เตียวสวัสดิ์</persName> อายุ 43 ปี พ่อค้าเนื้อหมูย่านลาดพร้าว  ผู้ต้องหาคดีปาอุจจาระ ใส่บ้าน<persName>นายอภิสิทธิ์ เวชชาชีวะ</persName>  นายกรัฐมนตรี ในซอยสุขุมวิท 31    มายื่นฟ้องเป็นจำเลยในความผิดฐานกระทำด้วยประการใด ๆ ให้ของโสโครกเป็นที่เดือดร้อนรำคาญ  และฐานกระทำด้วยประการใด ๆ อันเป็นการรังแกหรือข่มเหงผู้อื่นให้ได้รับความอับอายหรือเดือดร้อนรำคาญ ตามประมวลกฎหมายอาญามาตรา 389,397 มีโทษจำคุกไม่เกิน 1 เดือน หรือปรับไม่เกิน 1,000 บาท หรือทั้งจำทั้งปรับ</p>
<p>จำเลยให้การรับสารภาพโดยอ้างว่า ไม่พอใจนายกรัฐมนตรี</p>
<p>ศาลพิเคราะห์ แล้วเห็นว่าจำเลยกระทำผิดตามฟ้องจริง  พิพากษาจำคุก 10 วัน   คำรับสารภาพเป็นประโยชน์แก่การพิจารณาลดโทษให้กึ่งหนึ่ง เหลือจำคุก  5 วัน  เนื่องจากจำเลยไม่เคยต้องโทษจำคุกมาก่อนจึงให้เปลี่ยนจากโทษจำคุกเป็นกักขัง แทน 5 วัน </p>
<p>ต่อมาเจ้าหน้าที่ตำรวจ สน.ทองหล่อจึงนำตัว<persName>นายวิทวิน</persName>ไปกักขังที่ สน.ทองหล่อ 5 วันตามคำพิพากษาของศาล</p></body>
</news>
