<teiHeader>
<fileDesc>
<titleStmt>
  <title>จับ2การ์ดแดงขนระเบิดขวดคาราชวิถี7  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-09 09:33:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220288  </bibl>
</sourceDesc>
</fileDesc>
</teiHeader>
<news>
<headline>จับ2การ์ดแดงขนระเบิดขวดคาราชวิถี7</headline>
<lead>ตำรวจพญาไท คุม 2 การ์ด นปช. สอบเข้ม หลัง ซุกระเบิดขวด เตรียมป่วน ซ.ราชวิถี 7 แต่ถูกทหารรวบตัวได้ก่อน</lead>
<neck></neck>
<body><p><persName>พ.ต.อ.กิตติพันธ์ จุนทการ</persName> ผู้กำกับ สน.พญาไท เปิดเผยว่า เจ้าหน้าที่ชุดสายตรวจ สามารถจับกุมชายต้องสงสัย ก่อเหตุป่วนสร้างถานการณ์ โดยเบื้องต้นจากการตรวจสอบ พบว่า ผู้ก่อเหตุเป็นชายวัยรุ่น 2 คน เป็นการ์ด ของ กลุ่ม นปช. พร้อมของกลาง ระเบิดเพลิง หรือ ระเบิดขวด ที่ผลิตขึ้นมาเอง โดยเหตุการณ์ดังกล่าวเกิดขึ้นเมื่อช่วงเช้ามืด ที่ผ่านมา เนื่องจาก ประชาชน พบเห็น สองคนร้าย เตรียมก่อเหตุป่วนสร้างสถานการณ์ ใน ซ.ราชวิถี 7 ซึ่งเป็นซอยที่สามารถเชื่อมต่อไปยังซอยรางน้ำ โดย 2 คนร้าย มีท่าทางพิรุธ จึงแจ้งเจ้าหน้าที่ทหาร ที่ประจำจุดใกล้เคียง มาตรวจสอบและสามารถรวบตัวได้ พร้อมของกลางดังกล่าว</p>
<p>ทั้งนี้ ผู้ต้องหาทั้งสอง ยังไม่ยอมให้การกับเจ้าหน้าที่ โดยขณะนี้ พนักงานสอบสวน ได้คุมตัวมาสอบปากคำ</p>
<p><persName>พล.ต.ต.สุเมธ เรืองสวัสดิ์</persName> รอง ผบช.น. และ <persName>พล.ต.ต.วิชัย สังข์ประไพ</persName> ผบก.น. แถลงจับกุมตัว <persName>นายณัฐกรณ์ ศิยธรดำรงสุข</persName> อายุ 37 ปี อดีตพลทหารสังกัด กองพันทหารราบที่ 1 กรมทหารราบที่ 11 รักษาพระองค์ และ<persName>นายพิทยา แน่นอุดร</persName> อายุ 36 ปี พร้อมของกลางเป็นระเบิดประทัด 1 ลูก ระเบิดขวด 6 ขวด เสื้อเกราะ 1 ตัว วิทยุสื่อสารอีก 3 เครื่อง และอุปกรณ์ผิดกฎหมายอื่นๆ อีกหลายรายการ โดยสามารถจับกุมได้ที่บริเวณ ซ.ราชวิถี 7 จากการสอบสวนผู้ต้องหาอ้างว่า เป็นการ์ดของ นปช. ส่วนอาวุธมีดสั้น 3 เล่ม กระเป๋า และเสื้อเกราะนั้น เป็นของตน ขณะที่อาวุธระเบิดและอุปกรณ์อื่นๆ นั้น อ้างว่า นำมาจากมวลชนเพื่อป้องกันมือที่สามสร้างสถานการณ์ และตอนเช้า ตนก็จะนำไปคืนที่เวทีกลาง แต่มาถูกเจ้าหน้าที่ทหารควบคุมตัวได้ ขณะที่ตนเดินถ่ายรูปความเคลื่อนไหวของเจ้าหน้าที่ทหาร</p>
<p>อย่างไรก็ตาม เบื้องต้นเจ้าหน้าที่ตำรวจได้แจ้งข้อหาร่วมกันมีวัตถุระเบิด มีเครื่องวิทยุคมนาคม และเครื่องยุทธภัณฑ์โดยไม่ได้รับอนุญาต ซึ่งจะมีความผิดตาม พ.ร.ก.ฉุกเฉิน มาตรา 11 (9) ทั้งนี้เจ้าหน้าที่ตำรวจจะควบคุมตัวพนักงานสอบสวนเพื่อดำเนินตามขั้นตอนของ กฎหมายภายใต้การประกาศใช้ พ.ร.ก.ฉุกเฉิน ต่อไป</p></body>
</news>
