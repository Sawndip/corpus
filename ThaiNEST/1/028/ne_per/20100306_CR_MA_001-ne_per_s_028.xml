<teiHeader>
<fileDesc>
<titleStmt>
  <title>"ด.ต."ควงปืนจ่อยิงหัว3โจ๋ ฉุนชอบชวน"ลูกชาย"โดดเรียนไปมั่วเสพยา เจ้านายหวั่นเครียดคิดสั้นฆ่าตัวตาย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-06 20:59:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267881224&catid=17  </bibl>
</sourceDesc>
</fileDesc>
</teiHeader>
<news>
<headline>"ด.ต."ควงปืนจ่อยิงหัว3โจ๋ ฉุนชอบชวน"ลูกชาย"โดดเรียนไปมั่วเสพยา เจ้านายหวั่นเครียดคิดสั้นฆ่าตัวตาย</headline>
<lead>"ด.ต."ก่อเหตุสลด"จ่อยิงหัว" 3วัยรุ่น หญิงดับ2ศพ ชายอาการสาหัส สุดแค้นชอบชวน"ลูกชาย"ไปมั่วสุมยาเสพติด บุกไปตามหาลูกไม่เจอ กลับถูกพวกผู้ตายท้าทายให้จับ สุดท้ายเดินทางเข้ามอบตัวแล้ว ตร.หวั่นเครียดคิดสั้น</lead>
<neck></neck>
<body><p>ผู้สื่อข่าวรายงานว่า  เมื่อวันที่ 6 มีนาคม ที่สำนักงานศูนย์สืบสวนตำรวจภูธรภาค 4 เทศบาลนครอุดรธานี จ.อุดรธานี <persName>ด.ต.พิสิษฐ์ จันนาวัน</persName> อายุ 38 ปี ผบ.หมู่งานปราบปราม สภ.กู่แก้ว ช่วยราชการ สภ.กุดจับ จ.อุดรธานี ปฏิบัติหน้าที่สายตรวจ เดินทางเข้ามอบตัวกับ <persName>พ.ต.อ.ยรรยง เวชโอสถ</persName> ผกก.สส.1 บก.สส.ภ.4  <persName>พ.ต.ท.ณัฐนนท์ ประชุม</persName> รอง ผกก. สส.1 บก.สส.ภ.4 พร้อมของกลางอาวุธปืนพกสั้น 9 ม.ม. ไม่มีทะเบียน 1 กระบอก แม็กกาซีน 1 อัน แต่ไม่มีกระสุนปืน ภายหลังก่อเหตุยิง <persName>น.ส.พรพิมล</persName> หรือ<persName>แพน เนื่องกันยา</persName> อายุ 19 ปี อยู่บ้านเลขที่ 123 หมู่ที่ 9 บ้านโนนสำราญ อ.กุดจับ ที่ขมับขวา 1 นัด เสียชีวิต ยิง <persName>น.ส.พัชรี</persName> หรือ<persName>ดี้ โทกุล</persName> อายุ 19 ปี เลขที่ 77 หมู่ที่ 13 ต.เมืองเพีย อ.กุดจับ เข้าขมับซ้าย 1 นัด เสียชีวิต และยิง<persName>นายภูธร</persName> หรือ<persName>ติ๊ก ทาพงษ์</persName> อายุ 29 ปี เลขที่ 94 หมู่ที่ 9 ต.เมืองเพีย กระสุนถูกท้ายทอยทะลุเบ้าตาขวาบาดเจ็บสาหัส เหตุเกิดที่กระท่อมริมคลองส่งน้ำห้วยหลวง เมื่อเวลา 21.00 น. วันที่ 5 มีนาคมที่ผ่านมา</p>
<p><persName>พ.ต.อ.ยรรยง</persName> กล่าวว่า <persName>ด.ต.พิสิษฐ์</persName> ให้การรับสารภาพว่า เป็นผู้ลงมือยิงทั้ง 3 คน เนื่องจากความไม่พอใจ โดยเฉพาะ<persName>นายติ๊ก</persName>มีนิสัยค้ลายผู้หญิงและเป็นหัวโจกมั่วสุมยาเสพติด โดยสร้างกระท่อมไว้มั่วสุมยาเสพติด ซึ่งมีเด็กวัยรุ่นจับกลุ่มเสพยานับสิบคน รวมทั้ง<persName>นายโจ้</persName> (<persName>นายพิทธชัย จันนาวัน</persName>) บุตรชาย ของ<persName>ด.ต.พิสิษฐ์</persName>ด้วย แม้<persName>ด.ต.พิสิษฐ์</persName>เคยตักเตือน<persName>นายโจ้</persName>หลายครั้งแต่ไม่เป็นผล</p>
<p>"ในวันเกิดเหตุ ด.ต.พิสิษฐ์ออกตามหาลูกชายให้มาเตรียมตัวสอบวันสุดท้าย และมาเฝ้าดูที่กระท่อมดังกล่าว พบเด็กวัยรุ่นเข้าออกหลายคน แต่ไม่เห็นลูกชาย จึงเข้าไปสอบถาม แต่ผู้ตายและผู้บาดเจ็บท้าทายให้จับกุม พร้อมขอให้มีหมายจับก่อนตรวจค้น ถ้าไม่มีหมายค้นถือว่าบุกรุก ทำให้ผู้ต้องหาโกรธจึงชักปืนยิงทั้ง 3 คน ก่อนขับรถจักยานยนต์กลับบ้าน โดยผู้ต้องหาให้การว่าเกิดความเครียดนอนไม่หลับกระทั่งตอนเช้า จึงแต่งตัวมาทำงาน ก่อนตัดสินใจเข้ามอบตัว" ผกก.สส.1บก.สส.ภาค4ระบุ</p>
<p><persName>พ.ต.อ.ยรรยง</persName> กล่าวอีกว่า ตำรวจสืบสวนสอบสวนภาค 4 เข้ามาช่วยสืบสวนคดีตั้งแต่คืนที่ผ่านมา โดยเฝ้าติดตามพฤติกรรม <persName>ด.ต.พิสิษฐ์</persName> และอยู่ระหว่างรวบรวมพยานหลักฐาน แต่ผู้ต้องหาชิงเข้ามอบตัวก่อน สอบสวนผู้ต้องหามีอาการเครียดมาก จึงกำชับเจ้าของคดีให้ดูแลอย่างใกล้ชิดเพราะเกรงจะคิดสั้น</p>
<p>ต่อมา <persName>พ.ต.อ.มานิตย์ แก้ววงศ์</persName> ผกก.สภ.กุดจับ เดินทางมารับตัว <persName>ด.ต.พิสิษฐ์</persName> ไปดำเนินคดีที่ สภ.กุดจับ พร้อมเปิดเผยว่า <persName>ด.ต.พิสิษฐ์</persName> เป็นตำรวจมีความตั้งใจทำงานสูง ขยันทำงานในหน้าที่สายตรวจ และมีความสามารถพิเศษเรื่องคอมพิวเตอร์ ส่วนการย้ายมาช่วยราชการที่ สภ.กุดจับ เพราะต้องการดูแลลูกชายอย่างใกล้ชิด เนื่องจากลูกชายมีปัญหาด้านการเรียน และคบหากับกลุ่ม<persName>นายติ๊ก</persName> ทำให้<persName>ด.ต.พิสิษฐ์</persName>มีอาการเครียดถึงขั้นกินยาระงับความเครียด</p></body>
</news>
