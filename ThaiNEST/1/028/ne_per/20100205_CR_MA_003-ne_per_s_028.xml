<teiHeader>
<fileDesc>
<titleStmt>
  <title>หนุ่มใหญ่ข่มขืนแม่เฒ่าวัย78มอบตัวสู้คดี หลังถูกอออกหมายจับ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-05 18:43:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265370211&catid=17  </bibl>
</sourceDesc>
</fileDesc>
</teiHeader>
<news>
<headline>หนุ่มใหญ่ข่มขืนแม่เฒ่าวัย78มอบตัวสู้คดี หลังถูกอออกหมายจับ</headline>
<lead></lead>
<neck></neck>
<body><p>เมื่อเวลา 17.00 น. วันที่ 5 กุมภาพันธ์  <persName>พ.ต.ท.โชคดี ศรีเมือง</persName> รอง ผกก.กลุ่มงานสืบสวน บก.ภ.จว.นครศรีธรรมราช <persName>พ.ต.ท.ชูยศ จินดานคร</persName> สว.กลุ่มงานสืบสวน ได้รับมอบตัว<persName>นายสุคล</persName> หรือ<persName>เอก สงเจริญ</persName> อายุ 43 ปี อยู่บ้านเลขที่ 38/4 หมู่ 3 ต.ไชยมนตรี อ.เมือง จ.นครศรีธรรมราช หลังจากตกเป็นผู้ต้องหาในคดีข่มขืนกระทำชำเราผู้อื่นโดยขู่เข็ญด้วยประการใด ๆโดยใช้กำลังประทุษร้าย เหตุเกิดเมื่อวันที่ 1 ก.พ.ที่ผ่านมา ตามหมายจับที่ 20/2553 ลงวันที่ 3 ก.พ. 2553 ในคดีที่ 304/2553</p>
<p>ผู้เสียหายในคดีดังกล่าวคือ <persName>นางพูน</persName> (นามสมมุติ) อายุ 78 ปี ซึ่งถูก<persName>นายสุคล</persName> หรือ<persName>เอก</persName>  ผู้ต้องหาข่มขืนและทำร้ายร่างกายจนขาหัก ในขณะนี้ยังนอนพักรักษาตัวที่ รพ.มหาราช ได้ให้การกับ <persName>ร.ต.ท.สุริยา แป้นเกิด</persName> พนักงานสอบสวนเวร สภ.เมืองนครศรีธรรมราช ว่า <persName>นายสุคล</persName>  ได้เข้าไปในบ้าน ซึ่งตั้งอยู่ใน หมู่ 3 ต.กำแพงเซา อ.เมือง จ.นครศรีธรรมราช ทำทีว่า มาเยี่ยมก่อนที่จะใช้กำลังข่มขืนกระทำชำเราอย่างหื่นกระหาย แม้<persName>นางพูน</persName>แม่เฒ่าจะพยายามต่อสู้สุดฤทธิ์ แต่ถูก<persName>นายสุคล</persName> หรือ<persName>เอก</persName> ผู้ต้องหาทำร้ายร่างกายจนขาหัก ก่อนจะลงมือข่มขืนอย่างป่าเถื่อนจนสำเร็จความใคร่ จากนั้น<persName>นายสุคล</persName> ได้หลบหนีไป</p>
<p>ต่อมา <persName>ร.ต.ท.สุริยา แป้นเกิด</persName> พนักงานสอบสวนเจ้าของคดี ได้นำสำนวนเสนอศาลเพื่อขอหมายจับ<persName>นายสุคล</persName> ซึ่งศาลจังหวัดนครศรีธรรมราช ได้อนุมัติหมายจับที่ 20/2553 ลงวันที่ 3 ก.พ. 2553 ในคดีที่ 304/2553 ให้จับกุม<persName>นายสุคล</persName> ซึ่งผู้ต้องหาผู้ต้องหาก็ได้เข้ามอบตัวสู้คดีดังกล่าว โดยให้การปฏิเสธตลอดข้อกล่าวหา โดยระบุว่าในคืนวันที่ 1 กุมภาพันธ์ 2553 นั้น ตนได้ไปเยี่ยม<persName>นางพูน</persName>ในช่วงค่ำและนั่งพูดคุยกันตามปกติ พร้อมทั้งนั่งกินหมากของ<persName>นางพูน</persName> ขณะที่<persName>นางพูน</persName>เดินไม่คล่องต้องใช้ไม้เท้า 4 ขาเดินอย่างยากลำบาก ตนจึงขอตัวกลับบ้านโดยไม่ได้ทำร้ายและข่มขืน<persName>นางพูน</persName>ตามที่ถูกกล่าวหาและออก หมายจับแต่อย่างใด  ด้วยความบริสุทธิ์ใจตนจึงขอมอบตัวสู้คดี เจ้าหน้าที่ตำรวจได้ควบคุมตัวไว้ดำเนินคดีตามกฎหมายต่อไป</p></body>
</news>
