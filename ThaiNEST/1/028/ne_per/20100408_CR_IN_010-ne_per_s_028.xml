<teiHeader>
<fileDesc>
<titleStmt>
  <title>ปภ.เปิดศูนย์สงกรานต์ป้องกันอุบัติเหตุ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-08 21:22:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220250  </bibl>
</sourceDesc>
</fileDesc>
</teiHeader>
<news>
<headline>ปภ.เปิดศูนย์สงกรานต์ป้องกันอุบัติเหตุ</headline>
<lead>ปภ.เปิดศูนย์รักษาความ ปลอดภัยทางถนน ช่วงสงกรานต์ โดยจะเริ่มรายงานตัวเลขคนบาดเจ็บและเสียชีวิตตั้งแต่ 13 เม.ย.นี้เป็นต้นไป ส่วนกทม.ทำเก๋ผุดโครงการจักรยานยนต์ยิ้ม</lead>
<neck></neck>
<body><p>กรมป้องกันและบรรเทาสาธารณภัย กระทรวงมหาดไทย โดย <persName>นายอนุชา โมกขะเวส</persName> อธิบดีกรมป้องกันและบรรเทา สาธารณภัยเตรียมเป็นประธานการแถลงข่าวเพื่อเปิดศูนย์รักษาความปลอดภัยทางถนน (ศปถ.) ในวันจันทร์ที่ 12 เม.ย. เวลา 10.00 น.เพื่อป้องกันและลดอุบัติเหตุทางถนนช่วงเทศกาลสงกรานต์ระหว่างวันที่ 13 - 19 เม.ย. โดยทุกวันตั้งแต่วันเริ่มเปิดศูนย์คือวันที่13 เม.ย.เป็นต้นไปในเวลา 11.00 น. จะมีการแถลงข่าวเพื่อสรุปยอดอุบัติเหตุที่เกิดขึ้นทั้งหมดรายวันตลอดจนยอด สะสมเพื่อเผยแพร่ต่อประชาชนด้วย</p>
<p>ด้าน<persName>นายถนอม อ่อนเกตุพล</persName> โฆษกกรุงเทพมหานคร กล่าวว่ากรุงเทพฯ กล่าวว่ากรุงเทพฯ ได้จัดโครงการมอเตอร์ไซค์ยิ้มซึ่ง กทม.ได้ทำความตกลงกับสำนักงานคณะกรรมการกำกับและส่งเสริมการประกอบธุรกิจ ประกันภัย (คปภ.)สมาคมประกันชีวิตไทย และสมาคมประกันวินาศภัย เพื่อจัดทำประกันอุบัติเหตุให้แก่ผู้ขับขี่รถจักรยานยนต์รับจ้างโดยคิดเบี้ย ประกันในราคา 500 บาทต่อคนต่อปี แต่ได้รับสิทธิคุ้มครองสูงสุด โดยจะมีการแถลงข่าวและลงนามในบันทึกข้อตกลง (MOU) ระหว่างกทม. และ คปภ. ในวันศุกร์ที่ 23 เม.ย.53 และเปิดตัวโครงการอย่างเป็นทางการในวันอาทิตย์ที่ 16 พ.ค. 2553 ส่วนผู้ขับขี่จยย.รับจ้างที่สนใจเข้าร่วมโครงการสามารถสมัครได้ที่สำนักงาน เทศกิจทั้ง 50 สำนักงานเขตกรุงเทพฯ</p></body>
</news>
