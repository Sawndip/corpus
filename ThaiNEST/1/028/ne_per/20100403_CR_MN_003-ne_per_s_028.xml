<teiHeader>
<fileDesc>
<titleStmt>
  <title>ตร.ยังไม่ชัดเสียงบึ้มกลางม็อบเป็นระเบิด-ห้างดังปิดทำการแล้ว  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-03 14:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046352  </bibl>
</sourceDesc>
</fileDesc>
</teiHeader>
<news>
<headline>ตร.ยังไม่ชัดเสียงบึ้มกลางม็อบเป็นระเบิด-ห้างดังปิดทำการแล้ว</headline>
<lead>เกิดเสียงดังคล้ายระเบิดบริเวณสี่แยกปทุมวัน ถนนพระราม 1 ในเส้นทาง “แดงนรก” เคลื่อนไปรวมตัวชุมนุมย่านราชประสงค์ ตำรวจยังไม่สามารถหาแหล่งที่มาของเสียงได้ ไม่พบมีใครบาดเจ็บ ขณะที่ ห้างดังในย่านดังกล่าวประกาศปิดทำการ 1 วัน เพื่อความปลอดภัย ด้านโรงพยาบาลตำรวจ คนไข้ได้รับผลกระทบจากเสียงปราศรัย</lead>
<neck></neck>
<body><p>วันนี้ (3 มี.ค.) <persName>พ.ต.อ.ชุมพร กาญจนรัตน์</persName> ผกก.สน.ปทุมวัน กล่าวว่า เกิดเสียงดังคล้ายระเบิดขึ้น บริเวณสี่แยกปทุมวัน ถนนพระราม 1 ซึ่งเป็นเส้นทางของคนเสื้อแดงที่กำลังเดินทางไปยังสี่แยกราชประสงค์ ซึ่งทางเจ้าหน้าที่ตำรวจได้ไปตรวจสอบที่เกิดเหตุทันทีแต่ไม่สามารถหาแหล่ง ที่มาของเสียงได้ รวมทั้งได้สอบถามกลุ่มคนเสื้อแดง ทราบว่าไม่รู้เสียงมาจากทิศไหน แต่อย่างไรก็ตาม ไม่มีผู้ได้รับบาดเจ็บจากเสียงดังดังกล่าว ซึ่งขณะนี้กลุ่มคนเสื้อแดงได้เดินทางมารวมตัวเต็มพื้นที่ถนนพระรามที่ 1 หมดแล้ว</p>
<p><persName>พ.ต.อ.ชุมพร</persName>กล่าวต่อไปว่า ขณะนี้ห้างสรรพสินค้าเซ็นทรัลเวิลด์ ห้างเกษรพลาซ่า และห้างบิ๊กซี สาขาราชประสงค์ ได้ประกาศปิดทำการแล้ว 1 วัน เพื่อความปลอดภัย ส่วนทางด้านโรงพยาบาลตำรวจ เจ้าหน้าที่เครียดจัด เนื่องจาก เครื่องเสียงของกลุ่ม นปช. ใกล้กับห้องฉุกเฉินของโรงพยาล มีผลกระทบต่อคนไข้ ซึ่งได้เร่งให้เจ้าหน้าที่เจรจากับกลุ่ม นปช. แล้ว</p></body>
</news>
