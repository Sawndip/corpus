<teiHeader>
<fileDesc>
<titleStmt>
  <title>อัยการตปท.เร่ง"บัวแก้ว" ประสานยูเออีรับคดีส่ง"แม้ว" เป็นผู้ร้ายข้ามแดน หลังส่ง"ไมเคิล สมิธ"ไปดูไบ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-18 05:22:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266498214&catid=17  </bibl>
</sourceDesc>
</fileDesc>
</teiHeader>
<news>
<headline>อัยการตปท.เร่ง"<persName>บัวแก้ว</persName>" ประสานยูเออีรับคดีส่ง"<persName>แม้ว</persName>" เป็นผู้ร้ายข้ามแดน หลังส่ง"<persName>ไมเคิล สมิธ</persName>"ไปดูไบ</headline>
<lead>ศาลอาญาสั่งส่งตัว "<persName>ไมเคิล สมิธ</persName>" อดีต ผจก.ฝ่ายบุคคลบริษัท ลิมิตลิส กลับไปดำเนินคดีที่ดูไบ ฐานปลอมเอกสาร-ฉ้อโกง 5,000 ล้านบาท ระบุแม้ไม่มีสนธิสัญญาผู้ร้ายข้ามแดน แต่ทางการยูเออีแสดงเจตนาชัดแจ้งว่าพร้อมส่งตัวผู้ต้องหาแบบต่างตอบแทนให้ ไทยเช่นกัน</lead>
<neck></neck>
<body><p><persName>นายศิริศักดิ์ ติยะพรรณ</persName> อธิบดีอัยการฝ่ายคดีต่างประเทศ กล่าวเมื่อวันที่ 18 กุมภาพันธ์ ภายหลังศาลอาญามีคำสั่งให้ส่งตัว<persName>นายไมเคิล ไบรอัน สมิธ</persName> ชาวอังกฤษเป็นผู้ร้ายข้ามแดนไปดำเนินคดีที่ประเทศยูเออี ว่า คดีดังกล่าวทางการยูเออีได้ยื่นเรื่องผ่านช่องทางการทูตมายังอัยการ เพราะไทยกับยูเออี ไม่มีสนธิสัญญาส่งผู้ร้ายข้ามแดน แต่อัยการเห็นว่าเป็นคดีอาชญากรรมพื้นฐานจึงให้ความร่วมมือในการยื่นคำร้อง จนศาลมีคำสั่งส่งตัว แต่อย่างไรก็ตามยังไม่ทราบว่าผู้ต้องหาจะใช้สิทธิอุทธรณ์หรือไม่</p>
<p>ส่วนกรณีที่อัยการยื่นคำร้องขอให้ทางการยูเออี ส่งตัว <persName>พ.ต.ท.ทักษิณ ชินวัตร</persName> อดีตนายกรัฐมนตรี เป็นผู้ร้ายข้ามแดนกลับมาดำเนินคดีในประเทศไทยนั้น อัยการได้ยื่นคำร้องผ่านกระทรวงการต่างประเทศไปแล้ว ยังไม่ได้รับการแจ้งตอบกลับว่าได้ดำเนินการไปอย่างไรบ้างแล้ว ซึ่งเป็นหน้าที่ของกระทรวงการต่างประเทศรับไปเจรจากับยูเออี ผ่านทางช่องทางการทูต ให้รับคดีไว้พิจารณา เนื่องจากไม่มีสนธิสัญญา ซึ่งหากทางยูเออีรับคดีไว้แล้ว อัยการจะรับมาดำเนินการต่อ และเชื่อว่าจะได้รับความร่วมมือในการส่งตัว</p>
<p>ก่อนหน้านี้ เมื่อเวลา 09.30 น. วันที่ 18 กุมภาพันธ์ ที่ห้องพิจารณาคดี 804 ศาลอาญา ถนนรัชดาภิเษก ศาลมีคำสั่งให้ส่งตัว<persName>นายไมเคิล ไบรอัน สมิธ</persName> (<persName>Mr.Michael Brayan Smith หรือ Michael Bryan Smith</persName>) อายุ 43 ปี สัญชาติอังกฤษ อดีตผู้จัดการแผนกทรัพยากรบุคคล บริษัท ลิมิตลิส (Limitless Company) สำนักงานใหญ่นครดูไบ ประเทศสหรัฐอาหรับเอมิเรตส์ (ยูเออี) เป็นผู้ร้ายข้ามแดนกลับไปดำเนินคดีที่ประเทศยูเออี ในความผิดฐานปลอมแปลงเอกสารและใช้เอกสารกระทำผิดในการโอนเงินของบริษัทเข้า บัญชีตนเองโดยมิชอบ และฉ้อโกง ตามประมวลกฎหมายอาญา มาตรา 264, 268 และ 341</p>
<p>คดีนี้อัยการโจทก์ ยื่นคำร้องสรุปว่า เมื่อวันที่ 1 กรกฎาคม 2551 <persName>นายซิค อัล-ดีนจาฟาร์</persName> ผู้ดำเนินการแทนบริษัท ลิมิตลิส เข้าแจ้งความต่อพนักงานสอบสวนนครดูไบว่า บริษัทได้รับความเสียหายจากการกระทำของ<persName>นายไมเคิล</persName> ผู้ต้องหา ซึ่งรับผิดชอบการสรรหาและแต่งตั้งบุคคลเข้าทำงานในบริษัท โดยผู้ต้องหาได้แต่งตั้งพนักงาน<persName>นายแฟรงค์ มอส</persName> (<persName>Frank Moss</persName>) ค่าจ้างเดือนละ 125,000 เหรียญสหรัฐอาหรับอามิเรตส์ ตั้งแต่วันที่ 20 มีนาคม 2551-31 พฤษภาคม 2551 รวมเป็นเงิน 298,388 เหรียญสหรัฐอาหรับอามิเรตส์ แต่ปรากฏชัดในภายหลังว่า ผู้ต้องหานำเงินดังกล่าวมาเป็นของตน</p>
<p>นอกจากนี้ ยังโอนเงินสด 2,124,740 เหรียญสหรัฐอาหรับเอมิเรตส์ หรือ 150,000,000 ล้านเหรียญสหรัฐ หรือ 5,000,000,000 ล้านบาท ไปยังบริษัทแซนฟอร์ดลี ( Sanford Lee ) ในประเทศอังกฤษ ที่ทราบว่าเป็นบริษัทของผู้ต้องหา โดยอ้างว่าเป็นค่าใช้จ่ายติดต่อว่าจ้างพนักงาน 12 คนโดยบริษัทแซนฟอร์ดลี ทำงานให้กับบริษัทลิมิตลิส  แต่ภายหลังปรากฏข้อมูลว่า การว่าจ้างพนักงานชุดดังกล่าวเป็นการดำเนินการโดยตรงไม่ผ่านบริษัทจัดหางาน ใด ๆ นอกจากนี้ผู้ต้องหาเป็นผู้ลงนามในเอกสารจ่ายเงินกับบริษัทแซนฟอร์ดลี  โดยเงินถูกโอนผ่านไปยังบัญชีธนาคาร FPME  ประเทศไซปรัสซึ่งเป็นบัญชีเดียวกับบัญชีเงินเดือน<persName>นายแฟรงค์ มอส</persName> เหตุเกิดเมื่อวันที่ 11 มีนาคม – 31 พฤษภาคม 2551 ที่เมืองดูไบ ประเทศยูเออี กรุงลอนดอน ประเทศอังกฤษ และประเทศไซปรัส</p>
<p>ต่อมาวันที่ 25 สิงหาคม 2551 สำนักงานอัยการประเทศยูเออี ออกหมายจับผู้ต้องหา โดยความผิดของผู้ต้องหาดังกล่าวเทียบเท่ากฎหมายไทย ฐานปลอมแปลงเอกสาร ใช้เอกสารปลอม และฉ้อโกง ตามประมวลกฎหมายอาญา มาตรา 264 , 268 และ 341 โทษจำคุกไม่น้อยกว่า 1 ปี ไม่ใช่ความผิดทางการเมือง หรือทางการทหาร และคดียังไม่หมดอายุความ และเมื่อทางการยูเออี ทราบว่า ผู้ต้องหาหลบหนีมาพำนักอยู่บ้านเลขที่ 99/173 หมู่บ้านร่วมสุขวิลล่า แขวงสะพานใหม่ เขตสายไหม กทม. และบ้านเลขที่ 39-591 หมู่บ้านอารายาวิเลจ ต.หนองแก  อ.หัวหิน จ.ประจวบคีรีขันธ์ จึงมีหนังสือขอให้ประเทศไทยดำเนินการจับกุมและคุมขังชั่วคราวผู้ต้องหา เพื่อไต่สวนผู้ต้องหาในการส่งตัวเป็นผู้ร้ายข้ามแดน ไปดำเนินคดีที่ประเทศยูเออีต่อไป โดยสถานเอกอัครราชทูตยูเออีประจำประเทศไทย มีคำร้องขอตามหนังสือทางการทูตเลขที่ 1265 ลงวันที่ 29 ตุลาคม 2551 ที่ 1317 ลงวันที่ 11 พฤสจิกายน  2551 , ที่ 1431 ลงวันที่ 17 ธันวาคม  2551 และ 24 ลงวันที่ 9 มกราคม 2552 โดยส่งผ่านวิธีทางการทูตไปยังกระทรวงการต่างประเทศ และมีหนังสือถึงสำนักงานอัยการสูงสุด เพื่อขอพิจารณาดำเนินการส่งตัวเป็นผู้ร้ายข้ามแดน ตามพ.ร.บ.ส่งตัวผู้ร้ายข้ามแดน พ.ศ. 2551 มาตรา 8</p>
<p>จำเลยให้การปฏิเสธอ้างว่าลาออกจากงานที่บริษัทลิมิตลิสเพราะมีปัญหากับ ผู้บริหารระดับสูง ก่อนย้ายมาอยู่ในประเทศไทยได้ 1 ปี จึงถูกจับกุม ส่วนเหตุที่คัดค้านการส่งตัวเป็นผู้ร้ายข้ามแดนเพราะคู่กรณีเป็นผู้บริหาร ระดับสูงของประเทศเกรงจะไม่ได้รับความเป็นธรรม</p>
<p>ขณะที่อัยการโจทก์มีนักการทูต กระทรวงการต่างประเทศ เบิกความถึงรายละเอียดคำร้องของทางการยูเออีที่ชี้แจงข้อเท็จจริงว่า จำเลยกระทำผิดในข้อหาปลอมและใช้เอกสารปลอม และฉ้อโกง และถูกอัยการยูเออี ออกหมายจับก่อนส่งเอกสารทางช่องทางการทูต เห็นว่าทางการไทยกับยูเออี แม้จะไม่มีสนธิสัญญาส่งผู้ร้ายข้ามแดนระหว่างกัน แต่ทางการยูเออี แสดงเจตนาชัดแจ้งว่าจะส่งตัวผู้ต้องหาในลักษณะต่างตอบแทนเช่นเดียวกัน อีกทั้งความผิดทั้ง 2 ข้อหาของจำเลยมีความผิดตามประมวลอาญาไทย ต้องตามหลักการส่งผู้ร้ายข้ามแดน พ.ศ. 2551 มาตรา 8  จึงมีคำสั่งให้ขังจำเลยไว้เพื่อส่งเป็นผู้ร้ายข้ามแดนภายใน 30 วัน หากภายใน 90 วันยังไม่สามารถดำเนินการส่งตัวได้ให้ปล่อยจำเลยไป</p>
<p>ภายหลัง<persName>นายปรัชญา วิจิตรโภคิน</persName> ทนายความ<persName>นายไมเคิล</persName> กล่าวว่ายังมีเวลาเตรียมตัวสู้คดีอีก 30 วัน จะใช้สิทธิอุทธรณ์คำสั่งศาลแน่นอน  </p></body>
</news>
