<teiHeader>
<fileDesc>
<titleStmt>
  <title>รก.ผบ.ตร เรื่องระเบิด  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/27394  </bibl>
</sourceDesc>
</fileDesc>
</teiHeader>
<news>
<headline>รก.ผบ.ตร เรื่องระเบิด</headline>
<lead>กรุงเทพฯ 2 มี.ค. - ตำรวจยังไม่สรุปว่าเหตุการณ์ระเบิดที่เกิดขึ้นหลายครั้งในช่วงนี้ เชื่อมโยงกันหรือไม่</lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาการณ์ผู้บัญชาการตำรวจแห่งชาติ กล่าวถึงเหตุระเบิดที่จังหวัดนราธิวาส เมื่อช่วงเช้าว่า มีทั้งสิ้น 7 จุด โดยคนร้ายพุ่งเป้าไปที่ธนาคาร ซึ่งชุดเก็บกู้วัตถุระเบิดอยู่ระหว่างเข้าตรวจสอบสถานที่เกิดเหตุ  </p>
<p>ขณะเดียวกัน ยังสั่งตรวจสอบคลิปเสียง<persName>นายพรวัฒน์ ทองสมบูรณ์</persName> คนสนิท <persName>เสธฯ แดง</persName> และเป็นหนึ่งในแกนนำนักรบพระเจ้าตาก ที่เผยแพร่ในเว็บไซต์ว่า จะเกิดเหตุระเบิดและสงครามกลางเมือง หลังคดียึดทรัพย์อดีตนายกรัฐมนตรี แต่ขณะนี้ยังไม่อยากให้โยงว่าเกี่ยวข้องกับเหตุระเบิด 4 จุด ในกรุงเทพมหานครและสมุทรปราการหรือไม่ และก่อนการชุมนุมของกลุ่มคนเสื้อแดงในกลางเดือนนี้ ได้สั่งการให้เพิ่มจุดตรวจ ด่านตรวจ และกำลังสายตรวจให้มากขึ้น รวมทั้งให้สายลืบสันติบาลหาข่าวอย่างใกล้ชิด  </p>
<p>ด้าน <persName>พล.ต.ต.ปิยะ อุทาโย</persName>  โฆษกกองบัญชาการตำรวจนครบาล กล่าวว่า ตำรวจสันติบาลและกองบังคับการสืบสวนสอบสวนนครบาล กำลังตรวจสอบ เนื้อหาในคลิปวิดีโอ ของ<persName>นายพรวัฒน์ ทองสมบูรณ์</persName> เจ้าของฉายาอาจารย์<persName>เคทอง</persName> คนสนิท <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ว่ามีเนื้อหาเข้าข่ายผิดกฎมายหรือไม่  หากพบว่าเข้าข่ายจะออกหมายเรียกให้มาชี้แจง หากไม่มาพบจะดำเนินการตามกฎหมาย  สำหรับนายพรวัฒน์ เป็นบุคคลเดียวกันกับที่ สน.ลาดกระบัง ขอศาลออกหมายจับคดีมีอาวุธปืนและเครื่องกระสุนปืนที่นายทะเบียนไม่สามารถออกให้ได้ไว้ในครอบครอง จากการตรวจค้นขยายผลเครือข่ายคนใกล้ชิด <persName>เสธ.แดง</persName>ที่ต้องสงสัยว่ามีการสะสมอาวุธสงคราม.-สำนักข่าวไทย</p></body>
</news>
