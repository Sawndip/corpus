<teiHeader>
<fileDesc>
<titleStmt>
  <title>พฐ.รุดหาหลักฐานซุกระเบิดเก๋งโพไซดอน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-05 14:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047102  </bibl>
</sourceDesc>
</fileDesc>
</teiHeader>
<news>
<headline>พฐ.รุดหาหลักฐานซุกระเบิดเก๋งโพไซดอน</headline>
<lead>ตร.กองพิสูจน์หลักฐานเข้าตรวจสอบเหตุคน ร้ายลอบวางระเบิดรถเก๋งโตโยต้าที่จอดอยู่ภายในลานจอดรถสถานบริการอาบอบนวด โพไซดอน ถ.รัชดาภิเษก อีกครั้ง เบื้องต้นพบเขม่าดินระเบิด ตั้งเวลาจุดชนวนด้วยนาฬิกา โดยจะนำวัตถุพยานที่เก็บได้ไปตรวจพิสูจน์เพื่อหาหลักฐานเชื่อมโยงกับคนร้าย ต่อไป ส่วนสาเหตุยังไม่สามารถบอกได้</lead>
<neck></neck>
<body><p>จากกรณีที่คนร้ายนำระเบิดชนิดแสวงเครื่องไปซุกซ่อนภายใน รถยนต์โตโยต้า รุ่นโคโรน่า ป้ายทะเบียน กอ 7048 เชียงใหม่ ที่จอดอยู่บริเวณลานจอดรถของสถานบริการอาบอบนวด โพไซดอน ถ.รัชดาภิเษก แขวงและเขตดินแดง กทม.ซึ่งแรงระเบิดทำให้ตัวรถขาดสองท่อน หลังคารถกระเด็นไปตกห่างจากตัวรถประมาณ 25 เมตร และชิ้นส่วนอื่นๆ กระจัดกระจาย อีกทั้งรถยนต์ฮอนด้า ซีวิค ทะเบียน พศ 2602 กทม.ที่จอดอยู่เคียงกัน ได้รับความเสียหายอีก 1คัน และมีพนักงานรับรถได้รับบาดเจ็บ อีก 1 ราย เมื่อคืนที่ผ่านมา (4 เม.ย.) ตามที่เสนอข่าวไปแล้วนั้น</p>
<p>ความคืบหน้า วันนี้ (5 เม.ย.) เมื่อเวลา 09.30 น.<persName>พล.ต.ต.สุรพล พินิชชอบ</persName> ผบก.พฐ. <persName>พ.ต.อ.ไพศาล วงศ์วัชรมงคล</persName> ผกก.สน.สุทธิสาร <persName>พ.ต.อ.วรชิต กาญจนเสน</persName> ผกก.กตว.บก.ตปพ. พร้อมเจ้าหน้าที่ตำรวจ สน.สุทธิสาร เจ้าหน้าที่กองพิสูจน์หลักฐาน และเจ้าหน้าที่กลุ่มงานเก็บกู้และตรวจพิสูจน์วัตถุระเบิด ได้เข้าทำการตรวจสอบบริเวณลานจอดรถของสถานบริการอาบอบนวด โพไซดอน ถ.รัชดาภิเษก แขวงและเขตดินแดง หลังเกิดเหตุคนร้ายวางระเบิดภายในรถยนต์โตโยต้า รุ่นโคโรน่า ป้ายทะเบียน กอ 7048 เชียงใหม่ เมื่อคืนกลางดึกที่ผ่านมา โดยได้นำเชือกมากั้นเป็นแนวรัศมีโดยรอบจุดเกิดเหตุประมาณ 50 เมตร เพื่อเก็บชิ้นส่วนของรถและตรวจหาวัตถุระเบิดไปตรวจสอบ</p>
<p><persName>พ.ต.อ.วรชิต</persName> กล่าวว่า ในวันนี้ได้มอบหมายให้เจ้าหน้าที่ตรวจหาเศษชิ้นส่วนของวัตถุระเบิด ซึ่งจากการตรวจสอบเบื้องต้น คาดว่า น่าจะเป็นระเบิดชนิด TNT เนื่องจากตรวจสอบภายในซากรถคันดังกล่าว พบคราบเขม่าระเบิดที่ติดอยู่เป็นสีดำ ตั้งเวลาจุดชนวนด้วยนาฬิกา จึงต้องหาชิ้นส่วนเศษซากที่เป็นส่วนประกอบของวัตถุของระเบิด อาทิ เข็มนาฬิกา หน้าปัด โทรศัพท์มือถือ และรีโมทย์คอนโทรล รวมทั้งวัตถุต่างๆ ซึ่งคาดว่าจะเป็นตัวจุดชนวนระเบิดดังกล่าว โดยจะนำวัตถุพยานที่เก็บรวบรวมได้จากที่เกิดเหตุ ไปตรวจผลพิสูจน์ในห้องแลป เพื่อหาหลักฐานเชื่อมโยงเกี่ยวกับคนร้ายต่อไป ส่วนสาเหตุยังไม่สามารถระบุได้จะต้องสอบปากคำพยานและรวบรวมหลักฐานทั้งหมด เสียก่อน ส่วนเหตุระเบิดที่ NBT อยู่ระหว่างการตรวจสอบเช่นเดียวกัน โดยวันนี้ (5 เม.ย.) เวลาประมาณ 14.00 น.<persName>พล.ต.ท.สัณฐาน ชยนนท์</persName> ผบช.น.ได้เรียกประชุมเพื่อคลี่คลายคดี ซึ่งคนคงยังไม่สามารถบอกรายละเอียดใดๆ ได้มากนัก</p></body>
</news>
