<teiHeader>
<fileDesc>
<titleStmt>
  <title>ตร.เร่งตรวจกล้องหามือยิง พรรค กมม.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-08 13:53:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220181  </bibl>
</sourceDesc>
</fileDesc>
</teiHeader>
<news>
<headline>ตร.เร่งตรวจกล้องหามือยิง พรรค กมม.</headline>
<lead>ตำรวจนางเลิ้ง เร่งสอบกล้องวงจรปิด ล่ามือยิงระเบิดใส่ พรรคการเมืองใหม่ พร้อมเปรียบเทียบ กับการก่อเหตุที่ ตึก ทีพีไอ</lead>
<neck></neck>
<body><p><persName>พ.ต.อ.รังสรรค์ ประดิษฐ์ผล</persName> ผกก.สน.นางเลิ้ง กล่าวถึง ความคืบหน้าเหตุคนร้ายยิงถล่มที่ทำการพรรคการเมืองใหม่เมื่อกลางดึกที่ผ่าน มาว่า หลังเกิดเหตุ ได้สั่งการให้ฝ่ายสืบสวนเข้าตรวจสอบภาพจากกล้องวงจรปิด ตั้งแต่แยกสะพานวันชาติ ไปจนถึงแยกวิสุทธิกษัตริย์ ที่คนร้ายใช้เป็นเส้นทางหลบหนี แต่มองเห็นรูปพรรณสัณฐานของคนร้ายไม่ชัดเจนมากนัก ส่วนของกลางทั้งหมด <persName>พล.ต.ต.สุเมธ เรืองสวัสดิ์</persName> รองผู้บัญชาการตำรวจนครบาล มีคำสั่งให้นำไปเปรียบเทียบ
กับเหตุที่อาคารทีพีไอ ทาวเวอร์ว่า เป็นอาวุธชนิดเดียวกันหรือไม่ ส่วนเหตุการณ์ที่เกิดขึ้น คาดว่าน่าจะเป็นการสร้างสถานการณ์ เนื่องจากสถานที่ดังกล่าว เป็นสัญลักษณ์ทางการเมือง ส่วนการรักษาความปลอดภัยบริเวณพรรคการเมืองใหม่
หลังเกิดเหตุยิง M16 และ M79 เมื่อคืนที่ผ่านมา มีตำรวจสายตรวจเข้าดูแลความปลอดภัยมากขึ้น พร้อมกับสั่งการให้พกพาอาวุธได้แล้ว เพื่อป้องกันเหตุรุนแรงเกิดขึ้นอีก</p></body>
</news>
