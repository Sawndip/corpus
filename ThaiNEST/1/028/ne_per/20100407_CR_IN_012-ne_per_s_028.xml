<teiHeader>
<fileDesc>
<titleStmt>
  <title>ตร.เตรียมกำลังรับพรก.ฉุกเฉินร้ายแรง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-07 20:50:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220072  </bibl>
</sourceDesc>
</fileDesc>
</teiHeader>
<news>
<headline>ตร.เตรียมกำลังรับพรก.ฉุกเฉินร้ายแรง</headline>
<lead>ตำรวจ และบรรเทาสาธารณภัย เตรียมกำลังเต็มอัตรารับ พ.ร.ก.ฉุกเฉินร้ายแรง หลัง นายกฯ ประกาศใช้ในเวลา 18.00 น. ที่ผ่านมา</lead>
<neck></neck>
<body><p>หลัง <persName>นายอภิสิทธิ์ เวชชาชีวะ</persName> นายกรัฐมนตรี ในฐานะประธาน ศอ.รส. ได้แถลงการณ์ประกาศ พ.ร.ก.ฉุกเฉินร้ายแรงในพื้นที่ กทม. และพื้นที่ปริมณฑลอีก 6 จังหวัด คือ จ.ปทุมธานี จ.นนทบุรี จ.สมุทรปราการ จ.พระนครศรีอยุธยา จ.สมุทรสาคร และ จ.นครปฐม เมื่อเวลา 18.00 น. นั้น ล่าสุด ทางเจ้าหน้าที่ตำรวจนครบาลต่างๆ รวมถึงในพื้นที่จังหวัดที่เกี่ยวข้องในแต่ละท้องที่ ให้มีการเตรียมกำลังเจ้าหน้าที่ตำรวจ ปจ. ให้พร้อม และอยู่ ณ ที่ตั้ง และพร้อมปฏิบัติหน้าที่ในทันที หากมีคำสั่งจากผู้บังคับบัญชา หรือมีเหตุการณ์ความไม่สงบเกิดขึ้น และให้เจ้าหน้าที่ตำรวจในพื้นที่รับผิดชอบกวดขันดูแลสถานที่ราชการอย่างเข้ม งวด</p>
<p>อย่างไรก็ตาม ขณะที่ทางด้าน กรมป้องกันบรรเทาสาธารณภัย ก็ได้มีการประกาศให้ ทางเจ้าหน้าที่ในสังกัดเตรียมกำลังพลเต็มอัตรา รวมไปถึงยานพาหนะ และ อุปกรณ์ต่างๆ ที่ต้องใช้ให้เตรียมไว้ให้พร้อมตลอดเวลา และสามารถออกปฏิบัติหน้าที่ ในความรับผิดชอบได้ทันที เมื่อมีเหตุการณ์ หรือการสั่งการจากผู้บังคับบัญชา</p></body>
</news>
