<teiHeader>
<fileDesc>
<titleStmt>
  <title>2วัยรุ่นชั้น'ม.6'เลือดร้อนยิงขาซิ่ง'ม.1'ดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46318/2%e0%b8%a7%e0%b8%b1%e0%b8%a2%e0%b8%a3%e0%b8%b8%e0%b9%88%e0%b8%99%e0%b8%8a%e0%b8%b1%e0%b9%89%e0%b8%99%e0%b8%a1.6%e0%b9%80%e0%b8%a5%e0%b8%b7%e0%b8%ad%e0%b8%94%e0%b8%a3%e0%b9%89%e0%b8%ad%e0%b8%99%e0%b8%a2%e0%b8%b4%e0%b8%87%e0%b8%82%e0%b8%b2%e0%b8%8b%e0%b8%b4%e0%b9%88%e0%b8%87%e0%b8%a1.1%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>2วัยรุ่นชั้น'ม.6'เลือดร้อนยิงขาซิ่ง'ม.1'ดับ</headline>
<lead>2 วัยรุ่น ม.6 เลือกร้อน ชักปืนยิงนักเรียน ม.1 ต่างโรงเรียนดับ 1 ศพ บาดเจ็บอีก 2 เหตุรถเสียจอดข้างทาง โบกเรียกให้กลุ่ม นร.ม.1 ที่ขับรถผ่านให้จอด แต่กลับเร่งเครื่องใส่เย้ย ยั๊วะชักปืนยิงใส่ด้านหลัง</lead>
<neck></neck>
<body><p>28ม.ค.) ที่ห้องประชุมชั้น2 ตำรวจภูธรภาค3 <persName>พล.ต.ท.เดชาวัต รามสมภพ</persName> ผู้บัญชาการตำรวจภูธร3 ร่วมกับ <persName>พล.ต.ต.อำนาจ อันอาตม์งาม</persName> รอง ผบช.ภ.3 และ <persName>พ.ต.อ.พงษ์เดช พรมมิจิตร</persName> รอง ผบก.สภ.จว.นครราชสีมา  แถลงผลการจับกุมนักเรียนม.6 ใช้อาวุธปืนยิงนักเรียนต่างสถาบันชั้นม.1 เสียชีวิตได้ผู้ต้องหา 2 ราย ประกอบด้วย<persName>นายเอ</persName> (นามสมมติ) อายุ18 ปี(ผู้ยิง)และ<persName>นายบี</persName> (นามสมมติ) อายุ 18 ปี นักเรียนชั้นม.6 โรงเรียนแห่งหนึ่ง พร้อมด้วยอาวุธปืนลูกซองสั้นไทยประดิษฐ์ 1 กระบอก และปลอกกระสุนปืนลูกซอง เบอร์ 12 จำนวน 1 ปลอก
 <persName>พล.ต.ต.เดชาวัตร รามสมภพ</persName> แถลงว่า สืบเนื่องจากวันที่ 26 ม.ค.ที่ผ่านมา เวลา 22.30 น. <persName>พ.ต.ท.เด่นชัย ชำนาญในเมือง</persName> สารวัตรเวร สภ.บัวลาย ได้รับแจ้งเหตุคนถูกยิงเสียชีวิตที่ถนนสาย หนองแวง-บัวใหญ่ หมู่ 6 บ้านหนองตาดน้อย ต.หนองหว้า อ.บัวลาย จ.นครราชสีมา จึงเดินทางไปตรวจสอบ เมื่อไปถึงที่เกิดเหตุปรากฏว่า ผู้บาดเจ็บ 3 คนได้ถูกพลเมืองดีนำตัวส่งไปรักษาที่โรงพยาบาลบัวลาย และได้เสียชีวิต 1 คนในเวลาต่อมา ทราบชื่อภายหลังคือ <persName>เด็กชายรัฐนันท์ ศรฤทธิ์</persName> อายุ 13 ปี นักเรียนชั้น ม.1 โรงเรียนชุมชนบัวลาย ส่วนอีก 2 ราย บาดเจ็บเล็กน้อย
</p>
<p> จากการสืบสวนของเจ้าหน้าที่ตำรวจ ทราบว่า มีผู้เห็นเหตุการณ์ ขณะที่วัยรุ่นใช้อาวุธปืนยิงกันเสียชีวิตดังกล่าว และทราบชื่อผู้ก่อเหตุ คือ <persName>นายเอ</persName> และ<persName>นายบี</persName> เป็นนักเรียนชั้นม.6 โรงเรียนแห่งหนึ่ง จึงจัดชุดสืบสอบลงพื้นที่และสามารถจับผู้ต้องหาทั้ง 2 ได้ที่บ้านพัก พร้อมตรวจยึดอาวุธของกลาง
 ภายหลังจาการสอบสวน ผู้ต้องหาทั้ง 2 ให้การว่า ตนทั้ง 2 ได้จอดจักรยายนต์ริมถนนสาย หนองแวง-บัวใหญ่ เพื่อรอเพื่อน ระหว่างนั้น <persName>เด็กชายรัฐนันท์</persName> (ผู้ตาย) และเพื่อนได้ขี่จักรยายนต์มา 2 คัน ผ่านมา พร้อมเพื่อนรวม 3 คน <persName>นายเอ</persName> และ <persName>นายบี</persName>  คิดว่าเป็นเพื่อนตนเอง จึงโบกให้จอด แต่<persName>เด็กชายรัฐนันท์</persName> และเพื่อนไม่ยอมจอด พร้อมเร่งเครื่องจักรยายนต์ใส่ ทำให้<persName>นายเอ</persName> และ<persName>นายบี</persName> ต้องกระโดดหลบลงข้างทาง จึงทำให้และ<persName>นายเอ</persName> ไม่พอใจชักอาวุธปืนที่นำติดตัวมาด้วยยิงตามหลังเด็กชายรัฐนันท์ และพวกไปหนึ่งนัด
 จึงทำให้ลูกกระสุนโดน<persName>เด็กชายรัฐนันท์</persName> เสียชีวิตดังกล่าว โดยผู้ต้องหาทั้ง 2 ให้การรับสารภาพจึงถูกดำเนินคดี ร่วมฆ่าผู้อื่นโดยเจตนา และมีอาวุธปืนและเครื่องกระสุนไว้ในครอบครองโดยไม่มีใบอนุญาต</p></body>
</news>
