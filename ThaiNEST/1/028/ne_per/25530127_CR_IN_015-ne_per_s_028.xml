<teiHeader>
<fileDesc>
<titleStmt>
  <title>ตำรวจทางหลวงเหยื่อเมาแล้วขับ อาการดีขึ้น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 11:48:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208460  </bibl>
</sourceDesc>
</fileDesc>
</teiHeader>
<news>
<headline>ตำรวจทางหลวงเหยื่อเมาแล้วขับ อาการดีขึ้น</headline>
<lead>ตำรวจทางหลวง เหยื่อเมาแล้วขับ อาการดีขึ้น แพทย์เตรียมถอนเครื่องช่วยหายใจ ด้านขาขวา อาการดี คาด ใช้ได้ ไม่ต้องตัดทิ้ง</lead>
<neck></neck>
<body><p><persName>พ.ต.อ.ราชิต ฮากิม</persName> แพทย์ศัลยกรรม โรงพยาบาลตำรวจ แพทย์ผู้ให้การรักษา <persName>ด.ต.อนุศักดิ์ ขมิ้นทอง</persName> ผู้บังคับการหมู่สถานีตำรวจทางหลวง 1 กองกำกับการ 1 จังหวัดพระนครศรีอยุธยา ที่ถูกรถกระบะพุ่งชน ขณะช่วยเหลือผู้ประสบเหตุ บนถนนย่านประตูน้ำพระอินทร์ จนได้รับบาดเจ็บ ขาซ้ายขาดกระเด็น  <persName>พ.ต.อ.ราชิต</persName> เปิดเผยว่า สำหรับอาการล่าสุด เปรียบเทียบกับวันแรก ที่เข้ารักษาที่โรงพยาบาลพบว่า มีการดีขึ้นเรื่อยๆ แพทย์ได้ให้อาหารทางสายยาง ตั้งแต่วานนี้ และในวันนี้จะนำท่อหายใจออก เนื่องจากคนไข้สามารถหายใจเองได้คล่อง และรู้สึกตัวดีขึ้น</p>
<p>ส่วนขาขวา ที่ต้องเฝ้าระวังพบว่า มีอาการดีขึ้น สามารถใช้การได้ โดยไม่จำเป็นต้องตัดทิ้ง ซึ่งแพทย์จะเฝ้าดูอาการในส่วนของขาด้านขวา อีก 2-3 วัน  อย่างไรก็ตาม สำหรับ เลือด กรุ๊ป บี อาร์ เอช เนกาทีฟ ที่ได้ขอรับบริจาคไปนั้น ขณะนี้มีเพียงพอแล้ว แต่ก็ยังมีคนประสานเข้ามา ขอบริจาคอย่างต่อเนื่อง</p></body>
</news>
