<teiHeader>
<fileDesc>
<titleStmt>
  <title>แดงเดือดทหารดับ 1 เถื่อนบุกแย่งศพจาก รพ.ประจานเวทีผ่านฟ้า  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-10 21:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050406  </bibl>
</sourceDesc>
</fileDesc>
</teiHeader>
<news>
<headline>แดงเดือดทหารดับ 1 เถื่อนบุกแย่งศพจาก รพ.ประจานเวทีผ่านฟ้า</headline>
<lead>สงคราม กลางกรุงเดือด! ทหารเสียชีวิตแล้ว 1 ราย จากเหตุปะทะที่แยกสะพานวันชาติ ส่วนแกนนำเสื้อแดงบุกแย่งศพ 2 ศพจาก รพ.หัวเฉียว อ้างเป็นศพเสื้อแดง เตรียมนำศพประจานเวทีผ่านฟ้า เบื้องต้น รพ.กลางแจ้งเสื้อแดงตายแล้ว 3 ช่างภาพญี่ปุ่นดับ 1 ราย                 วันนี้ (10 เม.ย.) ผู้สื่อข่าวรายงานว่า ภายหลังจากเกิดเหตุปะทะของกลุ่มคนเสื้อแดงกับทหารที่แยกสะพานวันชาติ บริเวณหน้าโรงเรียนสตรีวิทยา เสร็จสิ้น มีการพบศพพลทหาร 1 นาย นอนเสียชีวิตในที่เกิดเหตุแล้ว นอกจากนี้ยังมีรายงานข่าวแจ้งว่าแกนนำกลุ่มคนเสื้อแดงนำโดย<persName>นายพายัพ ปั้นเกตุ</persName> และ<persName>นายสุภรณ์ อัตถาวงศ์</persName> หรือ <persName>แรมโบ้อีสาน</persName> ได้บุกเข้าที่ รพ.หัวเฉียว บุกเข้าทำการแย่งศพออกจากภายในโรงพยาบาลหัวเฉียว จำนวน 2 ศพ นำขึ้นรถ โดยอ้างว่าเป็นศพของกลุ่มคนเสื้อแดงที่เสียชีวิตจากการปะทะกับทหาร โดยแกนนำแจ้งว่าจะนำศพของผู้เสียชีวิตดังกล่าวเอาไปที่เวทีสะพานผ่านฟ้า                ส่วนมาตรการรักษาความปลอดภัยที่โรงพยาบาลผู้สื่อข่าวรายงานว่า ไม่มีเจ้าหน้าที่เข้าไปประจำการ อีกทั้งไม่คาดคิดว่า แกนนำคนเสื้อแดง จะบุกเข้าไปก่อเหตุด้วยการแย่งศพออกจากโรงพยาบาล                เวลา 21.15 น.กำลังทหารได้ถอนกำลังออกจากพื้นที่บริเวณแยกคอกวัวแล้ว ตามคำสั่งของ ศอฉ. นอกจากนี้พบว่าช่างภาพของเอเอสทีวี ถูกสะเก็ดระบิดได้รับบาดเจ็บในเหตุการณ์นี้ด้วย                เวลา 21.29 น.ผู้สื่อข่าวรายงานว่า จากการสอบถามเจ้าหน้าที่โรงพยาบาลกลางทราบว่า ขณะนี้มีผู้เสียชีวิตเป็นประชาชนรวมแล้ว 4 ราย เป็นคนเสื้อ แดง 3 ราย และเป็นช่างภาพชื่อ <persName>นายฮิโรยูกิ</persName> เป็นช่างภาพรอยเตอร์ ถูกยิงเข้าหน้าอก เสียชีวิต อย่างไรก็ตามยังมีชาวเสื้อแดงและเจ้าหน้าที่ทหารบาดเจ็บสาหัสอีกหลายราย ขณะนี้คณะแพทย์ทางโรงพยาบาลกลาง ได้ช่วยชีวิตผู้บาดเจ็บสาหัสอย่างเต็มที่                ล่าสุด ผอ.รพ.กลาง ได้แจ้งถึงยอดผู้เสียชีวิตที่ถูกส่งมาที่ รพ.กลางขณะนี้มีจำนวนทั้งสิ้น 5 ราย พร้อมขอกำลังตำรวจเข้ามารักษาความปลอดภัยภายใน รพ. เพื่อป้องกันการแย่งศพ                ต่อมาเมื่อเวลา 22.08 น.สถานการณ์การปะทะของกลุ่มคนเสื้อแดงที่บริเวณแยกคอกวัวเริ่มคลี่คลายลง ภายหลัง ศอฉ.ประกาศให้ทหารถอยกำลังออกมาและเปิดโต๊ะเจรจากับแกนนำกลุ่มคนเสื้อแดง ส่วนผู้ชุมนุมก็เริ่มทยอยไปสมทบกันต่อที่สะพานผ่านฟ้า                เวลา 22.30 น.ผู้สื่อข่าวรายงานว่า ได้เกิดเหตุคนร้ายขับรถตู้สีขาว หมายเลขทะเบียน ชฉ 3107 กทม.แล้วใช้อาวุธปืนยิงเข้าใส่กลุ่มผู้ชุมนุมเสื้อแดงและประชาชนที่บริเวณ แยกคอกวัว แล้วขับรถหลบหนีไปทางแยกบางขุนพรม เบื้องต้นเชื่อว่าเป็นการสร้างสถานการณ์ของมือที่สาม ที่จะทำให้เกิดเรื่องวุ่นวาย ส่วนผู้ได้รับบาดเจ็บมีเพียงเล็กน้อย                ส่วนความคืบหน้าเหตุคนร้ายยิงระเบิดเอ็ม 79 ใส่หลังคาตึกนารีสโมสรทำเนียบรัฐบาล แต่ระเบิดไม่ทำงาน ต่อมาคนร้ายได้ยิงระเบิดเอ็ม 79 ชั้นดาดฟ้า 2 ของตึกไทยคู่ฟ้า มีสะเก็ดระเบิดกระจายทั่วบริเวณ โดยเจ้าหน้าที่เก็บกู้และตรวจพิสูจน์วัตถุระบิด บก.ตปพ. พร้อมด้วยเจ้าหน้าที่พิสูจน์หลักฐานได้เดินทางเข้าตรวจสอบที่เกิดเหตุ อย่างไรก็ตามเหตุระเบิดดังกล่าวไม่ได้สร้างความเสียหายให้กับพระพรหมซึ่ง ประดิษฐานอยู่บนดาดฟ้าทำเนียบ</lead>
<neck></neck>
<body><p>วันนี้ (10 เม.ย.) ผู้สื่อข่าวรายงานว่า ภายหลังจากเกิดเหตุปะทะของกลุ่มคนเสื้อแดงกับทหารที่แยกสะพานวันชาติ บริเวณหน้าโรงเรียนสตรีวิทยา เสร็จสิ้น มีการพบศพพลทหาร 1 นาย นอนเสียชีวิตในที่เกิดเหตุแล้ว นอกจากนี้ยังมีรายงานข่าวแจ้งว่าแกนนำกลุ่มคนเสื้อแดงนำโดย<persName>นายพายัพ ปั้นเกตุ</persName> และ<persName>นายสุภรณ์ อัตถาวงศ์</persName> หรือ <persName>แรมโบ้อีสาน</persName> ได้บุกเข้าที่ รพ.หัวเฉียว บุกเข้าทำการแย่งศพออกจากภายในโรงพยาบาลหัวเฉียว จำนวน 2 ศพ นำขึ้นรถ โดยอ้างว่าเป็นศพของกลุ่มคนเสื้อแดงที่เสียชีวิตจากการปะทะกับทหาร โดยแกนนำแจ้งว่าจะนำศพของผู้เสียชีวิตดังกล่าวเอาไปที่เวทีสะพานผ่านฟ้า</p>
<p>ส่วนมาตรการรักษาความปลอดภัยที่โรงพยาบาลผู้สื่อข่าวรายงานว่า ไม่มีเจ้าหน้าที่เข้าไปประจำการ อีกทั้งไม่คาดคิดว่า แกนนำคนเสื้อแดง จะบุกเข้าไปก่อเหตุด้วยการแย่งศพออกจากโรงพยาบาล</p>
<p>เวลา 21.15 น.กำลังทหารได้ถอนกำลังออกจากพื้นที่บริเวณแยกคอกวัวแล้ว ตามคำสั่งของ ศอฉ. นอกจากนี้พบว่าช่างภาพของเอเอสทีวี ถูกสะเก็ดระบิดได้รับบาดเจ็บในเหตุการณ์นี้ด้วย</p>
<p>เวลา 21.29 น.ผู้สื่อข่าวรายงานว่า จากการสอบถามเจ้าหน้าที่โรงพยาบาลกลางทราบว่า ขณะนี้มีผู้เสียชีวิตเป็นประชาชนรวมแล้ว 4 ราย เป็นคนเสื้อ แดง 3 ราย และเป็นช่างภาพชื่อ <persName>นายฮิโรยูกิ</persName> เป็นช่างภาพรอยเตอร์ ถูกยิงเข้าหน้าอก เสียชีวิต อย่างไรก็ตามยังมีชาวเสื้อแดงและเจ้าหน้าที่ทหารบาดเจ็บสาหัสอีกหลายราย ขณะนี้คณะแพทย์ทางโรงพยาบาลกลาง ได้ช่วยชีวิตผู้บาดเจ็บสาหัสอย่างเต็มที่</p>
<p>ล่าสุด ผอ.รพ.กลาง ได้แจ้งถึงยอดผู้เสียชีวิตที่ถูกส่งมาที่ รพ.กลางขณะนี้มีจำนวนทั้งสิ้น 5 ราย พร้อมขอกำลังตำรวจเข้ามารักษาความปลอดภัยภายใน รพ. เพื่อป้องกันการแย่งศพ</p>
<p>ต่อมาเมื่อเวลา 22.08 น.สถานการณ์การปะทะของกลุ่มคนเสื้อแดงที่บริเวณแยกคอกวัวเริ่มคลี่คลายลง ภายหลัง ศอฉ.ประกาศให้ทหารถอยกำลังออกมาและเปิดโต๊ะเจรจากับแกนนำกลุ่มคนเสื้อแดง ส่วนผู้ชุมนุมก็เริ่มทยอยไปสมทบกันต่อที่สะพานผ่านฟ้า</p>
<p>เวลา 22.30 น.ผู้สื่อข่าวรายงานว่า ได้เกิดเหตุคนร้ายขับรถตู้สีขาว หมายเลขทะเบียน ชฉ 3107 กทม.แล้วใช้อาวุธปืนยิงเข้าใส่กลุ่มผู้ชุมนุมเสื้อแดงและประชาชนที่บริเวณ แยกคอกวัว แล้วขับรถหลบหนีไปทางแยกบางขุนพรม เบื้องต้นเชื่อว่าเป็นการสร้างสถานการณ์ของมือที่สาม ที่จะทำให้เกิดเรื่องวุ่นวาย ส่วนผู้ได้รับบาดเจ็บมีเพียงเล็กน้อย</p>
<p>ส่วนความคืบหน้าเหตุคนร้ายยิงระเบิดเอ็ม 79 ใส่หลังคาตึกนารีสโมสรทำเนียบรัฐบาล แต่ระเบิดไม่ทำงาน ต่อมาคนร้ายได้ยิงระเบิดเอ็ม 79 ชั้นดาดฟ้า 2 ของตึกไทยคู่ฟ้า มีสะเก็ดระเบิดกระจายทั่วบริเวณ โดยเจ้าหน้าที่เก็บกู้และตรวจพิสูจน์วัตถุระบิด บก.ตปพ. พร้อมด้วยเจ้าหน้าที่พิสูจน์หลักฐานได้เดินทางเข้าตรวจสอบที่เกิดเหตุ อย่างไรก็ตามเหตุระเบิดดังกล่าวไม่ได้สร้างความเสียหายให้กับพระพรหมซึ่ง ประดิษฐานอยู่บนดาดฟ้าทำเนียบ</p></body>
</news>
