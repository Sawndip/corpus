<teiHeader>
<fileDesc>
<titleStmt>
  <title>ปส.วิสามัญคนร้ายพร้อมยึดยาบ้า5หมื่นเม็ด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-29 15:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45665  </bibl>
</sourceDesc>
</fileDesc>
</teiHeader>
<news>
<headline>ปส.วิสามัญคนร้ายพร้อมยึดยาบ้า5หมื่นเม็ด</headline>
<lead>ตำรวจ ปส.สะกดรอยตามพ่อค้ายา ไหวตัวยิงสู้ แต่สุดท้ายถูกวิสามัญดับ ยึดยาบ้า 5 หมื่นเม็ด</lead>
<neck></neck>
<body><p>ผู้สื่อข่าวรายงานว่า เมื่อเวลา 14.20 น. เจ้าหน้าที่ตำรวจ สน.บางมด ได้รับแจ้งมีเจ้าหน้าที่วิสามัญคนร้ายเสียชีวิต บริเวณทางลงด่วนดาวคะนอง ใกล้ถนนพระราม 2 ซอย 23 จึงรีบเดินทางไปตรวจสอบ พร้อม <persName>พล.ต.ท.อดิเทพ ปัญจมานนท์</persName> ผบช.ปส. <persName>พล.ต.หาญพล นิตย์วิบูลย์</persName> รอง ผบช.ปส. <persName>พ.ต.อ.จีระศักดิ์ ขำคงรอง</persName> ผบก.น.8 <persName>พ.ต.อ.เศรษฐศักดิ์ ยิ้มเจริญ</persName> ผกก.สน.บางมด </p>
<p> ที่เกิดเหตุพบรถปิกอัพ ยี่ห้ออีซูซุ 4 ประตู สีบรอนซ์เทา ทะเบียน กง 1186 สุพรรณ จอดอยู่ โดยที่นั่งคนขับพบศพ <persName>นายมานพ</persName> แจ้งคล้ายคม อายุ 39 ปี ถูกยิงที่หน้าอก ส่วนเบาะด้านหลังพบยาบ้า 5 หมื่นเม็ด ซุกซ่อนอยู่ในกระเป๋าสะพานสีดำ ขณะที่พื้นถนนพบอาวุธปืนขนาด 11 มม. แว่นตา หมวกแก๊ปสีขาวตกอยู่ จึงเก็บไว้เป็นหลักฐาน</p>
<p>จากการสอบสวนเบื้องต้นทราบว่า ก่อนเกิดเหตุเจ้าหน้าที่ได้แกะรอย และทราบว่า <persName>นายมานพ</persName>ได้ไปรับยาบ้ามาจากโรงงานผลิตย่านคลองเตย ที่เจ้าหน้าที่บุกทลายเมื่อวันที่ 28 ม.ค.ที่ผ่านมา จึงวางกำลังติดตาม กระทั่งมาถึงที่เกิดเหตุ คนร้ายได้จอดรถยกมือเหมือนจะยอมให้จับกุม แต่ขณะเจ้าหน้าที่กำลังจะเข้าไปควบคุมตัว <persName>นายมานพ</persName>ได้ชักปืนออกมายิงสู้ แล้วกลับเข้าไปในรถเพื่อหลบหนี เจ้าหน้าที่จึงยิงต่อสู้ ทำให้<persName>นายมานพ</persName>เสียชีวิตดังกล่าว.</p></body>
</news>
