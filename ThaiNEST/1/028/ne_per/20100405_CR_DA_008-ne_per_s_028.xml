<teiHeader>
<fileDesc>
<titleStmt>
  <title>โจรใต้เหิมยิงถล่มฐานทหาร5จุด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-05 11:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58260  </bibl>
</sourceDesc>
</fileDesc>
</teiHeader>
<news>
<headline>โจรใต้เหิมยิงถล่มฐานทหาร5จุด</headline>
<lead>โจรใต้สุดเหิมนัดยิงถล่มฐานทหาร5จุดใน3อำเภอแถมวางบึ้มป่วนอีก2จุดโชคดี ไร้เจ็บ</lead>
<neck></neck>
<body><p>เมื่อเวลา 07.30 น.วันที่ 5 เม.ย. <persName>พล.ต.ต.ชัยทัด อินทะนูจิตร</persName> ผบก.ภจว.นราธิวาส <persName>พ.ต.อ.อภิรัฐ สังข์ขาว</persName> รอง ผบก.ภ.จ.นราธิวาส ได้นำเจ้าหน้าที่ชุดเก็บกู้วัตถุระเบิด นปพ.จ.นราธิวาส พร้อมเจ้าหน้าที่กองวิทยาการ จ.นราธิวาส เข้าตรวจสอบเหตุคนร้ายใช้อาวุธปืนสงครามยิงถล่มเข้าใส่ฐานปฏิบัติการของเจ้า หน้าที่ทหารชุดพัฒนาสันติ จำนวน 5 จุด ในพื้นที่ 3 อำเภอของ จ.นราธิวาส เหตุเกิดเมื่อเช้ามืดที่ผ่านมา</p>
<p>โดยจุดแรก ที่ฐานปฏิบัติการชุดพัฒนาสันติ บ้านบาโงสะโต หมู่ 7 ต.บาโงสะโต อ.ระแงะ จุดที่ 2 ที่ฐานปฏิบัติการชุดพัฒนาสันติ บ้านยะหอ หมู่ 3 ต.บองอ อ.ระแงะ จุดที่ 3 ที่ฐานปฏิบัติการชุดพัฒนาสันติ บ้านตะโล๊ะ หมู่ 1 ต.ตันหยงลิมอ อ.ระแงะ จุดที่ 4 ที่ฐานปฏิบัติการชุดพัฒนาสันติ บ้านไอสะเตียร์ หมู่ 5 ต.บูกิต อ.เจาะไอร้องและจุดที่ 5 ที่ฐานปฏิบัติการชุดพัฒนาสันติ บ้านยาแลเบาะ หมู่ 5 ต.รือเสาะ อ.รือเสาะ</p>
<p>ทั้ง 5 จุด คนร้ายได้แบ่งกำลังกันออกเป็นชุดละ 3-4 คน ใช้อาวุธปืนสงคราม เอ็ม 16และอาก้า ซุ่มอยู่ในป่ารกทึบข้างฐานปฏิบัติการก่อนยิงถล่มเข้าใส่เจ้าหน้าที่ ที่อยู่ในฐาน จนเกิดยิงปะทะกันเป็นเวลานานจุดละ 5 นาที จากการตรวจสอบในแต่ละจุด พบว่าบังเกอร์หน้าฐานแต่ละแห่งถูกกระสุนปืนของกลุ่มคนร้ายได้รับความเสียหาย เล็กน้อย เจ้าหน้าที่จึงเก็บปลอกกระสุนที่พบเป็นหลักฐาน</p>
<p>ผู้สื่อข่าวรายงานว่า ในพื้นที่ อ.ระแงะ คนร้ายยังได้มีการโปรยตะปูเรือใบและวางวัตถุต้องสงสัยคล้ายระเบิดไว้บนถนน 2 จุด เพื่อถ่วงเวลาเจ้าหน้าที่ชุดที่เข้าไปสนับสนุน ทำให้รถของชาวบ้านที่ใช้เส้นทางได้รับความเสียหายหลายคัน ซึ่งจากการตรวจสอบวัตถุต้องสงสัยที่วางอยู่ริมถนนทางเข้าน้ำตกซีโป หมู่ 7 ต.บาโงสะโต อ.ระแงะ เป็นระเบิดแสวงเครื่อง ที่ประกอบใส่ไว้ในกล่องเหล็กน้ำหนัก 3 กิโลกรัม จุดชนวนด้วยโทรศัพท์มือถือ แต่ทางเจ้าหน้าที่สามารถยิงทำลายได้ ส่วนจุดที่ 2 บริเวณข้าง อบต.บาโงสะโต เป็นระเบิดปลอมที่คนร้ายประกอบลวงเจ้าหน้าที่ บรรจุกล่องกระดาษที่ภายในมีการใส่ทรายไว้ เพื่อให้เจ้าหน้าที่เกิดความปั่นป่วน เบื้องต้นคาดเป็นฝีมือกลุ่มผู้ก่อเหตุรุนแรงในพื้นที่</p></body>
</news>
