<teiHeader>
<fileDesc>
<titleStmt>
  <title>จับ"ป้าเช็ง"ขายน้ำหมักชีวภาพอ้างรักษาสารพัดโรค  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-22 14:19:53  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264130657&catid=17  </bibl>
</sourceDesc>
</fileDesc>
</teiHeader>
<news>
<headline>จับ"<persName>ป้าเช็ง</persName>"ขายน้ำหมักชีวภาพอ้างรักษาสารพัดโรค</headline>
<lead></lead>
<neck></neck>
<body><p>เมื่อวันที่ 21 มกราคม  เวลา 14.50 น. <persName>พล.ต.ต. จตุรงค์ ภุมรินทร์</persName> ผู้บังคับการปราบปรามการกระทำความผิดเกี่ยวกับการคุ้มครองผู้บริโภค <persName>นพ. พิพัฒน์ ยิ่งเสรี</persName> เลขาธิการคณะกรรมการอาหารและยา และ<persName>นพ.ธเรศ กรัษนัยรวิวงศ์</persName> ผู้อำนวยการกองการประกอบโรคศิลปะ นำกำลังเจ้าหน้าที่ตำรวจชุดเฉพาะกิจ บก.ปคบ. พร้อมหมายค้นศาลจังหวัดธัญบุรี เข้าตรวจค้นบริษัทเช็งผลิตภัณฑ์ อาหารบริสุทธิ์ จำกัด จังหวัดปทุมธานี หลังมีผู้ร้องเรียนว่าบริษัทดังกล่าวผลิตและขายน้ำหมักชีวภาพ แอบอ้างสรรพคุณว่าสามารถรักษาโรคได้สารพัดชนิด</p>
<p>จากการตรวจสอบภายในบริษัท พบกลุ่มประชาชนกว่า 100 คน และพระสงฆ์อีก 2 รูปกำลังต่อแถวลงชื่อเพื่อสั่งซื้อน้ำหมักชีวภาพที่อวดอ้างว่ามีสรรพคุณ รักษาโรคได้ครอบจักรวาลกับเจ้าหน้าที่ของบริษํทกันราวกับแจกฟรี ชุดสืบสวนจับกุมจึงแสดงตัวเข้าตรวจค้น และยึดของกลางไว้เบื้องต้น พร้อมนำตัว <persName>น.ส.ศรวรรณ</persName>หรือ"<persName>ป้าเช็ง</persName>" <persName>ศิริสุนทรรินทร์</persName> อายุ 72 ปี เจ้าของผลิตภัณฑ์ไปสวบสวนที่ บก.ปคบ.</p>
<p>เบื้องต้น "<persName>ป้าเช็ง</persName>"ให้การว่า ทดลองผลิต น้ำหมักชีวภาพมานานถึง 18 ปี แต่เพิ่งจะผลิตออกจำหน่ายได้เพียง 3 เดือนเท่านั้น โดยส่วนผสมทั้งหมดมาจากการหมักลูกสมอ ลูกยอ มะขามป้อม และผลไม้อีกหลายชนิด พอหมักเสร็จแล้วจะมีคุณภาพล้นเหลือสามารถบำบัดได้สารพัดโรค ในแต่ละวันมีลูกค้ารับพันคนเหมารถมาจากทั่วสารทิศเพื่อเดินทางมาซื้อสินค้า ยอดสั่งรวมแล้วไม่ต่ำกว่าวันละ 800,000-1,000,000 บาท</p>
<p>ส่วนรายได้นั้นตนไม่ได้เก็บไว้คนเดียว ยังแบ่งปันสังคมผ่านการรณรงค์ลดโรคร้อน และมอบให้เป็นทุนการศึกษาของเด็กยากจน และตนยินดีให้ความร่วมมือทุกอย่างและอยากให้ อย.นำสินค้าไปตรวจสอบให้รู้ผลไปเลยว่า น้ำหมักชีวภาพนั้นมีสรรพคุณวิเศษบำบัดโรคได้ครอบจักรวาลจริงหรือไม่</p></body>
</news>
