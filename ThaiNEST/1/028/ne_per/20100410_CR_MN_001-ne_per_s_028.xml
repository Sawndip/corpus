<teiHeader>
<fileDesc>
<titleStmt>
  <title>รวบอดีตเจ้าของบริษัททัวร์ กิจการเจ๊งหันค้ายาไอซ์  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-10 05:05:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050052  </bibl>
</sourceDesc>
</fileDesc>
</teiHeader>
<news>
<headline>รวบอดีตเจ้าของบริษัททัวร์ กิจการเจ๊งหันค้ายาไอซ์</headline>
<lead>ตำรวจสืบสวนห้วยขวางล่อซื้อยาไอซ์จาก เอเย่นต์ที่ขายให้นักเที่ยวย่านรัชดา ได้ของกลางกว่า 160 กรัม สารภาพเคยเปิดบริษัททัวร์ทำเที่ยวไทย-จีน แต่กิจการเจ๊งเลยหันมาค้ายาไอซ์แทน เผยเป็นแก๊งเดียวกับเอเย่นต์ที่ขายยาไอซ์ให้ "<persName>นก เชิญยิ้ม</persName>"</lead>
<neck></neck>
<body><p>เมื่อเวลา 00.00 น.วันนี้ (10 เม.ย.) <persName>พ.ต.ท.วัชรพันธ์ ศิริพากย์</persName> สว.สส.สน.ห้วยขวาง นำกำลังเจ้าหน้าที่ฝ่ายสืบสวนสน.ห้วยขวาง เข้าจับกุม<persName>นายณัฐวุฒิ พีรมนตรี</persName> อายุ 34 ปี อยู่บ้านเลขที่ 17 ซอยประชาอุทิศ 12 แยก 1 แขวงและเขตราษฎร์บูรณะพร้อมของกลางยาไอซ์ชนิดเกล็ดใสบรรจุในถุงพลาสติกใส จำนวน 20 ซอง น้ำหนักรวม 163.7 กรัม โดยจับกุมได้ที่โครงการ เจ.ดับเบิ้ลยู. บูเลอวาร์ด อาคารเอ ถนนศรีวรา แขวงพลับพลา เขตวังทองหลาง</p>
<p><persName>พ.ต.ท.วัชรพันธ์</persName> เปิดเผยว่า การจับกุมครั้งนี้สืบเนื่องจากเจ้าหน้าที่ฝ่ายสืบสวนสน.ห้วยขวาง สืบทราบว่า <persName>นายณัฐวุฒิ</persName>เป็นเอเยนต์ค้ายาชื่อดังในย่านรัชดา จึงวางแผนจับกุมโดยวิธีล่อซื้อจำนวน 1 กรัม ที่โครงการดังกล่าว จากนั้นเข้าค้นที่ห้องพักของผู้ต้องหาก็พบยาไอซ์บรรจุอยู่ในถุงพลาสติกใส ซ่อนในกล่องกระดาษและกระเป๋าสะพายแบบผ้าสีดำอีกจำนวน 19 ซอง น้ำหนักรวมทั้งหมด 163.7 กรัม จึงยึดไว้เป็นของกลาง ก่อนควบคุมตัวมาสอบปากคำ</p>
<p>จากการสอบสวน<persName>นายณัฐวุฒิ</persName> ให้การรับสารภาพว่า ก่อนนี้เปิดบริษัททัวร์นำนักท่องเที่ยวจากไทยไปประเทศจีน และนักท่องเที่ยวจีนมาเที่ยวไทย แต่บริษัทประสบภาวะขาดทุนจนต้องปิดกิจการลง ตนเลยหันมาค้ายาไอซ์แทน โดยตนจะไปซื้อจาก<persName>นายหนุ่ม</persName> ไม่ทราบชื่อจริงนามสกุลจริง เอเย่นต์ย่านฝั่งธน ในราคากรัมละ 3,000 บาท ก่อนจะนำไปขายให้นักท่องเที่ยว ย่านรัชดา ราคากรัมละ 3,500 บาท</p>
<p>เบื้องต้นเจ้าหน้าที่แจ้งข้อหามียาเสพติดให้โทษประเภทที่ 1 (ยาไอซ์) ไว้ในครอบครองเพื่อจำหน่ายโดยผิดกฎหมาย ก่อนนำตัวผู้ต้องหาส่งให้พนักงานสอบสวน สน.วังทองหลาง เจ้าของพื้นที่ดำเนินคดีตามกฎหมายต่อไป</p>
<p>ผู้สื่อข่าวรายงานว่า สำหรับ<persName>นายณัฐวุฒิ</persName>นั้นเป็นเพื่อนรุ่นพี่ของ<persName>นายสุรินทร์</persName> หรือ<persName>ต้น สังข์ป้อม</persName> อายุ 22 ปี เอเย่นต์ที่ขายยาไอซ์ให้กับ<persName>นางวนิดา แสงสุข</persName> หรือ "<persName>นก เชิญยิ้ม</persName>" ดาราตลกชื่อดัง จนถูกเจ้าหน้าที่ตำรวจชุดปราบปรามยาเสพติดของ บก.น.1 จับกุมไปเมื่อวันที่ 21 ก.ค.52 อีกด้วย</p></body>
</news>
