<teiHeader>
<fileDesc>
<titleStmt>
  <title>ตำรวจ-ทหารคุมเข้มเพรชบุรี7หวั่นซ้ำรอย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 11:59:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217181  </bibl>
</sourceDesc>
</fileDesc>
</teiHeader>
<news>
<headline>ตำรวจ-ทหารคุมเข้มเพรชบุรี7หวั่นซ้ำรอย</headline>
<lead>ตำรวจ ทหาร ตรึงกำลังเข้ม เพรชบุรี ซ.7 หลัง ม็อบเสื้อแดงดาวกระจายผ่าน หวั่น เกิดเหตุการณ์ซ้ำรอย สงกรานต์เลือด</lead>
<neck></neck>
<body><p>จากเหตุการณ์ที่ กลุ่มคนเสื้อแดง เคยยิงปืนเข้าใส่ ย่านชุมชนถนนเพชรบุรีซอย 7 เมื่อช่วง เม.ย. ก่อน ทำให้ในการเคลื่อนขบวนดาวกระจายรอบพื้นที่กรุงเทพมหานครในวันนี้ของคนเสื้อ แดง ซึ่งผ่านถนนเพชรบุรี เจ้าหน้าที่ตำรวจและทหาร หลายสิบนาย ที่พร้อมด้วยโล่และกระบอง ได้ตั้งแถวขวางบริเวณหน้าปากซอย เพื่อไม่ให้กลุ่มผู้ชุมนุมและชาวบ้านปะทะกัน นอกจากนี้ ทหารอีกส่วนหนึ่ง ยังได้กระจายกำลังอยู่ภายในซอย เพื่อป้องกันเหตุร้ายด้วย ด้านสถานการณ์ภายในซอยชาวบ้าน ต่างจับกลุ่มวิพากษ์วิจารณ์ถึงการเคลื่อนขบวนของคนเสื้อแดง แต่อย่างไรก็ตาม การเคลื่อนขบวนกลุ่มผู้ชุมนุม ไม่ได้มีเหตุการณ์กระทบกระทั่งกับชาวบ้านในพื้นที่แต่อย่างใด</p>
<p>ด้านสถานการณ์ที่ ถนนพระราม 1 ได้มีรถกระบะโดยสารคนเสื้อแดง จำนวน 3-4 คัน สัญจรไปมา เพื่อเข้าร่วมการชุมนุม ซึ่งเจ้าหน้าที่ตำรวจ ต่างตรึงกำลังอย่างเข้มงวด หน้าที่ทำการสำนักงานตำรวจแห่งชาติ</p></body>
</news>
