<teiHeader>
<fileDesc>
<titleStmt>
  <title>ตำรวจน้ำจับกัญชาริมฝั่งโขง  170 กก.  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013321  </bibl>
</sourceDesc>
</fileDesc>
</teiHeader>
<news>
<headline>ตำรวจน้ำจับกัญชาริมฝั่งโขง  170 กก.</headline>
<lead>ตำรวจน้ำจับนักค้ากัญชา โดยมีคนร้ายจากประเทศเพื่อนบ้าน ขับเรือนำกัญชากว่า 170 กก.มาทิ้งไว้ที่ริมแม่น้ำโขง ฝั่ง อ.ศรีเชียงใหม่ ตำรวจซุ่มรอจนผู้ต้องหาชาวไทยไปขนขึ้นรถปิกอัพจึงเข้าจับกุม</lead>
<neck></neck>
<body><p> วันนี้ (29 ม.ค.) เมื่อเวลา 13.00 น.ที่กองบังคับการตำรวจน้ำ (บก.รน.) สมุทรปราการ <persName>พล.ต.ต.ชาญเทพ เสสะเวช</persName> ผบก.รน. แถลงการจับกุมผู้ต้องหาลักลอบขนกัญชาน้ำหนักกว่า 170 กิโลกรัม โดย <persName>พล.ต.ต.ชาญเทพ</persName> กล่าวว่า การจับกุมครั้งนี้ สืบเนื่องจากการสืบทราบของสายลับทราบว่า จะมีการลักลอบขนยาเสพติดให้โทษประเภทกัญชา จากประเทศเพื่อนบ้าน ผ่านมาทางแม่น้ำโขง โดยใช้เรือหางยาว และจะนำกัญชามาวางไว้ที่ริมฝั่งแม่น้ำโขง บริเวณบ้านท่ากระถินหมู่ 4 ตำบลบ้านหม้อ อำเภอศรีเชียงใหม่ จังหวัดหนองคาย เพื่อให้คนมารับไปจำหน่ายอีกทอดหนึ่ง</p>
<p>ต่อมา <persName>พ.ต.อ.อรรถวุฒิ อ่อนทรัพย์</persName> ผู้กำกับการ 11 กองบังคับการตำรวจน้ำ จึงได้สั่งการให้<persName>พ.ต.ต.วัชชิรานนท์ นนท์นา</persName> สารวัตรสถานีตำรวจน้ำ 5 กองกำกับการ 11 กองบังคับการตำรวจน้ำ (ตำรวจน้ำศรีเชียงใหม่) กับพวก ได้นำกำลังเข้าดักซุ่มในพื้นที่ดังกล่าวเพื่อทำการจับกุม จนกระทั่งเวลา 01.30 น.ของวันที่ 29 มากราคม 2553 ได้ยินเสียงเรือหางยาวขับมาและมีคนนำสิ่งของมาวางไว้ที่บริเวณดังกล่าว จากนั้นได้อาศัยความมืดได้แล่นหลบหนีไปอย่างรวดเร็ว                กระทั่งเวลา 02.00 น.ของวันเดียวกัน ได้มีรถยนต์กระบะมารับของที่ถูกวางไว้นำขึ้นรถ เจ้าหน้าที่จึงได้แสดงตัวขอทำการตรวจค้น ผลการตรวจค้นพบกัญชาอัดแท่งบรรจุอยู่ในกระสอบข้าวสีขาว ห่อด้วยถุงพลาสติกดำ จำนวน 5 ถุง จำนวน ประมาณ 170 แท่ง น้ำหนักรวมประมาณ 170กิโลกรัม พบ<persName>นายสมใจ รัตนศรี</persName> อายุ 29 ปี คนขับรถ <persName>นายวัฒนา อุปัชสีดา</persName> อายุ 15 ปี <persName>นายพิชัย รัตนศรี</persName> อายุ 30 ปี มากับรถคันดังกล่าว จากการสอบสวนเบื้องต้น <persName>นายสมใจ</persName>กับพวกรับสารภาพว่า ได้รับว่าจ้างให้มารับกัญชาไปส่งให้ผู้ว่าจ้างโดยให้ค่าจ้างเที่ยวละ 15,000 บาท</p>
<p>เจ้าหน้าที่จึงแจ้งข้อหาร่วมกันนำเข้ายาเสพติดให้โทษประเภทที่ 5 (กัญชา) เข้ามาในราชอาณาจักรโดยผิดกฎหมาย, ร่วมกันมียาเสพติดให้โทษ ประเภทที่ 5 (กัญชา) ไว้ในครอบครองเพื่อจำหน่าย ทางเจ้าหน้าที่จึงได้ยึดของกลางพร้อมนำตัวผู้ต้องหาเพื่อดำเนินคดีตามกฎหมายต่อไป</p></body>
</news>
