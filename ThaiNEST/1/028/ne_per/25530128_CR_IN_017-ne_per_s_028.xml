<teiHeader>
<fileDesc>
<titleStmt>
  <title>ตร.รวบมือโหด! อุ้มฆ่าเสี่ยรับจำนำรถแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-28 16:55:07  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208668  </bibl>
</sourceDesc>
</fileDesc>
</teiHeader>
<news>
<headline>ตร.รวบมือโหด! อุ้มฆ่าเสี่ยรับจำนำรถแล้ว</headline>
<lead>ตร.สอบสวนกลาง รวบผู้ต้องหาอุ้มฆ่าเสี่ยรับจำนำรถ และปล่อยเงินกู้ สารภาพนำโฉนดหลอกไปฆ่าฝังดิน ที่ จ.ฉะเชิงเทรา แจ้งข้อหาฆ่าผู้อื่นโดยเจตนา และตามจับคนร้าย ที่ยังหลบหนีต่อไป</lead>
<neck></neck>
<body><p><persName>พ.ต.ท.ไถง ปราศจากศัตรู</persName> ผบช.ตำรวจสอบสวนกลาง แถลงจับกุมตัว <persName>นายฉัน ลือดารา</persName> อายุ 32 ปี 1 ในผู้ต้องหา <persName>นายศักดิ์ดา ประเสริฐนิรันดร์</persName> อายุ 36 ปี นักธุรกิจจำนำรถ และปล่อยเงินกู้ หลังถูก <persName>นายอำพล โสนนอก</persName> อายุ 26 ปี ลูกหนี้ที่นำรถเก๋ง BMW ไม่ทราบรุ่นและขนาด มาจำนำกับผู้ตายไว้ในวงเงิน 200,000 บาท  ซึ่งก่อนเกิดเหตุ ผู้ต้องหาทั้ง 3 คน ได้หลอกผู้ตายว่า จะนำโฉนดที่ดินพร้อมบ้านใน อ.ท่าตะเกียบ จ.ฉะเชิงเทรา ขอไถ่ถอนรถที่นำมาจำนองไว้ จากนั้นได้นำผู้ตายไปก่อเหตุอาชญากรรม โดยนำศพไปฝังดินไว้ที่บ้านร้าง อ.ท่าตะเกียบ จ.ฉะเชิงเทรา หลังอำพรางคดี ซึ่งญาติของผู้ตาย ได้เข้าแจ้งความกับเจ้าหน้าที่ตำรวจที่ สภ.บางพลี จ.สมุทรปราการ เจ้าหน้าที่ชุดจับกุม จึงได้ทำการสืบสวน โดยสามารถจับกุมตัวได้หลังหลบหนีไปซ่อนตัวอยู่ที่ จ.นครสวรรค์</p>
<p>อย่างไรก็ตาม <persName>นายฉัน</persName> ได้ให้การยอมรับว่าได้นั่งรถไปกับผู้ต้องหาอีก 2 คนจริง แต่ไม่ได้เป็นผู้ลงมือกระทำความผิดด้วย ขณะที่เจ้าหน้าที่ตำรวจได้ออกหมายจับ <persName>นายอำพล โสนนอก</persName> และ <persName>นายชำนาญ ลือดารา</persName> น้องชายของ <persName>นายฉัน</persName> ในข้อหาร่วมกันฆ่าผู้อื่นโดยเจตนา ลอบฝังซ่อนย้ายหรือทำลายศพ เพื่อปิดบังการตายหรือเหตุในการตาย</p></body>
</news>
