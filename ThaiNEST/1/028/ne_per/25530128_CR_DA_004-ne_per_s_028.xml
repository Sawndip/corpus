<teiHeader>
<fileDesc>
<titleStmt>
  <title>อัยการระบุคดี รับสินบนททท.ยังไม่ยื่นขอตัว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-28 07:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45344  </bibl>
</sourceDesc>
</fileDesc>
</teiHeader>
<news>
<headline>อัยการระบุคดี รับสินบนททท.ยังไม่ยื่นขอตัว</headline>
<lead></lead>
<neck></neck>
<body><p>“อธิบดีอัยการต่างประเทศ” ชี้คดี “<persName>จุฑามาศ</persName>” กับลูกสาวถูกอัยการสหรัฐฯฟ้องข้อหารับสินบน หากมีการขอส่งตัว ต้องมีเงื่อนไขส่งกลับมาไทยด้วย “ดีเอสไอ” ยัน ไม่มีหน่วยงานใดประสานให้หาตัว 2 แม่ลูก ไม่รู้ข่าวลือหนีออกนอกประเทศ เผยตรวจข้อมูลเข้าออกด่านไม่พบ มีบันทึกเข้าออกประเทศล่าสุดเมื่อเดือน ก.ย. 49</p>
<p>เมื่อวันที่ 27 ม.ค. <persName>นายศิริศักดิ์ ติยะพรรณ</persName> อธิบดีอัยการฝ่ายต่างประเทศ กล่าวถึงการส่งตัว<persName>นางจุฑามาศ ศิริวรรณ</persName> อดีตผู้ว่าการการท่องเที่ยวแห่งประเทศไทย (ททท.) และบุตรสาวคดีรับเงินสินบนจากสามีภรรยา ผู้อำนวยการสร้างภาพยนตร์ชาวสหรัฐเพื่อจัดงานเทศกาลภาพยนตร์บางกอก อินเตอร์เนชั่นแนล ฟิล์ม เฟสติวัล 2007 ที่กรุงเทพฯ ว่า หากอัยการสหรัฐยื่นเอกสารมาให้อัยการ  ไทย <persName>นายจุลสิงห์ วสันตสิงห์</persName> อัยการสูงสุด ในฐานะผู้ประสานงานกลางตาม พ.ร.บ.ส่ง   ผู้ร้ายข้ามแดน พ.ศ. 2551 และความร่วมมือดำเนินคดีอาญาระหว่างประเทศ ต้องตรวจ สอบรายละเอียดเกี่ยวกับข้อกล่าวหาที่อัยการสหรัฐมีความเห็นสั่งฟ้องอีกครั้ง    </p>
<p>ส่วนการดำเนินคดีของไทยที่ (ป.ป.ช.)   กำลังไต่สวนรวบรวมพยานหลักฐานนั้น ยังต้องรอผลการวินิจฉัยชี้มูลว่า<persName>นางจุฑามาศ</persName> มีความผิดหรือไม่ ถ้าหากจะถูกชี้มูลความผิด ก็ต้องดูว่าลักษณะข้อกล่าวหาเป็นไปในลักษณะเดียวกับข้อกล่าวหาที่อัยการสหรัฐจะดำเนินคดีหรือไม่ เพราะถ้าความผิดที่ ป.ป.ช.จะชี้มูล เป็นความผิดคนละเรื่องกัน หากอัยการสหรัฐ จะขอส่งตัว<persName>นางจุฑามาศ</persName>ไปดำเนินคดีเรื่องรับ   สินบนที่สหรัฐ เราอาจจะต้องพิจารณาเงื่อนไขการส่งตัวเป็นผู้ร้ายข้ามแดนว่า เมื่อส่งไปแล้ว หากทางการไทยจะดำเนินคดี<persName>นางจุฑามาศ</persName> ตามกฎหมายไทย สหรัฐต้องส่งตัวกลับด้วย แต่ถ้าความผิดที่ ป.ป.ช.ชี้มูลเป็นไปในลักษณะเดียวกับสหรัฐ ถ้าเราพิจารณาแล้วว่า ความผิดที่จะดำเนินคดีในต่างประเทศมีประโยชน์มากกว่า เราจะพิจารณาส่งตัวให้ได้</p>
<p><persName>นายธาริต เพ็งดิษฐ์</persName> อธิบดีกรมสอบสวนคดีพิเศษ (ดีเอสไอ) กล่าวว่า ได้ตรวจสอบและรวบรวมพยานหลักฐานส่งยัง ป.ป.ช.    ตั้งแต่ต้นปี 2551 ขณะนี้จึงถือว่า ดีเอสไอไม่มีส่วนเกี่ยวข้องใด ๆ ต่อการตรวจสอบเรื่องดังกล่าว เพราะ ป.ป.ช.ได้ตั้งคณะอนุกรรมการไต่สวนไปแล้ว ยกเว้นกรณีที่ ป.ป.ช.ประสานเข้ามาขอความร่วมมือดีเอสไอก็พร้อมช่วยเหลือ อย่างไรก็ตามกรณีที่มีกระแสข่าวว่าบุคคลทั้งสองอาจหลบหนีไปต่างประเทศแล้วนั้นไม่ทราบและยังไม่มีหน่วยงานใดประสานขอให้ดีเอสไอช่วยเหลือติดตามเรื่องดังกล่าวด้วย       </p>
<p>ผู้สื่อข่าวรายงานว่า ภายหลังเกิดกระแสข่าว<persName>นางจุฑามาศ</persName> พร้อมบุตรสาว ได้เดินทางออกนอกประเทศไปแล้วหลังจากที่มีการเผยแพร่ข่าวในสหรัฐ ว่ามีการฟ้องร้องและแจ้งข้อกล่าวหา<persName>นางจุฑามาศ</persName> และบุตรสาว แต่เมื่อได้ตรวจสอบกับด่านตรวจคนเข้าเมืองต่าง ๆ ไม่ปรากฏว่ามีรายชื่อของบุคคลทั้งสองออกนอกประเทศแต่อย่างใด โดยข้อมูลที่มีการบันทึกไว้ถึงการเข้าออกนอกประเทศของ<persName>นางจุฑามาศ</persName> มีขึ้นเมื่อวันที่ 6 ก.ย. 49 และกลับเข้ามาเมื่อวันที่ 8 ก.ย. 49. </p></body>
</news>
