<teiHeader>
<fileDesc>
<titleStmt>
  <title>ปภ. เตือนซ้อนท้ายมอเตอร์ไซค์ เสี่ยง!!ตกรถ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205779  </bibl>
</sourceDesc>
</fileDesc>
</teiHeader>
<news>
<headline>ปภ. เตือนซ้อนท้ายมอเตอร์ไซค์ เสี่ยง!!ตกรถ</headline>
<lead></lead>
<neck></neck>
<body><p>กระทรวงมหาดไทย โดยกรมป้องกันและบรรเทาสาธารณภัย แนะผู้ใช้รถจักรยานยนต์เป็นพาหนะในการเดินทางควรเพิ่มความระมัดระวัง  หลีกเลี่ยงการนำเด็กเล็กและอุ้มทารกซ้อนท้ายรถจักรยานยนต์ให้ใช้พาหนะอื่นใน การเดินทาง  หากเลี่ยงไม่ได้ให้นำทารกใส่ถุงจิงโจ้ผูกติดกับคนซ้อนท้ายและเก็บชายผ้าให้ เรียบร้อย  เพื่อป้องกันการเกิดอุบัติเหตุรุนแรง  สำหรับสุภาพสตรีที่สวมกระโปรงยาวซ้อนท้ายรถจักรยานยนต์ควรเก็บชายกระโปรงให้ เรียบร้อย  เพื่อป้องกันชายผ้าเข้าไปในซี่ล้อรถ จนเป็นเหตุให้พลัดตกจากรถเสียชีวิตได้</p>
<p><persName>นายอนุชา  โมกขะเวส</persName>  อธิบดีกรมป้องกันและบรรเทาสาธารณภัย เปิดเผยว่า  แม้รถจักรยานยนต์เป็นยานพาหนะที่ช่วยเพิ่มความคล่องตัวในการเดินทาง แต่หากขาดความระมัดระวัง และนำเด็กเล็กซ้อนท้ายจะยิ่งเสี่ยงต่อการเกิดอุบัติเหตุ  เพื่อความปลอดภัย กรมป้องกันและบรรเทาสาธารณภัย  ขอแนะนำวิธีโดยสารรถจักรยานยนต์ อย่างปลอดภัย  ดังนี้  หลีกเลี่ยงการนำทารกและเด็กเล็กโดยสารรถจักรยานยนต์   ให้เลือกใช้ยานพาหนะอื่นในการเดินทาง เช่น รถสองแถว รถรับจ้าง  รถโดยสารประจำทาง หรือรถยนต์จะปลอดภัยมากกว่า   หากเลี่ยงไม่ได้ ให้นำทารกใส่เป้ หรือถุงจิงโจ้แทนการอุ้มซ้อนท้าย จะช่วยให้สามารถประคองตัวเด็กและโอบกอดคนขับได้ถนัด ส่งผลให้การทรงตัว ดีขึ้น  ถ้าใช้ผ้าห่อตัวเด็ก  ควรเก็บมัดชายผ้าให้เรียบร้อย และระมัดระวังมิให้ชายผ้าเกี่ยวเข้าไปในซี่ล้อรถในขณะที่รถกำลังวิ่ง เพราะอาจทำให้เด็กหลุดเข้าไปติดซี่ล้อรถ  ทำให้เสียชีวิตได้ ตลอดจนไม่นำเด็กอายุต่ำกว่า ๕ ขวบโดยสารรถจักรยานยนต์ตามลำพัง  เพราะนอกจากรถจักรยานยนต์จะไม่มีอุปกรณ์นิรภัยเหมือนรถยนต์แล้ว  หากเด็กเผลอหลับอาจพลัดตกจากรถได้  กรณีนำเด็กโดยสารรถจักรยานยนต์  ควรให้เด็กสวมหมวกนิรภัยที่ได้มาตรฐานและมีขนาดเหมาะสมกับศีรษะเด็ก รวมถึงให้เด็กนั่งที่นั่งพิเศษสำหรับเด็กด้านหน้าคนขับ หลีกเลี่ยงการนำเด็กนั่งซ้อนท้ายโดยไม่มีผู้ใหญ่นั่งประกบหลัง  พร้อมติดตั้งแผ่นโลหะหรือพลาสติกบริเวณล้อรถ เพื่อป้องกันเท้าเด็กเข้าไปในซี่ล้อรถ  ที่สำคัญ  ควรขับขี่รถด้วยความเร็วไม่เกิน ๔๐ กม./ชม. เพื่อลดความรุนแรงกรณีเกิดอุบัติเหตุ  ที่สำคัญ ไม่ควรซ้อนท้ายรถจักรยานยนต์เกินกว่า ๑ คน เพราะนอกจากจะทำให้ผู้ขับขี่เสียการทรงตัวและเพิ่มความเสี่ยงต่อการเกิด อุบัติเหตุแล้ว ยังเป็นการกระทำที่ผิดกฎหมายด้วย  โดยผู้ที่นั่งซ้อนท้ายรถจักรยานยนต์ควรสวมใส่เสื้อผ้าที่รัดกุมไม่ยาว รุ่มร่าม  สำหรับสุภาพสตรีที่สวมกระโปรงยาวซ้อนท้ายรถจักรยานยนต์ควรเก็บชายกระโปรงให้ เรียบร้อยก่อนรถออกตัว เนื่องจากแรงลมอาจพัดชายผ้าเข้าไปพันในซี่ล้อรถ จนเป็นเหตุให้พลัดตกจากรถเสียชีวิตได้ </p></body>
</news>
