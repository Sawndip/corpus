<teiHeader>
<fileDesc>
<titleStmt>
  <title>ศาลเลื่อนสอบคำให้การ “อริสมันต์” หมิ่น “มาร์ค”กล่าวหา ปล้นอำนาจประชาชน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=206462  </bibl>
</sourceDesc>
</fileDesc>
</teiHeader>
<news>
<headline>ศาลเลื่อนสอบคำให้การ “<persName>อริสมันต์</persName>” หมิ่น “<persName>มาร์ค</persName>”กล่าวหา ปล้นอำนาจประชาชน</headline>
<lead></lead>
<neck></neck>
<body><p>ที่ห้องพิจารณาคดี 907 ศาลอาญา ถ.รัชดาภิเษก วันที่ 7 เม.ย..53 เวลา 100 น. ศาลนัดสอบคำให้การจำเลยและสืบพยานโจทก์ คดีหมายเลขดำที่ อ.4177/2552 ที่ <persName>นายอภิสิทธิ์ เวชชาชีวะ</persName> นายกรัฐมนตรี เป็นโจทก์ ยื่นฟ้อง<persName>นายอริสมันต์ พงษ์เรืองรอง</persName> แกนนำแนวร่วมประชาธิปไตยต่อต้านเผด็จการแห่งชาติ ( นปช.) เป็นจำเลย ในความผิดฐานหมิ่นประมาทผู้อื่นโดยการโฆษณา กรณีเมื่อวันที่ 11 และ 17 ต.ค.52 <persName>นายอริสมันต์</persName> ขึ้นปราศรัยเวทีชุมนุมคนเสื้อแดงที่อนุสาวรีย์ประชาธิปไตย และที่ทำเนียบรัฐบาล กล่าวหาว่า<persName>นายอภิสิทธิ์</persName> เป็นต้นเหตุทำให้ พระบาทสมเด็จพระเจ้าอยู่หัว ฯ ทรงพระประชวร และเป็นนายกรัฐมนตรีที่มาจากการปล้นอำนาจประชาชน เป็นผู้สั่งการให้ฆ่าประชาชน </p>
<p>โดยวันนี้<persName>นาย อภิสิทธิ์</persName> โจทก์ และ<persName>นาย อริสมันต์</persName> จำเลย ไม่ได้เดินทางมาศาล มีเพียงทนายความโจทก์ –จำเลยเท่านั้นมาศาล ทั้งนี้<persName>นายวาสุเทพ ศรีโสดา</persName> ทนายความจำเลย ยื่นคำร้องขอศาลเลื่อนนัด เนื่องจากความเข้าใจที่คลาดเคลื่อนคิดว่าวันนี้เป็นวันที่ศาลนัดพร้อมคู่ ความ และจำเลยไม่ได้รับหมายศาลที่นัดสออบคำให้การจำเลยและสืบพยานโจทก์</p>
<p>โดยศาลสอบถามทนายความจำเลยว่า จำเลยหลบหนีหรือ ไม่ <persName>นายวาสุเทพ</persName> แถลงยืนยันว่าจำเลยไม่ได้หลบหนี แต่ขึ้นเวทีปราศรัยทุกวันในบริเวณเวทีแยกราชประสงค์และสะพานผ่านฟ้าลีลาศ หากศาลนัดสอบคำให้การครั้งต่อไป ทนายจำเลยก็ยืนยันจะนำตัวจำเลยมาศาลอย่างแน่นอน โดยคดีนี้ได้พยานไว้นำสืบต่อสู้คดีรวม 5 ปาก และขอใช้เวลาเพียง 2 นัดเท่านั้น</p>
<p>ด้าน<persName>นาย ไพบูลย์ โพธิ์น้อย</persName> ทนายความโจทก์ แถลงต่อศาลว่า วันนี้ตัวโจทก์ ติดภารกิจประชุมคณะรัฐมนตรีที่เลื่อนมาจากเมื่อวันที่ 6 เม.ย.53 ซึ่งหากสืบพยานทนายความโจทก์ พร้อมจะนำพยานปากอื่นเข้าเบิกความในช่วงบ่าย ศาลสอบถามทนายความจำเลยว่าจะสามารถนำตัวจำเลยมาสอบคำให้การช่วงบ่ายวันนี้ ได้หรือไม่ ทนายความจำเลย แถลงว่า ไม่สามารถดำเนินการเพราะจำเลยขึ้นเวทีปราศรัยทุกวัน</p>
<p>ศาลพิเคราะห์แล้ว เห็นว่าเพื่อประโยชน์แห่งความยุติธรรมคู่ความทั้งสองฝ่าย จึงให้เลื่อนนัดสอบคำให้การและสืบพยานโจทก์ ออกไปก่อน โดยนัดสอบคำให้การจำเลยในวันที่ 26 พ.ค.นี้ และ กำหนดนัดสืบพยานโจทก์ในวันที่ 25 , 28- 29 มิ.ย.นี้ และ สืบพยานจำเลยในวันที่ 5-6 ส.ค.นี้ เวลา 09.00 น. โดยศาลยังได้กำชับให้ทนายความนำตัวจำเลยมาศาลตามกำหนดนัด ไม่เช่นนั้นจะออกหมายจับตัวจำเลยมาพิจารณาคดีต่อไป </p></body>
</news>
