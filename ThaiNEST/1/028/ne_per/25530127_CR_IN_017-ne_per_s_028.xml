<teiHeader>
<fileDesc>
<titleStmt>
  <title>คดีฆ่าสุนัททีได้ภาพใหม่เชื่อเป็นคนลงมือ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 17:42:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208373  </bibl>
</sourceDesc>
</fileDesc>
</teiHeader>
<news>
<headline>คดีฆ่า<persName>สุนัทที</persName>ได้ภาพใหม่เชื่อเป็นคนลงมือ</headline>
<lead>ที่ปรึกษา สบ.10 เผย การสืบสวนหาคนร้ายในคดีฆาตกรรม <persName>สุนัทที เนื่องจำนงค์</persName> ได้หลักฐานใหม่ภาพถ่าย 1 ในผู้ต้องหา เชื่อเป็นผู้ลงมือ</lead>
<neck></neck>
<body><p><persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา สบ.10 เปิดเผยก่อนการประชุมชุดพนักงานสอบสวนคดียิง <persName>นางสุนัทที เนื่องจำนงค์</persName> อายุ 45 ปี ไฮโซชื่อดัง และนักธุรกิจอสังหาริมทรัพย์มูลค่า กว่า 1,000 ล้านบาท โดยระบุว่า ขณะนี้พนักงานสืบสวนได้หลักฐานใหม่ เป็นภาพถ่ายผู้ต้องหาจากทะเบียนประวัติอาชญากร ซึ่งคาดว่า จะเป็น 1 ในผู้ก่อเหตุแล้ว แต่ทั้งนี้ ยังไม่สามารถยืนยันได้ว่า บุคคลดังกล่าว เป็นผู้กระทำความผิดจริงหรือไม่ ซึ่งต้องรอการตรวจสอบ จากพยานหลักฐานอื่นๆ ก่อนดำเนินการขออำนาจศาลออกหมายจับ เพื่อนำตัวผู้ก่อเหตุมาดำเนินคดีต่อไป</p>
<p>ทั้งนี้ <persName>พล.ต.อ.ภาณุพงศ์</persName> ยังกล่าวด้วยว่า ขณะนี้ทางชุดสืบสวนได้มีการทำงาน ร่วมกับชุดปราบปรามมือปืนรับจ้าง ของสำนักงานตำรวจแห่งชาติ ซึ่งภายในทุก 15 วัน ก็จะมีการประชุม เพื่อติดตามความคืบหน้า ขณะบรรยากาศในห้องประชุมขณะนี้ เป็นไปอย่างตึงเครียด</p></body>
</news>
