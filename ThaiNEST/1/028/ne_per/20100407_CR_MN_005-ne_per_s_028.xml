<teiHeader>
<fileDesc>
<titleStmt>
  <title>ตร.เชื่อวางบึ้มหน้าจุฬาฯแค่สร้างสถานการณ์  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-07 15:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048379  </bibl>
</sourceDesc>
</fileDesc>
</teiHeader>
<news>
<headline>ตร.เชื่อวางบึ้มหน้าจุฬาฯแค่สร้างสถานการณ์</headline>
<lead>ตำรวจยังไม่พบร่องรอยคนร้ายกลุ่มไหนวาง ระเบิดหน้าจุฬาฯ เชื่อ เพียงแค่ต้องการสร้างสถานการณ์เท่านั้น เพราะวงจรยังไม่ต่อเต็มระบบ</lead>
<neck></neck>
<body><p>วันนี้ (7 เม.ย.) <persName>พ.ต.ท.เสน่ห์ วันทอง</persName> สว.สส.สน.ปทุมวัน เปิดเผยความคืบหน้ากรณีที่มีคนร้ายลอบวางระเบิดแสวงเครื่อง ใกล้ทางเข้าประตูใหญ่ จุฬาลงกรณ์มหาวิทยาลัย ถนนพญาไท แขวงและเขตปทุมวัน กทม.เมื่อวานที่ผ่านมา (6 เม.ย.) ว่า หลังจากเกิดเหตุเจ้าหน้าที่ฝ่ายสืบสวนได้ลงพื้นที่ หาหลักฐานอย่างละเอียดอีกครั้ง แต่พบว่าทั้งบริเวณจุดเกิดเหตุไม่มีกล้องวงจรปิด มีเพียงกล้องของ กทม.ซึ่งจับภาพด้านการจราจรเพียงอย่างเดียว ไม่มีการบันทึกภาพ ส่วนระเบิดดังกล่าวคาดว่าคนร้ายน่าจะนำมาวางตั้งแต่ช่วงกลางดึก ก่อนที่พนักงานเก็บขยะจะมาพบในตอนเช้า</p>
<p><persName>พ.ต.ท.เสน่ห์</persName> กล่าวอีกว่า บริเวณดังกล่าวไม่มีกำลังเจ้าหน้าที่ตำรวจ หรือทหารดูแลอยู่ มีเพียงตำรวจที่อยู่ภายในสถาบันเทคโนโลยีปทุมงวันเท่านั้น ซึ่งไกลจากจุดเกิดเหตุมากพอสมควร อย่างไรก็ตามคาดว่าคนร้ายต้องการเพียงสร้างสถานการ์เท่านั้น เนื่องจากระเบิดมีการต่อไม่ครบวงจร ระเบิดไม่สามารถทำงานได้</p>
<p>“ส่วนจะเกี่ยวกับการที่กลุ่มคนเสื้อสีชมพูจะมาใช้จุฬาลงกรณ์ มหาวิทยาลัย เป็นสถานที่ในการประชุมต่อต้านคนเสื้อแดงหรือไม่นั้น ตนไม่สามารถยืนยันได้ เนื่องจากสถานที่ที่เป็นสัญลักษณ์ทางการเมืองและมีความเคลื่อนไหวก็มักจะ เกิดเหตุ อย่างไรก็ตาม เจ้าหน้าที่ตำรวจจะเร่งหาเบาะแสของคนร้ายให้ได้โดยเร็วและหามารตรการป้องกัน อย่างเข้มงวด เพื่อให้ประชาชนอุ่นใจ” <persName>พ.ต.ท.เสน่ห์</persName> กล่าว</p></body>
</news>
