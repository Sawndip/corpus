<teiHeader>
<fileDesc>
<titleStmt>
  <title>บช.น.เตือนปชช.เลี่ยงเส้นทางที่มีม็อบแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-03 13:28:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219395  </bibl>
</sourceDesc>
</fileDesc>
</teiHeader>
<news>
<headline>บช.น.เตือนปชช.เลี่ยงเส้นทางที่มีม็อบแดง</headline>
<lead>โฆษก บช.น. เตือน ประชาชน เลี่ยงใช้เส้นทางที่มีกลุ่มผู้ชุมนุม แนะ ให้เดินทางด้วยรถไฟฟ้า แทนรถส่วนตัวในการเดินทางจะสะดวกกว่า</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย การชุมนุมของกลุ่มคนเสื้อแดง ที่บริเวณแยกราชประสงค์ ส่งผลให้การจราจร บริเวณถนนพระราม 1 ตั้งแต่แยกเฉลิมเผ่า ติดต่อเนื่องในถนนเพลินจิต ถึงแยกชิดลม ส่วน ถนนราชดำริ ติดตั้งแต่แยกย่านประตูน้ำ ถึง แยกราชดำริ จึงขอให้ประชาชน เลี่ยงใช้เส้นทางดังกล่าว โดยใช้รถไฟฟ้าแทน</p>
<p>ทั้งนี้ ด้านการข่าว เบื้องต้นการชุมนุมบริเวณดังกล่าว จะยืดเยื้อ 2-3 วัน จึงได้มอบหมายให้ <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 เร่งเจรจาแล้ว และบริเวณดังกล่าว เป็นแหล่งผลิตสำคัญ ตลอดจนมีโรงพยาบาล สถานศึกษา และศูนย์การค้าจำนวนมาก หากการชุมนุมยืดเยื้อเกรงจะส่งผลกระทบทางเศรษฐกิจในวงกว้าง</p>
<p>อย่างไรก็ตาม บริเวณโดยรอบแยกราชประสงค์ มีกล้องโทรทัศน์วงจรปิดนับพันกล้อง ที่จะสามารถจับภาพได้ทุกจุด หากพบการกระทำผิด สามารถนำมาเป็นหลักฐานดำเนินคดีได้ในภายหลัง ด้านมาตรการรักษาความปลอดภัยนั้น เจ้าหน้าที่ตำรวจ ได้จัดกำลังกว่า 74 กองร้อย ดูแลพื้นที่การชุมนุมทั่วกรุงเทพมหานคร ตลอดจน บริเวณท่าอากาศยานสุวรรณภูมิ เพชรบุรี และประจวบคีรีขันธ์ ที่มีการประชุมสุดยอดผู้นำลุ่มแม่น้ำโขงและได้ขอกำลังจากสำนักงานตำรวจแห่ง ชาติ อีก 5 กองร้อยและกำลังเสริมจากทหาร อีกส่วนหนึ่งด้วย</p></body>
</news>
