<teiHeader>
<fileDesc>
<titleStmt>
  <title>เมียสุดทนขอร้องเพื่อนชายฆ่าผัวเฒ่าวัย66ขี้เมาชอบทุบตี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-24 14:21:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269415339&catid=17  </bibl>
</sourceDesc>
</fileDesc>
</teiHeader>
<news>
<headline>เมียสุดทนขอร้องเพื่อนชายฆ่าผัวเฒ่าวัย66ขี้เมาชอบทุบตี</headline>
<lead></lead>
<neck></neck>
<body><p>เมื่อเวลา 10.30 น.  วันที่ 24 มี.ค. <persName>พล.ต.ท.เดชาวัต รามสมภพ</persName> ผู้บัญชาการตำรวจภูธรภาค 3  พร้อมด้วย <persName>พ.ต.อ.วชิรวิชญ์ กฤษณ์ฤทธิศักย์</persName> รองผู้บังคับการตำรวจภูธรจังหวัดนครราชสีมา , <persName>พ.ต.อ.สมชาย ภูการุนย์</persName> ผู้กำกับการ สภ.ขามสะแกแสง  ควบคุมตัว<persName>นางบุญ วุสันเทีย</persName> อายุ 61 ปี บ้านเลขที่ 32 หมู่ที่ 8 บ้านตลุก ต.โนนเมือง อ.ขามสะแกแสง จ.นครราชสีมา  และ<persName>นายจีม นุ่มชัยภูมิ</persName> อายุ 71 ปี บ้านเลขที่ 145 หมู่ 8 ตำบลเดียวกัน เพื่อนชายคนสนิทของ<persName>นางบุญ</persName>  โดยทั้ง 2 เป็นผู้ต้องหาในคดีร่วมกันฆ่า<persName>นายดวน วุสันเทียะ</persName> อายุ 66 ปี บ้านเลขที่32 หมู่ที่ 8 บ้านตลุก ต.โนนเมือง อ.ขามสะแกแสง จ.นครราชสีมา  สามีของ<persName>นางบุญ</persName>  ซึ่งเป็นเซียนพนันไก่ชื่อดังในจังหวัดนครราชสีมา เสียชีวิต บนถนนภายในหมู่บ้าน เมื่อเวลาประมาณ 07.30 น.วันที่ 23 มี.ค.  ที่ผ่านมา   พร้อมอาวุธปืนพกสั้น ลูกโม่ ขนาด จุด 38 ใบอนุญาต ป.4 เลขที่ 8/2552 ซึ่งเป็นของ<persName>นายจีมฯ</persName> มาแถลงข่าวแก่สื่อมวลชน ที่ห้องประชุมตึกอำนวยการ กองบัญชาการตำรวจภูธรภาค 3 อ.เมือง จ.นครราชสีมา </p>
<p>จากการสอบสวน<persName>นางบุญ</persName>  ทราบว่า <persName>นางบุญ</persName> แต่งงานอยู่กินฉันสามีภรรยากับ<persName>นายดวน</persName>  ผู้ตาย มานานกว่า 30 ปีแล้ว  ก่อนแต่งงานทั้ง 2 มีลูกติดมาด้วยฝั่งละ 2 คน และมีบุตรสาวร่วมกัน 1 คน  อายุ 30 ปี โดยตลอดระยะเวลาที่อยู่กินกันมา <persName>นายดวน</persName> ผู้ตายมีนิสัยชอบดื่มสุราและเมื่อเมาแล้วก็มักจะทำร้ายทุบตี<persName>นางบุญ</persName> และบุตรสาวบ่อยครั้ง เป็นที่เอือมระอาแก่บรรดาญาติๆ ของ<persName>นางบุญ</persName>และเพื่อนบ้านอย่างมาก  ล่าสุดเมื่อเวลาประมาณ 20.00 น. วันที่ 22 มี.ค.2553 ที่ผ่านมา <persName>นายดวน</persName> ได้ตั้งวงดื่มสุรากับเพื่อนบ้านที่บริเวณบ้านพัก จากนั้นเกิดอาการมึนเมาก็ออกอาการเหมือนเช่นเคยคือหาเรื่องด่าทอและพยายามจะเข้าทำร้าย<persName>นางบุญ</persName>  และบุตรสาว  จนกระทั่ง<persName>นางบุญ</persName> อดทนต่อพฤติกรรมป่าเถื่อนไม่ไหวจึงพาบุตรสาวหนีไปขออาศัยบ้านของ<persName>นายจีม</persName>  ซึ่งเป็นเพื่อนที่นับถือเหมือนพี่ชาย ในหมู่บ้านเดียวกัน พร้อมกับขอร้องให้<persName>นายจีม</persName>  ช่วยฆ่าสามีของตนเองให้ตายไปเสียเนื่องจากไม่อยากที่จะทนกับพฤติกรรมอันเลวร้ายของสามีได้อีกต่อไป  ด้วยความสงสารและเห็นใจ <persName>นายจีม</persName> จึงรับปากและคว้าเอาปืนของตนเองไปดักยิง<persName>นายดวน</persName>  ขณะที่เดินอยู่บนถนนกลางหมู่บ้าน 1 นัด เข้าที่กลางหน้าอกจนถึงแก่ชีวิต ในช่วงกลางดึก วันที่ 22 มี.ค.2553   ก่อนที่<persName>นายจีม</persName> จะกลับไปยังบ้านพักของตนเองและบอกเรื่องให้กับน้องสาวตนเองทราบ </p>
<p>ด้าน<persName>นางบุญ</persName> เมื่อทราบว่า สามีถูกพี่ชายสังหาร ก็ได้กลับมานอนที่บ้านพักเหมือนเดิมและทำเป็นไม่มีอะไรเกิดขึ้น  กระทั่งรุ่งเช้ามีคนมาพบศพ<persName>นายดวนฯ</persName> นอนเสียชีวิตอยู่กลางถนน จึงแจ้งให้เจ้าหน้าที่ตำรวจทราบ ก่อนที่เจ้าหน้าที่ตำรวจจะทำการรวบรวมหลักฐานและสืบหาตัวคนร้ายจนทราบว่าเป็น<persName>นายจีมฯ</persName> เป็นคนลงมือสังหารดังกล่าวก่อนที่จะทำการสอบสวนขยายผลไปถึง<persName>นางบุญ</persName> ดังกล่าว </p>
<p>โดยผลการสอบสวนผู้ต้องหาทั้ง 2 รายให้การรับสารภาพตลอดข้อกล่าวหา เจ้าหน้าที่จึงแจ้งข้อกล่าวหา ร่วมกันฆ่าผู้อื่นโดยเจตนา พร้อมกับนำตัวส่งพนักงานสอบสวน สภ.ขามสะแกงแสงเพื่อดำเนินคดีทางกฎหมายต่อไป </p>
<p>ทางด้าน<persName>นางบุญ  วุสันเทียะ</persName>  ภรรยาของผู้ตาย  เปิดใจว่า  สาเหตุที่ต้องขอร้องให้พี่ชายไปสังหารสามีของตนเองก็เนื่องจากทนรับกับพฤติกรรมอันป่าเถื่อนของสามีที่เมาแล้วชอบทำร้ายทุบตีตนเองและบุตรสาวเป็นประจำ  จึงคิดว่าหากตายๆไปเสียทุกอย่างก็คงจะดีขึ้นอย่างน้อยก็เพื่อลูกของตนเอง  ส่วนความรู้สึกหลังจากที่พี่ชายสังหารสามีจนเสียชีวิตแล้ว  <persName>นางบุญ</persName> กล่าวว่า ไม่รู้สึกเสียใจแม้แต่น้อย กลับดีใจด้วยซ้ำที่คนอย่างสามีของตนเองตายไปเสียได้  และยืนยันว่าจะไม่ขอขมาแม้แต่งานศพก็จะไม่ไปร่วม เรียกว่าแค้นจนไม่เผาผีกันเลยทีเดียว  </p>
<p>ขณะที่ <persName>พล.ต.ท.เดชาวัต รามสมภพ</persName> ผู้บัญชาการตำรวจภูธรภาค 3 กล่าวว่า  เหตุการณ์ที่คนในครอบครัวเดียวกันสังหารกันเองเกิดขึ้นบ่อยครั้งในพื้นที่ภาคตะวันออกเฉียงเหนือ ซึ่งถือเป็นเรื่องที่น่าเป็นห่วง และนับวันยิ่งจะทวีความรุนแรงมากขึ้น  ทั้งนี้ส่วนหนึ่งมาจากประชาชนยังขาดความรู้ในเรื่องของกฎหมาย  ทั้งที่จริงแล้วการทำร้ายทุบตีคนในครอบครัวผู้เสียหายสามารถแจ้งความเอาผิดกับผู้ก่อเหตุได้  ดังนั้นจึงได้สั่งการให้ตำรวจภูธรทุกจังหวัดให้ตระหนักและปฏิบัติหน้าที่ในเชิงรุกด้วยการเร่งส่งเจ้าหน้าที่ตำรวจชุดมวลชนสัมพันธ์ลงพื้นที่ออกให้ความรู้ความเข้าใจในหลักของกฎหมายแก่ประชาชนในพื้นที่ให้มากขึ้น  </p></body>
</news>
