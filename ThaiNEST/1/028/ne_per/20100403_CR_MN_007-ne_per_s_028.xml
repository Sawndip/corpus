<teiHeader>
<fileDesc>
<titleStmt>
  <title>“แดงถ่อย” ป่วนจราจรอัมพาต กระทบผู้ป่วยเดือดร้อน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-03 16:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046407  </bibl>
</sourceDesc>
</fileDesc>
</teiHeader>
<news>
<headline>“แดงถ่อย” ป่วนจราจรอัมพาต กระทบผู้ป่วยเดือดร้อน!</headline>
<lead>กลุ่ม “ไพร่ทักษิณ” อยู่เต็มพื้นที่ย่านราชประสงค์ ส่งผลให้การจราจรเส้นทางโดยรอบต้องเป็นอัมพาต ขณะที่ตำรวจวอนผู้ชุมนุมเปิดเส้นทางเข้า-ออก โรงพยาบาลที่อยู่ใกล้เคียง พร้อมกังวลเกรงแกนนำควบคุมกลุ่มคนเสื้อแดงไม่ได้ ขู่หากฝ่าฝืนทำละเมิดกฎหมายจับดำเนินคดีทันที</lead>
<neck></neck>
<body><p>วันนี้ (3 เม.ย.) เมื่อเวลา 15.00 น. ที่กองบัญชาการตำรวจนครบาล (บช.น.) <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึงสถานการณ์การชุมนุมของกลุ่มคนเสื้อแดง ว่า ขณะนี้กลุ่มผู้ชุมนุมได้ปิดการจราจรบริเวณแยกราชประสงค์ ถ.พระราม 1 ส่งผลกระทบให้เกิดปัญหาการจราจรติดขัดอย่างมาก ทำให้หลายเส้นทางต้องปิดการจราจรไปโดยปริยาย ตั้งแต่ถนนพระราม 1 ถึงเพลินจิต ต่อเนื่องแยกปทุมวัน และถนนราชดำริ ถึง แยกราชประสงค์ ต่อเนื่องแยกประตูน้ำ ยาวไปจนถึงสามเหลี่ยมดินแดง รวมถึงถนนเพชรบุรี ตั้งแต่แยกประตูน้ำถึงแยกราชเทวี จนถึงแยกผ่านฟ้า พบว่าการจราจรติดขัดอย่างหนัก ไม่สามารถเคลื่อนตัวได้เช่นกัน</p>
<p><persName>พล.ต.ต.ปิยะ</persName>กล่าวว่า การชุมนุมของส่งผลกระทบต่อประชาชนที่มีความจำเป็นต้องมาโรงพยาบาล เนื่องจากในพื้นที่ดังกล่าวมีโรงพยาบาลตั้งอยู่หลายแห่ง โดยเฉพาะโรงพยาบาลตำรวจ และโรงพยาบาลจุฬาลงกรณ์ โดยขอความร่วมมือให้ผู้ชุมนุมเปิดเส้นทางการเข้าออกโรงพยาบาล ให้มากที่้สุด</p>
<p>ส่วนการที่ผู้ชุมนุมมีการเคลื่อนขบวนกระจายไปหลายจุด ตำรวจมีความกังวลว่า แกนนำอาจจะควบคุมผู้ชุมนุมไม่ได้ บางส่วนอาจจะไปก่อเหตุอะไรก็แล้วแต่ ซึ่งหากมีการกระทำที่ละเมิดกฎหมาย ตำรวจก็ต้องดำเนินการตามกฎหมาย</p>
<p>ทั้งนี้ ประชาสัมพันธ์ถึงผู้ประกอบการสถานีบริการน้ำมันต่างๆ ให้งดจำหน่ายน้ำมันให้กับบุคคลที่มาซื้อน้ำมันโดยนำขวดน้ำ หรือแกลลอนมาเติม เพื่อเป็นการป้องกันกลุ่มผู้ไม่หวังดีนำไปสร้างสถานการณ์ความไม่สงบเรียบ ร้อย ส่วนการเติมยานพาหนะก็ให้เป็นไปตามปกติ</p>
<p>อย่างไรก็ตาม ในส่วนการรักษาความปลอดภัย ขณะนี้กำลังตำรวจกว่า 1 หมื่นนายได้ลงพื้นที่ ดูแลความปลอดภัยให้กับประชาชนทั้งผู้ชุมนุมและประชาชนทั่วไป โดยเฉพาะการป้องกันไม่ให้กลุ่มผู้ชุมนุมกระทบกระทั่งกลุ่มผู้ที่ไม่เห็นด้วย</p></body>
</news>
