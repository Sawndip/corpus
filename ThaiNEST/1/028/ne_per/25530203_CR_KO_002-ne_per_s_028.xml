<teiHeader>
<fileDesc>
<titleStmt>
  <title>จา พนมส่งทนายแจงศาลสาวเกาหลีฟ้องเรียกเงินล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100125/45924/%e0%b8%88%e0%b8%b2%e0%b8%9e%e0%b8%99%e0%b8%a1%e0%b8%aa%e0%b9%88%e0%b8%87%e0%b8%97%e0%b8%99%e0%b8%b2%e0%b8%a2%e0%b9%81%e0%b8%88%e0%b8%87%e0%b8%a8%e0%b8%b2%e0%b8%a5%e0%b8%aa%e0%b8%b2%e0%b8%a7%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5%e0%b8%9f%e0%b9%89%e0%b8%ad%e0%b8%87%e0%b9%80%e0%b8%a3%e0%b8%b5%e0%b8%a2%e0%b8%81%e0%b9%80%e0%b8%87%e0%b8%b4%e0%b8%99%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><persName>จา พนม</persName>ส่งทนายแจงศาลสาวเกาหลีฟ้องเรียกเงินล้าน</headline>
<lead><persName>จา พนม</persName>� ส่งทนาย ยื่นคำให้การคดี � สาวเกาหลี� ฟ้องแพ่ง เรียกเงินล้านบาทกู้ทำหนังองค์บาก 2 ขณะที่ทนายมาศาลถึง 2 คน ยื่นคำให้การขัดกันเอง แต่แจ้งพร้อมไกล่เกลี่ยคดี ศาลเลื่อนนัดไกล่เกลี่ย 1 มี.ค.นี้ พร้อมสั่ง <persName>จา พนม</persName> มาศาลสอบถามยืนยันคำให้การอีกครั้ง</lead>
<neck></neck>
<body><p>ที่ห้องพิจารณาคดี 713 ศาลแพ่ง ถ.รัชดาภิเษก วันที่ 25 ม.ค.53 เวลา 13.30 น. - ศาลนัดพร้อมคดีที่ <persName>น.ส.อุน ฮี ปาร์ค</persName> ชาวเกาหลีใต้ โดยนาย<persName>นายธนกร เทวโรทร</persName> ผู้รับมอบอำนาจ เป็นโจทก์ ยื่นฟ้อง <persName>นายพนม</persName> หรือ <persName>จา พนม</persName> หรือ <persName>ทัชชกร ยีรัมย์</persName> อายุ 33 ปี พระเอกภาพยนตร์แนวแอ๊คชั่นชื่อดัง “ องค์บาก และต้มยำกุ้ง ” เป็นจำเลย เรื่องผิดสัญญา กู้ยืมเงิน จำนวน 1 ล้านบาท โดยเมื่อวันที่ 4 ก.ค. 51 <persName>จา พนม</persName> ได้ทำสัญญากู้ยืมเงินจากโจทก์ 1 ล้านบาท ซึ่งสัญญาว่าจะชำระเงินคืนให้แก่โจทก์เมื่อภาพยนตร์เรื่อง “ องค์บาก ภาค 2 ” ถ่ายทำเสร็จและออกฉายแล้ว แต่เมื่อภาพยนตร์เรื่องดังกล่าวออกฉายมานานแล้ว แต่จำเลยยังไม่ชำระเงินคืน</p>
<p>โดยวันนี้ ฝ่ายโจทก์ มี<persName>นายจารุพล เรืองเกตุ</persName> ทนายความโจทก์ เดินทางมาศาล ส่วนจำเลย <persName>นาย จา พนม</persName> ไม่ได้เดินทางมาศาล แต่มอบอำนาจให้ทนายความมาศาลแทน ขณะที่ปรากฏทนายความเดินทางมาศาลถึง 2 คน คนหนึ่งอ้างว่าได้รับแต่งตั้งจาก<persName>จา พนม</persName> อีกคนหนึ่งอ้างว่าเป็นทนายความส่วนตัวและประจำบริษัทไอยราห์ ฟิล์ม บริษัทถ่ายทำภาพยนตร์ของ<persName>จา พนม</persName> ซึ่งทนายความทั้งสองคน ดังกล่าว ต่างยื่นคำให้การของ<persName>จา พนม</persName> ส่งต่อศาลโดยมีเนื้อหาที่ขัดกัน คือ ทนายความที่อ้างว่าได้รับแต่งตั้งระบุว่ายังค้างชำระเงินกู้อีก 500,000 บาท ส่วนทนายความประจำบริษัทระบุว่าชำระหนี้หมดแล้ว 1 ล้านบาท แต่ทนายความทั้งสองระบุว่า <persName>จา พนม</persName> ประสงค์จะไกล่เกลี่ยคดี</p>
<p>ศาลเห็นว่า การไกล่เกลี่ยต้องให้จำเลยมาศาลด้วย และเพื่อศาลสอบถามว่าจำเลยแต่งตั้งทนายความคนใดแน่ และจะยื่นคำให้การอย่างไร เพราะคำให้การที่ยื่นวันนี้ยังขัดกัน ศาลจึงเลื่อนนัดพร้อมและนัดไกล่เกลี่ยคดีนี้อีกครั้ง วันที่ 1 มี.ค.นี้ เวลา 13.30 น.</p></body>
</news>
