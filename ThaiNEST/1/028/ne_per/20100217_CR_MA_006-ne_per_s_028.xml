<teiHeader>
<fileDesc>
<titleStmt>
  <title>ปคบ.จับเครื่องสำอางปลอม อย.รวบตัวเจ้าของ"ร้อยมาลี"เหยื่อแพ้หน้าบวม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-17 20:20:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266412431&catid=17  </bibl>
</sourceDesc>
</fileDesc>
</teiHeader>
<news>
<headline>ปคบ.จับเครื่องสำอางปลอม อย.รวบตัวเจ้าของ"ร้อยมาลี"เหยื่อแพ้หน้าบวม</headline>
<lead></lead>
<neck></neck>
<body><p>เมื่อเวลา 14.30 น. วันที่ 17 กุมภาพันธ์ <persName>พล.ต.ต.จตุรงค์ ภุมรินทร์</persName> ผู้บังคับการปราบปรามการกระทำความผิดเกี่ยวกับการคุ้มครองผู้บริโภค (ผบก.ปคบ.) และผู้แทนบริษัท ไดอารี่กรุ๊ป (2007) จำกัด ร่วมแถลงจับกุม<persName>นายปิยะ ลั่นทมทอง</persName> อายุ 28 ปี พร้อมแชมพูย้อมผมปลอมยี่ห้อ 1,920 ซอง มูลค่า 133,032 บาท จับกุมได้ที่ลานจอดรถห้างสรรพสินค้าคาร์ฟูร์ สาขาพระราม 2 แขวงแสมดำ เขตบางขุนเทียน แจ้งข้อหา ขายเครื่องสำอางปลอม และปลอมเครื่องหมายการค้าของผู้อื่น</p>
<p><persName>พล.ต.ต.จตุรงค์</persName>กล่าวว่า สืบเนื่องจากเจ้าของผลิตภัณฑ์ร้องทุกข์ว่า มีผู้ปลอมแปลงผลิตภัณฑ์จำหน่ายซองละ 35 บาท จากราคาเต็มซองละ 69 บาท มีแหล่งผลิตปลอมที่บริษัทแห่งหนึ่งย่าน ต.คลองมะเดื่อ อ.กระทุ่มแบน จ.สมุทรสาคร กระทั่งพบนำสินค้าส่งกันที่ห้างสรรพสินค้าคาร์ฟูร์ สาขาพระราม 2 จึงเข้าจับกุม โดยผู้ต้องหามีหน้าที่ขนส่งสินค้า</p>
<p>ขณะเดียวกัน <persName>เภสัชกรวัฒนา อัครเอกฒาลิน</persName> ผู้อำนวยการสำนักควบคุมเครื่องสำอางและวัตถุอันตราย สำนักงานคณะกรรมการอาหารและยา (อย.) แถลงจับกุม <persName>น.ส.ภักคนัน ลิขิตดำรงชัย</persName> เจ้าของสถานเสริมความงาม "ร้อยมาลี" สาขาพาต้าปิ่นเกล้า เลขที่ 41 ถนนสมเด็จพระปิ่นเกล้า แขวงบางยี่ขัน เขตบางพลัด พร้อมของกลางเครื่องสำอาง ประเภทต่างๆ สืบเนื่องจากทาง อย.ได้รับการร้องเรียนว่า เข้าคอร์สเสริมความงามเสียค่าใช้จ่ายสูง แต่ไม่ได้ผลตามที่มีการกล่าวอ้างสรรพคุณ แพ้จนหน้าบวมและเป็นสิว และพบโฆษณาชวนเชื่อผ่านทางเคเบิลทีวีด้วย </p></body>
</news>
