<teiHeader>
<fileDesc>
<titleStmt>
  <title>นครบาลนัดถกโผตร.น.วันนี้11.00 น.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-30 08:15:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208893  </bibl>
</sourceDesc>
</fileDesc>
</teiHeader>
<news>
<headline>นครบาลนัดถกโผตร.น.วันนี้11.00 น.</headline>
<lead>ผบ.อำนวยการ บช.น. ส่งบันทึกด่วนเชิญนาย ตร. นครบาลประชุมถกโผรอบ 3 วันนี้ ชี้ต้องสรุปให้ได้ หลังเลยกำหนด สตช.ขีดเส้น ส่วน ผบช.น. กลับจาก จ.นครศรีธรรมราชแล้ว</lead>
<neck></neck>
<body><p><persName>พลตำรวจตรีวีระพัฒน์ ตันศรีสกุล</persName> ผู้บังคับการอำนวยการ บช.น.ในฐานะเลขานุการ คณะกรรมการพิจารณากลั่นกรองบัญชีแต่งตั้งโยกย้ายข้าราชการตำรวจระดับสารวัตร ถึงรองผู้บังคับการ มีบันทึกด่วนที่สุด เชิญ ผบช.น. รอง ผบช.น. ทุกนาย ผู้บังคับการตำรวจนครบาล 1-9 และผู้บังคับการ ทุกหน่วยงานในสังกัด บช.น. ประชุมพิจารณา แต่งตั้งโยกย้ายข้าราชการตำรวจ ระดับสารวัตร ถึงรองผู้บังคับการประจำปี 2552 ในวันนี้ เวลา 11.00 น. ที่กองบัญชาการตำรวจนครบาล ที่ห้องประชุม บช.น. ชั้น 2 ภายหลังจากก่อนหน้านี้ ผบช.น.ได้เรียกประชุมพิจารณารายชื่อไปแล้ว 2 ครั้ง แต่ยังไม่สามารถจัดสรรรายชื่อได้ลงตัว จึงเรียกประชุมดังกล่าวอีกเป็นครั้งที่ 3 เพื่อให้ผู้เกี่ยวข้องนำข้อมูล รายชื่อของแต่ละคนที่เสนอ ตามบัญชี ต่อคณะกรรมการคัดเลือกระดับ บช.น. ตามระเบียบต่อไป</p>
<p>อย่างไรก็ตาม คาดว่า การประชุมครั้งนี้ น่า จะสรุปในครั้งสุดท้าย ก่อนจะส่งบัญชีรายชื่อทั้งหมด ให้ สตช. อนุมัติ หลังเลยกำหนดที่ทาง รรท.ผบ.ตร. ให้ส่งโผได้ไม่เกิน วันที่ 29 ม.ค. โดยที่ <persName>พล.ต.ท. สัณฐาน ชยนนท์</persName> ผบช.น. ได้เดินทางกลับมาจากการลากิจที่ จ. นครศรีธรรมราช แล้ว</p></body>
</news>
