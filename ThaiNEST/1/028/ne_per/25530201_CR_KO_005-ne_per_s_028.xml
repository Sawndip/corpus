<teiHeader>
<fileDesc>
<titleStmt>
  <title>ผู้แทนฮัจย์พบ'มาร์ค'ชมรบ.จี้คดีนักธุรกิจซาอุฯ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100201/46737/%e0%b8%9c%e0%b8%b9%e0%b9%89%e0%b9%81%e0%b8%97%e0%b8%99%e0%b8%ae%e0%b8%b1%e0%b8%88%e0%b8%a2%e0%b9%8c%e0%b8%9e%e0%b8%9a%e0%b8%a1%e0%b8%b2%e0%b8%a3%e0%b9%8c%e0%b8%84%e0%b8%8a%e0%b8%a1%e0%b8%a3%e0%b8%9a.%e0%b8%88%e0%b8%b5%e0%b9%89%e0%b8%84%e0%b8%94%e0%b8%b5%e0%b8%99%e0%b8%b1%e0%b8%81%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88%e0%b8%8b%e0%b8%b2%e0%b8%ad%e0%b8%b8%e0%b8%af.html  </bibl>
</sourceDesc>
</fileDesc>
</teiHeader>
<news>
<headline>ผู้แทนฮัจย์พบ'<persName>มาร์ค</persName>'ชมรบ.จี้คดีนักธุรกิจซาอุฯ</headline>
<lead>ผู้แทนฮัจย์ไทยพบนายกฯ วอนทบทวน 7 ประเด็น พร้อมชื่นชมรบ.เร่งรัดคดีทูตซาอุฯ ส่งผลทำให้ความสัมพันธ์ระหว่างสองประเทศดีขึ้น</lead>
<neck></neck>
<body><p>(1ม.ค.) เวลา 08.00 น. ณ ห้องสีม่วง ตึกไทยคู่ฟ้า ทำเนียบรัฐบาล <persName>ดร. อิสมาอีลลุตฟี จะปะกียา อะมีรุ้ลฮัจย์</persName> หัวหน้าคณะผู้แทนฮัจย์ไทย (อะมีรุ้ลฮัจย์) พร้อมคณะจำนวน 25 คน เข้า พบ<persName>นายอภิสิทธิ์ เวชชาชีวะ</persName> นายกรัฐมนตรี เพื่อรายงานการปฏิบัติหน้าที่ พร้อมขอให้รัฐบาลเร่งปรับปรุงกฎระเบียบและข้อกฎหมายต่าง ๆ เพื่อเอื้อประโยชน์ให้ชาวไทยมุสลิมได้รับความสะดวกในทางเดินทางไปประกอบพิธี ฮัจย์ที่นครมักกะฮ์ ประเทศซาอุดิอารเบียมากยิ่งขึ้น
 <persName>ดร. อิสมาอีลลุตฟี</persName> ได้กล่าวขอบคุณนายกรัฐมนตรีที่ให้การสนับสนุนกิจการฮัจย์และอำนวยความสะดวก แก่ผู้แสวงบุญชาวไทยมุสลิมเป็นอย่างดีมาโดยตลอด อีกทั้งการที่นายกรัฐมนตรีได้ให้ความสำคัญต่อคดีที่เกี่ยวข้องกับบุคคลสำคัญของ ประเทศซาอุดิอารเบียนั้น ยิ่งทำให้เจ้าหน้าที่ของซาอุดิอารเบียรู้สึกประทับใจต่อความเอาใจใส่ในการ ปฏิบัติหน้าที่ของเจ้าหน้าที่และรัฐบาลไทย ซึ่งทำให้คดีดังกล่าวมีความคืบหน้า จนเป็นที่พอใจของทั้งสองประเทศ ยังผลให้ชาวไทยมุสลิมได้รับการดูแลและเอาใจใส่จากเจ้าหน้าที่ของประเทศซาอุ ดิอารเบียระหว่างประกอบพิธีฮัจย์เป็นอย่างดี</p>
<p>โดยคณะผู้แทนฮัจย์ไทย ขอให้รัฐบาลได้ทบทวนและพิจารณาในประเด็นที่เกี่ยวข้อง อาทิ 1. การแต่งตั้งคณะกรรมการที่เกี่ยวข้องในการทำยุทธศาสตร์ฮัจย์ 2. เร่งแต่งตั้งหัวหน้าคณะฮัจย์ เพื่อจะได้มีเวลาในการเตรียมความพร้อมให้ทันท่วงที 3. เร่งผลักดันการจัดตั้งสำนักบริการกิจการฮัจย์ที่คณะรัฐมนตรีได้มีมติอนุมัติ (18 ส.ค.52) ให้เกิดเป็นรูปธรรมและมีผลทางปฏิบัติที่ชัดเจน 4. ปรับปรุงและกำหนดมาตรการในการบริหารจัดการเที่ยวบิน ที่พัก และการจัดกลุ่มผู้แสวงบุญ ให้มีมาตรฐานมากยิ่งขึ้น 5. ปรับปรุงระเบียบกองทุนฮัจย์ให้บังเกิดผลประโยชน์ต่อชาวไทยมุสลิม 6. แต่งตั้งคณะกรรมการเพื่อผลักดันเรื่องการพัฒนากิจการฮัจย์ไทย (มติมักกะฮ์ปี 52) ที่ประเทศไทยเป็นเจ้าภาพจัดงานสโมสรฮัจย์สัมพันธ์ ณ นครเมกกะฮ์ ประเทศซาอุดิอาระเบียให้เป็นรูปธรรม 7. การจัดสร้างอาคารสำนักงานผู้แทนฮัจย์ไทยที่นครมักกะฮ์หลังใหม่ แทนอาคารหลังเดิมซึ่งกำลังจะถูกรื้อทิ้ง
 ด้าน<persName>นายอภิสิทธิ์</persName> ได้แสดงความขอบคุณคณะผู้แทนฮัจย์ไทย ที่ประสบความสำเร็จในการปฏิบัติหน้าที่ด้วยดี จนทำให้พี่น้องชาวไทยมุสลิมที่เดินทางไปประกอบพิธีฮัจย์ได้รับความสะดวกมากยิ่งขึ้น สำหรับ ข้อเสนอที่ขอให้รัฐบาลสนับสนุนและผลักดันในเรื่องต่าง ๆ นั้น นายกรัฐมนตรีกล่าวว่าจะมอบหมายให้หน่วยงานที่เกี่ยวข้องรับไปพิจารณาและเร่ง ดำเนินการ เพื่อให้กิจการฮัจย์เป็นไปด้วยความเรียบร้อยและมีประสิทธิภาพ
</p></body>
</news>
