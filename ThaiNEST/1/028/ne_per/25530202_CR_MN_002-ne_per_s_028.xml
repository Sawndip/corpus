<teiHeader>
<fileDesc>
<titleStmt>
  <title>แฟนพันธุ์แท้ยังฟันธงรถ จยย.คนร้ายปา “อึบอมบ์” บ้านนายกฯ ไม่ได้  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000015054  </bibl>
</sourceDesc>
</fileDesc>
</teiHeader>
<news>
<headline>แฟนพันธุ์แท้ยังฟันธงรถ จยย.คนร้ายปา “อึบอมบ์” บ้านนายกฯ ไม่ได้</headline>
<lead>แฟนพันธุ์แท้รถ จยย.ระบุรถคนร้ายที่ปาอุจจาระใส่บ้านนายกรัฐมนตรี มีคล้ายกัน 3 รุ่น แต่เนื่องจากภาพยังไม่คมชัดจึงยังไม่สามารถฟันธงได้ ขณะที่ตำรวจได้ภาพจากกล้องวงจรปิดอีกแห่งมาตรวจพิสูจน์แล้ว เชื่อตามล่าตัวคนร้ายได้ภายในเร็ววัน</lead>
<neck></neck>
<body><p>  วันนี้ (2 ก.พ.) เมื่อเวลา 14.30 น. <persName>นายสมมาตร ศรีสมาจาร</persName> อายุ 33 ปี แฟนพันธุ์แท้รถมอเตอร์ไซค์ ปี 2002 ได้เดินทางมาที่ กก.สส.บก.น.5 เพื่อเข้าพบ <persName>พ.ต.อ.สมบัติ มิลินทจินดา</persName> ผกก.สส.บก.น.5ในการร่วมตรวจสอบภาพรถจักรยานยนต์ที่ปรากฏในกล้องวงจรปิดบริเวณบ้าน<persName>นายอภิสิทธิ์ เวชชาชีวะ</persName> นายกรัฐมนตรี หลังเกิดเหตุคนร้ายปาสิ่งปฏิกูลเข้าไปภายในบ้านของนายกรัฐมนตรี โดยใช้เวลาในการตรวจสอบภาพประมาณ 1 ชั่วโมง</p>
<p>ภายหลังจากการตรวจสอบเสร็จสิ้น <persName>นายสมมาตร</persName>เปิดเผยว่า สำหรับภาพผู้ต้องสงสัยขับขี่รถจักรยานยนต์ที่ปรากฏในภาพวงจรปิดนั้น เบื้องต้นยังไม่สามารถระบุได้ชัดเจนว่าเป็นรถจักรยานยนต์ยี่ห้อและรุ่นใด เนื่องจากความคมชัดของภาพไม่ชัดเจน เมื่อขยายภาพก็จะแตก แต่ทั้งนี้มีรถจักรยานยนต์ 2 ยี่ห้อที่คล้ายกับภาพในวงจรปิดที่สุด คือ รถจักรยานยนต์ยี่ห้อฮอนด้าเวฟ 100 x และฮอนด้า 125 x ส่วนอีกยี่ห้อที่คล้ายกันก็คือ รถจักรยานยนต์ยี่ห้อซูซูกิ สแมทเลฟโว ซึ่งทั้ง 2 ยี่ห้อมีข้อแตกต่างกันในบางจุดหากภาพที่ปรากฏมีความคมชัดมากขึ้นอีกนิดก็จะสามารถสรุปได้ทันที ก่อนหน้านี้ภาพที่ตนเคยดูจะมีความชัดเจนมากกว่านี้ทำให้สามารถสรุปได้ถูกต้อง อย่างไรก็ตามภาพที่ปรากฏน่าจะอยู่ใน 3 รุ่นนี้</p>
<p>ด้าน <persName>พ.ต.อ.สมบัติ</persName> กล่าวว่า เบื้องต้นขณะนี้ยังไม่สามารถสรุปได้ว่ารถผู้ต้องสงสัยที่ปรากฏในภาพวงจรปิดเป็นรถยี่ห้อใด ซึ่งภาพที่นำเสนอออกไปเป็นภาพขณะที่คนร้ายจอดรถปา และขับเลี้ยวหลบหนีมาทางซอยสุขุมวิท 31 เบื้องต้นยังมีภาพรถจักรยานยนต์ต้องสงสัยที่คล้ายกันกับที่นำเสนอออกไปอีก 1 ภาพ ได้มาจากกล้องวงจรปิดภายในซอยสุขุมวิท 39 ซึ่งภาพมีความใกล้เคียงกันกับภาพที่ได้นำเสนอไปแล้ว แต่ช่วงเวลายังไม่สัมพันธ์กัน จึงได้มอบหมายให้ชุดสืบสวนนำเวลาที่เกิดเหตุมาเทียบกับรถจยย.คันดังกล่าวอีกครั้ง นอกจากนี้ยังมีภาพวงจรปิดที่ได้มาอีก 6 จุด แต่อยู่ระหว่างการตรวจสอบยังไม่สามารถเปิดเผยได้คาดว่าน่าจะได้ตัวคนร้ายมาดำเนินคดีเร็วๆ นี้อย่างแน่นอน</p></body>
</news>
