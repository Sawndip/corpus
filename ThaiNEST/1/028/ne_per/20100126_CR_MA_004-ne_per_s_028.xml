<teiHeader>
<fileDesc>
<titleStmt>
  <title>ยาหยอดตา"ป้าเช็ง"สร้างภัยเพิ่ม สาวใหญ่แจ้งความใช้แล้วอาการหนัก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-26 19:50:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264510224&catid=17  </bibl>
</sourceDesc>
</fileDesc>
</teiHeader>
<news>
<headline>ยาหยอดตา"<persName>ป้าเช็ง</persName>"สร้างภัยเพิ่ม สาวใหญ่แจ้งความใช้แล้วอาการหนัก</headline>
<lead></lead>
<neck></neck>
<body><p>เมื่อเวลา 17.30 น.วันที่ 26 มกราคม  <persName>นางชญาภา จารุจารีต</persName> อายุ 53 ปี อยู่บ้านเลขที่ 394 หมู่บ้านอยู่เจริญ ต.ประชาธิปัตย์ อ.ธัญบุรี จ.ปทุมธานี พร้อมด้วย <persName>รต.ศุภชัย จารุจารีต</persName> อายุ 59 ปี ผู้เป็นสามี ได้เดินทางเข้าร้องทุกข์ต่อ <persName>พ.ต.ท.วรพจน์ ชูเชิด</persName> รอง.ผกก.ป.สภ.ประตูน้ำจุฬาลงกรณ์ ต.ประชาธิปัตย์ อ.ธัญบุรี จ.ปทุมธานี กรณีที่ถูกหลอกลวงด้วยการโฆษณาให้ซื้อยามหาบำบัดและน้ำยาเจียรนัยเพชรซึ่ง อ้างว่ารักษาได้ทุกโรค แต่พอซื้อมาใช้แล้วกลับไม่ได้ผลแถมยังทำให้อาการที่เป็นอยู่หนักยิ่งขึ้น กว่าเดิม</p>
<p><persName>นางชญาภา</persName>  กล่าวว่า เมื่อวันที่ 17 มกราคม ที่ผ่านมา ตนเองได้เดินทางไปซื้อน้ำยามหาบำบัดและน้ำยาเจียรนัยเพชรของ<persName>ป้าเช็ง</persName> ที่ออกโฆษณาทางสื่อมาทดลองใช้ เนื่องจากตนเองนั้นมีอาการเคืองตาและเจ็บตา ในราคาขวดละ 1,000 บาท และ 100 บาท แต่พอนำมาใช้หยอดตาหลายครั้งแล้วกลับพบว่าอาการไม่ดีขึ้น แถมยังมีอาการหนักกว่าเดิมขนาดมองดูจอทีวียังมองไม่ชัดเลยทั้งที่ก่อนหน้า นี้เคยมองชัด ซึ่งตนเองก็จึงได้ปรึกษากับสามีว่า ถ้าปล่อยไว้อย่างนี้ตนเองอาจเป็นอันตรายเพราะน้ำยาเหล่านี้ วันนี้จึงได้พากันเดินทางไปพบแพทย์ที่โรงพยาบาลราชวิถี</p>
<p>ทั้งนี้แพทย์ได้ทำการตรวจสอบแล้วพบว่าเกิดการอักแสบจากน้ำยาของ<persName>ป้าเช็ง</persName> และยังแนะนำให้ตนเองไปแจ้งความไว้เป็นหลักฐาน เพื่อที่ว่าถ้าดวงตาของตนเองเป็นอะไรมากกว่านี้ทาง<persName>ป้าเช็ง</persName>จะต้องรับผิดชอบ </p>
<p>หลังทราบเรื่อง <persName>พ.ต.ท.วรพจน์ ชูเชิด</persName> รอง.ผกก.ป. ได้ตรวจสอบในเบื้องต้นพบว่าสถานที่อยู่ของบ้าน<persName>ป้าเช้ง</persName>นั้น อยู่ในเขตรับผิดชอบของ สภ.คลองหลวง จ.ปทุมธานี จึงได้ให้คำแนะนำให้ผู้เสียหายทั้งสอง เดินทางไปแจ้งความยังพนักงานสอบสวน สภ.คลองหลวง เนื่องจากเป็นสถานที่เกิดเหตุและเป็นเขตอำนาจการสอบสวน ซึ่งผู้เสียหายทั้งสองรายจึงรีบเดินทางไปยัง สภ.คลองหลวง และเข้าพบ <persName>รตท.ธรณ์ วันทองทักษ์</persName>  พนักงานสอบสวน สภ.คลองหลวง เพื่อแจ้งความร้องทุกข์ โดยพนักงานสอบสวนได้รับแจ้งความและได้ลงบันทึกประจำวันไว้เป็นหลักฐาน เพื่อดำเนินการตามกฏหมายต่อไป </p></body>
</news>
