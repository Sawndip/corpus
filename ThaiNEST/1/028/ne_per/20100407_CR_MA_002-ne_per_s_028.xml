<teiHeader>
<fileDesc>
<titleStmt>
  <title>ศชต.แถลงคืบหน้าฆ่า"จ่าเพียร"รวบ15ผู้ต้องสงสัย วอนก.ตร.เร่งอนุมัติสิทธิพิเศษให้กำลังใจจนท.ในพื้นที่  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-07 14:27:47  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270625287&catid=17  </bibl>
</sourceDesc>
</fileDesc>
</teiHeader>
<news>
<headline>ศชต.แถลงคืบหน้าฆ่า"<persName>จ่าเพียร</persName>"รวบ15ผู้ต้องสงสัย วอนก.ตร.เร่งอนุมัติสิทธิพิเศษให้กำลังใจจนท.ในพื้นที่</headline>
<lead></lead>
<neck></neck>
<body><p>ที่ห้องประชุมชั้นสอง อาคารศูนย์ปฎิบัติการตำรวจจังหวัดชายแดนภาคใต้ (ศชต.)  เมื่อเวลา 11.00 น. วันที่ 7 เม.ย. <persName>พล.ต.ต.ไพฑูรย์  ชูชัยยะ</persName>  รองผู้บัญชาการ ศชต.  พร้อมด้วย <persName>พล.ต.ต.เดชณรงค์  สุทธิชาญบัญชา</persName>  รอง ผบช.ศชต. ในฐานะโฆษก ศชต.  ได้ร่วมกันแถลงข่าวต่อสื่อมวลชนกรณีคนร้ายลอบวางระเบิด <persName>พล.ต.อ.สมเพียร  เอกสมญา</persName>  อดีต ผกก.สภ.บันนังสตา เสียชีวิต เมื่อวันที่ 12 มีนาคม 2553 ที่ผ่านมา</p>
<p>โดย<persName>พล.ต.ต.ไพฑูรย์  ชูชัยยะ</persName>  รอง ผบช.ศชต. แถลงว่า ความคืบหน้าด้านคดีในขณะนี้เจ้าหน้าที่ได้เร่งรัดการสืบสวนสอบสวน จนล่าสุดสามารถออกหมายจับบุคคลต้องสงสัยโดยอาศัยอำนาจตาม พรก.ฉุกเฉิน ได้จำนวน 17 คน  ซึ่งเชื่อว่าทั้งหมดมีส่วนเกี่ยวข้องกับเหตุลอบวางระเบิดดังกล่าว ขณะนี้ผู้ต้องสงสัยทั้ง 17 คน อยู่ในระหว่างการควบคุมตัวที่ศูนย์พิทักษ์สันติ ศูนย์ปฎิบัติการตำรวจจังหวัดชายแดนภาคใต้  อ.เมือง จ.ยะลา  เพื่อทำการซักถาม  และเชื่อว่าจะได้ข้อมูลที่เป็นประโยชน์อย่างยิ่ง โดยล่าสุดหลังจากที่ได้ทำการซักถามเจ้าหน้าที่ได้ปล่อยตัวผู้ต้องสงสัยจำนวน 2 รายกลับบ้าน หลังจากพบว่าไม่มีส่วนเกี่ยวข้อง ทำให้ขณะนี้ควบคุมตัวอยู่จำนวน 15 ราย ทั้งนี้ในจำนวนผู้ต้องสงสัยมี<persName>นายอิสมาแอล  ปูซู</persName>  ซึ่งเป็นผู้ต้องสงสัยก่อเหตุความไม่สงบหลายคดี และคดียิงต่อสู้กับเจ้าหน้าที่ตำรวจบันนังสตา เมื่อเดือนสิงหาคม 2550   และ<persName>นายไซนูดีน  ซาฟรุ</persName>  ผู้ต้องสงสัยเกี่ยวข้องกับการก่อเหตุสังหาร<persName>หมวดตี้</persName>  เมื่อเดือนกันยายน 2552 ด้วย  ซึ่งอยู่ในระหว่างการสอบสวนขยายผล  ซึ่ง<persName>นายไซนูดีน</persName> ยังพบว่ามีบัตรประชาชนปลอม และสารภาพว่าต้องการหลบหนีการตรวจสอบของบเจ้าหน้าที่ โดยบัตรประชาชนปลอมนี้ทำในพื้นที่ จ.ปัตตานี</p>
<p>“สำหรับอาวุธปืนที่คนร้ายใช้ก่อเหตุพบว่า เป็นปืนอาก้า (AK 47)  ซึ่งเป็นปืนที่ใช้ก่อเหตุมาแล้ว 5 คดี  เช่น ก่อเหตุยิงตำรวจ ตชด.33 เสียชีวิตและบาดเจ็บ เมื่อวันที่ 17 มีนาคม 2549  ที่ ต.สะเตง อ.เมือง จ.ยะลา  ยิงผู้ช่วยผู้ใหญ่บ้านเสียชีวิต เมื่อวันที่ 23 ธันวาคม 2550  ที่ อ.ยะหา จ.ยะลา  ล่าสุดยิงอาสาสมัครทหารพรานเสียชีวิต 5 นาย  เมื่อวันที่ 13 กันยายน 2552 ที่สถานีอนามัยบ้านตาเซ๊ะ ต.ตาเซ๊ะ อ.เมือง จ.ยะลา โดยเจ้าหน้าที่ทุกฝ่ายจะเร่งดำเนินการสืบสวนสอบสวนทุกวิถีทาง โดยใช้เทคโนโลยี และหลักนิติวิทยาศาสตร์ รวมทั้งให้ความเป็นธรรมกับผู้เกี่ยวข้องทุกฝ่ายอย่างดีที่สุด โดยเฉพาะผู้ต้องสงสัยหรือผู้ต้องหา” <persName>พล.ต.ต.ไพฑูรย์</persName>  กล่าว</p>
<p>ด้าน <persName>พล.ต.ต.เดชณรงค์</persName> โฆษก ศชต. ยังได้กล่าวอีกว่า  จากเหตุคนร้ายลอบวางระเบิด <persName>พล.ต.อ.สมเพียร</persName> ดังกล่าว ทำให้หลายฝ่ายให้ความสำคัญกับสิทธิประโยชน์ของข้าราชการตำรวจที่ปฎิบัติหน้า ที่อยู่ในพื้นที่ 3 จังหวัดชายแดนภาคใต้ เป็นอย่างยิ่ง ทั้งนี้สำนักงานตำรวจแห่งชาติ โดย <persName>พล.ต.อ.ปทีบ  ตันประเสริฐ</persName>  รักษาราชการ ผบ.ทบ. ได้มอบหมายให้คณะกรรมการที่เกี่ยวข้องไปศึกษา และนำเสนอเกี่ยวกับสิทธิประโยชน์ของข้าราชการตำรวจที่ปฎิบัติหน้าที่ใน พื้นที่ 3 จังหวัดชายแดนภาคใต้ เพื่อนำเสนอ ก.ตร.พิจารณากำหนดหลักเกณฑ์รวม 11 หลักเกณฑ์   ซึ่งสิทธิประโยชน์ของข้าราชการตำรวจในพื้นที่ขณะนี้อยู่ในระหว่างการพิจารณา ของผู้เกี่ยวข้อง ซึ่งหวังว่าจะได้รับการพิจารณา เพื่อเป็นขวัญและกำลังใจของเจ้าหน้าที่ตำรวจที่ปฎิบัติหน้าที่ในพื้นที่ จังหวัดชายแดนภาคใต้</p></body>
</news>
