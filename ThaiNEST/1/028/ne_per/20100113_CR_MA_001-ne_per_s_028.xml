<teiHeader>
<fileDesc>
<titleStmt>
  <title>"บัวแก้ว"ปัดจับ"แพะ"คดีฆ่าทูตซาอุฯ หวังฟื้นสัมพันธ์2ประเทศ "สมเจตน์"อ้างอัยการให้น้องชายเสียสละ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-13 06:45:05  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263270495&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>บัวแก้ว</persName>"ปัดจับ"แพะ"คดีฆ่าทูตซาอุฯ หวังฟื้นสัมพันธ์2ประเทศ "<persName>สมเจตน์</persName>"อ้างอัยการให้น้องชายเสียสละ</headline>
<lead>อดีตคมช.จวกอัยการสั่งฟ้อง<persName>สมคิด</persName>กับพวก หวังฟื้นความสัมพันธ์ไทย-ซาอุฯ ศาลให้ประกัน เจ้าตัวลั่นบริสุทธิ์พร้อมสู้ตามกระบวนการ กต.ปัดกดดันจับ"แพะ" เชื่อสองประเทศแน่นแฟ้นขึ้น</lead>
<neck></neck>
<body><p>"<persName>บัวแก้ว</persName>"ปัดบี้จับ"แพะ"คดีฆ่าทูตซาอุฯ หวังฟื้นสัมพันธ์2ประเทศ</p>
<p><persName>นายชวนนท์ อินทรโกมาลย์สุต</persName> เลขานุการรัฐมนตรีว่าการกระทรวงการต่างประเทศ ถึงคดีสังหาร<persName>นายโมฮัมหมัด อัลลูไวรี่</persName> นักธุรกิจชาวซาอุดิอาระเบียและพระญาติ<persName>กษัตริย์ไฟซาล</persName> ว่า ยืนยันว่า ดำเนินคดีดังกล่าวอย่างตรงไปตรงมา รัฐบาลไม่ได้เข้าไปแทรกแซง หรือกดดันกระบวนการยุติธรรม เพื่อจับคนผิดมาดำเนินคดีหวังฟื้นความสัมพันธ์ หลังอัยการมีคำสั่งฟ้อง <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 พร้อมพวกรวม 5 คน แต่ยอมรับว่าขณะนี้ก็ถือเป็นการส่งสัญญาณที่ดีในการยกระดับความสัมพันธ์ ระหว่างไทยกับซาอุดิอาระเบีย โดยเชื่อว่าความสัมพันธ์จะพัฒนาไปในทางที่ดีขึ้น</p>
<p>ส่วน กรณีที่ <persName>พล.ต.ท.สมคิด</persName> บอกว่าตกเป็นเหยื่อทางการเมืองนั้น <persName>นายชวนนท์</persName>กล่าวว่า เรื่องของคดีความ ไม่ขอก้าวก่าย ต้องปล่อยให้เป็นเรื่องของกระบวนการยุติธรรม ต้องปล่อยไปตามพยานหลักฐาน</p>
<p>"<persName>สม เจตน์</persName>"อ้างอัยการให้"<persName>สมคิด</persName>"เสียสละเพื่อรักษาสัมพันธ์ซาอุฯ</p>
<p><persName>พล.อ.สมเจตน์ บุญถนอม</persName> อดีตหัวหน้าสำนักงานเลขาธิการคณะมนตรีความมั่นคงแห่งชาติ (คมช.) ให้สัมภาษณ์เมื่อวันที่ 12 มกราคม ถึงกรณีที่อัยการสูงสุดสั่งฟ้อง <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 พร้อมพวกรวม 5 คน ร่วมกันฆ่านักธุรกิจชาวซาอุดิอาระเบียว่า หลังจากอัยการสูงสูดสั่งฟ้องศาล ตนได้ประกันตัว <persName>พล.ต.ท.สมคิด</persName> ออกมาเพื่อต่อสู้คดี ทั้งนี้ เป็นที่น่าผิดสังเกตว่ากรมสอบสวนคดีพิเศษ หรือดีเอสไอ รวมถึงสำนักอัยการสูงสุด มองดูแล้วไม่ได้ให้ความเป็นธรรมกับเรา แต่ให้ความสำคัญเรื่องความสัมพันธ์ระหว่างประเทศ การเอาเรื่องความสัมพันธ์ระหว่างประเทศ แล้วเอาเรื่องนี้มาเป็นสาเหตุบอกว่า ต้องมาเสียสละตรงนี้เพื่อให้ความสัมพันธ์ระหว่างประเทศให้ดีขึ้น</p>
<p>"ประเทศซาอุดิอาระเบียเอาเรื่องแรงงานมาต่อรอง แม้จะบอกว่าไม่ได้เข้ามายุ่งเกี่ยวกับกระบวนการยุติธรรม แต่อุปทูตฯ ก็เดินสายกดดัน และอ้างว่าหากคดีดังกล่าวมีความคืบหน้าจะมีผลต่อความสัมพันธ์ต่อประเทศ การพูดแบบนี้หรือที่บอกว่าไม่ได้กดดัน การพูดดังกล่าวถือเป็นการกดดันโดยปริยาย แต่ถือเป็นสิ่งที่ดี เมื่อเป็นแบบนี้เราก็ยินดีที่จะเข้ากระบวนการยุติธรรม แต่ปรากฏว่าทั้งกรมสอบสวนคดีพิเศษ และสำนักงานอัยการสูงสุด ไม่ได้ดำเนินการตามขั้นตอนที่ควรจะเป็น ประเด็นดังกล่าวเราจะไปต่อสู้กันในชั้นศาลต่อไป" <persName>พล.อ.สมเจตน์</persName> กล่าว</p>
<p>ศาลให้ประกัน<persName>สมคิด</persName>กับพวก-เจ้าตัวยันบริสุทธิ์ พร้อมต่อสู้ตามกระบวนการยุติธรรม</p>
<p>ผู้สื่อข่าวรายงานว่า ต่อมาเมื่อเวลา 15.30 น. วันที่ 12 มกราคมภายหลังศาลพิจารณาคำร้องพร้อมหลักทรัพย์ขอประกันตัวที่ <persName>พล.ต.ท.สมคิด บุญถนอม</persName> ผบช.ภ.5 , <persName>พ.ต.อ.สรรักษ์</persName> หรือ<persName>สมชาย จูสนิท</persName>,<persName>พ.ต.อ.ประภาส  ปิยะมงคล</persName>, <persName>พ.ต.ท.สุรเดช อุดมดี</persName>  และ <persName>จ.ส.ต.ประสงค์ ทอรั้ง</persName> ร่วมกันเป็นจำเลยที่ 1 – 5  ตามลำดับ  ผู้ต้องหาร่วมกันฆ่า<persName>นายโมฮัมเหม็ด อัลรูไวลี่</persName> นักธุรกิจชาวซาอุดิอาระเบีย โดยยื่นเงินสดคนละ 5 แสนบาทแล้ว ศาลมีคำสั่งปล่อยตัวชั่วคราวจำเลยทั้ง 5 โดยตีราคาประกันคนละ 5 แสนบาท โดยไม่มีเงื่อนไขในการประกันตัวแต่อย่างใด</p>
<p><persName>พล.ต.ท.สมคิด</persName> กล่าวภายหลังได้ประกันตัวต่อศาลว่า  ตนขอขอบคุณศาลที่ให้ความเป็นธรรม ยืนยันว่าไม่มีส่วนเกี่ยวข้องกับคดีอุ้มฆ่านักธุรกิจซาอุฯ พร้อมปฏิเสธทุกข้อกล่าวหา  แต่ตนก็ได้เข้ามอบตัวเพื่อต่อสู้คดีและยินดีที่จะเข้าสู่กระบวนยุติธรรมอีก ครั้ง เพื่อพิสูจน์ความบริสุทธิ์ของตัวเอง พร้อมทั้งร้องขอความเป็นธรรมต่อศาล และขอเรียกร้องให้ทางอุปทูตซาอุฯ  ตรวจสอบความถูกต้องในการสอบสวนตลอดจนพยานหลักฐานที่ทางกรมสอบสวนคดีพิเศษนำ มากล่าวอ้างว่าตนกับพวกกระทำผิด เห็นว่าพยานดังกล่าวได้ให้การกลับไปกลับมา ตามกฎหมายนั้นจึงถือว่าคำให้การของพยานไม่น่าเชื่อถือ ประกอบกับพยานดังกล่าวมีหมายจับของศาลจังหวัดมีนบุรี ในคดีฆ่าผู้อื่น  แต่ทางกรมสอบสวนคดีพิเศษกลับปล่อยตัวไปโดยไม่มีการดำเนินคดี   หากในชั้นศาลพยานหลบหนีไม่มาเบิกความต่อศาลหรือศาลตัดพยานปากนี้ออกไป จะทำให้ตนไม่มีโอกาสพิสูจน์ความจริง  อย่างไรก็ตามตนจะต่อสู้คดีอย่างเต็มที่ในทุกข้อกล่าวหา</p>
<p>ด้าน<persName>นายนิติธร  ล้ำเหลือ</persName>  ทนายความ กล่าวว่า  สำหรับแนวทางในการต่อสู้ทางคดีจะมุ่งไปใน 3 ประเด็นหลัก  คือ ขณะเกิดเหตุจำเลยทั้ง 5 เป็นเจ้าหน้าที่ตำรวจ  แต่การฟ้องร้องในคดีนี้ กลับไม่ได้ดำเนินคดีในข้อหาเป็นเจ้าพนักงานปฏิบัติหน้าที่ โดยมิชอบ ตามประมวลกฏหมายอาญา มาตรา 157   ประเด็นที่อัยการมีอำนาจพิจารณาฟ้องร้องอย่างถูกต้องหรือไม่  รวมทั้งประเด็นคำให้การของพยานซึ่งไม่มีการสอบสวนข้อเท็จจริงว่าเป็นอย่าง ไร  และแหวนที่เป็นของกลางในคดีก็ไม่ได้มาจากตัวจำเลย  แต่กลับได้จากตัวพยาน ไม่มีการตรวจสอบว่าข้อเท็จจริงว่ามีที่มาที่ไปอย่างไร  รวมทั้งจำเลยทั้ง 5 ได้ขอดูแหวนที่เป็นของกลางในคดีแต่กลับถูกปฏิเสธ  ตนเห็นว่าหากกระบวนการสอบสวนไม่ชอบด้วยกฏหมาย และหากไม่ได้คนร้ายตัวจริงมาดำเนินคดี  เกรงว่าอาจจะกระทบความสัมพันธ์ระหว่างประเทศได้</p>
<p>อัยการสั่งฟ้อง"<persName>สมคิด</persName>"กับพวกรวม5คนคดี อุ้มฆ่านักธุรกิจซาอุฯ</p>
<p>เมื่อเวลา10.00 น. วันที่ 12 มกราคม ที่สำนักงานอัยการสูงสุด ถ.รัชดาภิเษก <persName>นายธนพิชญ์ มูลพฤกษ์</persName> อธิบดีอัยการฝ่ายคดีพิเศษ และโฆษกสำนักงานอัยการสูงสุด ได้นัด <persName>พล.ต.ท.สมคิด บุญถนอม</persName> ผบช.ภ.5 อายุ 57 ปี , <persName>พ.ต.อ.สรรักษ์</persName> หรือ<persName>สมชาย จูสนิท</persName> ผกก.สภ.สบเมย จ.แม่ฮ่องสอน อายุ 53 ปี  ,<persName>พ.ต.อ.ประภาส ปิยะมงคล</persName> อายุ 52 ปี ผกก.สภ.น้ำขุ่น จ.อุบลราชธานี อายุ 52 ปี , <persName>พ.ต.ท.สุรเดช อุดมดี</persName> นายตำรวจนอกราชการ อายุ 64 ปี และ <persName>จ.ส.ต.ประสงค์ ทอรั้ง</persName> อาชีพรับจ้าง อายุ 50 ปี  ร่วมกันเป็นจำเลยที่ 1 – 5 ตามลำดับ ผู้ต้องหาร่วมกันฆ่า<persName>นายโมฮัมเหม็ด อัลรูไวลี่</persName>(<persName>Mr.Mohammad Al - Ruwaily</persName>) นักธุรกิจชาวซาอุดิอาระเบีย พระญาติ<persName>กษัตริย์ไฟซาล</persName> ซึ่งหายตัวไปอย่างลึกลับเมื่อเกือบ 20 ปีก่อน มาฟังการสั่งคดี โดย<persName>นายธนพิชญ์</persName> ได้แจ้งให้ผู้ต้องหาทราบว่า คณะทำงานอัยการพิจารณาพยานหลักฐานแล้วมีความเห็น สั่งฟ้องผู้ต้องหาทั้งหมด </p>
<p>ผู้สื่อข่าวรายงานว่า หลังจากที่อัยการมีความ เห็นสั่งฟ้องดังกล่าว  <persName>พล.ต.ท.สมคิด</persName> พร้อมพวกรวม 5 คน  ได้เดินออกจากสำนักงานอัยการไปยังศาลอาญาโดยทันที  โดย <persName>พล.ต.ท.สมคิด</persName> มีสีหน้าเรียบเฉย  และไม่ยอมให้สัมภาษณ์ต่อสื่อมวลชนแต่อย่างใด โดยกล่าวเพียงสั้นๆ ว่า "ให้ไปถามอัยการเอง"</p>
<p>ต่อ มา<persName>นายรุจ เขื่อนสุวรรณ</persName> อัยการพิเศษฝ่ายคดีพิเศษ 1 ได้นำตัวผู้ต้องหาทั้ง 5 มายื่นฟ้องเป็นจำเลยต่อศาลอาญา ในความผิดฐานร่วมกันฆ่าผู้อื่นโดยเจตนาโดยไตร่ตรองไว้ก่อน และเพื่อปกปิดการกระทำความผิดอื่นของตน และเพื่อหลีกเลี่ยงให้พ้นความผิดทางอาญาที่ตนได้กระทำไว้ , ร่วมกันหน่วงเหนี่ยวกักขังผู้อื่นเป็นเหตุให้ผู้นั้นถึงแก่ความตาย </p>
<p>ศาล อาญารับคำฟ้องไว้เป็นคดีหมายเลขดำที่ อ.119/2553 โดยศาลอธิบายคำฟ้องให้จำเลยทั้งห้าฟัง พร้อมสอบคำให้การจำเลยว่าจะรับสารภาพหรือปฏิเสธ  ปรากฏว่าจำเลยทั้งห้าแถลงให้การปฏิเสธขอต่อสู้คดี  โดยจัดเตรียมทนายความไว้เรียบร้อยแล้ว ศาลจึงนัดตรวจพยานหลักฐานในวันที่ 29 มี.ค.53 เวลา 09.00น.</p>
<p>ด้าน <persName>นายธนพิชญ์</persName> กล่าวภายหลังจากที่อัยการมีความเห็นสั่งฟ้องว่า  หลังจากที่<persName>นายจุลสิงห์ วสันตสิงห์</persName> อัยการสูงสุด ได้ตั้งคณะทำงานเพื่อพิจารณาคดีนี้ โดยมีรองอัยการสูงสุด 2 ท่าน และอธิบดีอัยการฝ่ายคดีพิเศษ รับผิดชอบการสั่งคดี  ซึ่งจากการพิจารณาสำนวนคดีและพยานหลักฐานรวมทั้งพยานหลักฐานใหม่แล้ว  คณะทำงานอัยการเห็นว่าผู้ต้องหาทั้ง 5 มีมูลความผิด ประกอบกับพยานหลักฐานมีน้ำหนักน่าเชื่อถือได้ จึงมีความเห็นสั่งฟ้อง <persName>พล.ต.ท.สมคิด</persName> พร้อมพวกรวม 5 คน</p>
<p>ส่วนกรณีที่ <persName>พล.ต.ท.สมคิด</persName> เดินทางเข้ายื่นหนังสือถึง คณะกรรมการ ป.ป.ช. เพื่อร้องทุกข์กล่าวโทษพนักงานสอบสวนคดีพิเศษ ประกอบด้วย <persName>พ.ต.อ.ทวี สอดส่อง</persName> รองปลัดกระทรวงยุติธรรม อดีตอธิบดีกรมสอบสวนพิเศษ (ดีเอสไอ) <persName>พ.ต.อ.สุชาติ วงศ์อนันต์ชัย</persName> รองอธิบดีกรมสอบสวนพิเศษ  <persName>พ.ต.ท.เบญจพล จันทวรรณ</persName> พนักงานสอบสวนคดีพิเศษ <persName>นายธนพิชญ์ มูลพฤกษ์</persName> อธิบดีอัยการฝ่ายคดีพิเศษ <persName>นายรุจ เขื่อนสุวรรณ</persName> อัยการพิเศษฝ่ายคดีพิเศษ 1 กรณีการแจ้งข้อหา <persName>พล.ต.ท.สมคิด</persName> ว่ามีส่วนร่วมคดีการอุ้มฆ่า<persName>นายโมฮัมเหม็ด</persName> ซึ่งเป็นการปฏิบัติหน้าที่โดยมิชอบและทำให้ได้รับความเสียหาย เมื่อวันที่ 11 ม.ค. ที่ผ่านมานั้น เห็นว่าเป็นสิทธิของผู้ต้องหาที่สามารถทำได้  ซึ่งทางอัยการก็จะแก้ต่างไปตามพยานหลักฐาน</p>
<p>ต่อมาทนายความของจำเลย ทั้งห้า ได้ยื่นคำร้องพร้อมหลักทรัพย์เป็นเงินสดเพื่อขอประกันตัวผู้ต้องหาทั้ง 5  จำนวน คนละ 500,000 บาท  ซึ่งขณะนี้กำลังอยู่ระหว่างการพิจารณาคดีของศาล</p>
<p>รายงานข่าว แจ้งว่า คดีนี้เจ้าหน้าที่พบหลักฐานสำคัญชิ้นใหม่เป็นแหวนของ<persName>นายอัลรูไวรี่</persName> </p></body>
</news>
