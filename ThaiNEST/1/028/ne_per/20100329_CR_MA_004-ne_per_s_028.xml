<teiHeader>
<fileDesc>
<titleStmt>
  <title>ป่วนไม่เลิก! วางวัตถุต้องสงสัย 2 จุดลวงตร.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-29 19:58:18  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269867515&catid=17  </bibl>
</sourceDesc>
</fileDesc>
</teiHeader>
<news>
<headline>ป่วนไม่เลิก! วางวัตถุต้องสงสัย 2 จุดลวงตร.</headline>
<lead></lead>
<neck></neck>
<body><p>เมื่อเวลา 10.00 น. วันที่ 29 มีนาคม <persName>ร.ต.ท.พิทักษ์ ว่องพานิช</persName> รอง สวป.สน.ปทุมวัน รับแจ้งเหตุพบวัตถุต้องสงสัยวางอยู่บริเวณตอม่อสะพานไทย-ญี่ปุ่น ตรงข้ามแยกอังรีดูนังด์ ถนนพระราม 4 แขวงและเขตปทุมวัน กทม. เมื่อเดินทางพร้อมด้วยเจ้าหน้าที่เก็บกู้วัตถุระเบิดกรมสรรพาวุธไปตรวจสอบพบเพียงซองกระดาษใส่เอกสารภายในบรรจุของอัดแน่น ตำรวจสันนิษฐานผู้เร่ร่อนลืมทิ้งไว้ ไม่เกี่ยวกับสถานการณ์การเมือง</p>
<p>อีกรายเมื่อเวลา 17.00 น. <persName>ร.ต.ต.วิษณุ คำโนนม่วง</persName> พนักงานสอบสวน (สบ 1) สน.บางยี่ขัน รับแจ้งพบวัตถุต้องสงสัย บริเวณสวนหย่อมข้างสะพานพระราม 8 แขวงบางยี่ขัน เขตบางพลัด เมื่อไปตรวจสอบพบวัตถุลักษณะเป็นแท่งกลมมีสายไฟพันติดกับแท่นโฟมและนาฬิกาข้อมือโดยใช้เทปกาวสีดำพันรอบ วางอยู่บนกระโปรงหลังรถเก๋งยี่ห้อโตโยต้า เซลีก้า รุ่นเก่า สีแดง ทะเบียน 3 ค-3101 กรุงเทพมหานคร ตรวจสอบพบว่าเป็นถ่านที่ใช้สำหรับวิทยุสื่อสาร ซึ่งเป็นยุทธภัณฑ์ของทหาร เบื้องต้นสันนิษฐานว่าคนร้ายน่าจะต้องการทำเพียงแค่ข่มขู่หรือเพียงแค่ทำขึ้นมาวางไว้เพื่อสร้างสถานการณ์ป่วนเมือง</p></body>
</news>
