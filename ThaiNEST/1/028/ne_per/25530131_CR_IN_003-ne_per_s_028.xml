<teiHeader>
<fileDesc>
<titleStmt>
  <title>ด.ญ.ถูกเจ้ามือโต๊ะน้ำร้อนราดอาการดีขึ้น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-31 08:20:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209003  </bibl>
</sourceDesc>
</fileDesc>
</teiHeader>
<news>
<headline>ด.ญ.ถูกเจ้ามือโต๊ะน้ำร้อนราดอาการดีขึ้น</headline>
<lead>เด็กหญิงวัย 14 ปี เหยื่อเจ้ามือโต๊ะบอลโหด ใช้น้ำร้อนราดตัวจนได้รับบาดเจ็บสาหัส อาการโดยรวมดีขึ้น แต่ยังต้องรักษาตัวในห้องปลอดเชื้อ</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษกสำนักงานตำรวจแห่งชาติ เข้าพบกับบิดา และมารดาของเด็กหญิงอายุ 14 ปีที่ถูก <persName>นายสุพจน์ รวีจรัสรัตน์</persName> เจ้าของโต๊ะบอล ย่านบางแค ใช้น้ำร้อนราดตัวจนได้รับบาดเจ็บสาหัส เนื่องจากเด็กหญิงไม่ยอมบอกที่หลบซ่อนของเพื่อนที่เป็นแฟนกับ <persName>นายสุพจน์</persName> ที่โรงพยาบาลรามาธิบดี เพื่อ สอบถามอาการบาดเจ็บ และให้กำลังใจครอบครัวของเด็กหญิงเคราะห์ร้าย <persName>พล.ต.ท.พงศพัศ</persName> กล่าวว่า ตำรวจกำลังเร่งติดตามผู้ต้องหา 2 คนที่ยังหลบหนีมาดำเนินคดี โดยจะขอศาลอนุมัติออกหมายจับเร็วๆ นี้ ส่วนครอบครัวจัดกำลังตำรวจ สน.บางพลัด ไปดูแลเนื่องจากผู้ต้องหาเป็นผู้มีอิทธิพลส่วนอาการของเด็กหญิงยังต้องรักษาอาการบาดเจ็บในห้องปลอดเชื้อ จนกว่าบาดแผลที่ใบหน้า และแผ่นหลังจะดีขึ้น ส่วนอาการโดยรวมดีขึ้นไม่มีภาวะแทรกซ้อน</p></body>
</news>
