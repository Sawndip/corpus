<teiHeader>
<fileDesc>
<titleStmt>
  <title>เลื่อนตรวจหลักฐาน “ราเกซ” โกงบีบีซี 1.6 พันล้าน ไป 22 ก.พ.  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014139  </bibl>
</sourceDesc>
</fileDesc>
</teiHeader>
<news>
<headline>เลื่อนตรวจหลักฐาน “<persName>ราเกซ</persName>” โกงบีบีซี 1.6 พันล้าน ไป 22 ก.พ.</headline>
<lead>ศาลสั่งเลื่อนตรวจหลักฐานคดี “<persName>ราเกซ</persName>” ยักยอกทรัพย์บีบีซี 1,657 ล้านบาท ไปเป็น 22 ก.พ.นี้ เนื่องจากพยานเอกสารมากต้องรอตรวจสอบก่อน</lead>
<neck></neck>
<body><p> วันนี้ (1 ก.พ.) เวลา 09.30 น.ที่ห้องพิจารณาคดี 406 ศาลอาญากรุงเทพใต้ ถ.เจริญกรุง 63 ศาลได้นัดตรวจพยานหลักฐานคดียักยอกทรัพย์ ธนาคารกรุงเทพฯ พาณิชย์การ จำกัด (มหาชน) หรือบีบีซี คดีดำที่ อ.3054/2552 โดยพนักงานอัยการคดีเศรษฐกิจและทรัพยากร 3 เป็นโจทก์ยื่นฟ้อง<persName>นายราเกซ สักเสนา</persName> อดีตที่ปรึกษา<persName>นายเกริกเกียรติ ชาลีจันทร์</persName> อดีตกรรมการผู้จัดการใหญ่ ธนาคารบีบีซี เป็นจำเลยในความผิดฐานเป็นผู้สนับสนุนร่วมกับกรรมการ ซึ่งรับผิดชอบดำเนินงานของการกระทำผิดหน้าที่ ร่วมกันเบียดบังทรัพย์สินของธนาคารไปโดยทุจริต ตาม พ.ร.บ.หลักทรัพย์และตลาดหลักทรัพย์ พ.ศ.2535 มาตรา 307, 308, 311 และ 311</p>
<p>กรณีเมื่อระหว่างวันที่ 10 ก.พ. - 27 ก.ค.38 <persName>นายราเกซ</persName> จำเลย ร่วมกับ<persName>นายเกริกเกียรติ</persName> และพวก ซึ่งพนักงานอัยการได้ยื่นฟ้องเป็นจำเลย และศาลพิพากษาลงโทษจำคุกไปแล้ว ได้อนุมัติสินเชื่อจำนวน 1,657 ล้านบาท ให้กับบริษัท เทรดดิ้ง คอร์ปอเรชั่น จำกัด โดยทุจริต                โดยวันนี้อัยการโจทก์ได้แถลงต่อศาลว่าจะนำพยานโจทก์เข้าสืบจำนวน 114 ปาก ซึ่งศาลเห็นว่าฝ่ายจำเลย ยังไม่ได้แบ่งกลุ่มพยานและประเด็นที่จะนำสืบว่าเป็นอย่างไร                ทั้งนี้ เป็นการลดพยานให้น้อยลง และเพื่อความสะดวกรวดเร็วในการพิจารณา ศาลจึงขอให้อัยการโจทก์ส่งคำเบิกความของพยานโจทก์ที่เคยเบิกความไว้ในคดีที่ยื่นฟ้อง<persName>นายเกริกเกียรติ ชาลีจันทร์</persName> กับพวกไว้ก่อนหน้านี้แล้ว เพื่อให้ฝ่ายจำเลยตรวจสอบว่าจะติดใจพยานปากใดบ้าง หรือยอมรับพยานปากใดบ้าง เพื่อจะได้ตัดพยานบางส่วนออก โดยให้อัยการโจทก์แปลคำเบิกความของพยานโจทก์ส่งให้<persName>นายราเกซ</persName> จำเลยทราบ ก่อนวันนัดตรวจพยานหลักฐานครั้งต่อไป 7 วัน ซึ่งเป็นการรักษาสิทธิของจำเลยถูกควบคุมตัวอยู่ในเรือนจำ</p>
<p>ศาลจึงเลื่อนนัดตรวจพยานหลักฐานครั้งต่อไป เป็นวันที่ 22 ก.พ.นี้ เวลา 09.00 น.                ผู้สื่อข่าวรายงานว่า วันนี้<persName>นายราเกซ</persName>ซึ่งสวมชุดนักโทษสีน้ำตาล นั่งบนเก้ารถเข็นมีสีหน้าสดชื่น ไม่มีอาการเจ็บป่วย ถูกเบิกตัวจากเรือนจำพิเศษกรุงเทพมาฟังการพิจารณาของศาล  </p></body>
</news>
