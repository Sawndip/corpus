<teiHeader>
<fileDesc>
<titleStmt>
  <title>ฆ่า ด.ช.วัยขวบเศษจับขาฟาดกับเตียง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 07:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55462  </bibl>
</sourceDesc>
</fileDesc>
</teiHeader>
<news>
<headline>ฆ่า ด.ช.วัยขวบเศษจับขาฟาดกับเตียง</headline>
<lead>ตร.เค้นผู้รับเหมายังปากแข็งปฏิเสธ</lead>
<neck></neck>
<body><p>ฆ่าโหดหนูน้อยวัยขวบเศษดับอนาถ พ่อแม่ออกไปซื้อกับข้าว กลับเข้าบ้านพบลูกชายไปนอน อยู่ในห้องคนรู้จักเป็นหนุ่มใหญ่อาชีพรับ  เหมา ไม่ได้เอะใจ แต่พออุ้มลูกมาคืน แทบช็อกเพราะหมดสติ แถมมีร่องรอยถูกทำร้ายฟกช้ำดำเขียวทั้งตัว รีบพาส่ง รพ. แต่สิ้น ใจไปแล้ว หมอคาดถูกจับข้อเท้า ร่างฟาดเตียงจนตาย ตร.เค้นสอบหนุ่มใหญ่ต้องสงสัย แต่ปฏิเสธเสียงแข็ง ส่งศพเด็กชันสูตรอีกรอบ </p>
<p>เมื่อเวลา 00.30 น. วันที่ 21 มี.ค. <persName>พ.ต.ท.รณภพ พัฒนา</persName> สวส.สภ.อู่ทอง จ.สุพรรณบุรี รับแจ้งจาก หน่วยกู้ภัยจักรนารายณ์ ว่ามีเด็กถูกทำร้ายร่างกายจนเสียชีวิต ขณะนี้ศพอยู่ที่ รพ.อู่ทอง จึงรุดไปตรวจสอบ พบภาพสุดสลดใจ เป็นร่างไร้วิญญาณของ <persName>ด.ช.อนุสรณ์ ทองเรือนดี</persName> หรือ “<persName>น้องอ้น</persName>” วัย 1 ขวบ 2 เดือน นอนแน่นิ่งอยู่บนเตียงคนไข้ในห้องฉุกเฉิน สภาพศพที่บริเวณศีรษะ คอ หน้าท้อง แขนและขา มีร่องรอยถูกทำร้ายจนเขียวช้ำไปทั้งตัว และที่ข้อเท้าด้านขวาหัก โดย<persName>นางวันเพ็ญ  ศรีทองเกิด</persName> อายุ 24 ปี มารดาของ<persName>น้องอ้น</persName>  ที่เฝ้าดูศพลูกชายไม่ห่าง ร้องไห้จนเป็นลมหมดสติไปหลายตลบ แพทย์และพยาบาลต้องช่วยกันปฐมพยาบาลจนฟื้น สำหรับ  ศพ<persName>น้องอ้น</persName> แพทย์ชันสูตรเบื้องต้นแล้วระบุว่า ข้อเท้าขวาหัก มีรอยฟกช้ำที่ใบหน้าและลำตัว สันนิษฐานว่าเกิดจากการที่เด็กถูกจับข้อเท้าแล้วฟาดร่างลงกับเตียงนอนจนเสีย ชีวิต</p>
<p>สอบสวนเบื้องต้น <persName>นางวันเพ็ญ</persName>ให้การทั้งน้ำตาว่า อยู่กินกับ<persName>นายสุบิน ทองเรือนดี</persName> อายุ 26 ปี สามี จนมีลูกด้วยกัน 4 คน <persName>น้องอ้น</persName>เป็นลูกคนสุดท้อง ทุกวันนี้ครอบครัวพักอาศัยอยู่ในบ้านพักคนงานของ<persName>นายเอก</persName> (นามสมมุติ) อายุ 40 ปีเศษ คนรู้จักซึ่งมีอาชีพรับเหมาก่อสร้าง โดย<persName>นายเอก</persName>ใจดีให้อาศัยอยู่โดยไม่คิดค่าเช่า แค่ช่วยจ่ายเพียงค่าน้ำค่าไฟเท่านั้น ก่อนเกิดเหตุเมื่อช่วงเย็นวันที่ 20 มี.ค.ที่ผ่านมา ตนกับสามีออกไปซื้อกับข้าวที่ตลาด และสั่งให้ลูกสาวคน โต วัย 8 ขวบ ดูแลน้อง ๆ อยู่ที่บ้าน พอ กลับมาลูกสาวเล่าให้ฟังว่า ช่วงที่พวกตนไม่อยู่ <persName>นายเอก</persName>เรียกให้เอา<persName>น้องอ้น</persName>ไปนอนในห้องของ<persName>นายเอก</persName></p>
<p>“ต่อมาลูกสาวฉัน ได้ยินเสียง<persName>น้องอ้น</persName>ร้อง แต่ไม่ได้สนใจเพราะเห็นว่าเป็นเรื่องปกติ สักพัก<persName>นายเอก</persName>ก็เรียกลูกสาวเข้าไปดู ว่าน้องอ้นนอนหลับแล้ว และไล่ให้ลูกสาวฉันกลับไปนอน จนฉันกับสามีกลับเข้าบ้านตอนสองทุ่ม ไม่เห็น<persName>น้องอ้น</persName>นอนอยู่ในห้อง ก็ไปถาม<persName>นายเอก</persName>ซึ่งอยู่ในอาการมึนเมาสุรา บอกว่า<persName>น้องอ้น</persName>หลับอยู่ในห้องของเขา ฉันเดินเข้าไปดูก็เห็นลูกชายนอนหลับอยู่จริง ๆ เลยกลับไปนอนที่ห้อง จนเที่ยงคืน<persName>นายเอก</persName>อุ้ม<persName>น้องอ้น</persName>มาคืนให้ สามีฉันเห็นลูกชายนอนแน่นิ่งไม่ได้สติ แถมมีรอยเขียวช้ำไปทั้งตัว จึงช่วยกันพาลูกชายส่ง รพ.อู่ทอง และมารู้ตอนหลังว่าลูกชายตายแล้ว” มารดาหนูน้อยเล่าน้ำตาอาบแก้ม</p>
<p>เบื้องต้นตำรวจไปตามตัว<persName>นายเอก</persName>ซึ่งเป็นผู้ต้องสงสัยมาสอบสวน แต่<persName>นายเอก</persName>ให้การปฏิเสธ โดยบอกว่าเมาสุราผล็อยหลับไป และไม่ได้ลงมือทำร้าย<persName>น้องอ้น</persName>จนเสียชีวิต ในชั้นนี้ตำรวจจึงส่งศพ<persName>น้องอ้น</persName>ไปชันสูตรหาสาเหตุการตายอย่างละเอียดอีกครั้ง ที่สถาบันนิติเวช โดยยังไม่มีการแจ้งข้อหาดำเนินคดีกับผู้ใด.</p></body>
</news>
