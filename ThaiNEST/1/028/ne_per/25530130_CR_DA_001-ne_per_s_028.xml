<teiHeader>
<fileDesc>
<titleStmt>
  <title>คนน่านโวยโจรชุมกว่ายุง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-30 21:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45685  </bibl>
</sourceDesc>
</fileDesc>
</teiHeader>
<news>
<headline>คนน่านโวยโจรชุมกว่ายุง</headline>
<lead>ชาวบ้านผวาโจรชุมกว่ายุง บุกพบตำรวจน่านวอนช่วยเหลือ งงบ้านติดตู้แดงแต่โจรยังกล้าย่องเข้าไปขโมยของ</lead>
<neck></neck>
<body><p>เมื่อวันที่ 29 ม.ค. ได้มีกลุ่มชาวบ้านจากบ้านปรางค์ ต.ปัว อ.ปัว จ.น่าน นำโดย <persName>นางจันทร์เพ็ญ มโนสอน</persName> และ <persName>น.ส.สุภานันท์ พรมโชติ</persName> ได้เดินทางมาที่ บก.ภ.จว.น่าน พร้อมกับชูป้ายผ้าที่มีข้อความว่า “ตำรวจน่าน ตำรวจไทย ตำรวจโลกช่วยด้วย โจรชุกชุมยิ่งกว่ายุง สมบัติหายไปไม่ได้คืน ยาบ้า/บ่อน/หวยเถื่อน/เกลื่อนเมือง” เพื่อยื่นหนังสือต่อ <persName>พล.ต.ต.เฉลิมพันธ์ อจลบุญ</persName> ผบก.ภ.จว.น่าน แต่ <persName>พล.ต.ต.เฉลิมพันธ์</persName> ติดราชการต่างจังหวัด <persName>พ.ต.อ.สิทธิโชค ทองศรี</persName> รอง ผบก. จึงออกมารับหนังสือแทน</p>
<p>ทั้งนี้ <persName>นางจันทร์เพ็ญ</persName> กล่าวว่า ถูกคนร้ายบุกเข้าไปงัดบ้านได้ทรัพย์สินหลายรายการ รวมมูลค่า 500,000 บาท ทั้ง ๆ ที่หน้าบ้านติดตั้งตู้แดงสายตรวจ </p>
<p>ขณะที่ <persName>น.ส.สุภานันท์</persName> กล่าวว่า ชาวบ้านถูกโจรบุกงัดบ้านแล้ว 5 ราย รวมทั้งตน โดยคนร้ายมักจะเลือกเป้าหมายบ้านผู้หญิงที่พอมีฐานะ และอาศัยอยู่เพียงลำพัง แต่ตำรวจ สภ.ปัว ไม่เคยจับกุมคนร้ายได้แม้แต่รายเดียว หลังจากเข้าแจ้งความก็มีโทรศัพท์ลึกลับโทรฯ ไปข่มขู่ให้หยุดร้องเรียนต่าง ๆ ไม่เช่นนั้นจะมีอันตรายกับชีวิต.</p></body>
</news>
