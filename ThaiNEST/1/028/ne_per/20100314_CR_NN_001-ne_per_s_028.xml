<teiHeader>
<fileDesc>
<titleStmt>
  <title>นครบาล แนะเลี่ยง 6 เส้นทางหวั่นจราจรอัมพาต  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=203395  </bibl>
</sourceDesc>
</fileDesc>
</teiHeader>
<news>
<headline>นครบาล แนะเลี่ยง 6 เส้นทางหวั่นจราจรอัมพาต</headline>
<lead></lead>
<neck></neck>
<body><p><persName>พล.ต.ต.ภาณุ เกิดลาภผล</persName> รองผู้บัญชาการตำรวจนครบาล เปิดเผย ถึงเส้นทางที่ปิดการจราจร เนื่องจาก ในวันพรุ่งนี้ 15 มี.ค. 53 เป็นวันเปิดทำการตามปกติ จึงขอให้ประชาชนหลีกเลี่ยง 6 เส้นทางดังนี้ ประกอบด้วย ถนนอู่ทองใน ถนนราชดำเนินนอก ราชดำเนินใน ถนนศรีอยุธยา ถนนพิษณุโลก จุดเชื่อมต่อสะพานพระปิ่นเกล้า สะพานซังฮี้ โดยเส้นทางดังกล่าวนั้น ไม่สามารถใช้งานได้ จึงขอให้ประชาชนที่ใช้เส้นทางดังกล่าว หลีกเลี่ยงใช้เส้นทางอื่นแทน โดยผู้ที่ใช้บริการรถโดยสารสาธารณะ ก็สามารถสอบถามได้ที่หมายเลข 184 จุด ที่ปรับเปลี่ยนเส้นทาง และในวันพรุ่งนี้ ได้มีการจัดกำลังเจ้าหน้าที่ตำรวจจราจร แต่ละพื้นที่ดูแลระบายการจราจร ให้สามารถใช้งานได้ และติดป้ายเส้นทางลัด หรือหลีกเลี่ยง เพื่อไม่ให้กระทบกับชีวิตประจำวันของประชาชน</p>
<p>อย่างไรก็ตาม ทางด้านมหาวิทยาลัยธรรมศาสตร์ ท่าพระจันทร์ ได้ออกประกาศ ปิดการเรียนการสอนและติดต่อราชการ ในวันที่ 15-16 เพื่อดูแลความปลอดภัยนักศึกษาและคณะอาจารย์ รวมทั้ง การเดินทางมายังมหาวิทยาลัย เนื่องจาก เป็นจุดที่ใกล้เคียงกับผู้ชุมนุม</p></body>
</news>
