<teiHeader>
<fileDesc>
<titleStmt>
  <title>"บิ๊กป๊อก"ลั่น! พร้อม"เข้าคุก-พักราชการ" ถ้าพบหลักฐานซื้อเรือเหาะโกง ท้า"สตง.-ปปช."ตรวจสอบได้ทันที  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-09 17:07:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268132315&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>บิ๊กป๊อก</persName>"ลั่น! พร้อม"เข้าคุก-พักราชการ" ถ้าพบหลักฐานซื้อเรือเหาะโกง ท้า"สตง.-ปปช."ตรวจสอบได้ทันที</headline>
<lead></lead>
<neck></neck>
<body><p><persName>พล.อ.อนุพงษ์ เผ่าจินดา</persName> ผู้บัญชาการทหารบก (ผบ.ทบ.) กล่าวเมื่อวันที่ 9 มีนาคม ที่กรมการขนส่งทหารบกก่อนเดินทางลงพื้นที่จังหวัดชายแดนภาคใต้ ถึงปัญหาการตรวจรับเรือเหาะของกองทัพบกว่า จะมีการจัดให้สื่อมวลชนลงไปในพื้นที่ภาคใต้ เพื่อไปดูการปฎิบัติของเจ้าหน้าที่ในการใช้เรือเหาะ โดยจะแบ่งเป็น 2 ส่วน ส่วนหนึ่งต้องมาศึกษาในเรื่องรายละเอียด ความเป็นมาต่างๆ เราก็จะเปิดโอกาสให้สื่อมวลชนได้ซักถามว่ามีการโกงกันหรือไม่ หรือมีการจัดซื้อที่มีราคาแพงเกินไป ก็ถามมาหากรู้ว่า มีการโกงกันตรงไหนก็บอกมา เจ้าหน้าที่จะชี้แจงถ้าชี้แจงแล้ว ยังไม่เคลียร์สามารถไปร้องกับสำนักงานตรวจเงินแผ่นดิน (สตง.) </p>
<p>"เรื่องการจัดซื้อเรือเหาะ มีรายละเอียดมาก แต่คนก็เอาไปพูดกันจนทำให้เกิดความเข้าใจผิด ตนไม่ได้กลัวว่าจะมาตรวจสอบ ตรงไหนโกงก็มาบอกตน ไปบอก สตง.หรือ ปปช.เขาก็จะมีการตรวจสอบทันทีแล้วผลก็จะออกมา ถ้าโกงอย่างไร ตนก็เข้าคุกหรือพักราชการทันที เพราะตนอยากให้สื่อไปรู้ระบบก่อนว่าเขาซื้อกันอย่างไร ส่วนที่ 2 ไปดูเรื่องการปฎิบัติ"</p>
<p><persName>พล.อ.อนุพงษ์</persName> กล่าวว่า ในเรื่องปัญหาของการบิน เรื่องนี้มันบินมาก่อนหน้านี้แล้วไม่ต้องมาถามว่าบินขึ้นหรือไม่ขึ้น เขามีการฝึกบินกันที่อู่ตะเภา จนนักบินบินเป็นกันหมดแล้วไม่ต้องห่วง ที่เขามีความเป็นห่วงคือระบบที่ต้องส่งสัญณาณขึ้นลงว่ามีความเรียบร้อยหรือไม่ ซึ่งตอนนี้ทราบมาว่า มีความเรียบร้อยแล้ว กล้องทั้ง 5 ตัว ก็เรียบร้อยหมดแล้ว แต่เจ้าหน้าที่เขายังไม่พอใจในเรื่องของการบิน เขาก็ไม่เซ็นรับ ซึ่งเรื่องนี้ ถ้าใครเซ็นรับก็ต้องรับผิดชอบ ตนสั่งมาไม่ได้ เซ็นรับเมื่อไหร่ ความรับผิดชอบก็อยู่กับคนที่เซ็นทันที </p></body>
</news>
