<teiHeader>
<fileDesc>
<titleStmt>
  <title>ฮ.บินโยนแก๊สน้ำตา2ลูกสะพานผ่านฟ้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100410/55446/ฮ.บินโยนแก๊สน้ำตา2ลูกสะพานผ่านฟ้า.html  </bibl>
</sourceDesc>
</fileDesc>
</teiHeader>
<news>
<headline>ฮ.บินโยนแก๊สน้ำตา2ลูกสะพานผ่านฟ้า</headline>
<lead>เฮลิคอปเตอร์โยนแก๊ส น้ำตา 2 ลูกใกล้พื้นที่ชุมนุมสะพานผ่านฟ้าฯ ขณะที่บริเวณแยกมิสกวัน ยังตึงเครียด ทหารยังผลักดันกลุ่มเสื้อแดงอีกครั้ง</lead>
<neck></neck>
<body><p>(10เม.ย.) เวลา 17.50 น. เฮลิคอปเตอร์ โยนแก๊สน้ำตา 2 ลูก ใกล้บริเวณพื้นที่ชุมนุมสะพานผ่านฟ้า โดยลูกแรก ตกที่สี่แยกหน้าหอศิลป์ ลูกที่ 2 ตกบนสะพานหน้าวัดสะเกษ ซึ่งห่างจากสะพานผ่านฟ้า 100 เมตร หลังจากนั้นมีกลุ่มควันแก๊สน้ำตากระจัดจายปกคลุมทั่วบริเวณสะพานผ่านฟ้า ทำให้ผู้ชุมนม,แกนนำ และ ผู้สื่อข่าว ต่างแตกตื่นวิ่งหนีกระจัดจ่าย ร้องด้วยความปวดแสบปวดร้อน เนื่องจากพิษของแก๊สน้ำตาทำให้ผิวหนังแสบร้อน ต่างแตกตื่นวิ่งหาน้ำมาล้างตาและผิวหนัง</p>
<p>ภายหลังจากที่แกนนำและ ผู้ชุมนุมได้บรรเทาอากาศแสบร้อนจากแก๊สน้ำตาแล้ว แกนนำขึ้นปราศรัย เพื่อไม่ให้ผู้ชุมนุมแตกตื่น และสั่งให้ปล่อยโคมลอยและลูกโป่งสวรรค์ เพื่อสกัดเฮลิคอปเตอร์ ทั้งนี้มีเฮลิคอปเตอร์บินวนไปวนมาอยู่บริเวณสะพานผ่านฟ้า</p>
<p>สำหรับอาวุธสงครามที่ <persName>เจ๋ง ดอกจิก</persName> ยึดได้จากทหารประมาณ 500 ชิ้น <persName>นายสุภรณ์ อัตถาวงศ์</persName> ขึ้นประกาศบนเวทีว่า อาวุธทั้งหมดแกนนำจะยึดไว้ โดยให้<persName>นายพายัพ ปั้นเกต</persName> ลงทะเบียนให้ครบทุกชิ้นและจะส่งคืนให้ตำรวจหลังการยุบสภา ทั้งนี้ยืนยันว่า จะไม่นำอาวุธมาใช้ต่อสู้กับทหาร</p>
<p>เมื่อเวลา 17.00 น.ที่แยกมิสกวัน  ทหารและตำรวจได้เข้ามาสมทบเพื่อเพิ่มกำลังอีกหลายร้อยนาย ในขณะที่ทหารมวลชน ดำเนินการขอร้องให้ผู้ชุมนุมออกจากพื้นที่ดังกล่าว  ขณะเดียวกันเจ้าหน้าที่ได้เตรียมความพร้อมอีกครั้งหนึ่ง คาดว่า น่าจะมีการผลักดันผู้ชุมนุมให้ออกจากพื้น โดยทหารบางส่วนได้รับการแจกกระสุนยางอีกชุด เพื่อใช้เป็นเครื่องมือยิงขู่ผู้ชุมนุมให้ออกจากพื้นที่ ซึ่งขณะนี้สถานการณ์เริ่มตึงเครียด</p>
<p>ผู้สื่อข่าวรายงานว่า เวลา 16.30น. หลังผู้ชุมนุมได้ถูกเจ้าหน้าที่ทหารเข้ายึดพื้นที่ ปรากกฎว่า ผู้ชุมนุมได้ออกมาด่าทอเจ้าหน้าที่ทหารที่ทำให้ข้าวของกระจัดกระจาย ต่อมาเจ้าหน้าที่ทหารได้นำรถขยายเสียงขนาดใหญ่ มาประกาศขอความร่วมมือผู้ชุมนุมว่า ขอให้ผู้ชุมนุมที่ไม่เกี่ยวข้องให้กลับบ้านทันที หากใครต้องการเดินทางกลับให้แจ้งเจ้าหน้าที่ทหารเพื่อขอเปิดทาง ทั้งนี้ได้ขอวิงวอนเสื้อแดงให้เข้าใจการทำงานของทหาร เพราะทำตามหน้าที่ ดูแลความสงบเรียบร้อย และขอพื้นที่คืนให้ประชาชนได้สาดน้ำสงการณ์กัน ซึ่งถนนแห่งนี้ เป็นถนนประวัติศาสต์  อีกทั้งจะป้องกันบุคคลที่สามไม่ให้ยื่นมือมาก่อเหตุ </p>
<p>ผู้สื่อข่าวรายงานว่ารายงานว่า ระหว่างที่ทหารพูดนั้น คนเสื้อแดงหญิงอายุประมาณ 50 ปี ออกมายืนกลางถนนโวยวายให้ทหารหยุดพูด ถลกเสื้อโชว์หน้าอก จนเจ้าหน้าที่ทหารหญิงเข้ามาจับชายเสื้อลง แต่ก็ถลกขึ้นอีก เพื่อให้สื่อมวลชนถ่าย ต่อมามีหญิงวัยราว 40ปี ถือสากกะเบือ โวยวายทุบตีโต๊ะเก้าอี้แผงเหล็กและรถทหาร พยายามห้าม แต่ไม่หยุดคนเสื้อแดงที่อยู่เวทีปราศรัยปลุกระดม ขอให้สู้วันนี้อีก 1 วันอย่าได้ถอยหลังไปไหน เพราะตอนนี้คนที่ราชประสงค์ได้เดินทางมาช่วยพวกเราแล้ว </p>
<p>ทั้งนี้ระหว่างที่มีการแย่งชิงพื้นที่กัน เฮริคอปเตอร์ของศอฉ .ได้บินวนบนน่านฟ้า พร้อมยิงสัญญาณ เสียงดังคล้ายประทัด เพื่อให้ทหารที่อยู่ภาคพื้นดินได้รับทราบว่า ลงมือสหลายการชุมนุมได้ แต่กลุ่มผู้ชุมนุมก็ยังลุกขึ้นสู้พยายามยึดพื้นที่กลับคืนมา ซึ่งขนาดนี้ยังอยู่ระหว่างการแย่งประชันหน้า โดยกลุ่มผู้ชุมนุมได้ถอยรถเครื่องเสียง 6 ล้อขนาดใหญ่ออกมาเพียงไม่กี่เมตร ขณะที่เจ้าหน้าที่ทหารบางส่วน ได้ช่วยกลุ่มผู้ชุมนุมที่ปักหลักอยู่ในเต้นท์เก็บข้าวของ</p></body>
</news>
