<teiHeader>
<fileDesc>
<titleStmt>
  <title>ผกก.เมืองชลร้องก.ตร.โยกย้ายไม่เป็นธรรม ปัดใช้เงิน10ล้านซื้อเก้าอี้ ส.ส.ปชป.พอใจโผตั้งตร.ภาค 2ใหม่  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-18 05:30:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266413678&catid=17  </bibl>
</sourceDesc>
</fileDesc>
</teiHeader>
<news>
<headline>ผกก.เมืองชลร้องก.ตร.โยกย้ายไม่เป็นธรรม ปัดใช้เงิน10ล้านซื้อเก้าอี้ ส.ส.ปชป.พอใจโผตั้งตร.ภาค 2ใหม่</headline>
<lead>ผกก.สภ.เมืองชลบุรี ร้องก.ตร.ถูกเด้งทั้งที่อยู่ไม่ครบ 2 ปี ปัดใช้เงิน 10 ล้านซื้อเก้าอี้หัวหน้าโรงพักพัทยา อ้างผบช.ภ.2 คนเก่าดำเนินการถูกต้อง ย้ายเข้ากรุทั้งที่ยังไม่สอบสวนข้อเท็จจริง ส.ส.ประชาธิปัตย์บอกดูรายชื่อภาค 2 แล้วพอใจ 80% ยันไม่แปลกที่"<persName>อัศวิน</persName>"ส่งคนสนิทคุมพื้นที่ทำเลทอง</lead>
<neck></neck>
<body><p><persName>พ.ต.อ.นภดล วงษ์น้อม</persName> ผกก.สภ.เมืองชลบุรี ที่ถูกโยกย้ายไปเป็น ผกก.สภ.พนมสารคาม จ.ฉะเชิงเทรา เข้ายื่นหนังสือขอความเป็นธรรมในการแต่งตั้งโยกย้ายผ่าน <persName>พล.ต.ต.สิทธิชัย เยี่ยมอภิชาติ</persName>  ผู้บังคับการกองร้องทุกข์ สำนักงานคณะกรรมการข้าราชการตำรวจ(ก.ตร.) ถึง <persName>พล.ต.ท.อาจิณ  โชติวงศ์</persName> ผบช.ก.ตร. ในฐานะเลขานุการ ก.ตร. เมื่อวันที่ 17 กุมภาพันธ์ เพื่อให้นำเรื่องเข้าสู่คณะกรรมการกองร้องทุกข์ ก.ตร.</p>
<p><persName>พ.ต.อ.นภดล</persName> กล่าวว่า ต้องการให้กระบวนการแต่งตั้งโยกย้ายเป็นไปตามกฎหมายและกฎของ ก.ตร. โดยเดิม <persName>พล.ต.ท.เกรียงศักดิ์ สุริโย</persName> ผบช.ภ.2 มีคำสั่งให้ดำรงตำแหน่ง ผกก.สภ.พัทยา จ.ชลบุรี ซึ่งการประชุมคณะกรรมการแต่งตั้งถูกต้องตามพ.ร.บ.ตำรวจแห่งชาติ พ.ศ.2547 เพียงแต่ขั้นตอนทางธุรการที่ส่งหนังสือเวียนให้กับคณะกรรมการนั้น มีผู้ไม่ลงนาม 5 คน เมื่อมีผู้ร้องเรียน <persName>พล.ต.ท.เกรียงศักดิ์</persName> ก็ถูกย้ายไปช่วยราชการที่สำนักงานตำรวจแห่งชาติ (ตร.) ทั้งที่ยังไม่มีการสืบสวนข้อเท็จจริง และเมื่อ<persName>พล.ต.อ.อัศวิน ขวัญเมือง</persName> ผู้ช่วยผบ.ตร. รักษาราชการแทน ผบ.ตร. ทำคำสั่งใหม่ ก็มีคำสั่งให้ไปเป็น ผกก.สภ.พนมสารคาม</p>
<p><persName>พล.ต.ต.สิทธิชัย</persName> กล่าวว่า จะส่งหนังสือไปยัง บช.ภ.2 ให้ชี้แจงเหตุผลการแต่งตั้ง <persName>พ.ต.อ.นภดล</persName> จากนั้นจะประมวลเรื่องเข้าสู่คณะกรรมการร้องทุกข์ เพื่อพิจารณาว่า จะสามารถเยียวยาหรือแก้ไขอย่างไรหรือไม่ ก่อนจะแจ้งให้<persName>พ.ต.อ.นภดล</persName> ทราบ หากคณะกรรมการไม่แก้ไข <persName>พ.ต.อ.นภดล</persName> ก็สามารถร้องขอความเป็นธรรมกับศาลปกครองได้</p>
<p>ต่อมา <persName>พ.ต.อ.นภดล</persName> เข้าพบ<persName>นายไพโรจน์ เทศนิยม</persName> นายกสมาคมผู้สื่อข่าวและช่างภาพอาชญากรรมแห่งประเทศไทย เพื่อร้องขอความเป็นธรรม พร้อมระบุว่า เคยดำรงตำแหน่ง สภ.พัทยา แต่ไม่ครบ 2 ปี ก็ถูกย้ายมาเป็น ผกก.สภ.เมืองชลบุรี ซึ่งอยู่ไม่ครบ 2 ปี และได้รับการยกเว้นตามหลักเกณฑ์ แต่ก็ถูกย้ายไปเป็น ผกก.สภ.พัทยา และถูกยกเลิกคำสั่ง ก่อนจะถูกย้ายเป็น ผกก.สภ.พนมสารคาม</p>
<p>"ข่าวที่นำเสนอเสมือนว่า ผมวิ่งเต้นด้วยเงินหลัก 10 ล้านบาท เพื่อให้กลับมาอยู่ตำแหน่ง ผกก.สภ.พัทยา ขอปฏิเสธว่าไม่มีการวิ่งเต้น"<persName>พ.ต.อ.นภดล</persName> กล่าว </p>
<p>ด้าน<persName>นายสาธิต ปิตุเตชะ</persName> ส.ส.ระยอง พรรคประชาธิปัตย์ กล่าวว่า เท่าที่เห็นรายชื่อการแต่งตั้งโยกย้ายเจ้าหน้าที่ตำรวจระดับสารวัตร-รองผู้ บังคับการ(สว.-รองผบก.) ตามคำสั่งใหม่ของ บช.ภ.2  ถือว่าน่าพอใจ 80 % และดีขึ้นกว่าโผครั้งแรก ส่วนที่มองกันว่าโผครั้งนี้มีรายชื่อลูกน้องของ<persName>พล.ต.ท.อัศวิน</persName> ได้รับการโยกย้ายให้ไปอยู่ในพื้นที่ทำเลทองด้วยนั้น มองว่าเป็นธรรมดาที่เมื่อใครมีอำนาจก็จะแต่งตั้งคนของตัวเอง ซึ่ง<persName>พล.ต.ท.อัศวิน</persName> เป็นผู้จัดทำบัญชีปรับแก้ตำแหน่งในครั้งนี้ จึงไม่ใช่เรื่องแปลก</p></body>
</news>
