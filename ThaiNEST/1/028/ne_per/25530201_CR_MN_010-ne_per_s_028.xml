<teiHeader>
<fileDesc>
<titleStmt>
  <title>"ธาริต" ประสาน สตช. หาเบาะแสมือฆ่าทูตซาอุฯ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014229  </bibl>
</sourceDesc>
</fileDesc>
</teiHeader>
<news>
<headline>"<persName>ธาริต</persName>" ประสาน สตช. หาเบาะแสมือฆ่าทูตซาอุฯ</headline>
<lead>ดีเอสไอยังไม่หมดหวังตามจับ “<persName>อาบู อาลี</persName>” ผู้ต้องหาฆ่าทูตซาอุฯ แม้คดีหมดอายุความแล้ววันนี้ ประสาน สตช.ช่วยขอความร่วมมือหลายประเทศหาเบาะแส หากจับได้สามารถดำเนินคดีตามกฎหมายซาอุฯ ได้ เนื่องจากคดีอาญาไม่มีวันหมดอายุความ</lead>
<neck></neck>
<body><p>วันนี้ (1 ก.พ.) <persName>นายธาริต เพ็งดิษฐ์</persName> อธิบดีกรมสอบสวนคดีพิเศษ เปิดเผยความคืบหน้าคดีฆาตกรรมนักการทูตซาอุดีอาระเบีย ที่ทางดีเอสไอได้ออกหมายจับ<persName>นายอาบู อาลี</persName> ชาวอาหรับ และคณะพนักงานสอบสวนดีเอสไอได้เดินทางไปกรุงริยอง ประเทศฝรั่งเศส เพื่อประสานกับตำรวจสากล หรืออินเตอร์โพล ให้ช่วยเผยแพร่หมายจับดังกล่าวไปยังประเทศสมาชิกมากกว่า 190 ประเทศทั่วโลกว่า ทางดีเอสไอได้ประสานขอความช่วยเหลือจากทางอินเตอร์โพลไว้เรียบร้อยแล้ว แต่ไม่สามารถขอความร่วมมือให้ต่างประเทศออกหมายจับ<persName>นายอาบู อาลี</persName> เพราะขาดรายละเอียดสำคัญของผู้ต้องหา ได้แก่ วัน เดือน ปีเกิด และชื่อสกุลจริงของผู้ต้องหา</p>
<p> ทั้งนี้ คดีดังกล่าวถึงแม้จะหมดอายุความในวันนี้ (1 ก.พ.) ซึ่งในข้อกฏหมายของประเทศไทยจะหมดอายุความ 20 ปี โดยจากนี้ไปจะขอให้ทางสำนักงานตำรวจแห่งชาติ (สตช.) ช่วยประสานในการขอความร่วมมือกับทางสำนักงานตำรวจแห่งชาติในแต่ละประเทศ ให้ช่วยเหลือในเรื่องเบาะแสของผู้ต้องหา เพื่อตามจับมาดำเนินคดีอีกทางหนึ่ง ซึ่งกฎหมายคดีอาญาของประเทศซาอุดีอาระเบียไม่มีวันหมดอายุความ จึงสามารถที่จะนำตัวมาดำเนินคดีและลงโทษภายใต้กฎหมายของประเทศซาอุดีอาระเบียได้ต่อไป โดยเรื่องนี้ได้พูดคุยกับทางอุปทูตซาอุฯ ให้รับทราบแล้ว</p></body>
</news>
