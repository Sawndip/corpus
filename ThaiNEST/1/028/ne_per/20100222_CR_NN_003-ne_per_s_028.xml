<teiHeader>
<fileDesc>
<titleStmt>
  <title>รองสวป.ซ้อมส.ต.อ.ถึงตาย ผู้การฯเต้นรุดดูที่เกิดเหตุ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200485  </bibl>
</sourceDesc>
</fileDesc>
</teiHeader>
<news>
<headline>รองสวป.ซ้อมส.ต.อ.ถึงตาย ผู้การฯเต้นรุดดูที่เกิดเหตุ</headline>
<lead></lead>
<neck></neck>
<body><p>จากเหตุที่ <persName>ร.ต.ท.คำพอง ผ่องแพ้ว</persName> รอง สวป.สภ.หนองแซง จ.สระบุรี ทำร้าย <persName>ส.ต.อ.สุรชัย ใคร่ครวญ</persName> อายุ 35 ปี ผบ.หมู่ สภ.หนองแซง ก่อนเสียชีวิตในเวลาต่อมา นั้น ความคืบหน้าเมื่อวันที่ 21 กุมภาพันธ์ <persName>นายมั่น ใคร่ครวญ</persName> อายุ 60 ปี บิดาของ <persName>ส.ต.อ.สุรชัย</persName> ได้เดินทางมารับศพบุตรชายด้วยอาการเศร้าสลด ก่อนร้องเรียนสื่อมวลชนว่า บุตรชายเป็นลูกคนโตเป็นตำรวจมาหลายปี ก่อนเกิดเหตุได้บ่นให้ฟังว่ามีปัญหากับผู้บังคับบัญชาอยากย้ายกลับบ้านที่ อ.ห้วยกระเจา จ.กาญจนบุรี กระทั่งเมื่อวันที่ 19 กุมภาพันธ์ที่ผ่านมา มีโทรศัพท์บอกว่าบุตรชายตนประสบเหตุรถจักรยานยนต์ล้มศีรษะฟาดพื้นอาการสาหัส แต่มาทราบภายหลังว่าจริงแล้วบุตรชายถูกนายตำรวจคู่กรณีทำร้าย จึงเข้าแจ้งความเพื่อขอความเป็นธรรม แต่ก็มีโทรศัพท์จากคู่กรณีขอเจรจาชดใช้ค่าเสียหาย ซึ่งตนกับญาติไม่ยอมและยืนยันจะดำเนินคดีให้ถึงที่สุด</p>
<p>ขณะที่ <persName>พล.ต.ต.กิตติ รุ่งเรืองวงษ์</persName> ผบก.ภ.จ.สระบุรี เดินทางมาตรวจสอบที่เกิดเหตุด้วยตนเอง พร้อมกับเรียก ผกก.สภ.หนองแซง และนายตำรวจที่เกี่ยวข้อง มาสอบข้อเท็จจริงเหตุที่เกิดขึ้นอย่างละเอียด พร้อมกับตั้งคณะกรรมการขึ้นมาพิจารณากรณีที่เกิดขึ้นโดยยืนยันว่าจะให้ความ เป็นธรรมกับทั้งสองฝ่าย ส่วน <persName>ร.ต.ท.คำพอง</persName> รับว่าทำร้าย <persName>ส.ต.อ.สุรชัย</persName> แต่ไม่คิดว่าจะถึงขั้นเสียชีวิตและส่วนตัวก็ไม่เคยโกรธแค้นหรือมีปัญหากันมา ก่อน</p></body>
</news>
