<teiHeader>
<fileDesc>
<titleStmt>
  <title>อัยการ ตปท. เร่ง กต.ประสานยูเออีรับคดีส่งแม้วเป็นผู้ร้ายข้ามแดนผ่านทางการทูต  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-18 16:34:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266485102&catid=17  </bibl>
</sourceDesc>
</fileDesc>
</teiHeader>
<news>
<headline>อัยการ ตปท. เร่ง กต.ประสานยูเออีรับคดีส่ง<persName>แม้ว</persName>เป็นผู้ร้ายข้ามแดนผ่านทางการทูต</headline>
<lead></lead>
<neck></neck>
<body><p><persName>นายศิริศักดิ์ ติยะพรรณ</persName> อธิบดีอัยการฝ่ายคดีต่างประเทศ กล่าวเมื่อวันที่ 18 กุมภาพันธ์ ภายหลังศาลอาญามีคำสั่งให้ส่งตัว <persName>นายไมเคิล ไบรอัน สมิธ</persName> ชาวอังกฤษเป็นผู้ร้ายข้ามแดนไปดำเนินคดีที่ประเทศสหรัฐอาหรับเอมิเรตส์ ว่า คดีดังกล่าวทางการสหรัฐอาหรับเอมิเรตส์ ได้ยื่นเรื่องผ่านช่องทางการทูต มายังอัยการ เพราะไทยกับสหรัฐอาหรับเอมิเรตส์ ไม่มีสนธิสัญญาส่งผู้ร้ายข้ามแดน แต่อัยการเห็นว่าเป็นคดีอาชญากรรมพื้นฐานจึงให้ความร่วมมือในการยื่นคำร้อง จนศาลมีคำสั่งส่งตัว แต่อย่างไรก็ตามยังไม่ทราบว่าผู้ต้องหาจะใช้สิทธิอุทธรณ์หรือไม่</p>
<p>ส่วนกรณีที่อัยการยื่นคำร้องขอให้สหรัฐอาหรับเอมิเรตส์  ให้ส่งตัว <persName>พ.ต.ท.ทักษิณ ชินวัตร</persName> อดีตนายกรัฐมนตรี เป็นผู้ร้ายข้ามแดนกลับมาดำเนินคดีในประเทศไทยนั้น อัยการได้ยื่นคำร้องผ่านกระทรวงการต่างประเทศไปแล้ว ยังไม่ได้รับการแจ้งตอบกลับว่าได้ดำเนินการไปอย่างไรบ้างแล้ว ซึ่งเป็นหน้าที่ของกระทรวงการต่างประเทศรับไปเจรจากับสหรัฐอาหรับเอมิเรตส์ ผ่านทางช่องทางการทูต ให้รับคดีไว้พิจารณา เนื่องจากไม่มีสนธิสัญญา ซึ่งหากทางสหรัฐอาหรับเอมิเรตส์ รับคดีไว้แล้ว อัยการจะรับมาดำเนินการต่อ และเชื่อว่าจะได้รับความร่วมมือในการส่งตัว</p></body>
</news>
