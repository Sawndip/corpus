<teiHeader>
<fileDesc>
<titleStmt>
  <title>เผยภาพสเกตช์คนร้ายปาระเบิดแบงก์กรุงเทพ สาขาสีลม  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/26558  </bibl>
</sourceDesc>
</fileDesc>
</teiHeader>
<news>
<headline>เผยภาพสเกตช์คนร้ายปาระเบิดแบงก์กรุงเทพ สาขาสีลม</headline>
<lead>28 ก.พ. - กองบัญชาการตำรวจนครบาล เปิดเผยภาพสเกตช์คนร้าย ที่คาดว่าเป็นผู้ปาระเบิดธนาคารกรุงเทพ  สาขาสีลม พร้อมกำชับทุก สน. เพิ่มความเข้ม</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล นำภาพสเกตช์มือปาระเบิดหน้าธนาคารกรุงเทพ สาขาสีลม มาแถลงต่อสื่อมวลชน เพื่อให้ประชาชนที่พบเห็น และจดจำได้ ช่วยแจ้งเบาะแส โดยคนร้ายในภาพสเกตช์ อายุ 30 ปี กระดูกโหนกแก้มสูง จมูกโต ตัดผมรองทรงสั้น คำบอกเล่าของแท็กซี่ที่เห็นเหตุการณ์ กล่าวว่า คนร้ายมากับพวก นั่งซ้อนรถจักรยานยนต์ แต่งกายชุดดำ  หรือน้ำเงิน  สวมรองเท้าผ้าใบสีขาว  ซึ่งเชื่อว่าเหตุระเบิดทั้ง  4 จุด คนร้ายลงมือในลักษณะเดียวกัน</p>
<p>โฆษกกองบัญชาการตำรวจนครบาล  ยังกล่าวว่า ในการประชุมเจ้าหน้าที่ตำรวจนครบาล ผู้บัญชาการตำรวจนครบาลได้กำชับทุก สน. ติดตามตรวจสอบบุคคลสำคัญ ที่เป็นเป้าหมาย พร้อมคาดโทษหากท้องที่ใดปล่อยให้เกิดเหตุระเบิด เช่นเดียวกับธนาคารกรุงเทพ จะต้องถูกย้ายออกนอกพื้นที่รับผิดชอบทันที รวมทั้งให้ทุก สน.ประสานธนาคาร ร้านสะดวกซื้อ   และร้านทอง ปรับมุมกล้องวงจรปิด ออกมาภายนอกร้าน รวมทั้งประสานเจ้าหน้าที่รักษาความปลอดภัย  และอาสาสมัครสอดส่องในพื้นที่. -สำนักข่าวไทย </p></body>
</news>
