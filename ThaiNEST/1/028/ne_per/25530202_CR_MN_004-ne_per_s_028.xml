<teiHeader>
<fileDesc>
<titleStmt>
  <title>ตร.สีน้ำเงินเตรียมสรุปคดี พธม.ยึดสนามบินส่ง “ปทีป”  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000015013  </bibl>
</sourceDesc>
</fileDesc>
</teiHeader>
<news>
<headline>ตร.สีน้ำเงินเตรียมสรุปคดี พธม.ยึดสนามบินส่ง “<persName>ปทีป</persName>”</headline>
<lead>“<persName>สมยศ</persName>” เรียกทีมพนักงานสอบสวนคดีพันธมิตรฯ ยึดสนามบินประชุม เพื่อพิจารณาข้อมูลหลักฐานให้ครบถ้วนสมบูรณ์ ก่อนสรุปให้คณะกรรมการชุดใหญ่ลงความเห็น ส่งให้ “<persName>ปทีป</persName>” ดำเนินการต่อไป ปฏิเสธให้รายละเอียดเชิงลึก เกรงจะคลาดเคลื่อน ย้ำทำตามพยานหลักฐานตามกฎหมาย</lead>
<neck></neck>
<body><p>วันนี้ (2 ก.พ.) ที่กองปราบปราม เมื่อเวลา 13.30 น. <persName>พล.ต.ท.สมยศ พุ่มพันธุ์ม่วง</persName> ผู้ช่วยผบ.ตร. ในฐานะหัวหน้าพนักงานสอบสวนคดีพันธมิตรฯ บุกรุกท่าอากาศยาน พร้อมด้วย <persName>พล.ต.ต.ศรีวราห์ รังสิพราหมณกุล</persName> รอง ผบช.ก. ในฐานะรองหัวหน้าคณะพนักงานสอบสวน ได้เรียกประชุมพนักงานสอบสวนในคดีดังกล่าว เพื่อร่วมพิจารณาสรุปผลการสอบสวน โดยที่ประชุมได้นำผลการตรวจหลักฐาน ซึ่งมีทั้งภาพจากแผ่นซีดี, ภาพถ่าย และข้อมูลหลักฐานจากสื่อมวลชน บันทึกการสอบปากคำพยาน บันทึกของพนักงานสอบสวน พยานเอกสาร พยานวัตถุ มาร่วมตรวจสอบกับข้อกฏหมายต่างๆ เพื่อดูความสมบูรณ์ของสำนวนทั้งหมด ซึ่งคดีนี้คาดว่าจะเสร็จสิ้นภายในปลายเดือน ก.พ.นี้</p>
<p><persName>พล.ต.ท.สมยศ</persName> กล่าวก่อนเข้าประชุมว่า ได้เรียกพนักงานสอบสวนมาประชุมสรุปข้อมูลหลักฐาน และพยานที่ได้มาว่ายังมีข้อบกพร่องตรงจุดไหนบ้าง มีอะไรที่ขาดเหลือ ซึ่งต้องทำสำนวนให้สมบูรณ์ที่สุด หากสมบูรณ์แล้วจะสรุปสำนวนให้คณะพนักงานสอบสวนระดับ สำนักงานตำรวจแห่งชาติอีกครั้ง หลังจากนั้นจะขึ้นอยู่ที่คณะกรรมการชุดใหญ่ว่ามีความเห็นอย่างไร โดยจะมีการส่งสำนวนให้ <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร.พิจารณาอีกครั้งว่ามีความเห็นอย่างไร จะสั่งฟ้องใครหรือไม่                “ที่ผ่านมาเราพยายามดำเนินการให้เร็วที่สุด ไม่มีการดึง ไม่มีการถ่วง แต่เราก็ทำอย่างรอบคอบที่สุด เพราะเป็นคดีที่ประชาชนชาวไทยและต่างชาติให้ความสนใจ เฝ้ารอว่าผลสรุปคดีจะออกมาเป็นอย่างไร แม้พนักงานสอบสวนจะมีเวลาทำงานน้อย แต่ก็พยายามทำให้เสร็จ ตามกำหนด และให้ความเป็นธรรมกับทุกฝ่าย ถูกผิดว่ากันไปตามหลักฐาน เพราะตำรวจอยู่ตรงกลาง แม้จะถูกมองว่าอยู่ทางซ้ายหรือขวาก็ตาม” ผู้ช่วยผบ.ตร.กล่าว</p>
<p>ผู้สื่อข่าวถามว่าจะมีการดำเนินคดีต่อใครเพิ่มเติมบ้าง <persName>พล.ต.ท.สมยศ</persName> กล่าวว่า ตอบไม่ได้ ต้องให้คณะพนักงานสอบสวนระดับ ตร.เป็นผู้พิจารณาเสนอ หากตนพูดไปอาจคลาดเคลื่อนได้                <persName>พล.ต.ท.สมยศ</persName> ยังกล่าวถึงคำถามว่าคดีนี้จะมีการเปลี่ยนแปลงข้อกล่าวหาหรือไม่ว่า ทุกอย่างเราทำไปตามพยานหลักฐานและข้อกฎหมายทุกอย่าง ซึ่งคงไม่สามารถที่จะไปเปลี่ยนแปลง ข้อเท็จจริงอะไรได้</p></body>
</news>
