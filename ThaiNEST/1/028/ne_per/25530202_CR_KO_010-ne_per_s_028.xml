<teiHeader>
<fileDesc>
<titleStmt>
  <title>"สัณฐาน"รับผิดที่ตร.ปล่อยคนปาอึบ้านนายกฯ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46876/%e0%b8%aa%e0%b8%b1%e0%b8%93%e0%b8%90%e0%b8%b2%e0%b8%99%e0%b8%a3%e0%b8%b1%e0%b8%9a%e0%b8%9c%e0%b8%b4%e0%b8%94%e0%b8%97%e0%b8%b5%e0%b9%88%e0%b8%95%e0%b8%a3.%e0%b8%9b%e0%b8%a5%e0%b9%88%e0%b8%ad%e0%b8%a2%e0%b8%84%e0%b8%99%e0%b8%9b%e0%b8%b2%e0%b8%ad%e0%b8%b6%e0%b8%9a%e0%b9%89%e0%b8%b2%e0%b8%99%e0%b8%99%e0%b8%b2%e0%b8%a2%e0%b8%81%e0%b8%af.html  </bibl>
</sourceDesc>
</fileDesc>
</teiHeader>
<news>
<headline>"<persName>สัณฐาน</persName>"รับผิดที่ตร.ปล่อยคนปาอึบ้านนายกฯ</headline>
<lead>ผบช.น. ยอมรับผิดที่ตร.ที่ปล่อยให้คนปาอึเข้าบ้านพักนายกฯ เตรียมหารือตร.ระดับสูงเพิ่มกำลังดูแลความปลอดภัยบุคคลสำคัญ รอง ผบช.น.มั่นใจจับมือปาอึบ้านนายกฯได้แน่</lead>
<neck></neck>
<body><p>(2ก.พ.) ที่ทำเนียบรัฐบาล เวลา 09.00 น. <persName>พล.ต.ท.สัณฐาน ชยนนท์</persName> ผบช.น. เดินทางเข้าพบ<persName>นายสุเทพ เทือกสุบรรณ</persName> รองนายกฯฝ่ายความมั่นคง จากนั้นให้สัมภาษณ์ ว่า <persName>นายสุเทพ</persName>ได้กำชับให้ดูแลบ้านพักบุคคลสำคัญให้มากขึ้น ซึ่งนอกจากนายกรัฐมนตรีแล้ว ยังมีบุคคลอื่นๆ อีกซึ่งตนจะเรียกผู้บังคับการ ผู้กำกับการสถานีตำรวจในพื้นที่ เพื่อเตรียมการรักษาความปลอดภัย ทั้งนี้หากกำลังเจ้าหน้าที่ไม่เพียงพอ จะประสานขอกำลังจากกองปราบปราม และตำรวจสอบสวนกลางมาช่วยดูแล อย่างไรก็ตามยอมรับว่าเหตุที่เกิดขึ้นเป็นความบกพร่องของเจ้าหน้าที่ โดยขอโทษประชาชนกับเรื่องที่เกิดขึ้น อย่างไรก็ตามจะพยายามดูแลบุคคลสำคัญให้ดีที่สุด
 "ส่วนกรณีคนร้ายผมได้ดูภาพวงจรปิดแล้ว ยอมรับว่ายากที่จะจับกุม เนื่องจากคนร้ายสวมหมวกกันน็อก ซึ่งแสดงให้เห็นว่าเตรียมตัวมาอย่างดี แต่คาดว่าประชาชนคงจะรู้ดีอยู่แล้วว่าเป็นฝีมือใคร อย่างไรก็ตามเจ้าหน้าที่ก็ต้องเร่งสอบสวนต่อไป โดยนายสุเทพไม่ได้กำหนดเวลาว่าจะต้องได้ตัวเมื่อไหร่   อย่างไรก็ตามเหตุที่เกิดขึ้นตนไม่คิดว่ามีความเกี่ยวข้องกับการโยกย้ายนายตำรวจของ บชน.</p>
<p>ด้าน<persName>พล.ต.ต.บุญส่ง พานิชอัตรา</persName> รองผบช.น. ด้านการปราบปราม เปิดเผยความคืบหน้าคนร้ายปาสิ่งปฏิกูลใส่บ้านนายกรัฐมนตรีวานนี้ ว่า เช้าวันนี้จะมีการประชุมทีมสืบสวน เพื่อติดตามจับกุม ที่สน.ทองหล่อ ในเวลา 10.00 น. โดยจากหลักฐาน ที่ภาพกล้องCCTV บันทึกได้นั้น เชื่อว่า ทีมสืบสวน จะสามารถจับกุมตัวได้อย่างแน่นอน แต่ขณะนี้ ขอเวลาให้เจ้าหน้าที่ทำงานสืบสวนก่อน เนื่องจาก คนร้ายที่ก่อเหตุ สวมหมวกนิรภัยปิดบังใบหน้า ส่วนการคาดโทษ เจ้าหน้าที่ตำรวจ ที่รักษาความปลอดภัยบ้านนายกรัฐมนตรีนั้น อยู่ระหว่างพิจารณา หากพบว่า บกพร่องจริง หรือมีเหตุผลใด ก็จะพิจารณาก่อนลงโทษ ทั้งนี้ ยอมรับว่า เหตุการณ์ดังกล่าวนั้น เกิดขึ้นอย่างรวดเร็ว โดยทางสน.ทองหล่อ ได้เร่งดำเนินการอย่างเต็มที่ และจากเหตุดังกล่าว ก็ได้สั่งการให้ ฝ่ายปราบปรามทุกสน. ออกตรวจตราเข้มงวดมากขึ้น และเฝ้าสอดส่องดูแลพื้นที่ของตนเอง อย่างเข้มงวด รวมถึงบ้านบุคคลสำคัญต่างๆ ด้วยเช่นกัน
อย่างไรก็ตาม รองผบช.น. ยังกล่าวถึง การชุมนุมของกลุ่มคนเสื้อแดง ที่กระทรวงกลาโหม ช่วงบ่ายนั้น เชื่อว่า จะไม่มีเหตุรุนแรงเกิดขึ้น และได้จัดเตรียมกำลังเจ้าหน้าที่ ไว้ดูแลเรียบร้อยแล้ว ส่วนเหตุการณ์ปั่นป่วน ที่หลายฝ่ายเกรงว่าจะเกิดขึ้นในเดือนนี้นั้น ขอยืนยันว่า จนถึงขณะนี้ จากการข่าว ยังไม่พบเหตุการณ์ หรือความปั่นป่วน จะเกิดขึ้น ซึ่งทุกหน่วยงาน ได้ประสานงานกันตลอดเวลา</p>
<p>สำหรับบรรยากาศที่บ้านพัก ซ.สวัสดี ของ <persName>นายอภิสิทธิ์ เวชชาชีวะ</persName> นายกฯ เช้าวันนี้ยังเป็นไปตามปกติ โดยมีเจ้าหน้าที่ตำรวจสถานีตำรวจนครบาลทองหล่อ ดูแลรักษาความปลอดภัยอย่างเข้มงวด แต่ไม่พบว่า มีการสนธิกำลังเจ้าหน้าที่เพิ่มเติม หลังเกิดเหตุขว้างอุจจาระใส่บ้านนายกฯ เมื่อวานขณะที่นายกฯ ปฏิบัติภารกิจตามปกติ
</p></body>
</news>
