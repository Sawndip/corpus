<teiHeader>
<fileDesc>
<titleStmt>
  <title>ผบช.น.สั่งเพิ่มความเข้มหวั่นมีมือป่วน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-21 16:27:45  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217354  </bibl>
</sourceDesc>
</fileDesc>
</teiHeader>
<news>
<headline>ผบช.น.สั่งเพิ่มความเข้มหวั่นมีมือป่วน</headline>
<lead>ผบช.น. มีคำสั่งปฏิบัติการเร่งด่วน กำชับผู้เกี่ยวข้องเพิ่มความเข้มในการตรวจค้น และออกตรวจตราในพื้นที่ ให้เข้มมากขึ้น หลังมีกระแสข่าวจะมีมือป่วน คล้ายที่กระทรวงกลาโหม</lead>
<neck></neck>
<body><p><persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล ได้มีคำสั่งปฏิบัติการเร่งด่วน ถึงหน่วยงานที่เกี่ยวข้องทั้งหมด เรื่องการรักษาความสงบเรียบร้อยของการชุมนุมของกลุ่มคนเสื้อแดง หลังด้านการข่าวมีการประเมินว่า มีการก่อเหตุในลักษณะเดียวกับการก่อเหตุที่กระทรวงกลาโหม โดยระบุว่า ให้เจ้าหน้าที่ตำรวจเพิ่มความเข้มในการตั้งจุดตรวจให้ครอบคลุมพื้นที่มาก ยิ่งขึ้น เน้นตรวจค้นรถยนต์ต้องสงสัยอาวุธ เพื่อป้องกันการก่อวินาศกรรม โดยได้สายตรวจรถยนต์เปิดสัญญาณไฟให้ปรากฏให้เห็นเด่นชัด โดยเฉพาะ ในเส้นทางหลักและเส้นทางรอง ส่วนสถานที่สำคัญต่างๆ นั้น ได้มอบหมายให้เจ้าหน้าที่ตำรวจชุดปราบจลาจล ประสานกับเจ้าหน้าที่ตำรวจในท้องที่ เพิ่มความถี่ในการออกตรวจพร้อมกันนี้ ได้เน้นย้ำว่า ตำรวจหน่วยอื่น ที่ไม่มีหน้าที่ในการรักษาความสงบเรียบร้อยในการชุมนุมห้ามพาอาวุธเข้าไปใน สถานที่ชุมนุมใหญ่อย่างเด็ดขาด หากมีความจำเป็นให้แจ้งศูนย์ปฏิบัติการกองบัญชาการตำรวจนครบาล ให้ทราบก่อนทุกครั้ง หลังพบว่า มีข้าราชการตำรวจ และฝ่ายอื่นๆ ถูกควบคุมตัว ในความผิดเกี่ยวกับการพกพาอาวุธปืน</p></body>
</news>
