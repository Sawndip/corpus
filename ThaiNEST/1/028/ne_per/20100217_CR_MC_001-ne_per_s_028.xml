<teiHeader>
<fileDesc>
<titleStmt>
  <title>ด.ต.หึงโหดกระหน่ำยิงแฟนสาวดับ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/21861  </bibl>
</sourceDesc>
</fileDesc>
</teiHeader>
<news>
<headline>ด.ต.หึงโหดกระหน่ำยิงแฟนสาวดับ</headline>
<lead>กรุงเทพฯ 17 ก.พ. - ดาบตำรวจ สน.บางบอน หึงโหดชักอาวุธปืนกระหน่ำยิงแฟนสาว 9 นัด เสียชีวิตขณะนำส่งโรงพยาบาล</lead>
<neck></neck>
<body><p>เจ้าหน้าที่กองพิสูจน์หลักฐาน พร้อมด้วยตำรวจ สน.แสมดำ เข้าตรวจสอบภายในบ้านเลขที่ 192/14 หมู่บ้านลลิล กรีนวิลล์ ซ.บางบอน 131 หลังเกิดเหตุ<persName>นางพิมพ์ลดา จิระวัฒน์พิทักษ์</persName> เจ้าของบ้าน ถูก <persName>ด.ต.เจษฎา โพธิ์ชะคุ้ม</persName> ผบ.หมู่งานสืบสวน สน.บางบอน ใช้อาวุธปืนกระหน่ำยิงรวม 9 นัด เสียชีวิตขณะนำส่งโรงพยาบาลนครธน นอกจากนี้ ยังมีบุตรสาวผู้ตาย อายุประมาณ 14 ปี ถูกลูกหลงได้รับบาดเจ็บบริเวณเท้าขวา  </p>
<p>สอบสวนสาวใช้ทราบว่า <persName>ด.ต.เจษฎา</persName> คบหากับผู้ตายมาประมาณ 2 ปี ก่อนจะย้ายมาอยู่ในหมู่บ้านดังกล่าวด้วยกัน ก่อนเกิดเหตุทั้งคู่มีปากเสียงกันอย่างรุนแรง จน <persName>ด.ต.เจษฎา</persName> บันดาลโทสะชักอาวุธปืนขึ้นมากระหน่ำยิงบริเวณห้องโถงชั้นล่าง จังหวะดังกล่าวมีบุตรสาวผู้ตายเห็นเหตุการณ์ จึงพยายามเข้ามาห้ามปราม แต่กลับถูกลูกหลงได้รับบาดเจ็บ </p>
<p>เบื้องต้นตำรวจสันนิษฐานว่า น่าจะมาจากปัญหาชู้สาว อย่างไรก็ตาม ได้ประสานต้นสังกัด สน.บางบอน ให้ติดตามตัว <persName>ด.ต.เจษฎา</persName> มาดำเนินคดีต่อไป. - สำนักข่าวไทย</p></body>
</news>
