<teiHeader>
<fileDesc>
<titleStmt>
  <title>2 หนุ่มไทยน้ำใจงามเก็บเงินหมื่นส่ง ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-25 19:40:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208202  </bibl>
</sourceDesc>
</fileDesc>
</teiHeader>
<news>
<headline>2 หนุ่มไทยน้ำใจงามเก็บเงินหมื่นส่ง ตร.</headline>
<lead>หนุ่มวิน จยย. ควงเจ้าหน้าที่สถาบันมะเร็งฯ ที่เก็บเงินสดจำนวน กว่า 10,000 บาท ได้บริเวณทางเท้าติดริมถนนหน้าสถาบันมะเร็งฯ ก่อนพร้อมใจนำเงินที่เก็บได้มาส่งมอบให้ ตร.แจ้งประชาสัมพันธ์หาเจ้าของต่อไป</lead>
<neck></neck>
<body><p><persName>นายพงษ์พันธ์ ไชยชนะ</persName> อายุ 33 ปี อยู่บ้านเลขที่ 35 ม.6 ต.ปากแพรก อ.สวี จ.ชุมพร อาชีพขับรถจักรยานยนต์รับจ้างวินหน้าสถาบันมะเร็งแห่งชาติ หมายเลข 4 พร้อม <persName>นายอายันต์ เคลื่อนศร</persName> อายุ 37 ปี เจ้าหน้าที่พัสดุ สถาบันมะเร็งแห่งชาติ นำเงินสด จำนวนกว่า 10,000 บาท เข้ามามอบให้ <persName>พ.ต.ท.วิชัย แดงประดับ</persName> พนักงานสอบสวน (สบ.3) สน.พญาไท ตามหาเจ้าของ <persName>นายพงษ์พันธ์</persName> ให้การว่า ก่อนเกิดเหตุนั่งรอลูกค้าอยู่ที่วินหน้าสถาบันมะเร็งแห่งชาติ จากนั้น <persName>นายอายันต์</persName> ก็มาว่าจ้างให้ตนขับพาไปรับลูกที่บ้านราชวิถี แต่พอขับรถออกจากหน้าวินมาได้แค่ประมาณ 10 เมตร ก็พบเงินจำนวนดังกล่าวตกอยู่ในช่องทางซ้ายสุดติดกับขอบทางเท้า จึงจอดรถแล้วหยิบขึ้นมาดู พอเห็นว่าเป็นเงินสดของจริง พวกตนก็ตัดสินใจพากันนำเงินที่เก็บได้ก้อนนี้ เข้ามาให้เจ้าหน้าที่ตำรวจตามหาเจ้าของ</p>
<p>บื้องต้นเจ้าหน้าที่ได้ลงบันทึกประจำวันไว้เป็นหลักฐาน พร้อมทั้งจะประชาสัมพันธ์หาเจ้าของเงินมารับเงินจำนวนดังกล่าวคืนไป</p></body>
</news>
