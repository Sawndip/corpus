<teiHeader>
<fileDesc>
<titleStmt>
  <title>อดีตบิ๊กมท.แฉซื้อเก้าอี้ ผู้ว่าฯ20ล้าน 30รองผวจ.โต้ไม่มีจ่ายเงิน ปชป.แฉ"ห"คนกลางขายตำแหน่งบช.ภ.2  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-04 23:30:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265294510&catid=17  </bibl>
</sourceDesc>
</fileDesc>
</teiHeader>
<news>
<headline>อดีตบิ๊กมท.แฉซื้อเก้าอี้ ผู้ว่าฯ20ล้าน 30รองผวจ.โต้ไม่มีจ่ายเงิน ปชป.แฉ"ห"คนกลางขายตำแหน่งบช.ภ.2</headline>
<lead>"<persName>มาร์ค</persName>"ตั้ง"<persName>วสิษฐ</persName>"สอบโยกย้ายตำรวจฉาว พร้อมเสนอชื่อ 4 กก.ให้นายกฯพิจารณาแล้ว คาด 1 เดือนรู้ผล ปชป.แฉ"ห" คนกลางขายตำแหน่งบช.ภ.2� "<persName>ปทีป</persName>"เรียกคนทำโผภูธร 1 เฉ่ง ให้แจงเหตุไม่ตั้ง"สวญ.ม่วงค่อม"ขึ้นเป็น"ผกก." อดีต ผอ.ศอ.บต. แฉเซ็งลี้ เก้าอี้พ่อเมืองตัวละ 20 ล้าน รองฯผวจ. 7 ล้าน อำเภอใหญ่ 10 ล้าน</lead>
<neck></neck>
<body><p>"<persName>มาร์ค</persName>"ตั้ง"<persName>วสิษฐ</persName>"สอบตั้งตร.ฉาว</p>
<p><persName>นายอภิสิทธิ์ เวชชาชีวะ</persName> นายกรัฐมนตรี ยอมรับระหว่างตอบกระทู้ถามสดเรื่องการบังคับใช้กฎหมาย กฎระเบียบในการบริหารราชการแผ่นดินของ <persName>ร.ต.อ.เฉลิม อยู่บำรุง</persName> ส.ส.สัดส่วน พรรคเพื่อไทย ระหว่างประชุมสภาผู้แทนราษฎร เมื่อวันที่ 4 กุมภาพนธ์ ว่า การแต่งตั้งโยกย้ายตำรวจระดับรองผู้บังคับการ (รองผบก.)-สารวัตร (สว.) มีการฝากเกิดขึ้นจริง และได้ทาบทาม <persName>พล.ต.อ.วสิษฐ เดชกุญชร</persName> อดีตรองอธิบดีกรมตำรวจ (อ.ตร.) เป็นประธานสอบสวนแล้ว</p>
<p>โดย <persName>ร.ต.อ.เฉลิม</persName>ถามกระทู้สดตอนหนึ่งว่า การซื้อตำแหน่งผู้กำกับการ สารวัตร ที่เป็นปัญหาอยู่นั้น ยุคนี้มีอัตรา 40 ต่อ 30 ต่อ 30 โดยในส่วน 40 มีกลุ่มพันธมิตรขอด้วย และยังมีคนในรัฐบาลโทรศัพท์ไปที่กองบังคับการตำรวจภูธรภาค 8 (บช.ภ.8) เพื่อขอแต่งตั้งโยกย้าย มีคนใกล้ตัวนายกรัฐมนตรี มีนามบัตรไปฝากแต่งตั้งตำรวจ ซึ่งตนจะเอามาให้นายกรัฐมนตรีดูในการอภิปรายไม่ไว้วางใจ</p>
<p>ซึ่ง<persName>นายอภิสิทธิ์</persName>ชี้แจงว่า ปัญหาการโยกย้าย การฝากกับการซื้อตำแหน่งไม่เหมือนกัน ยอมรับว่ามีการฝากเกิดขึ้น แต่ผู้ใช้ดุลพินิจต้องดูให้เกิดความเป็นธรรม และไม่ใช่ใครคนใดจะใช้สิทธิพิเศษเอื้อให้ใครได้ประโยชน์ ตอนนี้ที่ส่งข้อมูลมา มีเพียงพอตั้งกรรมการสอบ ตนจะตั้งกรรมการ โดยทาบทาม <persName>พล.ต.อ.วสิษฐ</persName>แล้ว ซึ่งก็รับมาเป็นประธานกรรมการสอบ แล้ว</p>
<p>"<persName>วสิษฐ</persName>"รับปธ.เสนอชื่อกก.4คนแล้ว</p>
<p>ด้าน <persName>พล.ต.อ.วสิษฐ</persName>กล่าวว่า ยังไม่ได้รับหนังสือแต่งตั้งอย่างเป็นทางการ อย่างไรก็ตาม นายกรัฐมนตรีประสานมาเมื่อ 2 วันก่อนว่าจะให้สอบสวนเรื่องการทุจริตเกี่ยวกับการแต่งตั้งตำรวจในรอบที่ ผ่านมา และขอให้ตนเป็นประธาน จึงตอบรับไป ส่วนกรรมการที่จะมาร่วมสอบสวนนั้น เสนอชื่อไปให้นายกรัฐมนตรีพิจารณาแล้ว นับรวมตนด้วยเป็น 5 คน แต่โดยมารยาทเมื่อนายกรัฐมนตรียังไม่ได้ตอบรับจึงขอสงวนชื่อไว้ก่อน เป็นบุคคลที่รู้เรื่องเกี่ยวกับตำรวจแต่ไม่ได้เป็นตำรวจ เพราะตั้งใจไม่ให้มีตำรวจเข้ามาอยู่ในคณะกรรมการ เพื่อให้เกิดความเป็นธรรมจริงๆ</p>
<p>"สำหรับกรอบระยะเวลาการพิจารณา เบื้องต้นขอท่านนายกรัฐมนตรีไว้ 1 เดือน แต่ยังไม่แน่ใจว่าจะยาวหรือสั้นแค่ไหนเพราะเกี่ยวข้องกับหลักฐานซึ่งเป็น บุคคลและเอกสาร ด้านอำนาจการสอบสวนและตรวจสอบโดยปกติคำสั่งของนายกรัฐมนตรีจะให้อำนาจให้ เรียกเจ้าหน้าที่ที่เกี่ยวข้องมาพบเพื่อให้ข้อมูลหรือเรียกเอกสารได้" <persName>พล.ต.อ.วสิษฐ</persName>กล่าว และว่า อยากให้บุคคลที่คิดว่าตัวเองไม่ได้รับความเป็นธรรมในการแต่งตั้งโยกย้ายเข้า ให้ข้อเท็จจริงด้วย</p>
<p>รายงานข่าวแจ้งว่า ข้อมูลที่นายกรัฐมนตรีได้รับการร้องเรียนนั้น เบื้องต้นพบมีมูลจึงเตรียมส่งให้สอบสวนต่อ โดย บช.หลักๆ ที่ได้รับการร้องเรียนคือ บช.ภ.2 เกี่ยวกับการแลกเปลี่ยนผลประโยชน์</p>
<p>ปชป.แฉ"ห" คนกลางขายตำแหน่ง</p>
<p><persName>นายสาธิต ปิตุเตชะ</persName> ส.ส.ระยอง พรรคประชาธิปัตย์ กล่าวว่า ขอสนับสนุนที่นายกรัฐมนตรีตั้งคณะกรรมการสอบการแต่งตั้งโยกย้ายตำรวจ ซึ่ง บช.ภ.2 มีความผิดปกติสองประเด็นคือ ไม่ตรงตามระเบียบ และมีกระแสข่าวซื้อขายตำแหน่ง โดยใช้วิธีการผ่านคนกลาง ชื่อย่อ ห. ซึ่งบุคคลนี้เป็นคนใกล้ชิดกับผู้มีอำนาจใน บช.ภ.2 ซึ่งวิธีการจะใช้การลงพื้นที่สอบถามว่าใครต้องการไปอยู่ตำแหน่งไหนอย่างไร จากนั้นจะคุยเรื่องผลประโยชน์ ซึ่งจะคล้ายกับการปะมูลตำแหน่ง หากใครให้ผลประโยชน์มากกว่าก็จะได้ตำแหน่งนั้นไป ซึ่งพฤติกรรมเหล่านี้เป็นที่ทราบดีในวงการตำรวจ เพียงแต่ยังไม่มีข้อมูลหลักฐานที่สามารถเอาผิดได้ ดังนั้น หาก <persName>พล.ต.อ.วสิษฐ</persName>อยากได้ข้อมูลเพิ่มเติมตนพร้อมสนับสนุน</p>
<p>"<persName>ปทีป</persName>" เรียกคนทำโผ ภาค 1 เฉ่ง</p>
<p>ด้าน <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทนผู้บัญชาการตำรวจแห่งชาติ (รรท.ผบ.ตร.) กล่าวถึงกรณี <persName>พ.ต.ท.สมศรี พัฒนาคม</persName> สวญ.ม่วงค่อม จ.ลพบุรี และ <persName>พ.ต.ท.สมเจษฐ์ แม้นบุตร</persName> สว.สภ.มะนาวหวาน จ.ลพบุรี เข้าร้องเรียนว่าไม่ได้รับความเป็นธรรมในการแต่งตั้งโยกย้ายว่า ตนได้รับหนังสือร้องเรียนของทั้งสองคนแล้ว และเรียก <persName>พ.ต.อ.จักรกฤษ เครือสุนทรวานิช</persName> ผู้กำกับการฝ่ายอำนวยการ 1 (ผกก.ฝอ1.) บช.ภ.3 ซึ่งเป็นคนทำบัญชีแต่งตั้งของ บช.ภ.1 ซึ่งในคำสั่งนี้ได้รับการยกเว้นหลักเกณฑ์ ย้ายมาเป็น ผกก.ฝอ1 บช.ภ.1 มาชี้แจง โดยอ้างว่าได้จัดให้รองผู้กำกับหัวหน้าสถานีที่ได้โรงพักเพื่อประชาชนดีเด่น เลื่อนเป็นผู้กำกับแล้ว คือ <persName>พ.ต.ท.พิพัฒน์ ชุ่มมณีกุล</persName> สวญ.สภ.พระขาว จ.พระนครศรีอยุธยา ซึ่งเป็นโรงพักเพื่อประชาชนดีเด่นของภาค แต่ทุกกองบัญชาการพิจารณาจากสถานีตำรวจที่ได้รับรางวัลจากสำนักงานตำรวจแห่ง ชาติ จึงให้ทางกำลังพลไปพิจารณาว่า บช.ภ.1 ทำถูกหรือไม่ แต่ในทางกลับกันในระดับ ผกก.เลื่อนเป็นรอง ผบก.ทาง บช.ภ.1 กลับพิจารณาจากสถานีตำรวจที่ได้รับรางวัลจากสำนักงานตำรวจแห่งชาติ ซึ่งจะให้ความเป็นธรรมกับทุกฝ่าย</p>
<p>ผู้สื่อข่าวรายงานว่า <persName>พล.ต.อ.ปทีป</persName>เรียก <persName>พ.ต.อ.จักรกฤษ</persName>เข้าพบนานกว่า 1 ชั่วโมง คาดว่าน่าจะถูกตำหนิเรื่องที่ไม่ยอมแต่งตั้ง <persName>พ.ต.ท.สมศรี</persName> ทั้งๆ ที่ได้รับรางวัลสถานีตำรวจเพื่อประชาชนดีเด่น เพราะเป็นนโยบายสำคัญของสำนักงานตำรวจแห่งชาติ ที่ต้องการให้หัวหน้าสถานีตำรวจทุกแห่งแข่งกันทำงานเพื่อประชาชน ซึ่งใครได้รางวัลไม่จำเป็นต้องวิ่งเต้น</p>
<p><persName>พล.ต.อ.ปทีป</persName>ตอบคำถามกรณีที่นายกรัฐมนตรีระบุว่า บช.น.และ บช.ภ.2 มีความไม่ชอบมาพากลในการแต่งตั้ง จะต้องระงับคำสั่งหรือไม่ว่า ระงับไม่ได้ ต้องเดินไปตามคำสั่ง กระบวนการแต่งตั้งก็ว่าไป การสอบสวนตรงก็ว่าไป คำสั่งทั้งหมดให้มีผลวันที่ 16 กุมภาพันธ์ เหมือนเดิม อย่างไรก็ตาม ต้องพิสูจน์ให้ได้ว่าเรื่องไหนไม่ชอบมาพากล แค่สงสัยอย่างเดียวแล้วมารื้อไม่ได้ ต้องพิสูจน์ให้เห็นชัด</p>
<p>อดีตตำรวจตั้งชมรมพิทักษ์ตร.</p>
<p>วันเดียวกัน ที่สำนักงานตำรวจแห่งชาติ (ตร.) <persName>พล.ต.ท.ชัจจ์ กุลดิลก</persName> อดีตผู้บัญชาการตำรวจสอบสวนกลาง (ผบช.ก.) ในฐานะประธานชมรมอาสาพิทักษ์ปกป้องตำรวจและครอบครัวพร้อมอดีตนายตำรวจกว่า 50 คน ร่วมแถลงการจัดตั้งชมรมอาสาพิทักษ์ปกป้องตำรวจและครอบครัว</p>
<p><persName>พล.ต.ท.ชัจจ์</persName>กล่าวว่า การจัดตั้งชมรมอาสาพิทักษ์ฯ เนื่องจากเห็นว่าสถานการณ์ปัจจุบันสังคมไทยเกิดความไม่เข้าใจกันมีการแบ่ง แยกความคิดการกระทำ แม้แต่ในกระบวนการยุติธรรม โดยเฉพาะข้าราชการที่ต้องปฏิบัติหน้าที่ อย่างกรณีเหตุการณ์ 7 ตุลาคม 2551 ตำรวจที่ทำหน้าที่แต่มีการลงโทษถึงปลดออก และถูกดำเนินคดีอาญา และหลายเหตุการณ์ที่ตำรวจไม่ได้รับความเป็นธรรม ทำให้ขาดขวัญกำลังใจในการปฏิบัติหน้าที่ ขาดความมั่นคงในอาชีพส่งผลกระทบถึงครอบครัว จากเหตุเหล่านี้จึงหารือกันระหว่างตำรวจทั้งในและนอกราชการ จัดตั้งชมรมเพื่อดูแลตำรวจและครอบครัว</p>
<p>ผู้สื่อข่าวถามถึงกรณีที่การแต่งตั้ง ผบ.ตร.ล่วงเลยมาเป็นระยะเวลานานส่งผลกระทบถึงตำรวจอย่างไร พ.ต.อ.บรรจบ สุดใจ ฝ่ายกฎหมายชมรม กล่าวว่า <persName>นายอภิสิทธิ์</persName>ทำลายระบบการทำงานของตำรวจ ตนและสมาชิกจะเข้าแจ้งความดำเนินคดีกับ<persName>นายอภิสิทธิ์</persName> ที่กองบังคับการปราบปราม วันที่ 11 กุมภาพันธ์ ความผิดตามมาตรา 157 ฐานละเว้นการปฏิบัติหน้าที่</p>
<p>อดีตลูกหม้อมท.ให้แสดงอารยะขัดขืน</p>
<p>เมื่อเวลา 13.00 น. วันเดียวกัน ที่ร้านอาหารเพลิน ถนนวิภาวดีรังสิต กรุงเทพฯ  <persName>นายไพฑูรย์ บุญวัฒน์</persName> อดีตผู้อำนวยการศูนย์อำนวยการบริหารจังหวัดชายแดนภาคใต้ (ศอ.บต.) ร่วมแถลงข่าวพร้อมด้วยอดีตข้าราชการกระทรวงมหาดไทยและตำรวจเพื่อเรียกร้อง ไม่ให้ฝ่ายการเมืองเข้ามาแทรกแซงการแต่งตั้งโยกย้าย ทั้งนี้ มี<persName>นายชวลิต วิชยสุทธิ์</persName> ส.ส.สัดส่วน พรรคเพื่อไทย อดีตข้าราชการกระทรวงมหาดไทย ร่วมแถลงด้วย</p>
<p><persName>นายไพฑูรย์</persName>กล่าวว่า ข้าราชการทุกกระทรวงโดยเฉพาะกระทรวงมหาดไทย  ตำรวจและทหาร ต่างไม่พอใจที่ฝ่ายการเมืองเข้ามาแทรกแซงข้าราชการ เพราะมีข้าราชการประจำที่ยังไม่เกษียณส่วนใหญ่ได้แสดงความรู้สึกมายังตนใน ฐานะที่เป็นอดีตข้าราชการซึ่งเกษียณไปแล้วให้ช่วยออกมาพูดแทนด้วย ขณะนี้มีการซื้อขายตำแหน่งกันเกิดการทุจริตคดโกง ทำให้ประชาชนเดือดร้อน และการเคลื่อนไหวครั้งนี้หวังให้รัฐบาลทราบปัญหาแล้วนำไปแก้ไข</p>
<p><persName>นายไพฑูรย์</persName>กล่าวว่า ขณะนี้มีข้าราชการทั้งพลเรือน ทหาร ตำรวจแสดงอารยะขัดขืนต่อการกระทำดังกล่าวบ้างแล้วที่จะไม่ปฏิบัติตามคำสั่ง แต่จะปฏิบัติเพื่อแสดงความจงรักภักดีเท่านั้น</p>
<p>แฉขายเก้าอี้พ่อเมือง 20ล้าน</p>
<p><persName>นายไพฑูรย์</persName>กล่าวว่า การโยกย้ายแต่งตั้งผู้ว่าราชการจังหวัด รองผู้ว่าฯ นายอำเภอ มีการซื้อขายตำแหน่งเกิดขึ้น โดยตำแหน่งผู้ว่าฯซื้อขาย 20 ล้านบาท รองผู้ว่าฯ 7 ล้านบาท นายอำเภอหากอยู่ในอำเภอใหญ่ 10 ล้านบาท ซี่งเป็นการซื้อตำแหน่งที่มีมาทุกสมัย รัฐบาลยุคนี้เป็นรัฐบาลผสมต่างคนต่างหาประโยชน์ อีกทั้ง<persName>นายชวรัตน์ ชาญวีรกูล</persName> รัฐมนตรีว่าการกระทรวงมหาไทย ในฐานะหัวหน้าพรรคภูมิใจไทยใครก็รู้ว่ามีใครอยู่เบื้องหลัง</p>
<p>ผู้สื่อข่าวถามว่า หากเรียกร้องแล้วไม่รับการตอบรับจากรัฐบาลจะทำอย่างไร <persName>นายไพฑูรย์</persName>กล่าวว่า ตนเพียงแค่บอกให้รัฐบาลได้รับรู้เท่านั้น และหากมีข้าราชการคนไหนได้รับการปฏิบัติที่ไม่ได้รับความเป็นธรรมก็สามารถ ร้องไปยังศาลปกครอง</p>
<p>30รองผู้ว่าฯแถลงโต้ ใช้เงินซื้อตำแหน่ง</p>
<p>เมื่อเวลา 14.45 น. วันเดียวกันที่ ที่ห้องประชุม 2 กระทรวงมหาดไทย รองผู้ว่าราชการจังหวัดที่เพิ่งได้รับแต่งตั้งใหม่ประมาณ 30 คน จากทั้งหมด 37 คน มาร่วมนั่งแถลงข่าว ชี้แจงกรณีมีกระแสข่าวว่า มีการจ่ายเงินเพื่อเข้าสู่ตำแหน่ง รายละ 10 ล้านบาท        </p>
<p><persName>นายเกรียงเดช เข็มทอง</persName> รองผู้ว่าฯตรัง เป็นตัวแทนรองผู้ว่าฯทั้งหมด กล่าวว่า การแสดงออกครั้งนี้ มิได้ต้องการจะให้เป็นประเด็นที่เกี่ยวข้องกับการเมือง และมิได้ต้องการที่จะตอบโต้กับฝ่ายใด แต่คณะผู้แถลงข่าวต้องการจะยืนยันให้สาธารณชนได้รับทราบทั่วกัน และขอยืนยันด้วยเกียรติของข้าราชการฝ่ายปกครองว่าจะมุ่งมั่นที่จะปฏิบัติ ภารกิจในการบำบัดทุกข์ บำรุงสุข เพื่อให้บ้านเมืองมีความสงบสุข</p>
<p>"กว่าที่ทุกคนจะได้เข้าสู่ตำแหน่งใดตำแหน่งหนึ่ง ต้องมาด้วยการต่อสู้ เหมือนปลากัด หากตัวใดสีสวยมักที่จะถูกเลือก" <persName>นายเกรียงเดช</persName>กล่าว จากนั้นรองผู้ว่าฯ หลายคนได้แสดงความคิดเห็นพร้อมทั้งยืนยันว่าไม่มีการจ่ายเงินเพื่อได้ ตำแหน่งตามที่กล่าวหา </p></body>
</news>
