<teiHeader>
<fileDesc>
<titleStmt>
  <title>สลดน้ำร้อนลวก1ขวบดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-01 07:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46019  </bibl>
</sourceDesc>
</fileDesc>
</teiHeader>
<news>
<headline>สลดน้ำร้อนลวก1ขวบดับ</headline>
<lead>เตือนพ่อแม่อย่าแล่อยลูกเล่นคนเดียว</lead>
<neck></neck>
<body><p>อุทาธรณ์เตือนผู้ปกครองอย่าเผลอ หนูน้อยวัยขวบเศษโดนน้ำร้อนลวกดับสยอง ขณะอยู่บ้านกับแม่ แล้วตั้งกระติกน้ำร้อนเสียบปลั๊กไฟเอาไว้ ผู้เป็นแม่ทำงานบ้านเพลิน ปล่อยลูกน้อยเดินเล่นเตาะแตะ ไปดึงกระติกน้ำร้อนล้มลงเทราดตัวเองทั่วร่าง ส่งเสียงร้องไห้ลั่นบ้านด้วยความเจ็บปวด ต้องหามส่งโรงพยาบาล แต่แผลจากน้ำร้อนลวกติดเชื้อจึงไม่รอด </p>
<p>เมื่อเวลา 00.25 น. วันที่ 31 ม.ค. <persName>ร.ต.ต.ดิษยเดช ยิ้มแย้ม</persName> ร้อยเวร สภ.เมือง อุบลราชธานี ได้รับแจ้งจาก<persName>นายวรวิช วุทธิ สิทธิ์</persName> อายุ 42 ปี อยู่บ้านเลขที่ 50 หมู่ 9 บ้านกุดลาด ต.กุดลาด อ.เมืองอุบลราชธานี ให้ไปชันสูตรพลิกศพ <persName>ด.ญ.ศุภาพิชย์ วุทธิ  สิทธิ์</persName> ลูกสาววัย 1 ขวบ 1 เดือน ซึ่งเสียชีวิตจากอุบัติเหตุน้ำร้อนลวก หลังส่งเข้ารับการรักษาตัวที่ รพ.สรรพสิทธิ์ประสงค์ อ.เมืองอุบลราชธานี    </p>
<p><persName>นายวรวิช</persName>ให้การด้วยสีหน้าเศร้า ว่าเมื่อวันที่ 27 ม.ค.ที่ผ่านมา ขณะที่ตนไป   ทำงานเป็นพนักงานขับรถในตัวเมืองอุบลฯ ส่วน<persName>นางจุฬี วุทธิสิทธิ์</persName> ภรรยาอยู่บ้านดูแล<persName>ด.ญ.ศุภาพิชย์</persName> หลังจากนั้นเวลาประมาณ 17.00 น. ขณะ<persName>นางจุฬี</persName>กำลังทำงานบ้าน โดยตั้งกระติกน้ำร้อนเสียบปลั๊กไฟเอาไว้ แต่ลูกสาวเดินเตาะแตะเล่นอยู่ในบ้านตามประสาเด็ก ในจังหวะที่<persName>นางจุฬี</persName>เผลอ ลูกสาวจึงดึงกระติกน้ำร้อนล้มลงเทราดตัวเองทั่วร่างส่ง เสียงร้องไห้ลั่นบ้านด้วยความเจ็บปวด    </p>
<p>ผู้เป็นแม่จึงนำร่างลูกน้อยส่งรพ. สรรพสิทธิ์ประสงค์ให้แพทย์ช่วยรักษา แต่เสียชีวิตในเวลาต่อมา โดยแพทย์ลงความเห็นว่าแผลจากน้ำร้อนลวกติดเชื้อ ทำให้เสียชีวิต ตนกับญาติ ๆ จึงไปรับศพ <persName>ด.ญ.ศุภาพิชย์</persName>ออกจากโรงพยาบาล มาตั้งบำเพ็ญกุศลที่ศาลาวัดศรีประดู่ ต.ในเมือง อ.เมืองอุบลราชธานี ท่ามกลางความเศร้าโศก โดยจะทำพิธีฌาปณกิจศพในวันที่ 1 ม.ค. 53 เรื่องนี้ถือเป็นอุทาหรณ์สอนใจผู้ปกครองไม่ให้ประมาทเผอเรอในการดูแลเด็กเล็ก.</p></body>
</news>
