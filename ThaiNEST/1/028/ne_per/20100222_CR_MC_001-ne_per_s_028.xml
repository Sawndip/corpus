<teiHeader>
<fileDesc>
<titleStmt>
  <title>จับ 2 เจ้าของร้านคาราโอเกะบังคับหญิงลาวขายบริการ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/24004  </bibl>
</sourceDesc>
</fileDesc>
</teiHeader>
<news>
<headline>จับ 2 เจ้าของร้านคาราโอเกะบังคับหญิงลาวขายบริการ</headline>
<lead>กรุงเทพฯ 22 ก.พ. - ตำรวจช่วยหญิงลาวจากการถูกบังคับขายบริการ และจับ 2 เจ้าของร้านคาราโอเกะในจังหวัดพิจิตรดำเนินคดี 2 ข้อหา</lead>
<neck></neck>
<body><p><persName>นางราตรี มณีโชติ</persName> และ<persName>นายอภิศักดิ์ บุญสุข</persName>  2 เจ้าของร้านคาราโอเกะในจังหวัดพิจิตร ถูกตำรวจปราบปรามการกระทำความผิดเกี่ยวกับการค้ามนุษย์จับกุมหลังหลอกลวงเด็กหญิงอายุ 14 ปีสัญชาติลาว จากเวียงจันทน์ ประเทศลาว มาบังคับขู่เข็ญให้ค้าประเวณีในร้าน<persName>แอ๊ด</persName> คาราโอเกะ</p>
<p>ผู้ต้องหาให้การปฏิเสธ  โดยอ้างว่าเด็กมาสมัครทำงานในร้านเองและเป็นเพียงพนักงานเสิร์ฟ ไม่ได้บังคับค้าประเวณี แต่ตำรวจยังไม่ปักใจเชื่อ เนื่องจากเด็กให้การว่าถูก<persName>นางราตรี</persName> บังคับขายบริการมาตั้งแต่กลางปี 2552 กระทั่งเดือนมกราคมที่ผ่านมา <persName>นางราตรี</persName> ได้ขายตนให้<persName>นายอภิศักดิ์</persName> ในราคา 5,000 บาท จากนั้น <persName>นายอภิศักดิ์</persName> บังคับขายบริการเพื่อใช้หนี้ พร้อมข่มขู่ว่าหากไม่ยอมจะส่งไปขายให้กับสถานบริการอื่น เบื้องต้นตำรวจตั้งข้อหาร่วมกันค้ามนุษย์ โดยการแสวงหาผลประโยชน์โดยมิชอบ และเป็นธุระจัดหา ล่อไป หรือพาไป เพื่อการอนาจาร บุคคลอายุ 15 ปี แต่ไม่เกิน 18 ปี.- สำนักข่าวไทย</p></body>
</news>
