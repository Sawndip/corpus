<teiHeader>
<fileDesc>
<titleStmt>
  <title>ตระเวนข่าวทั่วไทย ประจำวันที่ 1 กุมภาพันธ์ 2553  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=197597  </bibl>
</sourceDesc>
</fileDesc>
</teiHeader>
<news>
<headline>ตระเวนข่าวทั่วไทย ประจำวันที่ 1 กุมภาพันธ์ 2553</headline>
<lead></lead>
<neck></neck>
<body><p>ทร.รวบนศ.สาวปี4ลอบค้ายานรก  ผู้สื่อข่าวรายงานว่า เมื่อช่วงเช้ามืดวันที่ 31 มกราคม กำลังทหารเรือจากฐานทัพเรือสัตหีบ และเจ้าหน้าที่ฝ่ายปกครอง ได้เข้าจับกุม <persName>น.ส.ส้ม</persName> (นามสมมติ) อายุ 23 ปี นักศึกษาชั้นปีที่ 4 มหาวิทยาลัยรัฐชื่อดังแห่งหนึ่ง <persName>นายมงคล มั่งมี</persName> อายุ 32 ปี และ<persName>นายศุภดิตถ์ ออละอ่อน</persName> อายุ 28 ปี พร้อมยาบ้า 1,233 เม็ด รถยนต์โตโยต้าวีออส สีเทา ทะเบียน ศม 2307 กทม.โทรศัพท์มือถือ หลังทั้งหมดร่วมกันลักลอบค้ายาบ้าในพื้นที่ สอบสวนทั้งหมดรับสารภาพว่า สั่งซื้อยาบ้ามาจากเอเย่นต์เครือข่าย "<persName>อ้น อ่างศิลา</persName>" ก่อนขายลูกค้ารายย่อย จึงควบคุมตัวไว้ดำเนินคดีและขยายผลจับกุมต่อไป</p>
<p><persName>พงศพัศ</persName>เยี่ยมอาการตร.ทางหลวง    <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร.ในฐานะโฆษกสำนักงานตำรวจแห่งชาติ เข้าเยี่ยม <persName>ด.ต.อนุศักดิ์ ขมิ้นทอง</persName> อายุ 41 ปี ตำรวจทางหลวง จ.พระนครศรีอยุธยา ซึ่งได้รับบาดเจ็บจนต้องถูกตัดขา หลังถูก<persName>นายวิชาญ นายสอง</persName> อายุ 52 ปี ที่เมาสุราแล้วขับรถกระบะชนบนถนนย่านประตูน้ำพระอินทร์ โดยยังคงรักษาตัวอยู่ที่ห้องไอซียู.รพ.ตำรวจ ทั้งนี้ <persName>พล.ต.ท.พงศพัศ</persName> ระบุว่า แพทย์จะผ่าตัดใหญ่เพื่อเชื่อมกระดูกขาและเตรียมทำขาเทียมให้ใช้ ขณะที่ <persName>ด.ต.อนุศักดิ์</persName> ได้กล่าวขอบคุณผู้ที่บริจาคโลหิตให้รวมทั้งโทรศัพท์ให้กำลังใจทำให้อยากกลับไปทำงานแล้ว</p>
<p>ควบจยย.ตกทางต่างระดับสาหัส    <persName>พ.ต.ท.ณัฐวุฒิ บุญสิงห์</persName> พนักงานสอบสวน สภ.โพธิ์กลาง จ.นครราชสีมา เข้าตรวจสอบเหตุมีรถตกจากสะพานต่างระดับบ้านคลองกระบือ ถนนมิตรภาพ หลัก กม.ที่ 132-133 ต.โคกกรวด อ.เมือง จ.นครราชสีมา เมื่อวันที่ 31 มกราคม โดยพบร่าง<persName>นายสมยศ พันธุ์เนตร</persName> อายุ 35 ปี สภาพจมกองเลือดนอนหายใจรวยริน ใกล้กันพบรถจักรยานยนต์ฮอนด้าเวฟ สีแดงดำ ทะเบียน งตจ 72 นครราช สีมา สภาพพังเสียหาย จึงรีบนำผู้บาดเจ็บส่ง รพ.ราชสีมากรุงเทพ เบื้องต้นคาดว่า ผู้บาดเจ็บน่าจะขับรถมาด้วยความเร็วเมื่อถึงจุดเกิดเหตุซึ่งเป็นทางโค้งรถเกิดเสียหลักก่อนกระเด็นตกลงมาที่พื้น</p>
<p>ศุลกากรขับรถไล่ชนยึดสุราเถื่อน    <persName>นายเมณี สาตร์พันธุ์</persName> หัวหน้าฝ่ายสืบสวนและปราบปราม ศุลกากรภาคที่ 4 แถลงข่าวเมื่อวันที่ 31 มกราคม กรณีจับกุม<persName>นายนพรัตน์ แซ่ย่อง</persName> อายุ 30 ปี พร้อมสุราต่างประเทศหลบเลี่ยงการเสียภาษีศุลกากร 444 ขวด มูลค่าประมาณ 4 แสนบาท ขณะลักลอบลำเลียงมากับรถยนต์โตโยต้า สีเขียว ทะเบียน กจ 6688 สงขลา โดยเจ้าหน้าที่ใช้วิธีขับรถยนต์ไล่ตามและพุ่งชนเพื่อสกัดจับได้ที่บริเวณสี่แยกคลองหวะ ต.ควนลัง อ.หาดใหญ่ จ.สงขลา จึงควบคุมตัวไว้ดำเนินคดีต่อไป</p></body>
</news>
