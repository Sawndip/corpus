<teiHeader>
<fileDesc>
<titleStmt>
  <title>ตร.จัดชุดเคลื่อนที่เร็วคุมม็อบ หวั่นมือที่ 3 ป่วน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-03 15:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046381  </bibl>
</sourceDesc>
</fileDesc>
</teiHeader>
<news>
<headline>ตร.จัดชุดเคลื่อนที่เร็วคุมม็อบ หวั่นมือที่ 3 ป่วน</headline>
<lead>โฆษก ศปก.ตร.ชี้เตรียมชุดเคลื่อนที่เร็วเข้าแก้ไขสถานการณ์ พร้อมตรึงกำลังรักษาความสงบเรียบร้อย “ไพร่แดง” เต็มที่ วอนผู้ชุมนุมอดทนอย่าใช้ความรุนแรง หวั่นมือที่ 3 แทรกแซง</lead>
<neck></neck>
<body><p>วันนี้ (3 เม.ย.) ที่สำนักงานตำรวจแห่งชาติ <persName>พล.ต.ต.ประวุฒิ ถาวรศิริ</persName> โฆษก ศปก.ตร.กล่าวถึงการเคลื่อนไหวของกลุ่ม นปช.ว่า วันนี้กลุ่มผู้ชุมนุมแบ่งการเคลื่อนขบวนเป็น 2 เส้นทาง โดยเส้นทางหนึ่งได้มาตั้งเวทีปราศรัยที่แยกราชประสงค์ มีกลุ่มผู้ชุมนุมประมาณ 10,000 คน ส่วนขบวนที่สองเคลื่อนขบวนไปตามถนนวิภาวดี ซึ่งการเคลื่อนขบวนของกลุ่ม นปช. เราจัดให้มีตำรวจจราจรคอยอำนวยความสะดวกด้านการจราจร รวมถึงมีตำรวจคอยดูแลรักษาความปลอดภัยตลอดเส้นทาง โดยเรามีตำรวจชุดควบคุมฝูงชนที่ไม่มีอาวุธจำนวน 42 กองร้อย ประมาณหมื่นกว่านายคอยดูแลกลุ่มผู้ชุมนุม สามารถเคลื่อนตัวไปดูแลได้ตลอดเวลา ส่วนหากสถานการณ์รุนแรง เราก็มีชุดแก้ไขสถานการณ์เคลื่อนที่เร็วเตรียมพร้อมอย่างเต็มที่</p>
<p><persName>พล.ต.ต.ประวุฒิ</persName>กล่าวอีกว่า สำนักงานตำรวจแห่งชาติของวอนกลุ่มผู้ชุมนุม และประชาชนทั่วไปว่าการชุมนุมขอให้ใช้ความอดทนอดกลั้นอย่าใช้ความรุนแรง เพราะทางการข่าวระบุว่าจะมีกลุ่มมือที่สามเข้ามาปั่นป่วน เพราะเมื่อคืนตำรวจ สน.ลุมพีนี สามารถจับกุมชายสองคนที่พกบัตรพรรคการเมืองใหม่ได้ พร้อมหนังสติ๊กและลูกเหล็ก คาดว่าจะนำมาใช้ยิงใส่กลุ่มผู้ชุมนุมเพื่อให้เกิดความรุนแรง และอาจทำให้กลุ่มผู้ชุมนุมหันมาทำร้ายเจ้าหน้าที่ได้ จึงอยากให้ประชาชนหรือกลุ่มผู้ชุมนุมช่วยสอดส่องดูแลบุคคลต้องสงสัย และหากพบโปรดแจ้งเจ้าหน้าที่เข้าไปตรวจสอบทันที</p>
<p>ส่วนผลกระทบที่กลุ่ม นปช.ปิดการจราจรแยกราชประสงค์ซึ่งเป็นแยกสำคัญมีแหล่งธุรกิจห้างสรรพสินค้า โรงแรมชั้นนำของประเทศจำนวนมากนั้น จากการประสานงานของตำรวจและแกนนำทราบว่าจะมีการชุมนุมที่บริเวณนี้ประมาณ 3 วัน ซึ่งเรากำลังประสานต่อรองกันอยู่เพราะบริเวณแยกราชประสงค์มีความสำคัญมาก หากมีการชุมนุมในบริเวณนี้อาจสร้างความเสียหายทางเศรษฐกิจและภาพลักษณ์ของ ประเทศได้ แต่หากมีการชุมนุมยืดเยื้อ เราต้องประสานให้จำกัดพื้นที่การชุมนุม ส่วนโรงพยาบาลตำรวจที่ตั้งอยู่แยกราชประสงค์นั้น ยังเปิดให้บริการปกติ แต่ให้ผู้บริการใช้เส้นทางเข้าออกทางถนนอังรีดูนัง</p>
<p>ส่วนสถานที่ที่กลุ่มผู้ชุมนุมจะเคลื่อนไปทางการข่าวระบุว่าจะมีแยก ราชประสงค์ สถานีโทรทัศน์เอ็นบีที กองพันทหารราบที่ 11 ศาลาว่าการกรุงเทพมหานคร และบ้านพักของนายกรัฐมนตรี ซึ่งหากกลุ่ม นปช.เคลื่อนไปไหนเรามีตำรวจชุดเคลื่อนที่เร็วเดินทางไปดูแลได้ทันที</p></body>
</news>
