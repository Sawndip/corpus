<teiHeader>
<fileDesc>
<titleStmt>
  <title>ป.ป.ช.ส่งข้อมูลให้มะกันคดีผู้ว่าฯททท.รับสินบน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100201/46788/%e0%b8%9b.%e0%b8%9b.%e0%b8%8a.%e0%b8%aa%e0%b9%88%e0%b8%87%e0%b8%82%e0%b9%89%e0%b8%ad%e0%b8%a1%e0%b8%b9%e0%b8%a5%e0%b9%83%e0%b8%ab%e0%b9%89%e0%b8%a1%e0%b8%b0%e0%b8%81%e0%b8%b1%e0%b8%99%e0%b8%84%e0%b8%94%e0%b8%b5%e0%b8%9c%e0%b8%b9%e0%b9%89%e0%b8%a7%e0%b9%88%e0%b8%b2%e0%b8%af%e0%b8%97%e0%b8%97%e0%b8%97.%e0%b8%a3%e0%b8%b1%e0%b8%9a%e0%b8%aa%e0%b8%b4%e0%b8%99%e0%b8%9a%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ป.ป.ช.ส่งข้อมูลให้มะกันคดีผู้ว่าฯททท.รับสินบน</headline>
<lead>ป . ป . ช . เตรียมส่งข้อมูลคดีผู้ว่าฯ ททท . รับสินบนให้อเมริกาสัปดาห์หน้า ระบุ ป . ป . ช . มีเบาะแสติดต่อ "<persName>จุฑามาศ</persName>"ได้</lead>
<neck></neck>
<body><p>(1ก.พ.) ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.)   <persName>นายเมธี ครองแก้ว</persName> กรรมการ ป . ป . ช . ในฐานะประธานคณะอนุกรรมการไต่สวน<persName>นางจุฑามาศ ศิริวรรณ</persName> อดีตผู้ว่าการการท่องเที่ยวแห่งประเทศไทย (ททท . ) ข้อหาปฏิบัติหน้าที่โดยมิชอบ กรณีเรียกรับสินบนจากนักธุรกิจชาวสหรัฐอเมริกา เพื่อให้ได้สิทธิ์ในการจัดงานนิทรรศการภาพยนตร์นานาชาติกรุงเทพ ปี 2550 กล่าวถึงความคืบหน้าคดีนี้ ว่า ในช่วงที่ผ่านมาตนได้เดินทางไปสหรัฐอเมริกาเพื่อขอสำนวนการพิจารณาของอัยการ สหรัฐอเมริกาในคดีดังกล่าว ซึ่งก็ได้รับการชี้แจงว่าในส่วนคดีของนักธุรกิจชาวอเมริกันนั้นการดำเนินการ เสร็จสิ้นแล้ว แต่ทางสหรัฐต้องการให้ข้อมูลครบถ้วนทั้งฝ่ายโจทย์และจำเลยจึงเลื่อนการอ่าน คำพิพากษาเป็นวันที่ 4 มี . ค . นี้
 ส่วนการเดินทางไปอเมริกาของตนนั้น ก็เป็นการไปรับฟังขอเสนอจากอเมริกาและทางอเมริกาเองก็ต้องการข้อเสนอจากฝ่าย ไทยด้วย ทั้งนี้สิ่งที่ตนได้ชี้แจงให้ทางอเมริกาทราบเพราะเขาไม่รู้มาก่อน คือ ป . ป . ช . เป็นหน่วยงานหลักของไทย ในการตรวจสอบการทุจริตของเจ้าหน้าที่ภาครัฐ และในส่วนของคดีการรับสินบนของอดีตผู้ว่าฯ ท . ท . ท . นั้นก็ได้ดำเนินการไปแล้วระดับหนึ่ง ซึ่งข้อมูลที่ทางอเมริกาใช้ก็ส่งให้ไทยแล้วผ่านทางอัยการสูงสุด ส่วนทาง ป . ป . ช . ก็จะจัดส่งข้อมูลการดำเนินคดีของเราไปให้อเมริกาในสัปดาห์หน้า นอก จากนั้นทางอเมริกายังอยากรู้ว่าที่ผ่านมาเคยมีตัวอย่างการพิจารณาคดีที่เจ้า หน้าที่ของรัฐเข้าไปเกี่ยวข้องหรือไม่ ซึ่งเราก็ยกตัวอย่างคดี<persName>ของนาย รักเกียรติ สุขธนะ</persName> อดีตรมว . สาธารณสุขในคดีทุจริตยาให้ทราบ
</p>
<p>“ในส่วนของอเมริกาดำเนินการแล้วเสร็จแล้ว แต่การที่นางจุฑามาศเป็นคนไทยที่ถูกฟ้อง และเราก็มีกฎหมายเป็นของเราเอง นางจุฑามาศก็อยู่ภายใต้อาณัติของไทยจึงต้องมีการตกลงกันก่อน และเขาเองก็ยังคงทำอะไรไม่ได้ เพราะต้องรอให้ทางเราดำเนินการเสร็จสิ้นก่อน ” <persName>นายเมธี</persName>กล่าว
 <persName>นายเมธี</persName> กล่าวว่า อย่างไรก็ตามในส่วนการดำเนินการของ ป . ป . ช . นั้น ตนในฐานะเจ้าของสำนวน คิดว่าเรามีข้อมูลเพียงพอแล้วที่จะพิจารณาแจ้งข้อกล่าวหากับผู้กระทำผิด ซึ่งตนกำลังเตรียมเสนอเข้าสู่ที่ประชุมในเร็วๆ นี้ แต่การจะแจ้งข้อกล่าวหาหรือไม่นั้นก็ขึ้นอยู่กับคณะกรรมการฯ ทั้ง 9 คน
 เมื่อถามว่าขณะนี้ทราบหรือไม่ว่า<persName>นางจุฑามาศ</persName>ยังอยู่ในประเทศไทยหรือไม่ <persName>นายเมธี</persName> กล่าวว่า เราติดต่อกันได้ เขามีชื่อเป็นผู้ถูกร้องเรียนซึ่งเมื่อตอนที่ ป . ป . ช . ตั้งอนุกรรมการฯ ขึ้นมาไต่สวนเรื่องนี้ก็ได้แจ้งไปยัง<persName>นางจุฑามาศ</persName> และก็ได้รับหนังสือตอบกลับมาว่ารับทราบแล้ว
</p></body>
</news>
