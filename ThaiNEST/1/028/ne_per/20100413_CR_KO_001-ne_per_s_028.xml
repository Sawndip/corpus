<teiHeader>
<fileDesc>
<titleStmt>
  <title>วันแรกรับสงกรานต์ตาย45เจ็บ607คน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-13 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100413/55583/วันแรกรับสงกรานต์ตาย45เจ็บ607คน.html  </bibl>
</sourceDesc>
</fileDesc>
</teiHeader>
<news>
<headline>วันแรกรับสงกรานต์ตาย45เจ็บ607คน</headline>
<lead>ฉลองสงกรานต์วันแรก เสียชีวิต 45 คน ผู้บาดเจ็บอีก 607 คน</lead>
<neck></neck>
<body><p>(13เม.ย.) เวลา 11.00 น. <persName>นายอนุชา โมกขะเวส</persName> อธิบดีกรมป้องกันและบรรเทาสาธารณภัย ในฐานะเลขานุการศูนย์อำนวยการศูนย์อำนวยการความปลอดภัยทางถนน (ศปถ.) ประธานแถลงข่าวสถิติอุบัติเหตุทางถนนประจำวันที่ 13 เม.ย. เปิดเผยว่า ศูนย์อำนวยการป้อง กันและลดอุบัติเหตุทางถนนช่วงเทศกาลสงกรานต์ปี 2553 กรมป้องกันและบรรเทาสาธารณภัย ได้รวบรวมสถิติอุบัติเหตุทางถนนประจำวันที่12 เม.ย.53  ซึ่งเป็นวันแรกของการรณรงค์ “ สงกรานต์นี้   ขับขี่ปลอดภัย คนไทยรักกัน ” ปรากฏว่า เกิดอุบัติเหตุ 557 ครั้ง เพิ่มขึ้นจากปี 2552 (392ครั้ง) 165 ครั้ง ร้อยละ 42.09   ผู้เสียชีวิต 45   คน เพิ่มขึ้นจากปี 2552 (36คน) 9 คน ร้อยละ 25   ผู้บาดเจ็บ 607 คน เพิ่มขึ้นจากปี 2552 (410 คน) 197 คน ร้อยละ 48.05   สาเหตุที่ทำให้เกิดอุบัติเหตุสูงสุด ได้แก่ เมาสุรา ร้อยละ 40.22   ขับรถเร็วเกินกำหนด ร้อยละ 24.78  </p>
<p>ยานพาหนะที่เกิดอุบัติเหตุสูงสุด ได้แก่ รถจักรยานยนต์ ร้อยละ   83.22   ส่วนใหญ่เกิดในเส้นทางตรง ร้อยละ 54.94 บบถนน อบต./หมู่บ้าน ร้อยละ 36.98   ทางหลวงแผ่นดิน   ร้อยละ 32.68 ช่วงเวลาที่เกิดอุบัติเหตุสูงสุด ได้แก่ กลางคืน ร้อยละ 62.48 โดยเฉพาะช่วงเวลา 16.01 - 20.00 น. ร้อยละ 30.16   ขณะที่ ผู้บาดเจ็บและผู้เสียชีวิตส่วนใหญ่อยู่ในกลุ่มวัยแรงงานร้อยละ 55.53</p>
<p>อย่างไรก็ตามจังหวัดที่เกิดอุบัติเหตุสูงสุด ได้แก่ นครสวรรค์ 23 ครั้ง จังหวัดที่มีผู้เสียชีวิตสูงสุด ได้แก่ นครราชสีมา นครสวรรค์ สุราษฎร์ธานี อุบลราชธานี (3 คน) จังหวัดที่มีผู้บาดเจ็บสูงสุด ได้แก่ พิษณุโลก 27 คน   นอกจากนี้จังหวัดที่ไม่เกิดอุบัติเหตุ มี 7 จังหวัด ได้แก่ ฉะเชิงเทรา ชัยภูมิ ตราด  ยโสธร สมุทรปราการ สมุทรสงคราม อำนาจเจริญ   จังหวัดที่ไม่มีผู้เสียชีวิต มี 44   จังหวัด ซึ่งจังหวัดที่ไม่มีผู้บาดเจ็บมี  8 จังหวัด ได้แก่ ฉะเชิงเทรา ชัยภูมิ ตราด ยโสธร   สมุทรปราการ สมุทรสงคราม อำนาจเจริญ อุบลราชธานี  </p>
<p>ทั้งนี้ศปถ. ได้จัดตั้งจุดตรวจหลัก 2 , 528 จุด เจ้าหน้าที่ปฏิบัติงาน 64 , 688 คน เรียกตรวจยานพาหนะ 547 , 562 คัน มีผู้ถูกดำเนินคดี รวม 48 , 566   ราย คิดเป็นร้อยละ 8.87 ของการเรียกตรวจ โดยมีความผิดฐานไม่มีใบขับขี่มากที่สุด 15 , 948 ราย ไม่สวมหมวกนิรภัย 15 , 373 ราย</p>
<p><persName>นายอนุชา</persName> กล่าวต่อว่า จากสถิติอุบัติเหตุถนนวันที่ 13 เมษายน ปีที่ผ่านมา พบว่าการเมาแล้วขับเป็นสาเหตุสำคัญที่ ทำให้มีผู้เสียชีวิตสูงถึงร้อยละ 40 โดยเฉพาะผู้ขับขี่รถจักรยานยนต์ที่ไม่สวมหมวกนิรภัยส่วนใหญ่เสียชีวิตในที่ เกิดเหตุ และผู้บาดเจ็บสาหัสมีโอกาสพิการสูงถึงร้อยละ 10 อีกทั้ง 1 ใน 3 ของผู้บาดเจ็บและเสียชีวิตเป็นเด็กและเยาวชน</p>
<p>เพื่อป้องกันความสูญเสียจากเหตุดังกล่าวศปถ.ได้สั่งการให้จังหวัดประสาน องค์กรปกครองส่วนท้องถิ่นจัดตั้งจุดสกัดในหมู่บ้าน ชุมชน เพื่อควบคุมผู้ที่มีพฤติกรรมเสี่ยงเช่น ไม่สวมหมวกนิรภัย เมาสุรา ไม่ให้ออกไปขับขี่ยานพาหนะสร้างความเดือดร้อนกับผู้ใช้เส้นทางรายอื่นในกรณี ที่พบว่าผู้มีพฤติกรรมเสี่ยงเป็นเด็กและเยาวชน ให้แจ้งผู้ปกครองรับตัวกลับไปพักผ่อน รวมถึงขอความร่วมมือประชาชนให้ปฏิบัติตามพ.ร.บ.ควบคุมเครื่องดื่มแอลกอฮอล์ พ.ศ.2551</p>
<p>โดยห้ามนำเครื่องดื่มแอลกอฮอล์ไปบริโภคในสถานที่จัดงานสงกรานต์ และกำชับให้เจ้าหน้าที่เข้มงวด  การจำหน่ายเครื่องดื่มแอลอกอฮอล์ให้เป็นไปตามเงื่อนไขที่กฎหมายกำหนดอย่าง เคร่งครัด เพื่อลดความเสี่ยงต่อการเกิดอุบัติเหตุทางถนนจากการเมาแล้วขับ</p>
<p>นอกจากนี้ขอย้ำเตือนประชาชนให้เล่นน้ำสงกรานต์ในพื้นที่ที่กำหนดอย่างมี มารยาท  ไม่ใช้น้ำผสมแป้งสี น้ำแข็ง หรือปืนฉีดน้ำแรงสูงฉีดใส่ผู้ที่กำลังขับรถ โดยเฉพาะผู้ที่ขับขี่รถจักรยานยนต์ เพราะอาจเสียหลักเกิดอุบัติเหตุลื่นไถลได้   ส่วนผู้ที่ขับรถกระบะบรรทุกคนเล่นน้ำ ควรเพิ่มความระมัดระวังในการขับขี่ ไม่ใช้ความเร็วสูง โดยผู้ที่เล่นน้ำท้ายกระบะห้ามลุกขึ้นยืนขณะที่รถกำลังวิ่ง อาจทำให้พลัดตกจากรถได้  </p>
<p>ที่สำคัญ ขอฝากเตือนผู้ขับขี่รถจักรยานยนต์ให้เพิ่มความระมัดระวังในการใช้จุดกลับรถ บนทางหลวงแผ่นดิน   และไม่ขับขี่รถย้อนศร เพราะอาจเป็นสาเหตุให้เกิดอุบัติเหตุรุนแรงได้   อีกทั้งสภาพอากาศที่ร้อนจัด อาจทำให้ผู้ขับขี่รถทางไกลเหนื่อยล้าและง่วงนอนง่ายกว่าปกติ    </p>
<p>ขอฝากเตือนผู้ขับขี่ หากมีอาการง่วงนอน ให้จอดแวะพักตามจุดบริการต่างๆ   หรือสถานีบริการน้ำมัน   เพื่อปรับเปลี่ยนอิริยาบถหรือพักหลับ   และจากการติดตามสภาพอากาศ พบว่า ในระยะนี้ภาคตะวันออกและภาคใต้จะมีฝนตกเป็นแห่ง ๆ  ซึ่งในช่วงแรกที่ฝนตก ฝุ่นและน้ำมันบนพื้นผิวถนนจะรวมกับน้ำฝน ทำให้ผิวถนนลื่นกว่าปกติ ก่อให้อันตรายได้ง่าย ขอให้ผู้ขับขี่ผ่านเส้นทางดังกล่าวเพิ่มความระมัดระวังเป็นพิเศษ ไม่ขับรถเร็วจะช่วยลดความรุนแรงจากอุบัติเหตุทางถนนลงได้ ทั้งนี้ ขอให้ผู้ใช้รถใช้ถนนใช้โอกาสในวันมหาสงกรานต์หรือวันขึ้นปีใหม่ของไทย เป็นจุดเริ่มต้นในการสร้างความปลอดภัยทางถนน ปฏิบัติ ตามกฎจราจรอย่างเคร่งครัด เพื่อให้เทศกาลสงกรานต์ปีนี้เต็มเปี่ยมไปด้วยความปลอดภัย “ สงกรานต์นี้  ขับขี่ปลอดภัย  คนไทยรักกัน”</p></body>
</news>
