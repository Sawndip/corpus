<teiHeader>
<fileDesc>
<titleStmt>
  <title>บช.น.ห่วงม็อบคนกรุงไม่พอใจจะกระทบกระทั่ง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 12:10:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217186  </bibl>
</sourceDesc>
</fileDesc>
</teiHeader>
<news>
<headline>บช.น.ห่วงม็อบคนกรุงไม่พอใจจะกระทบกระทั่ง</headline>
<lead>โฆษก บช.น. รับ หนักใจการเคลื่อนขบวนเสื้อแดง หวั่น ประชาชน ไม่พอใจเกิดกระทบกระทั่งกัน พร้อมกำชับเจ้าหน้าที่ ดูแลเข้ม ทำความเข้าใจกับชุมชนที่เคยมีเรื่องบาดหมางกัน</lead>
<neck></neck>
<body><p><persName>พ.ต.อ.ปิยะ อุทาโย</persName> โฆษกกองบัญชาการตำรวจนครบาล เปิดเผยถึง สถานการณ์การชุมนุมของกลุ่มคนเสื้อแดง โดยยอมรับว่า รู้สึกหนักใจกับการเคลื่อนขบวนของกลุ่มคนเสื้อแดง ที่จะเคลื่อนในช่วงเที่ยง โดยจะผ่านสถานประกอบการและประชาชน จะไม่ได้รับความสะดวก พร้อมกันนี้ได้กำกับให้ ตำรวจจราจรทุกท้องที่ ป้องกันการกระทบกระทั่ง ระหว่าง กลุ่มผู้ชุมนุมกับประชาชนและป้องกันไม่ให้มีกลุ่มผู้ชุมนุมแตกขบวน ซึ่งกองบังคับการตำรวจจราจร จะเป็นผู้ควบคุมสัญญาณไฟจราจรทั้งหมด ส่วน ตำรวจจราจรท้องที่จะคอยปรับขบวนกลุ่มผู้ชุมนุม เพื่อไม่ให้สร้างปัญหา พร้อมสั่งการให้ ฝ่ายสืบสวนสอบสวน เข้าไปประชาสัมพันธ์กับผู้นำชุมชนต่างๆ โดยเฉพาะชุมชนที่เคยเกิดเหตุปะทะกัน เมื่อเดือนเม.ย.ปีที่แล้ว โดยจำนวนกลุ่มผู้ชุมนุมนั้น ล่าสุดพบว่า มีจำนวนกว่า 2.5 หมื่นคน ขณะเดียวกันคาดว่า การชุมนุมจะยืดเยื้อ เนื่องจาก มีการนำเสบียงเข้ามาจากต่างจังหวัดเพิ่มมากขึ้น</p>
<p>อย่างไรก็ตาม กลุ่มผู้ชุมนุม ได้เปลี่ยนเส้นทางในส่วนของฝั่งธนบุรี ตั้งแต่บริเวณ ถ.พระราม 4 ข้ามสะพานกรุงเทพ มุ่งหน้าสู่วงเวียนใหญ่ จากนั้น ข้ามสะพานสาทร ไป สีลม ศาลาแดง กลับมาสะพานพระราม 4 ไป เยาวราช หลังวกกลับเวทีที่สะพานผ่านฟ้า รวมระยะทางกว่า 58 ก.ม.</p></body>
</news>
