<teiHeader>
<fileDesc>
<titleStmt>
  <title>ปวส.ปี 1 ถูกไฟชอร์ตดับคาห้องพักบางละมุง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 07:21:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217114  </bibl>
</sourceDesc>
</fileDesc>
</teiHeader>
<news>
<headline>ปวส.ปี 1 ถูกไฟชอร์ตดับคาห้องพักบางละมุง</headline>
<lead>นักศึกษาชายบางละมุง ถูกไฟฟ้าซึ่งรั่วจากโน้ตบุ๊คชอร์ต จนเสียชีวิตภายในห้องพัก ขณะอยู่เพียงลำพัง</lead>
<neck></neck>
<body><p>พบศพผู้เสียชีวิต ภายในบ้านพักเลขที่ 11 / 4 หมู่ 8 ต.หนองปลาไหล ตำรวจ สภ.บางละมุง จ.ชลบุรี ตรวจสอบที่เกิดเหตุ พบศพ<persName>นายศาติบรรษ ชื่นค้า</persName> อายุ 19 ปี นักศึกษา ปวส.ปีที่ 1 สวมกางเกงขาสั้น สีเทาตัวเดียว นอนคว่ำหน้าเสียชีวิต อยู่กลางบ้าน ข้อมือขวามีร่องรอยคล้ายถูกไฟฟ้าชอร์ตไหม้เกรียม สภาพศพเน่าอืดส่งกลิ่นเน่าเหม็นเสียชีวิตมาแล้วไม่ต่ำกว่า 2 วัน ข้างศพมีคอมพิวเตอร์โน้ตบุ๊ค ถูกเปิดทิ้งไว้</p>
<p>จากการสอบสวน <persName>น.ส.มณฑิรา ชื่นค้า</persName> อายุ 25 ปี พี่สาวของผู้ตายทราบว่า ตนเองเดินทางไปทำธุระที่ กทม.พร้อมกับมารดา ตั้งแต่วันที่ 16 มี.ค.ที่ผ่านมา ผู้ตายจึงอยู่บ้านเพียงลำพัง เมื่อตนกับมารดากลับมาก็พบศพของผู้ตายนอนอืด ทั้งนี้ ตำรวจสันนิษฐานว่า ผู้ตายน่าจะถูกกระแสไฟฟ้าที่รั่วจากคอมพิวเตอร์โน้ตบุ๊ค ดูดจนเสียชีวิต เนื่องจาก จากการตรวจสอบสภาพของศพของผู้ตาย พบที่ข้อมือมีร่องรอยถูกไฟชอร์ต จนเป็นรอยไหม้เกรียม อย่างไรก็ตาม จะได้นำศพส่งสถาบันนิติเวช เพื่อชันสูตรตรวจสอบหาสาเหตุการตายที่แน่ชัดอีกครั้ง</p></body>
</news>
