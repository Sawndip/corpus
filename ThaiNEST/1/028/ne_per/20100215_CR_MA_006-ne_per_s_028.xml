<teiHeader>
<fileDesc>
<titleStmt>
  <title>ศาลนัดสืบพยานคดี"เปิ้ล นาคร"เบี้ยวค่าเฟอร์นิเจอร์ไฮโซ15มี.ค.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-15 15:58:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266224359&catid=17  </bibl>
</sourceDesc>
</fileDesc>
</teiHeader>
<news>
<headline>ศาลนัดสืบพยานคดี"<persName>เปิ้ล นาคร</persName>"เบี้ยวค่าเฟอร์นิเจอร์ไฮโซ15มี.ค.</headline>
<lead></lead>
<neck></neck>
<body><p>เมื่อวันที่ 15 กุมภาพันธ์ ที่ศาลแพ่ง ถนนรัชดาภิเษก ศาลนัดไกล่เกลี่ยในคดีที่บริษัทพานีนี่ เฟอร์นิเจอร์ โดย <persName>น.ส.คนัสญานุช เนื่องจำนงค์</persName> ไฮโซชื่อดัง เป็นโจทก์ฟ้อง<persName>นายนาคร</persName> หรือ<persName>เปิ้ล ศิลาชัย</persName> พิธีกรดาวตลก เป็นจำเลยฐานผิดสัญญาเช่าซื้อเรียกค่าเสียหาย 400,000 บาท</p>
<p><persName>นายนาคร</persName> แถลงศาลว่า ได้ขอหมายเรียก<persName>นายพายุ เนื่องจำนงค์</persName> พี่ชาย <persName>น.ส.คนัสยานุช</persName> มาเป็นพยานฝ่ายตน เนื่องจากเป็นผู้ที่ให้ตนไม่ต้องจ่ายเงินค่าเฟอร์นิเจอร์ดังกล่าว และให้ฉีกใบทวงหนี้ทิ้ง และจะไล่พนักงานที่ทวงหนี้ตนออก ส่วนค่าเฟอร์นิเจอร์จะเคลียร์ให้เอง</p>
<p>ขณะที่ฝ่ายโจทก์ ยังแถลงยืนยันว่า จำเลยผิดนัดชำระหนี้ตามสัญญาเช่าซื้อซึ่งวางมัดจำไว้ 50,000 บาท จึงสามารถบังคับชำระหนี้ได้ตามกฎหมาย ศาลรับคำแถลงทั้งสองฝ่ายไว้ประกอบการพิจารณา และนัดสืบพยานจำเลยในวันที่ 15 มีนาคม 2553 เวลา 09.30 น.</p>
<p>ภายหลัง<persName>นายนาคร</persName> กล่าวว่า คดีนี้<persName>นายพายุ</persName> ซึ่งนับถือตนเป็นพี่ ยังยืนยันยกหนี้ให้ตน หรือถ้าจะกลับคำก็ให้ว่ามา ตนกำเงินพร้อมจ่ายอยู่แล้วตั้งแต่แรก และว่ามีที่ไหน ตนไปวางมัดจำ เจ้าของร้านบอกไม่ต้องจ่าย แต่ให้รอหมายศาล </p></body>
</news>
