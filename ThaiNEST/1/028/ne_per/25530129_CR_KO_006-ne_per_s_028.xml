<teiHeader>
<fileDesc>
<titleStmt>
  <title>ตร.ปส.โชว์จับยาบ้า2แสนเม็ด-แท่นปั้มกลางกรุง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100129/46410/%e0%b8%95%e0%b8%a3.%e0%b8%9b%e0%b8%aa.%e0%b9%82%e0%b8%8a%e0%b8%a7%e0%b9%8c%e0%b8%88%e0%b8%b1%e0%b8%9a%e0%b8%a2%e0%b8%b2%e0%b8%9a%e0%b9%89%e0%b8%b22%e0%b9%81%e0%b8%aa%e0%b8%99%e0%b9%80%e0%b8%a1%e0%b9%87%e0%b8%94%e0%b9%81%e0%b8%97%e0%b9%88%e0%b8%99%e0%b8%9b%e0%b8%b1%e0%b9%89%e0%b8%a1%e0%b8%81%e0%b8%a5%e0%b8%b2%e0%b8%87%e0%b8%81%e0%b8%a3%e0%b8%b8%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ตร.ปส.โชว์จับยาบ้า2แสนเม็ด-แท่นปั้มกลางกรุง</headline>
<lead>:ตำรวจปส. โชว์ผลงานบุกรวบ 2 พ่อค้ายาบ้ารายใหญ่กลางกรุง ค้นบ้านย่านคลองเตย ตะลึง!พบแท่นปั้ม 2 เครื่อง สารตั้งต้นผสมยาบ้า และยาบ้ากว่า 2 แสนเม็ด ผบช.ปส.เผยเป็นการจับกุมครั้งใหญ่รอบหลายปี แต่โชคดี บุกจับทันก่อนเครื่องปั๊มยาบ้าจะทำงานเพียง1วัน เชื่อมีตัวการใหญ่อยู่ในไทย เร่งขยายผลตามล่า</lead>
<neck></neck>
<body><p>มื่อเวลา 20.00 น.วันที่ 28 มกราคม <persName>พล.ต.อ.เพรียวพันธ์ ดามาพงศ์</persName> รอง ผู้บัญชาการตำรวจแห่งชาติ (รองผบ.ตร.) <persName>พล.ต.ท.อติเทพ ปัญจานนท์</persName> ผู้บัญชาการตำรวจปราบปรามยาเสพติด (ผบช.ปส.) พร้อมด้วย <persName>พล.ต.ต.หาญพล นิตย์วิบูลย์</persName> รองผบช.ปส .<persName>พล.ต.ท.กฤษณะ ผลอนันท์</persName> เลขาธิการคณะกรรมการป้องกันและปราบปรามยาเสพติด (ปปส.) นำกำลังเข้าตรวจค้นภายในบ้านเลขที่ 46/115 ม.1 ถนนริมทางรถไฟสายเก่า แขวงพระโขนง เขตคลองเตย กทม. ซึ่งบ้านหลังดังกล่าวเป็นบ้านสองชั้นปลูก ติดริมถนน ชั้นสองของบ้านได้ทำเป็นห้องเก็บเสียงอย่างดี จาการตรวจค้นพบเครื่องปั้มยาบ้า 2 เครื่อง อุปกรณ์ปั้มยาบ้า 10 ชิ้น สารผสมยาบ้า 1 ถุงปุ๋ยใหญ่ อุปกรณ์เสพยาเสพติดชนิดต่างๆจำนวนหนึ่ง
เจ้าหน้าที่ตรวจสอบบริเวณชั้น 1 ของบ้านพบว่าทำเป็นที่สำหรับจอดรถ โดยหลังบ้าน ได้มีเครื่องทำความร้อน เอาไว้สำหรับอบยาบ้า 1 เครื่อง ทั้งนี้บริเวณหน้าบ้านและหลังบ้านมีการติดกล้องวงจรปิดเพื่อดูความเคลื่อนไหวภายนอก ภายในรถกระบะนิสัน หมายเลขทะเบียน ณต 7394 กทม. สีขาว พบมียาบ้าแบ่งเป็นมัดใส่ไว้ในกระเป๋าเป้สีดำ จำนวนกว่า 2 แสนเม็ด ตรวจสอบภายในรถตู้โตโยต้า หมายเลขทะเบียน 4 ฝ 7772 สีบอร์นเงิน พบอาวุธปืน ขนาด 6.25 จำนวน 1 กระบอก และปืนขนาด 11 มม 1กระบอก</p>
<p>ทั้งนี้เจ้าหน้าที่สามารถควบคุมผู้ต้องหาได้สองคนคือ <persName>นายภูมินทร์ คล้ายแก้ว</persName> อายุ 44 ปี อยู่บ้านเลขที่ 61/1 ตำบลบางปรอก อำเภอเมือง จังหวัดปทุมธานี <persName>นายยงยุทธ์ วีระพันธ์</persName> อายุ45 ปี อยู่บ้านเลขที่ 68 หมู่1 ตำบลบึงกาฬ จังหวัดหนองคาย
ผู้สื่อข่าวรายงานว่าเจ้าหน้าที่ตำรวจ สามารถจับกุมผู้ต้องหาทั้งสองได้ขณะขับรถเข้ามาจอภายในบ้าน โดย<persName>นายภูมินทร์</persName> ได้ขับรถกระบะ พร้อมซุกซ่อนยาบ้าจำนวน 2 แสนเม็ดไว้ในรถ ส่วน <persName>นายยงยุทธ์</persName> ได้ขับรถตู้เข้ามา ขณะเจ้าหน้าที่แสดงตัวเข้าจับกุม ทั้งสองคนได้พยายามวิ่งหลบหนี แล้วชักปืนขนาด 11 มม. ขึ้นมาเพื่อจะยิงต่อสู้แต่เจ้าหน้าที่ตำรวจ ล็อกตัวไว้ได้ทั้งสองคน
<persName>พล.ต.ท.อติเทพ</persName> กล่าวว่า การจับกุมครั้งนี้สืบเนื่องจากสายลับได้แจ้งกับทางเจ้าหน้าที่ว่าบ้านหลังดังกล่าวเป็นที่ปล่อยยาบ้า ซึ่งจะมีพ่อค้าคนกลางหลายๆคนเข้ามารับเพื่อไปขายต่อ ทั้งนี้แท่นปั้มและอุปกรณ์ที่ตรวจพบ ยังไม่ได้เริ่มใช้งาน เนื่องจากต้องรอหัวปั้มยาบ้าในวันพรุ่งนี้ แต่อุปกรณ์และสารเคมีส่วนผสมได้จัดเตรียมไว้พร้อมหมดแล้ว</p>
<p>ผบช.ปส. กล่าวต่อว่า <persName>นายภูมินทร์</persName> ได้ขับรถกระบะคันดังกล่าวออกไปรับยาบ้า 2 แสนเม็ด จากจุดปล่อยยาอีกจุดหนึ่ง เพื่อนำยามาพักไว้ที่บ้านหลังนี้ อีกทั้งยังเป็นคนหาเช่าบ้านรวมถึงอุปกรณ์ต่างๆมาไว้ในบ้านหวังเพื่อจะเป็นแหล่งผลิตอีกจุด แต่มาถูกเจ้าหน้าที่จับกุมเข้าตรวจค้นเสียก่อน
“จากการสอบปากคำเบื้องต้น<persName>นายภูมินทร์</persName>ให้การรับสารภาพว่า เป็นคนเฝ้าบ้านหลังนี้เท่านั้น ส่วนยาบ้า2แสนเม็ดที่ตรวจพบ <persName>นายภูมินทร์</persName> บอกว่า ได้รับจ้างขนส่งเที่ยวละหนึ่งแสนห้าหมื่นบาท แต่ทางเจ้าหน้าที่เชื่อว่าน่าจะมีตัวการสำคัญอยู่เบื้องหลังอีกทั้งเป็นรายใหญ่ของเมืองไทย สำหรับ<persName>นายภูมินทร์</persName> เคยต้องโทษในคดีจำหน่ายติดคุก 9ปี “<persName>พล.ต.ท.อติเทพ</persName> กล่าว
<persName>พล.ต.ท.อติเทพ</persName> กล่าวต่อว่า ในส่วนของ<persName>นายยงยุทธ์</persName> จากการสอบสวนเบื้องต้นทราบว่า ได้เป็นพ่อค้าคนกลาง มารับยาบ้าที่บ้านหลังนี้เพื่อไปขายให้กับลูกค้ากลุ่มวัยรุ่นนำไปขายปลีกต่อ ภายในซอยลาดพร้าว 48 ทำแบบนี้มาเกือบสองปี แต่เพิ่งมารับยาที่บ้านหลังนี้ได้เพียง 2 ครั้ง ซึ่ง<persName>นายยงยุทธ์</persName> เคยจำคุกคดีมีอาวุธปืนไว้ในครอบครองโดยไม่ได้รับอนุญาต และติดคุก 9 เดือน  ผบช.ปส. กล่าวว่าการจับกุมครั้งนี้ถือว่าเป็นการจับครั้งใหญ่ เนื่องจากที่ผ่านมาหลายปี น้อยมากที่จะมีการจับยาบ้าพร้อมแท่นพิมพ์ ซึ่งถือว่าโชคดีที่แท่นพิมพ์ตัวนี้ยังไม่ได้ใช้งาน เพียงแค่เตรียมพร้อมเท่านั้น หากเข้าจับกุมได้ช้ากว่านี้ มูลค่าความเสียหายจะเพิ่มมากขึ้น </p>
<p>“ทางเจ้าหน้าที่จะทำการสอบสวนขยายผลการจับกุมเพื่อไล่ไปให้ถึงตัวการสำคัญ ซึ่งขณะนี้ผู้ต้องหายังไม่ให้ข้อมูลรายละเอียดมากนัก สำหรับแหล่งที่<persName>นายภูมินทร์</persName>ไปรับยามา เจ้าหน้าที่ไม่ขอเปิดเผยข้อมูล เพราะเชื่อว่ามีส่วนเชื่อมโยงกับกระบวนการผลิตยาบ้าอย่างแน่นอน “ <persName>พล.ต.ท.อติเทพ</persName> กล่าว
วันเดียวกัน ขณะที่ <persName>พ.ต.ต.พิชิต กอปรกิจงาม</persName> สวป.สายไหม นำกำลังตั้งด่านบริเวณหน้ากรมควบคุมการปฏิบัติการทางอากาศ (คปอ.) ถนนพหลโยธิน แขวงและเขตสายไหม กทม.ได้มีรถแท็กซี่ ยี่ห้อโตโยต้า ไม่ทราบทะเบียน สีฟ้า ขับผ่านมาจึงโบกและทำการตรวจสอบตามปกติ ระหว่างนั้นได้มี <persName>จ.ส.ต.ชูชาติ หัสถกิจ</persName> <persName>ด.ต.เทพโสรถ นัยนาท</persName> ผบ.หมู่ ป.สน.สายไหม  ทำการตรวจค้นผู้โดยสารชายทราบชื่อภายหลังคือ <persName>นายพิษณุ พิบูลสุข</persName> อายุ 26 ปี บ้านเลขที่ 355/67 หมู่15 ต.คูคต อ.ลำลูกกา จ.ปทุมธานี ท่าทางน่าสงสัยจึงขอค้นตัว พบยาบ้าซุกในกระเป๋ากางเกงยีนจำนวน 800 เม็ด บรรจุในถุงพลาสติกสีฟ้า 1 ห่อ
เจ้าหน้าที่จึงควบคุมตัวพร้อมทั้งสอบสวน<persName>นายพิษณุ</persName> ให้การว่า รับส่งยาบ้าครั้งแรก ได้เงินค่าส่ง 5 พันบาท โดยรับมาจาก<persName>นายบัง ตลาดรังสิต</persName>  ก่อนโบกแท็กซี่ไปส่งให้ลูกค้าชื่อ<persName>นายแพะ</persName> ที่บิ๊กซี สะพานไหม่ ก่อนมาถูกจับกุม เบื้องต้นเจ้าหน้าที่ควบคุมตัว<persName>นายพิษณุ</persName> ส่งไปดำเนินคดีที่ สน.สายไหม ก่อนประสานกองบัญชาการตำรวจปราบปรามยาเสพติดนำไปขยายผลต่อไป</p>
<p>ผู้สื่อข่าวรายงานกก่อนหน้านี้เมื่อวกลางดึกวันที่ 24 มกราคม ที่ผ่านมา เจ้าหน้าที่ตำรวจชุดดังกล่าวได้ตั้งด่านตรวจจนนำไปสู่การจับกุม <persName>น.ส.พรภัทรา เจริญทั้งพงศ์ชัย</persName> อายุ 23 ปี อยู่บ้านเลขที่ 239 ซอยจรัญสนิทวงศ์ 91 แขวงบางอ้อ เขตบางพลัด กทม. พร้อมยาบ้า 6 หมื่นเม็ด ยาไอซ์ 2 กก.ขณะนั่งแท็กซี่ขนยาบ้า</p></body>
</news>
