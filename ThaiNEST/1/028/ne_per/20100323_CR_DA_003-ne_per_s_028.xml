<teiHeader>
<fileDesc>
<titleStmt>
  <title>ไล่บี้เอาผิดนักการเมือง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 07:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55673  </bibl>
</sourceDesc>
</fileDesc>
</teiHeader>
<news>
<headline>ไล่บี้เอาผิดนักการเมือง</headline>
<lead>ล้วงโผตำรวจขอเป็นธรรมให้กับจ่าเพียร</lead>
<neck></neck>
<body><p>ชมรมพิทักษ์ตำรวจ ตบเท้าออกโรง ยื่นหนังสือถึงกมธ.ตร.วุฒิสภา ทวงความชอบธรรมให้ “<persName>จ่าเพียร</persName> นักสู้แห่งเทือกเขาบูโด” ไล่บี้เอาผิดนักการเมือง ล้วงลูกแต่งตั้งโยกย้ายโปลิศ ย้ำต้องมีคนรับผิดชอบเรื่องนี้ “ส.ว.อุดรธานี” แนะนายกฯเร่งทำคุณไถ่บาป ถ้ากล้าแก้ไขพ.ร.บ.สตช. ให้ปลอดจากนักการเมืองได้ เชื่อคนสีกากีอาจยอมให้อภัยบ้าง ขณะที่อนุฯก.ตร.นัดประชุม เรื่องการร้องทุกข์ของ “<persName>จ่าเพียร</persName>” และปัญหาตำรวจ 3 จว.ชายแดนใต้ ลุ้นผลสรุปออกหัวหรือก้อย</p>
<p>ที่รัฐสภา เมื่อวันที่ 22 มี.ค. <persName>พล.ต.ท. ชัจจ์ กุลดิลก</persName> ประธานชมรมอาสาพิทักษ์   ปกป้องตำรวจและครอบครัว ได้เข้ายื่นหนังสือ ต่อ<persName>นายสมัคร เชาวภานันท์</persName> ส.ว.สรรหา ประธานคณะกรรมาธิการการยุติธรรมและการตำรวจ วุฒิสภา เพื่อขอความเป็นธรรมให้กับ <persName>พล.ต.อ.สมเพียร เอกสมญา</persName> อดีต ผกก.สภ. บันนังสตา จ.ยะลา เจ้าของฉายา “<persName>จ่าเพียร</persName> นักสู้แห่งเทือกเขาบูโด” ที่ไม่ได้รับความเป็นธรรมจากการแต่งตั้งโยกย้ายที่ผ่านมา สุดท้ายทำให้ต้องมาถูกกลุ่มโจรใต้ลอบวางระเบิดสังหารขณะออกปฏิบัติหน้าที่จน จบชีวิตพร้อมลูกน้อง</p>
<p><persName>พล.ต.ท.ชัจจ์</persName> กล่าวว่า มีการวิพากษ์วิจารณ์ว่ากรณีดังกล่าวมีการแทรกแซงจากฝ่ายการเมืองใช้เงินซื้อ ตำแหน่ง ทำให้ตำรวจที่ตั้งใจปฏิบัติหน้าที่ด้วยความอดทนเสียสละ เป็นตำรวจที่ดีไม่ได้รับการเหลียวแลจากผู้บังคับบัญชา กระทบขวัญกำลังใจ ก่อให้เกิดความเสียหายต่อวงการตำรวจ หากปล่อยให้เรื่องเงียบหายไปโดยไม่ได้รับการเยียวยาจะก่อให้เกิดความเสียหาย ต่อสำนักงานตำรวจแห่งชาติ ดังนั้นจึงขอให้คณะกรรมาธิการดำเนินการตรวจสอบและสอบสวนข้อเท็จจริงในกระบวน การแต่งตั้ง <persName>พล.ต.อ.สมเพียร</persName></p>
<p>“เรื่องนี้เป็นไปตามกฎหมายระเบียบและคำสั่งว่าด้วยการแต่งตั้งหรือไม่ และปฏิบัติตามมติครม.กรณีการให้บำเหน็จความชอบการแต่งตั้ง สิทธิพิเศษแก่ผู้ปฏิบัติงานใน 3 จังหวัดชายแดนใต้หรือไม่ มีการทุจริตหรือแทรกแซงทางการเมืองหรือไม่ และใครจะเป็นผู้รับผิดชอบ จึงขอให้คณะกรรมาธิการตั้งข้อสังเกตและข้อเสนอแนะการแก้ไขปัญหาในอนาคต เกี่ยวกับการบริหารงานบุคคลภายใน สตช.” <persName>พล.ต.ท.ชัจจ์</persName> กล่าวทิ้งท้าย</p>
<p>ด้าน <persName>พล.ต.ท.พิชัย สุนทรสัจบูลย์</persName> ส.ว.อุดรธานี กล่าวว่า คณะอนุกรรมาธิการได้มีการพิจารณาไปบ้างแล้ว ได้ตั้งข้อเสนอแนะต่อนายกฯและรองนายกฯที่กำกับดูแล สตช.   ใน 3 ข้อคือ 1.ฝ่ายการเมืองต้องยุติการแทรกแซง แต่งตั้งโยกย้ายตำรวจ 2.นายกฯต้อง กล้าหาญ ทำบุญไถ่โทษโดยการแก้ไข พ.ร.บ. สำนักงานตำรวจแห่งชาติ โดยเฉพาะการแต่งตั้งโยกย้ายต้องไม่เปิดช่องให้ผู้มีอำนาจทาง การเมืองเข้ามาแทรกแซง 3.ต้องกล้าหาญ ทบทวน การเข้ามาดำรงตำแหน่งเป็นประธาน ก.ตร. ประธาน กตช. โดยฝ่ายการเมือง เพราะตราบใดที่ฝ่ายการเมืองเป็นประธานก็หนีไม่พ้นที่จะมีการแทรกแซงจาก ส.ส. ถ้ากล้าทำคุณไถ่โทษเชื่อว่าพี่น้องตำรวจจะให้อภัยได้ และจะได้พิสูจน์ว่าเอาจริงเอาจังหรือไม่ จะได้รู้กันว่าที่พูดกันว่านักการเมืองพูดปากอย่าง ทำอีกอย่างจริงหรือไม่</p>
<p>ขณะเดียวกันในการประชุมวุฒิสภา ที่มี<persName>นายประสพสุข บุญเดช</persName> ประธานวุฒิสภา เป็นประธานโดยก่อนเข้าสู่วาระการประชุม <persName>นายกฤช อาทิตย์แก้ว</persName> ส.ว.กำแพงเพชร ได้หารือถึงกรณี <persName>พล.ต.อ.สมเพียร</persName> สละชีพใน การปฏิบัติหน้าที่ว่า ตนเคยทำงานร่วมกับ <persName>พล.ต.อ.สมเพียร</persName> สมัยเป็นนายอำเภอที่ จ.ยะลา ประมาณ 5 ปี ทำให้รู้ว่าเป็นตำรวจที่มีผลงานยอดเยี่ยมต่อสู้มานานกว่า 40 ปี   เรื่องนี้ตนจึงให้อภัยนายกฯไม่ได้เพราะยังไม่เห็นแสดงความรับผิดชอบ ดังนั้นนายกฯต้องเร่งแก้ปัญหาโดยด่วน พร้อมตั้งกรรมการสอบสวนเรื่องนี้</p>
<p>ส่วน <persName>พล.ต.ต.เกริก กัลยาณมิตร</persName> ส.ว. สรรหา หารือว่า ขอให้นายกฯตั้งกรรมการสอบสวนตามที่ <persName>พล.ต.อ.สมเพียร</persName> มาร้องเรียนว่า มีการเรียกรับเงินในการโยกย้ายตำแหน่ง โดยต้องสอบสวนให้พบว่า ใครอยู่เบื้องหลัง มีนักการเมืองคนใดบ้างที่มีการเกี่ยวข้องซื้อขายตำแหน่ง และต้องประกาศผลการสอบสวนให้สาธารณะรับทราบ เพื่อดำเนินการให้เกิดความโปร่งใสและตรวจสอบได้ เพื่อให้ตำรวจทั่วประเทศมีขวัญกำลังใจในการทำงาน</p>
<p>“ถึงเวลาแล้วที่สำนักงานตำรวจแห่งชาติ ต้องปลอดจากการที่นักการเมืองเข้ามาควบคุมการแต่งตั้งโยกย้ายตำแหน่ง โดยต้องให้ผู้บริหารสตช.พิจารณาการแต่งตั้งเอง ส่วนฝ่ายการเมือง นายกฯต้องทำแค่มอบนโยบาย ห้ามเข้าไปยุ่งเกี่ยวควบคุมการแต่งตั้งโยกย้าย”   <persName>พล.ต.ต.เกริก</persName> กล่าวอย่างจริงจัง</p>
<p>ที่สำนักงานตำรวจแห่งชาติ <persName>พล.ต.ท. พงศพัศ พงษ์เจริญ</persName> ผู้ช่วย ผบ.ตร. ในฐานะโฆษกสำนักงานตำรวจแห่งชาติ เปิดเผยถึงกรณีการประชุมคณะอนุฯก.ตร.ร้องทุกข์ เกี่ยวกับการร้องทุกข์ของ <persName>พล.ต.อ.สมเพียร</persName> และการประชุมเกี่ยวกับสิทธิประโยชน์ต่าง ๆ    ในภาพรวมของข้าราชการตำรวจที่ปฏิบัติหน้าที่ใน 3 จังหวัดชายแดนใต้ รวม 9 ประการในวันที่ 23 มี.ค. คาดว่าจะได้ข้อสรุปที่ชัดเจน   ทั้งกรณีการแต่งตั้งโยกย้ายไม่เป็นธรรม ที่<persName>พล.ต.อ.สมเพียร</persName> มาเรียกร้อง อนุฯก.ตร. ในการดูแลกระบวนการแต่งตั้งโยกย้าย การซื้อขายตำแหน่ง และสิ่งที่<persName>พล.ต.อ.สมเพียร</persName> ร้องขอเรื่องไม่ได้รับความเป็นธรรมในการแต่งตั้งโยกย้าย เพื่อดูว่าข้อมูลที่ทาง ผบช.ภ.9 และ สชต. ชี้แจงมายัง ตร. มีความบกพร่องอย่างไร เป็นไปตามระเบียบที่ ตร. และกฎ ก.ตร. กำหนดไว้หรือไม่ โดยจะมีการชี้แจงหลังการประชุมให้ทราบต่อไป</p>
<p>ผู้สื่อข่าวถามว่าจะสามารถหาผู้รับ ผิดชอบกรณีที่เกิดขึ้นได้หรือไม่ <persName>พล.ต.ท. พงศพัศ</persName> ตอบว่า ในการประชุมคงเป็นการดูเรื่องกฎระเบียบว่ามีการดำเนินการบกพร่องตรงไหน ส่วนจะหาผู้รับผิดชอบหรือไม่ขึ้นอยู่กับการประชุมของ อนุฯก.ตร. เพราะ  อนุฯก.ตร. ทราบว่าทั้งตำรวจและประชาชนรอคำตอบอยู่ เมื่อถามต่อว่าหากตรวจสอบพบว่า มีนักการเมืองเกี่ยวข้องกับการโยกย้ายครั้งนี้ รวมถึงเป็นผู้ทำให้ต้องนำรายชื่อ <persName>พล.ต.อ. สมเพียร</persName> ออกจากคำสั่งแต่งตั้งแล้วตำรวจ จะกล้าดำเนินการหรือไม่ <persName>พล.ต.ท. พงศพัศ</persName> กล่าวว่า ต้องรอให้ข้อเท็จจริงปรากฏ   ก่อน หาก อนุฯก.ตร. ไม่สามารถตัดสินใจ  ได้ก็จะนำเข้า ก.ตร ชุดใหญ่</p>
<p>ขณะเดียวกันที่สภ.บันนังสตา จ.ยะลา <persName>นายกฤษฎา บุญราช</persName> ผวจ.ยะลา <persName>นายอภินันท์ ซื่อธานุวงศ์</persName> รองผวจ. <persName>พล.ต.ต.ไพฑูรย์ ชูชัยยะ</persName> รอง ผบ.ศชต. <persName>พล.ต.ต.สายัณห์ กระแสแสน</persName> ผบก.ภ.จว.ยะลา พร้อมคณะ เดินทางเข้าพบปะตรวจเยี่ยมบำรุงขวัญ หน่วยกำลัง 3 ฝ่าย (ตำรวจ ทหาร และฝ่ายปกครอง) ที่ปฏิบัติหน้าที่รักษาความสงบอยู่ในพื้นที่ อ.บันนังสตา ภายหลังเกิดเหตุกลุ่มผู้ก่อความไม่สงบได้ลอบวางระเบิด และซุ่มยิงรถยนต์ของ <persName>พล.ต.อ.สมเพียร เอกสมญา</persName> อดีต ผกก. สภ.บันนังสตา จนทำให้เสียชีวิต เมื่อวันที่ 12 มี.ค.ที่ผ่านมา</p>
<p><persName>นายกฤษฎา</persName> กล่าวว่า การเดินทางมาพบปะเยี่ยมเยือนกำลังพลในครั้งนี้ สืบเนื่อง มาจากความห่วงใยของ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ ที่ทรงมีความห่วงใยต่อเจ้าหน้าที่  ที่ปฏิบัติหน้าที่ในการดูแลรักษาความสงบและแก้ไขปัญหาความไม่สงบในพื้นที่ 3 จังหวัดชายแดนภาคใต้ โดยเฉพาะ สภ.บันนังสตา แห่งนี้จึงได้ทรงพระราชทานพระบรมฉายาลักษณ์ เมื่อครั้งเสด็จฯมาทรงงานในพื้นที่ อ.บันนังสตา ให้กับหน่วยกำลัง 3 ฝ่ายเพื่อเป็นขวัญกำลังใจในการปฏิบัติหน้าที่ต่อไป</p>
<p>ทั้งนี้มีรายงานด้วยว่า ก่อนหน้านี้ในช่วงที่มีการแต่งตั้งโยกย้ายข้าราชการตำรวจระดับ “ผบก.-รองผบก.” ศูนย์อำนวยการบริหารจังหวัดชายแดนภาคใต้ (ศอ.บต.) และภาครัฐ คณะกรรมการอิสลามจังหวัด ภาคเอกชน ได้เคยทำหนังสือมายังสำนักงานตำรวจแห่งชาติเพื่อให้พิจารณานายตำรวจระดับ “รอง ผบก.” ในพื้นที่ 3 จังหวัดชายแดนใต้ 2 นายที่ยังครองตำแหน่งไม่ครบ 3 ปีตามกฎก.ตร. แต่หากนับอายุทวีคูณตามระเบียบสำนักนายกรัฐมนตรี ว่าด้วยบำเหน็จความชอบสำหรับเจ้าหน้าที่ผู้ปฏิบัติงานในจังหวัดชายแดนภาคใต้ พ.ศ.2550 จะครบหลักเกณฑ์สามารถขึ้นเป็น “ผบก.” ได้ แต่ทางสำนักงานตำรวจแห่งชาติยังไม่ยอมพิจารณาโดยยังอ้างว่าต้องเป็นไปตาม หลักเกณฑ์ของตร.เท่านั้น</p>
<p>ขณะที่กลุ่มผู้สื่อข่าวประจำสำนักงานตำรวจแห่งชาติ และผู้สื่อข่าวสายอาชญากรรม จำนวนหนึ่งได้จัดทำเสื้อยืดสีดำ เขียนข้อความว่า “<persName>จ่าเพียร</persName> 12 มี.ค. 53” ซึ่งเป็น   วันที่ <persName>พล.ต.อ.สมเพียร</persName> เสียชีวิตเพื่อเป็นการไว้อาลัย โดยนัดหมายจะสวมเสื้อดังกล่าวมาในวันที่ 23 มี.ค. เพื่อทำข่าวการพิจารณาหา      ผู้บกพร่องในการแต่งตั้งโยกย้าย <persName>พล.ต.อ.   สมเพียร</persName> และการพิจารณาสิทธิประโยชน์ตำรวจในจังหวัดชายแดนภาคใต้</p></body>
</news>
