<teiHeader>
<fileDesc>
<titleStmt>
  <title>งัดบ้าน'นก บริพันธ์'พิธีกรชุมทางเสียงทอง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-15 07:46:28  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=221109  </bibl>
</sourceDesc>
</fileDesc>
</teiHeader>
<news>
<headline>งัดบ้าน'<persName>นก บริพันธ์</persName>'พิธีกรชุมทางเสียงทอง</headline>
<lead>คนร้าย บุกงัดบ้าน "<persName>นก บริพันธ์</persName>" พิธีกรชุมทางเสียงทอง กวาดทรัพย์สิน รวมกว่า 3 แสนบาท หลังเจ้าตัวพร้อมครอบครัว ไปเที่ยวสงกรานต์ที่ จ.จันทบุรี</lead>
<neck></neck>
<body><p><persName>ร.ต.ท.ฉัตรชัย ภักดีศักดิ์ศรี</persName> ร้อยเวร สภ.เมืองนนทบุรี รับแจ้งเหตุ คนร้าย งัดบ้านลักทรัพย์สิน ภายในบ้านเลขที่ 135/75 ม.4 ซ.เรวดี 46/3 ถ.ติวานนท์ ต.ตลาดขวัญ จึงเข้าตรวจสอบ ที่เกิดเหตุเป็น บ้านทาวน์เฮาส์ 2 ชั้น พบเจ้าของบ้านคือ <persName>นายบริพันธ์</persName> หรือ <persName>นก ชัยภูมิ</persName> อายุ 43 ปี พิธีกรชื่อดังรายการ "ชุมทางเสียงทอง" ที่ออกอากาศทางช่อง 7 โดย <persName>นายบริพันธ์</persName> กล่าวว่า บ้านหลังดังกล่าวอาศัยอยู่ด้วยกัน 3 คน ก่อนเกิดเหตุ ตนพร้อมครอบครัวได้เดินทางไปเที่ยวที่ จ.จันทบุรี ในช่วงเทศกาลสงกรานต์ ตั้งแต่วันที่ 12 เม.ย.ที่ผ่านมา และเดินทางกลับถึงบ้าน เมื่อช่วงค่ำของวันเดียวกัน เมื่อขึ้นบ้านบริเวณชั้น 2
พบประตูห้องนอนเปิดอยู่ทรัพย์สินภายในห้องถูกคนร้าย รือค้นกระจัดกระจาย โดยคนร้ายใช้วิธีตัดเหล็กดัดเข้ามาในห้องนอนของมารดา แล้วขโมยทรัพย์สินประกอบด้วย ปืนลูกโม่ขนาด .22 สร้อยเพชร ต่างหูเพชร แหวนเพชร นาฬิกาโรเล็กซ์ รวมทรัพย์สินทั้งหมดกว่า 3 แสนบาท เบื้องต้น เจ้าหน้าที่ตำรวจ ได้ให้วิทยากรเก็บร่องรอยลายนิ้วมือแฝงของคนร้ายตามขอบประตูและลิ้นชัก เพื่อเป็นหลักฐานในการติดตามตัวคนร้าย โดยสันนิฐานว่าน่าจะเป็นวัยรุ่นใกล้เคียงที่อาศัยช่วงเจ้าของบ้านไม่อยู่ ในช่วงเทศกาลสงกรานต์และไม่ได้ฝากบ้านไว้กับตำรวจบุกเข้ามาลักทรัพย์สินดัง กล่าว</p></body>
</news>
