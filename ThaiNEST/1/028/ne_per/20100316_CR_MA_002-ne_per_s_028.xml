<teiHeader>
<fileDesc>
<titleStmt>
  <title>มีคำสั่งบรรจุลูกชาย"พ.ต.อ.สมเพียร"เป็นส.ต.ต.-ย้ายประจำสงขลา แล้ว  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-16 16:07:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268730469&catid=17  </bibl>
</sourceDesc>
</fileDesc>
</teiHeader>
<news>
<headline>มีคำสั่งบรรจุลูกชาย"<persName>พ.ต.อ.สมเพียร</persName>"เป็นส.ต.ต.-ย้ายประจำสงขลา แล้ว</headline>
<lead></lead>
<neck></neck>
<body><p>ที่สำนักงานตำรวจแห่งชาติ(ตร.)   เมื่อวันที่ 16 มีนาคม  <persName>พล.ต.ท.พงศพัศ พงษ์เจริญ</persName>  ผู้ช่วยผู้บัญชาการตำรวจแห่งชาติ ในฐานะโฆษกตร. เผยว่า ตามที่สำนักงานตรวจคนเข้าเมือง ได้มีคำสั่งที่ 50/2553 แต่งตั้ง <persName>ส.ต.ท.โรจนินทร์ ภูวพงษ์พิทักษ์</persName> ผบ.หมู่ กก.ตชด.44 อ.เมือง จว.ยะลา บุตรชายคนสุดท้องของ <persName>พ.ต.อ.สมเพียร เอกสมญา</persName> ไปดำรงตำแหน่ง ผบ.หมู่ กองบังคับการตรวจคนเข้าเมือง 6 จว.สงขลา โดยมีผลตั้งแต่ 14 มี.ค.ที่ผ่านมานั้น ล่าสุด ตำรวจภูธรภาค 9 ได้มีคำสั่งที่ 92/2553 บรรจุแต่งตั้ง <persName>นายรัฐวิชญ์ ภูวพงษ์พิทักษ์</persName> บุตรชายคนที่ 3 ให้ไปดำรงตำแหน่ง ผบ.หมู่ สภ.คอหงส์  จ.สงขลา พร้อมกับแต่งตั้งยศเป็น ส.ต.ต. เรียบร้อยแล้ว ทั้งนี้ ตั้งแต่วันที่16 มีนาคม </p>
<p><persName>พล.ต.ท.พงศพัศ</persName>  กล่าวว่า ตร.จะต้องช่วย เยียวยาครอบครัวของ <persName>พ.ต.อ.สมพียร</persName> กันอย่างเต็มที่ อีกทั้งยังตระหนักดีถึง พระราชเสาวนีย์ของสมเด็จพระนางเจ้าฯ พระบรมราชินีนาถ ที่ให้ตร.ดูแลครอบครัวให้ดีที่สุด โดยเฉพาะ <persName>ส.ต.ท.โรจนินทร์</persName> นั้น <persName>พ.ต.อ.สมเพียร</persName> และมารดา มีความห่วงใยในเรื่องของความปลอดภัยเป็นอย่างมาก การโยกย้ายให้ไปดำรงตำแหน่งใหม่ที่กองบังคับการตำรวจตรวจคนเข้าเมือง จว.สงขลา นั้น นอกจากจะทำให้ทุกคนได้หายกังวลใจแล้ว ยังเป็นสถานที่ที่ <persName>พ.ต.อ.สมเพียร</persName> ได้เคยรับราชการอยู่ก่อนหน้านี้เมื่อปี 2530 ด้วย  ส่วน <persName>ส.ต.ต.รัฐวิชญ์</persName> ที่ได้รับการบรรจุใหม่ และแต่งตั้งไปอยู่ที่ สภ.คอหงส์ จว.สงขลา ก็จะได้ช่วยดูคุณแม่ได้อย่างใกล้ชิดด้วย เนื่องจากมีบ้านพักอาศัยอยู่ในเขตพื้นที่ดังกล่าว</p>
<p>โฆษกตร. กล่าวว่า สำหรับพิธีพระราชทานเพลิงศพ <persName>ผกก.สมเพียร</persName> ที่จะมีขึ้นในเวลา 14.00 น. วันที่ 17 มีนาคม  ผู้บังคับบัญชาในทุกระดับของสำนักงานตำรวจแห่งชาติ จะเข้าร่วมในพิธีอย่างพร้อมเพรียงกัน เพื่อรำลึกถึงความกล้าหาญและเสียสละของท่าน ซึ่งเป็นวีรบุรุษผู้กล้าของสำนักงานตำรวจแห่งชาติที่ตำรวจทุกคนจะไม่มีวันลืมเลือนไปได้ สำหรับบุตรชายทั้งสองคนของท่าน <persName>ผกก.สมเพียร</persName> ที่เป็นข้าราชการตำรวจ ก็จะแต่งเครื่องแบบตำรวจเพื่อร่วมเข้าเฝ้า สมเด็จพระบรมโอรสาธิราชฯ สยามมกุฎราชกุมาร ที่จะเสด็จแทนพระองค์ไปในการพระราชทานเพลิงศพในวันที่ 16 มี.ค. ด้วย</p></body>
</news>
