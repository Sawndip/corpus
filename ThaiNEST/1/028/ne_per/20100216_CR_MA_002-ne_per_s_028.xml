<teiHeader>
<fileDesc>
<titleStmt>
  <title>ปธ.วุฒิบอก"เสื้อแดง"ยื่นถอดถอนผู้พิพากษาได้แต่ไม่ ทันตัดสินคดียึดทรัพย์"แม้ว" ชี้ต้องใช้เวลาเป็นปี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-16 12:45:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266299356&catid=17  </bibl>
</sourceDesc>
</fileDesc>
</teiHeader>
<news>
<headline>ปธ.วุฒิบอก"เสื้อแดง"ยื่นถอดถอนผู้พิพากษาได้แต่ไม่ ทันตัดสินคดียึดทรัพย์"<persName>แม้ว</persName>" ชี้ต้องใช้เวลาเป็นปี</headline>
<lead>ปธ.วุฒิบอกขั้นตอนการยื่นถอดถอนผู้พิพากษาได้แต่ต้องใช้ เวลาเป็นปี จ้องล้มคดียึดทรัพย์"<persName>แม้ว</persName>" แดงเชียงใหม่ล่า2หมื่นชื่อถอด2ผู้พิพากษา หวังเหลือองค์คณะแค่7ตัดสินไม่ได้</lead>
<neck></neck>
<body><p>ปธ.วุฒิ บอกเสื้อแดงยื่นถอดถอนผู้พิพากษาไม่ทันยึดทรัพย์"แม้ว"</p>
<p><persName>นายประสพสุข บุญเดช</persName> ประธานวุฒิสภา กล่าวเมื่อวันที่ 16 กุมภาพันธ์ ถึงกรณีที่กลุ่มเสื้อแดงจะรวบรวมรายชื่อประชาชนเพื่อถอดถอนผู้พิพากษาศาล ฎีกาแผนกคดีอาญาของผู้ดำรงตำแหน่งทางการเมือง ในองค์คณะที่จะพิจารณาคดียึดทรัพย์7.6 หมื่นล้านบาท ว่า สามารถดำเนินการได้หากผู้พิพากษามีความประพฤติมิชอบ อย่างไรก็ดีการถอดถอนต้องมีเหตุผลตามที่กฎหมายกำหนดไว้ ทั้งนี้ความพยายามถอดถอนคงไม่กระทบกับการพิจารณาคดียึดทรัพย์ เนื่องจากกระบวนการถอดถอนต้องใช้เวลานาน โดยเริ่มจากการแสดงตนที่จะรวบรวมรายชื่อ ส่งมาให้วุฒิสภา</p>
<p>จากนั้นจึงส่งให้คณะกรรมการป้องกันและปราบปรามการทุจริต แห่งชาติ (ป.ป.ช.) พิจารณาว่ามีมูลหรือไม่ เมื่อสรุปผลแล้วจึงส่งกลับมาให้ประธานวุฒิสภาเพื่อนำเข้าสู่การพิจารณาของ วุฒิสภา โดยขั้นตอนทั้งหมดต้องใช้เวลาเป็นปี จะไม่มีผลย้อนหลัง และไม่มีผลกับคดีที่พิจารณาไปแล้ว</p>
<p>ความเคลื่อนไหวเสื้อแดงเชียงใหม่ เวลา 13.00 น.วันที่ 15 กุมภาพันธ์ แกนนำกลุ่มรักเชียงใหม่ 51 นำโดย<persName>นายเพชรวรรต วัฒนพงศ์ศิริกุล</persName> ได้ประกาศแจ้งให้คนเสื้อแดงใน จ.เชียงใหม่ทุกอำเภอ และจังหวัดใกล้เคียง อย่างลำพูน ให้เดินทางมาร่วมลงชื่อ เพื่อเตรียมที่จะยื่นถอดถอน 2 ผู้พิพากษา ซึ่งเป็น 2 ใน 9 คนที่จะเข้าร่วมในการพิจารณาตัดสินของศาลฎีกาคดีอาญาของผู้ดำรงตำแหน่งทาง การเมืองคดีดำที่ อม.14/2551 หรือร่ำรวยผิดปกติของ<persName>พ.ต.ท.ทักษิณ ชินวัตร</persName> และยึดทรัพย์ 76,000 ล้านบาทตกเป็นของแผ่นดินในวันที่ 26 กุมภาพันธ์ที่จะถึงนี้</p>
<p>ทั้งนี้ตลอดช่วงบ่ายวันเดียวกัน แกนนำคนเสื้อแดงคือ <persName>นางกัญญาภัค มณีจักร</persName> หรือ<persName>ดีเจอ้อม</persName> และ<persName>นายอภิชาติ อินสอน</persName> หรือ<persName>ดีเจอ้วน</persName> สองดีเจ. วิทยุชุมชนคนเสื้อแดง ได้นำรถขยายเสียงออกตระเวณไปชักชวน และล่ารายชื่อจากคนเสื้อแดงในเขตอำเภอรอบนอก</p>
<p>การยื่นถอดถอนสองผู้พิพากษาดังกล่าว กลุ่มคนเสื้อแดงอ้างว่า ที่ผ่านมาทั้งสองมีเจตนาไม่บริสุทธิ์และไม่มีจริยธรรมในการตัดสินคดี เห็นได้จากกรณีการตัดสินในคดีกล้ายางที่มี<persName>นายเนวิน ชิดชอบ</persName> แกนนำพรรคภูมิใจไทย เป็นจำเลยที่ผ่านมา และจะมาร่วมตัดสินในคดี <persName>พ.ต.ท.ทักษิณ</persName>อีก</p>
<p>ดังนั้นจำเป็น ต้องเร่งดำเนินการยื่นถอดถอนเป้าหมายเพื่อให้จำนวนผู้พิพากษาในคดียึดทรัพย์ 7.6 หมื่นล้านเหลือเพียง 7 ไม่ครบองค์ที่ 9 คน ทำให้ไม่สามารถตัดสินคดีในวันที่ 26 กุมภาพันธ์ได้ ซึ่งหากได้ชื่อครบ 20,000 ชื่อแล้วคนเสื้อแดงเชียงใหม่จะร่วมเดินทางกันโดยรถบรรทุกหลายคันพร้อมใจกัน เข้ากรุงเทพฯทันที</p>
<p><persName>นางกัญญาภัค</persName> กล่าวว่า เราต้องการรายชื่อให้ครบ 2 หมื่นรายชื่อ ขณะนี้เราได้คนเข้าร่วมแล้วกว่าหมื่นราย คงเหลืออีกกว่า 2,000 รายชื่อ </p></body>
</news>
