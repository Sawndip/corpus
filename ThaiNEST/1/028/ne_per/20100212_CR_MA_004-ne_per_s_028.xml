<teiHeader>
<fileDesc>
<titleStmt>
  <title>ก.ต.ออกโรงแจง"ป.ป.ช."ไร้อำนาจเรียก"ผู้พิพากษา"สอบ ระหว่างคดีอยู่ในศาล "วิชัย"ยันไม่ได้ก้าวล่วง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-12 20:35:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265980653&catid=17  </bibl>
</sourceDesc>
</fileDesc>
</teiHeader>
<news>
<headline>ก.ต.ออกโรงแจง"ป.ป.ช."ไร้อำนาจเรียก"ผู้พิพากษา"สอบ ระหว่างคดีอยู่ในศาล "<persName>วิชัย</persName>"ยันไม่ได้ก้าวล่วง</headline>
<lead>ก.ต.ป้องผู้พิพากษาอยุธยา ระบุ "ป.ป.ช." ไม่มีอำนาจเรียกศาลสอบระหว่างคดีอยู่ในชั้นศาล ชี้เป็นการใช้อิทธิพลโดยมิชอบ ข่มขู่กดดัน กระทบความเป็นอิสระศาล ป.ป.ช.ปัดก้าวล่วง แจงไม่ได้กล่าวหาทุจริต แค่สงสัยไม่ทำตามขั้นตอนกฎหมาย เล็งหาจังหวะชี้แจง ปธ.ศาลฎีกาให้เข้าใจ</lead>
<neck></neck>
<body><p>ความคืบหน้ากรณีคณะกรรมการป้องกันและปราบปรามการ ทุจริตแห่งชาติ (ป.ป.ช.) ตั้งอนุกรรมการสอบสวน <persName>พ.ต.ท.ณรงค์ฤทธิ์ วาพันสุ</persName> รอง ผกก.สส.สภ.วังน้อย จ.พระนครศรีอยุธยา , <persName>พ.ต.อ.ธาตรี ตั้งโสภณ</persName> รอง ผบก.ภ.จว.พระนครศรีอยุธยา และ<persName>นายอิทธิพล โสขุมา</persName> ผู้พิพากษาศาลจังหวัดพระนครศรีอยุธยา (ทั้งหมดยศและตำแหน่งขณะนั้น) กล่าวหากระทำผิดฐานทุจริตต่อหน้าที่ หรือกระทำความผิดต่อตำแหน่งหน้าที่ราชการ หรือกระทำความผิดต่อตำแหน่งหน้าที่ในการยุติธรรม กรณีร่วมกันขอและอนุญาตให้ออกหมายจับ<persName>นายสุนัย มโนมัยอุดม</persName> อดีตอธิบดีกรมสอบสวนคดีพิเศษ ผู้ต้องหาคดีหมิ่นประมาท <persName>พ.ต.ท.ทักษิณ ชินวัตร</persName> อดีตนายกรัฐมนตรี ต่อมาวันที่ 7 มกราคม 2553 <persName>นายอิทธิพล</persName> ได้ยื่นเรื่องต่อคณะกรรมการตุลาการขอแนวทางปฏิบัติในกรณีที่ได้รับหมายเรียก ไปให้ถ้อยคำที่สำนักงานป.ป.ช.นั้น</p>
<p>ผู้สื่อข่าวรายงานเมื่อวันที่ 12 กุมภาพันธ์ ว่า คณะกรรมการตุลาการศาลยุติธรรม (ก.ต.) มีหนังสือตอบกลับถึง<persName>นายอิทธิพล โสขุมา</persName> ผู้พิพากษาศาลจังหวัดพระนครศรีอยุธยา ที่สอบถามกรณีที่ป.ป.ช. มีคำสั่งแต่งตั้งคณะอนุกรรมการไต่สวนกล่าวหากระทำผิดฐานทุจริตต่อหน้าที่  หรือกระทำความผิดต่อตำแหน่งหน้าที่ราชการ หรือกระทำผิดต่อตำแหน่งหน้าที่ในการยุติธรรม ในการออกหมายจับและอนุญาตให้ออกหมายจับ<persName>นายสุ นัย มโนมัยอุดม</persName>  อดีตอธิบดี กรมสอบสวนคดีพิเศษ(ดีเอสไอ) ผู้ต้องหาคดีหมิ่นประมาท <persName>พ.ต.ท.ทักษิณ ชินวัตร</persName> อดีตนายกรัฐมนตรีโดยฝ่าฝืนกฎหมายเป็นเหตุให้เกิดความเสียหายแก่ผู้ต้องหา</p>
<p>ทั้งนี้ กต.ได้นำเรื่องดังกล่าวเข้าสู่ที่ประชุม กต. ครั้งที่ 3/2553 เมื่อวันที่ 25 มกราคม 2553 ว่า กต.พิจารณาข้อหารือแล้วมีมติเห็นว่า  ท่าน(<persName>นายอิทธิพล</persName>) มีสิทธิชี้แจงเป็นหนังสือต่อคณะอนุกรรมการไต่สวนของ ป.ป.ช. และขอไปให้การในชั้นศาลได้</p>
<p>นอกจากนี้ ก.ต. ยังให้สำนักงานศาลยุติธรรม ทำหนังสือแจ้งไปยัง ป.ป.ช.ว่า  ก.ต. ได้พิจารณาประเด็นปัญหาดังกล่าวแล้วเห็นว่า ผู้พิพากษามีดุลพินิจอิสระในการพิจารณาพิพากษาคดี ซึ่งเป็นไปตามที่รัฐธรรมนูญและกฎหมายบัญญัติไว้ โดยไม่อาจมีการแทรกแซงหรือก้าวล่วงจากหน่วยงานหรือบุคคลใด รวมถึงการใช้ดุลพินิจของผู้พิพากษาในการพิจารณาออกหมายจับตามประมวลกฎหมาย อาญาพิจารณาความอาญาด้วย หากคู่ความไม่เห็นพ้องด้วยกับดุลพินิจของผู้พิพากษาในการพิจารณาพิพากษา อรรถคดี รวมถึงคำสั่งของศาลในเรื่องใดๆ ในระหว่างการพิจารณาคดี คู่ความย่อมสามารถใช้สิทธิอุทธรณ์ ฎีกา คำสั่งดังกล่าวของศาลต่อไปได้</p>
<p>"การกระทำใดๆ ไม่ว่าจะเป็นการใช้อิทธิพลโดยมิชอบ การชักนำ การกดดัน การข่มขู่ หรือการแทรกแซง ไม่ว่าโดยตรงหรือโดยอ้อมจากบุคคลหรือองค์กรใดที่จะมีผลต่อการพิจารณาพิพากษา อรรถคดีของผู้พิพากษาจึงไม่พึงกระทำโดยเฉพาะอย่างยิ่งการดำเนินการไต่สวนผู้ พิพากษาในลักษณะที่เกี่ยวข้องกับการพิจารณาพิพากษาคดี ในขณะที่ประเด็นข้อพิพาทของคดียังอยู่ในระหว่างการพิจารณาของศาล รวมทั้งหลักประกันความเป็นอิสระของผู้พิพากษาตามรัฐธรรมนูญแห่งราชอาณาจักร ไทย พ.ศ.2550 และหากผลการดำเนินการของ ป.ป.ช. ในเรื่องนี้เป็นอย่างไร ขอให้แจ้งสำนักงานศาลยุติธรรมทราบด้วย" ก.ต.ระบุ</p>
<p>ขณะที่ <persName>นายวิรัช ชินวินิจกุล</persName> เลขาธิการศาลยุติธรรม กล่าวว่า สำนักงานศาลยุติธรรม คณะกรรมการบริหารศาลยุติธรรม (กบศ.) ได้ติดตามเรื่องราวอย่างใกล้ชิดมาโดยตลอด และ ก.ต.ได้ประชุมพิจารณาแล้วมีความเห็นว่า ผู้พิพากษามีดุลพินิจอิสระในการพิจารณาพิพากษาคดี ซึ่งเป็นไปตามในบทบัญญัติที่รัฐธรรมนูญ และกฎหมายบัญญัติไว้ ไม่อาจมีการแทรกแซง หรือก้าวล่วงจากหน่วยงานหรือบุคคลใด รวมถึงการใช้ดุลพินิจของผู้พิพากษาในการพิจารณาออกหมายจับ ตามประมวลกฎหมายวิธีพิจารณาความอาญาด้วย หากคู่ความไม่เห็นพ้องด้วยกับคำพิพากษาหรือคำสั่งศาลย่อมสามารถใช้สิทธิ อุทธรณ์ หรือฎีกาได้</p>
<p><persName>นายวิรัช</persName> กล่าวว่า  การกระทำใด ๆ ไม่ว่าโดยทางตรงหรือโดยอ้อมจากบุคคลหรือองค์กรใดที่จะมีผลกระทบกระเทือนต่อ การพิจารณาพิพากษาอรรถคดีของผู้พิพากษาจึงไม่พึงกระทำ  โดยเฉพาะอย่างยิ่งการไต่สวนผู้พิพากษาในลักษณะที่เกี่ยวข้องกับการพิจารณา พิพากษาคดีในขณะที่ประเด็นข้อพิพาทแห่งคดียังอยู่ระหว่างการพิจารณาของศาล สูง ซึ่งอาจส่งผลกระทบต่อการพิจารณาพิพากษาคดีของศาล  รวมทั้งหลักประกันความเป็นอิสระของผู้พิพากษาตามรัฐธรรมนูญแห่งราชอาณาจักร ไทย พ.ศ.2550</p>
<p>ดังนั้นเพื่อความเข้าใจที่ถูกต้องในบทบาทอำนาจหน้าที่ของผู้พิพากษาศาล ยุติธรรม  สำนักงานศาลยุติธรรม จึงได้มีหนังสือแจ้งคณะกรรมการ ป.ป.ช. ดังเหตุผลที่กล่าวมาข้างต้น  และจะดำเนินการหามาตรการที่เหมาะสมในการปกป้องคุ้มครองดูแลผู้พิพากษาให้ ปฏิบัติหน้าที่ด้วยความเป็นอิสระ เป็นกลาง และเป็นธรรม มิให้บังเกิดความหวั่นไหว โดยยึดมั่นหลักการ ปราศจากอคติทั้งปวง เพื่อเป็นหลักประกันพื้นฐานในการสร้างความยุติธรรมให้แก่คู่ความและประชาชน อย่างเสมอภาคเท่าเทียมกัน</p>
<p>ด้าน<persName>นายวิชัย วิวิตเสวี</persName> กรรมการป้องกันและปราบปรามการทุจริตแห่งชาติ (ป.ป.ช.) กล่าวถึงการตั้งอนุกรรมการไต่สวน<persName>นายอิทธิพล สุโขมา</persName> ผู้พิพากษาศาลจังหวัดพระนครศรีอยุธยา ร่วมกับเจ้าหน้าที่ตำรวจอีก 2 นาย ว่า ไม่ใช่การก้าวก่ายอำนาจระหว่างกัน ของศาลกับองค์กรอิสระ เพราะคณะกรรมการป.ป.ช.ก็ตั้งอนุกรรมการไต่สวนไปตามกฎหมาย ที่สำคัญเป็นเพียงการสอบสวนข้อเท็จจริงเบื้องต้นเท่านั้น ยังไม่มีการแจ้งข้อกล่าวหากับใคร ไม่ว่า จะเป็นตุลาการหรือเจ้าหน้าที่ตำรวจ จึงยังไม่รู้ว่ามีใครผิดหรือไม่ผิดอะไร</p>
<p>สาเหตุที่ตั้งคณะกรรมการไต่สวน<persName>นายอิทธิพล</persName>ด้วย เนื่องจากไม่ปฏิบัติตามระเบียบว่าด้วยการออกหมายจับ ทั้งที่<persName>นายสุนัย</persName>ได้คัดค้านการออกหมายจับดังกล่าวแล้ว แต่<persName>นายอิทธิพล</persName>ไม่ฟัง ยังอนุมัติให้ออกหมายจับ จึงสงสัยว่า <persName>นายอิทธิพล</persName>อาจไม่ปฏิบัติตามขั้นตอนการออกหมายจับทั้งที่เป็นกฎหมายที่บังคับ เด็ดขาด</p>
<p>"ยืนยันว่าไม่ได้ไต่สวนเรื่องจากทุจริตต่อตำแหน่งหน้าที่ หากเจ้าหน้าที่ตำรวจขอออกหมายจับ แต่ศาลไม่อนุมัติออกให้ ก็จะไม่ถือว่า มีความผิด เพราะยังไม่เกิดความเสียหาย แต่เมื่อศาลอนุมัติออกหมายจับนายสุนัย คณะกรรมการป.ป.ช.จึงต้องตั้งอนุกรรมการไต่สวน เพราะสงสัยว่า ไม่ปฏิบัติตามกฎหมาย หลังจากนี้ผมจะหาโอกาสไปพบกับนายสบโชค สุขารมณ์ ประธานศาลฎีกา ที่สนิทสนมกัน เนื่องจากผมเคยเป็นผู้พิพากษามาก่อน เพื่อชี้แจงเรื่องที่เกิดขึ้นให้นายสบโชคฟังว่า เป็นเทคนิคทางกฎหมาย เชื่อว่า ไม่น่าจะมีปัญหาอะไร เพราะไม่ใช่ความขัดแย้งระหว่างองค์กร"<persName>นายวิชัย</persName> กล่าว</p>
<p><persName>นายวิชัย</persName>กล่าวว่า  ไม่เชื่อว่าจะเป็นน้ำผึ้งหยดเดียวทำให้เหตุการณ์บานปลาย ส่วน<persName>นายอิทธิพล</persName>ก็เป็นลูกศิษย์ ถ้าเจอหน้าก็จะอธิบายให้ฟังว่า ขั้นตอนการทำงานของป.ป.ช.เป็นอย่างไร การตั้งอนุกรรมการไต่สวน เพราะสงสัยว่าไม่ทำตามกฎหมาย แต่ยังไม่มีการชี้ว่าใครผิดใครถูก </p>
<p>ที่จ.พระนครศรีอยุธยา ผู้สื่อข่าวรายงานว่า พนักงานสอบสวนคดีดังกล่าว พบว่า <persName>พ.ต.อ.ธาตรี ตั้งโสภณ</persName> รอง ผบก.ภ.จว.พระนครศรีอยุธยา ได้เกษียณอายุราชการไปแล้ว ส่วน <persName>พ.ต.ท.ณรงค์ฤทธิ์ วาพันสุ</persName> ยังดำรงตำแหน่งรอง ผกก.สส.สภ.วังน้อย จ.พระนครศรีอยุธยา</p>
<p>รายงานข่าวแจ้งว่า ยืนยันว่าการดำเนินการของพนักงานสอบสวน สภ.วังน้อย ดำเนินการทุกอย่างชอบด้วยกฎหมาย และตรงตามระเบียบทั้งหมด โดยมีการสอบพยานมากถึง 17 ปาก อีกทั้งกว่า จะเสนอออกหมายจับ ได้มีความพยายามที่จะติดต่อ<persName>นายสุนัย</persName> หลายขั้นตอน รวมระยะเวลากว่า 4 เดือน นับจากเริ่มติดต่อครั้งแรกด้วยวาจา การทำหนังสือ และออกหมายเรียกอีก 3 ครั้ง จนถึงขั้นตอนออกหมายจับดังกล่าว</p></body>
</news>
