<teiHeader>
<fileDesc>
<titleStmt>
  <title>“เด็จพี่” ทำบื้อ! ไม่รู้อำนาจ พ.ร.ก.ฉุกเฉิน แจ้งจับ “มาร์ค-เทพ” ปิดพีทีวี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-08 17:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000049201  </bibl>
</sourceDesc>
</fileDesc>
</teiHeader>
<news>
<headline>“เด็จพี่” ทำบื้อ! ไม่รู้อำนาจ พ.ร.ก.ฉุกเฉิน แจ้งจับ “<persName>มาร์ค</persName>-<persName>เทพ</persName>” ปิดพีทีวี</headline>
<lead>“<persName>พร้อมพงศ์ นพฤทธิ์</persName>” พร้อมทนายเสื้อแดง แกล้งโง่ ไม่รู้อำนาจ พ.ร.ก.ฉุกเฉิน เข้าแจ้งความกองปราบฯ ดำเนินคดี “<persName>อภิสิทธิ์</persName>-<persName>สุเทพ</persName>” ฐานยึดไทยคม สั่งปิดพีทีวี ยังโง่ซ้ำเอาผิด “<persName>สุเทพ</persName>” ข้อหาฐานปล่อยคนสนิทพกอาวุธเข้าสภา</lead>
<neck></neck>
<body><p>วันนี้ (8 เม.ย.) ที่กองปราบปราม เมื่อเวลา 13.30 น. <persName>นายพร้อมพงศ์ นพฤทธิ์</persName> โฆษกพรรคเพื่อไทย พร้อมด้วย<persName>นายพิชา วิจิตรศิลป์</persName> ทนายความ เดินทางเข้าพบ <persName>พ.ต.ท.สุกรี สินเย็น</persName> พนักงานสอบสวน (สบ 2) กก.1 บก.ป.เพื่อร้องทุกข์กล่าวโทษ<persName>นายอภิสิทธิ์ เวชชาชีวะ</persName> นายกรัฐมนตรี <persName>นายสุเทพ เทือกสุบรรณ</persName> รองนายกรัฐมนตรี และผู้บังคับบัญชาหน่วยทหาร ในความผิดฐานปฏิบัติหรือละเว้นการปฏิบัติหน้าที่โดยมิชอบ ตามประมวลกฎหมายอาญา มาตรา 157 ทำให้เสื่อมเสียเสรีภาพ ตามมาตรา 309 และฐานบุกรุกโดยมีอาวุธและร่วมกันกระทำความผิดตั้งแต่ 2 คนขึ้นไป ตามมาตรา 362 ประกอบมาตรา 365 จากกรณีที่สั่งการให้นำกำลังทหารพร้อมอาวุธสงครามกว่า 2,000 นาย บุกเข้ายึดสถานีดาวเทียมไทยคม อ.ลาดหลุมแก้ว จ.ปทุมธานี และสั่งตัดสัญญาณสถานีโทรทัศน์พีเพิ่ลชาแนล เมื่อคืนวันที่ 7 เมษายนที่ผ่านมา</p>
<p><persName>นายพร้อมพงศ์</persName>กล่าวว่า การสั่งการให้ทหารเข้ายึดสถานีดาวเทียมดังกล่าวซึ่งเป็นของเอกชนเป็นการ กระทำที่มิชอบด้วยกฎหมายเพราะไม่มีหมายค้นจากศาล นอกจากนี้ เจ้าหน้าที่ยังใช้กำลังข่มขู่คุกคามให้ผู้ดูแลสถานีดาวเทียมตัดสัญญาณการ แพร่ภาพและเสียงของสถานีโทรทัศน์พีเพิ่ลชาแนล แม้ว่าตาม พ.ร.ก.บริหารราชการในสถานการณ์ฉุกเฉิน พ.ศ.2548 มาตรา 11 (5) จะให้อำนาจเจ้าหน้าที่สั่งระงับยับยั้งการติดต่อสื่อสารใดได้ก็ตาม แต่ต้องปฏิบัติตามหลักเกณฑ์ว่าด้วยการสอบสวนคดีพิเศษ ตาม พ.ร.บ.การสอบสวนคดีพิเศษ พ.ศ.2547 มาตรา 24</p>
<p><persName>นายพร้อมพงศ์</persName>กล่าวต่อว่า การดำเนินการครั้งนี้ยังขัดรัฐธรรมนูญ มาตรา 45 วรรค 3 ที่บัญญัติห้ามการสั่งปิดสื่อสารมวลชนเพื่อริดรอนเสรีภาพในการแสดงความเห็น การพูด การโฆษณา การสื่อความหมายด้วยวิธีอื่น ซึ่งการตัดสัญญาณการเผยแพร่ภาพและเสียงของสถานีโทรทัศน์พีเพิ่ลชาแนล เป็นการกระทำที่ลุแก่อำนาจ ตนต้องขอให้ <persName>พ.ต.อ.สุพิศาล ภักดีนฤนาถ</persName> รรท.ผบก.ป.นำกำลังคอมมานโดเข้าตรวจสอบในทันทีเพราะถือว่าความผิดสำเร็จแล้ว หากทาง บก.ป.ไม่ดำเนินการก็จะถือว่าละเว้นการปฏิบัติหน้าที่ไปด้วย</p>
<p>โฆษกพรรคเพื่อไทยกล่าวอีกว่า นอกจากนี้ตนได้แจ้งความดำเนินคดีกับ<persName>นายสุเทพ</persName> เพิ่มเติมอีกข้อหาตามความผิดตาม พ.ร.บ.อาวุธปืน หลังจากพบว่า<persName>นายชุมพล จุลใส</persName> ส.ส.ชุมพร พรรคประชาธิปัตย์ คนสนิทของ<persName>นายสุเทพ</persName>ได้นำอาวุธปืนเข้ามาภายในอาคารรัฐสภา ซึ่งบุคคลดังกล่าวเป็น ส.ส.ไม่ใช่มือปืนรับจ้างหรือการ์ดอาสาของกลุ่มไหน การนำอาวุธปืนเข้ามาเช่นนี้จึงถือเป็นการกระทำความผิดฐานพกพาอาวุธปืนโดยไม่ มีเหตุอันควร โดยตนได้นำภาพถ่ายและภาพที่ตีพิมพ์ใน นสพ.มติชน และ นสพ.ข่าวสด ฉบับวันที่ 8 เมษายน 2553 มามอบให้พนักงานสอบสวนไว้เป็นหลักฐานแล้ว</p></body>
</news>
