<teiHeader>
<fileDesc>
<titleStmt>
  <title>กอ.รมน.เชื่อมีทหารชี้เป้ายิง“พ.อ.ร่มเกล้า”  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100412/55574/กอ.รมน.เชื่อมีทหารชี้เป้ายิง“พ.อ.ร่มเกล้า”.html  </bibl>
</sourceDesc>
</fileDesc>
</teiHeader>
<news>
<headline>กอ.รมน.เชื่อมีทหารชี้เป้ายิง“<persName>พ.อ.ร่มเกล้า</persName>”</headline>
<lead>โฆษก กอ.รมน. ลั่นมีทหารชี้เป้ายิงถล่ม “<persName>พ.อ.ร่มเกล้า</persName>-ผบ.บูรพาพฆัคฆ์” ตั้งใจลอบสังหารนายทหารระดับสูง เชื่อมี “ทหารแตงโม” ระดับนายพล เผยข้อมูล</lead>
<neck></neck>
<body><p>(12เม.ย.) <persName>พล.ต.ดิฏฐพร ศศะสมิต</persName> โฆษกกองอำนวยการรักษาความมั่นคงภายในราชอาณาจักร (กอ.รมน.) กล่าวถึงเหตุความคืบหน้าการตรวจสอบเหตุปะทะระหว่างทหารและคนเสื้อแดงว่า กองทัพขอประณามการกระทำของกลุ่มที่สร้างความรุนแรงให้เกิดขึ้นระหว่างทหาร และประชาชนคนเสื้อแดง ซึ่งปฏิบัติการที่วางแผนมาอย่างดี เพราะมีการยิงปืนเข้าใส่ทั้งทหารและประชาชน เพื่อให้ทั้งสองฝ่ายเกิดการระแวงกันและกัน ซึ่งชัดเจนว่าคนกลุ่มนี้มาสร้างความรุนแรงเสร็จภารกิจแล้วก็จะสลายไป ขอประณามว่าคนกลุ่มนี้เป็นผู้ที่ทำร้ายประเทศชาติ ไม่ใช่ทำร้ายแค่ทหารหรือคนเสื้อแดง แต่เขาทำให้ประเทศไทยสูญเสีย</p>
<p>“เห็นชัดว่าการชุมนุมมีกลุ่มคนติดอาวุธแฝงอยู่ในผู้ชุมนุม ขอให้ผู้ชุมนุมผลักคนเหล่านี้ออกจากการชุมนุม เพื่อให้เจ้าหน้าที่ดำเนินการตามกฎหมาย ซึ่งคนเหล่านี้จะทำให้ผู้ชุมนุมอันตราย <persName>พ.อ.ร่มเกล้า ธุวธรรม</persName> รองเสธ.พล.ร. 2 รอ.และนายทหารหน่วยนี้ เป็นผู้ที่อยู่ในการปฏิบัติภารกิจรักษาความสงบเรียบร้อยของบ้านเมืองเมื่อปี 2552 ที่ผ่านมา ซึ่งเหตุการณ์นั้นทำให้มีกลุ่มคนโกรธแค้น และเสียผลประโยน์ต้องการแก้แค้น ซึ่งจากการเสียชีวิตของ <persName>พ.อ.ร่มเกล้า</persName> มีคนชี้เป้าแน่นอน เพราะมีการรายงานว่า คนร้ายมีการยิงเลเซอร์ชี้เป้ามาที่กลุ่มนายทหารระดับสูงอยู่ จากนั้นยิงเครื่องยิงเอ็ม 79 เข้าใส่ ทำให้นายทหารระดับสูงหลายนายบาดเจ็บและเสียชีวิต ซึ่งเหตุการณ์นี้ไม่ใช่เรื่องบังเอิญ แต่เป็นการตั้งใจลอบสังหารนายทหารระดับสูงเหล่านี้”<persName>พล.ต.ดิฎฐพร</persName> กล่าว</p>
<p>โฆษก กอ.รมน. กล่าวว่า กองทัพคงจะตั้งกรรมการตรวจสอบเหตุที่เกิดขึ้น เพราะเชื่อแน่ว่าคนที่ชี้เป้าให้คนร้ายรู้ว่ากลุ่มนายทหารระดับสูงอยู่ตรง ไหน และชี้เป้าว่าใคร คือ <persName>พ.อ.ร่มเกล้า</persName> ต้องเป็นคนที่รู้จักบุคคลเหล่านี้อย่างดี ดังนั้นคงไม่สามารถชี้เป้าได้ถูกต้อง ด้วยเหตุนี้เชื่อว่าสิ่งที่เกิดขึ้น น่าจะเป็นการวางแผนมาเป็นอย่างดีของฝ่ายตรงข้ามโดยอาจจะเป็นฝีมือของทหารที่ อยู่ในราชการ หรือทหารที่เกษียณอายุราชการไปแล้ว นอกจากนี้ ยังมีคนร้ายยิงอาวุธสงครามลงมาจากบนตึก เป็นการเตรียมการมาอย่างดี ทั้งหมดนี้เป็นสิ่งที่ข้อมูล กอ.รมน. เคยพูดไว้ตลอดว่ามีกลุ่มคนต้องการสร้างความรุนแรงก่อวินาศกรรม</p>
<p>เมื่อถามว่า แผนปฏิบัติของเจ้าหน้าที่เป็นเรื่องลับแต่ทุกอย่างมักรั่วไหลถึงแกนนำเสื้อแดงวางแผนรับมือตลอดเวลา <persName>พล.ต.ดิฎฐพร</persName> กล่าวว่า เราจัดแผนมาอย่างดี แต่คนที่อยู่เวทีเสื้อแดงบางทียังรู้มากกว่าที่ตนเข้าประชุมเลย ดังนั้น คนที่รู้ข้อมูลน่าจะเป็นนายทหารระดับสูง เพราะข้อมูลบางอย่างที่ถูกเปิดเผยเป็นข้อมูลที่นายพลเท่านั้นที่จะรู้</p></body>
</news>
