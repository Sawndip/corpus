<teiHeader>
<fileDesc>
<titleStmt>
  <title>ร.พ.ตร.กลับสู่ภาวะปกติ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-09 20:29:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220410  </bibl>
</sourceDesc>
</fileDesc>
</teiHeader>
<news>
<headline>ร.พ.ตร.กลับสู่ภาวะปกติ</headline>
<lead>บรรยากาศหน้าร.พ. ตร.กลับสู่ภาวะปกติหลังเกิดเหตุความตึงเครียด การปะทะระหว่างเจ้าหน้าที่กับคนเสื้อแดงที่เกรงว่าจะถูกเจ้าหน้าที่สลายการ ชุมนุม</lead>
<neck></neck>
<body><p>บรรยากาศที่ ร.พ.ตำรวจ ขณะนี้ล่าสุดยังคงมีกลุ่มผู้ชุมนุมคนเสื้อแดงบางส่วนปักหลักสังเกตการณ์ที่ ด้านหน้าประตูทางเข้าโรงพยาบาลตำรวจบนถนนพระราม 1 ภายหลังที่ในช่วงเย็นที่ผ่านมา เจ้าหน้าที่ตำรวจกว่า 500 นาย พร้อมโล่และกระบอง พยายามผลักดันกลุ่มผู้ชุมนุมจำนวนมาก ที่มากดดันที่ประตูทางเข้า เพื่อป้องกันไม่ให้ตำรวจเคลื่อนกำลังออกมาสลายการชุมนุม ที่บริเวณแยกราชประสงค์ ทั้งนี้ระหว่างการผลักดัน กลุ่มผู้ชุมนุมบางคนได้ปา ขวดน้ำ รองเท้า และร่มใส่ ใส่เจ้าหน้าที่ตำรวจเหตุการณ์เข้าสู่ภาวะความตึงเครียดมากขึ้น เมื่อเจ้าหน้าที่ตำรวจไม่สามารถผลักดันผู้ชุมนุมได้ จึงได้ถอยกำลังสลับเอาตำรวจหญิงขึ้นมาเป็นแนวหน้า ขณะที่พระสงฆ์กลุ่มพัฒนาสันติวิธีได้ทำการขอบิณฑบาต อย่าให้เจ้าหน้าที่ตำรวจเบียดเบียนประชาชน โดยยืนยันว่ากลุ่มคนเสื้อแดง ต่อสู้อย่างสันติวิธี</p>
<p>ดังนั้น <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 ได้ชี้แจงกลุ่มผู้ชุมนุมผ่านรถกระจายเสียง โดยระบุว่า ไม่ได้มีการนำกำลังมาสลายการชุมนุมกลุ่มคนเสื้อแดง เพียงแต่นำกำลังมาป้องกันเหตุ เนื่องจากมีรายงานว่าจะมีที่ 3 สร้างสถานการณ์ความรุนแรงที่โรงพยาบาลตำรวจ โดยยินดีที่จะใช้กำลังตำรวจออกจากพื้นที่ดังกล่าว แต่ขอให้กลุ่มผู้ชุมนุมถอยออกไปด้วยเช่นกัน เหตุการณ์ความวุ่นวายจึงกลับเข้าสู้ภาวะปกติมากขึ้น</p></body>
</news>
