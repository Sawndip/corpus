<teiHeader>
<fileDesc>
<titleStmt>
  <title>หนุ่มอีสานประชดรักโดดสะพานลอยกระอัก!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012474  </bibl>
</sourceDesc>
</fileDesc>
</teiHeader>
<news>
<headline>หนุ่มอีสานประชดรักโดดสะพานลอยกระอัก!</headline>
<lead>หนุ่มศรีสะเกษมีปากเสียงกับคนรัก น้อยใจบวกกับเครียดจัด ตัดสินใจกระโดดสะพานลอยประชัดรักหวังฆ่าตัวตาย แต่ยังไม่ถึงฆาต หล่นโดนหลังคารถบัสเพียงแค่กระอักเลือดเจ็บสาหัส</lead>
<neck></neck>
<body><p>วันนี้ (28 ม.ค.) เมื่อเวลา 06.45 น. <persName>ร.ต.ท.เฉลิมพล รุ่งรัตน์</persName> พงส.(สบ 1) สน.หัวหมาก ได้รับแจ้งเหตุมีชายกระโดดสะพานลอยคนข้าม บริเวณหน้าห้างเมเจอร์ฮอลลีวูด ซอยรามคำแหง 35 ถนนรามคำแหง แขวงหัวหมาก เขตบางกะปิ กทม. จึงรุดไปตรวจสอบพร้อมเจ้าหน้าที่ สน.หัวหมาก                ที่เกิดเหตุพบร่าง<persName>นายพีรพัฒน์ ปรือปรัง</persName> อายุ 31 ปี อยู่บ้านเลขที่ 151 หมู่ 5 ต.ปรือใหญ่ อ.ขุขันธ์ จ.ศรีสะเกษ สภาพนอนกระอักเลือด มีอาการสลึมสะลือได้รับบาดเจ็บสาหัส เจ้าหน้าที่จึงรีบนำตัวส่ง รพ.นวมินทร์ 9 เพื่อรักษาตัว นอกจากนี้ ที่เกิดเหตุพบรถบัสรับส่งพนักงานบริษัท ฮอนด้า ออโตโมบิล (ประเทศไทย) จำกัด สีขาว หมายเลขทะเบียน 31-4379 กทม. จอดนิ่งอยู่ในสภาพหลังคารถบุบเล็กน้อย หลังจากนั้นเจ้าหน้าที่จึงเก็บรายละเอียดที่พบไว้ไปตรวจสอบ</p>
<p>จากการสอบสวน <persName>นายทองสุข ไชยสุวรรณ</persName> อายุ 46 ปี อยู่บ้านเลขที่ 49 หมู่ 3 ต.ตาโกน อ.เมืองจันทร์ จ.ศรีสะเกษ พนักงานขับรถบัสคันดังกล่าวให้การว่า ขณะที่ตนกำลังขับรถบัสมาตามถนนรามคำแหง เพื่อไปส่งพนักงานที่ย่านบางนา กระทั่งมาถึงบริเวณที่เกิดเหตุได้ยินเสียงดังคล้ายมีวัตถุหล่นใส่บนหลังคาอย่างแรงจึงหยุดรถแล้วลงมาดู พบมีคนเจ็บนอนอยู่ ซึ่งเป็นจังหวะที่ไม่มีรถคันอื่นวิ่งมา ส่วนพยานที่อยู่ข้างทางแจ้งว่าเห็นคนเจ็บทะเลาะกับแฟน แล้วต่างคนต่างแยกย้ายกันไป ไม่นานชายคนดังกล่าวก็ขึ้นไปบนสะพานลอยแล้วกระโดดลงมา</p>
<p>เบื้องต้นเจ้าหน้าที่ยังไม่สามารถสอบปากคำผู้บาดเจ็บได้ เนื่องจากยังพักรักษาอาการอยู่ โดยสัณนิฐาน ว่าผู้บาดเจ็บน่าจะน้อยใจหรือเกิดอาการเครียดหลังจากที่ทะเลาะกับแฟนสาว จึงคิดฆ่าตัวตายประชดแฟน แต่จังหวะที่กระโดดรถบัสคันดังกล่าววิ่งผ่านมาพอดี ผู้บาดเจ็บจึงหล่นมาใส่รถได้รับบาดเจ็บดังกล่าว หลังจากนี้จะได้ทำการสอบปากคำแฟนสาวผู้บาดเจ็บ และพยานแวดล้อมอย่างละเอียดอีกครั้งก่อนดำเนินการต่อไป</p></body>
</news>
