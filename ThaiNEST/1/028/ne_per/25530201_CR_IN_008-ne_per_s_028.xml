<teiHeader>
<fileDesc>
<titleStmt>
  <title>ตร.คุมเข้มวันบลูเดย์อุเทนถวาย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 08:35:58  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209139  </bibl>
</sourceDesc>
</fileDesc>
</teiHeader>
<news>
<headline>ตร.คุมเข้มวันบลูเดย์อุเทนถวาย</headline>
<lead>โฆษก บช.น. เผยส่ง ตร. 2 กองร้อย กว่า 300 นาย คุมเข้มวันบลูเดย์อุเทนถวาย วันนี้ ส่วนบรรยากาศวันช่วงเช้ายังปกติ โดยมีเจ้าหน้าที่ ตร. ตรวจอาวุธผู้เข้าออกสถาบันทั้งสองอย่างเข้มงวด</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยถึงมาตรการในการป้องกันเหตุทะเลาะวิวาท ระหว่าง นักศึกษาสถาบันเทคโนโลยีปทุมวัน กับนักศึกษามหาวิทยาลัยเทคโนโลยีราชมงคลตะวันออกวิทยาเขตอุเทนถวาย ซึ่งวันนี้ เป็นวันสถาปนา หรือ วันบูลเดย์ ของสถาบัน อุเทนถวาย ว่า กองบัญชาการตำรวจนครบาล จะใช้กำลังในการดูแลรักษาความปลอดภัยประมาณ 2 กองร้อย หรือ 300 นาย ซึ่งจะมีการเพิ่มกำลังสายตรวจเดินเท้า ออกตรวจตรา รวมถึงเจ้าหน้าที่ตำรวจนอกเครื่องแบบกระจายกำลังอยู่บริเวณโดยรอบ เพื่อป้องกันเหตุที่จะเกิดขึ้น</p>
<p>ทั้งนี้บรรยากาศบริเวณหน้าสถาบันอุเทนถวายยังคงปกติ ซึ่งมีเจ้าหน้าที่ตำรวจคอยตรวจค้นอาวุธ ผู้ที่ผ่านเข้าออกสถาบันอย่างเข้มงวด</p></body>
</news>
