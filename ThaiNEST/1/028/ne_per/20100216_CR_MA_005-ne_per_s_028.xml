<teiHeader>
<fileDesc>
<titleStmt>
  <title>โผภาค2ลงตัวดันเด็ก"อัศวิน"นั่ง"ผกก.พัทยา"เจ้าของ เดิมโวยไม่เป็นธรรม"ส.ส.ปชป."รับฝากคนเข้าอ้างหนุนคนดี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-16 21:40:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266328498&catid=17  </bibl>
</sourceDesc>
</fileDesc>
</teiHeader>
<news>
<headline>โผภาค2ลงตัวดันเด็ก"<persName>อัศวิน</persName>"นั่ง"ผกก.พัทยา"เจ้าของ เดิมโวยไม่เป็นธรรม"ส.ส.ปชป."รับฝากคนเข้าอ้างหนุนคนดี</headline>
<lead>โผตั้ง"รองผบก.-สว." ภาค 2 "<persName>อัศวิน</persName>" ดันคนใกล้ชิดนั่ง "ผกก.พัทยา" เจ้าของตำแหน่งเดิมเล็งฟ้องศาลปกครอง "กมธ.ตร."ยันบช.ภ.1 ไร้ซื้อขายตำแหน่ง "ส.ส.ปชป.ชลบุรี" ปัดเอี่ยวเซ็งลี้เก้าอี้ตำรวจ ยอมรับฝากเชิงหนุนขรก.ดีให้ก้าวหน้า</lead>
<neck></neck>
<body><p>ร้องป.ป.ช.สอบ"<persName>สุเทพ</persName>"ปล่อยเซ็งลี้</p>
<p><persName>นายพร้อมพงศ์ นพฤทธิ์</persName> โฆษกพรรคเพื่อไทย (พท.)  เข้ายื่นหนังสือต่อ คณะกรรมการป้องกันและปราบปรามการทุจริตแห่งชาติ (ป.ป.ช.) เมื่อเวลา 10.00 น. วันที่ 16 กุมภาพันธ์ เพื่อให้ ป.ป.ช.ตรวจสอบและเอาผิดกับ <persName>นายสุเทพ เทือกสุบรรณ</persName> รองนายกรัฐมนตรี ในฐานะประธานคณะกรรมการข้าราชการตำรวจ (ก.ตร.) ฐานละเว้นปฏิบัติหน้าที่ กรณีปล่อยให้การจัดทำโผแต่งตั้งโยกย้ายนายตำรวจระดับรองผู้บังคับการ (ผบก.) ถึงสารวัตร (สว.) มีการซื้อขายตำแหน่งเกิดขึ้น</p>
<p>โดย<persName>นายพร้อมพงศ์</persName>กล่าวว่า ทางพรรคได้รับการร้องเรียนว่านอกจากกองบัญชาการตำรวจภูธรภาค (บช.ภ.) 1,2 และ 4 ที่มีการซื้อขายตำแหน่งแล้ว บช.ภ.3 ยังซื้อขายตำแหน่ง โดยมี ส.ส.รัฐบาลอักษรย่อ ว. และ บ. เป็นนายหน้าเรียกรับผลประโยชน์ก่อนนำไปให้กับนักการเมืองใหญ่ในรัฐบาลชื่อ ย่อ ส. จากนายตำรวจ เพื่อผลประโยชน์ในการแต่งตั้งโยกย้าย โดยพบอัตราเงินซื้อขายตำแหน่ง จาก สว.ขึ้นเป็นรองผู้กำกับการ (รอง ผกก.) อยู่ที่ 2 ล้านบาท จากรอง ผกก.ขึ้นเป็น ผกก.อยู่ที่ 3-3.5 ล้านบาท จาก ผกก.ถึง รอง ผบก.อยู่ที่ 3-5 ล้านบาท โดยมีทั้งตำรวจและพลเมืองดีในพื้นที่มาร้องที่พรรคเพื่อไทยถึง 7 คน โดยให้ข้อมูลตรงกัน ยืนยันมีพยานและใบเสร็จ แต่พร้อมเปิดเผยในชั้นอนุกรรมการไต่สวนเท่านั้น</p>
<p><persName>นภดล</persName> เล็งฟ้องศาลปค.</p>
<p>ด้าน <persName>พ.ต.อ.นภดล วงษ์น้อม</persName> ผกก.สภ.เมืองชลบุรี ซึ่งในคำสั่งเดิมย้ายไปเป็น ผกก.สภ.เมืองพัทยา จ.ชลบุรี แต่เมื่อมีการร้องเรียนว่าการแต่งตั้งโยกย้ายใน บช.ภ.2 มีการทุจริต ทาง <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทนผู้บัญชาการตำรวจแห่งชาติ (รรท.ผบ.ตร.) สั่งยกเลิกคำสั่ง แล้วสั่งให้ <persName>พล.ต.ท.เกรียงศักดิ์ สุริโย</persName> ผบช.ภ.2 ไปช่วยราชการที่สำนักงาน ผบ.ตร.แล้วตั้ง <persName>พล.ต.ท. อัศวิน ขวัญเมือง</persName> ผู้ช่วย ผบ.ตร. ไปรักษาการแทน ผบช.ภ.2 พร้อมให้จัดทำคำสั่งแต่งตั้งโยกย้ายใหม่ มีผลวันที่ 16 กุมภาพันธ์   ซึ่ง <persName>พ.ต.อ.นภดล</persName> ถูกย้ายไปเป็น สภ.พนมสารคาม จ.ฉะเชิงเทรา</p>
<p><persName>พ.ต.อ.นภดล</persName>กล่าวว่า คำสั่งครั้งนี้ไม่เป็นธรรม เพราะอยู่ สภ.เมือง ชลบุรีไม่ครบ 2 ปี รวมทั้งไม่นำหลักเกณฑ์โรงพักเพื่อประชาชนซึ่งได้รับรางวัลดีเด่นมาพิจารณา ที่สำคัญสังคมจะมองว่าวิ่งเต้นจึงถูกโยกย้าย ทำให้ประวัติการรับราชการเสียหาย ซึ่งภายใน 2-3 วันจะร้องศาลปกครองขอคุ้มครองชั่วคราว</p>
<p><persName>อัศวิน</persName> ส่งคนใกล้ชิดนั่ง พัทยา</p>
<p>สำหรับคำสั่งแต่งตั้งโยกย้าย บช.ภ.2 ที่ <persName>พล.ต.ท.อัศวิน</persName>แต่งตั้งที่น่าสนใจอาทิ  <persName>พ.ต.อ. ณรัชต์พล เลิศรัชตะปภัสร์</persName> หรือ <persName>พ.ต.อ.ธีระเดช ภาณุรักษ์</persName> ผกก.สภ.ราชาเทวะ จ.สมุทรปราการ ซึ่งเปลี่ยนทั้งชื่อและนามสกุล หลังจาก สภ.ราชาเทวะ ถูกตั้งกรรมการสอบสวนข้อเท็จจริงกรณีสำนักข่าวบีบีซีได้เผยแพร่ข่าวว่า เมื่อเดือนเมษายน 2552 ที่ผ่านมา ตำรวจไทยได้เรียกรับเงิน 400,000 บาท จาก<persName>นายโธมัส สตีเฟ่น อินแกรน</persName> และ<persName>นางซีลิน</persName> นักท่องเที่ยวชาวอังกฤษ ที่ถูกจับในข้อหาลักทรัพย์ในร้านค้าคิงเพาเวอร์ สนามบินสุวรรณภูมิ เพื่อแลกกับการไม่ถูกดำเนินคดี ซึ่งทาง บช.ภ.1 เสนอย้ายออกนอกหน่วย โดย <persName>พ.ต.อ.ณรัชต์พล</persName>หรือ <persName>พ.ต.อ.ธีระเดช</persName> ถูกย้ายไปเป็น ผกก.วิเคราะห์ข่าว บก.สส.ภ.2 ในคำสั่งที่ <persName>พล.ต.ท.เกรียงศักดิ์</persName>ลงนาม แต่เมื่อมีการแต่งตั้งใหม่ โดย <persName>พล.ต.ท.อัศวิน</persName> ปรากฏว่า <persName>พ.ต.อ.ณรัชต์พล</persName> หรือ <persName>พ.ต.อ.ธีระเดช</persName> เป็น ผกก.สส.ภ.จว.ชลบุรี ขณะที่</p>
<p><persName>พ.ต.อ.สรายุทธ สงวนโภศัย</persName> ผกก.สภ.เมืองพัทยา ถูกเด้งเก็บกรุเป็น ผกก.ฝอ.4 บก.อก.ภ.2 คำสั่งเดิม <persName>พ.ต.อ.สรายุทธ</persName> ได้เลื่อนขึ้นเป็นรอง ผบก.สส.ภ.2  ส่งผลให้ <persName>พ.ต.ท.นันทวุฒิ สุวรรณละออง</persName> รอง ผกก.ปป.สภ.เมืองชลบุรี คนใกล้ชิด <persName>พล.ต.ท.อัศวิน</persName> ขยับขึ้นเป็น ผกก.สภ.เมืองพัทยา  <persName>พ.ต.ท.สมชาย ซื่อต่อตระกูล</persName> สวญ.บ่อวิน จ.ชลบุรี เป็น ผกก.สภ.แสนสุข จ.ชลบุรี โดยคำสั่งเดิม ผกก.สภ.แสนสุข เป็นของ <persName>พ.ต.ท. สงกรานต์ สันหกรณ์</persName> สวญ.สภ.เสม็ด จ.ชลบุรี เป็นต้น</p>
<p>สว.คลอง 12 บุกร้องนายกฯ</p>
<p>เมื่อเวลา 15.00 น. ที่พรรคประชาธิปัตย์ <persName>พ.ต.ท.กิตติพงศ์ อุบลบาน</persName> สวญ.สภ.คลองสิบสอง อ.ลำลูกกา จ.ปทุมธานี เข้าร้องเรียน<persName>นายอภิสิทธิ์ เวชชาชีวะ</persName> นายกรัฐมนตรี ระหว่างเดินทางเข้าร่วมประชุม ส.ส.ของพรรค โดย <persName>พ.ต.ท.กิตติพงศ์</persName>นำหนังสือขอความเป็นธรรมยื่นกับนายกรัฐมนตรี พร้อมระบุว่า ได้รับการแต่งตั้งมาเป็น สวญ.สภ.คลองสิบสองเพียง 1 ปี 2 เดือน ไม่ครบหลักเกณฑ์การถูกปรับย้าย ระหว่างปฏิบัติหน้าที่สามารถจัดหาที่ดินให้กับ สภ.คลองสิบสอง จำนวน 5 ไร่ วิสามัญฆาตกรรมคนร้ายคดียาเสพติด ซึ่งเป็นลูกน้องมือขวาของ<persName>นายสุรชัย เงินทองฟู</persName> หรือ<persName>บังรอน</persName> จึงอยากขอความเป็นธรรมกับนายกฯ เพราะถูกย้ายไปเป็น รอง ผกก.ปป.สภ.รัตนบุรี จ.สุรินทร์  ซึ่งนายกรัฐมนตรีได้รับหนังสือร้องเรียนแล้วกล่าวว่าจะมอบหมายให้หน่วยงาน ที่เกี่ยวข้องดำเนินการต่อไป</p>
<p>ผู้สื่อข่าวรายงานว่า สำหรับผู้ที่มาแทน <persName>พ.ต.ท.กิตติพงศ์</persName>คือ <persName>พ.ต.ท.นฤดม มารศรี</persName> รอง ผกก.จร.สภ.เมือง นครราชสีมา อดีตนายเวร <persName>พล.ต.ท.กฤษฎา พันธุ์คงชื่น</persName>  ผบช.ภ. 1 ขณะเป็นผู้บังคับการตำรวจนครบาล 5 (ผบก.น.5)</p>
<p>กมธ.ตำรวจบอกภาค1ไม่มีขายตำแหน่ง</p>
<p>เมื่อเวลา 09.00  น. ที่กองบัญชาการตำรวจภูธรภาค 1 (บช.ภ.1 ) <persName>นายนิพิฏฐ์ อินทรสมบัติ</persName> ประธานคณะทำงานตรวจสอบ คณะกรรมมาธิการการ(กมธ.)ตำรวจสภาผู้แทนราษฎรณ์ พร้อมคณะทำงาน  สอบถามการโยกย้ายที่ไม่เป็นธรมและการซื้อขายตำแหน่ง ของบช.ภ.1 โดยมี <persName>พล.ต.ท.กฤษฎา พันธุ์คงชื่น</persName> ผบช.ภ.1  และรองผบช.ภ.1 ร่วมชี้แจง</p>
<p>ภายหลัง <persName>นายนิพิฏฐ์</persName> กล่าวว่า มาฟังการชี้แจง เรื่องโยกย้ายไม่เป็นธรรม หลังได้รับการร้องเรียนมา มีผู้ที่เข้าร้องเรียนมาในส่วน ของบช.ภ.1 จำนวน 30-40 ราย  ส่วนใหญ่ ร้องเรียนเรื่องการข้ามอาวุโสอย่างเดียว ไม่มีการร้องเรียนเรื่องซื้อขายตำแหน่ง ซึ่งต้องดูว่ามีความผิดปกติหรือไม่   โดยหลังจากนี้จะนำรายชื่อผู้ที่สมควรรับการเลื่อนขั้น แยกเป็น 1 บัญชี และ รายชื่อผู้ที่ข้ามขั้นลำดับอาวุโส อีก 1 บัญชี  เพื่อนำไปพิจารณาและเสนอให้ <persName>นายอภิสิทธิ์</persName>   พิจารณาว่าการข้ามอาวุโสมีเหตุผลเหมาะสมหรือไม่อย่างไร คาดว่าประมาณ 1 อาทิตย์จะทราบผล</p>
<p>สวญ.ม่วงค่อมได้ติดยศ "พ.ต.อ."</p>
<p>วันเดียวกัน <persName>พล.ต.ท.กฤษฏา</persName>   มีคำสั่งที่ 59/2553  รื้อถอนเยียวยาแก้ไขแต่งตั้งโยกย้ายระดับสว.-รองผบก.  53 ตำแหน่ง อาทิ <persName>พ.ต.ท.สมศรี  พัฒนาคม</persName> สวญ.สภ.ม่วงค่อม จว.ลพบุรี ได้รับรางวัลชนะเลิศโครงการสถานีตำรวจเพื่อประชาชนประจำปี 2552 หลังออกมาร้องขอความเป็นธรรม  เลื่อนเป็น ผกก.อก.2 บก.อก.ภ.1 เช่นเดียวกับ <persName>พ.ต.ท.สมเจษฐ์ แม้นบุตร</persName> สว.สภ.มะนาวหวาน จว.ลพบุรี ได้รับรางวัลชนะเลิศโรงพักดีเด่นของสำนักงานตำรวจแห่งชาติ เป็น รองผกก.ฝ่ายปกครองและการฝึก ศฝร.ภ.1 ส่วนผู้ที่ถูกถอนชื่ออาทิ <persName>พ.ต.ท.ปกปภพ บดีพิทักษ์</persName> รองผกก.ปป.สภ.ปากเกร็ด จว.นนทบุรี เดิมได้เลื่อนเป็น ผกก.สภ.บางปู จ.สมุทรปราการ  แต่ครั้งนี้สไลด์ เป็น สวญ.สภ.เปร็ง จว.สมุทรปราการ หรือ <persName>พ.ต.ท.อนันตชัย เนตรถาวร</persName> รองผกก.สส.สภ.หนองมะโมง จว.ชัยนาท ติดตามนักการเมือง เดิมได้ขึ้นเป็น ผกก.สภ.มโนรมย์ จ.ชัยนาท ครั้งนี้ เป็น รองผกก.สส.สภ.คลองหลวง จว.ปทุมธานี เป็นต้น</p>
<p>ส.ส.ปชป.ปัดเอี่ยวเซ้งลี้เก้าอี้</p>
<p><persName>นายสรวุฒิ เนื่องจำนงค์</persName> ส.ส.ชลบุรี พรรคประชาธิปัตย์ (ปชป.) และในฐานะคณะทำงานพิเศษสอบสวนเกี่ยวกับการซื้อขายตำแหน่งในสำนักงานตำรวจ แห่งชาติ ในคณะกรรมาธิการ (กมธ.) การตำรวจ สภาผู้แทนราษฎร กล่าวถึงกรณีที่ระบุว่า ส.ส.ในพื้นที่ภาค 2 เกี่ยวข้องกับการซื้อขายตำแหน่ง ว่าถ้าหมายถึงตน ยืนยันได้ว่าไม่เป็นความจริง เพราะไม่เคยเกี่ยวข้องกับการซื้อขายตำแหน่ง แต่ถ้าหมายถึง ส.ส.ของพรรคประชาธิปัตย์คนอื่นๆ ไม่ทราบว่ามีใครเกี่ยวข้องกับการซื้อขายตำแหน่งบ้าง เพราะเท่าที่ทราบ เรื่องการโยกย้ายไม่เฉพาะตำรวจ แต่รวมไปถึงข้าราชการในหน่วยงาน หรือกระทรวงต่างๆ ส.ส.มักจะเข้าไปเกี่ยวข้องในลักษณะที่ฝากฝังในเชิงสนับสนุนคนทำงานดีให้ได้ รับการโยกย้ายไปในตำแหน่งที่ดีขึ้น ซึ่งเกิดขึ้นกับ ส.ส.ในทุกพื้นที่ ไม่เฉพาะภาค 2 เท่านั้น ส่วนจะมีการซื้อขายตำแหน่งเข้ามาเกี่ยวข้องหรือไม่นั้น คงต้องตรวจสอบข้อเท็จจริง</p>
<p>"ส่วนตัวผิดหวังกับการโยกย้ายข้าราชการอยู่แล้ว และพอมาเจอกรณีการซื้อขายตำแหน่งในสำนักงานตำรวจแห่งชาติ รู้สึกว่าเรื่องนี้เป็นเรื่องที่น่ารังเกียจ แต่ที่กล่าวหากันว่า ส.ส.ในพื้นที่ภาค 2 เข้าไปพัวพันการซื้อขายตำแหน่งนั้น ผมเชื่อว่าหากเป็นความจริง ผู้ใหญ่ของพรรคคงไม่เอาไว้ เพราะท่านคงมีข้อมูลอยู่แล้ว ทั้งนี้ มั่นใจว่า ส.ส.ของพรรคคงไม่ทำเรื่องที่น่ารังเกียจเช่นนี้แน่นอน ในส่วนคณะทำงานฯ ต้องตรวจสอบหาข้อเท็จจริงต่อไป เพราะเป็นเรื่องที่สังคมสนใจ รวมทั้งยังต้องรายงานต่อนายกรัฐมนตรีโดยตรง" <persName>นายสรวุฒิ</persName>กล่าว</p>
<p>ด้าน <persName>นายประมวล เอมเปีย</persName> ส.ส.ชลบุรี พรรคประชาธิปัตย์ กล่าว ว่า การกล่าวหาส.ส.ในพื้นที่ภาค 2 ไม่เป็นธรรม อยากให้เปิดเผยมาเลยว่าใครที่เกี่ยวข้อง ไม่ใช่มากล่าวหาลอยๆ ทั้งนี้ ปัญหาเรื่องโยกย้ายตำรวจภาค 2  เกิดจากคนที่มีอำนาจในการทำโผไม่สอบถามข้อมูลจากส.ส.ในพื้นที่ทั้งๆ ที่ส.ส.จะรู้ว่าตำรวจคนไหน ดีหรือไม่ดีอย่างไร ดังนั้น จึงเกิดปัญหาคนไม่ดีเป็นใหญ่เป็นโต ในขณะที่คนทำงานกลับไม่ได้รับการพิจารณา จึงออกมาเรียกร้องความเป็นธรรม </p></body>
</news>
