<teiHeader>
<fileDesc>
<titleStmt>
  <title>"หมอพรทิพย์"ตรวจสอบรถตัวอดีตทหารไร้สังกัดผู้ต้องสงสัยยิงเอ็ม 79 ถล่มร.1รอ.แต่ไม่พบหลักฐานเขม่าดินปืน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-15 20:20:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268642455&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>หมอพรทิพย์</persName>"ตรวจสอบรถตัวอดีตทหารไร้สังกัดผู้ต้องสงสัยยิงเอ็ม 79 ถล่มร.1รอ.แต่ไม่พบหลักฐานเขม่าดินปืน</headline>
<lead>มือมืดยิงเอ็ม 79 ถล่ม ร.1 รอ. เย้ย ศอ.รส. ทหารเจ็บ 2 นาย สาหัส 1 ถูกนำตัวเข้าทำการรักษาที่ รพ.พระมงกุฏ “ผบ.พล.1 รอ.” สั่งเพิ่มกำลัง รปภ.เข้มหน่วยทหาร ยอมรับมีคนจ้องป่วนสร้างสถานการณ์ ตร.ได้เบาะแสรถสงสัย คาดยิงจากบนทางด่วนโทลล์เวย์</lead>
<neck></neck>
<body><p>เมื่อเวลา 19.00  น.วันที่ 15 มี.ค.ที่ บช.น. <persName>พล.ต.ท.สัณฐาน ชยนนท์</persName> ผบช.น.กล่าวถึงผู้ต้องสงสัยที่เชิญตัวมาสอบที่ สน.ทุ่งมหาเมฆ แล้วโดยมีการตรวจพิสูจน์หลักฐาน พร้อม ทีมงานของ<persName>หมอพรทิพย์</persName> ไม่พบอะไรที่บ่งชี้ว่าเกี่ยวข้องกับการยิงระเบิด เอ็ม.79 จึงได้ปล่อยตัวไปแล้ว ส่วนคดีนี้ตนจะเดินทางไปเรียกประชุมเจ้าหน้าที่ตำรวจที่รับผิดชอบทุกฝ่ายในเวลา 20.00 น.ที่ สน.บางซื่อ เพื่อตรวจสอบทุกเรื่องรวมทั้งวงจรปิดบนโทลเวย์ด้วย ว่ามีบันทึกได้หรือไม่อย่างไร</p>
<p>รายงานข่าวแจ้งว่า เจ้าหน้าที่เก็บกู้วัตถุระเบิด เข้าตรวจสอบและเก็บหลักฐานในที่เกิดเหตุพบว่าระเบิดเอ็ม 79 ถูกยิงมาเพียง 2 ลูกเท่านั้น ส่วนเสียงที่พยานได้ยินหลายนัดนั้นอาจเป็นเสียงสะท้อนของระเบิดก็เป็นได้ </p>
<p>ผู้สื่อข่าวรายงานว่า ได้รับแจ้งจากพลเมืองดี ที่เห็นเหตุการณ์การก่อเหตุยิงระเบิด เอ็ม 79 ใส่หน้ากองรักษาการณ์ กองพันทหารราบที่ 1 รักษาพระองค์ ถนนวิภาวดี ที่ทำให้ทหารเจ็บ 2 นาย เมื่อช่วงบ่าย จึงแจ้งให้ตำรวจสกัดจับ รถต้องสงสัย ยี่ห้อมิตซูบิชิ สเปซ วากอน และสามารถสกัดจับได้ บริเวณซอยสวนพลู ใกล้สน.ทุ่งมหาเมฆ โดยขณะนี้ ผบก.น.5 เร่งสอบสวนชายหนุ่มคนขับรถดังกล่าว</p>
<p>ต่อมาเมื่อเวลา 15.30 น. <persName>พล.ต.ท.สัณฐาน ชยนนท์</persName> ผบช.น. <persName>พล.ต.ท.ไถง ปราศจากศัตรู</persName> ผบช.ก. เดินทางมาที่ สน.ทุ่งมหาเมฆ ภายหลังรับแจ้งว่าเจ้าหน้าที่ฝ่ายสืบสวน ว่าตรวจสอบพบรถยนต์ มิตซูบิชิ สเปสวากอน สีขาว ทะเบียน ศษ 231 กทม. ต้องสงสัยคันดังกล่าวอยู่ที่ซอยสวนพลู 6 ถนนสวนพูล มี<persName>นายนาวิน ดวงสนิท</persName> อายุ 39 ปี อดีตทหารไม่ทราบสังกัด เป็นผู้ครอบครอง จึงควบคุมตัวมาทำการสอบปากคำ</p>
<p>ทั้งนี้การตรวจสอบรถยนต์ต้องสงสัยคันดังกล่าวเนื่องจากเจ้าหน้าที่ตำรวจที่ประจำอยู่สำนักงาน <persName>พล.ต.ท.ไถง</persName> ขับรถยนต์ส่วนตัวกลับจากทำธุระ เมื่อผ่านฝั่งตรงข้ามหน้า ร.1 พัน 1 รอ.เห็นรถคันดังกล่าวขับนำหน้ามา เมื่อขับรถไล่ตามก็ตามไม่ทัน จึงจดจำทะเบียน รถยนต์คันดังกล่าว และเมื่อตรวจสอบพบผู้ครอบครองอยู่ที่ซอยสวนพูล 6 จึงนำกำลังฝ่ายสืบสวนมาเฝ้าตรวจสอบจนพบ</p>
<p>ต่อมาเมื่อเวลา 17.15 น. <persName>แพทย์หญิงคุณหญิงพรทิพย์ โรจนสุวรรณ</persName> ผู้อำนวยการสถาบันนิติวิทยาศาสตร์ เดินทางมาที่ สน. เพื่อร่วมตรวจสอบรถต้องสงสัยของคนร้าย  โดยใช้เวลาประมาณ 1 ชั่วโมง  โดย<persName>พล.ต.ท.สัณฐาน</persName> กล่าวภายหลังการตรวจสอบว่า <persName>นายสุเทพ เทือกสุบรรณ</persName> รองนายกรัฐมนตรี ได้สั่งการให้ เจ้าหน้าที่กองพิสูจน์หลักฐาน ร่วมตรวจพิสูจน์กับทางสถาบันนิติวัทยาศาสตร์ เพื่อความเป็นธรรม  ซึ่งหลังเกิดเหตุมีพยานเห็นรถคันดังกล่าววิ่งลงมาจากทางด่วนโทลเวย์ จึงตรวจยึดรถมาเพื่อตรวจสอบหาวัตุระเบิดและคราบเขม่าดินปืน รวมทั้งรอยนิ้วมือแฝงของคนร้าย ซึ่งจากการตรวจสอบเบื้องต้นพบว่าไม่พบเขม่าดินปืนและสารประกอบระเบิดใดๆทั้งสิ้น โดยเจ้าหน้าที่กองพิสูจน์หลักฐานจะนำหลักฐานทั้งหมด ไปตรวจสอบต่อไป  ส่วน<persName>นายนาวิน</persName> นั้น เรียกมาทำการสอบปากคำเท่านั้น ซึ่งยังไม่ใช่ผู้ต้องหา เนื่องจากเป็นเพียงคนขับรถ  ส่วนจเป็นกลุ่มมือที่3สร้างสถานการณ์หรือไม่นั้นยังไม่สามารถระบุได้ ซึ่งคงต้องการการสอบสวนเพิ่มเติมก่อน</p>
<p>ผู้สื่อข่าวรายงานว่า สำหรับเจ้าของรถคือ <persName>นายถมทวัธน์ หทโยดม</persName> อายุ 32 ปี อยู่บ้านเลขที่ 231 แขวงทุ่มมหาเมฆ เขตสาธร กทม.</p>
<p>ผู้สื่อข่าวรายงานว่า <persName>พล.ต.ต.อำนวย นิ่มมะโน</persName> รอง ผบช.น.เรียกประชุมทีมสืบสวนหลังได้เบาะแสรถต้องสงสัยที่ใช้ก่อเหตุลอบยิงระเบิดเอ็ม 79 เข้าใส่กองพันทหารราบที่ 1 รอ. ถนนวิภาวดีรังสิต เตรียมประสานขอภาพจากกล้องวงจรปิดบนทางด่วน และของกองพันทหารราบที่ 1 เพื่อนำมาตรวจสอบหาเบาะแส ยอมรับการกระทำดังกล่าวเป็นการอุกอาจ เพราะก่อเหตุในเวลากลางวัน ตรวจสอบเบื้องต้น คาดคนร้ายยิงจากบนทางด่วนโทลล์เวย์ จึงต้องรอ จนท.กองพิสูจน์หลักฐานตรวจอย่างละเอียดอีกครั้ง</p>
<p><persName>พ.อ.สรรเสริญ แก้วกำเนิด</persName> โฆษกกองทัพบก เปิดเผยเมื่อวันที่ 15 มีนาคมว่า เมื่อเวลาประมาณ 13.30 น. วันที่ 15 มี.ค. 2553 ได้เกิดเหตุคนร้าย ใช้อาวุธปืน M79 ยิงเข้าใส่ ศูนย์รักษาความปลอดภัย กรมทหารราบที่ 1 รักษาพระองค์ ร.1 รอ. ถนนวิภาวดี - รังสิต ส่งผลให้มีทหารได้รับบาดเจ็บ 2 นาย โดยคนแรก เป็นผู้บังคับการกองรักษาการ  ชื่อ<persName>จ.ส.อ.ปรีชา ปานสมุทร</persName> ถูกสะเก็ดระเบิดเข้าที่ช่องท้อง ได้รับบาดเจ็บสาหัส ส่วนอีกราย ชื่อ  <persName>พล.ทหารหนุ่ม ศรีเฟื้อง</persName> ถูกสะเก็ดระเบิดได้รับบาดเจ็บที่แขนซ้าย อย่างไรก็ดีล่าสุด ทั้งสองนายได้ถูกนำตัวส่ง รพ.พระมงกุฏ แล้ว ล่าสุดได้รับรายงานว่าอาการปลอดภัยแล้วทั้งคู่</p>
<p>เบื้องต้น จากการตรวจสอบ คาดว่า คนร้ายใช้รถยนต์เป็นพาหนะใช้อาวุธปืนเอ็ม 79 ขณะรถเคลื่อนที่ บริเวณถนนวิภาวดีรังสิต ขาเข้ากรุงเทพ จำนวน 6 นัด ในระยะเวลาที่ใกล้เคียงกัน แต่ระเบิดทำงานเพียง 4 นัด  โดยลูกแรกไปตกที่ บริเวณหน้ากองบังคับการ ร.1 รอ. ลูกที่สองตกบริเวณสวนสุขภาพภายใน ร.1 รอ. และลูกที่สามตกบริเวณหน้ากองพันทหารราบที่ 1 กรมทหารราบที่ 1 มหาดเล็กรักษาพระองค์ (ร.1 พัน 1 รอ.) และลูกที่ 4 ศูนย์รักษาความปลอดภัย จนทำให้มีผู้ได้รับบาดเจ็บดังกล่าว</p>
<p><persName>พล.ต.กัมปนาท  รุดดิษฐ์</persName>  ผู้บัญชาการกองพลที่ 1 รักษาพระองค์ (ผบ.พล.1 รอ.) กล่าวถึงเหตุคนร้ายยิงระเบิดเอ็ม 79 เข้าในกรมทหารราบที่ 1รักษาพระองค์ (ร.1 รอ.) ว่า มีการยิงลูกระเบิดเอ็ม 79 เข้าไปใน ร.1 รอ.จำนวน 4 ลูกจริง จึงสั่งให้ ผู้บังคับกองพันที่ 1 กรมทหารราบที่ 1 รักษาพระองค์ (ผบ.ร.1 พัน 1 รอ.) เพิ่มมาตรการคุมเข้ม โดยให้ปรับกำลังที่จะปฏิบัติภารกิจในการรักษาความสงบเรียบร้อย ซึ่งหลังจากที่ทหารออกมาปฏิบัติหน้าที่ภายนอก ทำให้เกิดช่องว่างภายในหน่วยทหาร แม้ว่าจะป้องกันเป็นอย่างดีก็ตาม ทำให้จำเป็นต้องมีการปรับกำลังใหม่ เบื้องต้นรายงานให้ผู้บัญชาการทหารบกทราบแล้ว ซึ่งท่านได้ให้ดำเนินการตรวจสอบถึงเรื่องที่เกิดขึ้น แต่ขณะนี้มีคนจ้องสร้างสถานการณ์ ทำให้การป้องกันเป็นไปอย่างลำบาก ดังนั้นทางที่ดีที่สุดต้องมีการปรับกำลัง เพื่อนำไปดูแลที่ตั้ง ส่วนกระแสข่าวว่า มีการยิงเอ็ม 79 เข้าไปในพล.1 รอ.นั้น ตนยืนยันว่าไม่มี</p>
<p><persName>พ.อ.ณัฐวัฒน์ อัคนิบุตร</persName> ผู้บังคับการกรมทหารราบที่ 1 รักษาพระองค์ (ผบ.ร.1 รอ.) กล่าวว่า เมื่อช่วงเวลา 13.30 น.ได้เกิดเสียงดังคล้ายระเบิดได้ยิงเข้ามาภายใน ร.1 รอ. จำนวน 4 นัด โดยลูกแรกตกที่บริเวณหน้ากองรักษาการณ์ ร.1 รอ. ซึ่งอยู่ด้านหน้า ร.1 รอ. ลูกที่สองตกที่บริเวณกองบังคับการ ร.1 รอ. ลูกที่สามตกบริเวณสวนสุขภาพภายใน ร.1 รอ. และลูกที่สี่ตกบริเวณหน้ากองพันทหารราบที่ 1 กรมทหารราบที่ 1 (มหาดเล็ก) รักษาพระองค์ (ร.1 พัน 1 รอ.) ส่งผลให้เบื้องต้นมีทหารได้รับบาดเจ็บ 2 นาย จึงส่งผู้บาดเจ็บไปส่งโรงพยาบาลพระมงกุฎ ซึ่งทั้ง 4 ลูกยิงในระยะเวลาไล่เลี่ยกัน และน่าจะเป็นลักษณะของเครื่องยิง เบื้องต้นคาดว่าผู้ก่อเหตุยิงจากบนรถยนต์ที่อยู่บริเวณถนวิภาวดีขาเข้า ซึ่งขณะนี้ได้ประสานกับตำรวจ เพื่อให้มาตรวจสอบที่เกิดเหตุ</p>
<p>รายงานข่าวแจ้งว่า ลูกระเบิดที่ใช้ในการก่อเหตุยิงใส่ ร.1 รอ. เป็นลูกระเบิดเอ็ม 79 โดยผู้ก่อเหตุได้ใช้ รถระบะโตโยต้าวีโก้ สีดำ วิ่งเข้ามาจากฝั่งถนนวิภาวดีขาเข้า ก่อนที่จะชะลอรถ และยิงลูกระเบิดเป็นช่วงๆ ก่อนที่ขับรถหลบหนีไป โดยได้นำรถวิ่งกลับรถที่แยกสุทธิสาร ก่อนที่เลี้ยวหลบหนีเข้าไปในซอยข้างสถานีวิทยุโทรทัศน์ช่อง 11 </p></body>
</news>
