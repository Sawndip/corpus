<teiHeader>
<fileDesc>
<titleStmt>
  <title>"เสธ.แดง" เผยดักจับชุดเฉพาะกิจของ "สุเทพ" ได้ 1 คน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/28974  </bibl>
</sourceDesc>
</fileDesc>
</teiHeader>
<news>
<headline>"<persName>เสธ.แดง</persName>" เผยดักจับชุดเฉพาะกิจของ "<persName>สุเทพ</persName>" ได้ 1 คน</headline>
<lead>กรุงเทพฯ 6 มี.ค. - <persName>เสธ.แดง</persName> เผยดักจับตัวชุดเฉพาะกิจของรองนายกรัฐมตรีฝ่ายความมั่นคงได้ 1 คน ขณะขับรถแอบสะกดรอยตาม แต่ไม่ติดใจเอาความ</lead>
<neck></neck>
<body><p><persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก เปิดเผยว่า ช่วงบ่ายที่ผ่านมา ได้ดักจับตัว <persName>นายสุวัฒน์ชัย ทองลักษณ์</persName> ชุดเฉพาะกิจของ<persName>นายสุเทพ เทือกสุบรรณ</persName> รองนายกรัฐมนตรี ที่ติดตามตนเองตั้งแต่ลงจากเครื่องบินที่ท่าอากาศยานสุวรรณภูมิ ไว้ได้ที่ย่านลาดกระบัง ขณะกำลังเดินทางไปบ้านพักของ<persName>เคทอง</persName>เพื่อพามามอบตัวกับตำรวจ โดย<persName>นายสุวัฒน์ชัย</persName> รับสารภาพว่า เป็นชุดเฉพาะกิจที่รับคำสั่งมาจาก<persName>นายสุเทพ</persName> จึงยึดโทรศัพท์มือถือที่มีเบอร์ของชุดเลขาฯ ของ<persName>นายสุเทพ</persName> วิทยุสื่อสารที่ติดต่อกับชุดของ<persName>นายสุเทพ</persName> และใบขับขี่ของ<persName>นายสุวัฒน์ชัย</persName> เอาไว้ ก่อนที่จะปล่อยตัวไป ซึ่งพร้อมจะคืนของทั้งหมดให้ แต่<persName>นายสุเทพ</persName> ต้องประสานขอมาด้วยตัวเอง</p>
<p><persName>พล.ต.ขัตติยะ</persName> บอกว่าไม่ติดใจเอาความ เพราะยังเกรงใจ<persName>นายไตรรงค์ สุวรรณคีรี</persName> แต่ขอฝากบอก<persName>นายสุเทพ</persName>ให้ออกมารับสารภาพว่าชุดเฉพาะกิจนี้มาจากหน่วยไหน และขอเตือนว่าอย่าทำอย่างนี้อีก และไม่ควรส่งคนมาตามตน หากยังส่งคนมาตามตนอีก จะส่งคนไปตาม<persName>นายสุเทพ</persName>บ้าง และว่าในวันจันทร์ที่ 8 มีนาคมนี้ จะมาพบพนักงานสอบสวนกองปราบปราม คดีสะสมอาวุธสงครามร้ายแรง เพราะพนักงานสอบสวนจะนำตัวไปส่งฟ้องคดีต่ออัยการ . -สำนักข่าวไทย</p></body>
</news>
