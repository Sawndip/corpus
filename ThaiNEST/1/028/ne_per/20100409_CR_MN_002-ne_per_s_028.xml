<teiHeader>
<fileDesc>
<titleStmt>
  <title>ตร.เยี่ยมมอบเงินช่วย “นายดาบ” เหยื่อบึ้มพรรคการเมืองใหม่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-09 13:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048961  </bibl>
</sourceDesc>
</fileDesc>
</teiHeader>
<news>
<headline>ตร.เยี่ยมมอบเงินช่วย “<persName>นายดาบ</persName>” เหยื่อบึ้มพรรคการเมืองใหม่</headline>
<lead>“<persName>พงศพัศ</persName>” เดินทางนำกระเช้าดอกไม้ มอบเงินช่วยเหลือ “<persName>นายดาบ</persName>” เหยื่อกระสุนปืนเอ็ม 16 ยิงถล่มพรรคการเมืองใหม่ อีก 1-2 วัน กลับต้นสังกัดได้ พร้อมเข้าเยี่ยมให้กำลังใจ 2 ตำรวจได้รับบาดเจ็บเหตุระเบิดพรรคประชาธิปัตย์</lead>
<neck></neck>
<body><p>วันนี้ (8 เม.ย.) เวลา 11.00 น. ที่รพ.ตำรวจ <persName>พล.ต.ท.พงศพัศ พงษ์เจริญ</persName> ผู้ช่วยผบ.ตร.ในฐานะโฆษกสำนักงานตำรวจแห่งชาติ และ <persName>พล.ต.ท.จงเจตน์ อาวเจนพงษ์</persName> นายแพทย์ใหญ่(สบ 8 ) รพ.ตร.เป็นตัวแทน <persName>พล.ต.อ.ปทีป ตันประเสริฐ</persName> รรท.ผบ.ตร.นำกระเช้าดอกไม้เข้าเยี่ยมให้กำลังพร้อมมอบเงินช่วยเหลือแก่ <persName>ด.ต.สุพจน์ ขาลพล</persName> ผบ.หมู่ ป.สภ.บรบือ จ.มหาสารคาม ซึ่งได้รับบาดเจ็บจากเหตุคนร้ายยิงถล่มที่ทำการพรรคการเมืองใหม่ ถนนพระสุเมรุ แขวงบวรนิเวศ เขตพระนคร กทม. เหตุเกิดเมื่อเวลาประมาณ 00.30 น.โดย <persName>ด.ต.สุพจน์</persName> ถูกกระสุนปืนชนิดเอ็ม 16 บริเวณแก้มซ้ายและที่ใบหูข้างซ้าย แพทย์ได้เย็บแผลให้เรียบร้อย คาดว่าจะออกจาก รพ.ตำรวจ เพื่อกลับไปยังต้นสังกัดได้ใน 1-2 วันนี้</p>
<p>ด้าน <persName>ด.ต.สุพจน์</persName> กล่าวว่า เมื่อคืนที่ผ่านมาขณะปฏิบัติหน้าที่อยู่ที่หน้าพรรคการเมืองใหม่ ได้ยินเสียงปืนดังขึ้น 2 ชุด ชุดละประมาณ 4-5 นัด ทำให้ตำรวจที่ยืนอยู่บริเวณนั้นประมาณ 10 นาย หลบกระสุนกันอย่างชุลมุน เมื่อสิ้นเสียงปืนพบว่าตนถูกยิงบริเวณโหนกแก้ม และใบหูซ้ายได้รับบาดเจ็บ ส่วนคนร้ายทราบว่ามีจำนวน 2 คน ขับขี่รถจักรยานยนต์มา หลังเกิดเหตุก็ได้ขับรถหลบหนีไปอย่างรวดเร็ว</p>
<p>พร้อมกันนี้ ยังได้เข้าเยี่ยมให้กำลังใจกับ <persName>จ.ส.ต.มานะ จิตต์งามขำ</persName> และ <persName>จ.ส.ต.อานนท์ ทอนเสาร์</persName> เจ้าหน้าที่ตำรวจ สน.บางเขน ซึ่งได้รับบาดเจ็บจากเหตุระเบิดที่พรรคประชาธิปัตย์เมื่อวันที่ 6 เม.ย.2553 ซึ่งพักรักษาตัวที่ห้องข้างเคียงและอาการปลอดภัยแล้ว</p></body>
</news>
