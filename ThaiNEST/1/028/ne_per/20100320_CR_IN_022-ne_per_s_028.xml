<teiHeader>
<fileDesc>
<titleStmt>
  <title>ชายต่างชาติดิ่งชั้น7รร.มณเฑียรร่างเละ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 19:58:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217255  </bibl>
</sourceDesc>
</fileDesc>
</teiHeader>
<news>
<headline>ชายต่างชาติดิ่งชั้น7รร.มณเฑียรร่างเละ</headline>
<lead>ชายชาวต่างชาติ เครียดกระโดดชั้น 7 รร.มณเฑียรค้างชั้น 3 ร่างเละตายคาที่ ตำรวจเร่งสอบสวนหาสาเหตุแล้ว</lead>
<neck></neck>
<body><p>เมื่อสักครู่ที่ผ่านมา เจ้าหน้าที่ตำรวจร้อยเวร สน.บางรัก ได้รับแจ้งว่า มีเหตุชายชาวต่างชาติ พลัดตกอาคารของโรงแรมมณเฑียร ที่ตั้งอยู่ บนถนนสุรวงศ์ จนเสียชีวิตคาที่ จึงเดินทางเข้าตรวจสอบพบผู้เสียชีวิต เป็นชายอยู่ในสภาพร่างเละ นอนจมกองเลือด อยู่บริเวณชั้น 3 ซึ่งเป็นชั้นลอยของอาคารที่แยกห่างออกไปจากตัวโรงแรมเล็กน้อย โดยผู้เสียชีวิต เป็นชาวยุโรป อายุประมาณ 50-55 ปี ซึ่งจากการสอบถามทางโรงแรมทราบว่า ผู้ตายเป็นลูกค้าของโรงแรมที่เปิดพักที่ชั้น 7 ห้องเลขที่ 754 เบื้องต้นคาดว่า น่าจะกระโดดลงมาจากห้องพักดังกล่าว ซึ่งคาดว่าน่าจะก่อเหตุเนื่องจากความเครียด ซึ่งขณะนี้อยู่ระหว่างการสอบสวนเพิ่มเติม ส่วนทางด้านศพนั้น อยู่ระหว่าง รอแพทย์เดินทางเข้าร่วมชันสูตรพลิกศพ พร้อมกับเตรียมตรวจสอบหลักฐานของผู้ตาย และประสานญาติของผู้ตายให้รับทราบต่อไป</p></body>
</news>
