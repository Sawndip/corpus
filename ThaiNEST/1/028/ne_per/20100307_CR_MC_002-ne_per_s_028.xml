<teiHeader>
<fileDesc>
<titleStmt>
  <title>ตร.นครบาลแถลงจับ 2 ผู้ต้องหาเกี่ยวข้องปาระเบิด ธ.กรุงเทพ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/29282  </bibl>
</sourceDesc>
</fileDesc>
</teiHeader>
<news>
<headline>ตร.นครบาลแถลงจับ 2 ผู้ต้องหาเกี่ยวข้องปาระเบิด ธ.กรุงเทพ</headline>
<lead>7 มี.ค. - ความคืบหน้าเหตุปาระเบิดธนาคารกรุงเทพ สาขาสีลม ล่าสุดตำรวจนครบาลแถลงจับกุม 2 ผู้ต้องหาที่เกี่ยวข้องในช่วงเย็นที่ผ่านมา</lead>
<neck></neck>
<body><p><persName>นายเอกชัย มูลเกศ</persName> และ<persName>นายไสว ยางสันเทียะ</persName> 2 อาหลาน ถูกตำรวจสืบสวนนครบาล 6 จับกุมได้พร้อมรถจักรยานยนต์ยี่ห้อยามาฮ่า ไม่ติดแผ่นป้ายทะเบียน ที่ใช้ก่อเหตุปาระเบิดธนาคากรุงเทพ สาขาสีลม และหมวกกันน็อค จากการสอบสวน<persName>นายเอกชัย</persName> รับสารภาพว่า<persName>นายไสว</persName>เป็นผู้ใช้ให้ไปรับมือปาระเบิดที่ย่านสีลม ซอย 3 แต่ไม่รู้ว่า จะให้พาไปก่อเหตุปาระเบิด และส่วนตัวไม่รู้จักกับมือปาระเบิด หลังก่อเหตุให้ไปส่งที่ย่านโรงเรียนกรุงเทพคริสเตียน ส่วนตนกลับเข้าบ้านพัก อย่างไรก็ตาม หลังเกิดเหตุมารู้ทีหลังว่าเป็นคนขี่จักรยานยนต์ ให้มือปาระเบิดก็ตกใจ </p>
<p>ส่วน<persName>นายไสว</persName>ให้การยืนยันว่า คนปาระเบิดเป็นกลุ่มคนเสื้อแดง ซึ่งรู้จักกันตอนไปชุมนุม ซึ่งได้โทรศัพท์มาติดต่อให้หารถจักรยานยนต์ไปรับ เพื่อไปก่อเหตุแต่ไม่ได้ค่าจ้าง สำหรับ<persName>นายเอกชัย</persName>ถูกจับกุมที่ศูนย์การค้าวรรัตน์ ซอยจันทร์ 16 ส่วน<persName>นายไสว</persName>ถูกจับที่คอนโดมิเนียมจันทราทิพย์ ซอยจันทร์ 43 แยก 17 เบื้องต้น<persName>นายเอกชัย</persName>ถูกตั้งข้อหาร่วมกันมีเครื่องกระสุน ที่นายทะเบียนไม่สามารถออกให้ได้ไว้ในความครอบครอง ร่วมกันทำให้ระเบิด ส่วน<persName>นายไสว</persName>ถูกตั้งข้อหาใช้จ้างวานหรือยุยงส่งเสริมบุคคลอื่นให้ร่วมกันกระทำให้เกิดระเบิด </p>
<p>ด้าน<persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย  สั่งการไปยังทุกจังหวัดให้ตั้งจุดตรวจและติดตามความเคลื่อนไหวของผุ้ชุมนุม โดยจุดตรวจที่สามารถยึดวัตถุระเบิดและสิ่งผิดกฎหมาย ที่เตรียมจะนำไปก่อเหตุรุนแรงจะได้รับเงินรางวัลนำจับครั้งละ 5 หมื่นบาท เพื่อเป็นแรงจูงใจในการปฏิบัติหน้าที่. -สำนักข่าวไทย</p></body>
</news>
