<teiHeader>
<fileDesc>
<titleStmt>
  <title>“ป้าเช็ง” สะอึกโดนเพิ่มอีก 4 ข้อหา-อ้างสูตร “กูหมักเอง” ช่วยลดโลกร้อน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011974  </bibl>
</sourceDesc>
</fileDesc>
</teiHeader>
<news>
<headline>“<persName>ป้าเช็ง</persName>” สะอึกโดนเพิ่มอีก 4 ข้อหา-อ้างสูตร “กูหมักเอง” ช่วยลดโลกร้อน!</headline>
<lead>“<persName>ป้าเช็ง</persName>” เข้าพบพนักงานสอบสวน ปคบ.รับทราบข้อหาเพิ่มอีก 4 ข้อหา เจ้าตัวให้การปฏิเสธหมด บอกหยุดทำ “มหาบำบัด” แล้ว แต่จะหันไปช่วยลดโลกร้อน เผยแพร่สูตรหมักขยะให้ชาวบ้านใช้ในการเกษตร ส่วนที่ชาวบ้านแจ้งความเจ้าตัวยินดีรับผิดชอบหากเป็นชาวบ้านจริงไม่ใช่จัดฉาก ด้าน ปคบ.คุมตัวสอบปากคำก่อนปล่อยตัวไป เนื่องจากไม่มีพฤติกรรมหลบหนี</lead>
<neck></neck>
<body><p> วันนี้ (27 ม.ค.) เมื่อเวลา 11.00 น.ที่ กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) <persName>น.ส.ศรวรรณ ศิริสุนทรินทร์</persName> หรือ “<persName>ป้าเช็ง</persName>” อายุ 72 ปี เจ้าของธุรกิจ “น้ำมหาบำบัด” น้ำหมักชีวภาพที่มีการโฆษณาว่าสามารถรักษาสารพัดโรค ซึ่งถูกดำเนินคดีในข้อหาผลิตหรือขายยาโดยไม่ได้ขึ้นทะเบียนตำรับ เดินทางเข้าพบ <persName>พล.ต.ต.จตุรงค์ ภุมรินทร์</persName> ผบก.ปคบ.พร้อมด้วย <persName>ภญ.วีรวรรณ แตงแก้ว</persName> รอง เลขาธิการคณะกรรมการอาหารและยา (อย.) และ <persName>นพ.ธเรศ กรัษนัยวิวงศ์</persName> ผอ.สำนักพยาบาลและการประกอบโรคศิลป เพื่อรับทราบข้อกล่าวหาเพิ่มเติม</p>
<p>สำหรับข้อกล่าวหาที่พนักงานสอบสวนแจ้งเพิ่มเติมรวม 4 ข้อหา ได้แก่ โฆษณาขายยาทางวิทยุโทรทัศน์โดยไม่ได้รับอนุมัติข้อความ เสียง หรือภาพ ที่ใช้ในการโฆษณาจากผู้อนุญาต, โฆษณาขายยาที่แสดงสรรพคุณยาว่าสามารถบำบัด บรรเทา รักษา หรือป้องกันโรค หรืออาการของโรค ที่รัฐมนตรีประกาศห้าม ตาม พ.ร.บ.ยา พ.ศ.2510, ประกอบกิจการและดำเนินการสถาน พยาบาลโดยไม่ได้รับอนุญาต ตาม พ.ร.บ.สถานพยาบาล พ.ศ.2541 และข้อหาประกอบโรคศิลป โดยไม่ขึ้นทะเบียนและรับใบอนุญาต ตาม พ.ร.บ.ประกอบโรคศิลป พ.ศ.2542 โดยเบื้องต้น <persName>น.ส.ศรวรรณ</persName> ให้การปฏิเสธทุกข้อกล่าวหา</p>
<p><persName>น.ส.ศรวรรณ</persName>กล่าวว่า ตนหยุดดำเนินการเรื่องน้ำเจียรนัย และน้ำมหาบำบัดไปแล้ว หลังจากได้รับการประสานจาก อย. แต่จะให้หยุดเรื่องสูตรการหมักขยะนั้นคงทำไม่ได้ และจะเดินหน้าต่อไป เพราะสิ่งที่ตนทำเป็นการช่วยรณรงค์ลดโลกร้อน เพื่อให้ชาวบ้านนำไปใช้กับการทำเกษตร กรรม กำจัดหนู และนำไปใช้ราดส้วมได้ ซึ่งส่วนนี้ไม่เกี่ยวข้องกับการนำมาใช้กับคนแต่อย่างใดก็ไม่รู้ว่าต่อไปจะถูกกระทรวงเกษตรและสหกรณ์มาดำเนินคดีกับตนอีกหรือไม่ ส่วนกรณีที่มีผู้เสียหายเข้าแจ้งความดำเนินคดีตนตามจังหวัดต่างๆ นั้น ตนก็ยินดีจะรับผิดชอบ แต่ขอให้เป็นผู้เสียหายจริงอย่าเป็นการจัดฉากมากลั่นแกล้งกัน ตนยืนยันว่าจะไม่หนีไปไหนและเรื่องคดีความก็ไม่รู้สึกกังวลใจ ไม่จำเป็นต้องวางแผนในการต่อสู้คดี               <persName> น.ส.ศรวรรณ</persName>กล่าวถึงกรณีการดำเนินรายการ “ซุปเปอร์เช็ง” ทางเคเบิลทีวีนั้นตนก็คงทำต่อไป แต่รับปากว่าไม่มีการโฆษณาเรื่องน้ำมหาบำบัดจากนี้ไป ไม่ว่าจะเป็นการนำมาจำหน่ายหรือแจกฟรี รวมทั้งจะไม่นำเทปรายการเก่าๆ ที่บันทึกไว้มาออกอากาศซ้ำ จริงแล้วเรื่องการทำรายการทีวีตนทำมานานตั้งแต่ปี 2549 ก็เคยทำรายการป้อนให้กับทางเนชั่นแชนแนลมาแล้ว                “เรื่องสูตรการทำปุ๋ยสูตร “กูหมักเอง” ฉันจะทำต่อ และเดินหน้ารณรงค์ให้ความรู้กับชาวบ้าน แต่ที่ “มึงจัดมา” ไม่เอา ฉันไม่กังวลใจใดๆ เลยเรื่องคดีความ ดีเสียอีกที่จากนี้ไปจะได้หันมาดูแลสุขภาพร่างกายตัวเองบ้าง บอกตรงๆ ว่าตั้งแต่ทำงานมาไม่เคยรู้สึกเครียด ก็จะเครียดไปทำไมกัน น้องๆ สื่อมวลชนก็เห็นป้ามาหาตำรวจต้องให้ใครช่วยไหม ป้าเดินขึ้นบันไดเร็วกว่าตั้งหลายคนที่เดินตามอีก” <persName>น.ส.ศรวรรณ</persName> กล่าวทิ้งท้ายอย่างอารมณ์ดี</p>
<p> ขณะที่ <persName>พล.ต.ต.จตุรงค์</persName> กล่าวว่า ตนได้สั่งการให้ <persName>พ.ต.อ.พฤทธิพงษ์ ประยูรศิริ</persName> ผกก.4 บก.ปคบ.สอบปากคำ <persName>น.ส.ศรวรรณ</persName> ไว้ก่อนจะปล่อยตัวไป เนื่องจากเป็นกรณีที่ผู้ถูกกล่าวหาเดินทางเข้าพบพนักงานสวนสอบเอง และไม่มีพฤติการณ์ที่จะหลบหนี อย่างไรก็ดี จะได้นัด <persName>น.ส.ศรวรรณ</persName>มาสอบปากคำเพิ่มอีกครั้ง หลังจากที่ได้สอบปากคำพยานที่เกี่ยวข้องในคดีจนครบถ้วนแล้ว แต่ยังไม่ได้กำหนดวันเวลาที่แน่นอน</p></body>
</news>
