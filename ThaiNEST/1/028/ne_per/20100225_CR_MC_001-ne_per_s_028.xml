<teiHeader>
<fileDesc>
<titleStmt>
  <title>ทลายโรงงานผลิตยาบ้า ยึดอุปกรณ์-ของกลาง  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/25163  </bibl>
</sourceDesc>
</fileDesc>
</teiHeader>
<news>
<headline>ทลายโรงงานผลิตยาบ้า ยึดอุปกรณ์-ของกลาง</headline>
<lead>ปทุมธานี 25 ก.พ. - ตำรวจทลายโรงงานผลิตยาบ้า ย่านปทุมธานี ยึดยาบ้าและอุปกรณ์ที่ใช้ในการผลิตจำนวนมาก</lead>
<neck></neck>
<body><p><persName>พล.ต.ท.อดิเทพ ปัญจมานนท์</persName> ผู้บัญชาการตำรวจปราบปรามยาเสพติด นำกำลังเข้าตรวจค้นบ้านเลขที่ 33/221 หมู่บ้านภัทรสร 1 ย่านคลองหลวงปทุมธานี หลังสืบทราบว่าเป็นโรงงานผลิตยาบ้า เจ้าหน้าที่พบ<persName>นายนู ใจมา</persName> ชาวจังหวัดแพร่ จึงจับกุมก่อนขยายผล และตรวจยึดแท่นผลิตยาบ้า 1 แท่น หัวปั๊มยาบ้า 13 หัว ยาบ้าที่ผลิตสำเร็จเตรียมจำหน่าย 10,000 เม็ด รวมทั้งอุปกรณ์ในการผลิต และสารตั้งต้นอีกจำนวนมาก จากการสอบสวน<persName>นายนู</persName> ให้การซัดทอดไปยัง<persName>นายอู๋</persName> ว่าเป็นผู้ว่าจ้างให้มาเฝ้าบ้าน ซึ่ง<persName>นายอู๋</persName>จะมารับยาบ้าไปส่งต่อให้กับเอเย่นต์ ทำมานานกว่า 2 เดือนแล้ว </p>
<p>หลังการจับกุม <persName>พล.ต.อ.เพรียวพันธ์ ดามาพงศ์</persName> รองผู้บัญชาการตำรวจแห่งชาติ เดินทางไปตรวจสอบของกลาง ระบุว่า ขณะนี้ขบวนการค้ายาได้ย้ายฐานการผลิตยาบ้ามาอยู่ตามหมู่บ้านย่านชานเมือง โดยจะเช่าบ้านหรูราคาแพง และเปิดเพลงเสียงดังกลบเสียงแท่นปั๊ม อย่างไรก็ตาม ตำรวจจะเร่งขยายผลจับ<persName>นายอู๋</persName>และขบวนการที่เหลือต่อไป. - สำนักข่าวไทย</p></body>
</news>
