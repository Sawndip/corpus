<teiHeader>
<fileDesc>
<titleStmt>
  <title>อย่าทำนอกกรอบอนุษงษ์แนะผบ.หน่วย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46349/%e0%b8%ad%e0%b8%a2%e0%b9%88%e0%b8%b2%e0%b8%97%e0%b8%b3%e0%b8%99%e0%b8%ad%e0%b8%81%e0%b8%81%e0%b8%a3%e0%b8%ad%e0%b8%9a%e0%b8%ad%e0%b8%99%e0%b8%b8%e0%b8%a9%e0%b8%87%e0%b8%a9%e0%b9%8c%e0%b9%81%e0%b8%99%e0%b8%b0%e0%b8%9c%e0%b8%9a.%e0%b8%ab%e0%b8%99%e0%b9%88%e0%b8%a7%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>อย่าทำนอกกรอบอนุษงษ์แนะผบ.หน่วย</headline>
<lead>ผบ.ทบ.ย้ำอีกครั้งไม่มีปฎิวัติแน่นอน หงุดหงิดสื่อถามได้ทุกวันส่งผลนักธุรกิจแย่ เตือนผู้บังคับหน่วยคุมกำลังรวมตัวชุมนุนมอย่าทำอะไรนอกกรอบวินัย</lead>
<neck></neck>
<body><p>มื่อเวลา 13.30 น.  วันที่ 28 ม.ค.<persName>พล.อ.อนุพงษ์ เผ่าจินดา</persName> ผู้บัญชาการทหารบก ให้สัมภาษณ์ก่อนลงพื้นที่ 3 จังหวัดชายแดนภาคใต้ ถึงมาตราการการดูแลรักษาความปลอดภัยกรณีกลุ่มเสื้อแดงจะมาชุมนุมที่หน้ากองทัพบกวันพรุ่งนี้ ( 29 ม.ค.) ว่า มีเจ้าหน้าที่ปกติดูแลอยู่แล้ว ตนไม่ได้สั่งการอะไรเป็นพิเศษ และจะมีเจ้าหน้าที่รักษาความปลอดภัยเข้ามาดูแลตามแผน ในส่วนของภายนอกกองทัพบกก็มีเจ้าหน้าที่ตำรวจดูแล
 เมื่อถามว่า จะมีผู้บังคับหน่วยต่าง ๆ ออกมาตอบโต้การกระทำของ <persName>พล . ต . ขัตติยยะ สวัสดิผล</persName> ผู้ทรงคุณวุฒิกองทัพบก <persName>พล.อ. อนุพงษ์</persName> กล่าวว่านได้ให้ฝ่ายเสนาธิการหารือกับเจ้ากรมกำลังพล แนวทางก็คือใครจะทำอะไรก็ต้องอยู่ในกรอบวินัย ตนไม่ทราบว่าใครจะออกมาเคลื่อนไหวเรื่องใด แต่ได้บอกกำลังพลให้แจ้งหน่วยว่า ตัวเองจะต้องอยู่ในกรอบวินัยอย่าไปกระทำผิดเสียเอง  เช่นหากจะเรียกร้องก็คงไม่เป็นไร แต่อย่าไปกล่าวให้ร้าย หรือตอบโต้ในสิ่งที่ไม่เหมาะสม หรืออยู่นอกกรอบวินัย</p>
<p> เมื่อถามว่า มีความรู้สึกอย่างไรที่ลูกน้องออกมาให้กำลังใจ <persName>พล.อ.อนุพงษ์</persName> กล่าวว่า ไม่มีความเห็น
 เมื่อถามว่า ความคิดเห็นที่แตกต่างของกำลังพลจะทำให้กองทัพแยกออกเป็นสองส่วนหรือไม่ <persName>พล.อ.อนุพงษ์</persName> กล่าวว่า ไม่มี กองทัพเป็นปึกแผ่นดี เรื่องนี้เป็นเรื่องแค่คน ๆ เดียว ซึ่งตนยืนยันว่ากองทัพมีความสามัคคี และทำทุกอย่างตามบทบาทหน้าที่ของตัวเองอย่างมั่นคง และเชื่อว่าเหตุการณ์จะไม่บานปลาย
 เมื่อถามว่า นายกรัฐมนตรีจะเดินทางไปต่างประเทศหลายวัน มีความกังวลว่าจะมีการเคลื่อนไหวของทหารด้วยการทำปฏิวัติ <persName>พล.อ.อนุพงษ์</persName> กล่าวว่า จะต้องให้ยืนยันอีกกี่ที สื่อมวลชนก็ลงข่าวกันได้ทุก ๆ วัน ถามกันทุกวัน ตนอยากจะเรียนว่าในประเทศชาติตอนนี้ ผู้ที่กำลังประสบความลำบาก คือนักธุรกิจ สังคมโดยรวมกำลังสับสน อยากให้มาช่วยกันทำให้เศรษฐกิจดีขึ้นและประเทศชาติก็จะดีขึ้นด้วย
</p>
<p> “ผมยืนยันหลายหนแล้ว ทุกอย่างขอร้องให้สื่อมวลชนช่วย เมื่อวานนี้สื่อมวลชนก็ถาม <persName>พล.อ.ประยุทธ์ จันทร์โอชา</persName> รองผู้บัญชาการทหารบก และวันนี้ก็ถามผมอีก พรุ่งนี้ก็ถามอีก ผมคิดว่าผู้ที่น่าสงสารคือประชาชนทั่วไปที่ประกอบธุรกิจจะแย่ สถานการณ์บ้านเมืองมันไม่มีอะไร ขอให้ท่านดู ไม่มีหรอก กองทัพก็ไม่ได้มีสองส่วน กองทัพส่วนใหญ่อยู่อย่างมั่นคง แต่มีบ้างเป็นบางคน ก็ถือเป็นเรื่องธรรมดาอย่างที่เห็น เป็นบุคคลก็ว่าเป็นบุคคล และผมก็ไม่เห็นด้วยที่จะแบ่งกันเป็นฝักฝ่ายไม่มี และกรณีที่ถามมาเหตุการณ์มันไม่มีแน่นอน” <persName>พล.อ.อนุพงษ์</persName> ระบุ
 เมื่อถามว่า อยากจะถามไปถึงคนปล่อยข่าวเรื่องปฏิวัติให้หยุดปล่อยหรือไม่ <persName>พล.อ.อนุพงษ์</persName> กล่าวว่า สื่อมวลชนพูดเอง หากตนพูดไปเดี๋ยวจะไปทะเลาะกันอีก
 เมื่อถามถึงความคืบหน้าการสอบสวน<persName>พล.ต.ขัตติยะ</persName>  <persName>พล.อ.อนุพงษ์</persName> กล่าวว่า ทราบว่า <persName>พล.ต.ขัตติยะ</persName> ยังไม่ได้เข้าไปให้ปากคำ และก็น่าจะเป็นบ่ายวันนี้ ซึ่งตนก็ยังไม่ทราบว่าเข้าไปหรือไม่ ซึ่งตนยังไม่ทราบว่าเขาจะสรุปผลได้หรือยัง ต้องรอให้กรรมการสอบ <persName>พล.ต.ขัตติยะ</persName> ก่อน แต่ถ้าหากไม่มาให้ปากคำ คณะกรรมการก็จะสรุปผลสอบเอง ส่วนจะเป็นอย่างไรต้องว่ากันอีกที</p></body>
</news>
