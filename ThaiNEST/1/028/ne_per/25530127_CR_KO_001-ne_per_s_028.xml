<teiHeader>
<fileDesc>
<titleStmt>
  <title>ศาลห้ามหญิงอ้อจำหน่ายหรือโอนที่ดินรัชดา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100127/46192/%e0%b8%a8%e0%b8%b2%e0%b8%a5%e0%b8%ab%e0%b9%89%e0%b8%b2%e0%b8%a1%e0%b8%ab%e0%b8%8d%e0%b8%b4%e0%b8%87%e0%b8%ad%e0%b9%89%e0%b8%ad%e0%b8%88%e0%b8%b3%e0%b8%ab%e0%b8%99%e0%b9%88%e0%b8%b2%e0%b8%a2%e0%b8%ab%e0%b8%a3%e0%b8%b7%e0%b8%ad%e0%b9%82%e0%b8%ad%e0%b8%99%e0%b8%97%e0%b8%b5%e0%b9%88%e0%b8%94%e0%b8%b4%e0%b8%99%e0%b8%a3%e0%b8%b1%e0%b8%8a%e0%b8%94%e0%b8%b2.htm  </bibl>
</sourceDesc>
</fileDesc>
</teiHeader>
<news>
<headline>ศาลห้ามหญิงอ้อจำหน่ายหรือโอนที่ดินรัชดา</headline>
<lead>ศาลแพ่งสั่งคุ้มครองชั่วคราวให้กองทุนฟื้นฟู ฯ ห้าม � <persName>หญิงอ้อ</persName> � โอนขายที่ดิน 772 ล้านบาท จนกว่าคดีฟ้องเรียกคืนที่ดินจะมีคำพิพากษา หรือศาลมีคำสั่งเปลี่ยนแปลง ส่วนคดีฟ้องเรียกคืนที่ดิน ศาลนัดสืบพยานครั้งแรก 2 มิ.ย.นี้</lead>
<neck></neck>
<body><p>ที่ห้องพิจารณาคดี 412 ศาลแพ่ง ถ.รัชดาภิเษก วันที่ 27 ม.ค.53 เวลา 13.30 น. ศาลนัดฟังคำสั่ง ที่กองทุนเพื่อการฟื้นฟูและพัฒนาระบบสถาบันการเงิน ยื่นคำร้องคุ้มครองชั่วคราวขอให้ศาลสั่งห้าม<persName>คุณหญิงพจมาน ดามาพงศ์</persName> อดีตภริยา <persName>พ.ต.ท.ทักษิณ ชินวัตร</persName> อดีตนายกรัฐมนตรี จำหน่าย จ่าย โอน ที่ดินรัชดาภิเษกจำนวน 4 แปลงจำนวน 33 ไร่เศษ มูลค่า 772 ล้านบาท หลังจากที่กองทุนฟื้นฟู ฯ ยื่นฟ้อง<persName>คุณหญิงพจมาน</persName> เป็นจำเลย คดีหมายเลขดำที่ 5379/2552 เรื่องโมฆะกรรม ให้สัญญาจะซื้อจะขายที่ดินรัชดา ฯ เป็นโมฆะ และให้ศาลสั่งเพิกถอนการจดทะเบียนที่<persName>คุณหญิงพจมาน</persName> เป็นผู้ครอบครองกรรมสิทธิ์ที่ดินดังกล่าว และให้<persName>คุณหญิงพจมาน</persName> ส่งมอบที่ดินคืนกองทุนฟื้นฟู ฯ โดยในสำนวนคดีเดียวกันนี้<persName>คุณหญิงพจมาน</persName> ได้ยื่นฟ้องแย้ง ขอให้ศาลมีคำสั่งให้กองทุนฟื้นฟู ฯ คืนเงินค่าซื้อขายที่ดิน และค่าเสียหาย รวม 800 ล้านบาทพร้อมดอกเบี้ยร้อยละ 7.5 ต่อปีด้วย</p>
<p> โดยศาลพิเคราะห์คำร้องคุ้มครองชั่วคราวก่อนมีคำพิพากษาของโจทก์ และคำคัดค้านของจำเลยในชั้นไต่สวนแล้วเห็นว่า สภาพบังคับตามคำขอท้ายของโจทก์ มีเหตุผลและความจำเป็นเพียงพอที่จะนำวิธีการชั่วคราวก่อนพิพากษามาใช้บังคับได้ตามคำร้องโจทก์ จึงมีคำสั่งห้ามไม่ให้จำเลย ขาย จำหน่าย จดทะเบียนโอน หรือทำนิติกรรมใดในที่ดินโฉนดเลขที่ 2298, 2299 , 2300 และ 2301 แขวงและเขตห้วยขวาง กทม. ไว้ชั่วคราว ตามประมวลวิธีพิจารณาความแพ่ง ม.254 ( 2)(3)</p>
<p>ส่วนที่จำเลยคัดค้านว่า หากศาลมีคำสั่งให้คุ้มครองชั่วคราวจะเป็นการขัดขวางการใช้ที่ดินของจำเลย ทำให้จำเลยเสียประโยชน์ จึงขอให้ศาลมีคำสั่งให้โจทก์นำเงินค่าที่ดินจำนวน 772 ล้านบาท มาวางเป็นเงินประกันต่อศาลนั้น เห็นว่าการที่ศาลจะมีคำสั่งให้ผู้ยื่นคำขอคุ้มครองชั่วคราววางประกันค่าเสียหาย ต้องเป็นเรื่องที่เห็นว่าอาจเกิดความเสียหายภายหลังที่ศาลมีคำสั่งอนุญาตคุ้มครองชั่วคราวก่อนมีคำพิพากษาเท่านั้น ขณะที่พยานหลักฐานของจำเลย มี<persName>นางกาญจนาภา หงษ์เหิน</persName> เลขานุการส่วนตัว<persName>คุณหญิงพจมาน</persName> เบิกความว่า ที่ดินดังกล่าวจำเลยมีไว้เพื่อประโยชน์ในการสร้างบ้านพักอาศัย ไม่มีเจตนานำไปสร้างคอนโดมีเนียมหรือโครงการหมู่บ้านจัดสรร หรือนำที่ดินนั้นออกขาย ดังนั้นหากศาลสั่งคุ้มครองชั่วคราวจำเลยจะได้รับความเสียหายเพราะไม่สามารถใช้ประโยชน์ในที่ดินดังกล่าวได้ ศาลเห็นว่า คำเบิกความของฝ่ายจำเลยเป็นเพียงลักษณะการคาดคะเน โดยไม่ปรากฏกรายละเอียดว่าหากศาลสั่งคุ้มครองชั่วคราวแล้วจำเลยจะเสียหายอย่างไรบ้าง กรณียังไม่มีเหตุเพียงพอให้โจทก์วางเงินประกันตามคำคัดค้านของจำเลย จึงมีคำสั่งให้คุ้มครองชั่วคราวจนกว่าจะมีคำสั่งเปลี่ยนแปลงเป็นอย่างอื่น</p>
<p>ขณะที่<persName>นายฉัตรทิพย์ ตัณฑประสาสน์</persName> ทนายความของ<persName>คุณหญิงพจมาน</persName> กล่าวว่า ก็พิจารณากฎหมายอีกครั้งว่าจำเลยมีสิทธิ์ยื่นอุทธรณ์คัดค้านคำสั่งคุ้มครองชั่วคราวอย่างไร ซึ่งเดิมที ไม่ได้ติดใจเรื่องคำสั่งคุ้มครองชั่วคราว เพราะไม่เคยคิดจะนำที่ดินพิพาทนี้ไปขาย แต่มีไว้เพื่อสร้างบ้านพักให้บุตรของ<persName>คุณหญิงพจมาน</persName> โดยประเด็นหลักที่เราต้องการต่อสู้คือ การฟ้องแย้งในสำนวนหลักที่ขอให้ศาลมีคำสั่งให้กองทุนฟื้นฟู ฯ คืนเงินค่าซื้อขายที่ดินคืนจำนวน 772 ล้านบาท พร้อมค่าเสียหายในการใช้ประโยชน์ที่ดินรวมกับการชำระดอกเบี้ย โดยเรายืนยันว่ากระบวนการซื้อขายที่ดินนั้นดำเนินการโดยถูกต้องตามกฎหมาย กองทุนฟื้นฟู ฯ เป็นผู้ดำเนินการจัดประกวดราคาซื้อขายที่ดินเอง และทราบตั้งแต่ต้นแล้วว่า<persName>คุณหญิงพจมาน</persName> ร่วมประมูลแต่กองทุนฟื้นฟู ฯ เป็นผู้พิจารณาให้ชนะการประกวดราคาเองเพราะเสนอวงเงินซื้อที่ดินสูงสุด หากเห็นว่าเป็นเรื่องไม่ถูกต้องกองทุนฟื้นฟู ฯ ไม่ควรขายที่ดินให้ตั้งแต่ต้น</p>
<p> ผู้สื่อข่าวรายงานว่า สำหรับการพิจารณาคดีที่กองทุนฟื้นฟู ฯ ยื่นฟ้องเรียกคืนที่ดินจาก<persName>คุณหญิงพจมาน</persName> ศาลนัดสืบพยานครั้งแรกวันที่ 2 มิ.ย.นี้ เวลา 09.00 น.</p></body>
</news>
