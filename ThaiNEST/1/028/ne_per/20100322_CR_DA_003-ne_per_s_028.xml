<teiHeader>
<fileDesc>
<titleStmt>
  <title>รีดนมช้างอยุธยาช่วยลูกช้างตกเหว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 07:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55465  </bibl>
</sourceDesc>
</fileDesc>
</teiHeader>
<news>
<headline>รีดนมช้างอยุธยาช่วยลูกช้างตกเหว</headline>
<lead></lead>
<neck></neck>
<body><p>เมื่อเวลา 13.30 น. วันที่  21 มี.ค. สัตวแพทย์และเจ้าหน้าที่จากสำนักงานปศุสัตว์จังหวัดชุมพร เดินทางมาที่เพนียดคล้องช้าง หมู่ 3 ต.สวนพริก จ.พระนครศรีอยุธยา เพื่อขอรับน้ำนมช้างไปให้ลูกช้างป่าวัย 10 วัน ที่พลัดหลงจากแม่ช้าง แล้วเกิดตกลงไปในเหวผาห้วยใหญ่ อ.พะโต๊ะ จ.ชุมพร จนได้รับบาดเจ็บ และไม่ยอมกินนมผงที่ทางสัตวแพทย์ผสมให้ รวมทั้งมีอาการแทรกซ้อน ที่สำคัญนมผงที่ใช้มีราคาสูงถึงกระป๋องละ 700 บาท รวมแล้วต้องมีค่าใช้จ่ายมากกว่า 1,000 บาทต่อวัน โดย<persName>นายลายทองเหรียญ มีพันธุ์</persName> เจ้าของวังช้าง อยุธยา ได้คัดเลือกแม่ช้างที่สุขภาพแข็งแรง และมีประวัติให้น้ำนมลูกช้างได้อย่างดี จำนวน 3 เชือก คือพังอ้อยใจ อายุ 27 ปี ซึ่งตกลูกมาแล้ว 3 เชือก พังมยุรา อายุ 17 ปี ที่เพิ่งตกลูกได้เชือกเดียว และพังดอกโสน วัย 30 ปี ที่ตกลูกแล้ว 2 เชือก มาให้ควาญช้างผู้หญิงทำการรีดนม ใช้เวลานานพอสมควร</p>
<p>กระทั่งในที่สุดได้น้ำนมเกือบ 2 ลิตร ทำการบรรจุใส่โถนมพิเศษแช่ในกล่องน้ำแข็งที่อุณหภูมิ 1 องศาเซลเซียส มอบให้เจ้าหน้าที่และสัตวแพทย์นำกลับไปยัง จ.ชุมพร ทันที <persName>นายลายทองเหรียญ</persName> เปิดเผยว่า ที่  สัตวแพทย์ต้องเดินทางมาจาก จ.ชุมพร เนื่อง จากพบว่าลูกช้างอาจจะมีอาการติดเชื้อในกระเพาะอาหาร ระบบทางเดินอาหาร เพราะก่อนหน้านี้มีการให้ยาฆ่าเชื้อ แต่เมื่อเชื้อที่ยาลงไปทำลายแล้ว อาจจะเกิดเชื้อราขึ้นในกระเพาะอีก น้ำนมจากแม่ช้างมีสารที่เชื่อว่าจะสามารถไปฆ่าเชื้อในกระเพาะอาหาร หรือทางเดินอาหารของลูกช้างได้ ซึ่งหลังจากนำนมของแม่ช้างที่วังช้างอยุธยาไปให้แล้ว หากสัตวแพทย์ยืนยันว่าอาการดีขึ้น ก็จะรีบนำลูกช้างเชือกนี้มาให้ทางวังช้างอยุธยาได้ดูแลรักษาต่อไป</p></body>
</news>
