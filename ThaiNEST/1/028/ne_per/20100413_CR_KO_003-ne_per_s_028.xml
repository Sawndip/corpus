<teiHeader>
<fileDesc>
<titleStmt>
  <title>จี้คดีมือมืดยิงระเบิดM79ถล่มแยกคอกวัว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-13 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100413/55629/จี้คดีมือมืดยิงระเบิดM79ถล่มแยกคอกวัว.html  </bibl>
</sourceDesc>
</fileDesc>
</teiHeader>
<news>
<headline>จี้คดีมือมืดยิงระเบิดM79ถล่มแยกคอกวัว</headline>
<lead>"นครบาล"เร่งคลี่คลาย เหตุ "มือมืดยิงระเบิดเอ็ม 79" ถล่มแยกคอกวัว " ผบช.น." สั่ง เค้นสอบ "สายสืบนอกเครื่องแบบแย่งปืนจาก " ชายชุดดำร่างใหญ่ " ถือปืนเอ็ม 79 เตรียมออกภาพสเก็ตซ์ พร้อมหาหลักฐานโยง " รถตู้ต้องสงสัย " คาดขนกลุ่มกองกำลังติดอาวุธ</lead>
<neck></neck>
<body><p>(13เม.ย.) เวลา 12.00 น. <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล ( ผบช.น.) พร้อมด้วย <persName>พล.ต.ต.อำนวย นิ่มมะโน</persName> รอง ผบช.น.รับผิดชอบงานด้านการสอบสวน <persName>พล.ต.ต.สุเมธ เรืองสวัสดิ์</persName> รอง ผบช.น. กำกับดูแลการสืบสวน เรียกประชุมนายตำรวจระดับ ผบก. รอง ผบก.น. 1-9 รับผิดชอบงานด้านการสืบสวนสอบสวนป้องกันปราบราม รวบรวมพยานหลักฐานคลี่คลายเหตุการณ์ปะทะกันบริเวณแยกคอกวัวให้มีความกระจ่าง วชัดเจนโดยเร็ว พร้อมเน้นย้ำนโยบายการปฏิบัติตามมาตรการรักษาความสงบเรียบร้อยพื้นที่ กทม. และสร้างความอบอุ่นใจให้กับพี่น้องประชาชนชาว กทม. ในการฉลองเทศกาลสงกรานต์อย่างมีความสุขโดยใช้เวลาประชุมหารือนานเกือบ 2 ชั่วโมง</p>
<p><persName>พล.ต.ท.สัณฐาน</persName> เปิดเผยภายหลังเสร็จสิ้นกรประชุมว่า ได้เรียกตำรวจชั้นผู้ใหญ่ที่กำกับดูแลแต่ละพื้นที่มากำชับให้ดูแลความสงบ เรียบร้อยและอำนวยความสะดวกให้กับประชาชนที่เดินทางออกต่างจังหวัดและเดิน ทางมาเล่นน้ำสงกรานต์ให้ดีที่สุด พร้อมให้ปรับด่านตรวจคุมเข้มป้องกันการนำอาวุธ วัตถุระเบิดลักลอบนำเข้ามาในพื้นที่กรุงเทพฯ รวมถึงป้องกันเหตุต่างๆ ที่อาจเกิดขึ้นในช่วงเทศกาลสงกรานต์ โดยขอกำลังจากภูธรภาคต่างๆ เข้ามาเพื่อช่วยสนับสนุนในการตั้งด่านตรวจมั่นคง 8 ด่านและด่านภายในอีก 18 ด่านป้องกันเหตุ พร้อมดูแลประชาชนและนักท่องเที่ยวให้ปลอดภัย</p>
<p>ผบช.น. กล่าวถึงข่าวที่ปรากฎมีผู้เสียหายเข้าแจ้งความหมายรายถูกกลุ่มคนเสื้อแดงคุกคามทำร้ายทำลายทรัพย์ขณะขับรถบนถนน ว่า เห็นข่าวจากหน้าหนังสือพิมพ์ต่างๆ ลงภาพประชาชนใช้รถใช้ถนนถูกผู้ชุมนุมคุกคาม บางภาพมีการทำร้ายร่างกาย และทำให้เสียทรัพย์ ซึ่งถือเป็นความผิดอาญาโดยชัดแจ้ง จึงสั่งกำชับตำรวจระดับผู้บังคับบัญชาว่า ให้ทุกนายที่กำกับดูแลพื้นที่เข้าไปดูแลแก้ไขปัญหานี้อย่างใกล้ชิดและแก้ไข ป้องกันไม่ให้เกิดขึ้นอีกให้จงได้</p>
<p>ส่วนกรณีที่เจ้าหน้าที่ตำรวจกองกำกับการสืบสวนนครบาล 6 ทำการยึดอาวุธปืนเอ็ม 79 จากผู้ต้องสงสัยในช่วงที่มีการจลาจลสลายการชุมนุมวันที่ 10 เม.ย.ที่ผ่านมานั้น <persName>พล.ต.ท.สัณฐาน</persName> กล่าวว่า ได้สั่งการให้ <persName>พล.ต.ต.อำนวย</persName> และ <persName>พล.ต.ต.สุเมธ</persName> สืบสวนสอบสวนขยายผลแล้วโดยกำชับให้นำตัวเจ้าหน้าที่ตำรวจนอกเครื่องแบบที่ เข้าแย่งปืนในที่เกิดเหตุไปสเก็ตซ์ภาพคนร้าย เพื่อต้องการทราบตัวคนให้ได้ว่าเป็นใครมีรูปพรรณสัณฐานอย่างไร และหาที่มาที่ไปของเหตุที่เกิดขึ้นว่าเป็นมาอย่างไร รวมทั้งผู้ต้องสงสัยอีก 3-4 คนที่พบว่ามีระเบิดเอ็ม 79 อยู่ด้วยนั้น รูปร่างหน้าตาการแต่งกายเป็นอย่างไร เพราะเบื้องต้นทราบเพียงว่าแต่งกายชุดดำ สวมหมวกไอ้โม่งคลุมหัวเท่านั้น เมื่อได้ภาพสเก็ตซ์คนร้ายแล้วจะนำไปสู่ขั้นตอนการออกหมายจับตามกระบวนการต่อ ไป พร้อมให้ตรวจสอบรถตู้ต้องสงสัยในคืนวันที่ 10 เม.ย.ตามที่มีคนแจ้งมาด้วยว่า เกี่ยวข้องกันอย่างไร โดยมีผู้พบเห็นผู้ต้องสงสัยอยู่ในรถตู้คันนั้นด้วย ซึ่งจะเร่งคลี่คลายคดีในส่วนนี้ให้มีความกระจ่างชัดเจนโดยเร็ว</p></body>
</news>
