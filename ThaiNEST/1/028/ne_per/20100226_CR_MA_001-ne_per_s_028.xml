<teiHeader>
<fileDesc>
<titleStmt>
  <title>ลาก2ผู้ต้องหายิงปืนกลใส่เก๋งนักท่องเที่ยวช่วงตรุษจีนทำแผนสารภาพ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-26 11:36:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267158980&catid=17  </bibl>
</sourceDesc>
</fileDesc>
</teiHeader>
<news>
<headline>ลาก2ผู้ต้องหายิงปืนกลใส่เก๋งนักท่องเที่ยวช่วงตรุษจีนทำแผนสารภาพ</headline>
<lead></lead>
<neck></neck>
<body><p>เมื่อเวลา 10.00 น. วันที่ 26 กุมภาพันธ์  <persName>พล.ต.ต.จารุวัฒน์ ไวศยะ</persName> ผบก.ภ.จว.พระนครศรีอยุธยา  นำตัว<persName>นายสุภาพ พิมสุวรรณ</persName> หรือ <persName>ตุ้ย</persName> อายุ 32 ปี   และ <persName>นายกฤษฎา สมคะเน</persName> หรือ  <persName>เล่ย์</persName> อายุ 24 ปี ผู้ต้องหาตามหมายจับศาลคดีร่วมกันพยายามฆ่าผู้อื่น , ร่วมกันมีอาวุธปืนไว้ในความครองครองโดยไม่รับอนุญาต และร่วมกันยิงปืนในที่สาธารณะ  มาทำแผนประกอบคำรับสารภาพ</p>
<p>ทั้งนี้ สืบเนื่องมาจากเมื่อเช้ามืดของวันตรุษจีนที่ 14 กุมภาพันธ์  กลุ่มผู้ต้องหาใช้รถยนต์ประกบรถยนต์เก๋งนักท่องเที่ยว  จากนั้นใช้ยิงด้วยปืนกลยาวชนิด MP-5 ขนาดลูก .22 จำนวนหลายนัด เหตุเกิดที่ลานจอดรถและถนนหน้า วัดใหญ่ชัยมงคล ต.ไผ่ลิง อ.พระนครศรีอยุธยา จ.พระนครศรีอยุธยา สถานที่ท่องเที่ยวชื่อดัง ทำให้ <persName>นายไพศาล เชิดวัฒนะกิจ</persName>  พนักงานฝ่ายสินเชื่อ ธนาคารกรุงเทพ สำนักงานใหญ่พร้อมครอบครัวบาดเจ็บสาหัส 2 คน  ทั้งนี้ในรถยนต์ของผู้บาดเจ็บมาด้วยกัน 6 คนทั้งนี้ทีทั้งคนแก่และเด็ก เพื่อมาไหว้พระและศาลเจ้าในเขต จ.พระนครศรีอยุธยา</p>
<p>ต่อมาผู้ต้องหาทั้ง 2  คนได้เข้ามอบตัว เมื่อวันที่ 25 ก.พ.53 ที่ผ่านมาและจากการสอบปากคำตลอดทั้งคืน ทั้งคู่ให้การรับสารภาพว่าก่อเหตุจริง โดยคิดว่าเป็นรถยนต์ของคู่อริจึงกระหน่ำยิงปืนกลใส่แบบไม่ยังหวังสังหารทั้งคัน แต่พอยิงปืนกลไปชุดใหญ่และในรถคันที่ถูกยิงมีการเปิดไฟในตัวรถ และพบว่าไม่ใช่คู่อริ แต่เป็นการยิงผิดคัน จึงได้รีบหลบหนีไป และทราบตำรวจประกาศจับตายจึงรีบเข้ามอบตัว  สำหรับช่วงก่อเหตุนั้น <persName>นายสุภาพ พิมสุวรรณ</persName> หรือ <persName>ตุ้ย</persName> เป็นคนใช้ปืนกลยิง และ<persName>นายกฤษฎา สมคะเน</persName> หรือ  <persName>เล่ย์</persName> เป็นคนขับรถ</p></body>
</news>
