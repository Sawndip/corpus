<teiHeader>
<fileDesc>
<titleStmt>
  <title>"มาร์ค"ย้ำเก็บ"จีที200"เข้ากรุ ไฟเขียวผู้เสียหายร้องเรียน ยธ.หนุนตรวจอัลฟ่า6 ชี้ผู้ใช้งานยันทำได้ดี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-17 20:42:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266414443&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"ย้ำเก็บ"จีที200"เข้ากรุ ไฟเขียวผู้เสียหายร้องเรียน ยธ.หนุนตรวจอัลฟ่า6 ชี้ผู้ใช้งานยันทำได้ดี</headline>
<lead></lead>
<neck></neck>
<body><p>"<persName>มาร์ค</persName>"ย้ำเก็บ"จีที200"เข้ากรุ</p>
<p><persName>นายอภิสิทธิ์ เวชชาชีวะ</persName> นายกรัฐมนตรี กล่าวเมื่อวันที่ 17 กุมภาพันธ์ว่า อยากย้ำอีกครั้งว่าที่ผ่านมาเครื่องจีที 200 ไม่ได้ใช้การโดยลำพัง การตรวจค้นในที่ไม่มีตัวสาร วัตถุระเบิด หรือของต้องห้าม ก็ไม่มีการดำเนินการใดๆ ใครที่เห็นว่าไม่ได้รับความเป็นธรรมจากการใช้เครื่องมือนี้สามารถร้องเรียน ไปที่คณะกรรมการได้ โดยมี <persName>นายสาทิตย์ วงศ์หนองเตย</persName> รัฐมนตรีประจำสำนักนายกฯดูแล และมีการกำกับลงมาโดยจะช่วยดูแลให้เกิดความเป็นธรรม</p>
<p>ผู้สื่อข่าวถามว่า เจ้าหน้าที่ในพื้นที่ภาคใต้เลือกใช้ตะเกียบในการตรวจค้นวัตถุต่างๆ แทนเครื่องจีที 200 <persName>นายอภิสิทธิ์</persName>กล่าวว่า เมื่อวันที่ 16 กุมภาพันธ์ เชิญ <persName>พล.อ.อนุพงษ์ เผ่าจินดา</persName> ผบ.ทบ. มาพบและให้ไปเร่งจัดทำแผนรองรับและจัดทำแนวปฏิบัติหลังจากที่ไม่ใช้เครื่อง มือจีที 200 แล้ว ตอนต่อไปอยู่ระหว่างการลงไปดูและจัดทำแผน รวมทั้งดำเนินการทำความเข้าใจ</p>
<p>เมื่อถามว่า <persName>นางอังคณา นีละไพจิตร</persName> ประธานคณะทำงานยุติธรรมเพื่อสันติภาพ เสนอว่ารัฐบาลควรขอโทษหรือแสดงความเสียใจกับประชาชนในการใช้เครื่องมือนี้ ละเมิดสิทธิประชาชนในการตรวจสอบ <persName>นายอภิสิทธิ์</persName>กล่าวว่า ยืนยันว่าไม่มีการใช้เครื่องมือดังกล่าวแล้ว อย่างไรก็ตาม รัฐบาลไม่ได้นิ่งนอนใจเพราะสิ่งที่รัฐบาลกระทำทันทีคือขอให้ทดสอบและทดลอง เพื่อให้ทุกฝ่ายยอมรับได้ ตนถือว่าได้แสดงความรับผิดชอบอย่างชัดเจนกับสิ่งที่เกิดขึ้น ส่วนใครที่โดนละเมิดสิทธิ มีช่องทางเยียวยาและให้ความเป็นธรรม</p>
<p>เมื่อถามว่า จะร้องเรียนไปยังประเทศอังกฤษที่เป็นประเทศต้นทางของบริษัทเหล่านี้ให้รับ ผิดชอบด้วยหรือไม่ <persName>นายอภิสิทธิ์</persName>กล่าวว่า โดยส่วนตัวติดใจอยู่เพราะพยายามอ้างว่าอังกฤษไม่มีอำนาจใดๆ ไปดำเนินการ แต่ตนจะไปสอบถาม โดยตั้งใจจะทำหนังสือสอบถามไปยังสถานเอกอัครราชทูตอังกฤษ ประจำประเทศไทยเพื่อสอบถามเพิ่มเติม เพราะเคยได้รับการแจ้งว่า รัฐบาลอังกฤษไม่ได้จัดว่าเครื่องมือนี้เป็นยุทโธปกรณ์และเป็นผลิตภัณฑ์ที่ เปิดให้สามารถที่จะขายและส่งออกได้ ซึ่งแปลกใจเมื่อผลิตภัณฑ์ไม่มีคุณสมบัติตามที่โฆษณาสรรพคุณไว้ก็ไม่น่าจะ ดำเนินการได้</p>
<p>ทหาร3จว.ใต้ยันใช้ได้ผล70-80%</p>
<p><persName>จ.ส.อ.ปิยะวิทย์ ชนะรัตน์</persName> ผู้บังคับหมู่จุดตรวจบ้านควนดิน หน่วยเฉพาะกิจปัตตานี 24 กล่าวว่า ใช้เครื่องจีที 200 มากว่า 3 ปี ยังมีความเชื่อมั่นในการใช้งานมากถึง 70-80% และยังไม่มีอุปกรณ์อะไรอื่นมาทดแทนการทำงานของเครื่องจีที 200 ได้ และยังต้องใช้ต่อไปเพราะยังไม่มีคำสั่งเรียกเก็บอุปกรณ์หรือห้ามใช้งาน แต่หากมีคำสั่งผู้บังคับบัญชาลงก็คงเลิกใช้</p>
<p>"หากไม่มีจีที 200 แล้ว พวกทหารที่ทำงานในพื้นที่เสี่ยงอย่างพวกผมจะทำอย่างไร ใครจะมารับผิดชอบในชีวิต อยากให้ทางผู้ใหญ่และกลุ่มนักวิทยาศาสตร์ที่พบข้อบกพร่องของอุปกรณ์จีที 200 ช่วยหาอุปกรณ์ตัวใหม่ หรือหาแนวทางในการสร้างความปลอดภัยให้เจ้าหน้าที่อย่างพวกผมด้วย"   <persName>จ.ส.อ.ปิยะวิทย์</persName> กล่าว</p>
<p>น<persName>ายสัมพันธ์  สุวรรณวารี</persName> พ่อค้าร้านขายของชำเขตเทศบาลนครยะลา เผยว่า อยากให้เจ้าหน้าที่ออกมาพูดว่าเครื่อง จีที 200 ทำงานได้จริงหรือไม่ เพราะประชาชนไม่ทราบ ตำรวจทหารที่ทำงานในพื้นที่จะทำงานกันอย่างไร ถ้ามีรถจักรยานยนต์จอดอยู่ 4-5 คัน จะรู้ได้อย่างไรว่าคันไหนจะมีวัตถุระเบิด เพราะหลังจากทราบว่าเครื่องจีที 200 ทำงานไม่ได้จริง เจ้าหน้าที่ในพื้นที่ก็เสี่ยงมากขึ้น ประชาชนก็เสี่ยงมากขึ้น</p>
<p>รมว.ยุติธรรมหนุนตรวจอัลฟ่า 6</p>
<p>ด้าน <persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม (ยธ.) กล่าวถึงเสียงเรียกร้องให้ทดสอบประสิทธิภาพเครื่องตรวจสอบสารเสพติดอัลฟ่า 6 ว่า ความจริงแล้วในการประชุมคณะรัฐมนตรี ที่ประชุมได้มอบหมายให้กระทรวงวิทยาศาสตร์ฯ ทดสอบทั้งเครื่องจีที 200 และเครื่องอัลฟ่า 6 แต่ <persName>คุณหญิงกัลยา โสภณพนิช</persName> รัฐมนตรีว่าการกระทรวงวิทยาศาสตร์มาไม่ทัน จึงเข้าใจว่าให้ทดสอบเฉพาะเครื่องจีที 200 อย่างไรก็ตาม ทราบว่า<persName>คุณหญิงกัลยา</persName>จะกำหนดวิธีการทดสอบเครื่องอัลฟ่า 6 เร็วๆนี้</p>
<p>"ทางกระทรวงฯพร้อมให้ตรวจสอบ เพื่อให้เกิดความชัดเจน เนื่องจากผู้ใช้ระบุว่าเครื่องจีที 200 กับเครื่องอัลฟ่า 6 มีวิธีการทำงานแตกต่างกัน สำหรับเครื่องอัลฟ่า 6 เท่าที่ทราบมีใช้ในสำนักงานคณะกรรมการป้องกันและปราบปรามยาเสพติด (ป.ป.ส.)และกระทรวงมหาดไทย  ซึ่งผู้ที่ใช้งานแทบทุกคนยืนยันว่าใช้งานได้ดี แต่เมื่อประชาชนสงสัย ประสิทธิภาพ จึงอยากให้หน่วยงานที่เกี่ยวข้องได้ตรวจสอบ และขอยืนยันว่ากระทรวงยุติธรรมยังไม่มีแนวคิดจัดซื้อเครื่องทั้ง2ชนิดเพิ่ม "<persName>นายพีระพันธ์</persName>กล่าว</p>
<p>ไฟเขียวผู้เสียหายจากเครื่องจีทีร้องเรียน</p>
<p>ผู้สื่อข่าวถามว่าจำเป็นต้องคุยกับ<persName>แพทย์หญิงคุณหญิงพรทิพย์ โรจนสุนันท์</persName> ผู้อำนวยการสำนักงานนิติวิทยาศาสตร์ ยืนยันจะใช้งานเครื่องจีที 200 ต่อไปแม้ผลการทดสอบจะออกมาว่าไร้ประสิทธิภาพก็ตาม <persName>นายพีระพันธุ์</persName> กล่าวว่า ไม่จำเป็น <persName>แพทย์หญิงคุณหญิงพรทิพย์</persName>มั่นใจในเครื่องดังกล่าว ที่มีใช้อยู่ประมาณ 7-8 เครื่อง ซึ่งความจริงการทำงานของสำนักงานนิติวิทยาศาสตร์จะใช้รวบรวมพยานหลักฐานเป็น หลัก จึงไม่น่าจะมีปัญหาอะไร เมื่อถามว่าจะเยียวยาผู้ได้รับความเสียหายจากการใช้เครื่องจีที 200 อย่างไร <persName>นายพีระพันธุ์</persName> กล่าวว่า กระทรวงยุติธรรมมีกฎหมายและกองทุนไว้เยียวยาผู้ที่ได้รับผลกระทบจากการ ดำเนินคดีอาญาอยู่แล้ว  ใครที่คิดว่าตัวเองไม่ได้รับความเป็นธรรม สามารถร้องเรียนมาเพื่อขอรับการเยียวยาและจ่ายเงินชดเชยได้</p>
<p>เมื่อถามว่าผลทดสอบเครื่องจีที 200 ออกมาว่าไร้ประสิทธิภาพจะกระทบต่อคดีความมั่นคงในภาคใต้ที่มีผลการตรวจสอบ ของเครื่องจีที 200 เป็นพยานหลักฐานประกอบหรือไม่ <persName>นายพีระพันธุ์</persName> กล่าวว่า ไม่กระทบ ตนเป็นผู้พิพากษามาก่อน หลักฐานที่ได้จากการตรวจสอบของเครื่องจีที 200 อย่างเดียวฟังไม่ขึ้นอยู่แล้ว ต้องใช้พยานหลักฐานอื่นๆประกอบด้วย</p>
<p>ป.ป.ส.เผยไม่เคยใช้อัลฟ่า 6รวบนักค้ายา</p>
<p>วันเดียวกัน ที่ทำเนียบรัฐบาล <persName>พล.ต.ท.กฤษณะ ผลอนันต์</persName> เลขาธิการป.ป.ส. กล่าวหลังประชุมเกี่ยวกับมมาตรการป้องกันและปราบปรามยาเสพติด ที่<persName>นายสุเทพ</persName> เป็นประธานว่า ที่ประชุมหยิบยกปัญหาเครื่องตรวจสารเสพติด รุ่นอัลฟ่า 6 ขึ้นมาหารือ ซึ่ง<persName>นายสุเทพ</persName>มอบหลักให้คืออย่าใช้เครื่องอัลฟ่า 6 เป็นเครื่องมือหลัก เพราะหลักใหญ่ของการปราบปรามยาเสพติดคืองานด้านการข่าวและงานสืบสวน เครื่องมือที่มีเป็นเพียงตัวช่วยบางส่วนในบางสถานการณ์เท่านั้น เช่น ใช้ตรวจสารเสพติดตามด่านตรวจคนเข้าเมืองในช่วงที่มีเทศกาลสำคัญๆ เพราะกำลังพลอาจไม่เพียงพอ</p>
<p>“เครื่องอัลฟ่า 6 เป็นเพียงเครื่องสกรีน (คัดกรอง) ไม่คอนเฟิร์ม (ยืนยัน) ซึ่งขณะนี้สำนักงานป.ป.ส. มีอยู่ในครอบครอง15 เครื่องจัดซื้อมาตั้งแต่ปี 2551 ราคา 4 แสนบาท/เครื่อง ซึ่งส่วนที่มีอยู่นี้คงจะใช้ต่อไป แต่ไม่ได้ใช่เป็นตัวนำ อย่างไรก็ตามขอยืนยันว่าขบวนการยาเสพติดรายใหญ่ๆ ที่ทางการจับกุมได้ ไม่ได้เป็นผลจากเครื่องอัลฟ่า 6 แต่มาจากการทำงานด้านการข่าว” <persName>พล.ต.ท.กฤษณะ</persName>กล่าว</p>
<p>ผู้สื่อข่าวถามว่า จะส่งเครื่องอัลฟ่า 6 ไปให้ผู้เชี่ยวชาญทดสอบประสิทธิภาพหรือไม่ เลขาธิการป.ป.ส. กล่าวว่า ถ้าหลักการให้ทดสอบ เราก็ให้ทดสอบ เพราะทุกอย่างควรอยู่ในมาตรฐาน แต่จะไม่มีการจัดซื้อเครื่องอัลฟ่า 6 มาใช้เพิ่มเติมอย่างแน่นอน ส่วนที่มีกระแสข่าวที่ว่าป.ป.ส. ขอจัดซื้อเครื่องตรวจจับวัตถุระเบิดรุ่นจีที 200 ราคา 1.5 ล้านบาท/เครื่องนั้น ขอยืนยันว่าไม่เป็นความจริง เพราะป.ป.ส. ไม่เคยคิดจะจัดซื้อ</p>
<p>ผอ.อส.คุยอัลฟ่า 6 ช่วยจับยากว่าล้านเม็ด</p>
<p>ด้าน<persName>นายสนิท ขาวสะอาด</persName> ผู้อำนวยการกองอาสารักษาดินแดน (ผอ.อส.) กล่าวว่า จากการทดสอบเครื่องอัลฟ่า 6 ของกระทรวงมหาดไทย 2 รอบ รอบละ 20 ครั้ง  รอบแรกสามารถค้นหายาเสพติดได้ครบทั้ง 20 ครั้ง ส่วนครั้งที่ 2 ค้นหาได้ 18 ครั้ง และเมื่อแจกจ่ายเครื่องไปยังพื้นที่ต่างๆในช่วงเดือนมกราคมที่ผ่านมา สามารถตรวจหายาบ้าได้นับล้านเม็ด ซึ่งถือว่าเครื่องมีประสิทธิภาพดี อีกทั้งยังสร้างความมั่นใจให้กับเจ้าหน้าที่ในการตรวจค้นผู้ต้องสงสัย เมื่อเครื่องชี้ไปยังผู้ที่มียาเสพติดได้ อย่างไรก็ตาม สำหรับการทดสอบของกระทรวงวิทย์ฯ จะต้องใช้ผู้ที่ได้รับการฝึกฝนจนเกิดความชำนาญ โดยจะให้อาสาสัมคร(อส.) หรือเจ้าหน้าที่ป.ป.ส. เป็นผู้ถือเครื่องทดสอบ ส่วนเจ้าหน้าที่ของกระทรวงวิทย์ฯ จะเป็นผู้นำสารเสพติดไปซ่อน และร่วมเป็นกรรมการในการให้คะแนนผลการทดสอบเท่านั้น เพราะหากให้ผู้ที่ไม่มีความชำนาญมาเป็นผู้ใช้เครื่องมืออาจจะเกิดปัญหา ตนยังมั่นใจว่าเครื่องอัลฟ่า 6 จะมีประสิทธิภาพในการทำงาน และหากในอนาคตไทยสามารถผลิตได้เองก็จะประหยัดงบประมาณมาก</p></body>
</news>
