<teiHeader>
<fileDesc>
<titleStmt>
  <title>ตร.แย้มได้กลิ่นมือปืนฆ่า "สุนัทที" โยงผู้บงการใหญ่  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012522  </bibl>
</sourceDesc>
</fileDesc>
</teiHeader>
<news>
<headline>ตร.แย้มได้กลิ่นมือปืนฆ่า "<persName>สุนัทที</persName>" โยงผู้บงการใหญ่</headline>
<lead>รอง ผบช.น.นัดถกทีมสืบสวนคดีสังหาร “<persName>สุนัทที</persName>” ในวันที่ 2 ก.พ. เรียกพ่อสามีสอบได้รายละเอียดวงกว้าง และได้วอนตำรวจตามจับคนร้ายมาดำเนินคดี อุบมุ่งสาง 2 ปม หวั่นกระทบรูปคดี ส่งชุดสืบเฝ้าเกาะติดกลุ่มมือปืนที่คาดลงมือฆ่า เชื่อได้ตัวเร็ววันและจะเชื่อมโยงถึงผู้สั่งการได้</lead>
<neck></neck>
<body><p>วันนี้ (28 ม.ค.) ที่กองบัญชาการตำรวจนครบาล (บช.น.) <persName>พล.ต.ต.สุเมธ เรืองสวัสดิ์</persName> รอง ผบช.น. กล่าวถึงความคืบหน้าการสืบสวนสอบสวนคดีสังหารนาง<persName>สุนัทที เนื่องจำนงค์</persName> นักธุรกิจอหังหาริมทรัพย์ว่า ชุดพนักงานสืบสวนสอบสวนได้นัดประชุมติดตามความคืบหน้าคดีในวันที่ 2 ก.พ. โดยได้เรียก<persName>นายประโยชน์ เนื่องจำนงค์</persName> พ่อสามี<persName>นางสุนัทที</persName>มาสอบปากคำแล้ว ได้ให้การเกี่ยวกับคดีไว้กว้างๆ และขอให้ตำรวจทำหน้าที่ในการหาคนร้ายที่กระทำผิดมาดำเนินคดี</p>
<p> <persName>พล.ต.ต.สุเมธ</persName> กล่าวว่า สำหรับการสืบสวนขณะนี้ตำรวจได้ตัดประเด็นบางอย่างออกไปหมดแล้ว เหลือเพียง 2 ประเด็นแต่ไม่สามารถเปิดเผยได้ เนื่องจากอาจมีผลต่อรูปคดีและแนวทางการสืบสวน โดยให้เจ้าหน้าที่ลงพื้นที่ค้นหาหลักฐานเพิ่มเติม เพื่อหาทางเชื่อมโยงคดีให้มีความรัดกุมขึ้นในประเด็นที่เหลือไว้                <persName>พล.ต.ต.สุเมธ</persName> ยังกล่าวถึงการติดตามมือปืนที่ลงมือสังหาร<persName>นางสุนัทที</persName>ว่า ตำรวจได้ดำเนินการสืบสวนจากทีมฆ่าที่ตำรวจคาดว่าเป็นผู้ลงมือ โดยมีชุดสืบสวนเฝ้าติดตามดูความเคลื่อนไหวมือปืนกลุ่มนี้ ซึ่งคาดว่าจะได้ตัวมาดำเนินคดีเร็วๆ นี้ ซึ่งหากได้ตัวมือปืนที่ลงมือก็จะทำให้สามารถเชื่อมโยงสาวไปถึงผู้สั่งการได้</p></body>
</news>
