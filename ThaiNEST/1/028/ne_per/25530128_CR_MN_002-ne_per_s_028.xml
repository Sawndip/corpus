<teiHeader>
<fileDesc>
<titleStmt>
  <title>ยกฟ้อง “เสธ.แดง” ล้มละลายเบี้ยวจ่าย “สันต์” 20 ล้าน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012376  </bibl>
</sourceDesc>
</fileDesc>
</teiHeader>
<news>
<headline>ยกฟ้อง “<persName>เสธ.แดง</persName>” ล้มละลายเบี้ยวจ่าย “<persName>สันต์</persName>” 20 ล้าน!</headline>
<lead>ศาลล้มละลายกลาง ยกฟ้องไม่สั่ง “<persName>เสธ.แดง</persName>” เป็นบุคคลล้มละลาย ชี้รับราชการทหารมีเงินเดือนประจำ อยู่ในวิสัยหาเงินชดใช้ “<persName>พล.ต.อ.สันต์ ศรุตานนท์</persName>” อดีต ผบ.ตร.ได้ ตามคำพิพากษาคดีแพ่ง ด้านทนายยังอุทธรณ์ต่อ</lead>
<neck></neck>
<body><p>วันนี้ (28 ม.ค.) เมื่อเวลา 10.00 น. ที่ห้องพิจารณาคดี 12 ศาลล้มละลายกลาง ถ.แจ้งวัฒนะ ศาลออกนั่งบัลลังก์ มีคำพิพากษาคดีหมายเลขดำที่ ล.8708/2551 ที่ <persName>พล.ต.อ.สันต์ ศรุตานนท์</persName> อดีต ผบ.ตร. เป็นโจทก์ยื่นฟ้อง <persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก ซึ่งถูกพักราชการ เป็นจำเลยเรื่องขอให้ศาลมีคำสั่งให้เป็นบุคคลล้มละลาย เนื่องจาก <persName>พล.ต.ขัตติยะ</persName> ไม่ชำระเงินจำนวน 20 ล้านบาท พร้อมดอกเบี้ยร้อยละ 7.5 ต่อปี ให้กับ <persName>พล.ต.อ.สันต์</persName> ตามที่ศาลแพ่ง มีคำพิพากษาเมื่อวันที่ 28 ส.ค.49 ให้ชำระเงินดังกล่าวในคดีละเมิดจากการหมิ่นประมาท</p>
<p>โดยศาลพิเคราะห์พยานหลักฐานแล้วเห็นว่า แม้ว่า <persName>พล.ต.ขัตติยะ</persName> ในฐานะลูกหนี้จะเบิกความยอมรับมูลหนี้ดังกล่าว แต่ทางนำสืบลูกหนี้แสดงให้เห็นว่ารับราชการตำแหน่งผู้ทรงคุณวุฒิ กองทัพบก ได้รับเงินเดือนพร้อมเงินประจำตำแหน่ง เป็นประจำทุกเดือนประมาณ 80,000 บาทเศษ และแม้ว่าคำพิพากษาศาลแพ่งจะผูกพันให้จำเลยต้องปฏิบัติตาม แต่คดีหมิ่นประมาทดังกล่าวยังอาจมีการเปลี่ยนแปลงผลคำพิพากษาในชั้นอุทธรณ์ ซึ่งคำพิพากษาอาจแตกต่างกันได้ในแต่ละชั้นศาล และเมื่อพิจารณาว่าลูกหนี้รับราชการเป็นนายทหารชั้นผู้ใหญ่ ได้รับเงินเดือนต่อเนื่องมีรายได้พอสมควร จึงเชื่อว่าหากศาลให้ชำระเงินก็ยังอยู่ในสภาวะที่สามารถขนขวายหาเงินมาชำระได้ กรณีดังกล่าวไม่มีเหตุเพียงพอที่สั่งให้ลูกหนี้นั้นเป็นบุคคลล้มละลาย ตาม พ.ร.บ.จัดตั้งและวิธีพิจารณาคดีศาลล้มละลายกลาง พ.ศ.2542 มาตรา 14 พิพากษาให้ยกฟ้อง                ขณะที่ <persName>นายบัญชา ปรมีศณาภรณ์</persName> ทนายความของ <persName>พล.ต.อ.สันต์</persName> กล่าวว่า จะยื่นอุทธรณ์คดีต่อไป พร้อมยกคดีซึ่งศาลเคยมีคำพิพากษาในคดีอื่นที่สั่งให้เป็นบุคคลล้มละลายได้แม้คดียังไม่ถึงที่สุด                อย่างไรก็ดี ในวันนี้ <persName>พล.ต.ขัตติยะ</persName> ไม่ได้เดินทางมาฟังคำพิพากษา แต่มอบอำนาจให้ทนายความมาฟังคำพิพากษาแทน</p>
<p> ผู้สื่อข่าวรายงานว่า สำหรับคดีแพ่งที่ <persName>พล.ต.อ.สัน</persName>ต์ ยื่นฟ้อง พล.ต.ขัตติยะ นั้น คดีอยู่ระหว่างอุทธรณ์ ส่วนคดีอาญาที่ <persName>พล.ต.อ.สันต์</persName> ยื่นฟ้อง <persName>พล.ต.ขัตติยะ</persName> ในความผิดฐานหมิ่นประมาทผู้อื่นโดยการโฆษณานั้น คดียังไม่มีคำพิพากษาอยู่ระหว่างสืบพยาน ซึ่งมูลเหตุที่มีการยื่นฟ้องหมิ่นประมาทนั้น <persName>พล.ต.ขัตติยะ</persName> ให้สัมภาษณ์ถึง <persName>พล.ต.อ.สันต์</persName> ว่า ขณะดำรงตำแหน่ง ผบ.ตร. มีพฤติกรรมทุจริตจัดซื้อจัดจ้าง และมีพฤติการณ์ช่วยเหลือ<persName>นายชูวิทย์ กมลวิศิษฎ์</persName> คดีรื้อบาร์เบียร์ และ <persName>พล.ต.อ.สันต์</persName> มีส่วนร่วมในการสั่งอุ้ม <persName>พล.ต.ขัตติยะ</persName> จากโรงแรมดิเอมเมอรัลด์ ย่านรัชดาภิเษก ขณะที่เมื่อวันที่ 3 ก.ย.46 <persName>พล.ต.ขัตติยะ</persName> ได้รวบรวมรายชื่อ 50,000 ชื่อเสนอประธานวุฒิสภา ถอดถอน <persName>พล.ต.อ.สันต์</persName> ออกจากตำแหน่ง ผบ.ตร. </p></body>
</news>
