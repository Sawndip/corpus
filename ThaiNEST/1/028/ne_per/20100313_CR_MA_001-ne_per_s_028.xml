<teiHeader>
<fileDesc>
<titleStmt>
  <title>สตช. เลื่อนขั้น 7 ชั้นยศ"ผกก.บันนังสตา"เป็นพล.ต.อ. มอบเงิน 3 ล้าน นายกฯเสียใจไม่เคย"เพิกเฉย"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-13 11:40:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268455229&catid=17  </bibl>
</sourceDesc>
</fileDesc>
</teiHeader>
<news>
<headline>สตช. เลื่อนขั้น 7 ชั้นยศ"ผกก.บันนังสตา"เป็นพล.ต.อ. มอบเงิน 3 ล้าน นายกฯเสียใจไม่เคย"เพิกเฉย"</headline>
<lead></lead>
<neck></neck>
<body><p>ผู้สื่อข่าวรายงานว่า ที่โรงพยาบาลศูนย์ยะลา อ.เมือง จ.ยะลา <persName>พล.ต.อ.อดุลย์ แสงสิงแก้ว</persName> ที่ปรึกษา สบ 10 สำนักงานตำรวจแห่งชาติ พร้อมด้วยคณะ ได้เดินทางไปเยี่ยมเจ้าหน้าที่ตำรวจ ที่ได้รับบาดเจ็บจากเหตุคนร้ายลอบวางระเบิด จนเป็นเหตุให้ <persName>พ.ต.อ.สมเพียร เอกสมญา</persName> ผู้กำกับการสถานีตำรวจภูธร อ.บันนังสตา เสียชีวิต ส่วนลูกน้องได้รับบาดเจ็บ 3 นาย และได้รับบาดเจ็บสาหัส ต้องนอนอยู่ที่ห้องไอซียู 2 นาย คือ <persName>ด.ต.โสภณ อินทรบวร</persName> อายุ 36 ปี และ <persName>ส.ต.ท.ระวิกรณ์ สังศิริ</persName> อายุ 28 ปี ส่วน <persName>ร.ต.ท.กิตติศักดิ์ โลมา</persName> อายุ 35 ปี อาการพ้นขีดอันตรายแล้ว</p>
<p><persName>พล.ต.อ.อดุลย์</persName> กล่าวว่า ทางสำนักงานตำรวจแห่งชาติได้ทราบข่าวการเสียชีวิตของ<persName>ผู้กำกับฯ สมเพียร</persName> ต่างรู้สึกเสียใจต่อเหตุการณ์ที่เกิดขึ้น ซึ่งทาง สตช.ได้พิจารณาตอบแทนเลื่อนขั้น 7 ชั้นยศพลตำรวจเอก และมอบเงินช่วยเหลือแก่ครอบครัวจำนวน 3 ล้านบาท พร้อมดูแลการศึกษาของทายาทต่อไป </p>
<p>ขณะที่<persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงการเสียชีวิตของ <persName>พ.ต.อ.สมเพียร เอกสมญา</persName> ผู้กำกับการสถานีตำรวจภูธร อ.บันนังสตา จ.ยะลา ที่เสียชีวิต เนื่องจากถูกลอบวางระเบิด และยิงปะทะกับคนร้าย ที่ อ.บันนังสตา พร้อมแสดงความเสียใจต่อเหตุการณ์ที่เกิดขึ้น</p>
<p><persName>นายอภิสิทธิ์</persName> กล่าวว่า การร้องเรียนของ <persName>พ.ต.อ.สมเพียร</persName>ได้นำไปสู่ที่ประชุม ก.ตร.เมื่อวันที่ 5 มีนาคม ที่ผ่านมา โดยมีมติให้เยียวยาและอยู่ในระหว่างการดำเนินการ แต่มาเกิดเหตุขึ้นก่อน ตนยืนยันว่า ไม่เคยเพิกเฉยกับการขอความเป็นธรรม และในฐานะเป็นผู้นำ พยายามให้ขวัญกำลังใจกับทุกคน แต่ไม่ใช่มายกย่องความดีเมื่อเสียชีวิตไปแล้ว</p>
<p>"เป็นเรื่องที่น่าเสียใจเพราะเราอยู่ในขั้นตอนที่ดำเนินการให้พ.ต.อ.สมเพียรอยู่ ส่วนการช่วยเหลือการเสียชีวิตอยู่ในหลักเกณฑ์และมีการเยียวยา รวมทั้งผู้ที่ให้ความช่วยเหลือเพิ่มเติม ส่วนการโยกย้ายที่ไม่เป็นธรรมมีสาเหตุมาจากนักการเมืองหรือไม่ ผมไม่ทราบว่าก.ตร.สอบสวนหรือไม่ เราพยายามแก้ไขปัญหาการโยกย้ายที่ไม่เป็นธรรมกันอยู่ ตอนนี้มีปัญหาร้องเรียนเข้ามาก็มีการดำเนินการตรวจสอบและดำเนินการต่อเนื่อง" <persName>นายอภิสิทธิ์</persName> กล่าว</p>
<p>ผู้สื่อข่าวรายงานว่า เมื่อช่วงเช้าที่ผ่านมา ที่วัดเมืองยะลา เทศบาลนครยะลา เจ้าหน้าที่และญาติได้จัดเตรียมสถานที่ภายในวัด สำหรับพิธีพระราชทานน้ำหลวงอาบศพ <persName>พ.ต.อ.สมเพียร เอกสมญา</persName> ผู้กำกับการสถานีตำรวจภูธร อ.บันนังสตา จ.ยะลา ที่เสียชีวิต เนื่องจากถูกลอบวางระเบิด และยิงปะทะกับคนร้าย ที่ อ.บันนังสตาเมื่อวานนี้ ซึ่งบรรยากาศภายในวัดเต็มไปด้วยความโศกเศร้า</p>
<p>ขณะที่ญาติของ <persName>พ.ต.อ.สมเพียร</persName> กล่าวว่า ภูมิใจที่ <persName>พ.ต.อ.สมเพียร</persName> เสียชีวิตในขณะปฏิบัติหน้าที่ เพื่อดูแลความปลอดภัยของชาวบ้าน</p>
<p>สื่อมวลชนทำเนียบรัฐบาลและสื่อมวลชนสายทหาร ซึ่งปักหลักรายงานข่าวอยู่ที่ศูนย์อำนวยการรักษาความสงบเรียบร้อย(ศอ.รส.) กรมทหารราบที่ 11 รักษาพระองค์ (ร.11รอ.) ได้ร่วมกันบริจาคเงิน เพื่อช่วยเหลือครอบครัว <persName>พ.ต.อ.สมเพียร เอกสมญา</persName> ผู้กำกับการ สภ.บันนังสตา จ.ยะลา เจ้าของฉายา "<persName>จ่าเพียรกระดูกเหล็ก</persName>" ที่เสียชีวิตจากการถูกกลุ่มผู้ก่อความไม่สงบลอบวางระเบิดและซุ่มยิงเมื่อวันที่ 12 มี.ค. ที่ผ่านมา โดยเงินบริจาคที่รวบรวมได้ทั้งหมดจะฝากไปกับ<persName>นายอภิสิทธิ์ เวชชาชีวะ</persName> นายกรัฐมนตรี ที่จะเดินทางไปร่วมพิธีรดน้ำศพในช่วงบ่ายนี้</p></body>
</news>
