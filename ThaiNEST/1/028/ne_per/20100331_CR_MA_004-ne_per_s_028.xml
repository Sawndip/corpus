<teiHeader>
<fileDesc>
<titleStmt>
  <title>ศาลปค.สูงสุดพิพากษายืนให้วิศวกรฯกรมทางหลวงออกจากราชการฐานเรียรับเงินจากผู้รับเหมา  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-31 18:32:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270035167&catid=17  </bibl>
</sourceDesc>
</fileDesc>
</teiHeader>
<news>
<headline>ศาลปค.สูงสุดพิพากษายืนให้วิศวกรฯกรมทางหลวงออกจากราชการฐานเรียรับเงินจากผู้รับเหมา</headline>
<lead></lead>
<neck></neck>
<body><p>ผู้สื่อข่าวรายงานว่าเมื่อวันที่ 24 มีนาคม ศาลปกครองสูงสุดมีคำพิพากษาในคดีที่<persName>นายสมนึก</persName> หรือ<persName>เมษชนันท์ ไพบูลย์</persName> วิศวกรโยธา 8 วช. สำนักก่อสร้างสะพาน ผู้ฟ้องคดี ฟ้องกรมทางหลวง, อธิบดีกรมทางหลวง, คณะกรรมการข้าราชการพลเรือน (ก.พ.), รัฐมนตรีว่าการกระทรวงคมนาคม และนายกรัฐมนตรี เป็นผู้ถูกฟ้องที่ 1-5 กรณีให้ออกจากราชการโดยไม่ชอบ ทั้งนี้ ศาลปกครองสูงสุดมีความเห็นยืนตามศาลปกครองชั้นต้นที่ให้ยกฟ้อง เพราะสั่งที่ให้ออกจากราชการชอบด้วยกฎหมายแล้ว</p>
<p>สืบเนื่องมาจากกรณีที่คณะกรรมการป้องกันและปราบปรามการทุจริตแห่งชาติ (ป.ป.ช.) มีมติลงความเห็นว่าผู้ฟ้องคดีกระทำความผิดในการแสวงหาประโยชน์ที่มิควรได้โดยชอบด้วยกฎหมาย จากการข่มขู่ กลั่นแกล้ง รีดไถ รับเงินจาก<persName>นายสุทิน ภาศิวะมาศ</persName> กรรมการผู้จัดการบริษัท สุวลี จำกัด จำนวนเดือนละ 82,000 บาท ตั้งแต่เดือนตุลาคม 2544 - มกราคม 2545 ซึ่งเป็นจำนวนเงินที่สูงกว่าค่าใช้จ่ายที่ถูกฟ้องคดีที่ 1 ประมาณการไว้ไม่เกินเดือนละ 49,500 บาท ซึ่งต่อมาผู้ถูกฟ้องคดีที่ 2 มีคำสั่งลงโทษไล่ออกจากราชการ ศาลปกครองชั้นต้นพิเคราะห์แล้วเห็นว่าเป็นคำสั่งที่ชอบด้วยกฎหมายและไม่ได้มีการกระทำละเมิดต่อผู้ฟ้องคดีพิพากษาให้ยกฟ้อง</p>
<p>ต่อมาผู้ฟ้องคดีได้ยื่นอุทธรณ์ต่อศาลปกครองสูงสุด รับฟังได้ว่า การที่ผู้ฟ้องคดีได้รับเงินจาก<persName>นายสุทิน</persName>เกินกว่าจำนวนที่เหมาะสมและจำเป็นสำหรับใช้จ่ายเป็นค่าบริหารจัดการโครงการแทนบริษัท สุวลี จำกัด ผู้รับจ้าง และนำไปใช้ประโยชน์ส่วนตัว โดยไม่ปรากฏพยานหลักฐานว่าผู้ฟ้องคดีได้คืนเงินที่เหลือจากการใช้จ่ายในแต่ละเดือนให้แก่<persName>นายสุทิน</persName> หรือนำเงินไปจ่ายให้แก่เจ้าหน้าที่ที่ร่วมปฏิบัติงาน จึงถือได้ว่าเป็นการแสวงหาประโยชน์ที่มิควรได้โดยไม่ชอบด้วยกฎหมาย</p>
<p>แม้ว่าศาลจังหวัดพิจิตรจะพิพากษายกฟ้องผู้ฟ้องคดีในส่วนของคดีอาญา แต่ก็ไม่ตัดอำนาจของผู้บังคับบัญชาที่จะดำเนินการทางวินัยผู้ฟ้องคดี เพราะการดำเนินการทางวินัย กฎหมาย กำหนดหน้าที่และวิธีการสอบสวนไว้เป็นส่วนหนึ่งต่างหากจากการดำเนินคดีอาญา พฤติกรรมของผู้ฟ้องคดีเป็นการใช้อำนาจในตำแหน่งหน้าที่เรียกรับเงินจาก<persName>นายสุทิน</persName> เป็นความผิดทางวินัยอย่างร้ายแรงฐานทุจริตต่อหน้าที่ราชการ ดังนั้นคำสั่งลงโทษไล่ออกจากราชการจึงชอบด้วยกฎหมาย จึงพิพากษายืนตามคำสั่งศาลปกครองชั้นต้น</p></body>
</news>
