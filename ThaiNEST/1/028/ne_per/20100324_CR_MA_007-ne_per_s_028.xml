<teiHeader>
<fileDesc>
<titleStmt>
  <title>เตรียมยื่นศาลศาลฎีกาออกหมายบังคับคดี ตั้งพนง.ยึดทรัพย์"แม้ว" ก่อน26มี.ค.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-24 22:42:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269435272&catid=17  </bibl>
</sourceDesc>
</fileDesc>
</teiHeader>
<news>
<headline>เตรียมยื่นศาลศาลฎีกาออกหมายบังคับคดี ตั้งพนง.ยึดทรัพย์"<persName>แม้ว</persName>" ก่อน26มี.ค.</headline>
<lead></lead>
<neck></neck>
<body><p>เมื่อวันที่ 24 มีนาคม <persName>นายวัยวุฒิ หล่อตระกูล</persName> รองอัยการสูงสุด ในฐานะรับผิดชอบคดีที่ก่อให้เกิดความเสียหายแก่รัฐ กล่าวถึงการยื่นคำบังคับคดีต่อศาลฎีกาแผนกคดีอาญาของผู้ดำรงตำแหน่งทางการเมือง ที่พิพากษาให้ยึดทรัพย์ 4.6 หมื่นล้านบาทเศษของ <persName>พ.ต.ท.ทักษิณ ชินวัตร</persName> อดีตนายกรัฐมนตรีและครอบครัว ว่า ตามหลักการแล้วเมื่อศาลมีคำพิพากษาแล้วก็ได้ออกคำบังคับคดีไว้ในท้ายคำพิพากษา แต่ถ้าผู้ต้องคำพิพากษาไม่ปฏิบัติตาม อัยการก็จะยื่นคำร้องขอศาลให้ออกหมายบังคับคดี และตั้งเจ้าพนักงานบังคับคดี</p>
<p>โดยทราบว่า ช่วงเช้าวันนี้ (24 มีนาคม) กรมบัญชีกลาง กระทรวงการคลัง กรมบังคับคดี สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) และอัยการจะประชุมร่วมกัน คาดว่า ที่ประชุมจะมอบหมายให้อัยการยื่นคำร้องต่อศาลฎีกาออกหมายบังคับคดีและตั้งเจ้าพนักงานพิทักษ์ทรัพย์ ก่อนวันที่ 26 มีนาคมนี้</p></body>
</news>
