<teiHeader>
<fileDesc>
<titleStmt>
  <title>บุกรวบ3ต้องสงสัย ฆ่าพล.ต.อ.สมเพียร สตช.จัดตั้งกองทุน ช่วยตร.กล้าแดนใต้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=204053  </bibl>
</sourceDesc>
</fileDesc>
</teiHeader>
<news>
<headline>บุกรวบ3ต้องสงสัย ฆ่า<persName>พล.ต.อ.สมเพียร</persName> สตช.จัดตั้งกองทุน ช่วยตร.กล้าแดนใต้</headline>
<lead></lead>
<neck>เมื่อวันที่ 19มีนาคม <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร.ในฐานะโฆษกสำนักงานตำรวจแห่งชาติ(สตช.) กล่าวว่า มีประชาชนจำนวนมากอยากบริจาคเงินช่วยเหลือครอบครัว <persName>พล.ต.อ.สมเพียร</persName> เอกสมญาและตำรวจในชายแดนภาคใต้ เพื่อเป็นขวัญกำลังใจในการปฏิบัติงาน จึง จะเปิดบัญชี"กองทุน<persName>จ่าเพียร</persName> เพื่อตำรวจกล้า 3จังหวัดชายแดนใต้" เพื่อเป็นช่องทางให้ผู้มีจิตศรัทธาได้ร่วมบริจาคตามวัตถุประสงค์ โดยมี <persName>พล.ต.อ.สมเพียร</persName> เป็นต้นแบบการปฏิบัติหน้าที่เพื่อส่วนรวม</neck>
<body><p>ตั้งกองทุน<persName>จ่าเพียร</persName>-สอบแห้วขอย้าย
โฆษก สตช.กล่าวด้วยว่า สำหรับการพิจารณาดำเนินการในส่วนของคณะกรรมการข้าราชการตำรวจ (ก.ตร.) เกี่ยวกับการร้องทุกข์ขอความเป็นธรรมของท่าน <persName>พล.ต.อ.สมเพียร</persName> นั้น <persName>พล.ต.ท.อำนวย ดิษฐกวี</persName> ประธานอนุ ก.ตร.เกี่ยวกับการร้องทุกข์ ได้นัดประชุมคณะอนุกรรมการในวันอังคารที่ 23มีนาคมนี้ ซึ่งได้รับการยืนยันจากฝ่ายเลขาว่า ได้รับข้อมูลจากหน่วยต่างๆ ที่เกี่ยวข้อง เพื่อใช้ประกอบการพิจารณาของคณะอนุกรรมการ ก.ตร.ชุดนี้ เป็นที่เรียบร้อยแล้ว</p>
<p>กมธ.ตร .ลงภาค9-สาวคนแย่งเก้าอี้
ด้าน <persName>นายสมชาย โล่สถาพรพิพิธ</persName> สส.ตรัง พรรคประชาธิปัตย์ ในฐานะรองประธานคณะกรรมาธิการ(กมธ.) ตำรวจ สภาผู้แทนราษฎร กล่าวว่า วันที่ 26มีนาคมนี้ กมธ.ตำรวจ นำโดย <persName>นายเฉลิมชัย ศรีอ่อน</persName> สส.ประจวบคีรีขันธ์ ในฐานะประธานคณะกรรมาธิการ,<persName>นายนิพิฎฐ์ อินทรสมบัติ</persName> ในฐานะที่ปรึกษา กมธ.ตำรวจและตนเอง จะเดินทางไปยังกองบัญชาการตำรวจภูธร ภาค9 (บช.ภ.9) เพื่อสอบสวนหาข้อเท็จจริงกรณีที่เกิดขึ้นกับ <persName>พล.ต.อ.สมเพียร เอกสมญา</persName> ผกก.บันนังสตา จ.ยะลา หลังมีกระแสข่าวว่า มีการวิ่งเต้นของผู้ใหญ่ในระดับกองบัญชาการบางคน จนทำให้ <persName>พล.ต.อ.สมเพียร</persName> ไม่ได้ย้ายมาเป็น ผกก.กันตัง จ.ตรัง ตามที่เจ้าตัวเสนอขอไป ยืนยันว่า กมธ.ตำรวจ จะดำเนินการเรื่องนี้ให้เกิดความกระจ่างชัดและให้ข้อเท็จจริงปรากฎ เพื่อยืนยันว่า กรณีของการโยกย้ายที่เกิดขึ้นไม่เกี่ยวข้องใดๆทั้งสิ้นต่อพรรคประชาธิปัตย์ อีกทั้ง เพื่อสร้างความเป็นธรรมให้กับ <persName>พล.ต.อ.สมเพียร</persName>และครอบครัว โดยมั่นใจว่า จะสาวไปถึงผู้ใหญ่คนที่มีการพูดถึงกันได้</p>
<p>จี้ สตช.ดูแลตำรวจใต้เป็นพิเศษ
ขณะ ที่ <persName>นายเจ๊ะอาหมิง โต๊ะตาหยง</persName> ประธานคณะกรรมาธิการความมั่นคงแห่งรัฐ สภาผู้แทนราษฏร กล่าวว่า การเสียชีวิตของ <persName>พล.ต.อ.สมเพียร</persName> เป็นเรื่องที่รัฐบาลต้องแสดงความจริงใจและให้ความเป็นธรรมกับข้าราชการทุก หน่วยอย่างเร่งด่วน เพราะเชื่อว่า ยังมีข้าราชการที่ปฏิบัติหน้าที่มานานที่ต้องการย้ายออก เพราะความเหน็ดเหนื่อยและล้า แต่ไม่ได้รับการดูแล ซึ่งเพื่อขวัญและกำลังใจของข้าราชการที่ปฏิบัติหน้าที่ใน 3จังหวัดชายแดนภาคใต้ ในการแต่งตั้งให้ดำรงตำแหน่งให้สูงขึ้น หน่วยเหนือควรพิจารณาข้าราชการกลุ่มนี้ก่อน เพราะยังมีทั้งตำรวจ ทหารและพลเรือน ที่มีศักยภาพสูง ตั้งใจทำงาน แต่ไม่มีเส้นสาย ประจบนายไม่เป็นอีกจำนวนมาก ที่ไม่ได้รับการเหลียวแลจากผู้บังคับบัญชาในส่วนกลาง แต่ไม่กล้าออกมาโวยวายกลัวถูกนายเล่นงาน</p>
<p>จับ3มือบึ้ม<persName>พล.ต.อ.สมเพียร</persName>
สำหรับ ความคืบหน้าการติดตามจับกุมคนร้ายวางระเบิดสังหาร <persName>พล.ต.อ.สมเพียร</persName> นั้น ล่าสุด <persName>พ.ต.อ.รณศิลป์ ภู่สาระ</persName> รอง ผบก.ป.สภ.บันนังสตา นำกำลังตำรวจและเจ้าหน้าที่ศูนย์พิสูจน์หลักฐานที่10 จำนวน 30นาย เข้าควบคุมตัว <persName>นายอับดุลเลาะ อาลีมามะ</persName> อายุ 19ปี,<persName>นายลุกมัน อาลีมามะ</persName> อายุ 23ปีและ<persName>นายหะกัม ปูตะ</persName> อายุ 18ปี ในบ้านเลขที่9/3 ต.บาเจาะ อ.บันนังสตา ก่อนส่งตัวไปสอบสวนยังศูนย์พิทักษ์สันติ ศชต.เพื่อเข้ากระบวนการซักถามขยายผลต่อไป
แหล่ง ข่าวจากชุดจับกุมเปิดเผยว่า ผู้ต้องสงสัยทั้งสองรายนี้ จากการสืบสวนเชื่อว่า น่าจะมีส่วนเกี่ยวข้องกับการวางระเบิด <persName>พล.ต.อ.สมเพียร</persName> เมื่อวันที่ 12มีนาคมที่ผ่านมา ส่วนจะมีความเกี่ยวข้องมากน้อยเช่นไร อยู่ระหว่างการขยายผลเพื่อหาข้อมูลกลุ่มคนร้ายที่เหลือ</p>
<p>ยิง อู่ซ่อมรถถูกเซลล์แมนดับ
ส่วน เหตุร้ายรายวันในพื้นที่นั้น เวลา 13.00น.วันเดียวกัน เกิดเหตุคนร้าย 3คน ใช้ปืนเอชเค.และ9ม.ม.ยิงเข้า ไปในอู่ซ่อมรถ<persName>มานิต</persName> เลขที่43/1 ต.ปะกาฮารัง อ.เมือง จ.ปัตตานี หลายสิบนัด กระสุนถูก <persName>นายอนุพงศ์ รัชชมาศ</persName> อายุ 46ปี เซลล์แมนขายส่งอุปกรณ์ประกอบรถยนต์ ซึ่งกำลังนำอุปกรณ์มาส่งในอู่ดังกล่าวเสียชีวิต เชื่อว่ามุ่งสร้างสถานการณ์รายวัน</p></body>
</news>
