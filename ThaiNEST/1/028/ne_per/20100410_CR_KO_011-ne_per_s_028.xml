<teiHeader>
<fileDesc>
<titleStmt>
  <title>ศอฉ.แจงทหารเจ็บ64นายพันเอกถูกยิงคาฮ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55453/ศอฉ.แจงทหารเจ็บ64นายพันเอกถูกยิงคาฮ..html  </bibl>
</sourceDesc>
</fileDesc>
</teiHeader>
<news>
<headline>ศอฉ.แจงทหารเจ็บ64นายพันเอกถูกยิงคาฮ.</headline>
<lead>ศอ ฉ.สรุปทหารเจ็บแล้ว 64 นาย พันเอกถูกยิงคา ฮ. ขณะแจกใบปลิวที่สนามหลวง</lead>
<neck></neck>
<body><p>(10เม.ย.) ผู้สื่อข่าวรายงานว่า เวลา 20.20 น. ส่วนบริหารงานกลาง ศูนย์อำนวยการแก้ไขสถานการณ์ฉุกเฉิน(ศอฉ.) ได้สรุปยอดของทหารจากทุกหน่วยที่ได้รับบาดเจ็บหลังจากมีการปะทะกับผู้ชุมนุม ในวันนี้ว่า พบว่ามีทหารได้รับบาดเจ็บทั้งหมด 64 นาย โดยรวบรวมข้อมูลจากศูนย์เวชศาสตร์ทหาร โรงพยาบาลพระมงกุฎและศูนย์เอราวัณ โดยแบ่งเป็นจุดปะทะด้านหน้ากองทัพภาคที่ 1 และแยกสวนมิสกวัน ซึ่งทหารส่วนใหญ่ถูกตีด้วยของแข็ง โดนสะเก็ดระเบิด ถูกก้อนอิฐขว้างและสัมผัสแก๊สน้ำตา ซึ่งรายที่บาดเจ็บเล็กน้อยก็สามารถกลับไปปฏิบัติงานได้</p>
<p>ผู้สื่อข่าวรายงานว่า แต่ทหารที่ได้รับบาดเจ็บและเข้ารับการรักษาตัวที่โรงพยาบาลที่น่าสนใจ อาทิ <persName>พลทหาร วิหาญ หาตรง</persName> โดนตีแขนหัก เข้ารักษาตัวที่โรงพยาบาลพระมงกุฎ <persName>พลทหารสิรภพ พรหมบุปผา</persName> มีแผลฉีกขาดจากของมีคมที่คอด้านขวา ซึ่งเข้าผ่าตัดที่โรงพยาบาลพระมงกุฎอาการปลอดภัยแล้ว <persName>สิบเอกมณี พรมนอก</persName> มีบาดแผลลูกปืนบริเวณเข่าขวาเข้ารักษาตัวที่โรงพยาบาลศิริราช <persName>พลทหารสุรศักดิ์ เทียนสิงห์</persName> ขาขวาหัก <persName>พลทหารสราวุฒิ คำโพธิ์</persName> ถูกสะเก็ดระเบิดที่ตาขวา <persName>พลทหารประกาย</persName> และรายสุดท้าย <persName>พันเอกมานะ ปริญญาศิริ</persName> ถูกยิงที่ท้องสนามหลวงขณะแจกใบปลิวบนเฮลิคอปเตอร์ เข้ารักษาตัวที่โรงพยาบาลพระมงกุฏ</p></body>
</news>
