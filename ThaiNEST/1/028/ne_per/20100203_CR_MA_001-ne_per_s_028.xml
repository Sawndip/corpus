<teiHeader>
<fileDesc>
<titleStmt>
  <title>ตร.รวบอดีตนายพลยศ"พล.ต."ประดับดาวตุ๋นเงินนักธุรกิจ สาวอ้างเป็นเสธ.สนิท"ป๋าเปรม"ถูกจับในข้อหาฉ้อโกง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-03 21:12:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265183804&catid=17  </bibl>
</sourceDesc>
</fileDesc>
</teiHeader>
<news>
<headline>ตร.รวบอดีตนายพลยศ"พล.ต."ประดับดาวตุ๋นเงินนักธุรกิจ สาวอ้างเป็นเสธ.สนิท"<persName>ป๋าเปรม</persName>"ถูกจับในข้อหาฉ้อโกง</headline>
<lead>อดีตนายทหารยศ "พลตรี" ประจำกองพันรถถังที่ 20 รักษาพระองค์ พี่ชายแท้ๆ ผกก. "<persName>ตุ้มวิวัฒน์ คำชำนาญ</persName>" ถูกจับในข้อหาฉ้อโกงอ้างเป็น เสธ.คนสนิท "<persName>ป๋าเปรม</persName>"ประดับดาว อ้างต้องการเงินไปรักษาอาหารป่วยและเลี้งลูกน้อง</lead>
<neck></neck>
<body><p>เมื่อเวลา 11.00 น.วันที่ 3 กุมภาพันธ์  <persName>พล.ต.ต.กรีรินทร์ อินทร์แก้ว</persName> ผู้บังคับการตำรวจนครบาล 9(ผบก.น.9)แถลง <persName>พ.ต.ท.เฉลย ทองอ่อน</persName> สว.สส.สน.ท่าข้าม นำกำลังจับกุม <persName>นายปณต</persName> หรือ<persName>วิทยา อดิศักดิ์ธาดา</persName> หรือ<persName>คำชำนาญ</persName> อายุ 43 ปี อดีตนายทหารยศพันตรี  ผู้บังคับกองพันรถถังที่ 20 รักษาพระองค์ สังกัดกองพันทหารม้าที่ 2 สนามเป้า อยู่ที่ 192/30 หมู่ 1 ต.บางรักพัฒนา อ.บางบัวทอง จ.นนทบุรี  ผู้ต้องหาฉ้อโกงและสวมเครื่องแบบหรือประดับเครื่องหมายของเจ้าพนักงานโดยไม่ มีสิทธิหรือไม่มีสิทธิใช้ยศ ตำแหน่งเครื่องราชอิสริยาภรณ์และปลอมเครื่องหมายหรือใช้เอกสารราชการปลอม พร้อมของกลางชุดเครื่องทหารติดยศพลตรี  จำนวน 1 ชุด บัตรประจำตัวข้าราชการกลาโหม จำนวน 1 ใบ ได้ที่บริเวณร้านเวียต คูซีน ห้างสรรพสินค้าแห่งหนึ่ง ถนนพระราม 2 แขวงแสมดำ เขตบางขุนเทียน กทม.</p>
<p><persName>พล.ต.ต.กรีรินทร์</persName>  กล่าวว่าเมื่อเวลา 14.30 น.วันที่ 2 กุภาพันธ์  <persName>น.ส.นิด</persName>(นามสมมุติ)ผู้เสียหายเป็นนักธุรกิจได้ทำเรื่องกู้เงินกับธนาคารแห่ง หนึ่งเพื่อทำธุรกิจส่วนตัว แต่ทางธนาคารไม่อนุมัติเงินกู้ ต่อมาเพื่อน<persName>น.ส.นิด</persName> แนะนำให้รู้จักกับ<persName>นายปณต</persName> ซึ่งอ้างตัวว่าเป็นนายทหารยศ พลตรี และเป็นเสธ.ประจำตัว <persName>พล.อ.เปรม ติณสูลานนท์</persName> ประธานองคมนตรี ว่าสามารถติดต่อกับธนาคารที่ผู้เสียหายยื่นกู้ให้พิจารณาอนุมัติเครดิตเงิน กู้ได้ โดยขอค่าใช้จ่ายในการดำเนินการ 100,000 บาท ต่อมาผู้เสียหายหลงเชื่อคำอ้างของผู้ต้องหา มอบเงินไปให้ จำนวน 88,000 บาท แต่เมื่อถึงกำหนดเวลาอนุมัติทางผู้เสียหายไม่สามารถกู้วงเงินเครดิต  จึงติดต่อกับผู้ต้องหาซึ่งทางผู้ต้องหาอ้างว่าจะต้องใช้เงินเพิ่มอีก 500,000 บาท และขอยืมรถยนต์เบนซ์ของผู้เสียหายไปเพื่อใช้ดำเนินเรื่อง</p>
<p><persName>พล.ต.ต.กรีรินทร์</persName> กล่าวอีกว่าต่อมาผู้เสียหายนัดส่งมอบเงินกับที่บริเวณร้านเวียต คูซีน พร้อมแจ้งตำรวจสน.ท่าข้าม เนื่องจากกลัวถูกหลอก เมื่อ <persName>พ.ต.ท.เฉลย</persName> นำกำลังไปซุ่มดักรอพบผู้ต้องหาแต่งเครื่องแบบทหารยศ พลตรี มาที่ร้าน จึงสอบถามแสดงตัวจับกุม </p>
<p><persName>นายปณต</persName> อดีตนายทหาร รับสารภาพว่าเคยรับราชการยศพลตรี ตำแหน่งผู้บังคับกองพันรถถังที่ 20 รักษาพระองค์ สังกัดกองพันทหารม้าที่ 2 สนามเป้า และลาออกมาเมื่อปี พ.ศ.2541 เนื่องจากอาการป่วย และเคยถูกจับเมื่อปีพ.ศ.2551 ที่สภ.คลองหลวง จ.ปทุมธานี ข้อหาสวมเครื่องแบบหรือประดับเครื่องหมายของเจ้าพนักงานโดยไม่มีสิทธิหรือ ไม่มีสิทธิใช้ยศ ตำแหน่งเครื่องราชอิสริยาภรณ์และปลอมเครื่องหมายหรือใช้เอกสารราชการปลอม ศาลปรับ 2,000 บาท จำคุก 6 เดือนโทษจำคุกรอลงอาญา 2 ปี</p>
<p>"ผมเป็นพี่ชายแท้ของ พ.ต.อ.วิวัฒน์ คำชำนาญ ผกก.11 รน. เรื่องที่เกิดขึ้นไม่กล้าโทรศัพท์บอกน้องชาย เนื่องจากกลัวว่าเขาจะเสียหาย ที่ทำลงไปต้องการนำเงินไปรักษาตัวและเลี้ยงลูกน้อง"<persName>นายปณต</persName> อดีตนายทหาร ผู้ต้องหาสารภาพ</p></body>
</news>
