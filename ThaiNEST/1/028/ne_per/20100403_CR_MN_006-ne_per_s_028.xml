<teiHeader>
<fileDesc>
<titleStmt>
  <title>รวบยกแก๊งม้าเร็วรับจ้างส่งยานรกขาใหญ่ฝั่งธนฯ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-03 15:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046393  </bibl>
</sourceDesc>
</fileDesc>
</teiHeader>
<news>
<headline>รวบยกแก๊งม้าเร็วรับจ้างส่งยานรกขาใหญ่ฝั่งธนฯ</headline>
<lead>รวบแก๊งรับส่งยาบ้าให้เอเยนต์รายใหญ่ใน พื้นที่ธนบุรี ยึด 13,500 เม็ด ไอซ์ 231 กรัม รวมมูลค่า 4 ล้านบาท</lead>
<neck></neck>
<body><p>วันนี้ (3 เม.ย.) <persName>พล.ต.ต.กรีรินทร์ อินทร์แก้ว</persName> ผบก.น.9 และ <persName>พ.ต.อ.สุรชัย</persName> เจ็ดพี่น้องร่วมใจ ผกก.สน.ภาษีเจริญ แถลงข่าวจับกุม <persName>นายไชยมงคล สัตยากุมภ์</persName> อายุ 25 ปี <persName>น.ส.ปัทมา อึ้งตระกูล</persName> อายุ 20 ปี และ <persName>นายสันติ ทัดนำธง</persName> อายุ 19 ปี พร้อมของกลางยาบ้า 13,500 เม็ด ยาไอซ์ 231 กรัม และรถเก๋งฮอนด้า รุ่นแจ๊ซ สีดำ ทะเบียน ฎณ 1910 กรุงเทพมหานคร รวมมูลค่าของกลางกว่า 4,000,000 บาท โดยจับกุมตัวได้ขณะกำลังจอดรถรอส่งยาเสพติดให้กับลูกค้าบริเวณหน้าโรงเรียน สุจินต์วดี ถนนราชพฤกษ์ แขวงปากคลองภาษีเจริญ เขตภาษีเจริญ กทม.</p>
<p>จากการสอบสวนทราบว่า <persName>นายไชยมงคล</persName> เป็นผู้รับจ้างส่งยาเสพติดให้กับเอเยนต์รายใหญ่ในพื้นที่ฝั่งธนบุรี ก่อนถูกตำรวจจับ ได้ขับรถพา <persName>น.ส.ปัทมา</persName> ซึ่งเป็นภรรยาพร้อม <persName>ด.ญ.เอ</persName> (นามสมมุติ) ลูกสาววัย 4 ขวบ และ <persName>นายสันติ</persName> เพื่อนสนิท ไปรับของกลางที่มีผู้นำมาทิ้งไว้ริมถนนย่านตลิ่งชัน ก่อนจะนำขึ้นรถขับมาจอดรอส่งมอบให้กับลูกค้าที่บริเวณดังกล่าว ซึ่งก่อนหน้านี้ผู้ต้องหาทำมาแล้วหลายครั้งได้ค่าจ้างเที่ยวละ 5,000-10,000 บาท จึงควบคุมตัวส่งให้พนักงานสอบสวนดำเนินการตามกฎหมายต่อไป</p></body>
</news>
