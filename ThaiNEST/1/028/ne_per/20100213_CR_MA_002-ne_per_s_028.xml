<teiHeader>
<fileDesc>
<titleStmt>
  <title>ผู้พิพากษาอยุธยาร้องป.ป.ช.เลิกตั้งทีมสอบปมออกหมาย จับ"สุนัย" ขู่ถ้าเมินจะจัดการตามกม.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-13 23:28:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266072407&catid=17  </bibl>
</sourceDesc>
</fileDesc>
</teiHeader>
<news>
<headline>ผู้พิพากษาอยุธยาร้องป.ป.ช.เลิกตั้งทีมสอบปมออกหมาย จับ"<persName>สุนัย</persName>" ขู่ถ้าเมินจะจัดการตามกม.</headline>
<lead>ผู้พิพากษาอยุธยา ทำหนังสือถึงป.ป.ช.ยกเลิกคำสั่งตั้งทีมไต่สวนปมร่วมกันขอออกและอนุญาตออก หมายจับอดีตอธิบดีดีเอสไอ แจงเป็นการใช้ดุลพินิจอิสระ ตามรธน.และกม.บัญญัติ ถ้าไม่ดำเนินการจะจัดการตามกฎหมาย</lead>
<neck></neck>
<body><p>กรณีคณะกรรมการป้องกันและปราบปรามการทุจริตแห่งชาติ (ป.ป.ช.) ตั้งอนุกรรมการไต่สวน <persName>พ.ต.ท.ณรงค์ฤทธิ์ วาพันสุ</persName> รอง ผกก.สส.สภ.วังน้อย <persName>พ.ต.อ.ธาตรี ตั้งโสภณ</persName> รอง ผบก.ภ.จว.พระนครศรีอยุธยา และ<persName>นายอิทธิพล โสขุมา</persName> ผู้พิพากษาศาลจังหวัดพระนครศรีอยุธยา (ทั้งหมดยศและตำแหน่งขณะนั้น) กระทำความผิดฐานทุจริตต่อหน้าที่ หรือกระทำความผิดต่อตำแหน่งหน้าที่ราชการ หรือกระทำความผิดต่อตำแหน่งหน้าที่ในการยุติธรรม กรณีร่วมกันขอออกหมายจับและอนุญาตให้ออกหมายจับ<persName>นายสุนัย มโนมัยอุดม</persName> อดีตอธิบดีกรมสอบสวนคดีพิเศษ (ดีเอสไอ) ผู้ต้องหาคดีหมิ่นประมาท <persName>พ.ต.ท.ทักษิณ ชินวัตร</persName> อดีตนายกรัฐมนตรี โดยฝ่าฝืนกฎหมายเป็นเหตุให้เกิดความเสียหายแก่ผู้ต้องหา ต่อมาเมื่อวันที่ 25 มกราคม คณะกรรมการตุลาการศาลยุติธรรม (ก.ต.) พิจารณาข้อหารือ<persName>นายอิทธิพล</persName> และมีหนังสือตอบกลับไปว่า <persName>นายอิทธิพล</persName>มีสิทธิชี้แจงเป็นหนังสือต่ออนุกรรมการไต่สวน ป.ป.ช. และขอไปให้การในชั้นศาลได้ และ ก.ต.ยังเห็นว่า ผู้พิพากษามีดุลพินิจอิสระในการพิจารณาพิพากษาคดี และการออกหมายจับโดยไม่อาจมีการแทรกแซงหรือก้าวล่วงจากหน่วยงานหรือบุคคลใด</p>
<p>ผู้สื่อข่าวรายงานว่า <persName>นายอิทธพล</persName>ทำหนังสือถึงคณะกรรมการ ป.ป.ช. เมื่อวันที่ 28 มกราคมที่ผ่านมา ขอให้ยกเลิกคำสั่งคณะกรรมการ ป.ป.ช.ที่ 405/2552 ที่ให้แต่งตั้งคณะอนุกรรมการไต่สวน <persName>พ.ต.ท.ณรงค์ฤทธิ์</persName>  <persName>พ.ต.อ.ธาตรี</persName> และ<persName>นายอิทธิพล</persName> กระทำความผิดฐานทุจริตต่อหน้าที่ หรือกระทำความผิดต่อตำแหน่งหน้าที่ราชการ หรือกระทำความผิดต่อตำแหน่งหน้าที่ในการยุติธรรมโดยระบุว่า ตามที่คณะกรรมการ ป.ป.ช. มีคำสั่งแต่งตั้งคณะอนุกรรมการไต่สวน กรณีมีเหตุอันควรสงสัยว่าข้าพเจ้า (<persName>นายอิทธิพล</persName>) ในฐานะผู้พิพากษาศาลจังหวัดพระนครศรีอยุธยา กระทำความผิดฐานทุจริตต่อหน้าที่ หรือกระทำความผิดต่อตำแหน่งหน้าที่ราชการ หรือกระทำความผิดต่อตำแหน่งหน้าที่ในการยุติธรรม กรณีร่วมกันขอออกหมายจับและอนุญาตให้ออกหมายจับ<persName>นายสุนัย มโนมัยอุดม</persName> ผู้ต้องหาคดีหมิ่นประมาท โดยฝ่าฝืนกฎหมายนั้น</p>
<p>ขอเรียนว่า การออกหมายจับดังกล่าว เป็นการใช้ดุลพินิจของผู้พิพากษาในการออกหมายจับ ตามประมวลกฎหมายวิธีพิจารณาความอาญา ซึ่งผู้พิพากษามีดุลพินิจอิสระในการพิจารณาพิพากษาคดีตามที่รัฐธรรมนูญ และกฎหมายบัญญัติไว้ โดยไม่อาจมีการแทรกแซงหรือก้าวล่วงจากหน่วยงานหรือบุคคลใด หากคู่ความไม่เห็นด้วยกับดุลพินิจของผู้พิพากษา ในการพิจารณาอรรถคดี รวมถึงคำสั่งของศาลในเรื่องใดๆ ในระหว่างการพิจารณาคดีแล้ว คู่ความย่อมสามารถใช้สิทธิอุทธรณ์ ฎีกาความสั่งดังกล่าวของศาลต่อไปได้ และปัจจุบันยังอยู่ระหว่างการพิจารณาของศาลฎีกา</p>
<p>"คณะกรรมการ ป.ป.ช.จึงไม่มีอำนาจในการแต่งตั้งอนุกรรมการไต่สวนข้าพเจ้าเพราะเป็นการก้าว ล่วงและแทรกแซงอำนาจตุลาการ ซึ่งส่งผลกระทบต่อการพิจารณาพิพากษาอรรถคดีของผู้พิพากษา ข้าพเจ้าจึงขอคัดค้านคำสั่งแต่งตั้งอนุกรรมการไต่สวน ตามคำสั่งคณะกรรมการ ป.ป.ช. ที่ 405/2552 และขอให้ยกเลิกคำสั่งที่ไม่ชอบด้วยกฎหมายดังกล่าว เนื่องจากข้าพเจ้าได้รับความเสียหายจากการปฏิบัติหน้าที่โดยมิชอบของคณะ กรรมการ ป.ป.ช. มิฉะนั้น ข้าพเจ้ามีความจำเป็นที่จะต้องดำเนินการตามกฎหมาย เพื่อปกป้องสิทธิของข้าพเจ้าต่อไป" หนังสือ<persName>นายอิทธิพล</persName>ระบุ</p>
<p>ส่วนกรณีที่<persName>นายวิชัย วิวิตเสวี</persName> กรรมการ ป.ป.ช. กล่าวถึงสาเหตุที่ต้องตั้งคณะอนุกรรมการไต่สวน<persName>นายอิทธิพล</persName> เนื่องจากไม่ปฏิบัติตามระเบียบว่าด้วยการออกหมายจับนั้น แหล่งข่าวผู้พิพากษากล่าวว่า <persName>นายสุทัศน์ สงวนปรางค์</persName> ผู้พิพากษาหัวหน้าคณะในศาลแพ่ง ซึ่งดำรงตำแหน่งผู้พิพากษาหัวหน้าศาลจังหวัดพระนครศรีอยุธยา ขณะมีการออกหมายจับผู้ต้องหา ทำบันทึกข้อความชี้แจงเรื่องการออกหมายต่อ <persName>นายชาติชาย อัครวิบูลย์</persName> อธิบดีผู้พิพากษาศาลแพ่ง ระบุมูลเหตุที่จะต้องอนุมัติออกหมายจับ ซึ่งได้พิจารณาพฤติการณ์ผู้ถูกกล่าวหาที่หลบเลี่ยงไม่เข้าพบพนักงานสอบสวน ตามหมายเรียกถึง 3 ครั้ง จึงต้องอนุมัติหมายจับ ซึ่งสอดคล้องกับความเห็นของ<persName>นายวิชัย</persName> ที่ขณะดำรงตำแหน่งผู้พิพากษาหัวหน้าคณะในศาลฎีกา และได้รับการแต่งตั้งเป็นประธานคณะทำงานจัดทำคู่มือการขอหมายจับและหมายค้น</p>
<p>โดย<persName>นายวิชัย</persName>ตั้งข้อสังเกตเบื้องต้นใจความว่า "ถ้าปรากฏว่าเจ้าพนักงานออกหมายเรียกแล้วผู้นั้นไม่มาพบ เท่ากับมีการหลบเลี่ยงกระบวนการในการดำเนินคดี ควรต้องถือว่ามีพฤติการณ์หลบหนีแล้ว ก็ให้ออกหมายจับได้" ดังนั้น ที่<persName>นายวิชัย</persName>อ้างว่าสาเหตุที่ต้องตั้งคณะอนุกรรมการไต่สวน<persName>นายอิทธิพล</persName> เนื่องจากไม่ปฏิบัติตามระเบียบว่าด้วยการออกหมายจับนั้น จึงขัดกับความเห็นดังกล่าวของ<persName>นายวิชัย</persName>เอง</p>
<p>ขณะที่<persName>นายทวีเกียรติ มีนะกนิษฐ</persName> อาจารย์ประจำคณะนิติศาสตร์ มหาวิทยาลัยธรรมศาสตร์ (มธ.) กล่าวว่า การที่คณะกรรมการตุลาการศาลยุติธรรม (ก.ต.) มีหนังสือตอบกลับ<persName>นายอิทธิพล โสขุมา</persName> ระบุว่า ป.ป.ช.ไม่มีอำนาจเรียกผู้พิพากษามาไต่สวนในกรณีออกหมายจับ<persName>นายสุนัย</persName> ในคดีหมิ่นประมาท <persName>พ.ต.ท.ทักษิณ ชินวัตร</persName> อดีตนายกฯนั้น</p>
<p>ความจริง ก.ต.น่าจะรับผิดชอบและเข้าไปตรวจสอบ<persName>นายอิทธิพล</persName>มากกว่าที่จะมีคำสั่งดังกล่าว ออกมา และไม่ควรปกป้องผู้พิพากษาด้วยกันเอง เพราะหาก ก.ต.ตรวจสอบพบว่าตัวผู้พิพากษาใช้อิทธิพลหรือมีพิรุธในการออกหมายจับ<persName>นายสุ นัย</persName>หรือไม่ และพบว่าเป็นการออกหมายจับโดยคำสั่งมิชอบด้วยกฎหมายหรือผู้พิพากษามีอคติใน การพิจารณาคดี ก.ต.ก็มีสิทธิไล่ผู้พิพากษาออกได้ แต่ที่ผ่านมา ก.ต.กลับปกป้องคนกันเองไม่ตรวจสอบใดๆ ว่ามีผู้พิพากษาปฏิบัติตัวไม่ถูกต้องหรือไม่ เพราะอย่างกรณีผู้พิพากษาร่ำรวยผิดปกติ ก.ต.ก็ยังสามารถเข้าไปตรวจสอบได้</p>
<p>คดีดังกล่าวที่ศาลออกหมายจับ<persName>นายสุนัย</persName>นั้น <persName>นายสุนัย</persName>ก็ไม่ได้มีพฤติการณ์หลบหนี หากเปรียบเทียบกับคดีที่<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย หรือแกนนำคนเสื้อแดงทำผิดกฎหมายก็ยังไม่มีการออกหมายจับ อย่างไรก็ตาม การที่ ก.ต.บอกว่าควรให้ผู้ต้องหาไปอุทธรณ์คำสั่งนั้น เรื่องนี้เป็นคำสั่งออกหมายจับจะอุทธรณ์ไม่ได้ ดังนั้น การที่ ป.ป.ช.เข้ามาตรวจสอบก็เพื่อความโปร่งใส การกระทำของ ป.ป.ช.ในการเรียกให้ผู้พิพากษามาไต่สวนในชั้นอนุกรรมการไต่สวนจึงถือว่าเป็น สิทธิที่ทำได้ </p></body>
</news>
