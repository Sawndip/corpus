<teiHeader>
<fileDesc>
<titleStmt>
  <title>หนุ่มดวงซวยผัวเมียตีกันเข้าห้ามถูกยิงดับคาที่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100129/46424/%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%94%e0%b8%a7%e0%b8%87%e0%b8%8b%e0%b8%a7%e0%b8%a2%e0%b8%9c%e0%b8%b1%e0%b8%a7%e0%b9%80%e0%b8%a1%e0%b8%b5%e0%b8%a2%e0%b8%95%e0%b8%b5%e0%b8%81%e0%b8%b1%e0%b8%99%e0%b9%80%e0%b8%82%e0%b9%89%e0%b8%b2%e0%b8%ab%e0%b9%89%e0%b8%b2%e0%b8%a1%e0%b8%96%e0%b8%b9%e0%b8%81%e0%b8%a2%e0%b8%b4%e0%b8%87%e0%b8%94%e0%b8%b1%e0%b8%9a%e0%b8%84%e0%b8%b2%e0%b8%97%e0%b8%b5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>หนุ่มดวงซวยผัวเมียตีกันเข้าห้ามถูกยิงดับคาที่</headline>
<lead>:หนุ่มโรงปี๊บเข้าห้ามศึกผัวเมียทะเลาะกัน เจอผัวยิงสวนดับคาที่ ก่อนปิดฉากทะเลาะพาเมียซิ่งจักรยานยนต์หนี ตร.สอบพบมือยิงเป็นเจ้าหน้าที่ อปพร.เทศบาลอ้อมใหญ่ ก่อนตามรวบตัวได้</lead>
<neck></neck>
<body><p>เมื่อเวลา 00.30 น.วันนี้ (29 ม.ค.)<persName>พ.ต.ต.พรภัทร เพ็ชรพยาบาล</persName> พนักงานสอบสวน สภ.โพธิ์แก้ว อ.สามพราน จ.นครปฐม ได้รับแจ้งเหตุมีผู้ถูกยิงด้วยอาวุธปืนเสียชีวิต เหตุเกิดที่บริเวณหน้าห้องแถว 2 ชั้น ห้องที่ 134/13 หมู่ 8 ต.อ้อมใหญ่ อ.สามพราน จ.นครปฐม จึงได้รายงานให้ผู้บังคับบัญชาทราบตามลำดับชั้น ก่อนเดินทางไปตรวจสอบในที่เกิดเหตุพร้อมด้วย <persName>พล.ต.ต.พศิน นกสกุล</persName> ผบก.ภ.จว.นครปฐม ,<persName>พ.ต.อ.กฤษณะ ทรัพย์เดช</persName> รอง ผบก.ภ.จว.นครปฐม <persName>พ.ต.ต.อิทธิพล พรเทวะบัญชา</persName> สว.สส.และกำลังเจ้าหน้าที่ฝ่ายสืบสวนจำนวนหนึ่ง
</p>
<p>ภายในที่เกิดเหตุเป็นห้องแถวให้เช่า 2 ชั้น ที่บริเวณชั้นล่างหน้าห้องหมายเลข 134 เจ้าหน้าที่พบศพ<persName>นายศิริวัฒน์ ชายทวีป</persName> อายุ 31 ปี อยู่บ้านเลขที่ 212 หมู่ 7 ต.บางเลน อ.สองพี่น้อง จ.สุพรรณบุรี ที่กลางหน้าอกมีบาดแผลถูกยิงด้วยอาวุธปืนไม่ทราบขนาดจำนวน 1 นัด ส่วนผู้ก่อเหตุทราบเบื้องต้นคือ<persName>นายเสมา ช่วงสูงเนิน</persName> อายุ 41 ปี อยู่บ้านเลขที่ 74/1 หมู่ 8 ต.อ้อมใหญ่ อ.สามพราน จ.นครปฐม
 ซึ่งเปิดร้านขายของอยู่ที่ห้องแถวให้เช่าดังกล่าวและมีอาชีพขับรถจักรยานยนต์รับจ้างอยู่ในซอยที่เกิดเหตุและเป็นเจ้าหน้าที่อาสาสมัคร อปพร.ของเทศบาลตำบลอ้อมใหญ่ ซึ่งหลังก่อเหตุได้ปิดบ้านพาภรรยาขึ้นรถจักรยานยนต์หลบหนีไป
 จากการสอบสวนเบื้องต้นทราบว่า ก่อนเกิดเหตุขณะที่ผู้ตายอยู่กับภรรยาภายในห้องเช่า และได้ยินเสียงคนทะเลาะกันผู้ตายจึงเดินออกมาดู และเห็น<persName>นายเสมา</persName> ซึ่งอยู่ห้องเยื้องกันกำลังทะเลาะกับภรรยา จนกระทั่งการทะเลาะ เริ่มมีความรุนแรงขึ้น จนนายเสมา ลงมือตบตีภรรยา <persName>นายศิริวัฒน์</persName> ผู้ตายทนดูไม่ได้จึงได้เดินเข้าไปห้ามปรามไม่ให้<persName>นายเสมา</persName>ตบตีภรรยา ทำให้<persName>นายเสมา</persName> ซึ่งกำลังเลือดขึ้นหน้า คว้าปืนยิงใส่ผู้ตายทันที 1 นัด จนผู้ตายล้มลงและเสียชีวิตทันที ทำให้<persName>นายเสมา</persName>และภรรยาหยุดการทะเลาะวิวาทกัน แล้วช่วยกันเก็บของที่จำเป็นขึ้นจักรยานยนต์ พากันซ้อนท้ายหลบหนีไป
</p>
<p><persName>นางสาวสถาพร ทยุง</persName> อายุ 26 ปี อยู่บ้านเลขที่ 205 หมู่ 14 ต.โคกพลู จ.สกลนคร ภรรยาผู้ตาย บอกว่า ตนกับสามีเพิ่งย้ายมาอยู่ที่ห้องเช่าดังกล่าวได้ประมาณ 1 เดือน โดยตนกับสามีทำงานอยู่ที่โรงทำปี๊ปซึ่งอยู่ซอยเดียวกันกับที่พัก ซึ่งตอนเกิดเหตุตนไม่ได้เห็นเหตุการณ์เพราะอยู่ในห้องพัก ส่วนสามีเดินออกมาดูผัวเมียทะเลาะกัน ซึ่งสามีภรรยาคู่นี้ก็จะทะเลาะกันเป็นประจำอยู่แล้ว ตนจึงไม่ได้สนใจและตนก็ไม่ได้ยินเสียงปืนดังด้วย จึงไม่เห็นว่าสามีถูกเขายิงตอนไหนอย่างไร
 <persName>พ.ต.ต.พรภัทร เพ็ชรพยาบาล</persName> กล่าวว่า สาเหตุการยิงผู้ตายครั้งนี้เกิดจากที่ผู้ตายเข้าไปห้าม<persName>นายเสมา</persName>ซึ่งกำลังตบตีภรรยาขณะที่ทะเลาะกัน จึงถูก<persName>นายเสมา</persName>ใช้อาวุธปืนยิงใส่จนเสียชีวิต ซึ่งเบื้องต้นได้ประสานชุดสืบสวนออกติดตามตัว<persName>นายเสมา</persName>กับภรรยาแล้ว โดยชุดสืบสวนได้ออกไปตามตัวตามบ้านญาติและบ้านเพื่อน
 ซึ่งคาดว่า<persName>นายเสมา</persName>จะไปขอหลบซ่อนตัวชั่วคราว จนกระทั่งในเวลาต่อมา เจ้าหน้าที่ตำรวจสามารถติดตามจับตัวคนร้ายได้ ระหว่างหลบหนีจึงได้นำตัวมาสอบสวน โดย<persName>นายเสมา</persName> ผู้ต้องหาให้การรับสารภาพว่าโมโหที่ผู้ตายเข้ามายุ่งที่ตนทะเลาะกับภรรยา จนเกิดมีปากเสียงกันจึงได้ล็อกคอผู้ตายก่อนชักปืนขนาด.38 ออกมายิงผู้ตาย 1 นัดก่อนหลบหนีไป</p></body>
</news>
