<teiHeader>
<fileDesc>
<titleStmt>
  <title>"กฤษฎีกา"ชี้ช่องนายกฯ ไม่ต้องทำตาม ก.ตร. ขอ 2 สัปดาห์ตีความปม 3 นายพล โบ้ยให้ไปฟ้องศาลปกครองเอง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-19 20:40:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263906690&catid=17  </bibl>
</sourceDesc>
</fileDesc>
</teiHeader>
<news>
<headline>"กฤษฎีกา"ชี้ช่องนายกฯ ไม่ต้องทำตาม ก.ตร. ขอ 2 สัปดาห์ตีความปม 3 นายพล โบ้ยให้ไปฟ้องศาลปกครองเอง</headline>
<lead>"กฤษฎีกา"ชี้ช่องนายกฯไม่ต้องปฏิบัติตามมติ ก.ตร. ขอเวลา 2 สัปดาห์ตีความปม 3 นายพล ย้ำ "ครม.-ก.ตร."ไร้อำนาจส่งศาลรธน.ตีความ พร้อมโบ้ยให้ไปฟ้องศาลปกครองเอง "ป.ป.ช."ไม่อยากขัดแย้งรอ"<persName>มาร์ค</persName>"เคาะ</lead>
<neck></neck>
<body><p>"<persName>พรทิพย์</persName>"ชี้หากปมใหม่2สัปดาห์เสร็จ</p>
<p><persName>คุณพรทิพย์ จาละ</persName> เลขาธิการคณะกรรมการกฤษฎีกา กล่าวเมื่อวันที่ 19 มกราคมว่า ตนยังไม่ได้รับหนังสือ <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทนผู้บัญชาการตำรวจแห่งชาติ (รรท.ผบ.ตร.)ที่จะส่งเรื่องให้ คณะกรรมการกฤษฎีกาวินิจฉัย กรณีการดำเนินการตามมติคณะกรรมการข้าราชการตำรวจ (ก.ตร.) ที่ให้รับ <persName>พล.ต.อ.พัชรวาท วงษ์สุวรรณ</persName> อดีตผู้บัญชาการตำรวจแห่งชาติ <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจนครบาล(ผบช.น.) และ<persName>พล.ต.ต.เพิ่มศักดิ์ ภราดรศักดิ์</persName> อดีตผู้บังคับการตำรวจภูธรจังหวัด(ผบก.ภ.จว.)อุดรธานี กลับเข้ารับราชการ ซึ่งสวนมติคณะกรรมการป้องกันและปราบปรามการทุจริตแห่งชาติ(ป.ป.ช.) ชี้มูลความผิดอาญาและวินัยร้ายแรง กรณีสั่งสลายการชุมนุมเมื่อวันที่ 7 ตุลาคม 2551 และเหตุม็อบปะทะที่จ.อุดรธานี หลัง <persName>พล.ต.อ.ปทีป</persName> เข้าหารือกับ<persName>นายอภิสิทธิ์ เวชชาชีวะ</persName> นายกรัฐมนตรี เมื่อวันที่ 18 มกราคมที่ผ่านมา</p>
<p>โดย<persName>คุณพรทิพย์</persName> ให้สัมภาษณ์ เมื่อเวลา 08.45 น. วันที่ 19 มกราคม ที่ทำเนียบรัฐบาล ก่อนเข้าร่วมประชุมคณะรัฐมนตรี (ครม.) ว่า ยังไม่ได้รับหนังสือจาก<persName>พล.ต.อ. ปทีป</persName> แต่เรื่องนี้เคยมีคำวินิจฉัยศาลรัฐธรรมนูญอยู่แล้ว เกี่ยวกับการปฏิบัติตามมาตรา 96 ของพระราชบัญญัติ (พ.ร.บ.) ป้องกันและปราบปรามการทุจริต พ.ศ. 2542 อีกในปี 2552 สำนักงานคณะกรรมการกฤษฎีกาเคยตอบข้อหารือของสำนักเลขาธิการครม. ในกรณี 3 นายพลว่าครม.สามารถส่งเรื่องให้ศาลรัฐธรรมนูญวินิจฉัยตามมาตรา 214 ของรัฐธรรมนูญได้หรือไม่ เข้าใจว่าในครั้งนี้คงมีประเด็นที่จะหารือใกล้เคียงกัน</p>
<p>"หากได้รับหนังสือจากรรท.ผบ.ตร. ต้องดูว่าเป็นการหารือในประเด็นใด ถ้าหารือในสิ่งที่คณะกรรมการกฤษฎีกาเคยมีความเห็นแล้ว จะส่งความเห็นเดิมกลับไปให้ก.ตร. แต่ถ้าหารือในประเด็นใหม่ คงเสนอให้คณะกรรมการกฤษฎีกาพิจารณา คาดว่าใช้เวลาอย่างน้อย 2 สัปดาห์" <persName>คุณพรทิพย์</persName>กล่าว</p>
<p>แนะ3นายพลฟ้องศาลปค.เอง</p>
<p>ผู้สื่อข่าวถามว่า ความเห็นของคณะกรรมการกฤษฎีกา คือ ครม.ไม่สามารถส่งเรื่องให้ศาลรัฐธรรมนูญวินิจฉัยในกรณีนี้ได้ใช่หรือไม่ <persName>คุณพรทิพย์</persName> กล่าวว่า รัฐธรรมนูญปี 2550 เขียนไม่เหมือนรัฐธรรมนูญปี 2540 โดยรัฐธรรมนูญปี 2550 ระบุว่า การจะส่งเรื่องให้ศาลรัฐธรรมนูญวินิจฉัยได้ ต้องเป็นความขัดแย้งระหว่างองค์กรตามรัฐธรรมนูญหรือ ครม.ส่ง แต่ ก.ตร. ไม่ใช่องค์กรตามรัฐธรรมนูญ อีกทั้งคณะกรรมการกฤษฎีกาเคยให้ความเห็นว่า ไม่ใช่เรื่องของครม. แต่เป็นเรื่องของก.ตร.</p>
<p>เมื่อถามว่า ทางออกของคือ 3 นายพลต้องไปฟ้องต่อศาลปกครองเองใช่หรือไม่ <persName>คุณพรทิพย์</persName>กล่าวว่า ตามกระบวนการที่เคยทำมา หากผู้บังคับบัญชาสั่งลงโทษแล้วมีการอุทธรณ์ ผู้มีอำนาจพิจารณาอุทธรณ์ตามกฎหมายป.ป.ช. ให้พิจารณาโดยดุลพินิจได้อย่างเดียว จะพิจารณาฐานความผิดไม่ได้ ดังนั้นผู้ถูกลงโทษสามารถส่งเรื่องให้ศาลปกครองพิจารณาได้</p>
<p>ผู้สื่อข่าวถามว่า เมื่อถามว่า 3 นายพลสามารถอ้างได้หรือไม่ว่า กรณีนี้ไม่ใช่อุทธรณ์คำสั่งลงโทษ แต่เป็นการอุทธรณ์ว่าป.ป.ช. ไม่มีอำนาจในการลงโทษ <persName>คุณพรทิพย์</persName> กล่าวว่า "ถ้าอุทธรณ์ ก.ตร.ต้องอุทธรณ์คำสั่งลงโทษ แต่ถ้าจะโต้แย้งความเห็นป.ป.ช. ต้องไปโต้แย้งที่ศาลรัฐธรรมนูญว่าป.ป.ช. ผิดถูกอย่างไร"</p>
<p>เมื่อถามว่า นายกรัฐมนตรีต้องปฏิบัติตามมติก.ตร. หรือก.ตร.ต้องปฏิบัติตามคำสั่งนายกรัฐมนตรี <persName>คุณพรทิพย์</persName> กล่าวว่า ความจริงนายกรัฐมนตรีเป็นประธานก.ตร. ซึ่งโดยปกติถ้าเป็นความเห็นที่ไม่ชอบ ก็ไม่ต้องปฏิบัติตาม แต่ถ้าเป็นความเห็นที่ชอบด้วยกฎหมาย ต้องปฏิบัติตาม</p>
<p>เมื่อถามว่า มีการโต้แย้งว่านายกรัฐมนตรี เป็นเพียงเสียงเดียวในก.ตร. แต่เสียงส่วนใหญ่ให้รับ 3 นายพลกลับเข้ารับราชการ <persName>คุณพรทิพย์</persName> กล่าวว่า ถ้าเป็นมติที่ชอบ ต้องปฏิบัติตาม</p>
<p>"<persName>มาร์ค</persName>"ย้ำเคารพความเห็นกฤษฎีกา</p>
<p>ด้าน<persName>นายอภิสิทธิ์ เวชชาชีวะ</persName> นายกรัฐมนยตรี แถลงภายหลังการประชุม ครม.ว่า ได้สอบถามเลขาธิการกฤษฎีกา ยืนยันว่าประเด็นที่คณะกรรมการกฤษฎีกาได้วินิจฉัยแล้วที่ค่อนข้างชัด คือ ครม.ไม่อยู่ในฐานะส่งเรื่องให้ศาลรัฐธรรมนูญตีความได้ ส่วนประเด็นที่ ก.ตร.โต้แย้ง ซึ่งตนยังไม่เห็นตัวมติ ก.ตร.อย่างเป็นทางการ แต่เข้าใจว่าประเด็นที่ ก.ตร.โต้แย้ง คือ บอกว่าบรรทัดฐานที่ศาลรัฐธรรมนูญวางเกี่ยวกับกรณีที่เขาพิจารณาเป็นคนละกรณี กัน ซึ่งตนยังไม่เข้าใจว่าเป็นคนละกรณีอย่างไร</p>
<p>เมื่อถามว่า ทำไมไม่ขอรายละเอียดประเด็นที่ ก.ตร.โต้แย้งและเหตุผลที่ต้องการให้รับ 3 นายพลกลับเข้ารับราชการ <persName>นายอภิสิทธิ์</persName> กล่าวว่า ตอนนี้ยังไม่ส่งเรื่องมา เมื่อถามว่าสิ่งที่สำนักงานตำรวจแห่งชาติ(สตช.) กำลังทำจะยิ่งเป็นการขยายความขัดแย้งระหว่าง สตช. ป.ป.ช.และประชาชนหรือไม่ <persName>นายอภิสิทธิ์</persName> กล่าวว่า คิดว่าทุกคนต้องเคารพกฎหมาย เพราะฉะนั้นเมื่อกฎหมายเขียนไว้อย่างไรต้องปฏิบัติตามนั้นและไม่ควรขัดแย้ง กัน </p>
<p>"เรามาทะเลาะกันเองในเรื่องข้อของกฎหมาย มันก็ไม่ได้ข้อยุติ ควรให้คนที่มีความเชี่ยวชาญและมีอำนาจในการจะชี้ข้อกฎหมาย เมื่อคณะกรรมการกฤษฎีกาชี้มา ผมคิดว่าฝ่ายบริหารควรเคารพ ไม่เช่นนั้นไม่รู้ว่าจะถาม สตช.หรือคณะกรรมการกฤษฎีกาทำไม ถ้าตอบถูกใจก็อ้างตอบไม่ถูกใจ ก็ไม่ทำอย่างนี้ไม่ได้" <persName>นายอภิสิทธิ์</persName> กล่าว </p>
<p>เมื่อถามว่า จะทำอย่างไรไม่ให้โลกต้องมาหยุดหมุนกับเรื่องนี้ เหมือนกับเรื่องการแต่งตั้งตำแหน่ง ผบ.ตร. <persName>นายอภิสิทธิ์</persName> กล่าวว่า "โลกมันไม่ได้หยุดหมุนหรอกครับ โลกยังหมุนอยู่ แล้วผมก็ชัดเจนในส่วนของผม ผมมีอำนาจในส่วนของผม ผมก็มีดุลพินิจของผม แต่ขณะนี้อยู่ในขั้นตอนและเวลาที่คณะกรรมการต่างๆ เขาประชุมเสร็จ ก็ต้องจัดทำเป็นรายงาน ทำเป็นมติแล้วส่งเรื่องมา ก.ตร.เพิ่งประชุมไปเมื่อวันที่ 15 มกราคม เรื่องยังไม่ถึง สตช.  อย่างไรก็ตาม ทางคณะกรรมการกฤษฎีกาคงต้องเร่งรัดทำ แต่มติ ก.ตร.ต้องมาถึงก่อนไม่เช่นนั้นไม่รู้ว่าจะตีความในเรื่องอะไร"</p>
<p>ป.ป.ช.รอ"<persName>มาร์ค</persName>"เคาะ</p>
<p>ด้าน<persName>นายสุเทพ เทือกสุบรรณ</persName> รองนายกรัฐมนตรี กล่าวว่า ต้องให้สตช.นำมติ ก.ตร.เสนอนายกรัฐมนตรีก่อน ถึงเวลานั้นนายกรัฐมนตรีจะต้องตัดสินใจว่าจะทำอย่างไร เช่น ส่งให้คณะกรรมการกฤษฎีกาชุดใหญ่พิจารณาเพื่อให้ความเห็น เมื่อกฤษฎีกาให้ความเห็นอย่างไร นายกรัฐมนตรีจะใช้ดุลพินิจดำเนินการตามที่เห็นสมควร ขณะนี้เรื่องยังไม่ถึงนายกรัฐมนตรี  และตนได้เรียนกับนายกรัฐมนตรีแล้วว่า ในที่ประชุมก.ตร.ให้เหตุผลอะไรบ้าง ที่ขัดกับมติของป.ป.ช. ซึ่งขั้นต่อไปนายกรัฐมนตรีจะกลับไปพิจารณา</p>
<p>เมื่อถามว่า กระบวนการสุดท้ายจะอยู่ที่ศาลรัฐธรรมนูญเท่านั้นใช่หรือไม่ <persName>นายสุเทพ</persName> กล่าวว่า "ไม่แน่ นี่จะสอบกฎหมายวิชากับผมเหรอ ถ้าไปศาลรัฐธรรมนูญไม่ได้ก็ไปศาลปกครอง อย่างที่นายกรัฐมนตรีบอกว่าองค์กรอิสระต้องคานอำนาจกัน"</p>
<p><persName>นายเมธี ครองแก้ว</persName> กรรมการ ป.ป.ช. กล่าวภายหลังการประชุมคณะกรรมการ ป.ป.ช.ชุดใหญ่ว่า ที่ประชุมได้นำกรณีที่ก.ตร. มีมติให้ 3 นายตำรวจที่ถูก ป.ป.ช.ชี้มูลความผิดวินัยร้ายแรง กลับเข้ารับราชการ เข้าหารือในที่ประชุม โดยที่ประชุม ป.ป.ช. ได้ข้อสรุป ว่า เรื่องยังไม่มีข้อยุติ จึงต้องรอการพิจารณาจาก<persName>นายอภิสิทธิ์</persName>  ก่อนว่าจะดำเนินการอย่างไร เพราะไม่อยากให้มีความขัดแย้งระหว่างองค์กร ซึ่งก่อนหน้านี้คณะกรรมการ ป.ป.ช.ได้มอบหมายให้สำนักงานเลขาธิการป.ป.ช. ทำหนังสือขอทราบมติของ ก.ตร.ไปแล้ว แต่จนถึงขณะนี้ยังไม่มีการส่งหนังสือตอบกลับมา  อย่างไรก็ตามในส่วนข้อกล่าวหาที่ ก.ตร.ได้ระบุเกี่ยวกับการชี้มูลของคณะกรรมการป.ป.ช.นั้น ยืนยันว่า ป.ป.ช.มีข้อมูล ที่สามารถชี้แจ้งได้ทั้งหมด</p></body>
</news>
