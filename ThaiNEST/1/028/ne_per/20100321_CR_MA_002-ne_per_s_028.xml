<teiHeader>
<fileDesc>
<titleStmt>
  <title>อาจารย์มธ.ร้องกมธ.ทหารสอบ"สุเทพ"อ้างซีไอเอดักฟัง"แม้ว"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-21 14:50:25  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269157847&catid=17  </bibl>
</sourceDesc>
</fileDesc>
</teiHeader>
<news>
<headline>อาจารย์มธ.ร้องกมธ.ทหารสอบ"<persName>สุเทพ</persName>"อ้างซีไอเอดักฟัง"<persName>แม้ว</persName>"</headline>
<lead></lead>
<neck></neck>
<body><p>ที่พรรคเพื่อไทย  เมื่อวันที่ 21 มีนาคม <persName>นายวรพล พรหมิกบุตร</persName> อาจารย์ประจำคณะสังคมวิทยาและมานุษยวิทยา มหาวิทยาธรรมศาสตร์ ยื่นหนังสือผ่าน<persName>นายพร้อมพงศ์ นพฤทธิ์</persName> โฆษกพรรคเพื่อไทย ถึง<persName>นายยงยุทธ์ วิชัยดิษฐ์</persName> หัวหน้าพรรคเพื่อไทย และ<persName>นายสมชาย เพศประเสริฐ</persName> ประธานคณะกรรมาธิการ (กมธ.)ทหาร สภาผู้แทนราษฎร เพื่อให้ดำเนินการทางรัฐสภาตรวจสอบ กรณี<persName>นายสุเทพ เทือกสุบรรณ</persName> รองนายกรัฐมนตรีฝ่ายมั่นคง อ้างว่าได้รับข้อมูลข่าวกรองจาก ซีไอเอสหรัฐอเมริกาซึ่งดักฟังโทรศัพท์ <persName>พ.ต.ท.ทักษิณ ชินวัตร</persName> อดีตนายกรัฐมนตรีที่สั่งการให้ก่อวินาศกรรมในประเทศไทยระหว่างมีการชุมนุมของแนวร่วมประชาธิปไตยต่อต้านเผด็จการแห่งชาติ ( นปช.) ในเดือนมีนาคมนี้</p>
<p>โดย<persName>นายวรพล</persName> กล่าวว่า จากที่ตนได้ทำการศึกษาและการตรวจค้นข้อมูลเกี่ยวกับหน่วยงานซีไอเอของสหรัฐฯ ซึ่งไม่เป็นความลับ พบว่า 1.ความเป็นไปได้ที่ซีไอเอ จะดักฟังโทรศัพท์ <persName>พ.ต.ท.ทักษิณ</persName> นั้นมีโอกาสเป็นศูนย์ เพราะการดักฟังโทรศัพท์ของประเทศสหรัฐฯ มีกฎหมายรองรับ หากซีไอเอจะดักฟังโทรศัพท์ต้องขออนุมัติเสียก่อนจากผู้อำนวยการหน่วยงานซีไอเอและประธานาธิบดี ขณะที่การดักฟังโทรศัพท์ส่วนใหญ่จะเป็นกลุ่มเครือข่ายเกี่ยวข้องความั่นคง เช่น การดักฟังโทรศัพท์เครือข่าย<persName>บิน ลาเดน</persName> ดังนั้นการดักฟังถ้ากระทำโดยผิดกฎหมายจะส่งผลให้ประธานาธิบดี ถูกถอดถอนได้เหมือนกรณีคดีวอเตอร์เกท ดังนั้นการกล่าวอ้างของ<persName>นายสุเทพ</persName> จึงไม่มีเงื่อนไขอะไรที่ทำให้มีการดักฟังโทรศัพท์ <persName>พ.ต.ท.ทักษิณ</persName> ได้ หากจะมีการดักฟังจริงถือเป็นเรื่องใหญ่ของประเทศสหรัฐอเมริกา ไม่ใช่แค่ประเทศไทยและ <persName>พ.ต.ท.ทักษิณ</persName> เท่านั้น และ 2. ถ้ามีการดักฟังโทรศัพท์จริงและอ้างว่าหน่วยข่าวกรองส่งข่าวให้<persName>นายสุเทพ</persName>ทราบ อยากทราบว่า<persName>นายสุเทพ</persName> มีอำนาจตามกฎหมาย หรือระเบียบใดของไทยที่จะดำเนินการดังกล่าว และมีข้อตกลงระหว่างประเทศไทย – สหรัฐ ฯ ใดที่ให้อำนาจนักการเมืองขอความร่วมมือเชิงจารกรรมกับซีไอเอ ซึ่งเรื่องนี้ล่อแหลมในการดำเนินการ จึงต้องการให้<persName>นายสุเทพ</persName> ออกมาชี้แจงด้วยโดยไม่ได้ขอให้เปิดเผยที่ได้มาจากซีไอเอ ถ้าจะอ้างว่าข้อมูลเป็นความลับ แต่ต้องการให้<persName>นายสุเทพ</persName> ชี้แจงว่ามีอำนาจตามกฎหมายและระเบียบใดของไทย รวมทั้งข้อตกลงระหว่างประเทศไทย - สหรัฐ ฉบับไหนที่ให้อำนาจ</p>
<p>ด้าน<persName>นายพร้อมพงศ์</persName>  กล่าวว่า ในวันที่23 มีนาคมนี้ ตนในฐานะที่ปรึกษากมธ.ทหาร สภาผู้แทนราษฎร จะนำหนังสือของ<persName>นายวรพล</persName> ส่งให้<persName>นายสมชาย</persName> ดำเนินตรวจสอบเรียก<persName>นายสุเทพ</persName> สอบถามและชี้แจงต่อไป พร้อมกันนี้จะส่งหนังสือถึงประธานกรรมาธิการทหาร ประเทศสหรัฐฯด้วย</p></body>
</news>
