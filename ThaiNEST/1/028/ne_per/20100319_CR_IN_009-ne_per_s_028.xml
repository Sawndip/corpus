<teiHeader>
<fileDesc>
<titleStmt>
  <title>ก.ตร.เตรียมถกโยกย้ายไม่เป็นธรรม23มีค.นี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-19 18:42:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217072  </bibl>
</sourceDesc>
</fileDesc>
</teiHeader>
<news>
<headline>ก.ตร.เตรียมถกโยกย้ายไม่เป็นธรรม23มีค.นี้</headline>
<lead>โฆษก สตช. เผย อนุกรรมการตำรวจ เตรียมประชุมพิจารณา การร้องทุกข์แต่งตั้งโยกย้ายไม่เป็นธรรม วันที่ 23 มี.ค.นี้ ก่อนเสนอรักษาการ ผบ.ตร.</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษกสำนักงานตำรวจแห่งชาติ เปิดเผยว่า ในวันที่ 23 มี.ค.นี้ <persName>พล.ต.ท.อำนวย ดิษฐกวี</persName> ประธานคณะอนุกรรมการข้าราชการตำรวจ หรือ ก.ตร. ได้นัดประชุมคณะ ก.ตร.เพื่อดำเนินการพิจารณา เกี่ยวกับการร้องทุกข์ขอความเป็นธรรมของข้าราชการตำรวจ กรณีการแต่งตั้งโยกย้ายไม่ได้รับความเป็นธรรม ระดับรองผู้บังคับการจนถึงสารวัตร โดยเฉพาะหลังเกิดเหตุ กรณีการร้องเรียนของ <persName>พ.ต.อ.สมเพียร เอกสมญา</persName> ผู้กำกับการ สภ.บันนังสตา ที่ได้รับการยืนยันจากผู้บังคับการกองทะเบียน พบว่า จะนำเรื่องทั้งหมดเสนอต่อ <persName>พล.ต.อ.ปทีป ตันประเสริฐ</persName> รักษาราชการแทนผู้บังคับการตำรวจแห่งชาติ ในการประชุม ก.ตร.ในวันที่ 19 มี.ค.นี้ แต่เนื่องจากเหตุการณ์บ้านเมืองอยู่ในสภาวะไม่ปกติ จึงยังไม่มีการนัดประชุม ทั้งนี้สำหรับผลการประชุมของคณะอนุกรรมการ ก.ตร.ในวันที่ 23 มี.ค.นี้ จะมีการนำเข้าที่ประชุม ก.ตร.ในการสอบสวนไปด้วย</p>
<p>อย่างไรก็ตาม ทางสำนักงานตำรวจแห่งชาติ ยังได้เปิดบัญชีกองทุน<persName>จ่าเพียร</persName> เพื่อตำรวจกล้า 3 จังหวัดชายแดนใต้ด้วย เพื่อให้ประชาชนที่มีจิตศรัทธา ได้ร่วมเป็นส่วนหนึ่ง ในการสร้างขวัญและกำลังใจให้ข้าราชการตำรวจ ในจังหวัดชายแดนภาคใต้</p></body>
</news>
