<teiHeader>
<fileDesc>
<titleStmt>
  <title>อดีต 2 พนง.อาร์เอสพบตร.คดี"นาธาน"หอบหลักฐานมัดจอมลวง  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013076  </bibl>
</sourceDesc>
</fileDesc>
</teiHeader>
<news>
<headline>ทลายโรงงานผลิตยาบ้ากลางกรุง ยึดแท่นปั๊ม 2 ตัว-ยาบ้า 2 แสน</headline>
<lead>ตำรวจปราบปรามยาเสพติดบุกจับสองเอเย่นต์ขณะกำลังส่งยาบ้ากัน 2 แสนเม็ด ค้นในบ้านพักพบถึงกับผงะ เพราะเจอแท่นปั๊มยาบ้า 2 ตัว สารตั้งต้น-อุปกรณ์อีกเพียบ ผู้ต้องหาสารภาพ มีนายทุนมาเช่าบ้านเปิดรับซื้ออะไหล่รถใหญ่ไว้บังหน้า ส่วนชั้นสองกำลังดัดแปลงเป็นโรงงานผลิตยาบ้า รอแค่เพียงหัวปั๊มก็ผลิตยาบ้าได้ทันที</lead>
<neck></neck>
<body><p>มื่อเวลา 20.00 น.วานนี้ (28 ม.ค.) <persName>พล.ต.ท.กฤษณะ ผลอนันต์</persName> เลขาธิการ ป.ป.ส. <persName>พล.ต.ท.เพรียวพันธ์ ดามาพงศ์</persName> รอง ผบ.ตร. <persName>พล.ต.ท.อติเทพ ปัญจมานนท์</persName> ผบช.ปส. <persName>พล.ต.ต.หาญพล นิตย์วิบูลย</persName>์ รอง ผบช.ปส. <persName>พล.ต.ต.ชินภัทร สารสิน</persName> ผบก.ปส.3 นำกำลังเจ้าหน้าที่ตำรวจ บก.ปส.3 เข้าจับกุม<persName>นายภูมินทร์ คล้ายแก้ว</persName> อายุ 45 ปี อยู่บ้านเลขที่ 61/1 ต.บางปรอก อ.เมือง จ.ปทุมธานี และ<persName>นายยงยุทธ วีระพันธ์</persName> อายุ 44 ปี อยู่บ้านเลขที่ 68 หมู่ 1 ต.บึงกาฬ อ.บึงกาฬ จ.หนองคาย                โดยจับกุมได้ที่หน้าบ้านเลขที่ 46/115 หมู่ 1 ถนนริมทางรถไฟสายเก่าปากน้ำ แขวงและเขตคลองเตย พร้อมของกลางยาบ้า 200,000 เม็ด ซุกซ่อนอยู่ในกระเป๋าสะพายสีแดง แท่นปั๊มยาบ้า จำนวน 2 ตัว พร้อมสารตั้งต้นและอุปกรณ์ที่ใช้ในการผลิตยาบ้าจำนวนมาก อาวุธปืนขนาด 11 ม.ม.จำนวน 1 กระบอก อาวุธปืนขนาด 6.25 จำนวน 1 กระบอก รถตู้ยี่ห้อโตโยต้า สีบรอนซ์เทา หมายเลขทะเบียน 3ฝ-7772 กทม. รถกระบะยี่ห้อนิสสัน ฟรอนเทียร์ สีขาว หมายเลขทะเบียน ณต-7394 กทม. บัตรประชาชนปลอมของ<persName>นายยงยุทธ</persName> ระบุชื่อ <persName>นายประกอบ วีระพันธ์</persName></p>
<p><persName>พล.ต.ท.อติเทพ</persName> เปิดเผยว่า การจับกุมครั้งนี้สืบเนื่องจากเจ้าหน้าที่ บก.ปส.3 ได้ทำการสืบทราบว่า บ้านหลังดังกล่าวน่าจะเป็นแหล่งพักยาบ้าจำนวนมาก จึงได้นำกำลังมาเฝ้าสังเกตุการณ์อยู่นานถึง 2 สัปดาห์แล้ว แต่ก็ยังไม่มีความเคลื่อนไหวแต่อย่างใด โดยเจ้าหน้าที่พบว่าชั้นล่างของบ้านเปิดเป็นร้านรับซื้อขายอะไหล่รถใหญ่ และมีเพียงรถตู้โตโยต้าคันดังกล่าวจอดอยู่เท่านั้น แต่จนกระทั่งเมื่อช่วงเย็นที่ผ่านมา เจ้าหน้าที่ก็พบว่ามีรถกระบะคันดังกล่าว ขับมาจอดที่บริเวณหน้าบ้าน จากนั้นรถตู้คันดังกล่าวก็ขับออกมาจากบ้านทันที                <persName>พล.ต.ท.อติเทพ</persName> กล่าวต่อว่า เมื่อเจ้าหน้าที่เห็นดังนั้น จึงนำกำลังเข้าปิดล้อมรถทั้งสองคันทันทีเพื่อแสดงตัวเข้าตรวจค้นในรถ เนื่องจากคาดว่าน่าจะมีการรับส่งยาบ้ากัน แต่<persName>นายยงยุทธ</persName>ซึ่งนั่งอยู่ในรถกระบะ กลับชักปืนขนาด 11 ม.ม.ขึ้นมา แล้วรีบวิ่งหนีออกจากรถ แต่ก็ไปไม่รอดถูกเจ้าหน้าที่จับกุมไว้ได้ และจากการตรวจค้นในรถกระบะก็พบยาบ้า 200,000 เม็ด อยู่ในกระเป๋าสะพายสีแดง ซุกซ่อนอยู่แคบหลังรถ จึงยึดไว้เป็นของกลาง ส่วน<persName>นายภูมินทร์</persName> ซึ่งนั่งอยู่ในรถตู้นั้นวิ่งหนีไม่ทัน เจ้าหน้าที่ตรวจค้นในรถก็พบอาวุธปืนขนาด 6.25 ซุกซ่อนอยู่ในกระเป๋าสีดำ</p>
<p> หลังจากนั้นเจ้าหน้าที่ได้เข้าทำการตรวจค้นภายในบ้านหลังดังกล่าว ก็พบแท่นปั๊มยาบ้าจำนวน 2 ตัว แต่ยังไม่มีหัวปั๊ม อยู่ที่ชั้นสองของตัวบ้าน โดยมีการดัดแปลงให้เป็นห้องเก็บเสียงเพื่อป้องกันไม่ให้เสียงปั๊มยาบ้าเล็ดลอดออกไป ซึ่งคาดว่าบ้านหลังนี้น่าจะมีนายทุนผลิตยาบ้ารายใหญ่มาดัดแปลงไว้สำหรับผลิตยาบ้าเพื่อหนีการจับกุมของเจ้าหน้าที่ตำรวจไปเรื่อยๆ ซึ่งเจ้าหน้าที่จะสืบสวนขยายผลจับกุมนายทุนรายนี้มาดำเนินคดีต่อไป                จากการสอบสวน<persName>นายภูมินทร์</persName> ให้การรับสารภาพว่า บ้านหลังนี้มีนายทุนมาเช่าไว้และอยู่ระหว่างกำลังปรับปรุงให้เป็นโรงงานผลิตยาบ้าโดยเฉพาะ ส่วนแท่นปั๊มยาบ้านั้นเป็นแท่นที่ใช้งานมาแล้ว 2-3 ครั้ง ขณะนี้กำลังรอเพียงแค่หัวปั๊มเท่านั้น หากหัวปั๊มมาเมื่อไหร่ก็จะดำเนินการผลิตได้ทันที เพราะมีทั้งอุปกรณ์และสารตั้งต้นพร้อมแล้ว ส่วนวันนี้<persName>นายยงยุทธ</persName> ขับรถกระบะมารับยาบ้าจากตนไปส่งต่อให้ลูกค้าแต่ก็มาถูกจับเสียก่อน</p></body>
</news>
