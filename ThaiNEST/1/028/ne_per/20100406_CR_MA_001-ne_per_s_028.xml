<teiHeader>
<fileDesc>
<titleStmt>
  <title>ภารโรงศาลแพ่งใต้เครียดถูกรถชนจนพิการคิดสั้นโดดตึกดับ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-06 12:16:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270531023&catid=17  </bibl>
</sourceDesc>
</fileDesc>
</teiHeader>
<news>
<headline>ภารโรงศาลแพ่งใต้เครียดถูกรถชนจนพิการคิดสั้นโดดตึกดับ</headline>
<lead></lead>
<neck></neck>
<body><p>เมื่อเวลา 06.30 น. วันที่  6 เมษายน  <persName>ร.ต.ท.ฉัตรชัย พรชวลิตหิรัญ</persName> พนักงานสอบสวน (สบ 1) สน.ยานนาวา รับแจ้งเหตุชายพลัดตกจากที่สูงเสียชีวิตภายในบ้านเลขที่ 1731/26 ซอยเจริญกรุง 65 ถนนเจริญกรุง แขวงยานนาวา เขตสาทร จึงรุดไปตรวจสอบที่เกิดเหตุอยู่ติดกับศาลแพ่งกรุงเทพใต้ บริเวณด้านหลังบ้าน  พบศพ<persName>นายวิเชียร โคตสงคราม</persName> อายุ 41 ปี นักการภารโรงสำนักอำนวยการศาลแพ่งกรุงเทพใต้ สภาพศพนอนคว่ำหน้าลำตัวขาด 2 ท่อน สวมเสื้อยืดสีขาว นุ่งกางเกงขาสั้นสีชมพู ใกล้กันพบเหล็ก 3 ง่ามของรั้วศาลแพ่งกรุงเทพใต้หักตกลงมาอยู่ที่พื้น 1 ซี่</p>
<p>สอบสวนเจ้าของบ้านหลังเกิดเหตุ ให้การว่า ขณะกำลังนั่งทำกับข้าวอยู่ในบ้านก็ได้ยินเสียงเหมือนของหล่นลงมาจึงลุกออกไปดู ก็พบศพผู้ตายขาด 2 ท่อนแล้ว  จึงรีบแจ้งตำรวจมาตรวจสอบทันที</p>
<p>ด้าน รปภ.ประจำศาลแพ่งกรุงเทพใต้ ให้การว่า ผู้ตายเป็นนักการภารโรงของศาลแพ่งที่เข้าเวรกลางคืนและจากออกเวรในช่วงเช้า ก่อนหน้านี้ผู้ตายประสบอุบัติเหตุถูกรถชนจนต้องไปรักษาตัวอยู่นาน พอกลับมาก็ต้องใช้ไม้เท้าช่วยเดิน  ซึ่งผู้ตายเพิ่งจะกลับมาทำงานได้ 3-4 วัน  จึงอาจเป็นไปได้ว่า  ผู้ตายเครียดที่ตัวเองต้องกลายเป็นคนพิการจึงคิดสั้นกระโดดจากชั้น 16 ฆ่าตัวตายดังกล่าว</p></body>
</news>
