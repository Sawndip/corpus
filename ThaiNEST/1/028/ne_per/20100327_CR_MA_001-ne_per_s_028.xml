<teiHeader>
<fileDesc>
<titleStmt>
  <title>ตร.พุ่งปม"ธุรกิจมืด"ชนวน"ร.ต.ท."ฆ่าโหดยกครัว"หมวดราชัน" "น้องอ้อย"เหยื่อสังหาร อาการเริ่มดีขึ้น  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-27 08:05:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269609753&catid=17  </bibl>
</sourceDesc>
</fileDesc>
</teiHeader>
<news>
<headline>ตร.พุ่งปม"ธุรกิจมืด"ชนวน"ร.ต.ท."ฆ่าโหดยกครัว"<persName>หมวดราชัน</persName>" "น้อง<persName>อ้อย</persName>"เหยื่อสังหาร อาการเริ่มดีขึ้น</headline>
<lead>รวบแล้ว "ร.ต.ท." โหดฆ่ายกครัว 4 ศพ เป็นเพื่อนรักรุ่นเดียวกัน อ้างแค้นถูกหักหลัง แจ้งเบาะแสให้ ตร.จับกุมคดีเก่า แต่เจ้าหน้าที่ยังไม่ปักใจเชื่อ คาดอาจทำธุรกิจมืดร่วมกัน เจ้าตัวขอโทษลูก-ภรรยาเพื่อนที่ไม่เกี่ยวข้อง แต่ยันต้องลงมือ "<persName>ศพเทพ ศรทอง</persName>" คู่เขย "<persName>หมวดราชัน</persName>" เผยผู้ต้องหาเคยมาขอยืมเงิน 1 ล้าน แต่ผู้ตายไม่ให้ เชื่อเป็นเหตุสังหาร อาการ"น้อง<persName>ออย</persName>"ดีขึ้น แต่ยังให้ข้อมูลไม่ได้</lead>
<neck>กรณีเหตุสังหารโหดฆ่ายกครอบครัว 4 ศพ ของ <persName>ร.ต.ท.ราชัน พันธ์วงศ์</persName> อายุ 38 ปี พนักงานสอบสวน (สบ 1) สภ.บางบัวทอง จ.นนทบุรี <persName>นางเนาวรัตน์ พันธ์วงศ์</persName> อายุ 33 ปี ภรรยา <persName>ด.ญ.รวิสรา พันธ์วงศ์</persName> หรือน้อง<persName>ออม</persName> อายุ 6 ขวบ และ <persName>ด.ช.จิรายุ พันธ์วงศ์</persName> หรือน้อง<persName>โอม</persName> อายุ 3 ขวบ บุตรสาว-บุตรชาย นอกจากนี้มี <persName>ด.ญ.ญานิสา พันธ์วงศ์</persName> หรือน้อง<persName>ออย</persName> อายุ 5 ขวบ ถูกยิงอาการสาหัส เหตุเกิดขณะผู้ตายพร้อมครอบครัวขับรถยนต์ยี่ห้อโตโยต้า ฟอร์จูนเนอร์ สีเทา ทะเบียน ฌย 1188 กรุงเทพมหานคร ไปรับลูกสาว 2 คนกลับจากบ้านตายายที่ จ.ลำปาง ริมถนนวงแหวนตะวันตก กาญจนาภิเษก ช่วงขาเข้ากรุงเทพฯ หลัก กม.ที่ 64 หมู่ 6 ต.บางเตย อ.สามโคก จ.ปทุมธานี เมื่อวันที่ 25 มีนาคม  นั้น</neck>
<body><p>เมื่อเวลา 12.00 น. วันที่ 26 มีนาคม ที่กองบังคับการปราบปราม (บก.ป.) <persName>พล.ต.ท.ไถง ปราศจากศัตรู</persName> ผบช.ก. <persName>พล.ต.ต.คำรณวิทย์ ธูปกระจ่าง</persName> รอง ผบช.ภ.1 <persName>พ.ต.อ.สุพิศาล ภักดีนฤนาท</persName> รรท.ผบก.ป. ร่วมกันแถลงจับกุม <persName>ร.ต.อ.มนตรี แก้วรัตน์</persName> อายุ 46 ปี อยู่บ้านเลขที่ 179/125 หมู่ 7 ต.พิมลราช อ.บางบัวทอง จ.นนทบุรี อดีตพนักงานสอบสวน (สบ 1) สภ.บางบัวทอง พร้อมปืนพกสั้น ยี่ห้อซีแซด ขนาด 9 มม. ของคนตาย ปืนลูกซองไทยประดิษฐ์ สีดำ พร้อมกระสุนปืนลูกซองเบอร์ 12 จำนวน 8 นัด เงินสด 178,000 บาท กางเกงลายพราง เสื้อคอปกสีดำ โทรศัพท์ นาฬิกายี่ห้อโรเล็กซ์ แหวนทองฝังเพชร 3 วง กำไลข้อมือฝังเพชร 1 วง พระเลี่ยมทอง 6 องค์ บัตรเอทีเอ็ม 3 ใบ โดยจับกุมได้ที่ห้องพักเลขที่ 707 บุษบาบันรีสอร์ท ถนนเลียบคลอง 7 อ.ลำลูกกา จ.ปทุมธานี</p>
<p><persName>พล.ต.ท.ไถง</persName>กล่าวว่า สั่งให้เจ้าหน้าที่กองปราบปรามติดตามเบาะแสคนร้าย กระทั่งเวลา 07.00 น. <persName>พ.ต.อ.อัคราเดช พิมลศรี</persName> ผกก.2 บก.ป. ได้รับรายงานว่าผู้ต้องสงสัยพักอยู่ที่บุษบาบันรีสอร์ท จึงนำกำลังเข้าปิดล้อม และคุมตัวได้ขณะเดินทางออกจากห้องพัก ส่วนของกลางเป็นทรัพย์สินของผู้ตายหลายรายการซุกซ่อนอยู่ในห้องพัก ตรวจค้นรถกระบะพบบริเวณเบาะนั่งด้านซ้ายมีคราบเลือดผู้ตายติดอยู่จำนวนมาก สอบสวน <persName>ร.ต.ท.มนตรี</persName>ให้การรับสารภาพว่า หลังก่อเหตุหลบหนีมาเปิดห้องพักดังกล่าว นำสร้อยคอทองคำหนัก 10 บาทของผู้ตายไปขายที่ร้านทองแห่งหนึ่งย่านรังสิต ได้เงินมาแสนกว่าบาท และกำลังจะหลบหนีออกจากพื้นที่ แต่ถูกจับกุมก่อน</p>
<p><persName>ร.ต.ท.มนตรี</persName>กล่าวระหว่างแถลงข่าวว่า ไม่ต้องถามอะไรมากทุกอย่างคุยกับตำรวจไปหมดแล้ว วันที่เป็นตำรวจก็คือตำรวจ แต่วันนี้เป็นโจรก็เป็นโจร ขอพูดคำเดียวว่าคนเราต้องมีความซื่อสัตย์ต่อกัน ไม่หักหลังกัน เพราะฉะนั้นคนเราจบกันเพียงแค่ตาย ถ้าไม่หักหลังกันตนไม่ทำ และตนจะไม่พูดอะไรอีกแล้ว</p>
<p>ผู้สื่อข่าวถามว่า ถูกหักหลังเรื่องอะไร เหตุใดต้องยิงภรรยาและเด็กๆ <persName>ร.ต.ท.มนตรี</persName>กล่าวว่า ถ้าคุณเป็นคนหนีคดีอยู่แล้วมีเพื่อนคนหนึ่งที่คุณไว้ใจมากแล้วเพื่อนคนนี้หักหลังคุณคุณจะรู้สึกยังไง เมื่อถามว่า ทราบหรือไม่ว่ามีเด็กคนหนึ่งรอดชีวิตมาได้ <persName>ร.ต.ท.มนตรี</persName>ไม่ตอบคำถาม แต่กลับพูดว่า เอาเป็นว่าทุกอย่างยอมรับว่าตนยิงเอง แต่คนเราจำไว้อย่างว่าคบเพื่อนต้องเต็มร้อย</p>
<p>ผู้สื่อข่าวถามว่า มีอะไรจะพูดถึงครอบครัวผู้ตายหรือไม่ <persName>ร.ต.ท.มนตรี</persName>กล่าวว่า ขอโทษสำหรับลูกๆ และภรรยาของเขาที่ไม่มีส่วนเกี่ยวข้องแต่ตนต้องทำ และหลังก่อเหตุไม่คิดจะมอบตัว ต่อจากนี้ไปทุกอย่างขอให้อยู่ในใจตนเท่านั้น ขอพูดเพียงแค่นี้</p>
<p>ผู้สื่อข่าวรายงานว่า หลังสอบสวนเจ้าหน้าที่ส่งตัว <persName>ร.ต.ท.มนตรี</persName>ให้พนักงานสอบสวนของ สภ.สามโคก ดำเนินคดี
ต่อมาเมื่อเวลา 13.00 น. ที่ บกภ.จว.ปทุมธานี <persName>พล.ต.ต.คำรณวิทย์ ธูปกระจ่าง</persName> รอง ผบช.ภ.1 <persName>พล.ต.ต.เมธี กุศลสร้าง</persName> ผบก.ภ.จว.ปทุมธานี พร้อมกำลังเจ้าหน้าที่ตำรวจเฉพาะกิจ ควบคุมตัว <persName>ร.ต.ท.มนตรี</persName>ไปทำแผนประกอบคำรับสารภาพบริเวณที่เกิดเหตุ โดยมีประชาชนกว่า 200 คนมารอดู ใช้เวลาเพียง 10 นาที เพราะขณะเจ้าหน้าที่คุมตัว <persName>ร.ต.ท.มนตรี</persName>ทำแผน ได้โยนปืนลูกซองพกสั้นทิ้ง โดยแจ้งว่า สื่อมวลชนมีจำนวนมากจะไม่ยอมทำแผนต่อ เจ้าหน้าที่จึงคุมตัวขึ้นรถไปทำแผนตอนนำสร้อยคอทองคำของผู้ตายไปขายที่ร้านทองแห่งหนึ่งย่าน อ.ลำลูกกา</p>
<p><persName>พล.ต.ต.เมธี</persName>กล่าวว่า ตามที่ <persName>ร.ต.ท.มนตรี</persName>รับสารภาพว่าลงมือฆ่าเพราะความแค้นส่วนตัวที่เข้าใจว่า <persName>ร.ต.ท.ราชัน</persName>หักหลัง โดยชี้เบาะแสให้เจ้าหน้าที่ตำรวจตามจับขณะหลบหนีประกันตัวคดีขับรถปาดกันไปมา และยิงคนตายที่ จ.กาญจนบุรี แต่ไม่น่าจะเป็นสาเหตุให้เคียดแค้นฆ่าเพื่อนทั้งครอบครัวได้ น่าจะมีเบื้องหลังลึกๆ ที่อาจจะร่วมกันทำธุรกิจมืดอะไรสักอย่าง ขณะที่ <persName>ร.ต.ท.มนตรี</persName>เป็นผู้ต้องหาหลบหนีคดี โดย <persName>ร.ต.ท.ราชัน</persName>ทราบการเคลื่อนไหว และมีฐานะดีขึ้นเรื่อยๆ จึงต้องสอบสวนต่อไป</p>
<p>แหล่งข่าวจากชุดทีมงานจับกุม <persName>ร.ต.ท.มนตรี</persName>กล่าวว่า เจ้าหน้าที่แกะรอยจากการใช้โทรศัพท์มือถือติดต่อกับผู้ตาย หลัง <persName>ร.ต.ท.มนตรี</persName>ก่อเหตุแล้วขับรถยนต์ปิคอัพไปเช่าโรงแรมหลบซ่อนตัวอยู่ในเขต อ.ลำลูกกา และสารภาพว่าที่ทำลงไป เพราะความแค้น เพราะสงสัยว่า <persName>ร.ต.ท.ราชัน</persName> ซึ่งเป็นเพื่อนรักและเป็นเพื่อนนักเรียนนายร้อยอบรม จบพร้อมกันตั้งแต่ปี 2548 เป็นคนแจ้งเบาะแสให้ตำรวจเจ้าของคดีที่ จ.กาญจนบุรี ที่ <persName>ร.ต.ท.มนตรี</persName>เป็นผู้ต้องหาคดีฆ่าคนตาย ทราบที่ซ่อนตัวใน จ.มุกดาหาร มาจับกุม สาเหตุที่สงสัยว่าเพื่อนรักหักหลังเนื่องจากขณะหลบหนีได้โทรศัพท์ขอยืมเงิน <persName>ร.ต.ท.ราชัน</persName>  30,000 บาท ให้โอนผ่านบัญชีธนาคาร ทำให้ <persName>ร.ต.ท.ราชัน</persName>ทราบว่าอยู่ที่ไหน และหลังจากโอนเงินไม่นาน ก็มีตำรวจไปจับกุมที่ จ.มุกดาหาร แต่หนีรอดไปได้ ก่อนเกิดเหตุซื้อซิมการ์ดที่ อ.ลาดบัวหลวง เพื่อเปลี่ยนเบอร์โทร.ใช้ในติดต่อกับ <persName>ร.ต.ท.ราชัน</persName> และโทร.ไปหา <persName>ร.ต.ท.ราชัน</persName> เพื่อขอคุยธุระ จนทราบว่าผู้ตายกำลังเดินทางกลับจาก จ.ลำปาง จึงนัดหาที่คุยตรงจุดเกิดเหตุ </p>
<p><persName>ร.ต.ท.มนตรี</persName>ระบุว่า เมื่อถึงเวลานัดประมาณ 01.00 น. จึงไปจอดรถรอ เมื่อผู้ตายพร้อมครอบครัวเดินทางมาถึง จึงเรียกให้ผู้ตายลงจากรถ แล้วเดินมาที่รถของตน เข้ามานั่งด้านข้างคนขับ หลังจากพูดคุยกันได้ไม่นานก็เกิดปากเสียงกัน ผู้ตายเห็นว่าคุยไม่รู้เรื่อง จึงเปิดประตูลงจากรถ จังหวะที่หันหลังเลยใช้อาวุธปืนลูกซองยิงใส่ <persName>ร.ต.ท.ราชัน</persName> ล้มลง ขณะนั้นภรรยาของ <persName>ร.ต.ท.ราชัน</persName>ได้ยินเสียงปืน จึงวิ่งลงจากรถหนี <persName>ร.ต.ท.มนตรี</persName>จึงตามไปยิง จากนั้นเดินเข้าไปที่รถยนต์ของผู้ตายเพื่อรื้อค้นทรัพย์สิน หยิบปืนของผู้ตายที่อยู่ในรถ ทำให้ลูกๆ ของ <persName>ร.ต.ท.ราชัน</persName>ที่นั่งรออยู่ในรถพยายามร้องขอชีวิต แต่ <persName>ร.ต.ท.มนตรี</persName>เห็นว่าถ้าปล่อยไว้จะมีพยานรู้เห็น จึงใช้อาวุธปืนของผู้ตายยิงลูกๆ ของ <persName>ร.ต.ท.ราชัน</persName>จนเสียชีวิต ส่วนลูกสาวคนที่รอดชีวิตนั้นนั่งอยู่ด้านหลังสุด ที่โผล่หน้าขึ้นมาดูเลยยิงใส่ไปหนึ่งนัด คิดว่าคงเสียชีวิต และรีบรื้อค้นทรัพย์สินของผู้ตายทั้งหมดก่อนหลบหนี</p>
<p>ผู้สื่อข่าวรายงานว่า สำหรับคดีเก่าของ <persName>ร.ต.ท.มนตรี</persName> เกิดขึ้นเมื่อเวลา 21.17 น. วันที่ 26 กรกฎาคม 2552 <persName>ร.ต.ท.มนตรี</persName>ขับรถปาดหน้ารถยนต์คู่กรณี ก่อนใช้อาวุธปืนไล่ยิงถูก<persName>นางวรรณา รัตนสิริรัตน์</persName> อายุ 38 ปี ภรรยาของเสี่ยเจ้าของร้านจำหน่ายจักรยานยนต์ที่ จ.นครปฐม ที่นั่งในรถบาดเจ็บสาหัส และเสียชีวิตในเวลาต่อมา เหตุเกิดบนถนนสายบายพาส บริเวณจุดตรวจจุดสกัดแยกชุมทางรถไฟ เขตเทศบาลท่าเรือพระแท่น อ.ท่ามะกา จ.กาญจนบุรี เป็นเหตุให้ <persName>ร.ต.ท.มนตรี</persName>ถูกไล่ออกจากราชการ คดีอยู่ระหว่างการพิจารณา แต่ <persName>ร.ต.ท.มนตรี</persName> ลบหนีประกันในชั้นพนักงานสอบสวน</p>
<p><persName>นายศรเทพ ศรทอง</persName> อดีตนักร้องลูกทุ่งชื่อดัง และคู่เขยของ <persName>ร.ต.ท.ราชัน</persName> กล่าวว่า ก่อนหน้านี้ <persName>ร.ต.ท.มนตรี</persName>ไปก่อคดียิงคนตายที่ จ.กาญจนบุรี และประกันตัวต่อสู้คดี มาขอยืมเงินจาก <persName>ร.ต.ท.ราชัน</persName>เป็นประจำ ผู้ตายให้ยืมครั้งละ 2-3 หมื่นบาท ล่าสุด <persName>ร.ต.ท.ราชัน</persName>บอกว่า <persName>ร.ต.ท.มนตรี</persName>จะขอยืมเงิน 1 ล้านบาท เพื่อไปปิดคดี แต่ <persName>ร.ต.ท.ราชัน</persName>บ่ายเบี่ยงไม่ให้ จึงคาดว่าเป็นเหตุให้ <persName>ร.ต.ท.มนตรี</persName>ก่อเหตุดังกล่าว</p>
<p>"ร.ต.ท.ราชันเป็นนายตำรวจฝีมือดี ชอบปฏิบัติธรรม ไม่ได้ประกอบอาชีพธุรกิจอะไรทั้งสิ้น เป็นตำรวจอย่างเดียว ส่วนทรัพย์สินเงินทองและรถยนต์ที่ใช้ ผมเป็นคนซื้อให้ทั้งหมด" <persName>นายศรเทพ</persName>กล่าว</p>
<p><persName>พ.ต.ท.สมุทร์ เกตุยา</persName> พนักงานสอบสวน สภ.บางบัวทอง จ.นนทบุรี กล่าวว่า <persName>ร.ต.ท.ราชัน</persName>เป็นคนดีมาก ทำธุรกิจเกี่ยวกับยาสมุนไพรจนร่ำรวยแล้วไม่เคยลืมโรงพัก สวัสดิการต่างๆ  แม้แต่รถที่พนักงานสอบสวนใช้อยู่เป็นคนหามาให้ <persName>ร.ต.ท.มนตรี</persName>กับครอบครัว <persName>ร.ต.ท.ราชัน</persName>สนิทกันมาก เป็นเพื่อนกัน ไม่คิดว่าจะฆ่าเพื่อนและครอบครัวได้</p>
<p><persName>ร.ต.อ.อภิชาติ สุนีย์</persName> พนักงานสอบสวน สภ.บางบัวทอง เพื่อนร่วมรุ่นเดียวกับ <persName>ร.ต.ท.ราชัน</persName> และ <persName>ร.ต.ท.มนตรี</persName> กล่าวว่า ทุกคนมาที่นี่ก็สนิทกัน เวลามีปัญหาอะไรก็คุยกันในฐานะเพื่อนร่วมรุ่น ตอนที่ <persName>ร.ต.ท.มนตรี</persName>มีเรื่อง ยังแนะนำให้สู้คดีไป แต่หลังประกันตัวมาก็หนีทำให้ผู้บังคับบัญชาเดือดร้อน โดยนิสัยแท้ๆ ของ <persName>ร.ต.ท.มนตรี</persName> เป็นคนดี เหตุที่ต้องฆ่าขนาดนี้ ตนไม่อยากเชื่อ เพราะกินข้าวหม้อเดียวกันมา</p>
<p>"ทั้งหมวดราชัน และมนตรี เคยไปกินข้าวที่บ้านกันและกัน ลูกเมียก็เคยเห็นกัน" <persName>ร.ต.อ.อภิชาติ</persName>กล่าว</p>
<p>ที่โรงพยาบาลปทุมธานี <persName>พล.ต.ต.เมธี กุศลสร้า</persName>ง ผบก.ภ.จว.ปทุมธานี พร้อมชุดสืบสวน สภ.เมืองปทุมธานี เข้าพบ <persName>นพ.ทรงพล ชวาลตันพิพัทธ์</persName> ผู้อำนวยการโรงพยาบาล เพื่อสอบถามอาการของ <persName>ด.ญ.ญานิสา</persName> หรือน้อง<persName>ออย</persName> ทั้งนี้ <persName>นพ.ทรงพล</persName>แจ้งว่า อาการของน้อง<persName>ออย</persName>ดีขึ้นมาก แต่ต้องระวังโรคแทรกซ้อน จากการเอ็กซเรย์พบว่าถูกยิง 4 จุด คือ บริเวณโหนกแก้มและคางด้านขวา 2 จุด บริเวณไหปลาร้าด้านซ้าย 1 จุด และบริเวณกระดูกข้อมือขวาแตก นับว่าโชคดีมากที่กระสุนไม่เข้าจุดสำคัญ แต่น้อง<persName>ออย</persName>ยังต้องให้แพทย์คอยดูแลอย่างใกล้ชิด ต้องรักษาจนกว่าอาการจะดีขึ้นกว่านี้จึงจะให้สอบถามข้อมูลได้</p></body>
</news>
