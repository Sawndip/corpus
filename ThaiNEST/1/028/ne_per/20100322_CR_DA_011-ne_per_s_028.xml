<teiHeader>
<fileDesc>
<titleStmt>
  <title>จับเสี่ยรับเหมาคดีเด็กดับปริศนา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 17:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55639  </bibl>
</sourceDesc>
</fileDesc>
</teiHeader>
<news>
<headline>จับเสี่ยรับเหมาคดีเด็กดับปริศนา</headline>
<lead>ตร.สุพรรณจับเสี่ยรับเหมาพัวพันคดีเด็กดับปริศนาเจ้าตัวปัดเสียงแข็งไม่ รู้ไม่เห็น</lead>
<neck></neck>
<body><p>กรณี <persName>ด.ช.อนุสรณ์ ทองเรือนดี</persName> วัย 1 ขวบ 2 เดือน ถูกฆ่าโหดโดยการจับขาฟาดกับเตียงจนข้อเท้าหัก ทั้งตามลำตัวยังมีรอยเขียวช้ำหลายแห่ง ซึ่งแพทย์ระบุว่าถูกทำร้ายจนเสียชีวิต เหตุเกิดในบ้านพักคนงานของ<persName>นายพิสิฐ ตนดี</persName> อายุ 40 ปี เสี่ยรับเหมาก่อสร้าง ต่อมาบิดามารดาของหนูน้อย เข้าแจ้งให้เจ้าหน้าที่จับกุม<persName>นายพิสิฐ</persName> ที่ สภ.อู่ทอง จ.สุพรรณบุรี แต่เจ้าตัวให้การปฏิเสธ เหตุเกิดเมื่อวันที่ 21 มี.ค. ที่ผ่านมา</p>
<p>ความคืบหน้าวันนี้ (22 มี.ค.) <persName>พ.ต.อ.บรรจง อัมฤทธิ์</persName> ผกก.สส.2 บก.สส.ภ.7  ซึ่งเดินทางมาตรวจสำนวนการสอบสวน เปิดเผยว่า ผู้บังคับบัญชาส่งให้มาดูแลเรื่องคดี เนื่องจากผู้ตายยังไร้เดียงสา ในส่วนของ<persName>นายพิสิฐ</persName> แม้ยังให้การปฏิเสธ แต่พนักงานสอบสวนได้แจ้งข้อหา ทำร้ายร่างกายผู้อื่นจนถึงแก่ความตาย ซึ่งอยู่ระหว่างรอผลตรวจทางนิติเวช ขณะนี้จึงต้องปล่อยตัว<persName>นายพิสิฐ</persName> ไปก่อน เพราะเข้าพบพนักงานสอบสวนเอง ทั้งยังไม่มีพฤติการณ์หลบหนี</p>
<p>ด้าน<persName>นายพิสิฐ</persName> เผยกับผู้สื่อข่าวว่า ไม่มีส่วนรู้เห็นการเสียชีวิตของ <persName>ด.ช.อนุสรณ์</persName> แต่ยอมรับว่าเป็นคนอุ้มเด็กไปนอนบนเตียงในห้อง เนื่องจากช่วงเย็นก่อนเกิดเหตุพ่อแม่เด็กไปซื้อกับข้าวที่ตลาดปล่อยให้ <persName>ด.ช.อนุสรณ์</persName> อยู่กับพี่สาววัย 10 ขวบ แต่พ่อแม่เด็กกลับมาช้า ตนเห็นเด็กง่วงนอน จึงอุ้มไปนอนที่เตียงในห้อง ไม่ทราบว่าเด็กเสียชีวิตเพราะอะไร แต่ขอยืนยันว่าไม่ได้ทำร้ายเด็ก</p>
<p>ในส่วนของ<persName>นายสุบิน ทองเรือนดี</persName> พ่อผู้ตายกล่าวด้วยน้ำเสียงสั่นเครือว่า ตนและภรรยามั่นใจว่า<persName>นายพิสิฐ</persName> ต้องเป็นฆาตกรที่ฆ่าลูกของตน แต่จะด้วยสาเหตุอะไรนั้นไม่ทราบ เพราะเพิ่งมาอาศัยบ้าน<persName>นายพิสิฐ</persName> ได้เพียง 2 เดือน แต่ทราบว่า<persName>นายพิสิฐ</persName> มีปัญหาเรื่องธุรกิจรับเหมาก่อสร้างและถูกภรรยาทิ้ง มักเก็บตัวไม่ค่อยสุงสิงกับใคร จึงอยากขอร้องให้<persName>นายพิสิฐ</persName> รับสารภาพ</p></body>
</news>
