<teiHeader>
<fileDesc>
<titleStmt>
  <title>รถทัวร์สายอุบลฯ-อุดรฯ เบรกไม่อยู่ชนอดีต ส.ส.ทรท.ร้อยเอ็ด "บุญเติม จันทะวัฒน์" เสียชีวิตกลางถนน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-17 18:15:29  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268824542&catid=17  </bibl>
</sourceDesc>
</fileDesc>
</teiHeader>
<news>
<headline>รถทัวร์สายอุบลฯ-อุดรฯ เบรกไม่อยู่ชนอดีต ส.ส.ทรท.ร้อยเอ็ด "<persName>บุญเติม จันทะวัฒน์</persName>" เสียชีวิตกลางถนน</headline>
<lead></lead>
<neck></neck>
<body><p>เมื่อเวลา 16.00 น. วันที่ 17 มี.ค.  <persName>พ.ตท.อนุวัฒน์ บุญวิเศษ</persName> พงส.สบ 2 สภ.ธวัชบุรี รับแจ้งมีอุบัติเหตุรถชนกันมีผู้เสียชีวิตที่ถนนสายร้อยเอ็ด-เสล ภูมิ ระหว่าง กม.ที่ 14 – 15 บ้านดอนวัว หมู่ 9 ต.ไพศาล อ.ธวัชบุรี จ.ร้อยเอ็ด หลังรับแจ้งจึงรุดไปตรวจที่เกิดเหตุพร้อมด้วย <persName>พ.ต.ท.วัชรินทร์ สัตยาคุณ</persName> รอง ผกก.(ป) กำลังสายตรวจและหน่วยกู้ภัย บริเวณกลางถนนเลยสามแยกปากทางเข้าบ้านดอนวัว พบศพ <persName>นายบุญเติม จันทะวัฒน์</persName> อายุ 59 ปี    อดีต ส.ส.ร้อยเอ็ด  พรรคไทยรักไทย บ้านเดิมอยู่บ้านเลขที่ 27 บ้านโพธิ์ศรี หมุ่ 3 ต.พลับพลา อ.เชียงขวัญ จ.ร้อยเอ็ด นอนเสียชีวิตอยู่กลางถนนในสภาพสวมกางเกงกีฬาขาสั้นสีม่วง เสื้อยืดคอปกแขนสั้นสีขาว ทับด้วยเสื้อแจ๊กเก็ตสีน้ำเงิน ขาทั้งสองข้างหัก แขนหัก กระโหลกศีรษะแตกเลือดไหลอาบ ถัดกันไปประมาณ 30 เมตรพบรถ จยย.ฮอนด้าเวฟ 100 สีน้ำเงินทะเบียน กรว 235 ร้อยเอ็ดตกอยู่ข้างถนนสภาพด้านหน้าพังยับ ห่างกันไปประมาณ 50 เมตรพบรถปรับอากาศชั้น 1 ของบริษัทสายันต์ทัวร์ สายอุบล- อุดร เลขข้างรถ 268- 14 ยี่ห้อวอลโว่ สีฟ้า ทะเบียน 10-1932 อุบลราชธานี   จอด อยู่ข้างถนนโดยมี<persName>นายประพันธ์ พัฒนสระคู</persName> อายุ 67 ปี  ซึ่ง เป็นคนขับยืนรอมอบตัวกับเจ้าหน้าที่</p>
<p>สอบสวนทราบว่า ก่อนเกิดเหตุรถทัวร์คันดังกล่าวได้รับผู้โดยสารออกจาก จ.อุดรธานี ผ่านขอนแก่นสารคาม และร้อยเอ็ด   มุ่งหน้าสู่ จ.อุบลราชธานี โดยมีผู้โดยสารนั่งมาเต็มคันรถ ถึงที่เกิดเหตุ<persName>นายบุญเติม</persName>ที่ขับ จยย.อยู่ด้านหน้าเลนซ้ายได้เลี้ยวขวาเพื่อจะเข้าไปบ้านดอนวัวกะทันหัน ทำให้รถทัวร์ที่วิ่งตามมาเบรกไม่ทันชนเข้าด้านหน้ารถ จยย.น<persName>ายบุญเติม</persName>อย่างจังจนกระเด็นตกกลางถนนเสียชีวิตคาที่ จึงได้บันทึกไว้เป็นหลักฐานเพื่อดำเนินการต่อไป</p>
<p>สำหรับ<persName>นายบุญเติม จันทะวัฒน์</persName> เดิมมีอาชีพเป็นทนายความและเริมสมัครลงเล่นการเมืองเมื่อปี 2543 โดยสมัครเข้าเป็นสมาชิกพรรคถิ่นไทย ของ  <persName>ดร.พิจิตต์ รัตตกุล</persName> แต่ไม่ประสบความสำเร็จ  ต่อมาเมื่อ ปี 2544 <persName>นายเศกสิทธิ์  ไวนิยมพงศ์</persName> ส.ส.ร้อยเอ็ด พรรคไทยรักไทยที่ชนะการเลือกตั้งได้ประสบอุบัติเหตุทางการเมือง เนื่องจาก กกต.ให้ใบแดง จึงได้ขอให้พี่น้องประชาชนที่รักและศรัทธาตนเองให้เลือก<persName>นายบุญเติม</persName>เป็นตัวแทน ทั้งที่<persName>บุญเติม จันทะวัฒน์</persName> เป็นแค่ผู้สมัครอิสระหนึ่งเดียวของพรรคถิ่นไทย ที่ไม่มีใครรู้จัก แต่ด้วยความรักที่มีต่อ<persName>นายเศกสิทธิ์</persName> พี่น้องประชาชนได้เทคะแนนของ<persName>นายเศกสิทธิ์</persName>เลือก<persName>นายบุญเติม</persName>ชนะคู่แข่งอย่าง ท่วมท้นเหนือความคาดหมาย และเป็นประวัติศาสตร์ที่ต้องจารึกไว้ ในฐานะส.ส.คนยาก หรือ ส.ส.บ้านนอก เป็นที่ฮือฮาอยู่ตั้งแต่ ปี 2544 – 2548 จนหมดวาระ จากนั้นได้ใช้ชีวิตเปิดบริษัทรถแท็กซี่ให้เช่าอยู่ในกรุงเทพฯ ก่อนที่เศรษฐกิจจะไปไม่รอดต้องกลับร้อยเอ็ดไปอาศัยอยู่กับ ญาติ กับเพื่อนแบบที่เคยเป็นสมัยยังไม่เล่นการเมือง ก่อนจะมาจบชีวิตดังกล่าว</p></body>
</news>
