<teiHeader>
<fileDesc>
<titleStmt>
  <title>บึ้ม!! ป่วนอีกที่วิภาวดีซอย 44‏ จนท.คาดขัดแย้งเรื่องธุรกิจ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=206366  </bibl>
</sourceDesc>
</fileDesc>
</teiHeader>
<news>
<headline>บึ้ม!! ป่วนอีกที่วิภาวดีซอย 44‏ จนท.คาดขัดแย้งเรื่องธุรกิจ</headline>
<lead></lead>
<neck></neck>
<body><p>เมื่อ เวลา 08.30 น.วันที่ 6 เมษายน <persName>พ.ต.ท.สุชัย แสงส่อง</persName> พนักงานสอบสวน (สบ2) สน.พหลโยธิน ได้รับแจ้งมีเหตุระเบิดที่บ้านเลขที่ 48 หมู่บ้านมงคลนิเวศน์ ถนนวิภาวดี-รังสิต ซอย 44 แขวงลาดยาว เขตจตุจักร กทม.โดยที่เกิดเหตุเป็นบ้าน 2 ชั้น บริเวณชั้นบนเป็นที่พักอาศัยส่วนชั้นล่างเป็นสำนักงานของบริษัท ชินทรัพย์วัฒนา จำกัด ทำกิจการธุรกิจรับเหมาก่อสร้าง ตรวจสอบพื้นปูนบริเวณลานจอดรถหน้าบ้านพบหลุมระเบิดกว้าง 24 ซม.สะเก็ดระเบิดและแรงระเบิดทำให้ประตู และกระจกหน้าต่างบ้าน 12 บานแตกเสียหาย บริเวณที่เกิดเหตุยังพบกระเดื่องนิรภัย และสลักนิภัยตกอยู่ จึงเก็บไว้เป็นหลักฐาน โดยการตรวจสอบพบว่าเป็นระเบิดชนิดเอ็ม 67</p>
<p>จากการสอบสวน <persName>นายอานนท์ วิริยพันเลิศ</persName> อายุ 47 ปี เจ้าของบ้านและบริษัทดังกล่าว ให้การว่า ช่วงประมาณตีสองครึ่งขณะที่นอนอยู่ในบ้านได้ยินเสียงระเบิดดังสนั่นหวั่นไหว จึงออกมาดูหน้าบ้าน โดยตนได้กลิ่นดินปืนแต่ไม่พบเห็นใคร พอช่วงเช้าคนงานก่อสร้างที่จะมาต่อเติมบ้านเห็นหลุมระเบิดและเศษวัสดุ จึงแจ้งตำรวจ สน.พหลโยธิน ตนยืนยันว่าไม่ได้มีตำแหน่ง หรือบทบาททางการเมืองแต่อย่างใด ทั้งนี้ ตำรวจเชื่อว่าสาเหตุน่าจะเกิดจากความขัดแย้งเกี่ยวกับธุรกิจก่อสร้าง</p></body>
</news>
