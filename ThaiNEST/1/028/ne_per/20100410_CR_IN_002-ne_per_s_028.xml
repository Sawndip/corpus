<teiHeader>
<fileDesc>
<titleStmt>
  <title>สน.ห้วยขวางจับเอเยนต์ค้ายาไอซ์ย่านรัชดา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-10 07:28:31  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220430  </bibl>
</sourceDesc>
</fileDesc>
</teiHeader>
<news>
<headline>สน.ห้วยขวางจับเอเยนต์ค้ายาไอซ์ย่านรัชดา</headline>
<lead>ตร.สน.ห้วยขวาง รวบ เอเยนต์ ค้ายาไอซ์ ย่านรัชดา เจ้าตัวอ้าง ธุรกิจท่องเที่ยวขาดทุน ต้องปิดกิจการ จึงหันมาค้ายาไอซ์ แทน</lead>
<neck></neck>
<body><p>ตร.สน.ห้วยขวาง นำกำลัง เข้าจับกุม <persName>นายณัฐวุฒิ พีรมนตรี</persName> อายุ 34 ปี อยู่บ้านเลขที่ 17 ซอยประชาอุทิศ 12 แยก 1 ย่านราษฎร์บูรณะ พร้อมของกลางยาไอซ์ ชนิดเกล็ดใส บรรจุในถุงพลาสติกใส จำนวน 20 ซอง น้ำหนักรวม 164.7 กรัม โดยจับกุมได้ที่โครงการ เจ.ดับเบิ้ลยู. บูเลอวาร์ด อาคารเอ ถนนศรีวรา วังทองหลาง หลังสืบสวนทราบว่า <persName>นายณัฐวุฒิ</persName> เป็นเอเยนต์ค้ายาชื่อดังในย่านรัชดา จึงวางแผนล่อซื้อ จำนวน 1 กรัม ที่โครงการดังกล่าว ก่อนเข้าตรวจค้นห้องพัก พบยาไอซ์ บรรจุอยู่ในถุงพลาสติกใส ซ่อนในกล่องกระดาษและกระเป๋าสะพายแบบผ้าสีดำอีกจำนวน 19 ซอง น้ำหนักรวม 163.7 กรัม จึงยึดไว้เป็นของกลาง ก่อนควบคุมตัวมาสอบปากคำ</p>
<p>จากการสอบสวน <persName>นายณัฐวุฒิ</persName> ให้การรับสารภาพว่า ก่อนนี้เปิดบริษัททัวร์นำนักท่องเที่ยวจากไทยไปประเทศจีน แต่บริษัทประสบภาวะขาดทุนจนต้องปิดกิจการลง จึงหันมาค้ายาไอซ์แทน โดยซื้อยาจากเอเยนต์ย่านฝั่งธน ก่อนจะนำไปขายให้นักท่องเที่ยว ย่านรัชดา เบื้องต้นแจ้งข้อหามียาเสพติดให้โทษประเภทที่ 1 (ยาไอซ์) ไว้ในครอบครองเพื่อจำหน่ายโดยผิดกฎหมาย สำหรับ <persName>นายณัฐวุฒิ</persName> นั้น เป็นเพื่อนรุ่นพี่ของ <persName>นายสุรินทร์</persName> หรือ <persName>ต้น สังข์ป้อม</persName> อายุ 22 ปี เอเยนต์ที่ขายยาไอซ์ให้กับ<persName>นางวนิดา แสงสุข</persName> หรือ "<persName>นก เชิญยิ้ม</persName>" ดาราตลกชื่อดัง</p></body>
</news>
