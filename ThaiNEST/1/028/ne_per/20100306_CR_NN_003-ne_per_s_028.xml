<teiHeader>
<fileDesc>
<titleStmt>
  <title>ฝากขัง "แอนดรูว์-ศุภมร" ดาราลูกครึ่งวิก7สี ญาติหอบเงินหมื่นประกันตัวสู้คดี  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=202258  </bibl>
</sourceDesc>
</fileDesc>
</teiHeader>
<news>
<headline>ฝากขัง "<persName>แอนดรูว์</persName>-<persName>ศุภมร</persName>" ดาราลูกครึ่งวิก7สี ญาติหอบเงินหมื่นประกันตัวสู้คดี</headline>
<lead></lead>
<neck></neck>
<body><p>ที่ศาลอาญา ถ.รัชดาภิเษก <persName>ร.ต.ท.ดุสิต ภูหงษ์เพชร</persName> พนักงานสอบสวนสน.บางเขน ได้ควบคุมตัว <persName>นายกรเศก โคร์นิน</persName> หรือ <persName><persName>แอนดรูว์</persName>-<persName>ศุภมร</persName> อายุ 24 ปี ดาราหนุ่มลูกครึ่งไทย-อังกฤษ  ผู้ต้องหาในคดียาเสพติด มายื่นคำร้องขออนุญาตศาลฝากขังครั้งแรก เป็นเวลา 12 วันตั้งแต่วันที่ 6-17 มี.ค. 53 เนื่องจากการสอบสวนยังไม่เสร็จส้นต้องรอสอบปากคำพยานจำนวน 4 ปาก รอผลตรวจพิสูจน์ของกลาง และรอผลการตรวจสอบประวัติการต้องโทษของผู้ต้องหา ตามคำร้องระบุพฤติการณ์ว่า</p>
<p>เมื่อวันที่ 5 มี.ค. 53 เวลาประมาณ 01.00 น. เจ้าหน้าที่ตำรวจชุดจับกุมได้รับแจ้งจากสายลับว่า มีการมั่วสุมเสพยาเสพติดบริเวณภายในอาคารปาล์มสวีท คอนโดมิเนี่ยม ถ.พหลโยธิน แขวงอนุสาวรีย์ เขตบางเขน จึงเข้าไปตรวจค้น พบผู้ต้องหาพร้อมของกลางยาไอซ์จำนวน 1 ถุงพลาสติกเล็ก น้ำหนักประมาณ 0.1 กรัม ซองยาไอซ์ใช้แล้วจำนวน 80 ถุง  พร้อมอุปกรณ์เสพ ซึ่งอยู่ในระหว่างการครอบครอง จึงนำตัวส่งรพ.เพื่อตรวจหาปัสสาวะ ที่รพ.พระมงกุฎวัฒนะ ผลปรากฎว่ามีสารเสพติดในปัสสาวะของผู้ต้องหา จึงควบคุมตัวดำเนินคดีข้อหามียาเสพติดให้โทษประเภทที่1(ยาไอซ์)ไว้ในครอบ ครองโดยผิดกฎหมายและเสพยาเสพติดโดยผิดกฎหมาย ชั้นจับกุมผู้ต้องหาให้การรับสารภาพตลอดข้อกล่าวหา แต่ในชั้นสอบสวนให้การปฏิเสธตลอดข้อกล่าวหา</p>
<p>ศาลพิจารณาคำร้องแล้วผู้ต้องหาไม่คัดค้านจึงอนุญาตให้ฝากขังได้ต่อมาญาติของ <persName>นายแอนดรูว์</persName> ได้ยื่นคำร้องพร้อมหลักทรัพย์เป็นเงินสดจำนวน 10,000 บาทขอประกันตัวต่อศาล</p>
<p>โดยศาลพิจารณาแล้วอนุญาตให้ปล่อยตัวผู้ต้องหาได้โดยตีราคาประกัน 10,000 บาท พร้อมกับนัดให้ผู้ต้องหามารายงานตัวในวันที่ 23 เม.ย. 53</p>
<p>ผู้สื่อข่าวรายงานว่า ระหว่างที่<persName>นายแอนดรูว์</persName>ซึ่งถูกควบคุมตัวมาจากสน.บางเขนกำลังลงจากรถไปยังห้อง คุมขัง ได้กล่าวสั้นๆ กับญาติที่มารอให้กำลังใจว่า "บอกแม่ว่าไม่ต้องเป็นห่วง เป็นการเข้าใจผิด" ขณะเดียวกันระหว่างที่<persName>นายแอนดรูว์</persName>อยู่ในห้องขังยังคงสวมแว่นตาดำ ไม่พูดคุยกับใคร จนภายหลังได้รับการประกันตัวแล้วก็ไม่ยอมให้สัมภาษณ์ต่อสื่อมวลชน ขณะเดียวกันเพื่อนซึ่งมารอรับถึงหน้าห้องคุมขังพยามยามพาตัว<persName>นายแอนดรูว์</persName>หลบ ออกจากกลุ่มสื่อมวลชน ก่อนจะวิ่งขึ้นรถยนต์ที่มารอรับ และขับหนีออกไปอย่างเร็ว </p></body>
</news>
