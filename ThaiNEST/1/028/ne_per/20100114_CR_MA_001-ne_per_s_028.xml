<teiHeader>
<fileDesc>
<titleStmt>
  <title>หวิดโศกนาฏกรรมกลางแม่น้ำเจ้าพระยา เรือทัวร์ไหว้พระ9วัด น้ำเข้าค่อยๆ จมหน้าวัดอรุณฯ โชคดีไร้คนเจ็บ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-14 12:06:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263445603&catid=17  </bibl>
</sourceDesc>
</fileDesc>
</teiHeader>
<news>
<headline>หวิดโศกนาฏกรรมกลางแม่น้ำเจ้าพระยา เรือทัวร์ไหว้พระ9วัด น้ำเข้าค่อยๆ จมหน้าวัดอรุณฯ โชคดีไร้คนเจ็บ</headline>
<lead></lead>
<neck></neck>
<body><p>เมื่อเวลา 09.30 น.  วันที่ 14 ม.ค.  <persName>พ.ต.ท.ประภัส เขียวประภัสสร</persName> พนักงานสอบสวน (สบ.2) สน.ปากคลองสาน ได้รับแจ้งเหตุเรือโดยสารล่ม ที่บริเวณท่าน้ำวัดอรุณราชวรารามวรมหาวิหาร  (วัดแจ้ง)  ถ.วังเดิม แขวง วัดอรุณ เขตบางกอกใหญ่ กทม.  จึงรุดไปตรวจสอบที่เกิดเหตุ   พบเรือขนาดความยาว 20 เมตร สูง 2 ชั้น ซึ่งเป็นเรือกำลังขับเคลื่อน 700 แรงม้า   น้ำไหลเข้าตัวเรือจำนวนมาก ตัวเรือจมน้ำอยู่ประมาณครึ่งลำ เจ้าหน้าที่จึงใช้เครื่องสูบน้ำระบายน้ำออก แต่ไม่สามารถระบาย ได้ทัน จึงได้ใช้ ถังเปล่าขนาด 200 ลิตร  จำนวน 6  ถัง ทำการผูกล่ามพยุงเรือไว้ไม่ให้จมลงสู่ก้นแม่น้ำ</p>
<p>สอบถาม<persName>นายประคอง  ประสมวัฒน์</persName>  อายุ 60 ปี  คนขับเรือของบริษัทริเวอร์คิง ครูซ (River King Cruise)  กล่าวว่า เรือดังกล่าวเป็นเรือสำหรับพานักท่องเที่ยวชาวไทยไปไหว้พระ 9 วัด  สามารถรองรับท่องเที่ยวได้จำนวน 160 ที่นัง  ซึ่งก่อนเกิดเหตุมีผู้โดยสารจากบริษัท เซ็นทรัล เรสเตอรองส์ กรุ๊ป จำกัด  ประมาณ 120 คน โดยสารอยู่ภายในเรือ  ขณะขับเรือออกจากท่าวัดยานนาวา ประมาณ 9.00 น. มุ่งหน้าสู่วัดอรุณราชวรารามวรมหาวิหาร  (วัดแจ้ง)   เครื่องยนต์เกิดชำรุดทำให้น้ำไหลเข้าภายในเครื่องยนต์และน้ำไหลเข้าสู่ใต้ ท้องเรือ  ตนจึงใช้เครื่องสูบน้ำเพื่อเร่งระบายน้ำออกจากเรือ  เพื่อให้เรือสามารถเข้าเทียบท่าวัดอรุณได้ทัน ก่อนที่จะลำเลียงผู้โดยสารออกจากเรืออย่างปลอดภัย   แต่เนื่องจากน้ำไหลเข้าตัวเรือปริมาณมากทำให้ระบายน้ำออกไม่ทันทำให้เรือ ค่อยๆจมลงสู่แม่น้ำ   เบื้องต้นทางบริษัทได้จ้างรถบัสเพื่อมารับนักท่องเที่ยวเดินทางไปไหว้พระให้ ครบทั้ง 9 วัด ต่อไป  สำหรับเรือลำดังกล่าวตนใช้มาประมาณ 5 ปี  แต่มีการซ่อมบำรุงอยู่เป็นประจำทุกๆ ปี ส่วนการกู้เรือนั้นต้องใช้ถังบรรจุน้ำขนาด 200 ลิตร จำนวนมาก ใส่ไว้ภายในใต้ท้องเรือ เพื่อให้ดันเรือดังกล่าวขึ้นมาจากน้ำ ก่อนที่จะใช้เครนยกเรือขึ้นมาเพื่อซ่อมบำรุงต่อไป      </p>
<p>ด้านผู้โดยสาร กล่าวว่ารู้สึกตกใจที่เครื่องยนต์เสีย ตอนแรกคิดว่าคงไม่มีอะไรเพราะเรือก็ยังวิ่งได้ตามปกติดี   เมื่อมาถึงท่าเรือหลังจากผู้โดยสารลงจากเรือหมดแล้ว กลับพบว่าเรือจมลงอย่างรวดเร็วมาก  แต่ก็เชื่อว่าเหตุการณ์ครั้งนี้ผ่านไปอย่างปลอดภัยเพราะสิ่งศักดิ์สิทธิ์ คุ้มครอง  เนื่องจากผู้โดยสารทั้งหมดตั้งใจมาทำบุญด้วยกันทุกคน  </p>
<p>ผู้สื่อข่าวรายงานว่า  สำหรับระบบ การทำงานของเครื่องยนต์เรือนั้น  ระบบเครื่องยนต์เมื่อมีการทำงาน จะมีการดูดน้ำเข้าเพื่อระบายความร้อนของเครื่องยนต์ก่อนจะระบายออกสลับหมุน เวียนอย่างต่อเนื่อง แต่เมื่อมีเครื่องยนต์ดับกระทันหัน น้ำที่อยู่ภายในก็จะไม่สามารถระบายน้ำออกไปได้  ทำให้น้ำไหลเข้ามาจนท่วมเครื่องยนต์อย่างรวดเร็ว</p>
<p>เบื้องต้นเจ้าหน้าที่ได้ทำการสอบปากคำ<persName>นายประคอง</persName> และผู้โดยสาร แต่จะไม่มีการแจ้งข้อหาเนื่องจากไม่มีผู้ได้รับบาดเจ็บและเสียชีวิตแต่อย่าง ใด </p></body>
</news>
