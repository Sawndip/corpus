<teiHeader>
<fileDesc>
<titleStmt>
  <title>คดีสามเกลอบุกบ้าน “ป๋า” อืด อัยการรอ ตร.ตามตัวส่งฟ้อง!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013108  </bibl>
</sourceDesc>
</fileDesc>
</teiHeader>
<news>
<headline>คดีสามเกลอบุกบ้าน “ป๋า” อืด อัยการรอ ตร.ตามตัวส่งฟ้อง!</headline>
<lead>คดีสามเกลอเสื้อแดงนำม็อบบุกบ้านป๋ายังไม่ถึงศาล อัยการสั่งตำรวจตามตัวมาฟ้อง ส่วนสำนวน “<persName>นพรุจ วรชิตวุฒิกุล</persName>” กับพวกป่วนสี่เสาฯ ศาลนัดสืบพยานโจทก์ปากแรก 5 ต.ค.นี้        </lead>
<neck></neck>
<body><p>นนี้ (29 ม.ค.) เมื่อเวลา 09.30 น.ที่ห้องพิจารณาคดี 807 ศาลอาญา ถ.รัชดาภิเษก ศาลนัดสอบคำให้การและตรวจพยานหลักฐานในคดีที่พนักงานอัยการฝ่ายคดีอาญา 10 เป็นโจทก์ฟ้อง<persName>นายนพรุจ</persName> หรือ<persName>พรุฒ วรชิตวุฒิกุล</persName> แกนนำกลุ่มพิราบขาว 2006 <persName>นายวีระศักดิ์ เหมธิลิน</persName> และ<persName>นายวันชัย นาพุทธา</persName> สมาชิกแนวร่วมประชาธิปไตยต่อต้านเผด็จการแห่งชาติ (นปช.) เป็นจำเลยในความผิดฐานมั่วสุมกันตั้งแต่ 10 คนขึ้นไปใช้กำลังประทุษร้าย หรือกระทำการอย่างหนึ่งอย่างใดให้เกิดการวุ่นวายขึ้นในบ้านเมือง กรณี จำเลยทั้ง 3 กับพวกที่เป็นแกนนำและแนวร่วมกลุ่มคนเสื้อแดงนำกลุ่มผู้ชุมนุมหลายพันคนก่อความวุ่นวายที่หน้าบ้านสี่เสาเทเวศร์ ของ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ เหตุเกิดเมื่อวันที่ 22 ก.ค.2550                โดยวันนี้อัยการโจทก์แถลงต่อศาลขอนำสืบพยานเข้าเบิกความ 17 ปาก ใช้เวลาพิจารณา 9 นัด ขณะที่จำเลยที่ 3 ยื่นคำร้องขอให้ศาลพิจารณาคดีลับหลัง เนื่องจากมีอาชีพขับรถบรรทุกรับจ้างอาจไม่สามารถมาศาลได้ทุกนัด ศาลพิจารณาแล้วให้ยกคำร้อง โดยให้นัดสืบพยานโจทก์ปากแรกในวันที่ 5 ต.ค.นี้ เวลา 09.00 น.        </p>
<p> ด้าน <persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา กล่าวถึงคดีที่ <persName>นายวีระ มุสิกพงศ์</persName> <persName>นายจตุพร พรหมพันธุ์</persName> <persName>นายจักรภพ เพ็ญแข</persName> <persName>นายณัฐวุฒิ ใสยเกื้อ</persName> แกนนำ นปช.และแนวร่วมอีกจำนวน 12 คน ตกเป็นผู้ต้องหาในความผิดลักษณะเดียวกันว่า ขณะนี้อยู่ระหว่างประสานให้เจ้าหน้าที่ตำรวจนำตัวผู้ต้องหามาส่งฟ้องแต่เนื่องจากผู้ต้องหาบางคนเป็น ส.ส. มีเอกสิทธิคุ้มครองตามรัฐธรรมนูญ จึงอาจต้องรอให้ปิดสมัยประชุมรัฐสภาฯ เสียก่อน ส่วนผู้ต้องหาคนอื่นหากตำรวจนำตัวมาส่งมอบให้อัยการก็สามารถยื่นฟ้องต่อศาลได้ทันทีเนื่องจากมีคำสั่งฟ้องคดีเอาไว้แล้ว </p></body>
</news>
