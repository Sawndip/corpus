<teiHeader>
<fileDesc>
<titleStmt>
  <title>เด้งฟ้าผ่า "รองผกก.สน.บางพลัด" สังเวยบึ้มหน้าบ้าน"บรรหาร"-ยิงแบงก์กรุงเทพบางยี่ขันกลางดึก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-30 18:06:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269943605&catid=17  </bibl>
</sourceDesc>
</fileDesc>
</teiHeader>
<news>
<headline>เด้งฟ้าผ่า "รองผกก.สน.บางพลัด" สังเวยบึ้มหน้าบ้าน"<persName>บรรหาร</persName>"-ยิงแบงก์กรุงเทพบางยี่ขันกลางดึก</headline>
<lead></lead>
<neck></neck>
<body><p>เวลา 16.00 น. วันที่ 30 มี.ค. ที่ บช.น. <persName>พล.ต.ต.ปิยะ อุทาโย</persName> ผบก.ประจำ บช.น. และโฆษก บช.น. เปิดเผยว่า <persName>พล.ต.ท.สัณฐาน ชยนนท์</persName> ผบช.น.เรียกประชุม ผบก.ทุกนายและ รองผบก.ทุกนายที่รับผิดชอบงานสายตรวจและสืบสวนมารายงาน 3 ภารกิจที่มอบให้ไปทำเมื่อคืน พร้อมประเมินมาตรการระบบการตั้งจุดตรวจค้น ประกอบด้วย 1.ตรวจสอบจุดตรวจทั้งหมด เน้นพื้นที่มีเป้าหมายตั้งอยู่เป็นหลัก  วางระบบการดูแลสายตรวจ รวมทั้งเจ้าหน้าที่ทั้งในและนอกเครื่องแบบ  2.ให้ฝ่ายสืบสวนไปกดดันบุคคลหรือกลุ่มบุคล ตลอดจนแก๊งต่างๆ ที่มีประวัติและมีแนวโน้มในการจะก่ออาชญากรรม โดยจะมีการประเมินผลการปฏิบัติทุกวัน 3.ให้ทุกหน่วยวางระบบกำกับให้ชัดเจน </p>
<p><persName>พล.ต.ต.ปิยะ</persName> กล่าวต่อ ในส่วนของ บก.น.7 พบว่า สน.บางพลัด มีเหตุเกิดซ้ำหลายกรณีไม่ดำเนินการตามขั้นตอน คือมีเหตุระเบิดที่บริเวณใกล้บ้าน<persName>นายบรรหาร ศิลปอาชา</persName> ประธานที่ปรึกษาหัวหน้าพรรคชาติไทยพัฒนา (ชทพ.) ในตอนค่ำ และ มีเหตุยิงธนาคารกรุงเทพ สาขาบางยี่ขัน ปากซอยจรัญ 57 / 3  แต่มาทราบเหตุในตอนเช้าอีกวัน จึงมีคำสั่งให้ ผบก.น.7 สั่งย้าย <persName>พ.ต.ท.ศุภมิตร สุขเจริญ</persName> รอง ผกก.ปป.สน.บางพลัด ไปอยู่ บก.อก.บก.น.7 โดยให้ <persName>พ.ต.ท.กฤชพล พิชิตภัย</persName> รอง ผกก.ปป.สน.ศาลาแดงมาปฏิบัติแทน ส่วนของ สน.บางยี่ขัน รอง ผกก.ปป.ไม่อยู่ไปเข้าโรงเรียน ผกก. จึงให้ รอง ผกก.ปป.สน.บางเสาธง ซึ่งไม่มีพื้นที่เสี่ยงมาปฏิบัติงานแทน</p>
<p>นอกจากนี้ยังให้ ฝ่ายจราจร ดูแลพื้นที่สูงที่เป็นถนนทางด่วน โทรเวย์ ทั้งหมด อีกส่วนหนึ่ง นอกจากนี้ให้ทุก บก.เลือก รอง ผบก.ที่มีความสามารถสูงสุดมารับผิดชอบงาน ปป.โดยไม่ซ้ำซ้อนกับงานอื่น พร้อมกำชับว่าหากปฏิบัติไม่ได้ผลเป็นที่พอใจจะย้าย รอง ผบก.อก.บช.น.ไปทำหน้าที่แทน</p></body>
</news>
