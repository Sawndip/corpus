<teiHeader>
<fileDesc>
<titleStmt>
  <title>พิพากษายกฟ้องไม่สั่ง“เสธ.แดง”ล้มละลาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46301/%e0%b8%9e%e0%b8%b4%e0%b8%9e%e0%b8%b2%e0%b8%81%e0%b8%a9%e0%b8%b2%e0%b8%a2%e0%b8%81%e0%b8%9f%e0%b9%89%e0%b8%ad%e0%b8%87%e0%b9%84%e0%b8%a1%e0%b9%88%e0%b8%aa%e0%b8%b1%e0%b9%88%e0%b8%87%e2%80%9c%e0%b9%80%e0%b8%aa%e0%b8%98.%e0%b9%81%e0%b8%94%e0%b8%87%e2%80%9d%e0%b8%a5%e0%b9%89%e0%b8%a1%e0%b8%a5%e0%b8%b0%e0%b8%a5%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>พิพากษายกฟ้องไม่สั่ง“<persName>เสธ.แดง</persName>”ล้มละลาย</headline>
<lead>ศาลล้มละลายกลาง พิพากษายกฟ้อง ไม่สั่ง � <persName>เสธ.แดง</persName>� เป็นบุคคลล้มละลาย ชี้ รับราชการทหาร มีเงินเดือนประจำ อยู่ในวิสัยหาเงินชดใช้ � <persName>พล.ต.อ.สันต์</persName> อดีต ผบ.ตร.� ได้ ตามคำพิพากษาคดีแพ่ง ขณะที่ทนาย"<persName>สันต์</persName>" ยังอุทธรณ์ต่อ</lead>
<neck></neck>
<body><p>(28ม.ค.) ที่ศาลล้มละลายกลาง ถ.แจ้งวัฒนะ เวลา 10.00 น. ศาลมีคำพิพากษาคดีหมายเลขดำที่ ล.8708 / 2551 ที่ <persName>พล.ต.อ.สันต์ ศรุตานนท์</persName> อดีต ผบ.ตร. เป็นโจทก์ ยื่นฟ้อง <persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก ซึ่งถูกพักราชการ เป็นจำเลย เรื่องขอให้ศาลมีคำสั่งให้เป็นบุคคลล้มละลาย เนื่องจาก <persName>พล.ต.ขัตติยะ</persName> ไม่ชำระเงินจำนวน 20 ล้านบาท พร้อมดอกเบี้ยร้อยละ 7.5 ต่อปี ให้กับ <persName>พล.ต.อ.สันต์</persName> ตามที่ศาลแพ่ง มีคำพิพากษาเมื่อวันที่ 28 ส.ค.49 ให้ชำระเงินดังกล่าวในคดีละเมิดจากการหมิ่นประมาท
 โดยศาลพิเคราะห์พยานหลักฐานแล้ว เห็นว่า แม้ว่า <persName>พล.ต.ขัตติยะ</persName> ในฐานะลูกหนี้ จะเบิกความยอมรับมูลหนี้ดังกล่าว แต่ทางนำสืบลูกหนี้แสดงให้เห็นว่า รับราชการตำแหน่งผู้ทรงคุณวุฒิ กองทัพบก ได้รับเงินเดือนพร้อมเงินประจำตำแหน่ง เป็นประจำทุกเดือนประมาณ 80,000 บาทเศษ และแม้ว่าคำพิพากษาศาลแพ่ง จะผูกพันให้จำเลยต้องปฏิบัติตาม แต่คดีหมิ่นประมาทดังกล่าวยังอาจมีการเปลี่ยนแปลงผลคำพิพากษาในชั้นอุทธรณ์ ซึ่งคำพิพากษาอาจแตกต่างกันได้ในแต่ละชั้นศาล และเมื่อพิจารณาว่าลูกหนี้ รับราชการเป็นนายทหารชั้นผู้ใหญ่ ได้รับเงินเดือนต่อเนื่องมีรายได้พอสมควร จึงเชื่อว่าหากศาลให้ชำระเงิน ก็ยังอยู่ในสภาวะที่สามารถขนขวายหาเงินมาชำระได้ กรณีดังกล่าวไม่มีเหตุเพียงพอที่สั่งให้ลูกหนี้นั้นเป็นบุคคลล้มละลาย ตาม พ.ร.บ.จัดตั้งและวิธีพิจารณาคดีศาลล้มละลายกลาง พ.ศ.2542 มาตรา 14 พิพากษาให้ยกฟ้อง</p>
<p>ขณะที่<persName>นายบัญชา ปรมีศณาภรณ์</persName>  ทนายความของ <persName>พล.ต.อ.สันต์</persName> กล่าวว่า จะยื่นอุทธรณ์คดีต่อไปพร้อมยกคดีซึ่งศาลเคยมีคำพิพากษาในคดีอื่นที่ สั่งให้เป็นบุคคลล้มละลายได้แม้คดียังไม่ถึงที่สุด
 อย่างไรก็ดีในวันนี้ <persName>พล.ต.ขัตติยะ</persName> ไม่ได้เดินทางมาฟังคำพิพากษา แต่มอบอำนาจให้ทนายความมาฟังคำพิพากษาแทน 
 ผู้สื่อข่าวรายงานว่า สำหรับคดีแพ่ง ที่ <persName>พล.ต.อ.สันต์</persName> ยื่นฟ้อง <persName>พล.ต.ขัตติยะ</persName> นั้น คดีอยู่ระหว่างอุทธรณ์ ส่วนคดีอาญาที่ <persName>พล.ต.อ.สันต์</persName> ยื่นฟ้อง <persName>พล.ต.ขัตติยะ</persName> ในความผิดฐานหมิ่นประมาทผู้อื่นโดยการโฆษณานั้น คดียังไม่มีคำพิพากษาอยู่ระหว่างสืบพยาน ซึ่งมูลเหคุที่มีการยื่นฟ้องหมิ่นประมาทนั้น <persName>พล.ต.ขัตติยะ</persName> ให้สัมภาษณ์ถึง <persName>พล.ต.อ.สันต์</persName> ว่า ขณะดำรงตำแหน่ง ผบ.ตร. มีพฤติกรรมทุจริตจัดซื้อจัดจ้าง และมีพฤติการณ์ช่วยเหลือ<persName>นายชูวิทย์ กมลวิศิษฎ์</persName> คดีรื้อบาร์เบียร์ และ <persName>พล.ต.อ.สันต์</persName> มีส่วนร่วมในการสั่งอุ้ม <persName>พล.ต.ขัตติยะ</persName> จากโรงแรมดิ เอมเมอรัลด์ ย่านรัชดาภิเษก ขณะที่เมื่อวันที่ 3 ก.ย.46 <persName>พล.ต.ขัตติยะ</persName> ได้รวบรวมรายชื่อ 50,000 ชื่อเสนอประธานวุฒิสภา ถอดถอน <persName>พล.ต.อ.สันต์</persName> ออกจากตำแหน่ง ผบ.ตร.</p></body>
</news>
