<teiHeader>
<fileDesc>
<titleStmt>
  <title>ศาลชั้นต้นสั่งประหารชีวิตฆาตกรต่อเนื่อง 5 ศพ เป็นคดีที่ 3  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/27074  </bibl>
</sourceDesc>
</fileDesc>
</teiHeader>
<news>
<headline>ศาลชั้นต้นสั่งประหารชีวิตฆาตกรต่อเนื่อง 5 ศพ เป็นคดีที่ 3</headline>
<lead>กรุงเทพฯ 2 มี.ค. - ศาลชั้นต้นสั่งประหารชีวิตฆาตกรต่อเนื่อง 5 ศพ เป็นคดีที่ 3  แต่จำเลยอ้างสำนวนนี้ยังไม่มีการชี้ตัว ขณะที่ทนายจำเลยยืนยันมีครบทุกขั้นตอน</lead>
<neck></neck>
<body><p>ศาลอาญารัชดา อ่านคำพิพากษาศาลชั้นต้นคดี <persName>นายสมคิด พุ่มพวง</persName> ฆาตกรต่อเนื่อง 5 ศพ ตกเป็นจำเลยในความผิดฐานฆ่าผู้อื่นและลักทรัพย์ จากฆาตกรรม <persName>น.ส.ผ่องพรรณ ทรัพย์ชัย</persName> หมอนวดแผนโบราณในจังหวัดลำปาง เมื่อวันที่ 4 มิถุนายน 2548  </p>
<p>ศาลพิเคราะห์การนำสืบโจทก์และจำเลยแล้วเห็นว่าจำเลยกระทำผิดจริงตามฟ้อง พิพากษาประหารชีวิตและให้จำเลยชดใช้ทรัพย์สินคืนญาติผู้เสียเป็นเงิน 5,000 บาท ซึ่งคดีนี้ไม่มีเหตุให้บรรเทาโทษ เนื่องจากจำเลยก่อคดีมาถึง 5 คดี อีกทั้งจำเลยไม่ได้สำนึกผิดในการกระทำของตนเอง ลงโทษขั้นสูงสุดประหารชีวิต</p>
<p>สิ้นคำพิพากษา <persName>นายสมคิด</persName> ได้ลุกขึ้นต่อว่าสำนวนการนำสืบของศาลกล่าวเท็จเพราะไม่มีขั้นตอนการชี้ตัว จนตำรวจและเจ้าหน้าที่จากกรมราชทัณฑ์  ต้องเข้าควบคุมตัวและนำออกจากห้องพิจารณาคดี</p>
<p>ขณะที่ทนายของ <persName>นายสมคิด</persName> ยืนยันว่ามีขั้นตอนการชี้ตัวอย่างถูกต้องตามกระบวนการ และ<persName>นายสมคิด</persName> ได้ลงลายมือชื่อไว้ทุกครั้ง สาเหตุที่จำเลยโวยวายน่าจะมาจากความเครียด ส่วนการยื่นอุทธรณ์ จะรอฟังคำพิพากษาของศาลอีก 2 คดี ให้เสร็จสิ้นเสียก่อน โดย 2 คดีแรกก่อนหน้านี้ ศาลพิพากษาประหารชีวิต แต่จำเลยรับสารภาพจึงลดโทษให้จำคุกตลอดชีวิต.-สำนักข่าวไทย</p></body>
</news>
