<teiHeader>
<fileDesc>
<titleStmt>
  <title>เจ้าของปูแดงวอนสมาชิกอย่าประท้วง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-28 18:37:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208696  </bibl>
</sourceDesc>
</fileDesc>
</teiHeader>
<news>
<headline><persName>เจ้าของปูแดง</persName>วอนสมาชิกอย่าประท้วง</headline>
<lead><persName>จ้าของปูแดง</persName> อ้อนผ่านสื่อเจอเล่นงานหนัก หลังเข้าชี้แจง กมธ.สคบ. ยังยืนยันไม่เป็นแชร์ลูกโซ่ เสียหายนับร้อยล้าน วอนสมาชิกหยุดเคลื่อนไหว หวั่นถูกถอนประกัน</lead>
<neck></neck>
<body><p><persName>นายสมปอง แซ่ตั้ง</persName> ประธานบริษัท เบสท์ 59 จำกัด ผู้ผลิตและจำหน่าย ปุ๋ยปูแดงไคโตซานที่ถูก ดีเอสไอ บุกเข้าจับกุมเมื่อกลางเดือนที่ผ่านมา กล่าวว่า ได้เดินทางเข้าชี้แจงข้อเท็จจริงต่อ <persName>นายอภิชาติ สุภาแพ่ง</persName> ประธานคณะกรรมาธิการการคุ้มครองผู้บริโภค สภาผู้แทนราษฎร ในเรื่องธุรกิจ ซึ่งได้ยืนยันอีกครั้งว่า ธุรกิจของ<persName>ปูแดง</persName> ไม่ใช่แชร์ลูกโซ่ ซึ่งทางกรรมาธิการ ก็รับฟังและรับปากจะสรุปนำเสนอหน่วยงานที่เกี่ยวข้องต่อไป ส่วนอนาคตของบริษัทนั้น ตนเองรู้สึกช็อคและเสียใจกับสิ่งที่เกิดขึ้นอย่างมาก เพราะตั้งใจทำธุรกิจเพื่อเกษตรกรจริง ไม่มีเจตนาแอบแฝง แต่ต้องมาเจอวิบากกรรมเช่นนี้ ตั้งแต่ถูกปิดบริษัทไป เสียหายนับร้อยล้านบาท ซึ่งส่วนตัว สคบ.ในฐานะนายทะเบียน น่าจะบอกกล่าวก่อน ที่จะเพิกถอนใบอนุญาต แต่ครั้งนี้สั่งปิด ทั้งที่บริษัทก็ชี้แจงตามขั้นตอนก่อนหน้านี้แล้วก็ตาม  อย่างไรก็ตาม แนวทางต่อไปยังมืดแปดด้าน เพราะตนเองก็ถูกจับกุม และอยู่ในระหว่างประกันตัว ซึ่งได้ขอร้องสมาชิกของบริษัททั่วประเทศให้หยุดเคลื่อนไหว ถ้าสงสารตน เพราะไม่เช่นนั้นอาจจะถูกถอนประกันได้</p></body>
</news>
