<teiHeader>
<fileDesc>
<titleStmt>
  <title>ศาลตัดสินประหารชีวิตหนุ่มฆ่าโหด 2 แม่ลูก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-16 13:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266300252&catid=17  </bibl>
</sourceDesc>
</fileDesc>
</teiHeader>
<news>
<headline>ศาลตัดสินประหารชีวิตหนุ่มฆ่าโหด 2 แม่ลูก</headline>
<lead></lead>
<neck></neck>
<body><p>เมื่อเวลา 09.00 น.วันที่ 16 กุมภาพันธ์ ที่ศาลจังหวัดชลบุรี บังลังก์ 5 <persName>นายสัญชัย กีรติกฤติยานนท์</persName> ได้นั่งบังลังก์ 5 อ่านคำพิพากษาคดีดำที่ 385/53 คดีหมายเลขแดงที่ 464/2553 โดยอัยการยื่นฟ้อง<persName>นายณัฐพล ยืนยาว</persName> อายุ 23 ปี อยู่บ้านเลขที่ 196/61 หมู่ 6 ต.ขามใหญ่ อ.เมือง จ.อุบลราชธานี ก่อเหตุฆ่าชิงทรัพย์ <persName>น.ส.วิภาพร ใจหล้า</persName> อายุ 23 ปี บ้านเดิมอยู่ที่ 170 หมู่ 7 ต.ดอยลาน อ.เมือง จ.เชียงราย โดยต่อยจนสลบหลังจากนั้นใช้มีดทำครัวของกลางปาดคอจนเสียชีวิต พร้อมกับลูกสาว <persName>ด.ญ.ธาริน จิตสงวนสุข</persName> อายุ 1 ปี 6 เดือน โดยใช้มือจับศีรษะกระแทกพื้นจนเสียชีวิตเช่นกัน ที่ร้านขายอุปกรณ์ตกปลา เลขที่ 32/131 หมู่ 6 ต.บางพระ อ.ศรีราชา จ.ชลบุรี ได้ทรัพย์สินไป 20,300 บาท ศาลพิพากษาว่า <persName>นายณัฐพล</persName>มีความผิดตามประมวลกฎหมายอาญา มาตรา 289 (7), 339 วรรท้าย, 340 ตรี การกระทำของ<persName>นายณัฐพล</persName>เป็นความผิดหลายกรรมต่างกัน ให้เรียงกระทงลงโทษตามประมวลกฎหมายอาญา มาตรา 91 ฐานชิงทรัพย์เป็นเหตุให้ผู้อื่นถึงแก่ความตายโดยใช้ยานพาหนะ ให้ประหารชีวิต ฐานฆ่าผู้อื่นเพื่อปกปิดการกระทำผิด ให้ประหารชีวิต เมื่อศาลลงโทษประหารชีวิตทั้ง 2 กระทรง จึงให้ลงโทษประหารชีวิตสถานเดียว และให้คืนเงิน 20,300 บาทแก่ทายาทของผู้ตาย และริบมีดทำครัวของกลาง</p>
<p>จากนั้น<persName>นายนรากร จิตสงวนสุข</persName> สามีของ <persName>น.ส.วิภาพร ใจหล้า</persName> และพ่อของ <persName>ด.ญ.ธาริน จิตสงวนสุข</persName> เหยื่อถูกฆ่าโหด มอบดอกไม้ขอบคุณกับ <persName>พล.ต.ต.นิวัฒน์ รัตนาธรรมวัฒน์</persName> รอง ผบช.ภ.2 ซึ่งเป็นตัวแทนตำรวจชุดจับกุม <persName>นายณัฐพล ยืนยาว</persName> ฆาตกรโหด จนศาลมีคำพิพากษาให้ประหารชีวิต ที่ห้องประชุมสำนักงานตำรวจภูธร ภาค 2 เมื่อวันที่ 16 กุมภาพันธ์</p></body>
</news>
