<teiHeader>
<fileDesc>
<titleStmt>
  <title>อำนวยวอนคนเห็นเหตุปะทะนำหลักฐานให้ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-13 18:16:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220960  </bibl>
</sourceDesc>
</fileDesc>
</teiHeader>
<news>
<headline>อำนวยวอนคนเห็นเหตุปะทะนำหลักฐานให้ตร.</headline>
<lead>รอง ผบช.น. วอน ประชาชนที่เห็นเหตุการณ์ นำหลักฐาน คืนก่อเหตุยิงทหารและเสื้อแดง ให้ตำรวจ เพื่อหาตัวคนร้ายต่อไป</lead>
<neck></neck>
<body><p><persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล กล่าวถึง การสอบสวนกรณีมีผู้บาดเจ็บและเสียชีวิตจากเหตุการณ์กลุ่มคนเสื้อแดง ปะทะกับเจ้าหน้าที่ทหาร เมื่อวันที่ 10 เม.ย.ที่ผ่านมา ว่า จากการสอบสวนเบื้องต้นระบุว่า เป็นปืนกลเบา และ M79 แต่ขณะนี้ พนักงานสอบสวน ต้องการหลักฐานเพิ่มเติม จึงขอความร่วมมือจากผู้เห็นเหตุการณ์โดยตรง และจากคำบอกเล่า เข้าให้ข้อมูล และหากมีภาพถ่ายที่บันทึกเหตุการณ์ ขณะมีผู้ใช้อาวุธ ไม่ว่าจะยิงไปที่ทหาร หรือ กลุ่มผู้ชุมนุมก็ ตาม ก็ขอให้นำหลักฐาน
ดังกล่าวเข้ามามอบให้กับเจ้าหน้าที่ตำรวจ เพื่อสอบสวนดำเนินคดีกับผู้กระทำความผิดต่อไป โดยยืนยันความปลอดภัยกับผู้แจ้งเบาะแส ไม่เปิดเผยข้อมูลในฐานะพยาน</p>
<p><persName>พล.ต.ต.อำนวย</persName> ยังกล่าวด้วยว่า การสอบสวนเหตุการณ์ที่เกิดขึ้นระหว่างการชุมนุม ได้มีการตั้งพนักงานสอบสวนจากกองบังคับการตำรวจนครบาลไปก่อนหน้านี้แล้ว กว่า 100 นาย และหลังเหตุการณ์วันที่ 10 เม.ย. เจ้าหน้าที่ตำรวจได้ตั้งพนักงานสอบสวนเพิ่ม โดยแยกสอบ ทั้งที่เป็นคดีอาญาและส่วนที่เป็นความผิดตาม พ.ร.ก.ฉุกเฉิน ซึ่งคาดว่า วันศุกร์นี้ที่จะมีการประชุมผลการสอบสวนเหตุการณ์ที่เกิด
ระหว่างการชุมนุมทั้งหมดจะคืบหน้ากว่าร้อยละ 70</p></body>
</news>
