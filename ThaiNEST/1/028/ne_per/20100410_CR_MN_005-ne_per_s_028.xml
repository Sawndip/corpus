<teiHeader>
<fileDesc>
<titleStmt>
  <title>ซุกบึ้มศาลากลางนนท์ ที่แท้ถุงขยะยัดแพมเพอร์สป่วน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-10 14:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050225  </bibl>
</sourceDesc>
</fileDesc>
</teiHeader>
<news>
<headline>ซุกบึ้มศาลากลางนนท์ ที่แท้ถุงขยะยัดแพมเพอร์สป่วน</headline>
<lead>ขับปิกอัพนำถุงแดงซุกปากทางเข้าศาลากลาง นนทบุรี พบสายไฟเส้นขนาดเล็กโผล่นอกถุง เจ้าหน้าที่เก็บกู้ฯ ใช้ปืนแรงดันน้ำทำลาย ที่แท้เจอเป็นถุงขยะภายในเป็นแพมเพอร์สเด็ก ตร. ชี้เป็นการเข้าใจผิดมากกว่าสร้างสถานการณ์</lead>
<neck></neck>
<body><p>วันนี้ (10 เม.ย.) เมื่อเวลา 10.30 น. <persName>พ.ต.ท.ไวยกูล กิจเพชร</persName> สารวัตรเวร สภ.เมืองนนทบุรี สาขารัตนาธิเบศร์ได้รับแจ้งว่ามีวัตถุต้องสงสัยถูกนำมาวางทิ้งข้างตู้ควบคุม โทรศัพท์ขององค์การโทรศัพท์แห่งประเทศไทย หน้าปากทางเข้าศาลากลางจังหวัดนนทบุรี ซึ่งตรงข้ามกับสถานีดาวเทียมไทยคม จึงพร้อมด้วย<persName>นายวิเชียร พุฒิวิญญู</persName> ผู้ว่าราชการจังหวัดนนทบุรี <persName>พล.ต.ต.ศุภกิจ ศรีจันทรนนท์</persName> ผบก.ภ.นนทบุรี <persName>พ.ต.อ.พงษ์สิทธิ์ แสงเพชร</persName> รองผบก.ภ.จว.นนทบุรี <persName>พ.ต.อ.สมศักดิ์ชัย อมรส่งเจริญ</persName> ผกก.สภ.เมืองนนทบุรี จึงรุดไปตรวจสอบ</p>
<p>จากการตรวจสอบพบวัตถุต้องสงสัยเป็นถุงพลาสติกสีแดง สังเกตเห็นภายในมีสายไฟเส้นเล็ก ๆ โผล่ออกมา โดยพยานที่เห็นเหตุการณ์ยืนยันว่าเห็นชายคนหนึ่งลงมาจากรถปิกอัพแล้วนำถุงสี แดงมาวางทิ้งก่อนที่จะรีบวิ่งมาขึ้นรถแล้วขับออกไปอย่างรวดเร็ว ทางเจ้าหน้าที่ตำรวจ จึงได้ขอกำลังตำรวจจราจรมาปิดกั้นการจราจรกันไม่ให้รถยนต์แล่นผ่านก่อนที่จะ นำยางรถยนต์มาล้อมไว้ เพื่อป้องกันอันตราย ก่อนที่จะประสานไปทางตำรวจชุดเก็บกู้วัตถุระเบิดเดินทางมาเก็บกู้ หลังจากที่ทางเจ้าหน้าที่ชุดเก็บกู้เดินทางมาตรวจสอบพบว่ามีสายไฟเส้นเล็กๆ โผล่มาจากถุง จึงต้องตัดสินใจใช้ปืนแรงดันน้ำ เพื่อระเบิดทำลาย ปรากฎว่าหลังจากที่ทำลายแล้วพบเป็นเพียงถุงขยะซึ่งภายในน่าจะเป็นแพมเพอร์ส สำหรับเด็ก</p>
<p>เบื้องต้นทางเจ้าหน้าที่ตำรวจสันนิษฐานว่า น่าจะเป็นการเข้าใจผิดมากกว่า ไม่น่าจะเป็นการสร้างสถานการณ์ เพราะจากการตรวจสอบไม่พบวัตถุที่เป็นส่วนประกอบของระเบิด</p></body>
</news>
