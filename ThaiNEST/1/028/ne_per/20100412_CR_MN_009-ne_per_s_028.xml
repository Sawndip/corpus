<teiHeader>
<fileDesc>
<titleStmt>
  <title>“ไอ้กี้ร์” เจอ กสท สวนไม่คิดป่วนพีทีวี แจ้นกลับราชประสงค์ทันที  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-12 16:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051117  </bibl>
</sourceDesc>
</fileDesc>
</teiHeader>
<news>
<headline>“ไอ้<persName>กี้ร์</persName>” เจอ กสท สวนไม่คิดป่วนพีทีวี แจ้นกลับราชประสงค์ทันที</headline>
<lead>“ไอ้<persName>กี้ร์</persName>” อมฮอลล์ นำเสื้อแดงทวงถามศูนย์บริการโทรคมนาคม นนทบุรี เพื่อหาคนปล่อยสัญญาณกวนช่อง PTV แต่เจ้าหน้าที่ตอกกลับไม่เคยทำเช่นนั้น เพราะจะทำให้ผู้เช่ารายอื่นได้รับผลกระทบไปด้วย จึงทำให้ล่าถอยกลับแยกราชประสงค์</lead>
<neck></neck>
<body><p>วันนี้ (12 เม.ย.) เมื่อเวลา 13.30 น.<persName>นายอริสมันต์ พงษ์เรืองรอง</persName> แกนนำกลุ่ม นปช.นำมวลชนคนเสื้อแดงจากสี่แยกราชประสงค์ประมาณ 500 คน เดินทางด้วยรถกระบะ และจักรยานยนต์ มาที่ศูนย์บริการโทรคมนาคมนนทบุรี ถนนติวานนท์ ซึ่งเป็นศูนย์รับส่งสัณญาณดาวเทียมของ บริษัท กสท โทรคมนาคม จำกัด (มหาชน) เพื่อสอบถามกับทางผู้บริหารของศูนย์บริการโทรคมนาคมนนทบุรี หลังทราบว่ามีการปล่อยสัญญาณคลื่นรบกวนการแพร่ภาพออกอากาศของสถานีพีเพิลชา แนล ทำให้ไม่สามารถรับชมได้</p>
<p>หลังจากนั้น <persName>นายอริสมันต์</persName> ก็ได้เดินทางเข้าไปพบกับ <persName>นายประกรณ์ ลีลาหานนท์</persName> หัวหน้าสถานีศูนย์บริการโทรคมนาคม หลังจากใช้เวลาเจรจานานประมาณ 20 นาที <persName>นายอริสมันต์</persName> ก็เดินทางออกมาพบกับกลุ่มคนเสื้อแดงที่รออยู่ด้านนอก ก่อนจะพากันเดินทางกลับที่แยกราชประสงค์</p>
<p>ด้าน <persName>นายประกรณ์</persName> กล่าวว่า สาเหตุที่ <persName>นายอริสมันต์</persName> และกลุ่มคนเสื้อแดงเดินทางมาที่ศูนย์ พร้อมกล่าวหาว่าทางศูนย์ปล่อยคลื่นสัญญาณรบกวนสถานีพีเพิลชาแนล ทำให้ไม่สามารถรับชมได้ ซึ่งทางตนได้ยืนยันว่าทางศูนย์ไม่มีการปล่อยคลื่นสัญญาณรบกวนอย่างแน่นอน เนื่องจากทางศูนย์มีผู้ประกอบการเช่าช่องสัญญาณเป็นจำนวนมาก ถ้าทางศูนย์ปิดหรือปล่อยสัญญาณไปรบกวน ทางผู้เช่ารายอื่นก็จะได้รับผลกระทบไปด้วย</p></body>
</news>
