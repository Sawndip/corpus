<teiHeader>
<fileDesc>
<titleStmt>
  <title>แผ่นดินไหวกลางเมืองเชียงราย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 07:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58361  </bibl>
</sourceDesc>
</fileDesc>
</teiHeader>
<news>
<headline>แผ่นดินไหวกลางเมืองเชียงราย</headline>
<lead>เชียงรายแตกตื่น เกิดแผ่นดินไหวขนาด 3.0 ริคเตอร์ ศูนย์กลางอยู่ในตัวเมือง ประชาชนโดยเฉพาะในเขตเทศบาลนครเชียงราย สามารถรู้สึกถึงความสั่นสะเทือน โชคดีไม่มีรายงานความเสียหายใด ๆ ส่วนที่เม็กซิโก ธรณีขย่มรุนแรงถึง 7.2 ริคเตอร์ แรงสั่นสะเทือนส่งผลไปถึงแคลิฟอร์เนีย สหรัฐอเมริกา ที่มีพรมแดนติดต่อกัน ผลชาวเม็กซิโกสังเวยชีวิตไป 2 ศพ บาดเจ็บอีกร่วม 100 คน</lead>
<neck></neck>
<body><p>เมื่อเวลา 06.43 น. วันที่ 5 เม.ย. ผู้สื่อข่าวรายงานว่า ได้เกิดเหตุแผ่นดินไหวรู้สึกถึงแรงสั่นสะเทือนที่ค่อนข้างรุนแรงในตัว อ.เมืองเชียงราย ต่อมาศูนย์อุตุนิยมวิทยาภาคเหนือ ได้ออกประกาศว่า เกิดแผ่นดินไหวขนาด 3.0 ริคเตอร์ มีจุดศูนย์กลางอยู่ที่ ต.ดอยฮาง อ.เมืองเชียงราย ซึ่งเป็นที่ตั้งเรือนจำกลางเชียงราย ละติจูด 19 องศา 54 ลิบเตอร์เหนือ ลองจิจูดที่ 99 องศา 48 ลิบเตอร์ตะวันออก</p>
<p>จากรายงานเบื้องต้นพบว่า แผ่นดินไหวเกิดจากรอยเลื่อนเล็กใน อ.เชียงแสน ซึ่งอยู่ไม่ลึกจากผิวดินมากนัก ส่งผลให้ประชาชนที่อาศัยอยู่ในตัวเมืองเชียงราย โดยเฉพาะในเขตเทศบาลนครเชียงราย สามารถรู้สึกได้ถึงความสั่นสะเทือน เบื้องต้นยังไม่ได้รับรายงานความเสียหาย ด้าน<persName>นายสุเมธ แสงนิ่มนวล</persName> ผวจ.เชียงราย ได้สั่งการให้เจ้าหน้าที่เร่งออกสำรวจความเสียหายแล้ว และหากในพื้นที่ใดได้รับความเสียหาย สามารถแจ้งได้ที่สำนักงานป้องกันและบรรเทาสาธารณภัยจังหวัดเชียงราย หมายเลขโทรศัพท์ 0-5371-1406</p>
<p>ขณะที่สำนักข่าวเอเอฟพีรายงานจากกรุงวอชิงตัน ประเทศสหรัฐอเมริกา เมื่อวันที่ 5 เม.ย.ว่า สำนักงานตรวจวัดแผ่นดินไหวของสหรัฐและเม็กซิโกแจ้งว่า เกิดแผ่นดินไหวรุนแรง 7.2 ริคเตอร์ เมื่อเวลา 15.40 น. ของวันอาทิตย์ที่ 4 เม.ย. ที่ผ่านมา ตามเวลาท้องถิ่น ตรงกับ 05.40 น. เช้าวัน จันทร์ที่ 5 เม.ย. ตามเวลาในประเทศไทย โดยมีจุดศูนย์กลางอยู่ลึกลงไปใต้ดิน 10 กม. และห่างออกไป 26 กม. ทางทิศตะวันตก   เฉียงใต้ของเมืองกัวดาลูป วิกตอเรีย ในรัฐบาฮากาลิฟอร์เนีย ซึ่งอยู่ทางทิศตะวันตกเฉียงเหนือของประเทศเม็กซิโก</p>
<p>แรงสั่นสะเทือนสร้างความเสียหายให้รัฐบาฮากาลิฟอร์เนีย เช่น เสาไฟฟ้าหักโค่น ท่อประปาแตก เกิดรอยร้าวบนถนน เสาส่งสัญญาณโทรศัพท์หักโค่น อาคารบ้านเรือน สำนักงาน และโรงพยาบาลเกิดรอยร้าวบนกำแพง มีรายงานผู้เสียชีวิต 2 ศพ เป็นชาย ถูกกำแพงบ้านพังถล่มลงมาในเมืองเม็กซิกาลี และยังมีผู้บาดเจ็บอีกประมาณ 100 คน ส่วนในฝั่งของรัฐแคลิฟอร์ เนียของสหรัฐ ซึ่งมีพรมแดนติดกันนั้น สำนัก งานดับเพลิงนครลอสแอนเจลิสแจ้งว่า จากการตรวจสอบเบื้องต้นไม่พบรายงานความเสียหายรุนแรง นอกจากสัญญาณเตือนภัยอัตโนมัติไม่ทำงานและลิฟต์ขัดข้องเท่านั้น</p></body>
</news>
