<teiHeader>
<fileDesc>
<titleStmt>
  <title>บช.น.ประเมินม็อบแดง2จุดหลักหมื่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-08 13:05:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220165  </bibl>
</sourceDesc>
</fileDesc>
</teiHeader>
<news>
<headline>บช.น.ประเมินม็อบแดง2จุดหลักหมื่น</headline>
<lead>บช.น.ประเมิน ม็อบเสื้อแดง 2 จุด มีจำนวน หลักหมื่นคน ท่ามกลางการประกาศใช้ พ.ร.ก.ฉุกเฉิน</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย สถานการณ์การชุมนุมของกลุ่มคนเสื้อแดงที่ยังคงปักหลักฟังการชุมนุมอย่างต่อ เนื่อง ทั้งที่บริเวณเวทีปราศรัย บริเวณสี่แยกราชประสงค์ และบริเวณสะพานผ่านฟ้าลีลาศ ซึ่งจากการวิเคราะห์และประเมินสถานการณ์ของกองบัญชาการตำรวจสันติบาล ระบุว่า กลุ่มคนเสื้อแดง บริเวณสะพานผ่านฟ้า มีผู้ชุมนุมประมาณ 5,000 คน แต่ที่แยกราชประสงค์ มีกลุ่มผู้ชุมนุมประมาณ19,500 คน ซึ่งภายหลังการประกาศใช้ พ.ร.ก.ฉุกเฉิน กลุ่มคนเสื้อแดง ยังไม่มีทีท่าจะสลายการชุมนุมแต่อย่างใดแต่ยังคงนั่งปักหลักฟังการปราศรัย อย่างต่อเนื่อง</p>
<p>อย่างไรก็ตาม สำหรับการจัดงานกาชาด ประจำปี 2553 ตั้งแต่วันที่ 30 มี.ค. ถึง 7 เม.ย. ที่ผ่านมานั้น พบว่า มีเหตุคนร้ายลักทรัพย์ จำนวน 9 ราย ล้วงกระเป๋า จำนวน 6 ราย กรีดกระเป๋า 3 ราย ทรัพย์สินสูญหายเป็นเอกสาร 52 รายการ มือถือหาย 2 เครื่อง กล้องดิจิตอล จำนวน 1 เครื่อง และเงินสดรวมมูลค่าเกือบ 100,000 บาท ขณะที่ บริเวณพื้นที่การจัดงานกาชาดนั้น พบว่า เจ้าหน้าที่บางส่วนได้เริ่มเก็บและรื้อร้านค้าแล้ว เพื่อให้พื้นที่บริเวณดังกล่าวกลับคืนสู่ภาวะปกติ</p></body>
</news>
