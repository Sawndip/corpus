<teiHeader>
<fileDesc>
<titleStmt>
  <title>ตร.อำนาจเจริญ เลื่อนส่งสำนวนคดี "นาธาน" ฉ้อโกง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-15 12:43:28  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263534217&catid=17  </bibl>
</sourceDesc>
</fileDesc>
</teiHeader>
<news>
<headline>ตร.อำนาจเจริญ เลื่อนส่งสำนวนคดี "<persName>นาธาน</persName>" ฉ้อโกง</headline>
<lead></lead>
<neck></neck>
<body><p><persName>พ.ต.อ.วีระพงษ์ พงษ์พุ่ม</persName> ผู้กำกับการ สภ. เมืองอำนาจเจริญ กล่าวถึงคดีฉ้อโกง ที่มี<persName>นายนาธาน โอร์มาน</persName> ดาราชื่อดัง ตกเป็นผู้ต้องหาว่า สำนวนที่พนักงานสืบสวนรวบรวมเสร็จเรียบร้อยแล้ว ปกติจะต้องส่งให้กับพนักงานอัยการ จ.อำนาจเจริญ พิจารณาเลยทันที แต่ทาง <persName>พล.ต.ต ดำรงศักดิ์ กิตติประภัสร์</persName> ผู้บังคับการตำรวจภูธร จ.อำนาจเจริญ ซึ่งเป็นผู้บังคับบัญชา สั่งให้ทาง สภ.เมืองอำนาจเจริญ ส่งสำนวนมาตรวจสอบเพื่อความรัดกุมอีกครั้ง เนื่องจากคดีอยู่ในความสนใจของประชาชนอย่างกว้างขวาง จึงต้องทำอย่างดีที่สุด คาดว่า ผู้บังคับการตำรวจภูธร จ.อำนาจเจริญ จะตรวจสำนวน 2-3 วัน และในวันจันทร์ที่ 18 หรือไม่ก็วันอังคารที่ 19 มกราคมนี้ จะส่งสำนวน ให้อัยการพิจารณาสั่งฟ้องหรือไม่ฟ้องคดีต่อไป</p>
<p>ผู้สื่อข่าวรายงานว่า นอกเหนือจากคดีฉ้อโกง ที่<persName>นางสมาน สุขเสริม</persName> แจ้งความกับตำรวจอำนาจเจริญแล้ว ในวันนี้ทางกระทรวงการพัฒนาสังคมและความมั่นคงของมนุษย์ (พม.) จะเรียกตัว<persName>นายนาธาน</persName> และพนักงานอาร์เอส ทั้ง 2 คน เข้าให้ข้อมูล กรณีโกงอายุรับรางวัลอีกครั้ง หลังจากที่ทั้ง 2 ฝ่าย ไม่มาให้ข้อมูล ในครั้งแรก ซึ่งหากทั้งสองไม่มาในวันนี้ ทางกระทรวงการพัฒนาสังคมฯ จะแจ้งความดำเนินคดี ในข้อหาปลอมแปลงเอกสารทางราชการ ต่อไป</p></body>
</news>
