<teiHeader>
<fileDesc>
<titleStmt>
  <title>อัยการสั่งไม่ฟ้อง"แก๊งค้าอาวุธสงคราม"อ้างไม่เป็น ประโยชน์ต่อความสัมพันธ์ระหว่างปท.เตรียมส่งตัวกลับ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-11 15:14:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265876104&catid=17  </bibl>
</sourceDesc>
</fileDesc>
</teiHeader>
<news>
<headline>อัยการสั่งไม่ฟ้อง"แก๊งค้าอาวุธสงคราม"อ้างไม่เป็น ประโยชน์ต่อความสัมพันธ์ระหว่างปท.เตรียมส่งตัวกลับ</headline>
<lead>อัยการมองความสัมพันธ์ระหว่างประเทศเป็นหลัก สั่งไม่ฟ้อง "แก๊งค้าอาวุธสงคราม" ปล่อยตัวส่งกลับประเทศดำเนิน อ้างเหตุหากสั่งฟ้องไม่เกิดประโยชน์ต่อไทย มั่นใจตอบคำถามสังคมได้</lead>
<neck></neck>
<body><p>ราชทัณฑ์ประสานสน .ประชาชื่นรับตัวผู้ต้องหาขนอาวุธ</p>
<p>เมื่อวันที่ 11 ก.พ. <persName>นายชาติชาย สุทธิกลม</persName> อธิบดีกรมราชทัณฑ์ เปิดเผยถึงขั้นตอนการปล่อยตัวผู้ต้องหาคดีลักลอบขนอาวุธสงครามผ่านประเทศไทย ภายหลังอัยการมีคำสั่งไม่ฟ้อง ว่า อัยการจะต้องขอหมายปล่อยตัวผู้ต้องหาทั้ง 5 จากศาลอาญา นำมาแสดงต่อเรือนจำพิเศษกรุงเทพมหานครเพื่อดำเนินการปล่อยตัวผู้ต้องหาทั้ง 5 รายเป็นอิสระ แต่คดีนี้ผู้ต้องหาถูกอายัดตัวฐานเข้าเมืองโดยไม่ได้รับอนุญาต ดังนั้นหลังการนำตัวออกจากเรือนจำ ตำรวจสน.ประชาชื่นจะมารับตัวผู้ต้องหานำส่งให้ตำรวจตรวจคนเข้าเมือง (ตม.) ผลักดันออกนอกประเทศต่อไป</p>
<p><persName>นายชาติชาย</persName> กล่าวเพิ่มเติมว่า เรือนจำมีนโยบายเร่งปล่อยตัวผู้ต้องหาให้ได้ภายในวันที่ศาลมีคำสั่ง ดังนั้นหากอัยการนำหมายปล่อยตัวผู้ต้องหาจากศาล มาส่งให้เรือนจำได้ภายในวันนี้ (11 ก.พ.) <persName>นายโสภณ ธิติธรรมพฤกษ์</persName>  ผบ.เรือนจำพิเศษกรุงเทพฯ ก็จะเตรียมความพร้อมในการตรวจสอบผู้ต้องขังตามหมายปล่อย</p>
<p>อัยการสั่งไม่ฟ้อง5ผู้ต้องหา เหตุแค่จอดเครื่องบินเติมน้ำมัน</p>
<p>ก่อนหน้านี้ เมื่อเวลา 13.30 น. วันที่ 11 กุมภาพันธ์  ที่ห้องประชุม 100 ปี สำนักงานอัยการสูงสุด <persName>นายธนพิชญ์ มูลพฤกษ์</persName> อธิบดีอัยการฝ่ายคดีเศรษฐกิจและทรัพยากร ในฐานะโฆษกสำนักงานอัยการสูงสุด และ<persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา ร่วมกันแถลงกรณีอัยการมีคำสั่งไม่ฟ้อง 5 ผู้ต้องหาแก๊งค้าอาวุธสงครามประกอบด้วย</p>
<p><persName>นายอิสยาส อิสวาคอฟ</persName> ( <persName>IIyas Issakov</persName> ) อายุ 56 ปี สัญชาติคาซัคสถาน นักบินที่ 1 , <persName>นายวิคเตอร์ อับดุลลายัฟ</persName> (<persName>Viktor Abdullayev</persName>) อายุ 58 ปี สัญชาติคาซัคสถาน เนวิเกเตอร์ , <persName>นายมิคคาอิล พีทูคู</persName> (<persName>Mikhail Petukou</persName>) อายุ 54 ปี สัญชาติเบลารุส ช่างเครื่องยนต์ , <persName>นายอเล็กซ์ซานดะ ไซร์บาเนฟ</persName>  (<persName>Alexandr Zrybnev</persName>) อายุ 53 ปี สัญชาติ คาซัคสถาน ช่างเทคนิค และ<persName>นายวิทาลี ชุมคอบ</persName> (<persName>Vitaliy Shunkov</persName>) อายุ 54 ปี สัญชาติคาซัคสถาน นักบินที่ 2 ที่ถูกจับกุมได้ขณะนำเครื่องบินบรรทุกอาวุธสงครามร้ายแรงลงจอดที่สนามบิน ดอนเมือง เมื่อวันที่ 11  ธันวาคม 2552 ที่ผ่านมา และถูกแจ้งข้อหากระทำผิด พ.ร.บ.ศุลกากร ,พ.ร.บ.อาวุธปืน เครื่องกระสุนปืน พ.ศ.2490, พ.ร.บ.ยุทธภัณฑ์ พ.ศ.2530 , พ.ร.บ.การเดินอากาศไทย พ.ศ. 2479</p>
<p><persName>นายธนพิชญ์</persName>กล่าวว่า สำนักงานอัยการพิจารณาแล้ว เห็นว่า กรณีนี้กล่าวหาผู้ต้องหาทั้งห้า ขนอาวุธสงครามผ่านแผ่นดินไทย โดยไม่ได้หมายความความว่าอาวุธดังกล่าวเตรียมนำมาใช้ในราชอาณาจักรไทย แต่ผู้ต้องหาทั้งห้า มีความจำเป็นนำเครื่องบินขนอาวุธลงจอด เพื่อเติมน้ำมัน เห็นว่าผู้ต้องหาทั้งห้าเป็นชาวต่างชาติ ซึ่งตามมติ UNSC ที่ 1874 (2009)  มิได้ระบุให้ดำเนินการกับลูกเรือ ประกอบกับประเทศคาซัคสถาน และเบลารุส ได้ยีนคำร้องผ่านกระทรวงการต่างประเทศไทยปล่อยตัวผู้ต้องหากับไปดำเนินการ สอบสวนตามกฎหมายตามประเทศเจ้าของสัญชาติ </p>
<p>เห็นว่าการดำเนินคดีกับผู้ต้องหาทั้งห้าในประเทศไทย อาจส่งผลกระทบต่อความสัมพันธไมตรีต่อประเทศ อีกทั้ง การฟ้องคดีนี้ก็ไม่เป็นประโยชน์ต่อสาธารณะของราชอาณาจักรไทย ดังนั้น อัยการจึงมีคำสั่งไม่ฟ้องผู้ต้องหาทั้งห้าในทุกข้อกล่าวหา ตามระเบียบสำนักงานอัยการสูงสุดว่าด้วยการดำเนินคดีอาญาของพนักงานอัยการ พ.ศ.2547 ข้อ 78 และของกลางในคดีให้พนักงานสอบสวนจัดการตามประมวลกฎหมายวิธีพิจารณาความอาญา มาตรา 85 ส่วนการส่งมอบผู้ต้องหาให้กับประเทศเจ้าของสัญชาติจะเป็นไปไปตาม พ.ร.บ.คนเข้าเมือง พ.ศ.2522  ต่อไ ป</p>
<p>ผู้สื่อข่าวถามว่าอัยการจะตอบคำถามสังคมได้อย่างไร เพราะอาจมีการมองว่าไทยเป็นแหล่งที่พักอาวุธสงคราม <persName>นายธนพิชญ์</persName> กล่าวว่า ในส่วนนี้ข้อเท็จจริงในสำนวนไม่ปรากฏว่า ผู้ต้องหานำอาวุธมาใช้ที่ไหน อย่างไร ดังนั้นข้อสงสัยที่ว่า ไทยเป็นแหล่งพักอาวุธสงคราม หรือผู้ก่อการร้ายคงไม่มี</p>
<p>เมื่อถามว่า หากในเครื่องบินเป็นยาเสพติดแทน อาวุธสงครามอัยการจะมีคำสั่งคดีเช่นนี้หรือไม่ <persName>นายกายสิทธิ์</persName> กล่าวว่า หากเป็นยาเสพติดก็เป็นอีกกรณีหนึ่ง แตกต่างออกไป กรณีนี้เป็นเพียงเครื่องบินแวะลงมาเติมน้ำมันเท่านั้น สำหรับอาวุธสงครามของกลางก็ต้องปฏิบัติตาม ป.วิอาญา มาตรา 85 โดยใครเป็นเจ้าของก็มารับคืนไป ทั้งนี้ตามกฎหมายไทยสามารถถือครองไว้ได้ภายใน 1 ปี ระหว่างนี้หากไม่มีใครมาแสดงเป็นเจ้าของ ก็จะตกเป็นของไทย โดยเครื่องบินไม่ใช่ของกลางในคดี ส่วนผู้ต้องหาจะฟ้องกลับนั้นคงไม่มี เพราะผู้ต้องหาจะต้องถูกส่งตัวกลับไปดำเนินคดีของแต่ละคน</p>
<p>ผู้สื่อข่าวถามว่า ข้อกำหนด UNSC มีรายละเอียดอย่างไรบ้าง <persName>นายกายสิทธิ์</persName> กล่าวว่า เป็นข้อกำหนดที่สหประชาชาติกำหนดว่าลูกเรือทั้งหลายที่เกี่ยวข้องกับข้อหา เหล่านี้ห้ามดำเนินคดีเด็ดขาด ซึ่งอัยการสั่งคดีโดยยึดหลักกฎหมาย รวมทั้งความสัมพันธ์ระหว่างประเทศ ซึ่งต้องพิจารณาพยานหลักฐานในสำนวนผลกระทบ ที่จะเกิดขึ้นกับประเทศเรา และเราจะได้อะไร เสียอะไร ประโยชน์สาธารณะ ของบ้านเราเป็นอย่างไร ซึ่งอัยการมองว่าไม่มีประโยชน์อะไรที่จะสั่งฟ้องผู้ต้องหา แต่เราไม่ได้บอกว่าเขาไม่ผิด เพียงแต่อยากจะบอกว่า ไม่อยากฟ้องในประเทศไทย ซึ่งคำสั่งไม่ฟ้องเป็นความเห็นของตน และเรียนให้<persName>นายจุลสิงห์ วสันตสิงห์</persName> อัยการสูงสุดทราบแล้ว โดยชี้ให้เห็นว่าการฟ้องไม่เกิด
ประโยชน์อะไรกับ ประเทศไทย ทั้ง ความสัมพันธ์ไมตรีระหว่างไทยกับ ทั้ง 2 ประเทศที่ทำหนังสือเข้ามาผ่าน กระทรวงการต่างประเทศไทยเพื่อขอตัวผู้ต้องหากลับไปดำเนินคดี</p>
<p>ต่อข้อถามว่า หากเกิดเหตุการณ์เช่นกรณีนี้อีก อัยการก็จะสั่งไม่ฟ้องเช่นเดียวกันหรือไม่ <persName>นายกายสิทธิ์</persName> กล่าวว่าทุกสำนวนขึ้นอยู่กับข้อเท็จจริง พิจารณาเป็นรายไป จะเหมาคำตอบเรื่องนี้ไปใช้ในวันหน้าคงไม่ได้</p>
<p>ผู้สื่อข่าวถามว่า อาวุธสงครามมีอานุภาพร้ายแรง อาจเป็นอันตรายต่อประเทศไทยและคนไทย ซึ่ง<persName>นายธนพิชญ์</persName>กล่าวว่า  ก็เพราะอย่างนี้ เราจึงมีความเห็นสั่งไม่ฟ้อง เพราะมองแล้วว่า มันไม่เกิดประโยชน์กับประเทศไทย ซึ่งการสั่งไม่ฟ้องผู้ต้องหา ไม่ได้เป็นการผลักภาระให้ประเทศของผู้ต้องหา </p>
<p>ต่อข้อถามว่า เรื่องนี้เป็นนโยบายของรัฐที่ต้องการปล่อยตัวผู้ต้องหา แล้วมีคำสั่งถึงอัยการหรือไม่ <persName>นายกายสิทธ์</persName> กล่าวว่า รัฐบาลไม่ได้สั่งให้อัยการปล่อยตัว เพราะไม่มีใครสั่งอัยการสูงสุดได้</p>
<p>เมื่อถามต่อว่า จะเป็นการเปิดช่องให้สหรัฐอเมริกาเข้ามาแทรกแซงกระบวนการยุติธรรมของไทยหรือ ไม่ <persName>นายธนพิชญ์</persName>  กล่าวว่า แทรกแซงอะไรไม่ได้อยู่แล้ว อย่างไรก็ตาม เมื่ออัยการมีความเห็นสั่งไม่ฟ้อง ผบ.ตร. ก็สามารถทำความเห็นแย้งกลับมาได้   ซึ่งอัยการสูงสุดจะเป็นผู้ชี้ขาด แต่ระหว่างนี้ก็ต้องปล่อยผู้ต้องหาไปก่อน  </p>
<p>ทั้งนี้ <persName>กายสิทธิ์</persName>กล่าวยอมรับว่า รู้สึกหนักใจมากที่ทำคดีนี้ เพราะต้องมาตอบคำถามต่อสังคม แต่เรามองถึงประโยชน์ของประเทศ จึงต้องสั่งไม่ฟ้อง</p>
<p>บ่ายวันเดียวกันนี้ พนักงานอัยการฝ่ายคดีอาญา7 ได้ยื่นคำร้องขอยืนยันการปล่อยตัวผู้ต้องหาต่อศาลอาญา โดยระบุว่า พนักงานอัยการมีคำสั่งไม่ฟ้องผู้ต้องหาทั้ง 5 คน  จึงขอให้ศาลได้โปรดมีคำสั่งปล่อยตัวผู้ต้องหาทั้ง 5 คนด้วย ศาลได้สอบถาม อัยการผู้ร้องแล้ว ซึ่งยืนยันตามคำร้องนี้ จึงให้ออกหมายปล่อย ผู้ต้องหา ตามที่ร้องขอ </p></body>
</news>
