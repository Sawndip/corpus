<teiHeader>
<fileDesc>
<titleStmt>
  <title>จับอดีตผู้รักษาประตูค้ายาบ้า อ้างหาเงินเลี้ยงลูกป่วย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-06 20:31:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265463089&catid=17  </bibl>
</sourceDesc>
</fileDesc>
</teiHeader>
<news>
<headline>จับอดีตผู้รักษาประตูค้ายาบ้า อ้างหาเงินเลี้ยงลูกป่วย</headline>
<lead></lead>
<neck></neck>
<body><p>เมื่อเวลา 18.00 น. วันที่ 6 กุมภาพันธ์ ที่กองบังคับการสืบสวนสอบสวน กองบัญชาการตำรวจนครบาล (บก.สส.บช.น.) <persName>พล.ต.ต.ฉันทวิทย์ รามสูต</persName> ผบก.สส.บช.น. <persName>พ.ต.ท.วันชัย ชูจิต</persName> สว.สส.สน.บางโพ ปฏิบัติราชการ บก.สส.บช.น. แถลงข่าวจับกุม <persName>นายธรรมนรา ม่วงมั่งคั่ง</persName> อายุ 43 ปี อยู่บ้านเลขที่ 79 ซ.โกมลกนก แขวงพระโขนงเหนือ เขตวัฒนา กรุงเทพณ พร้อมของกลาง ยาบ้า จำนวน 2.2 หมื่นเม็ด มูลค่า 1.87 ล้านบาท ซ่อนในกระเป๋าเป้สะพายหลังสีดำ 1 ใบ และโทรศัพท์มือถือ 1 เครื่อง โดยจับกุมได้ที่ปาก ซ.พัฒนาการ 69 แขวง-เขตประเวศ กรุงเทพฯ</p>
<p>สอบสวน<persName>นายธรรมนรา</persName> ผู้ต้องหาให้การว่า เมื่อประมาณ 20 ปี ที่แล้ว เคยเป็นผู้รักษาประตูให้กับทีมฟุตบอลบางเตย ซึ่งเป็นทีมระดับถ้วย ง. แต่ไม่ประสบความสำเร็จ จึงต้องหางานทำตามบริษัทต่างๆ ล่าสุดทำงานเป็นช่างตัดเย็บอยู่บริษัทผลิตเครื่องนอนแห่งหนึ่ง แต่บริษัทก็มาประสบปัญหาล้มละลาย ทำให้ต้องตกงาน แต่ยังมีภาระต้องเลี้ยงดูมารดา ภรรยา และลูกๆ อีก 3 คน รวม 6 ชีวิตโดยเฉพาะลูกคนเล็ก อายุ 9 เดือน ป่วยเป็นโรคลิ้นหัวใจรั่ว จึงตัดสินใจหันมาค้ายาเสพติด โดยโทรศัพท์สั่งซื้อจากเอเย่นยาบ้าใน จ.เชียงใหม่ ราคา 1.7 แสนบาท ขายต่อ ราคา  1.9 แสนบาท ให้ลูกค้ารายย่อยในชุมชนต่างๆ ในเขตคลองเตย และพระโขนง ซึ่งที่ผ่านมาปีกว่าทำมาแล้ว 6 ครั้งได้เงินมาร่วมล้านบาทแล้ว</p></body>
</news>
