<teiHeader>
<fileDesc>
<titleStmt>
  <title>"ภาณุพงศ์"โวได้เค้ามือระเบิด บึ้มช่อง11-โพไซดอน ทิ้งหลักฐานไว้เพียบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 07:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58359  </bibl>
</sourceDesc>
</fileDesc>
</teiHeader>
<news>
<headline>"<persName>ภาณุพงศ์</persName>"โวได้เค้ามือระเบิด บึ้มช่อง11-โพไซดอน ทิ้งหลักฐานไว้เพียบ</headline>
<lead>ตำรวจได้เค้ามือมืดบึ้มป่วนเมืองแล้ว “<persName>ภาณุพงศ์</persName>” ชี้มี 2 กลุ่มใหญ่ตัวการ เตือนหากไม่อยากถูกจับหยุดสร้างสถานการณ์ได้แล้ว หลังเกิดเหตุบึ้มรายวัน 2 จุด คราวนี้คิวช่อง 11 โดนเอ็ม 67 ส่วนโพไซดอนเจอของหนักคาร์บอมรถเละเป็นจุณ ตรวจสอบทะเบียนรถพบเจ้าของขายให้เต็นท์ มีชายนิรนามซื้อโอนลอยไปเมื่อวันที่ 3 เม.ย.ที่ผ่านมา ก่อนนำมาก่อเหตุ “<persName>สุเทพ</persName>” สั่ง สตช. จัดทีมพิเศษจี้คดีคาร์บอม ลั่นสาวถึงใครไม่เลี้ยงไว้แน่นอน “<persName>พรทิวา</persName>” ปัดข่มขู่การเมือง ชี้ไม่เคยยุ่งธุรกิจอาบ-อบ-นวด ขณะที่เมืองเชียงใหม่ไม่น้อยหน้า ยิงเอ็ม 79 ถล่มคืนเดียว 2 จุด เป้าหมายแรกแม็คโคร อีกจุดโรงงานฯอดีตปธ.หอการค้าเชียงใหม่ โชคดีไม่มีคนเจ็บ-ตาย ตร.เชื่อฝีมือคนนอกพื้นที่เข้ามาสร้างสถานการณ์ให้เป็นข่าว</lead>
<neck></neck>
<body><p>กรณีเหตุลอบปาระเบิด-พบวัตถุต้องสงสัยกลางกรุงเทพฯ หลังจากมีการชุมนุม ของมวลชนคนเสื้อแดง โดยเหตุร้ายดังกล่าวเกิดบ่อยครั้งมาก ทั้ง ๆ ที่มีการวางกำลังเจ้าหน้าที่ทหาร-ตำรวจ ตั้งด่านตรวจวางกำลังรักษาความเรียบร้อยอยู่เป็นจำนวนมาก ด้านผู้บังคับบัญชาหน่วยงานต่าง ๆ ที่รับผิดชอบถึงกับต้องออกมาระบุว่า หากเกิดเหตุในพื้นที่ใด เจ้าของพื้นที่ต้องรับผิดชอบ แต่สุดท้ายไม่เป็นผลยังมีการก่อเหตุมากขึ้นไม่เว้นแต่ละวัน สร้างความหวาดวิตกแก่ประชาชน ล่าสุดเกิดเหตุขึ้นมาอีก 2 จุด คือที่หน้าสถานีวิทยุโทรทัศน์แห่งประเทศไทย กรมประชาสัมพันธ์ (สทท.) หรือช่อง 11 ถนนวิภาวดีฯ ขณะที่ลานจอดรถสถานบันเทิง โพไซดอน ถนนรัชดาฯ คนร้ายใช้ทีเอ็นทีวางคาร์บอมบ์ ท่ามกลางความสงสัยว่าการปฏิบัติงานของเจ้าหน้าที่หย่อนยานหรือไม่อย่างไร ตามที่ได้เสนอข่าวไปแล้วนั้น</p>
<p>ความคืบหน้าเกี่ยวกับเหตุวางระเบิดป่วนเมือง ที่ศูนย์อำนวยการรักษาความสงบเรียบร้อย เวลา 09.00 น. วันที่ 5 เม.ย. <persName>นายสุเทพ เทือกสุบรรรณ</persName> รองนายกรัฐมนตรีฝ่ายความมั่นคง เป็นประธานการประชุม ศอ.รส.โดยมี<persName>นายสาทิตย์ วงศ์หนองเตย</persName> รมต. สำนักนายกรัฐมนตรี และหน่วยงานที่เกี่ยวข้องเข้าร่วมประชุมเพื่อประเมินสถานการณ์การชุมนุมของ กลุ่มคนเสื้อแดง หลังเสร็จ<persName>นายสุเทพ</persName>และ<persName>นายสาทิตย์</persName>ได้เดินทางไปสถานีวิทยุโทรทัศน์แห่งประเทศ ไทย กรมประชาสัมพันธ์ ถนนวิภาวดีฯ เพื่อตรวจเยี่ยมและให้กำลังใจเจ้าหน้าที่สถานีฯหลังจากที่เกิดเหตุคนร้ายปา ระเบิดเอ็ม 67 ข่มขู่ที่หน้าสถานีฯ เมื่อเวลา 01.00 น. วันที่ 5 เม.ย. โดยมี <persName>พล.ต.ท.วรพงษ์ ชิวปรีชา</persName> ผช.ผบ.ตร. คอยรายงานสถานการณ์ </p>
<p><persName>นายสุเทพ</persName> กล่าวว่า ที่ประชุมได้หารือเกี่ยวกับการปรับมาตรการรักษาความปลอดภัยให้กับสื่อมวลชน ทั้งของรัฐและเอกชน ซึ่งต้องเปิดความเข้มข้นในการเฝ้าระวัง นอกจากนี้ได้ประสานทาง กทม. ติดตั้งไฟฟ้าในบริเวณที่ตั้งของสื่อมวลชนเป็นพิเศษด้วย ถามว่าเหตุระเบิดที่โพไซดอนเชื่อมโยงกับการชุมนุมทางการเมืองหรือไม่ <persName>นายสุเทพ</persName> ตอบว่า ตนไม่ทราบคนทำมีวัตถุประสงค์อะไร แต่กำชับให้สำนักงานตำรวจ แห่งชาติ จัดทีมพิเศษเร่งรัดสอบสวนดำเนินคดีให้ได้โดยเร็ว อย่างไรก็ตามไม่อยากไปเชื่อมโยงกัน ต้องว่าไปตามข้อเท็จจริงพยานหลักฐานที่สืบจะไปเหมารวมกันคงไม่ได้ ถามว่าเหตุระเบิดที่เกิดขึ้นหลายครั้ง แต่ไม่สามารถจับกุมคนร้ายได้เป็นเพราะมีเจ้าหน้าที่รัฐใช่หรือไม่ <persName>นายสุเทพ</persName> กล่าวว่า ไม่มีและถ้าสืบสวนไปถึงใครก็ตามรับรองฟันไม่เลี้ยงอย่างแน่นอน</p>
<p>ด้าน <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา สบ10 กำกับดูแลกองบัญชาการตำรวจนครบาล ในฐานะประธานคณะทำงานสืบสวนสอบสวนคลี่คลายคดี  ระเบิดในพื้นที่ กทม. เรียกประชุมนายตำรวจชั้นผู้ใหญ่ในกองบัญชาการตำรวจนครบาล เร่งรัดสืบสวนคลี่คลายคดีระเบิดรถยนต์ที่เกิดขึ้นบริเวณลานจอดรถอาบอบนวดโพ ไซดอน และสถานีโทรทัศน์เอ็นบีที หลังประชุมเสร็จ <persName>พล.ต.อ.ภาณุพงศ์</persName> กล่าวว่า ตั้งแต่วันที่ 12 มี.ค.ที่ผ่านมา มีคดีที่เกี่ยวข้องกับระเบิดสรุปแล้วเกิดขึ้นใน กทม. และปริมณฑลมากถึง 26 คดี  ส่วนจังหวัดอื่น ๆ มีทั้งหมด 9 คดี จึงต้องจัดตั้งชุดสืบสวนชุดใหญ่ของสำนักงานตำรวจแห่งชาติ ประกอบด้วยผู้ชำนาญใน ด้านต่าง ๆ แกะรอยคดี เบื้องต้นทราบว่ามีกลุ่มที่สร้างสถานการณ์อยู่ 2 กลุ่มใหญ่ ๆ ขณะนี้พอทราบข้อมูลบ้างแล้ว</p>
<p>ประธานคณะทำงานสืบสวนฯ กล่าวต่อว่า รักษาการผบ.ตร.กำชับให้รวบรวมหลักฐานให้ชัดเจน เพื่อจะไม่เป็นประเด็นทางการเมือง โดยยึดจากพยานหลักฐานในที่เกิดเหตุไปสู่ตัวคนร้าย ส่วนคดีระเบิดที่โพไซดอน เมื่อช่วงเช้าเจ้าหน้าที่กองพิสูจน์หลักฐาน และเจ้าหน้าที่ชุดเก็บกู้ระเบิดได้เข้าไปตรวจ สอบพร้อมเก็บหลักฐานสำคัญไว้แล้ว พยานหลักฐานได้ข้อมูลคืบหน้าไปพอสมควร  อย่างไรก็ตามขอวิงวอนให้ทั้ง 2 กลุ่มหยุดการกระทำ ขณะนี้มีข้อมูลมากแล้วถ้าพร้อมขออนุมัติออกหมายจับก็จะจับกุมทันที ถามว่าระเบิดโพไซดอนเกี่ยวข้องกับการสร้างสถานการณ์หรือไม่ <persName>พล.ต.อ.ภาณุพงศ์</persName> กล่าว ว่า มีการประสานข้อมูลกับ <persName>พล.ต.ท.สมคิด บุญถนอม</persName> ผบช.ภ.5 เพราะจากการตรวจสอบรถยนต์คนร้ายซื้อมาจาก จ.เชียงใหม่ ได้ข้อมูลพอสมควรเกี่ยวกับตำหนิรูปพรรณคนร้าย ยานพาหนะของคนร้าย ถ้าจับกุมได้ถึงทราบว่าใครอยู่เบื้องหลัง และเป็นการสร้างสถานการณ์หรือไม่ ซึ่งคนร้ายทิ้งร่องรอยหลักฐานไว้มากพอสมควรแล้ว </p>
<p>แหล่งข่าวรายงานว่าคดีคาร์บอมบ์เจ้าของรถคือ <persName>น.ส.วารินทร์ พรหมติงการ</persName> ชาว ต.แม่เหียะ อ.เมืองเชียงใหม่นั้น เบื้องต้นตำรวจได้เรียกตัว <persName>น.ส.วารินทร์</persName>มาสอบปากคำแล้ว โดยเจ้าตัวให้การว่าได้ขายรถให้เต็นท์ในพื้นที่ อ.สารภี โดยมี ด.ต.คนหนึ่ง เป็นเจ้าของ โดยฝากขายเมื่อสองเดือนก่อน ต่อมาเมื่อวันที่ 3 เม.ย.ที่ผ่านมา มีชายคน หนึ่งมาซื้อเงินสดลักษณะโอนลอยไปก่อนนำมาก่อเหตุดังกล่าว</p>
<p>ด้าน<persName>นางพรทิวา นาคาศัย</persName> รมว. พาณิชย์ ในฐานะเลขาธิการพรรคภูมิใจไทย กล่าวว่า ส่วนตัวไม่ได้มองเป็นประเด็นการเมือง หรือเป็นการข่มขู่พรรคร่วมรัฐบาล เพราะธุรกิจนี้ตนไม่ได้เป็นผู้ดูแล เป็นธุรกิจของครอบครัว บริหารในลักษณะกงสี ทำ ให้ไม่รู้ว่าระยะหลังมีเรื่องความขัดแย้งกับ ใครหรือไม่ ขณะนี้ทีมผู้บริหารกำลังให้ฝ่าย กฎหมายประสานกับตำรวจตรวจสอบเหตุการณ์ระเบิดแล้ว คงต้องรอผลสอบสวน จากเจ้าหน้าที่ถึงจะยืนยันได้แน่ชัดว่าเกิดขึ้นจากสาเหตุใด</p>
<p>ขณะที่ศูนย์ปฏิบัติการข่าวด้านความมั่นคง กองบัญชาการตำรวจนครบาล (ศปข.น.) รายงานว่า เมื่อวันที่ 4 เม.ย. เวลาประมาณ 23.30 น. มีชายไทยไม่ทราบชื่อ ขับรถเก๋ง โตโยต้า ทะเบียน กอ 7048 เชียงใหม่ มาจอดที่บริเวณลานจอดรถโพไซดอน จากนั้นชายคนดังกล่าวได้เดินออกไปข้างนอกโดยไม่ได้ใช้บริการ กระทั่งเวลา 00.05 น. วันที่ 5 เม.ย. รถคันดังกล่าวได้เกิดระเบิดขึ้นอย่างรุนแรง ทำให้รถพังเสียหายทั้งคัน และมีรถเก๋งอีกคันที่จอดอยู่ใกล้กันได้รับ ความเสียหาย แต่ไม่มีผู้ใดได้รับบาดเจ็บ จากการสืบสวนทราบว่ารถคันดังกล่าว เป็นของ <persName>น.ส.วารินทร์ พรหมติงการ</persName> อยู่บ้านเลขที่ 360/84 ต.แม่เหียะ อ.เมือง จ.เชียงใหม่ ขณะนี้อยู่ระหว่างการสอบสวนรายละเอียด ต่อมาเวลาประมาณ 23.40 น. ก็เกิดเหตุ  ปาระเบิดบริเวณแนวรั้วด้านนอกของสถานีวิทยุโทรทัศน์แห่งประเทศไทย</p>
<p>ส่วนเหตุระเบิดป่วนตามต่างจังหวัดยังคงเกิดขึ้นอย่างต่อเนื่องเช่นกัน โดยเมื่อเวลา 01.30 น. วันเดียวกัน ตำรวจ สภ.แม่ปิง จ.เชียงใหม่ รับแจ้งเหตุมีคนร้ายยิงระเบิดเอ็ม 79 เข้าไปในห้างสรรพสินค้าแม็คโคร สาขา หนองประทีป ตั้งอยู่เลขที่ 152 ถนนซุปเปอร์ไฮเวย์ เชียงใหม่-ลำปาง หมู่ 6 ต.หนองป่าครั่ง อ.เมือง รีบไปตรวจสอบพร้อมเจ้าหน้าที่ชุดเก็บกู้วัตถุระเบิด ตำรวจภูธรภาค 5 ที่เกิดเหตุพบหัวระเบิดเอ็ม 79 ตกอยู่บนลานจอดรถหน้าตัวอาคารห้างฯ ซึ่งระเบิดดังกล่าวพร้อมใช้งาน ห่างไปเล็กน้อยมีปลอกระเบิดตกอยู่ริมประตูทางเข้าห้างฯ เบื้องต้นเจ้าหน้าที่พบว่าวิถียิงมาจากทิศตะวันออกของห้างฯ โดยระเบิดตกลงมาบริเวณริมประตูทางเข้าก่อน กระดอนไปบริเวณลานจอดรถ แต่ระเบิดไม่ทำงาน ซึ่งเจ้าหน้าที่ได้นำยางรถยนต์มาคลุมไว้ก่อนทำลายทิ้งเสียงดังสนั่นหวั่นไหว ทั้งนี้เจ้าหน้าที่เชื่อว่าไม่ใช่ฝีมือคนในพื้นที่แน่นอน น่าจะเป็นกลุ่มมือที่ 3 เข้ามาก่อเหตุสร้างความวุ่นวายในเมืองเชียงใหม่</p>
<p>เหตุระเบิดอีกจุด เวลา 11.00 น. พื้นที่ สภ.เมืองเชียงใหม่ คนร้ายยิงระเบิดเอ็ม 79 ถล่มเข้าใส่โรงงานตนานุวัฒน์ เฟอร์นิเจอร์ เลขที่ 108/1 บ้านดอนปิน หมู่ 5 ต.แม่เหียะ อ.เมืองเชียงใหม่ เป็นโรงงานของ<persName>นายณรงค์ ตนานุวัฒน์</persName> กรรมการหอการค้าไทย รองประธานคณะกรรมการพัฒนาเศรษฐกิจพื้นที่ภาคเหนือ อดีตประธานหอการค้าจังหวัดเชียงใหม่ รีบไปตรวจสอบพร้อม <persName>พล.ต.ต.ปริญญา จันทร์สุริยา</persName> รอง ผบช.ภ.5 <persName>พ.ต.ท.สวัสดิ์ หล้ากาศ</persName> รอง ผกก.สส.สภ. เมืองเชียงใหม่ เจ้าหน้าที่หน่วยเก็บกู้วัตถุระเบิดตำรวจภูธรภาค 5 ที่เกิดเหตุอยู่ข้างห้าง สรรพสินค้าแม็คโคร สาขาหางดง บริเวณ ผนังหน้าอาคารพบรูระเบิดกว้าง 10 ซม.มีสะเก็ดระเบิดเอ็ม 79 กระจายไปทั่ว หลังคาโรงจอดรถ และภายในโรงงานเสียหาย เป็นรูแตกเล็กน้อย ตรวจสอบทราบว่าวิถียิงน่า  จะมาจากบริเวณริมถนนซุปเปอร์ไฮเวย์สาย  วงแหวนรอบ 2 ข้างห้างแม็คโคร</p>
<p>จากการสอบสวน<persName>นายณรงค์</persName>ให้การว่า จากการตรวจสอบกล้องทีวีวงจรปิดของโรงงานทราบว่าเวลาเกิดเหตุคือเวลา 23.03 น. วันที่ 4 เม.ย. เช้ามาคนงานถึงรู้ว่ามีคนร้ายยิงระเบิดเข้ามาในโรงงาน จึงรีบแจ้งเจ้าหน้าที่ให้มาตรวจสอบ ทั้งนี้ยืนยันได้ว่าตนไม่เคยมีความขัดแย้งกับใครที่ไหน และไม่ได้อยู่สีใดทั้งนั้น เป็นกลางมาโดยตลอด ส่วนเรื่องธุรกิจก็ไม่มีความขัดแย้งกับใคร  ทั้งสิ้น ด้าน <persName>พ.ต.ท.สวัสดิ์</persName> กล่าวว่า จากการตรวจสอบวิถีเป้าหมายอาจจะไม่ใช่ยิงใส่ โรงงานดังกล่าว อาจจะยิงใส่ห้างแม็คโคร สาขาหางดง แต่พลาดมาตกที่โรงงาน อย่างไรก็ตามเจ้าหน้าที่ได้เก็บหลักฐานที่เกิดเหตุไว้ทั้งหมด และจะติดตามรถต้องสงสัยที่ขับผ่านหน้าโรงงานในเวลาก่อนเกิดเหตุทั้งหมดมา ตรวจสอบอีกครั้งหนึ่ง</p>
<p>ขณะที่<persName>นายอมรพันธุ์  นิมานันท์</persName>  ผู้ว่าราชการจังหวัดเชียงใหม่ กล่าวว่า สถานการณ์ป่วนเมืองในเชียงใหม่เกิดมาแล้วกว่า 9 ครั้ง ตำรวจเองก็เร่งรัดสืบสวนอย่างเต็มที่ ทั้งนี้เหตุที่เกิดขึ้นเมื่อคืนไม่มีผู้ได้รับบาดเจ็บแต่อย่างใด อย่างไรก็ตามพบว่ามีป้ายทะเบียนรถที่เป็นป้ายจังหวัดเชียงใหม่ ไปเกี่ยวข้องกับเหตุคาร์บอมบ์ที่กรุงเทพฯด้วย ซึ่งตรวจสอบพบว่ามีการโอนย้ายแล้ว แต่ป้ายยังไม่ได้เปลี่ยน เหตุการณ์ต่าง ๆ ที่เกิดขึ้นในระยะนี้จะเกี่ยวข้องกับการเคลื่อนไหวทางการเมืองหรือไม่นั้น ยังไม่ชี้ชัด นอกจากนี้เตรียมเรียกกลุ่มผู้ประกอบการห้างสรรพสินค้าต่าง ๆ เข้าร่วมประชุมหารือถึงมาตรการรักษาความปลอดภัยด้วย</p>
<p>ด้าน <persName>พล.ต.ต.สมหมาย กองวิสัยสุข</persName> ผบก.ภ.จว.เชียงใหม่ กล่าวว่า ตำรวจได้ติดตามสถานการณ์อย่างต่อเนื่อง ตั้งจุดสกัดตามที่ต่าง ๆ โดยอ่านใจคนร้ายว่าจะก่อเหตุที่ไหน จากการจัดกำลังตำรวจจำนวนมากในเขตพื้นที่ เมืองเชียงใหม่ ส่งผลให้คนร้ายต้องไปก่อเหตุ  บริเวณรอบนอกเมือง เพื่อสร้างสถานการณ์ให้เกิดเสียงดังเพื่อเป็นข่าว ตอนนี้ได้ภาพรถคนร้ายแล้ว ทั้งเมื่อคืนและคืนก่อนโดยเป็นรถคันเดียวกัน เป็นกลุ่มคนนอกพื้นที่เข้ามาก่อเหตุ ส่วนกรณีคาร์บอมบ์ที่กรุงเทพฯ เจ้าของรถคือ <persName>น.ส.วารินทร์ พรหมติงการ</persName> ชาว ต.แม่เหียะ อ.เมืองเชียงใหม่นั้น เบื้องต้นได้เรียกตัวมา สอบทราบว่าขายรถให้เต็นท์ในพื้นที่ อ.สารภี โดยมี ด.ต.คนหนึ่งเป็นเจ้าของ โดยฝากขายเมื่อสองเดือนก่อน ต่อมาเมื่อวันที่ 3 เม.ย. ที่ผ่านมา มีชายคนหนึ่งมาซื้อเงินสดลักษณะโอนลอย ในราคา 45,000 บาท ซึ่งเจ้าหน้าที่จะได้เรียกตัวมาสอบสวนอย่างละเอียดต่อไป</p></body>
</news>
