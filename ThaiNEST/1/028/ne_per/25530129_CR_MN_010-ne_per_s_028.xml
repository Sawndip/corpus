<teiHeader>
<fileDesc>
<titleStmt>
  <title>รวบแก๊งนักตกปลารุมตีคนงานดับ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013330  </bibl>
</sourceDesc>
</fileDesc>
</teiHeader>
<news>
<headline>รวบแก๊งนักตกปลารุมตีคนงานดับ!</headline>
<lead>ตำรวจวัดพระยาไกร ตามรวบตัวแก๊งนักตกปลาที่ใช้ขวดเบียร์และท่อนไม้รุมทำร้ายคนงานโกดังเก็บพืชผลเกษตรกรรมเสียชีวิต        </lead>
<neck></neck>
<body><p>วันนี้ (29 ม.ค.) เมื่อเวลา 08.00 น. <persName>ร.ต.อ.ขวัญชัย แป้นมณฑา</persName> รอง สว.สส.สน.วัดพระยาไกร นำกำลังเข้าจับกุมตัว <persName>นายสมหมาย</persName> หรือ<persName>หนุ่ย บูรณะไพบูลย</persName>์ อายุ 20 ปี ผู้ต้องหาตามหมายจับศาลอาญากรุงเทพใต้ที่ 13/2553 ลงวันที่ 12 ม.ค.53 ข้อหาร่วมกันฆ่าผู้อื่น โดยจับกุมตัวได้ขณะกำลังเดินเล่นอยู่บริเวณด้านหน้าห้างสรรพสินค้าโรบินสัน เขตบางรัก กทม.</p>
<p> <persName>ร.ต.อ.ขวัญชัย</persName> เปิดเผยว่า การจับกุมในครั้งนี้สืบเนื่องมาจากเมื่อช่วงกลางดึกวันที่ 10 ม.ค.ที่ผ่านมา <persName>นายสมหมาย</persName> ผู้ต้องหารายนี้ได้ร่วมกันกับพวกที่ถูกจับกุมไปแล้ว ประกอบด้วย <persName>นายวสันต์</persName> หรือ<persName>บอย โสภาพล</persName> อายุ 18 ปี และ<persName>นายภาณุวัฒน์</persName> หรือเ<persName>หี่ยว เผือกสง่า</persName> อายุ 23 ปี ใช้ขวดเบียร์และท่อนไม้รุมตี <persName>นายพวงอ่อน</persName> หรือ<persName>ยักษ์ ศิริมงคล</persName> อายุ 41 ปี เสียชีวิตอย่างเหี้ยมโหดภายในโกดังเก็บพืชผลเกษตรกรรมของธนาคารทหารไทย ตั้งอยู่ภายในซอยเจริญกรุง 78 เหตุเพราะกลุ่มผู้ต้องหาโกรธแค้นฝังใจที่ <persName>นายพวงอ่อน</persName> ผู้ตายชอบว่ากล่าวและห้ามไม่ให้นำเบ็ดไปตกปลาบริเวณริมแม่น้ำท้ายโกดังดังกล่าว</p>
<p>“จนกระทั่งวันเกิดเหตุซึ่งเป็นช่วงคืนวันหยุด <persName>นายพวงอ่อน</persName> เห็นกลุ่มผู้ต้องหานำเบ็ดไปนั่งตกปลาอีกจึงตะโกนด่าทอด้วยถ้อยคำหยาบคาย เป็นเหตุให้<persName>นายสมหมาย</persName> กับเพื่อนๆ โมโหปีนกำแพงเข้าไปรุมทำร้าย<persName>นายพวงอ่อน</persName> จนถึงแก่ความตาย ก่อนพากันแยกย้านหลบหนีไปกบดานจนกระทั่งถูกติดตามจับกุมตัวไว้ได้ในที่สุด” <persName>ร.ต.อ.ขวัญชัย</persName> กล่าว</p></body>
</news>
