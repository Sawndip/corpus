<teiHeader>
<fileDesc>
<titleStmt>
  <title>ตร.จับมือยิงหนังสติ๊กหน้าสวนลุม พบมีบัตรสมาชิกพรรคการเมืองใหม่  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-03 14:22:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270283240&catid=17  </bibl>
</sourceDesc>
</fileDesc>
</teiHeader>
<news>
<headline>ตร.จับมือยิงหนังสติ๊กหน้าสวนลุม พบมีบัตรสมาชิกพรรคการเมืองใหม่</headline>
<lead></lead>
<neck></neck>
<body><p><persName>พล.ต.ต.ปิยะ อุทาโย</persName> โฆษก บช.น. แถลงข่าวสถานการณ์การชุมนุม นปช.ประจำวันที่ 3เม.ย. พร้อมกับโชว์หนังสติ๊ก 2 อันพร้อมกระสุนที่เป็นลูกแก้วและลูกเหล็ก หัวน๊อตที่ตำรวจ สน.ลุมพินี จับกุมได้จาก<persName>นายสรพงศ์ คล้ายจินดา</persName> และ<persName>นายสุชาติ มฤคสนธิ</persName> เมื่อวันที่ 2 เม.ย. ที่ผ่านมา ที่สวนลุมพินี  โดยเจ้าหน้าที่ตำรวจพบว่า <persName>นายสรพงศ์</persName> เป็นสมาชิกและมีบัตรประจำตัวของพรรคการเมืองใหม่ หมายเลข 0009818 ออกให้โดย<persName>นายสมศักดิ์ โกศัยสุข</persName> ขณะที่ ทั้ง 2 คนอ้างว่า มาเป็นตัวแทนคนเสื้อเหลือง ป้องกันตัวพร้อมจะก่อเหตุ เพื่อให้ไม่มีการยุบสภา</p>
<p>ด้าน<persName>พล.ต.ต.อำนวย นิ่มมะโน</persName> รอง ผบช.น.รับผิดชอบงานสอบสวนและกฎหมาย กล่าวเมื่อวันที่ 3 เม.ย. ว่า ขณะนี้เริ่มพบว่า ผู้ชุมนุมเริ่มมีการใช้สิ่งที่สามารถจะใช้เป็นอาวุธได้ ตามกฎหมายอาญาหมายความรวมถึงสิ่งที่ไม่ใช่อาวุธโดยสภาพแต่ได้ใช้หรือเจตนาใช้อย่างอาวุธ เช่น หนังสติ๊ก ไม้กอล์ฟ เป็นต้น หากมีการใช้หนังสติ๊กยิงใครแล้วไปค้นพบในตัวใครก็ตามจะมีความผิดอาจจะผิดเล็กน้อยโทษแค่ปรับก็ตาม หากเดินถือไม้หน้าสามมาเดินชุมนุม หากมีการใช้เลือดตกยางออก ก็จะเกิดการกระทบกระทั่ง และความรุนแรงจะตามมา ขอฝากเตือนผู้ชุมนุม เมื่อวันที่ 2 เม.ย. ที่ผ่านมา ก็มีการจับกุมได้จากคนกลุ่มเสื้อสีชมพู</p></body>
</news>
