<teiHeader>
<fileDesc>
<titleStmt>
  <title>อาถรรพณ์ร่มเกล้า17ชนเสาไฟอาทิตย์ละศพ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-30 09:02:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208905  </bibl>
</sourceDesc>
</fileDesc>
</teiHeader>
<news>
<headline>อาถรรพณ์ร่มเกล้า17ชนเสาไฟอาทิตย์ละศพ</headline>
<lead>สาวยูนิลีเวอร์ ซิ่ง จยย. อัดเสาไฟฟ้า ซ.ร่มเกล้า 17 ดับอนาถ กู้ภัย เผย อาถรรพณ์ เหตุเกิดอาทิตย์ละศพ ค้นหากลางดึกไม่พบ</lead>
<neck></neck>
<body><p>เจ้าหน้าที่ตำรวจ สน.ร่มเกล้า รับแจ้ง เกิดอุบัติเหตุ รถ จยย. ชนเสาไฟฟ้าเสียชีวิตคาที่ จากการตรวจสอบจุดเกิดเหตุ ภายใน ซ.ร่มเกล้า 17 พบร่างหญิงเสียชีวิต สภาพกะโหลกศีรษะยุบ คอหัก และแขนหัก ใกล้เคียงกัน พบ ซากรถ จยย. สภาพังยับเยิน ทราบชื่อผู้เสียชีวิต คือ <persName>น.ส.นุสรา เสาพุ</persName> อายุ 25 ปี พนักงานบริษัทยูนิลีเวอร์ จากการสอบถามไปยังเจ้าหน้าที่กู้ภัย มูลนิธิป่อเต็กตึ๊ง ที่ประจำจุดย่านร่มเกล้า เปิดเผยว่า เหตุดังกล่าวนั้น มีชาวบ้านแจ้งว่า ได้ยินเสียงคล้ายรถชน แต่ไปตรวจสอบก็ไม่พบเหตุ จนกระทั่งรุ่งเช้า กลับมาพบ รถ จยย. และร่างผู้ตาย ชนเสาไฟฟ้าอยู่ริมถนน จุดที่เจ้าหน้าที่มาตรวจสอบเมื่อคืน ทั้งนี้ จุดดังกล่าวนั้น สัปดาห์ที่ผ่านมา ก็มีอุบัติเหตุ ลักษณะเดียวกัน โดยผู้ตายเป็นพนักงานชาย บริษัทฮอนด้า และในช่วงเกิดเหตุเป็นกลางดึก เจ้าหน้าที่มาตรวจสอบ ก็ไม่พบศพ จนกระทั่งรุ่งเช้าเช่นกัน</p>
<p> ส่วนจุดเกิดเหตุนั้น เป็นทางตรง ที่มีเสาไฟฟ้าและแสงสว่างชัดเจน จึงไม่ทราบว่า ผู้ตายทั้งสอง ประสบเหตุ ลักษณะเดียวกันได้อย่างไร และจากสภาพรถที่พังยับเยิน คล้ายกับหักหลบแล้วเสียหลักพุ่งชนวัตถุบางอย่าง จนสภาพศพเละ คล้ายกับการอุบัติเหตุหนัก ซึ่งจุดดังกล่าวนั้นเมื่อเกิดเหตุดังกล่าว ชาวบ้าน ต่างพากันวิพากษ์วิจารณ์กันว่า เกิดจากความอาถรรพณ์ หรือ จากสาเหตุใด </p></body>
</news>
