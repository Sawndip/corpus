<teiHeader>
<fileDesc>
<titleStmt>
  <title>สลด!สาว 24 พลัดตกโรงแรมย่านสุขุมวิทดับปริศนา  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011715  </bibl>
</sourceDesc>
</fileDesc>
</teiHeader>
<news>
<headline>สลด!สาว 24 พลัดตกโรงแรมย่านสุขุมวิทดับปริศนา</headline>
<lead>สลด! สาว 24 พลัดตกจากชั้น 8 โรงแรมย่านสุขุมวิทมันสมองแตกกระจาย รปภ.เผยผู้ตายมาเช่าห้องเพียงลำพังก่อนเกิดเหตุได้ยินเสียงกรีดร้องก่อนร่างดิ่งลงพื้น ด้านตำรวจยังไม่ฟันธงเป็นอุบัติเหตุหรือฆาตกรรม</lead>
<neck></neck>
<body><p>วันนี้ (27 ม.ค.) เมื่อเวลา 04.30 น. <persName>ร.ต.ท.ธีร์ทัศน์ พงศ์โรจน์</persName> ร้อยเวร สน.ทองหล่อ รับแจ้งเหตุมีผู้พลัดตกจากโรงแรมซิทาดินส์ เลขที่ 38 ซอยสุขุมวิท 16 แขวงคลองตัน เขตคลองเตย กทม.เสียชีวิต จึงรุดไปตรวจสอบ                บริเวณสวนหย่อมด้านข้างอาคารพบศพ <persName>น.ส.ทฤษศรา โมเรียรติ</persName> อายุ 24 ปี อยู่บ้านเลขที่ 415/52 ซอยสุขุมวิท 101/1 แขวงบางจาก เขตพระโขนง กทม.นอนคว่ำหน้าจมกองเลือดมันสมองแตกกระจายแขนขาหัก สภาพนุ่งกางเกงยีนส์สีดำ สวมเสื้อกล้ามสีเขียวและสวมทับเสื้อแจ๊คเก็ตสีดำอีกชั้น</p>
<p> สอบสวน รปภ.ของโรงแรมให้การว่า ผู้ตายมาเช่าห้องพักอยู่ชั้น 8 ห้อง 813 ได้ประมาณ 2 เดือนแล้วโดยพักอาศัยอยู่คนเดียว และช่วงดึกๆ ผู้ตายมักจะออกไปซื้ออาหารที่ร้านฟู้ดแลนด์เป็นประจำ และจะซื้อขนมมาฝากตนทุกครั้ง ซึ่งก่อนเกิดเหตุได้ยินเสียงผู้หญิงกรีดร้องเสียงดัง ไม่นานก็ได้ยินเสียงคนตกลงมา เมื่อเดินไปดูพบว่า <persName>น.ส.ทฤษศรา</persName> ตกลงมาเสียชีวิตแล้ว                ด้าน <persName>ร.ต.ท.ธีร์ทัศน์</persName> กล่าวว่า จากการตรวจสอบเบื้องต้นยังไม่ทราบว่าผู้ตายทำงานอะไร ส่วนห้องพักผู้ตายปิดล็อก ยังไม่สามารถเข้าไปตรวจสอบได้ ส่วนสาเหตุการเสียชีวิตยังไม่แน่ชัดว่าเป็นอุบัติเหตุหรือถูกฆาตกรรม ซึ่งจะเรียกคนใกล้ชิดผู้ตายและผู้เห็นเหตุการณ์มาสอบสวนถึงสาเหตุการเสียชีวิตที่แท้จริงต่อไป</p></body>
</news>
