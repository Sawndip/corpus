<teiHeader>
<fileDesc>
<titleStmt>
  <title>นร.นักเลงเทคนิค-เทคโนดวลมีดสาหัสทั้งคู่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46316/%e0%b8%99%e0%b8%a3.%e0%b8%99%e0%b8%b1%e0%b8%81%e0%b9%80%e0%b8%a5%e0%b8%87%e0%b9%80%e0%b8%97%e0%b8%84%e0%b8%99%e0%b8%b4%e0%b8%84%e0%b9%80%e0%b8%97%e0%b8%84%e0%b9%82%e0%b8%99%e0%b8%94%e0%b8%a7%e0%b8%a5%e0%b8%a1%e0%b8%b5%e0%b8%94%e0%b8%aa%e0%b8%b2%e0%b8%ab%e0%b8%b1%e0%b8%aa%e0%b8%97%e0%b8%b1%e0%b9%89%e0%b8%87%e0%b8%84%e0%b8%b9%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>นร.นักเลงเทคนิค-เทคโนดวลมีดสาหัสทั้งคู่</headline>
<lead>นักเรียนนักเลงเทคนิคปทุมฯ-เทคโนโลยีปทุมฯ เปิดศึกดวลมีดเจ็บสาหัสทั้งคู่</lead>
<neck></neck>
<body><p>(28ม.ค.) เช้าวันนี้ <persName>พ.ต.ท.จารุวัฒน์ สรรพอุดม</persName> สารวัตรเวรสอบสวน สภ.สวนพริกไทย ได้รับแจ้งเหตุมีเด็กนักเรียนไล่ฟันกันเจ็บทั้งคู่ถูกนำบริเวณป้ายรถปากทางเข้าโรงเรียนเทคนิคปทุมธานี ถนนรังสิต ปทุม ม.4 ต.บ้านกลาง อ.เมือง จ.ปทุมธานี คนเจ็บถูกนำส่งโรงพยาบาลปทุมธานีไปแล้วให้ไปสอบสวนด้วย
 หลังรับแจ้งจึงเดินทางไปตรวจสอบที่เกิดเหตุ พร้อม <persName>พ.ต.ท.พันธ์ยศ เปลี่ยนลออ</persName> สวป.สภ.สวนพริกไทย ที่ป้ายรถประจำทางพบเพียงรอยหยดเลือด ส่วนคนเจ็บทั้งคู่ทราบชื่อ<persName>นายทัศน์ชัย ภู่สวาด</persName> อายุ 15 ปี อยู่บ้านเลขที่ 50/1 ม.9 ต.บึงบอน อ.หนองเสือ จ.ปทุมธานี ถูกฟันเข้าที่ศีรษะเป็นแผลฉกรรจ์ และแขนซ้ายยาวกว่า 4 นิ้ว เป็นนักศึกษาเทคโนโลยี่ปทุมธานี และ<persName>นายนิติเดช ยอดรัก</persName> อายุ 16 ปี อยู่บ้านเลขที่ 126/14 ต.บ้านกลาง อ.เมือง จ.ปทุมธานี เป็นนักศึกษาวิทยาลัยเทคนิคปทุมธานี ถูกฟันเข้าที่ศีรษะและแขนซ้ายเช่นเดียวแพทย์ต้องให้นอนรักษาตัวที่ รพ.ต่อไป
</p>
<p>จากการสอบสวนทราบว่า วันนี้วิทยาลัยเทคนิคปทุมธานี จัดการแข่งขันกีฬาภายในทำให้มีนักศึกษาต่างสถาบันจะเข้ามาชมการแข่งขันแต่มีมีเด็กนักเรียนที่เกเรคอยไล่ตีกันอยู่บ่อยครั้ง เมื่อเด็กต่างสถาบันเข้ามาในพื้นที่จึงถูกไล่ฟันเอา ซึ่งเจ้าหน้าที่ตำรวจได้ยกกำลังมาคอยตรวจหาอาวุธต่างๆกลัวเด็กเมื่อเลิกเล่นแล้วเวลาออกมาจากวิทยาลัยจะมีเรื่องตีกันอีกจึงได้ตั้งจุดตรวจหน้าวิทยาลัยทั้งสองแห่งเพื่อป้องกันไว้ก่อน</p></body>
</news>
