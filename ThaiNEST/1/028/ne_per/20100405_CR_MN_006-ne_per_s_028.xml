<teiHeader>
<fileDesc>
<titleStmt>
  <title>ศาลอาญาเลื่อนถอนหมายจับ “ไอ้กี้ร์” อ้างติดชุมนุมม็อบแดง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-05 14:05:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047062  </bibl>
</sourceDesc>
</fileDesc>
</teiHeader>
<news>
<headline>ศาลอาญาเลื่อนถอนหมายจับ “<persName>ไอ้กี้ร์</persName>” อ้างติดชุมนุมม็อบแดง</headline>
<lead>“ทนาย<persName>อริสมันต์</persName>” ร้องศาลเลื่อนไต่สวนคำร้องเพิกถอนหมายจับคดีปลุกระดมมวลชนก่อความไม่สงบสถาน ที่ราชการ-มุ่งร้ายบุคคลสำคัญ อ้าง ติดสถานการณ์ชุมนุม ศาลนัดอีกครั้ง 3 พ.ค.นี้ ขณะที่ ตร.ปราบจลาจลเฝ้ารักษาการณ์ศาลอาญา หลังเสื้อแดงแห่มาศาลรอฟังผลคดี</lead>
<neck></neck>
<body><p>วันนี้ (5 เม.ย.) เวลา 09.00 น. ที่ศาลอาญา ถ.รัชดาภิเษก ศาลนัดไต่สวนคำร้องที่<persName>นายอริสมันต์ พงษ์เรืองรอง</persName> แกนนำแนวร่วมประชาธิปไตยต่อต้านเผด็จการแห่งชาติ (นปช.) ผู้ต้องหาตามหมายจับศาลอาญาเลขที่ 611-612/2553 ลงวันที่ 12 มี.ค.53 ในความผิดต่อความมั่นคงของรัฐภายในราชอาณาจักร ตามประมวลกฎหมายอาญา มาตรา 116 กรณีที่ปราศรัยในการชุมนุมคนเสื้อแดงที่กองทัพบก เมื่อวันที่ 29 ม.ค.53 และที่เวทีความจริงสัญจร ลานน้ำพุบึงแก่นนคร จ.ขอนแก่น เมื่อวันที่ 31 ม.ค.53 โดยมีเนื้อหาเข้าข่ายเป็นการชี้ชวนประชาชนให้ก่อความไม่สงบตามสถานที่ราชการ องค์กรอิสระ และบุคคลสำคัญ เพิกถอนหมายจับที่กองปราบปรามร้องขอดังกล่าว</p>
<p><persName>นายวาสุเทพ ศรีโสดา</persName> ทนายความ<persName>นายอริสมันต์</persName>เดินทางมาศาล พร้อมแจ้งขอเลื่อนการพิจารณา อ้างเหตุว่าเนื่องจากขณะนี้อยู่ในสถานการณ์ชุมนุมของคนเสื้อแดง ยังไม่สะดวกที่จะนำตัวผู้ต้องหามาไต่สวนวันนี้ ศาลสอบถามพนักงานสอบสวน ผู้ร้องขอออกหมายจับแล้วไม่คัดค้าน</p>
<p>ศาลพิเคราะห์แล้วเห็นว่า กรณีมีเหตุผลอันสมควรที่ไม่สามารถนำตัวผู้ต้องหามาศาลได้ในขณะนี้ ประกอบกับพนักงานสอบสวนผู้ร้อง ไม่คัดค้าน จึงให้เลื่อนนัดไต่สวนคำร้องออกไปเป็นวันที่ 3 พ.ค.นี้ เวลา 09.30 น.</p>
<p>ผู้สื่อข่าวรายงานว่า ช่วงเช้าดังกล่าวผู้ชุมนุมคนเสื้อแดงกว่า 100 คนได้เดินทางมาพร้อมกับ<persName>นายวาสุเทพ</persName> ทนายความ<persName>นายอริสมันต์</persName>ด้วยเพื่อรอฟังผล ภายหลังทนายความและกลุ่มเสื้อแดงเดินทางกลับ ศาลอาญาได้นำเหล็กกั้นมาล้อมด้านหน้าอาคาร ขณะเดียวมีจัดกำลังเจ้าหน้าที่ตำรวจปราบจลาจล จาก บก.น.2 ร่วม 100 นาย กระจายกำลังเฝ้ารักษาการณ์อยู่ทั้งที่หน้าศาลอาญา ซึ่งมีการระบุว่าจะมีการร้องขออนุมัติหมายจับแกนนำเสื้อแดงในวันนี้ช่วงบ่าย รวมทั้งที่หน้าอาคารศาลแพ่ง ซึ่งอัยการได้เดินทางไปยื่นคำร้องให้ศาลมีคำสั่งคุ้มครองชั่วคราว ให้กลุ่มผู้ชุมนุมเคลื่อนย้ายออกจากแยกราชประสงค์</p></body>
</news>
