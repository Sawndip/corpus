<teiHeader>
<fileDesc>
<titleStmt>
  <title>ตร.โชว์ใช้จีที200ค้นยาเสพติดบนรถทัวร์1.4พันเม็ด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100129/46563/%e0%b8%95%e0%b8%a3.%e0%b9%82%e0%b8%8a%e0%b8%a7%e0%b9%8c%e0%b9%83%e0%b8%8a%e0%b9%89%e0%b8%88%e0%b8%b5%e0%b8%97%e0%b8%b5200%e0%b8%84%e0%b9%89%e0%b8%99%e0%b8%a2%e0%b8%b2%e0%b9%80%e0%b8%aa%e0%b8%9e%e0%b8%95%e0%b8%b4%e0%b8%94%e0%b8%9a%e0%b8%99%e0%b8%a3%e0%b8%96%e0%b8%97%e0%b8%b1%e0%b8%a7%e0%b8%a3%e0%b9%8c1.4%e0%b8%9e%e0%b8%b1%e0%b8%99%e0%b9%80%e0%b8%a1%e0%b9%87%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>ตร.โชว์ใช้จีที200ค้นยาเสพติดบนรถทัวร์1.4พันเม็ด</headline>
<lead>ตำรวจสบปราบ - ทหาร สนธิกำลังตั้งด่านตรวจ โชว์ใช้เครื่องจีที 200 ค้นยาเสพติดบนรถโดยสาร รวบสาวเมืองประจวบฯ พร้อมของกลางยาบ้า 1.4 พันเม็ด</lead>
<neck></neck>
<body><p>เมื่อเวลา 18.30 น. วันที่ 29 ม.ค. 2553  <persName>พ.ต.ท.ชำนาญ พุ่มไพจิตร</persName> สวป.สภ.สบปราบ <persName>ร.ต.อ.จิตตบัณฑ์ เทือกมนต์</persName> รอง สวป.สภ.สบปราบ พร้อมกำลังเจ้าหน้าที่ตำรวจสภ.สบปราบ อ.สบปราบ จ.ลำปาง พร้อมเจ้าหน้าที่ทหาร 17 พัน 2 ค่ายสุรศักดิ์มนตรี ลำปาง ร่วมกันจับกุมตัว <persName>นางสาวนัยนา มีผล</persName>อายุ 38 ปีอยู่บ้านเลขที่ 251 ตำบลคลองวาฬ อำเภอเมือง จังหวัดประจวบคีรีขันธ์ พร้อมของกลางงยาบ้าจำนวน 1,407 เม็ด มาสอบสวน ก่อนจะนำตัวส่ง <persName>พ.ต.ท. ภานุพันธ์ กันทะวงศ์</persName> พนักงานสอบสวนสภ.สบปราบ ดำเนินคดีในข้อหา ” มียาเสพติดให้โทษประเภท 1 (ยาบ้า) ไว้ในครอบครองเพื่อจำหน่าย”</p>
<p> ทั้งนี้สืบเนื่องจาก เจ้าหน้าที่ตำรวจสภงสบปราบร่วมกับเจ้าหน้าที่ทหาร 17 พัน 2 ค่ายสุรศักดิ์มนตรี ลำปาง ได้ตั้งด่านตรวจยาเสพติด บริเวณถนนพหลโยธิน ม. 1 สบปราบ อ.สบปราบ จ.ลำปาง ขณะกำลังปฏิบัติหน้าที่อยู่นั้น มีรถทัวร์โดยสาร สายเชียงใหม่-กรุงเทพฯ ของบริษัทอินทราทัวร์ ทะเบียน 12-6777 กรุงเทพมหานคร วิ่งผ่านจุดตรวจ</p>
<p> เจ้าหน้าที่จึงให้สัญญาณหยุดรถเพื่อทำการตรวจค้น โดยเจ้าหน้าที่ได้ใช้เครื่องจีที200 ตรวจค้นยาเพสติดภายในรถทัวร์โดยสาร เมื่อเจ้าหน้าที่เดินไปถึงแถวที่นั่งหมายเลข 3 ดี ปรากฎว่าเครื่องเริ่มมีปฎิกิริยา เสาอากาศชี้ไปที่<persName>นางสาวนัยนา</persName> ซึ่งนั่งอยู่เบาะที่นั่ง 3 ดี จากนั้นจึงเชิญตัว<persName>นางสาวนัยนา</persName> ลงมาจากรถ แล้วให้เจ้าหน้าที่ตำรวจหญิงตรวจค้น จนพบว่าที่หน้าท้องมีห่อกระดาษและพลาสติกซุกอยู่จึงนำเอาออกมาแกะดูก็พบว่าเป็นยาบ้าจำนวน 1,407 เม็ด จึงควบคุมตัวไว้สอบสวนและขยายผลการจับกุม</p></body>
</news>
