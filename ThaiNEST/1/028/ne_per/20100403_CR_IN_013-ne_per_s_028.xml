<teiHeader>
<fileDesc>
<titleStmt>
  <title>ปิดจราจรวิภาฯขาเข้าแนะปชช.ใช้โทลล์เวย์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-03 14:25:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219407  </bibl>
</sourceDesc>
</fileDesc>
</teiHeader>
<news>
<headline>ปิดจราจรวิภาฯขาเข้าแนะปชช.ใช้โทลล์เวย์</headline>
<lead>ม็อบเสื้อแดง นำรถจอดขวางถนน เต็มพื้นที่บริเวณแยกดินแดง จนทำให้ รถเมล์ และรถยนต์ส่วนตัวของประชาชน หมดสิทธิ์ผ่าน ส่งผลการจราจรติดขัด ชาวบ้านเดือดร้อนหนัก</lead>
<neck></neck>
<body><p>กลุ่มคนเสื้อแดง ยังคงปักหลักชุมนุมกัน บริเวณถนนวิภาวดีรังสิต และพื้นที่โดยรอบเป็นจำนวนมาก โดยเฉพาะถนนแยกทางด่วนดินแดง ขณะนี้กลุ่มคนเสื้อแดง ได้นำรถยนต์ และรถจักรยานยนต์ที่ใช้ในการเคลื่อนขบวนจอดดับเครื่อง
ไว้เต็มท้องถนน เพื่อฟังคำปราศรัยที่ลิงค์มาจากพื้นที่การชุมนุมแยกราชประสงค์ จึงทำให้รถที่ขับมาจอดแยกธนาคารสงเคราะห์ ไม่สามารถเข้าไปทางอนุสาวรีย์ได้ ส่วนรถที่ขับอยู่บนถนนวิภาวดีขาเข้า ขณะนี้ก็ไม่สามารถมุ่งหน้าเข้าสู่อนุสาวรีย์ ได้เช่นกัน โดยเฉพาะรถเมล์สาย 92 ซึ่งวิ่งให้บริการบนเส้นทางดังกล่าว ไม่สามารถขับผ่านไปได้ และให้ผู้โดยสารทั้งหมด ลงจากรถ และหยุดให้บริการทันที</p>
<p>สำหรับบรรยากาศ การชุมนุมของกลุ่มคนเสื้อแดงขณะนี้ ส่วนใหญ่ร่วมร้องเพลงสลับกับโห่ร้อง และโบกธงเพื่อเรียกร้องให้รัฐบาลยุบสภา ซึ่งคาดว่า ทั้งหมดจะยังไม่ออกไปจากพื้นที่ จนกว่าจะได้รับคำสั่งจากแกนนำด้วย</p>
<p>ด้าน<persName>พล.ต.ต.ภาณุ เกิดลาภผล</persName> รอง ผบช.น. ดูแลงานจราจร เปิดเผยว่า ขณะนี้ เจ้าหน้าที่ตำรวจ ได้ปิดเส้นทางถนนวิภาวดีรังสิตขาเข้าแยกสุทธิสาร โดยบังคับให้ประชาชนที่ใช้ถนนวิภาวดีรังสิต ขาเข้าเลี้ยวซ้าย ออกแยกห้วยขวางถนนรัชดาภิเษก เลี้ยวขวา ออกสะพานควาย ถนนพหลโยธิน แต่หากจำเป็นต้องเข้าเมือง ให้ใช้เส้นทางโทลล์เวย์ โดยมีรายงานว่า กลุ่มผู้ชุมนุมคนเสื้อแดงได้รวมตัวกันและเคลื่อนขบวนอยู่ที่บริเวณอนุสรณ์ สถาน ฐานทัพอากาศดอนเมือง มุ่งหน้าเข้ามายังสถานีโทรทัศน์แห่งประเทศไทย (NBT) ขณะที่ แยกดินแดง กลุ่มผู้ชุมนุม ไม่ได้ปิดการจราจร แต่รถเคลื่อนตัวได้ช้ามาก เนื่องจาก มีกลุ่มผู้ชุมนุมจำนวนมาก</p></body>
</news>
