<teiHeader>
<fileDesc>
<titleStmt>
  <title>ศาลยกฟ้องล้มละลาย'เสธ.แดง'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-28 10:52:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45408  </bibl>
</sourceDesc>
</fileDesc>
</teiHeader>
<news>
<headline>ศาลยกฟ้องล้มละลาย'<persName>เสธ.แดง</persName>'</headline>
<lead>ศาลล้มละลายกลางยกฟ้องล้มละลาย '<persName>เสธ.แดง</persName>' หลังเห็นยังมีทางใช้หนี้คดีหมิ่น '<persName>พล.ต.อ.สันต์</persName>' ได้</lead>
<neck></neck>
<body><p>ผู้สื่อข่าวรายงานว่า วันนี้(28 ม.ค.) ศาลล้มละลายกลาง มีคำพิพากษายกฟ้องคดีที่ <persName>พล.ต.อ.สันต์ ศรุตานนท์</persName> อดีต ผบ.ตร. ยื่นฟ้อง <persName>พล.ต.ขัตติยะ สวัสดิผล</persName> หรือ '<persName>เสธ.แดง</persName>' ผู้ทรงคุณวุฒิกองทัพบก เรื่องขอให้ศาลสั่งเป็นบุคคลล้มละลาย กรณีที่ <persName>พล.ต.ขัตติยะ</persName> ไม่ชำระเงินจำนวน 20 ล้านบาท พร้อมดอกเบี้ยร้อยละ 7.5 ต่อปี ให้ <persName>พล.ต.อ.สันต์</persName> หลังศาลแพ่งมีคำสั่งให้ <persName>พล.ต.ขัตติยะ</persName> ชำระเงินดังกล่าว กรณีที่กระทำละเมิดหมิ่นประมาท <persName>พล.ต.อ.สันต์</persName></p>
<p> โดยศาลพิเคราะห์แล้วเห็นว่า ชั้นสืบพยาน แม้ <persName>พล.ต.ขัตติยะ</persName> ในฐานะลูกหนี้ จะยอมรับว่ามีหนี้ต้องชำระดังกล่าวจริง แต่คดีดังกล่าวก็ยังไม่ถึงที่สุด ซึ่งการพิจารณาคดีของแต่ละชั้นศาล อาจเปลี่ยนแปลงได้ ประกอบกับ <persName>พล.ต.ขัตติยะ</persName> เป็นข้าราชการชั้นผู้ใหญ่ ได้รับเงินเดือนแน่นอนในแต่ละเดือนประมาณ 80,000 บาทเศษ <persName>พล.ต.ขัตติยะ</persName>จึงอยู่ในสภาพที่จะขวนขวายหาเงินมาชำระหนี้ได้ จึงยังไม่มีเหตุที่ศาลจะสั่งให้เป็นบุคคลล้มละลาย.</p></body>
</news>
