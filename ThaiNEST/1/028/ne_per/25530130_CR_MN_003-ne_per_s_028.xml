<teiHeader>
<fileDesc>
<titleStmt>
  <title>ศาลปรานี! คุก 1 เดือนรอลงอาญาแม่อุ้มลูกน้อยลักผ้าอ้อมโลตัส  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013588  </bibl>
</sourceDesc>
</fileDesc>
</teiHeader>
<news>
<headline>ศาลปรานี! คุก 1 เดือนรอลงอาญาแม่อุ้มลูกน้อยลักผ้าอ้อมโลตัส</headline>
<lead>ศาลพิพากษาจำคุกแม่อุ้มลูกขโมยผ้าอ้อมของโลตัส 2 เดือน ปรับ 4,000 บาท รับสารภาพศาลปรานีลดโทษให้กึ่งหนึ่ง เหลือจำคุก 1 เดือน ปรับ 2,000 บาท โทษจำคุกให้รอการลงโทษ 2 ปี</lead>
<neck></neck>
<body><p>วันนี้ (30 ม.ค.) เวลา 10.00 น. ศาลแขวงพระนครเหนือ <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร. ฐานะโฆษก ตร.เดินทางมาศาลเพื่อนำ <persName>น.ส.เมธีกานต์ พจนานี</persName> และบุตรสาวฟังคำพิพากษา สืบเนื่องจาก เมื่อวันที่ 29 ม.ค. 2553 เวลา 18.00 น. เจ้าหน้าที่ตำรวจ สน.เตาปูน ได้จับกุม <persName>น.ส.เมธีกานต์ พจนานี</persName> อายุ 25 ปี พร้อมน้อง<persName>แก้ม</persName>บุตรสาว อายุ 10 เดือน กรณีลักทรัพย์ผ้าอ้อมสำเร็จรูป เสื้อผ้าเด็กอ่อน และสตรี จำนวน 7 รายการ เป็นเงิน 1,950 บาท ณ บริเวณหน้าห้างสรรพสินค้า เทสโก้โลตัส สาขาประชาชื่น ซึ่งผู้ต้องหาให้การรับสารภาพว่าตนมาจับจ่ายซื้อสินค้าจำเป็นสำหรับลูกสาวที่ห้าง แต่ถึงเวลาจ่ายเงิน ไม่มีเงินเพียงพอจึงเกิดความคิดชั่ววูบตัดสินใจหิ้วถุงใส่รถเข็นเดินออกมาจากช่องคิดเงินทันที และถูกเจ้าหน้าที่ตำรวจจับกุม และต่อมาในเวลา 19.00 น. ของวันดังกล่าวโฆษก ตร.ได้ใช้ตำแหน่งในการประกันตัวผู้ต้องหาและบุตรสาว เพื่อเปิดโอกาสให้สองแม่ลูกได้กลับไปนอนบ้านด้วยกัน</p>
<p> <persName>พล.ต.ท.พงศพัศ</persName> กล่าวหลังจากได้เข้าฟังคำพิพากษาจากศาลว่า ต้องขอขอบพระคุณศาลที่ท่านได้มีความเมตตากรุณาเป็นอย่างสูง ที่ได้มีคำพิพากษาดังกล่าว และชัดเจนว่าการกระทำดังกล่าวแม้จะมีเหตุผลและเคยเป็นอย่างไรก็ตาม แต่การกระทำดังกล่าวถือเป็นการกระทำความผิด และถือเป็นบทเรียนสำหรับแม่ลูกอ่อนผู้นี้และเป็นอุทาหรณ์ให้กับคนอื่นๆ ที่คิดจะกระทำในลักษณะเช่นเดียวกันว่าควรจะกระทำไม่ได้                สำหรับการช่วยเหลือจะต้องได้รับความร่วมมือจากองค์กรภาครัฐและเอกชนในการช่วยเหลือต่อไป จากนั้น ในเวลาประมาณ 10.45 น.โฆษก ตร. พร้อมด้วยพนักงานสอบสวน สน.เตาปูน ได้เดินทางไปส่ง <persName>น.ส.เมธีกานต์</persName> และลูกสาวที่ห้องเช่า บ้านเลขที่ 122 ซอยสุวรรณดี 3 แขวงบางซื่อ เขตบางซื่อ เป็นที่เรียบร้อย                ส่วนการดำเนินการต่อไปจะได้จัดหานม ผ้าอ้อมและสิ่งของจำเป็นในการบรรเทาทุกข์ให้กับแม่ลูกอ่อนในเบื้องต้นก่อน สำหรับแก้ปัญหาในการช่วยเหลือในภาพรวมจะได้หารือกับกระทรวงพัฒนาสังคม และหน่วยงานที่เกี่ยวข้องต่อไป                ในวันเดียวกัน ที่ศาลแขวงพระนครเหนือ ศาลอ่านคำพิพากษาในคดีหมายเลขดำ ว.1010/2553 ที่พนักงานอัยการฝ่ายคดีพิเศษศาลแขวง 1 เป็นโจทก์ฟ้อง <persName>น.ส.เมธีกานต์ พจนธารี</persName> อายุ 25 ปี อยู่บ้านเลขที่ 43 ซอยสุกัญญากิจ ถนนริมคลองประปา แขวงและเขตบางซื่อ กทม. เป็นจำเลย ในความผิดฐานลักทรัพย์                โจทก์ฟ้องว่า เมื่อเวลา 18.00 น. วันที่ 29 ม.ค.53 จำเลยได้ลักทรัพย์ ผ้าอ้อมเด็ก ชุดนอนสตรี กางเกงชั้นใน เสื้อชั้นใน เสื้อสายดี่ยว กางเกงขาสั้น และกระติ๊กน้ำเด็ก รวมมูลค่า 1,951 บาท จากห้างสรรพสินค้าเทสโก้โลตัส สาขาประชาชื่น แขวงและเขตบางซื่อ กทม.จำเลยให้การรับสารภาพ</p>
<p>พิพากษาว่า จำเลยกระทำผิดตามประมวลกฎหมายอาญา มาตรา 334 ฐานลักทรัพย์ ลงโทษจำคุกเป็นเวลา 2 เดือน ปรับ 4,000 บาท จำเลยให้การรับสารภาพลดโทษให้กึ่งหนึ่ง เหลือจำคุกเป็นเวลา 1 เดือน ปรับ 2,000 บาท โทษจำคุกให้รอการลงโทษ 2 ปี                สำหรับคดีนี้เกิดขึ้นเมื่อวันที่ 29 ม.ค. หลัง <persName>น.ส.เมธีกานต์</persName> อุ้มลูกสาว วัย 10 เดือน เข้าไปซื้อของที่ห้างเทสโก้ โลตัส แต่ไม่ยอมให้พนักงานคิดเงินในส่วนที่เป็นของกลาง ก่อนจะเข็นรถออกจากห้าง แต่ถูกทางเจ้าหน้าที่ห้างควบคุมตัวไว้ได้ ก่อนแจ้ง ตำรวจ สน.เตาปูน ให้จับกุมตัวไปดำเนินคดี ต่อมา <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร. จะเดินทางไปช่วยเจรจาให้ แต่ทางตัวแทนห้าง ยืนยันจะดำเนินคดี จน <persName>พล.ต.ท.พงศพัศ</persName> ต้องใช้ตำแหน่งยื่นประกันตัว <persName>น.ส.เมธีกานต์</persName> ออกไป</p></body>
</news>
