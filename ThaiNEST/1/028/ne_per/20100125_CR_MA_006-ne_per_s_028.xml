<teiHeader>
<fileDesc>
<titleStmt>
  <title>แกนนำพันธมิตรฯ ยื่นหนังสือ ป.ป.ช. เอาผิด ก.ตร. กลับมติช่วย3นายพล  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-25 14:14:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264403700&catid=17  </bibl>
</sourceDesc>
</fileDesc>
</teiHeader>
<news>
<headline>แกนนำพันธมิตรฯ ยื่นหนังสือ ป.ป.ช. เอาผิด ก.ตร. กลับมติช่วย3นายพล</headline>
<lead></lead>
<neck></neck>
<body><p><persName>พล.ต.จำลอง ศรีเมือง</persName> แกนนำพันธมิตรประชาชนเพื่อประชาธิปไตย <persName>นายวีระ สมความคิด</persName> ประธานกลุ่มพิทักษ์สิทธิและเสรีภาพของประชาชน และผู้ที่ได้รับบาดเจ็บจากเหตุสลายการชุมนุม 7 ตุลาคม 2551  เดินทางมายังสำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) เมื่อวันที่ 25 มกราคม  เพื่อยื่นหนังสือต่อคณะกรรมการ ป.ป.ช. ขอให้ไต่สวนดำเนินคดีทางวินัยและอาญา และให้ถอดถอน<persName>นายสุเทพ  เทือกสุบรรณ</persName> รองนายกรัฐมนตรี ในฐานะประธานคณะกรรมการข้าราชการตำรวจ (ก.ตร.) และคณะกรรมการ ก.ตร. ออกจากตำแหน่ง กรณีมีมติไม่ลงโทษอดีต 3 นายตำรวจ ที่ถูก ป.ป.ช.ชี้มูลความผิด และให้กลับมาทำหน้าที่อีกครั้ง ซึ่งถือเป็นการปฏิบัติและละเว้นการปฏิบัติหน้าที่ตามประมวลกฎหมายอาญา มาตรา 157  เนื่องจากการกระทำของ ก.ตร. เป็นการช่วยเหลือผู้กระทำผิดไม่ให้ได้รับโทษ และมติ ก.ตร. ยังเป็นการขัดรัฐธรรมนูญที่เคยวินิจฉัยว่า  หน่วยงานของรัฐไม่สามารถขัดมติของ ป.ป.ช. ได้   </p>
<p>ทั้งนี้ <persName>นายวิชา มหาคุณ</persName> กรรมการ ป.ป.ช. เป็นตัวแทนรับหนังสือ พร้อมกล่าวว่า จะให้เจ้าหน้าที่รวบรวมข้อมูลก่อนนำเสนอ ป.ป.ช.ชุดใหญ่ พิจารณาว่า ป.ป.ช. จะมีอำนาจหน้าที่ดำเนินการกับ ก.ตร.ได้หรือไม่</p>
<p>ผู้สื่อข่าวรายงานว่า หลังจากยื่นหนังสือกับ ป.ป.ช. แล้ว แกนนำพันธมิตรฯ  ยังเดินทางมายื่นหนังสือถึงนายกรัฐมนตรี ที่ทำเนียบรัฐบาล ขอให้นายกรัฐมนตรีเอาผิดกับ<persName>นายสุเทพ</persName>  และคณะกรรมการ  ก.ตร. พร้อมทั้งตั้งคณะกรรมการสอบสวน<persName>นายสุเทพ</persName> ในฐานะประธาน ก.ตร. แต่ไม่ดำเนินการตามมติ ป.ป.ช. ด้วย มี <persName>นางอัญชลี  วานิช เทพบุตร</persName>  รองเลขาธิการนายกรัฐมนตรี เป็นตัวแทนรับหนังสือ</p></body>
</news>
