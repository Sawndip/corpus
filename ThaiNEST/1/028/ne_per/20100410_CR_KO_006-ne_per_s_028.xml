<teiHeader>
<fileDesc>
<titleStmt>
  <title>แดงโชว์อาวุธสงครามอ้างยึดจากทหาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100410/55444/แดงโชว์อาวุธสงครามอ้างยึดจากทหาร.html  </bibl>
</sourceDesc>
</fileDesc>
</teiHeader>
<news>
<headline>แดงโชว์อาวุธสงครามอ้างยึดจากทหาร</headline>
<lead>แกนนำเสื้อแดงสะพาน ผ่านฟ้าโชว์อาวุธสงคราม อ้างยึดได้จากทหาร ระบุ ผู้ชุมนุมเจ็บแล้ว 83 ราย ด้าน"<persName>ณัฐวุฒิ</persName>"โชว์ปืนยาว-ลอกกระ สุน อ้าง เก็บได้จากการปะทะที่ "ผ่านฟ้า"</lead>
<neck></neck>
<body><p>(10เม.ย.) ที่หลังเวทีสะพานผ่านฟ้า เวลา 17.00 น. <persName>นายยศวริศ ชูกล่อม</persName> หรือ<persName>เจ๋ง ดอกจิก</persName> นำ อาวุธปืนเอ็ม 16,ปืนลูกซอง,และกระสุนจริงจำนวนมาก ขึ้นมาบนเวทีสะพานผ่านฟ้า โดยระบุว่าเป็นอาวุธสงครามที่ยึดได้จากรถกระบะของทหาร ที่เคลื่อนจากสะพานปิ่นเกล้า เพื่อนำมาสลายการชุมนุมบนถนนราชดำเนิน</p>
<p>จากนั้น <persName>นายสุภรณ์ อัตถาวงศ์</persName> แกนนำ นปช.นำอาวุธสงครามวางเรียงบนโต๊ะนบเวที เพื่อแถลงข่าว ยืนยันว่า รัฐบาลใช้อาวุธสงคราม และความรุนแรงกับเสื้อแดง ทำให้มีผู้ได้รับบาดเจ็บแล้ว  83 ราย ทยอยนำตัวส่งโรงพยาบาลวชิระ , รพ.รามา, รพ.หัวเฉียว , รพ.กลาง และ รพ.พระรามเก้า ซึ่งนปช.จะส่งแกนนำไปเยี่ยมเยียนและดูแลผู้บาดเจ็บทุกราย</p>
<p><persName>นายสุภรณ์</persName>ยังได้ขอกำลังคนเสื้อแดง ไปตรวจสอบบริวเวณหน้าโรงเรียนสตรีวิทยา ซึ่งได้รับแจ้งว่า ทหารนำรถถังเคลื่อนเข้ามา</p>
<p>ผู้สื่อข่าวรายงานว่า เวลา 17.00 น.<persName>นายณัฐวุฒิ ใสเกื้อ</persName> แกนนำนปช. ขึ้นเวทีปราศรัยโดยนำอาวุธปืนยาวพร้อมเครื่องกระสุนลูกซองและปลอกระสุนจำนวน มาก แสดงให้ผู้ชุมนุมที่เวทีราชประสงค์ได้ดู โดยระบุว่า เก็บมาได้จากการปะทะกันที่สะพานผ่านฟ้า โดยจะไม่คืนให้กับรัฐบาล เพราะเมื่อเดือนเมษายนที่ผ่านมาคืนให้แล้วกลับนำมายิงประชาชนครั้งนี้ จึงไม่คืนจนกว่า<persName>นายอภิสิทธิ์ เวชชาชีวะ</persName> จะลาออกจากตำแหน่ง</p>
<p>ผู้สื่อข่าวรายงานว่า ที่บริเวณสะพานฆัควาน เจ้าหน้าที่ทหารหลายพันนาย ได้กดดันผู้ชุมนุมโดยการเข้ายึดพื้นที่ ใช้ปืนยิงขึ้นฟ้า ซึ่งเสียงปืนได้ดังขึ้นตลอดเวลา จากนั้นเจ้าหน้าที่ได้ยิงแก๊สน้ำตาใส่ผู้ชุมนุม เป็นเหตุให้ผู้ชุมนุมต้องล่าถอยออกไป โดยทหารยืนเรียงหน้ากระ ดานเดินเข้าชนผู้ชุมนุม เพื่อยึดพื้นที่คืน ซึ่งถือเป็นการเข้าปะทะกันครั้งที่ 3 ของวันนี้ อย่างไรก็ตามกลุ่มผู้ชุมนุมยังพยายามที่จะต่อสู้เพื่อขอพื้นที่คืน แต่เจ้าหน้าที่ทหารไม่สนใจในการกระทำใดๆ พยายามจะไล่กลุ่มผู้ชุมนุมออกจากพื้นที่</p>
<p>ผู้สื่อข่าวรายงานต่อว่าระหว่างที่ทหารได้ยิงแกสน้ำตา กลุ่มคนเสื้อแดงได้ลุกฮือเข้ามา ขว้างของใส่ ทำให้ทหารถอยลงมา ทำให้ได้รับบาดเจ็บหลายราย โดยจะเห็นได้ชัดว่ากลุ่มคนเสื้อแดงรวมกลุ่มกันสู้ เอาข้าวของปาใส่เจ้าหน้าที่ทหารเป็นเหตุให้ทหารได้รับบาทเจ็บทำให้กลุ่มทหาร ถอยไม่เป็นท่า โดยกลุ่มคนเสื้อแดงพยายามยึดพื้นที่คืน </p>
<p>เมื่อเวลา 16.05 น. บริเวณสะพานมัฆวานฯสถานการณ์ตึงเครียดมาก ทหารกับผู้ชุมนุมมีการปะทะกัน โดยทหารยิงกระสุนยางและแก๊สน้ำตา ขณะที่ผู้ชุมนุมพยายามผลักดันทหาร ทำให้ทหารต้องถอยร่นมายังแยกสวนมิสกวัน ขณะที่ผู้ชุมนุมยังพยายามเดินหน้ากระดานผลักดันให้ทหารออกนอกพื้นที่ ขณะที่ทหารได้มีการตั้งแถวหน้ากระดานไม่ให้ผู้ชุมนุมผลักดันเช่นเดียวกัน</p>
<p>ทั้งนี้ ทหารที่มีไม่อุปกรณ์ป้องกันแก๊สน้ำ ต่างพากันวิ่งหาน้ำล้างหน้า ทำให้แถวที่ตั้งกั้นผู้ชุมนุมแตก ทำให้ผู้ชุมนุมผลักดันทหารได้</p>
<p>เมื่อเวลา 15.50 น. ผู้ชุมนุมเสื้อแดงที่แยกชิดลมได้มายืนออที่บริเวณสี่แยก โดยวินรถจักรยานยนตร์รับจ้างได้ตั้งเป็นแนวป้องกันการบุกเข้าสลายการชุมนุม ของทหาร พร้อมกันนี้ได้นำรถเก๋ง รถกระบะ มาจอดปิดถนนที่จะเข้าสู่แยกราชประสงค์</p>
<p>ขณะเดียวกันได้มีการส่งจักรยานยนตร์ขับสำรวจรอบแยกชิดลมว่า มีทหารอยู่จุดไหนบ้าง ทั้งนี้ตลอดเวลามีข่าวลือว่า ทหารจะบุกในช่วงเย็นนี้ หลังจากสลายการชุมนุมที่ผ่านฟ้าฯ เสร็จเรียบร้อยทำให้ผู้ชุมนุมตื่นตัวตลอดเวลา</p></body>
</news>
