<teiHeader>
<fileDesc>
<titleStmt>
  <title>จับคนข่มขืนฆ่าม.4คาห้องนอนนำตัวทำแผน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100202/46937/%e0%b8%88%e0%b8%b1%e0%b8%9a%e0%b8%84%e0%b8%99%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%86%e0%b9%88%e0%b8%b2%e0%b8%a1.4%e0%b8%84%e0%b8%b2%e0%b8%ab%e0%b9%89%e0%b8%ad%e0%b8%87%e0%b8%99%e0%b8%ad%e0%b8%99%e0%b8%99%e0%b8%b3%e0%b8%95%e0%b8%b1%e0%b8%a7%e0%b8%97%e0%b8%b3%e0%b9%81%e0%b8%9c%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>จับคนข่มขืนฆ่าม.4คาห้องนอนนำตัวทำแผน</headline>
<lead>ตร.กำแพงเพชร จับโจ๋วัย 16 ปี ฆ่าข่มขืนเด็กม.4 ที่แท้เพื่อนหมู่บ้านเดียวกัน เผยหลังเกิดเหตุยังทำทีมาดูศพ สารภาพบีบคอเหยื่อจนสลบก่อนข่มขืน กลัวจำหน้าได้ใช้สายยางรัดคอจนตายคามือ ตำรวจหิ้วฝ่าฝูงชนร่วม 200 ทำแผน ท่ามกลางเสียบสาปแช่ง หวิดถูกประชาทัณฑ์</lead>
<neck></neck>
<body><p>ในที่สุดตำรวจก็สามารถคลี่คลายคดีข่มขืนนักเรียนชั้นม.4 ในจ.กำแพงเพชรได้แล้ว หลังใช้เวลาไม่นานนัก เมื่อเวลา 10.00 น.วันที่ 2 กุมภาพันธ์ <persName>พล.ต.ท.สุรสีห์ สุนทรศารทูล</persName> ผบช.ภ.6 <persName>พล.ต.ต.ศิรินทร์ ผดุงชีวิตร์</persName> ผบก.ภ.จว.กำแพงเพชร และ<persName>พ.ต.อ.ธนวรรธน์ อยู่คง</persName> ผกก.สภ.เมืองกำแพงเพชร ร่วมแถลงข่าวการจับกุมผู้ต้องหาคดีฆ่าข่มขืน<persName>น.ส.เอ</persName> (นามสมมติ) นักเรียนชั้นม.4 โรงเรียนแห่งหนึ่งในจ.กำแพงเพชร เหตุเกิดเมื่อคืนวันที่ 31 มกราคมที่ผ่านมา พร้อมนำตัว<persName>นายวี</persName> (นามสมมติ) อายุ 16 ปี ชาวจ.กำแพงเพชร ผู้ต้องหารายนี้มาร่วมแถลงข่าวด้วย ที่ห้องประชุมชั้น 2 ของ สภ.เมืองกำแพงเพชร </p>
<p><persName>นายวี</persName> รับสารภาพว่า เมื่อค่ำวันที่ 31 มกราคม หลังทำงานกลับจากจ.สุพรรณบุรีมาเยี่ยมยายซึ่งป่วยอยู่ที่บ้าน โดยนั่งรถโดยสารมาที่สถานีขนส่งผู้โดยสารกำแพงเพชร ก็พบพ่อแม่ของผู้ตายที่กำลังมาส่งพี่ชายของผู้ตาย ซึ่งอยู่ในบ้านหมู่เดียวกัน จึงรู้ว่าที่บ้านมีลูกสาวอยู่เพียงคนเดียว และยังได้พูดคุยกันราว 5 นาที จากนั้นไปซื้อเบียร์มาดื่ม 2 กระป๋อง แล้วกลับเข้าหมู่บ้าน ก่อนกลับบ้านไปมีเพศสัมพันธ์กับแฟนสาว กระทั่งถึงเวลาที่เกิดเหตุ ก็ไปที่บ้าน<persName>น.ส.เอ</persName> โดยย่องเข้าทางหลังบ้าน ขณะพ่อแม่ของ<persName>น.ส.เอ</persName> กลับจากส่งลูกชายแล้วเพลียหลับ เมื่อไปนั่งที่ขอบเตียง<persName>น.ส.เอ</persName> ตื่นขึ้นมาพอดีจึงใช้มือบีบกดคอ ก่อนข่มขืน </p>
<p> ผู้ต้องหากล่าวว่า หลังลงมือเสร็จสังเกตเห็นตรงหัวเตียงมีสายยางที่ใช้รัดสิ่งของสำหรับรถจักรยานยนต์ 1 เส้น โดยเหยื่อยังมีลมหายใจอยู่ เกรงว่าจะจำหน้าได้เพราะเป็นคนบ้านละแวกเดียวกัน จึงใช้สายยางที่อยู่บนหัวเตียงมาพันคอเหยื่อ 1 รอบ แล้วกระตุกปลายสายจนขาดอากาศสิ้นใจอย่างทรมาน กระทั่งรุ่งขึ้นตำรวจมาตรวจที่เกิดเหตุ ก็มาร่วมสังเกตการณ์ด้วย เพื่อแสดงความบริสุทธิ์</p>
<p> ส่วนสาเหตุที่ลงมือเนื่องจากเพื่อนๆ บอกว่า ผู้ตายเป็นหญิงสาวที่หน้าตาดี จึงเกิดอารมณ์ยับยั้งไม่ได้ อีกทั้งตนได้ไปฉีดอวัยวะเพศให้ใหญ่ขึ้น จึงวางแผนสวมถุงมือไปบ้านเหยื่อแล้วก่อเหตุขึ้น หลังก่อเหตุได้โทรศัพท์ให้พี่ชายที่อยู่จ.สุพรรณบุรีมารับตัวกลับ แต่ตำรวจมาจับกุมได้เสียก่อน</p>
<p> หลัง<persName>นายวี</persName>ถูกควบคุมตัว ตำรวจได้นำไปตรวจร่างกายปรากฏว่า ที่บริเวณด้านหลัง และแขนทั้ง 2 ข้างมีรอยสักและมีเล็บข่วนหลายที่ รวมทั้งที่คอของผู้ต้องหา และหลักฐานขนเพชร จึงทำให้ผู้ต้องหาจนมุมยอมรับสารภาพในที่สุด นอกจากนั้นยังได้เบาะแสว่า ผู้ต้องหายังมีประวัติบุกขึ้นหาสาวแม่ลูกสามกลางวันแสกๆ เมื่อวันที่ 9 กันยายน 2552 มาแล้ว แต่เหยื่อตัวใหญ่กว่าใช้มีดฟันจนบาดเจ็บ แต่ผู้เสียหายไม่ได้เอาเรื่องจึงรอดตัวมาได้</p>
<p> หลังจากนั้น<persName>พล.ต.ท.สุรสีห์</persName> ได้นำผู้ต้องหาเดินทางไปบ้านที่เกิดเหตุ เพื่อทำแผนประกอบคำรับสารภาพ โดยมีญาติๆ และชาวบ้านไม่ต่ำกว่า 200 คน มาดูการทำแผน โดยตำรวจต้องใช้กำลังเคลียร์พื้นที่กันประชาชนที่ส่งเสียงตะโกนด่าสาปแช่งผู้ต้องหาด้วยอารมณ์โกรธแค้น และกลัวจะประชาทัณฑ์ผู้ต้องหา หลังจากนั้น ก็ได้นำตัวผู้ต้องหาอ้อมมาทางด้านหลังของบ้านที่เกิดเหตุ เมื่อพ่อแม่ของเหยื่อเห็นผู้ต้องหาก็วิ่งเข้าใส่ เงื้อหมัดเข้าไปจะทำร้าย แต่ตำรวจได้กันออกไปทัน โดยใช้เวลาทำแผนไม่ถึงชั่วโมงก็ยุติลง แล้วรีบนำตัวขึ้นรถฝ่าฝูงชนออกไปได้อย่างปลอดภัย</p>
<p> <persName>พล.ต.ท.สุรสีห์</persName> กล่าวว่า เหตุการณ์ที่เกิดขึ้นถือเป็นภัยของเยาวชน เพราะไม่คิดว่าเด็กอายุเท่านี้จะก่อเหตุรุนแรงถึงขนาดนี้ เริ่มต้นจากปัญหาทางสังคม สิ่งยั่วยุต่างๆ มากมาย ทำให้เด็กอยากรู้อยากเห็น และพ่อแม่ก็ทำมาหากิน ไม่มีเวลาดูแลบุตรหลาน จึงทำให้เด็กออกไปแสวงหาด้วยตนเอง จึงฝากถึงผู้ปกครองให้ช่วยสอดส่องดูแลบุตรหลาน เพื่อช่วยป้องกันลดการเกิดปัญหาทางสังคมร่วมกัน</p></body>
</news>
