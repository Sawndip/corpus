<teiHeader>
<fileDesc>
<titleStmt>
  <title>โจรยิงแสกหน้าเหยื่อหวังชิง จยย.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-07 07:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58563  </bibl>
</sourceDesc>
</fileDesc>
</teiHeader>
<news>
<headline>โจรยิงแสกหน้าเหยื่อหวังชิง จยย.</headline>
<lead></lead>
<neck></neck>
<body><p>ล่าโจรโหดยิงแสกหน้าสาวกวาดถนนชิง จยย.ครั้งนี้ เกิดขึ้นเมื่อเวลา 04.50 น.  วันที่ 6 เม.ย. <persName>ร.ต.ท.ณัฐวุฒิ ผิวบัวคำ</persName> ร้อยเวร สภ.เมือง จ.อ่างทอง รับแจ้งมีเหตุคนร้ายชิงทรัพย์ โดยผู้เสียหายถูกยิงได้รับบาดเจ็บสาหัส บนถนนป่าโมก-อ่างทอง หมู่ที่ 5 ต.บ้านแห จึงรีบไปสอบสวน ที่เกิดเหตุพบ จยย.ฮอนด้าเวฟ ทะเบียน กนท 364 อ่างทอง คว่ำอยู่ข้างถนน นอกจากนั้นยังพบปลอกกระสุนปืนขนาด .22 ตกอยู่ 1 ปลอก จึงเก็บไว้เป็นหลักฐาน ส่วนผู้ได้รับบาดเจ็บถูกนำส่งโรงพยาบาลไปก่อนหน้านี้ทราบชื่อ<persName>นางกุหลาบ ประคำทอง</persName> อายุ 45 ปี อยู่บ้านเลขที่ 58/3 หมู่ 2 ต.บ้านแห ถูกยิงแสกหน้ากระสุนฝังในอาการสาหัสเป็นตายเท่ากัน</p>
<p>จากการสอบสวน<persName>นายพรหม หงษ์สา</persName> อายุ 37 ปี สามี<persName>นางกุหลาบ</persName> กล่าวว่า <persName>นางกุหลาบ</persName>ทำงานเป็นพนักงานกวาดถนนของเทศบาลอ่างทอง ก่อนเกิดเหตุประมาณ 04.30 น. ได้ขี่ จยย. ออกจากบ้านเพื่อจะไปกวาดถนนในตลาดอ่างทอง แต่พอมาถึงที่เกิดเหตุ คาดว่าคนร้ายที่ขี่รถตามมา สบโอกาส ใช้อาวุธปืนยิงใส่ภรรยาหวังชิงทรัพย์ แต่มีรถผ่านมาพอดี คนร้ายจึงไม่สามารถลัก จยย. ไปได้ ในเบื้องต้นเจ้าหน้าที่สันนิษฐานว่า คนร้ายได้ขี่ จยย. ประกบยิงเหยื่อเพื่อชิง จยย. มากกว่าเพราะผู้ตายไม่ได้มีทรัพย์สินติดตัว แต่ก็ไม่ทิ้งประเด็นเรื่องส่วนตัว เจ้าหน้าที่จะเร่งสืบสวนหาเบาะแสคนร้าย เพื่อติดตามจับกุมตัวมาดำเนินคดีต่อไป</p></body>
</news>
