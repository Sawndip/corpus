<teiHeader>
<fileDesc>
<titleStmt>
  <title>เจรจาเหลว!ภานุพงษ์เผยแดงไม่ตอบรับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-03 21:09:37  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219459  </bibl>
</sourceDesc>
</fileDesc>
</teiHeader>
<news>
<headline>เจรจาเหลว!<persName>ภานุพงษ์</persName>เผยแดงไม่ตอบรับ</headline>
<lead>การเจรจารอบแรก ระหว่างเจ้าหน้าที่รัฐบาลกับแกนนำผู้ชุมุนมคนเสื้อแดงที่แยกราชประสงค์ล้ม เหลว ขณะที่บรรยากาศเริ่มตึงเครียดหลังแกนนำประกาศผู้ชุมนุมภูมิภาคเตรียมพร้อม ชุมนุมที่ศาลากลางจังหวัดหากถูกสลายการชุมนุม</lead>
<neck></neck>
<body><p><persName>พล.ต.อ.ภาณุพงศ์ สิงหรา ณ อยุธยา</persName> <persName>พล.ต.ท.อดุลย์ แสงสิงห์แก้ว</persName> รองผู้บัญชาการตำรวจแห่งชาติ และ <persName>พล.ต.ท.วรพงษ์ ชิวปรีชา</persName> ผู้ช่วยผู้บัญชาการตำรวจแห่งชาติ เดินทางเข้าเจรจากับแกนนำกลุ่ม นปช.บนเวทีปราศรัยชั่วคราวกลางแยกราชประสงค์ โดยขอให้กลุ่มผู้ชุมนุมเปิดเส้นทางการจราจรทั้งนี้ <persName>พล.ต.อ.ภานุพงศ์</persName> ยืนยันหลังการเจรจาครั้งแรกว่าการเจรจาล้มเหลว ไม่ประสบความสำเร็จ เนื่องจากกลุ่มผู้ชุมนุมมีเป็นจำนวนมากดังนั้นทางตำรวจจะรอจนจนถึงวันพรุ่ง นี้ จึงจะมีการเจรจาใหม่อีกครั้งเพื่อขอให้กลุ่มผู้ชุมนุมเปิดเส้นทางการจราจร</p>
<p>อย่างไรก็ตาม ล่าสุดสถานการณ์ยังคงตึงเครียด เนื่องจาก มีการประกาศบนเวทีปราศรัยหากมีการสลายการชุมนุมของกลุ่ม นปช.ขอให้กลุ่ม นปช.ทุกคนไปรวมตัวกันที่ศาลากลางจังหวัดทุกจังหวัดทั่วประเทศด้วย</p>
<p><persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา สบ10 กล่าวภายหลังเข้าเจรจากับแกนนำเสื้อแดงบริเวณการชุมนุมที่แยกราช
ประสงค์ เพื่อให้กลุ่มผู้ชุมนุมเปิดการจราจรว่า ตนและคณะได้มาเจรจากับแกนนำ นปช.ในนามของสำนักงานตำรวจแห่งชาติ เนื่องจากการปิดถนนของกลุ่มผู้ชุมนุม ทำให้ประชาชนที่อยู่ในย่านนี้ รวมถึงนักท่องเที่ยวได้รับความเดือดร้อน และได้ร้องเรียนมาทางตำรวจ ซึ่งการเจรจานั้น ทางแกนนำยังไม่ยอมที่จะเปิดถนนพร้อมกับนัดหมายให้ทางตำรวจมาเจรจาอีกครั้งใน เช้าวันพรุ่งนี้ เนื่องจากวันนี้กลุ่มผู้ชุมนุมมีจำนวนมาก ซึ่งทางแกนนำ นปช.ได้ฝากตำรวจไปยังรัฐบาลว่า ยังคงยืนยันในจุดยืนเดิมคือ นายกฯ ต้องประกาศยุบสภา</p>
<p>ทั้งนี้ <persName>พล.ต.อ.ภานุพงศ์</persName> ยังเชื่อว่า จะสามารถเจรจาเปิดช่องจราจรได้บางส่วน เชื่อคนไทยเหมือนกัน ก็น่าที่จะคุยกันรู้เรื่อง อย่างไรก็ตามภายหลังการเจรจาไม่สำเร็จกลุ่มผู้ชุมนุมได้โห่ และขับไล่นายตำรวจที่มาเจรจาด้วยความไม่พอใจ</p></body>
</news>
