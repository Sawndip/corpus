<teiHeader>
<fileDesc>
<titleStmt>
  <title>คุมเข้มบ้านพักบุคคลสำคัญตร.ไม่หวั่นป่วนรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-01 18:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46187  </bibl>
</sourceDesc>
</fileDesc>
</teiHeader>
<news>
<headline>คุมเข้มบ้านพักบุคคลสำคัญตร.ไม่หวั่นป่วนรบ.</headline>
<lead>ตร.นครบาล คุมเข้มบ้านพักบุคคลสำคัญ ไม่หวั่น "เสื้อแดง-<persName>เสธ.แดง</persName>" เคลื่อนไหวกดดันรัฐบาล</lead>
<neck></neck>
<body><p>วันนี้ (1 ก.พ.) ผู้สื่อข่าวรายงานว่า <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล กล่าวถึง การชุมนุมของกลุ่มแนวร่วมประชาธิปไตยต่อต้านเผด็จการ (นปช.) และกรณี <persName>นายสุเทพ เทือกสุบรรณ</persName> รองนายกฯ กำชับตำรวจนครบาลภายหลัง <persName>พลตรีขัตติยะ สวัสดิผล</persName> หรือ<persName>เสธ.แดง</persName> ออกมาเปิดเผยว่า มีคนวางแผนลอบฆ่า 3 องค์กรอิสระ พร้อมตั้งข้อสังเกตความเคลื่อนไหวต่าง ๆ ที่เกิดขึ้น เชื่อมโยงไปถึง <persName>พ.ต.ท.ทักษิณ ชินวัตร</persName> อดีตนายกฯ ว่า เป็นสิทธิของเขาที่จะพูดอะไรก็ได้ ตำรวจเราก็มีหน้าที่ทำตามกฎหมายดูแลความปลอดภัยพี่น้องประชาชน ส่วนการชุมนุมนั้นก็เป็นสิทธิที่สามารถทำได้เช่นกัน แต่ต้องอยู่ในกรอบของกฎหมาย ใครจะจัดชุมนุมอย่างไรก็ได้ แต่อย่าทำผิดกฎหมายบ้านเมือง หากพบทำผิด ตำรวจจะจับกุมดำเนินคดีทันที</p>
<p> นอกจากนี้ ผบช.น. ยังกล่าวถึง การดูแลความปลอดภัยผู้นำประเทศ และบุคคลสำคัญ ว่า สำนักงานตำรวจแห่งชาติมีแผนปฏิบัติรักษาความปลอดภัยอยู่แล้ว โดยมีกองบัญชาการตำรวจสันติบาลเป็นหน่วยงานหลักในการทำหน้าที่สืบสวนหาข่าว ติดตามความเคลื่อนไหว และดูแลความปลอดภัย ไม่ว่าจะเป็นตัวนายกฯ รองนายกฯ บุคคลสำคัญ บ้านพัก รวมถึงหน่วยราชการ ทำเนียบฯ รัฐสภา กระทรวงต่าง ๆ มีตำรวจนครบาลเป็นกำลังเสริม </p>
<p>ผบช.น. กล่าวต่อว่า ที่ผ่านมากองบัญชาการตำรวจนครบาลมีการจัดกำลังตำรวจท้องที่ไปดูแลความปลอดภัยตลอดเวลาอยู่แล้ว เมื่อมีการกำชับสั่งการมาก็จะเพิ่มความเข้มในการดูแลให้มากขึ้น ประกอบกับที่ผ่านมาตำรวจมีการฝึกทบทวนยุทธวิธีการปฏิบัติดูแลอยู่แล้ว ทั้งในส่วนของผู้ชุมนุม กำลังตำรวจปราบจลาจล ตอนนี้ตำรวจนครบาลเรามีภาระหน้าที่หลายอย่างที่ต้องทำ ทั้งเรื่องการดูแลความปลอดภัยในชีวิตทรัพย์สินพี่น้องประชาชน การปราบปรามอาชญากรรม และอื่น ๆ ไม่ใช้จะมาให้ความสำคัญกับการเคลื่อนไหวของกลุ่มผู้ชุมนุมเพียงอย่างเดียว</p>
<p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล แถลงข่าวภายหลัง<persName>นายสุเทพ</persName> ออกมากำชับให้ตำรวจนครบาลดูแลบุคคลสำคัญ สถานที่สำคัญ ที่เกี่ยวข้องกับเหตุการณ์ทางการเมือง ตามที่มีกระแสข่าวลอบทำร้ายบุคคลสำคัญ ว่า บช.น.มีแผนรองรับเรื่องเหล่านี้เอาไว้นานแล้ว โดยมีทั้งตำรวจในพื้นที่ และหน่วยตำรวจพิเศษดูแลอย่างดี และเข้มข้น ประชาชนไม่ต้องเป็นห่วง และยืนยันว่า ทาง บช.น.จะไม่เต้นตามประแสข่าวที่ใครออกมาให้ข่าวแต่อย่างใด เพราะตำรวจจะทำงานตามระบบที่วางเอาไว้ ไม่มีการทำตามกระแสข่าวแน่นอน ส่วนการเตรียมพร้อมดูแลความสงบเรียบร้อย รักษาความปลอดภัยในช่วงนี้นั้น ตำรวจนครบาลได้ดำเนินการมาตั้งแต่ก่อนปีใหม่แล้ว ไม่ใช่เพิ่งมาทำในช่วงนี้.</p></body>
</news>
