<teiHeader>
<fileDesc>
<titleStmt>
  <title>รวบเสื้อแดงพยายามเผารถถัง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-19 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=204021  </bibl>
</sourceDesc>
</fileDesc>
</teiHeader>
<news>
<headline>รวบเสื้อแดงพยายามเผารถถัง</headline>
<lead></lead>
<neck></neck>
<body><p>เมื่อเวลา 21.30น.  ที่กองบัญชาการตำรวจนครบาล <persName>พล.ต.ท.สัณฐาน ชยนนท์</persName> ผบช.น. <persName>พล.ต.ต.วิชัย สังข์ประไพ</persName> ผบก.น.1 เจ้าหน้าที่ สน.ดินแดง และกก.สส.บก.น.1 ร่วมกันแถลงข่าวการจับกุม <persName>นายนิกร มาลัยศรี</persName> อายุ 37 ปี อยู่บ้านเลขที่ 68/119  ม.3 ต.บางเมืองใหม่ อ.เมือง จ.สมุทรปราการ พร้อมของกลางรถแท็กซี่ สีเขียว ทะเบียน ทม 484 กทม. ผู้ต้องหาร่วมกันก่อเหตุใช้ขวดเครื่องดื่มชูกำลัง บรรจุน้ำมัน พยายามจุดไฟเผารถถัง หน้ากองพลทหารม้าที่ 2 ถ.พหลโยธิน เมื่อวันที่ 18 มี.ค.ที่ผ่านมา</p>
<p><persName>พล.ต.ท.สันฐาน</persName> กล่าวว่า จากการสืบสวน เจ้าหน้าที่ได้เบาะแสจากพยานที่เห็นเหตุการณ์ จำนวน 2 คน  พบหลักฐานจากกล้องวงจรปิด พบรถแท็กซี่คันดังกล่าวก่อเหตุ จึงให้ข้อมูลจากนั้นทางเจ้าหน้าที่ทำการตรวจยึดรถแท็กซี่คันดังกล่าว และควบคุมตัวผู้ต้องหาได้ที่บริเวณบ้านพัก</p>
<p>เบื้องต้น <persName>นายนิกร</persName> ให้การว่า ตนขับรถแท็กซี่มาเพียง 9 วัน ก่อนหน้านี้ขับรถจักรยานยนต์ ที่บริเวณบ้านพัก มีความชื่นชอบกับกลุ่มเสื้อแดง ไม่ชอบทหารและเคยร่วมการชุมนุมมาแล้วหลายครั้ง ก่อนเกิดเหตุพบชายไทยไม่ทราบชื่อ ชักชวนให้ขับรถพาไปใช้ขวดน้ำเผารถทหาร ตนเห็นว่าเป็นกลุ่มเสื้อแดงเหมือนกันจึงพาไปก่อเหตุ จากนั้นแยกย้ายกันกลับจนกระทั่งมาถูกจับกุมดังกล่าว</p>
<p><persName>พล.ต.ต.วิชัย</persName> กล่าวว่า จากการสอบปากคำเบื้องต้นเจ้าหน้าที่ยังไม่เชื่อคำให้การ เนื่องจาก<persName>นายนิกร</persName>อ้างว่าไม่รู้จักกับมือปาระเบิดเพลิง แต่การกระทำดังกล่าวน่าจะเตรียมการมาเป็นอย่างดี เจ้าหน้าที่แจ้งข้อหา “ร่วมกันพยายามทำให้เกิดเพลิงไหม้แก่วัตถุใดๆ จนน่าจะเป็นอันตรายแก่บุคคลหรือทรัพย์สินของผู้อื่น และทำให้เสียทรัพย์” ตามประมวลกฎหมายอาญามาตรา 220 ต้องระวางโทษจำคุกไม่เกิน 7 ปี ปรับไม่เกิน หนึ่งหมื่นสี่พันบาท อย่างไรก็ตามเจ้าหน้าที่จะเร่งทำการสอบสวนเพื่อขยายผลจับกุมผู้ต้องหาที่ เหลือต่อไป </p></body>
</news>
