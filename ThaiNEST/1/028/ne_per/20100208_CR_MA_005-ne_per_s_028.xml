<teiHeader>
<fileDesc>
<titleStmt>
  <title>"วีระ"ปราศรัยหน้าอสส.อัดบ้านเมืองหาความยุติธรรมได้ น้อย "แดง"จี้ 3 ปม"ยายเที่ยง-สอยดาว-สนธิฯหมิ่นเบื้องสูง"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-08 15:30:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265623729&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>วีระ</persName>"ปราศรัยหน้าอสส.อัดบ้านเมืองหาความยุติธรรมได้ น้อย "แดง"จี้ 3 ปม"ยายเที่ยง-สอยดาว-สนธิฯหมิ่นเบื้องสูง"</headline>
<lead></lead>
<neck></neck>
<body><p>เมื่อเวลา 12.00 น.วันที่ 8 กุมภาพันธ์ ที่สำนักงานอัยการสูงสุด ถนนรัชดาภิเษก กุล่มแนวร่วมประชาธิปไตยต่อต้านเผด็จการแห่งชาติ (นปช,) นำโดย<persName>นายวีระ มุสิกพงศ์</persName>, <persName>นายจตุพร พรหมพันธ์</persName>, <persName>นายณัฐวุฒิ ใสยเกื้อ</persName>, <persName>นพ.เหวง โตจิราการ</persName>, <persName>นายจรัล ดิษฐาอภิชัย</persName>, <persName>นายวิภูแถลง พัฒนภูมิไท</persName>, <persName>นายชินวัตร หาบุญพาด</persName> แกนนำ พร้อมด้วยประชาชน 300 คน นำรถบรรทุกหกล้อซึ่งจัดทำเป็นเวที จอดหน้าบริเวณสำนักงานอัยการสูงสุด เพื่อสอบถามความคืบหน้าคดีที่ดินเขายายเที่ยง ที่ดินเขาสอยดาว และคดีหมิ่นพระบรมเดชานุภาพของ<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย (พธม.)</p>
<p>ผู้สื่อข่าวรายงานว่า กลุ่มผู้ชุมนุมคนเสื้อแดงทยอยเดินทางมาสมทบโดยปักหลักอยู่บริเวณด้านนอก สำนักงานอับการสูงสุด และตามฟุตปาธเป็นทางยาวไป รวมทั้งพื้นที่เกาะกลางถนนบนเส้นถนนรัชดาภิเษก โดยทางเจ้าหน้าที่ตำรวจได้กั้นช่องทางจราจรเลนซ้ายสุดเพื่อให้รถของผู้ ชุมนุมและรถเครื่องเสียงจอดบริเวณริมฟุตปาธได้ </p>
<p>นอกจากนี้ยังมีเจ้าหน้าที่ตำรวจจาก กองบัญชาการตำรวจนครบาล 2 (บก.น.2)  50 นาย และเจ้าหน้าที่ตำรวจจากสถานีตำรวจพหลโยธิน 50 นาย ประสานกับกองร้อยควบคุมฝูงชน 1 กองร้อย ซึ่งกลุ่มคนเสื้อแดงได้ประสานกับทางอัยการสูงสุดว่า จะยินยอมให้กลุ่มผู้ชุมนุมเข้ามาภายในบริเวณที่จอดรถและบริเวณหน้าอาคารได้ แต่จะไม่ยอมให้เข้ามาภายในอาคารเด็ดขาด และหากแกนนำ นปช.ต้องการจะยื่นหนังสือถึงอัยการสูงสุด ทางอธิบดีอัยการฝ่ายคดีอาญาพร้อมจะลงมารับหนังสือด้วยตัวเอง</p>
<p>ต่อมาเมื่อเวลา 12.00 น.บรรดาแกนนำ นปช.ได้ทยอยเดินทางมาถึงเวทีปราศรัยและขึ้นปราศรัยอย่างต่อเนื่องโดยเริ่ม จาก <persName>นพ.เหวง</persName> <persName>นายจตุพร</persName> <persName>นายวีระ</persName> และ<persName>นายณัฐวุฒิ</persName></p>
<p><persName>นายวีระ</persName>กล่าวบนเวทีว่า เมื่อก่อนอัยการเป็นเพื่อนกันรุ่นเดียวกัน การทำงานของอัยการที่เป็นเพื่อนกันมีการรักษาความยุติธรรมได้ดีตลอดมา แต่พอถึงวันนี้ที่ต้องอายต้องมาขอความยุติธรรมจากรุ่นน้อง ต้องมากราบขอความยุติธรรมจากรุ่นน้องจากรุ่นลูก เพราะในขณะนี้บ้านเมืองหาความยุติธรรมได้น้อย และบ้านเมืองจะอยู่ได้อย่างไร มันมีปัญหาอุปสรรคอะไรที่ทำให้ความยุติธรรมหายไป</p>
<p><persName>นายจตุพร</persName> ให้สัมภาษณ์ก่อนขึ้นเวทีถึงการมาชุมนุมหน้าสำนักงานอัยการสูงสุดว่า เพื่อติดตามเรื่องที่ค้างอยู่กับอัยการ 3 เรื่อง คือ 1.เรื่องเขายายเที่ยงที่อัยการสีคิ้วมีคำสั่งไม่ฟ้อง<persName>พล.อ.สุรยุทธ จุลานนท์</persName> องคมนตรีและอดีตนายกรัฐมนตรี 2.เรื่องการบุกรุกป่าเขาสอยดาว ที่อัยการดองเรื่องไม่ยื่นฟ้องบริษัทบ้านสวนจันทบุรี ที่บุกรุกป่าเขาสอยดาว และ 3.เรื่องคดีหมิ่นพระบรมเดชานุภาพของ<persName>นายสนธิ ลิ้มทองกุล</persName> แกนนำ พธม. ที่อ้างว่าอยู่ระหว่างการถวายฎีกา ทั้งที่ <persName>น.ส.ดารณี เชิงชาญศิลปกุล</persName> หรือ<persName>ดา ตอร์ปิโด</persName> ถูกศาลสั่งจำคุกไปแล้ว 18 ปี ดังนั้น<persName>นายสนธิ</persName>ที่นำคำพูดของ<persName>ดา ตอร์ปิโด</persName> ไปเผยแพร่ก็ต้องถูกดำเนินคดีในลักษณะเดียวกัน ทั้งนี้การชุมนุมจะเลิกในเวลาไม่เกิน 16.00 น. เนื่องจากจะได้ไม่ทำให้การจราจรติดขัด</p>
<p><persName>นายจตุพร</persName> กล่าวอีกว่า นปช.จะมีการประชุมกำหนดท่าทีในวันที่ 9 ก.พ. และจะแถลงในเวลา 13.00 น. และในวันที่ 10 ก.พ. นปช.จะเดินทางไปชุมนุมที่หน้าสำนักงานตำรวจแห่งชาติ เพื่อทวงถามคดียึดทำเนียบ และสนามบินของกลุ่มพันธมิตรฯว่าไปถึงไหนแล้ว </p></body>
</news>
