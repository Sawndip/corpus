<teiHeader>
<fileDesc>
<titleStmt>
  <title>ป.ป.ส.อายัดรถยนต์หรูมูลค่า 120 ล้าน เชื่อพัวพันขบวนการค้ายาเสพติดภาคใต้  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/25099  </bibl>
</sourceDesc>
</fileDesc>
</teiHeader>
<news>
<headline>ป.ป.ส.อายัดรถยนต์หรูมูลค่า 120 ล้าน เชื่อพัวพันขบวนการค้ายาเสพติดภาคใต้</headline>
<lead></lead>
<neck></neck>
<body><p>กรุงเทพฯ 24 ก.พ.-<persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม กล่าวภายหลังนำกำลังเจ้าหน้าที่จากกองบัญชาการตำรวจปราบปรามยาเสพติด (บช.ปส.) และสำนักงานป้องกันและปราบปรามยาเสพติด (ป.ป.ส.) พร้อมหมายศาลเข้าตรวจค้น และอายัดรถยนต์หรูจำนวน 17 คัน มูลค่ากว่า 120 ล้านบาท ที่ โชว์รูมและอู่ซ่อมรถยนต์ “พระราม 9 ออโต” ย่านถนนพระราม 9 ว่า การเข้าตรวจค้นครั้งนี้เป็นการขยายผลจากการจับกุมขบวนการค้ายาเสพติดในพื้นที่ภาคใต้ เมื่อเดือนกุมภาพันธ์ปี 2552 โดยจับกุมผู้ต้องหาพร้อมของกลางยาบ้ากว่า 120,000 เม็ด จากนั้นมีการออกหมายจับผู้ต้องหาอีก 6 คน กระทั่งเมื่อวานนี้ เจ้าหน้าที่สามารถจับกุมผู้ต้องหาได้ 3 คนประกอบด้วย <persName>นายหรั่ง ธุระพล</persName> <persName>นายฮัมดำ</persName> หรือ<persName>ปูรภัสสร</persName> หรือ<persName>อัครัช สะแลแมง</persName> หรือ<persName>ธีรนันท์ภาสกรณ์</persName> และ<persName>นายภูวนัย</persName> หรือ<persName>เหลี่ยม ยศนุ้ย</persName> ซึ่งทั้งหมดเป็นเครือข่ายค้ายาบ้าของ<persName>นายอุสมาน สะแลแมง</persName> หัวหน้าขบวนการค้ายาเสพติดรายใหญ่ในพื้นที่ภาคใต้ และหลบหนีการจับกุมไปอยู่นอกประเทศ </p>
<p>ทั้งนี้ จากการสืบสวนเจ้าหน้าที่พบหลักฐานว่าขบวนการค้ายาเสพติดรายนี้ ใช้โชว์รูมแห่งนี้เป็นแหล่งฟอกเงินจากการค้ายาเสพติดมาหลายปี และเคยมีการอายัดรถยนต์หรูในโชวรูมแห่งนี้มาแล้ว 1 ครั้ง  เบื้องต้นเจ้าหน้าที่เตรียมดำเนินคดีกับ<persName>นายบารมี อัมพรตระกูล</persName> เจ้าของโชว์รูม ในข้อหาฟอกเงินและสมคบกันตั้งแต่ 2 คนขึ้นไป กระทำผิดเกี่ยวกับยาเสพติดฯ ตาม พ.ร.บ.มาตรการในการปราบปรามผู้กระทำความผิดเกี่ยวกับยาเสพติด.-สำนักข่าวไทย</p></body>
</news>
