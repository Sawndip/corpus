<teiHeader>
<fileDesc>
<titleStmt>
  <title>"ผู้การฯแต้ม"รับตัวทหาร4นายกลับกองทัพ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55473/"ผู้การฯแต้ม"รับตัวทหาร4นายกลับกองทัพ.html  </bibl>
</sourceDesc>
</fileDesc>
</teiHeader>
<news>
<headline>"ผู้การฯแต้ม"รับตัวทหาร4นายกลับกองทัพ</headline>
<lead>ผบก.น.1 รับทหารเชลย 4 นายกลับกองทัพ "<persName>วิชาญ</persName>"บอกแค่สอบถามเหตุปะทะ</lead>
<neck></neck>
<body><p>(11เม.ย.) เวลา 14.30 น. ผู้สื่อข่าวรายงานว่า <persName>พล.ต.ต.วิชัย สังข์ประไพ</persName> ผบก.น.1 เข้ารับตัวทหาร 4 นาย ที่ถูกกลุ่มนปช.คุมตัวอยู่ด้านหลังเวทีสะพานผ่านฟ้าฯใช้เวลาในการทำบันทึก รับตัวเป็นเวลา 10 นาที โดย ผบกน.1 กล่าวว่า ที่เข้ามารับตัวทหาร 4 นาย เนื่องจากทราบว่าทหารทั้งหมดยังติดอยู่ภายในกลุ่มคนเสื้อแดง และจากการประสานทำให้ทราบว่าทหารทั้งหมดได้รับการปฏิบัติที่ดีจากนปช. เบื้องต้น จะส่งทหารทั้งหมดกลับต้นสังกัด</p>
<p>โดยมีการประสานกับกองทัพบกไว้แล้ว ด้าน<persName>นายวิชาญ มีนชัยนันท์</persName> ส.ส.กทม. พรรคเพื่อไทย กล่าวว่า การควบคุมตัวทหารทั้งหมดไว้ เพื่อสอบถามถึงเหตุการณ์ที่ปะทะกันเมื่อคืนที่ผ่านมาเท่านั้น จากนั้นผบก.น.1 และ<persName>นายวิชาญ</persName> ร่วมกันลงนามในบันทึกรับตัว
ผู้สื่อข่าว รายงานอีกว่า ขณะที่<persName>พล.ต.ต.วิชัย</persName> นำตัวทหารทั้งหมดไปขึ้นรถของ สำนักงานตำรวจแห่งชาติ ปรากกว่า ผู้ชุมนุมจำนวนมากที่ทราบข่าวพากันมารุมตะโกนด่า เป็นเหตุให้การ์ดนปช.ต้องรีบกันผู้ชุมนุมออกห่าง และ<persName>พล.ต.ต.วิชัย</persName>รีบนำทหารทั้งหมดขึ้นรถออกจากพื้นที่ทันที
ขณะเดียวกัน พิธีกรบนเวทีประกาศเรียกระดมผู้ชุมนุมเพื่อไปช่วย<persName>นายพายัพ  ปั้นเกตุ</persName> แกนนำที่ตรึงกำลังอยู่บริเวณสะพานสมเด็จพระปิ่นเกล้า เนื่องจากมีกำลังทหารขอเข้าเคลื่อนย้ายยานพาหนะและอุปกรณ์ของกองทัพออกนอก พื้นที่ เพราะเกรงว่าจะถูกทหารตลบหลังใช้กำลังเข้าสลายการชุมนุมอีกครั้ง โดยกำชับให้ผู้ชุมนุมคอยสังเกตการณ์เพียงอย่างเดียว และให้ฟังคำสั่งจากแกนนำอย่างเคร่งครัด</p></body>
</news>
