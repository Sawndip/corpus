<teiHeader>
<fileDesc>
<titleStmt>
  <title>"ผู้การแต้ม"ปล่อยตัวมือปาปะทัดใส่ทำเนียบฯแล้ว เผยไม่มีกม.เอาผิดได้ เจ้าตัวสารภาพพนง.รถไฟจ้างมา5พัน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-02 15:00:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270169860&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ผู้การแต้ม</persName>"ปล่อยตัวมือปาปะทัดใส่ทำเนียบฯแล้ว เผยไม่มีกม.เอาผิดได้ เจ้าตัวสารภาพพนง.รถไฟจ้างมา5พัน</headline>
<lead>การ์ดเสื้อแดงจับ"พนง.รถไฟ" อ้างโยงใยกับ"พธม." รับจ้างป่วนม็อบ โยนบึ้มลานพระบรมรูปทรงม้า-ทำเนียบฯ สุดท้ายตร.ต้องปล่อยตัว เหตุไม่สามารถเอาผิดได้-ขยายผลสอบถึงตัวผู้จ้างวานไม่ได้</lead>
<neck></neck>
<body><p>ตร.ปล่อยตัว"มือปาปะทัด"ใส่ทำเนียบฯ เหตุไม่สามารถเอาผิดได้ </p>
<p><persName>พล.ต.ต .วิชัย สังข์ประไพ</persName> ผู้บังคับการตำรวจนครบาล 1 กล่าวถึง<persName>นายเต้ย สอนทรัพย์</persName> การ์ดนปช. มือปาปะทัดกระเทียมใส่ทำเนียบรัฐบาลและถูกหัวหน้าการ์ดนปช.นำตัวส่งตำรวจว่า จากการสอบสวนผู้ต้องหาสารภาพว่า ได้รับการว่าจ้างจาก<persName>นายโจ</persName> ไม่ทราบนามสกุล เจ้าหน้าที่ศูนย์วิทยุของการรถไฟเป็นเงิน 5,000 บาท ให้มาขว้างปะทัดกระเทียมใส่ทำเนียบรัฐบาล เพื่อสร้างความก่อกวนวุ่นวาย โดยหลังสอบปากคำตำรวจได้ทำประวัติไว้แล้วและปล่อยตัวไป เพราะตามกฎหมายไม่สามารถแจ้งข้อหาและดำเนินคดีได้ เพราะวัตถุที่ใช้ในการก่อเหตุ เป็นเพียงดอกไม้เพลิงและกระเทียมไม่ใช่วัตถุอันตราย จึงต้องปล่อยตัวไป</p>
<p><persName>พล.ต.ต.วิชัย</persName> กล่าวด้วยว่า กรณีที่ผู้ต้องหาซัดทอดไปถึงผู้จ้างวานนั้น กรณีนี้เมื่อไม่สามารถดำเนินคดีกับ<persName>นายเต้ย</persName>ได้ ก็ไม่จำเป็นต้องสอบขยายผลต่อไปอีก เพราะถือว่า ไม่เกิดการกระทำความผิดอาญาขึ้น</p>
<p>การ์ดเสื้อแดงจับ"พนง.รถไฟ"อ้างรับจ้างป่วนม็อบ</p>
<p>ผู้สื่อข่าวรายงานว่า เมื่อวันที่ 2 เมษายน <persName>นายอารี ไกรนรา</persName> หัวหน้าหน่วยรักษาความปลอดภัย นปช. ได้นำตัว<persName>นายเต้ย สอนทรัพย์</persName> ชื่อเล่น<persName>โอ้</persName> อายุ 28 ปี จ. นครสวรรค์ มาแถลงข่าว โดยระบุว่า <persName>นายเต้ย</persName>ได้รับจ้างเข้ามาก่อกวนบริเวณการชุมนุม ซึ่งเมื่อเวลา 13.00 น. เจ้าหน้าที่รักษาความปลอดภัยบริเวณด่านสำราญราษฎร์เห็นว่า <persName>นายเต้ย</persName>มีท่าทางพิรุธ จึงเข้าไปสอบถามและตรวจสอบพบว่า ในตัว<persName>นายเต้ย</persName>มีบัตร นปช. และมีผ้าพันคอของสื่อมวลชน ซึ่ง<persName>นายเต้ย</persName>บอกว่าตัวเองเป็นผู้จัดรายในวิทยุชุมชน จึงสมัครเป็นการ์ดอาสาและอาศัยช่วงที่มีการลงทะเบียนสื่อมวลชน จึงเข้ามาลงทะเบียนด้วย</p>
<p>หัวหน้าหน่วยรักษาความปลอดภัย นปช จึงนำตัว<persName>นายเต้ย</persName>ส่งตัวไปให้เจ้าหน้าที่ตำรวจที่สน. นางเลิ้ง ทั้งนี้ <persName>นายเต้ย</persName> รับสารภาพว่า มีอาชีพเป็นผู้ช่วยเลขานุการกองวิทยุสื่อสารการรถไฟแห่งประเทศไทย และได้รับจ้างจาก<persName>นายสมชาย วิชัย</persName> เลขานุการกองวิทยุสื่อสารการรถไฟฯ ซึ่งก่อนที่จะรับงานตนได้พบกับ<persName>นายสมศักดิ์ โกศัยสุข</persName> แกนนำพันธมิตรฯ ครั้งหนึ่ง โดย<persName>นายสมศักดิ์</persName>พูดคุยกับ<persName>นายสมชาย</persName>เป็นการส่วนตัว ก่อนที่<persName>นายสมชาย</persName>จะจ้างตนวันละ 1,000 บาทให้เข้ามาปั่นป่วนการชุมนุม</p>
<p>"กลุ่มของตนมีทั้งสิ้น 9 คน ใช้มอเตอร์ไซค์ในการก่อเหตุ 3 คัน ที่ผ่านมาได้สร้างสถานการณ์มาแล้ว 5 ครั้ง โดยการจุดปะทัดยักษ์ในพื้นที่ลานพระบรมรูปทรงม้าและบริเวณประตู 5 และ 6 ทำเนียบรัฐบาลในช่วงที่ผ่านมา และล่าสุดได้รับมอบหมายให้ก่อกวนในวันที่ 3 เม.ย. ที่บริเวณสะพานมัฆวานและสี่แยกคอกวัว แต่มาถูกจับเสียก่อน" <persName>นายเต้ย</persName> กล่าว</p>
<p>ด้าน<persName>นายณัฐวุฒิ ใสยเกื้อ</persName> กล่าวว่า การก่อกวนครั้งนี้การรถไฟแห่งประเทศไทยต้องชี้แจง เนื่องจาก<persName>นายเต้ย</persName>มีต้นสังกัดที่ชัดเจน อีกทั้ง<persName>นายเต้ย</persName>ยอมรับเองว่า<persName>นายสมศักดิ์</persName>เคยพูดคุยกับ<persName>นายสมชาย</persName> ซึ่งเป็นหัวหน้าเขาด้วย คดีนี้เป็นคดีอาญายอมความไม่ได้ เราจะไม่ส่งให้ตำรวจเพราะถือว่า <persName>นายเต้ย</persName>สมัครเข้ามาเป็นการ์ดอาสาอยู่ในความรับผิดชอบของนปช. เราจะปล่อยตัวเขาไปไม่ได้ ขอให้หัวหน้าของ<persName>นายเต้ย</persName>มารับตัวด้วยตนเอง </p>
<p>ขณะที่ <persName>พล.ต.ต.วิชัย</persName> เปิดเผยว่า <persName>นายเต้ย</persName>มีรูปพรรณตรงกับคนร้ายที่ก่อเหตุปาระเบิดปิงปองใส่เต็นท์กลุ่มคน เสื้อแดง บริเวณท้องสนามหลวง เมื่อคืนวันที่ 30 มี.ค.ที่ผ่านมา</p></body>
</news>
