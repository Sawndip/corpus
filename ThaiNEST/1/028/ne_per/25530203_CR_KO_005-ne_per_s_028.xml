<teiHeader>
<fileDesc>
<titleStmt>
  <title>แพร่คลิปสาวเทคนิคตบอาชีวะสงขลากลางถ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100203/46947/%e0%b9%81%e0%b8%9e%e0%b8%a3%e0%b9%88%e0%b8%84%e0%b8%a5%e0%b8%b4%e0%b8%9b%e0%b8%aa%e0%b8%b2%e0%b8%a7%e0%b9%80%e0%b8%97%e0%b8%84%e0%b8%99%e0%b8%b4%e0%b8%84%e0%b8%95%e0%b8%9a%e0%b8%ad%e0%b8%b2%e0%b8%8a%e0%b8%b5%e0%b8%a7%e0%b8%b0%e0%b8%aa%e0%b8%87%e0%b8%82%e0%b8%a5%e0%b8%b2%e0%b8%81%e0%b8%a5%e0%b8%b2%e0%b8%87%e0%b8%96..html  </bibl>
</sourceDesc>
</fileDesc>
</teiHeader>
<news>
<headline>แพร่คลิปสาวเทคนิคตบอาชีวะสงขลากลางถ.</headline>
<lead>เผยคลิปนักเรียนสาวเทคนิคกับอาชีวะ ใน จ.สงขลา มีนัดตบกันกลางถนน บานปลายถึงขั้นใช้อาวุธปืนตามยิงถล่มบาดเจ็บ</lead>
<neck></neck>
<body><p>เมื่อเวลา 12.00 น.วันที่ 2 ก.พ.<persName>นายเอกเชียร์ จันทร์แก้ว</persName> อายุ 45 ปี ได้นำภาพคลิปวีดีโอ. เหตุการณ์นักเรียนสาวตบตีกันกลางถนนมาร้องเรียนกับผู้สื่อข่าวใน จ.สงขลา จนเกิดบานปลายมีการไล่ยิงกันเป็นเหตุให้ <persName>นายณัฐวุฒิ จันทร์แก้ว</persName> อายุ 19 ปีลูกชายของตัวเองถูกยิงที่บริเวณหน้าอกได้รับบาดเจ็บสาหัส</p>
<p> โดยภาพในคลิปเป็นเหตุการณ์ที่เกิดขึ้นตั้งแต่วันที่ 22 ม.ค.ที่ผ่านมา เมื่อ 2 นักเรียนสาวจากโรงเรียนเทคนิคแห่งหนึ่ง และอาชีวะในตัวจังหวัดสงขลา  ได้นัดตบตีกันกลางถนนภายในหมู่บ้านท่าข้าม ต.ท่าข้าม อ.หาดใหญ่ จ.สงขลา โดยมีกลุ่มเพื่อนของทั้งสองฝ่ายมาคอยเชียร์ และยืนคุมเชิง เพื่อไม่ให้มีการยกพวกเข้ารุมทำร้ายหรือช่วยเหลือ โดยปล่อยให้นักเรียนสาวคู่อริทั้งสองคนตบตีกันเองอย่างดุเดือดเพื่อเคลียร์ปัญหารักสามเศร้าและแพ้ชนะกันไปข้างหนึ่ง โดยไม่แคร์สายตาของชาวบ้านและผู้คนที่ขับรถสัญจรผ่านไปมาในบริเวณดังกล่าว</p>
<p> ทั้งนี้ สาเหตุที่นักเรียนสาวทั้งคู่นัดตบกันกลางถนน เนื่องมาจากปัญหารักสามเศร้าที่ต่างฝ่ายมีแฟนเป็นทอมคนเดียวกัน และไม่สามารถตกลงกันได้รวมทั้งมีเรื่องหมางใจและพูดจากถากถางกันมาระยะหนึ่งสุดท้าย จึงได้เคลียร์ปัญหาโดยนัดตบกันกลางถนนต่อหน้าสักขีพยานที่เป็นเพื่อนๆของทั้งคู่ที่มียืนเชียร์</p>
<p> อย่างไรก็ตาม หลังจากลงมือตบตีกันนานกว่า 5 นาที ทั้งสองฝ่ายได้เลิกลาและแยกย้ายกันไปโดยที่ยังไม่รู้ผลแพ้ชนะ แต่ปรากฏว่าเรื่องไม่จบเพราะหลังเกิดเหตุขณะที่ทั้งสองฝ่ายแยกย้ายกันกลับปรากฏว่า มีเพื่อนชายของนักเรียนทั้งสองคนเกิดเขม่นกันถึงขั้นใช้อาวุธปืนไล่ยิงเป็นเหตุให้ น<persName>ายณัฐวุฒิ จันทร์แก้ว</persName> ถูกยิงด้วยอาวุธปืนลูกซองสั้นเข้าที่หน้าอกขวาได้รับบาดเจ็บสาหัส และเกิดเป็นคดีความขึ้นมา</p>
<p><persName>นายเอกเชียร์</persName> กล่าวว่า ต้องการเรียกร้องให้ตำรวจ เร่งรัดติดตามความคืบหน้าของคดี และจับกุมผู้ก่อเหตุที่ยิงบุตรชายของตน เพราะภาพในคลิปยืนยันชัดเจนว่า ใครเป็นคนยิง แม้จะอดสูใจกับเหตุการณ์ที่เกิดขึ้น จนเป็นสาเหตุให้ลูกชายของตัวเองถูกยิง แต่ก็อยากจะเผยแพร่คลิปดังกล่าว เพื่อเป็นอุทาหรณ์ให้กับกลุ่มวัยรุ่นและนักเรียนอย่างเอาไปเป็นแบบอย่าง เพราะอาจเสียอนาคต</p></body>
</news>
