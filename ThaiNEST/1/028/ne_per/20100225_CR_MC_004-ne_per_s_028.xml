<teiHeader>
<fileDesc>
<titleStmt>
  <title>จับบ่อนออนไลน์ที่อุบลฯ รายใหญ่ที่สุดในไทย  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/25604  </bibl>
</sourceDesc>
</fileDesc>
</teiHeader>
<news>
<headline>จับบ่อนออนไลน์ที่อุบลฯ รายใหญ่ที่สุดในไทย</headline>
<lead>กรุงเทพฯ 25 ก.พ.-ตำรวจ ปคบ. บุกรวบบ่อนการพนันออนไลน์รายใหญ่ที่สุดในประเทศที่อุบลฯ เงินหมุนเวียนวันละ 10 ล้านบาท พบมีนายทุนเป็นนักการเมืองไทยลักลอบเปิดแทงพนันบาคาร่า</lead>
<neck></neck>
<body><p><persName>ร้อยตรีหญิง ระนองรักษ์ สุวรรณฉวี</persName> รัฐมนตรีว่าการกระทรวงเทคโนโลยีสารสนเทศและการสื่อสาร (ไอซีที) พร้อมด้วย <persName>พล.ต.ต.จตุรงค์ ภุมรินทร์</persName> ผู้บังคับการปราบปรามการกระทำความผิดเกี่ยวกับการคุ้มครองผู้บริโภค หรือ ปคบ. แถลงจับกุมบ่อนออนไลน์รายใหญ่ที่สุดของประเทศ ได้ที่อาคารพาณิชย์ เลขที่ 145 /1 และ 145/3 ถนนธรรมวิถี อำเภอเมือง จังหวัดอุบลราชธานี พร้อมจับกุม <persName>นางอักศรินทร์ ชูเศรษฐวงศ์</persName> ผู้ดูแลระบบและลูกน้องอีก 3 คน สมุดบัญชีเงินฝาก 6 เล่ม ซึ่งมีเงินหมุนเวียนวันละ 10 ล้านบาท เงินสดในตู้เซฟ 10 ล้านบาท โทรศัพท์มือถือ 11 เครื่อง คอมพิวเตอร์ 4 ชุด และสมุดรายชื่อลูกค้ากว่า 1,000 คน ทั้งนี้บ่อนดังกล่าวเปิดให้เล่นการพนันบาคาร่าแทงผ่านเว็บไซต์ ซึ่งผู้เล่นต้องมีเงินสำรองในบัญชีธนาคาร และสามารถแทงได้ตั้งแต่หลักร้อยถึงหลักแสนบาท </p>
<p>ด้าน <persName>พล.ต.ต.จตุรงค์</persName> กล่าวว่าบ่อนดังกล่าวลักลอบเปิดมานานกว่า 4 ปี โดยเจ้าของบ่อนเป็นนักการเมืองของไทยที่ไปลงทุนเปิดบ่อนอยู่ที่ประเทศกัมพูชา โดยมีการติดกล้องถ่ายทอดผ่านระบบทางอินเทอร์เน็ตเปิดให้เล่นตลอด 24 ชั่วโมง ส่วนรายได้จะแบ่งให้ระหว่างนายทุนไทย และนายทุนกัมพูชารายละ 35% เบื้องต้นแจ้งดำเนินคดีในข้อหาตั้งตัวเป็นเจ้ามือ เปิดให้มีการเล่นพนันทางอินเทอร์เน็ต ระวางโทษจำคุก 3 เดือนถึง 3 ปี ปรับ 500-5,000 บาท.-สำนักข่าวไทย </p></body>
</news>
