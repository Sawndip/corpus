<teiHeader>
<fileDesc>
<titleStmt>
  <title>ผู้พิพากษาศาลชั้นต้น150คนลงชื่อหนุนก.ต.งัดข้อป.ป.ช.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-24 18:09:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267009757&catid=17  </bibl>
</sourceDesc>
</fileDesc>
</teiHeader>
<news>
<headline>ผู้พิพากษาศาลชั้นต้น150คนลงชื่อหนุนก.ต.งัดข้อป.ป.ช.</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อวันที่ 24 กุมภาพันธ์ ผู้พิพากษาศาลอาญา ผู้พิพากษาอาวุโส และผู้พิพากษาศาลชั้นต้น จำนวน 150 คน ได้ร่วมกันลงชื่อในหนังสือมีความยาว 2 หน้า เสนอให้<persName>นายมานิตย์ สุขอนันต์</persName> รองอธิบดีผู้พิพากษาศาลอาญา ในฐานะกรรมการตุลาการศาลยุติธรรม (ก.ต.) ศาลชั้นต้น เพื่อแสดงพลังและสนับสนุนมติคณะกรรมการตุลาการศาลยุติธรรม (ก.ต.) เมื่อวันที่ 25 มกราคม  2553 ที่มีมติเป็นเอกฉันท์ว่า คณะกรรมการป้องกันและปราบปรามการทุจริตแห่งชาติ (ป.ป.ช.) ไม่มีอำนาจแต่งตั้งอนุกรรมการไต่สวนข้อเท็จจริงกรณี <persName>นายอิทธิพล โสขุมา</persName> ผู้พิพากษาศาลจังหวัดพระนครศรีอยุธยา ออกหมายจับ <persName>นายสุนัย มโนมัยอุดม</persName> ผู้พิพากษาอาวุโสศาลอุทธรณ์ อดีตอธิบดีกรมสอบสวนคดีพิเศษ (ดีเอสไอ) คดีหมิ่นประมาท <persName>พ.ต.ท.ทักษิณ ชินวัตร</persName> อดีตนายกรัฐมนตรี</p>
<p><persName>นายมานิตย์</persName> กล่าวว่า จะนำหนังสือที่ผู้พิพากษาร่วมกันลงชื่อดังกล่าวเสนอต่อที่ประชุม ก.ต. ซึ่งมี<persName>นายสบโชค สุขารมณ์</persName> ประธานศาลฎีกาเป็นประธานการประชุม ในวันที่ 2 มีนาคม นี้</p></body>
</news>
