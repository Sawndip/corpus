<teiHeader>
<fileDesc>
<titleStmt>
  <title>ศาลตัดสินประหารชีวิต "สรพงษ์ " กับพวกค้าเฮโรอีน 7 กิโลกรัม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-30 16:34:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270531023&catid=17  </bibl>
</sourceDesc>
</fileDesc>
</teiHeader>
<news>
<headline>ศาลตัดสินประหารชีวิต "<persName>สรพงษ์</persName> " กับพวกค้าเฮโรอีน 7 กิโลกรัม</headline>
<lead></lead>
<neck></neck>
<body><p>เมื่อวันที่  30 มีนาคม ที่ศาลอาญา  ถนนรัชดาภิเษก  ศาลพิพากษาประหารชีวิต <persName>นายวิโรจน์  จรัลพลเลิศสิน</persName>  อายุ 25 ปี ชาว จ.เชียงราย  <persName>นายสรพงษ์ ขวัญจิราพันธ์</persName> อายุ 31 ปี ชาว จ.เชียงราย และ<persName>นายจะเซ ตะนายอู</persName> อายุ 25 ปี สัญชาติพม่า จำเลยที่ 1 -  3  ในความผิดฐานมีเฮโรอีนไว้ในครอบครองเพื่อจำหน่าย จำเลยที่  1 รับสารภาพเป็นประโยชน์ลดโทษให้กึ่งหนึ่งคงจำคุกตลอดชีวิต ส่วนจำเลยที่ 2-3 ให้ประหารชีวิตสถานเดียว</p>
<p>คดีนี้พนักงานอัยการฝ่ายคดียาเสพติดเป็นโจทก์ฟ้อง เมื่อวันที่ 27 มีนาคม 2552  สรุปว่า</p>
<p>เมื่อวันที่ 14 มกราคม 25 52  เวลากลางคืนจำเลยทั้งสาม กับพวกอีก 1 คนที่ยังหลบหนีได้ร่วมกันมีเฮโรอีน ซึ่งเป็นยาเสพติดประเภท 1  จำนวน 20 แท่ง หนัก 6.9 กก.เศษ ห่อหุ้มด้วยกระดาษสีน้ำตาล เคลือบเทียนไขบรรจุในถุงพลาสติก ซึ่งถูกเจ้าหน้าที่ตำรวจ ปส.เชียงรายล่อซื้อในราคา 6.5 ล้านบาท  และถูกจับกุมได้ที่ลานจอดรถห้างโลตัส สาขารัชดาภิเษก และที่รร.ปิยะพร เพลส จ.เชียงราย พร้อมเฮโรอีน และโทรศัพท์มือถือ 3  เครื่อง และอื่น ๆ จำเลยที่ 1 ให้การรับสารภาพโดยตลอด ส่วนจำเลยที่ 2, 3 ให้การปฏิเสธ</p>
<p>ศาลพิเคราะห์คำเบิกความและพยานหลักฐานทั้งสองฝ่ายแล้วเห็นว่า  เจ้าหน้าที่ตำรวจล่อซื้อเฮโรอีนของกลางจากจำเลยที่ 2 ,3 โดยมีการเจรจา และขอดูเงินกันที่ห้องพัก 402 รร.ปิยะพร  เพลส   กันเรื่อยมาจนเป็นที่พอใจ  กระทั่งให้จำเลยที่ 1 เดินทางด้วยรถแท็กซี่ นำของกลางมาส่งให้สายลับ และเจ้าหน้าที่ ตำรวจที่ปลอมตัวล่อซื้อ ที่ลานจอดรถห้างโลตัส สาขารัชดาภิเษก   กทม.โดยเจ้าหน้าที่ตำรวจได้แอบถ่ายรูปไว้ตั้งแต่แรกไว้เป็นหลักฐานสำคัญ  ซึ่งพยานโจทก์เบิกความสอดคล้อง ไม่มีเหตุระแวงสงสัย ที่จะปรักปรำใส่ร้ายให้ต้องรับโทษ ทั้งจำเลยที่ 1 ก็ให้การรับสารภาพโดยตลอด ส่วนข้อต่อสู้ของจำเลยที่ 2 และ 3  ไม่อาจหักล้างพยานหลักฐานโจทก์ได้  จำเลยทั้งสามจึงกระทำผิดตามฟ้องจริง  พิพากษาลงโทษดังกล่าว</p></body>
</news>
