<teiHeader>
<fileDesc>
<titleStmt>
  <title>"มาร์ค"อึ้งเจอถามปิดสนามบินผิดหรือไม่สั่งคุมศาลฟัน คดียึดทรัพย์"แม้ว"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-14 13:05:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263449149&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"อึ้งเจอถามปิดสนามบินผิดหรือไม่สั่งคุมศาลฟัน คดียึดทรัพย์"<persName>แม้ว</persName>"</headline>
<lead></lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีคนเสื้อแดงจะเคลื่อนไหวไปกดดันกระทรวงยุติธรรมเรื่องถวายฎีกา ให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ว่า ทุกอย่างเป็นไปตามระเบียบที่เคยชี้แจงไปหลายครั้ง ที่สำคัญกระทรวงยุติธรรมก็ไม่ได้อยู่เฉย เขายังดำเนินการอยู่ เมื่อถามว่าบางฝ่ายบอกว่าคนเสื้อแดงจะไปเผาศาลากลาง <persName>นายอภิสิทธิ์</persName> กล่าวว่า ถ้าอย่างนั้นไม่ได้ครับ หากมีใครจะไปก่อความวุ่นวาย โดยเฉพาะคนที่มีคดีติดตัวอยู่แล้ว เราก็จะขอให้ศาลดำเนินการ เมื่อถามว่าหากจะไปปิดสนามบินทำได้ไหมถือเป็นการทำผิด กฎหมายหรือไม่ <persName>นายอภิสิทธิ์</persName> นิ่งไปพักอมยิ้มก่อนตอบเลี่ยงว่า "ผม คิดว่าการกระทำผิดกฎหมายทุกพ.ร.บ.ก็ผิดกฎหมายอยู่แล้ว" และว่า รัฐบาลจะดูแลให้คนเสื้อแดงเคลื่อนไหวในขอบเขตที่เหมาะสม เชื่อว่าจะสามารถบริหารจัดการได้</p>
<p>เมื่อถามถึงวันตัดสินคดียึดทรัพย์ <persName>พ.ต.ท.ทักษิณ</persName> ที่หลายคนกังวลจะเกิดเหตุการณ์รุนแรงขึ้น <persName>นายอภิสิทธิ์</persName> กล่าวว่า รัฐบาลมีหน้าที่จะทำให้กลไกรัฐ รวมถึงกระบวนการยุติธรรมทำงานได้ คนที่ทำงานในกระบวนการยุติธรรมทั้งหมด ต้องไม่อยู่ในภาวะหวาดกลัวอะไรทั้งสิ้น ต้องยืนยันข้อเท็จจริงข้อกฎหมายความถูกต้องความไม่ถูกต้องเป็นอย่างไร ก็ดำเนินการตามนั้น ส่วนผลกระทบที่จะตามมาเป็นหน้าที่ของรัฐบาลที่จะดูแลให้เกิดความสงบเรียบ ร้อย เมื่อถามว่าขณะนี้มีความพยายามสร้างกระแสว่าอาจจะยึดทรัพย์ <persName>พ.ต.ท.ทักษิณ</persName>เพียงบางส่วน <persName>นายอภิสิทธิ์</persName> กล่าวว่า ตนเชื่อว่าศาลจะพิจารณาอย่างตรงไปตรงมา โดยรัฐบาลให้ความมั่นใจว่าจะปกป้องให้กระบวนการยุติธรรมสามารถทำงานได้อย่าง ตรงไปตรงมา</p>
<p>เมื่อถามถึงกรณีที่เคยให้สัมภาษณ์ว่าช่วงเวลาดังกล่าวอาจเกิดเหตุ รุนแรง <persName>นายอภิสิทธิ์</persName> กล่าวว่า ตนเพียงบอกว่าความเข้มข้นรวมถึงความรุนแรงของการเคลื่อนไหวอาจจะมีมากขึ้น เนื่องจากมีคดีกันอยู่และอาจนำเรื่องนี้ไปปลุกเร้าประชาชน </p></body>
</news>
