<teiHeader>
<fileDesc>
<titleStmt>
  <title>เสธ.แดงฟ้องกลับศานิตย์-13ตร.กองปราบปฏิบัติหน้าที่มิชอบจับ"เคทอง"ทั้งที่โดนคดีครอบครองอาวุธสงคราม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-11 14:08:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268291322&catid=17  </bibl>
</sourceDesc>
</fileDesc>
</teiHeader>
<news>
<headline><persName>เสธ.แดง</persName>ฟ้องกลับ<persName>ศานิตย์</persName>-13ตร.กองปราบปฏิบัติหน้าที่มิชอบจับ"<persName>เคทอง</persName>"ทั้งที่โดนคดีครอบครองอาวุธสงคราม</headline>
<lead>คุมตัว<persName>พล.ต.ขัตติยะ</persName> ส่งฟ้องคดีครอบครองอาวุธสงคราม เจ้าตัวปฏิเสธทุกข้อกล่าวหา นัดสั่งคดีฟ้องหรือไม่ 22 เม.ย. นี้ ขณะที่ <persName>เสธ.แดง</persName> ฟ้องกลับ <persName>พ.ต.อ.ศานิตย์</persName> พร้อม 13 ตำรวจกองปราบ ปฏิบัติหน้าที่มิชอบดำเนินคดี"<persName>เคทอง</persName>" ศาลรับฟ้องเป็นคดีหมายเลขดำ นัดไต่สวนมูลฟ้อง 26 เม.ย.</lead>
<neck></neck>
<body><p>คุมตัว"<persName>เสธ.แดง</persName>"ส่งฟ้องคดีครอบครองอาวุธสงคราม</p>
<p>เมื่อเวลา 11.20 น. วันที่ 11 มีนาคม ที่สำนักงานฝ่ายคดีอาญา 9 ถนนรัชดาภิเษก <persName>ร.ต.ท.มาโนชญ์ สวนดอกไม้</persName> พนักงานสอบสวนกองปราบปราม ควบคุมตัว <persName>พล.ต.ขัตติยะ สวัสดิผล</persName> หรือ<persName>เสธ.แดง</persName> ผู้ทรงคุณวุฒิกองทัพบก พร้อมสำนวนการสอบสวนจำนวน 280 หน้า ไปมอบให้แก่พนักงานอัยการ เพื่อพิจารณาสั่งฟ้อง <persName>พล.ต.ขัตติยะ</persName> ในความผิดข้อหาครอบครองและสะสมอาวุธปืน ระเบิด และเครื่องกระสุนปืน โดยผิดกฎหมาย ตาม พ.ร.บ.อาวุธปืนเครื่องกระสุน วัตถุระเบิด ดอกไม้เพลิง และสิ่งเทียมอาวุธปืน. พ.ศ.2490 และ พ.ร.บ. ควบคุมยุทธภัณฑ์ พ.ศ.2530</p>
<p>กรณีเมื่อวันที่ 21 มกราคม 2553 ที่เจ้าหน้าที่ตำรวจสนธิกำลังกับทหารเข้าตรวจค้นบ้านพักของ <persName>พล.ต. ขัตติยะ</persName> ที่อยู่ภายในกองพันทหารม้าที่ 4 รักษาพระองค์ (ม.พัน 4 รอ.) แยกเกียกกาย เขตดุสิต กทม. จากการตรวจค้นภายในรถตู้ยี่ห้อเบนซ์ หมายเลขทะเบียน ศข 121 กทม. พบระเบิดลูกเกลี้ยงเอ็ม26 , เอ็ม 79 อาวุธปืนขนาด .32 และเครื่องกระสุน จำนวนมาก ต่อมาวันที่ 1 กุมภาพันธ์ 25 53 <persName>พล.ต.ขัตติยะ</persName> ได้เข้ามอบตัวกับพนักงานสอบสวนกองปราบปราม พร้อมให้การปฏิเสธตลอดข้อกล่าวหา โดยพนักงานอัยการนัดสั่งคดีว่าจะฟ้องหรือไม่ในวันที่ 22 เมษายน นี้  เวลา 10.00 น. </p>
<p>ภายหลัง <persName>พล.ต.ขัตติยะ</persName> กล่าวว่า จะยื่นคำร้องขอความเป็นธรรม พร้อมร้องขอให้พนักงานอัยการมีคำสั่งให้สอบสวนพยานเพิ่มเติม เพราะที่ผ่านมายังไม่มีการสอบสวนตนเลย</p>
<p>เจ้าตัวฟ้องกลับ13ตร.กองปราบปฏิบัติหน้าที่มิชอบจับ"<persName>เคทอง</persName>"</p>
<p>ผู้สื่อข่าวรายงานว่า  ต่อมาในช่วงบ่ายวันที่ 11 มี.ค. <persName>พล.ต.ขัตติยะ สวัสดิผล</persName> หรือ<persName>เสธ.แดง</persName> ผู้ทรงคุณวุฒิกองทัพบก ได้เดินทางไปที่ศาลอาญา เพื่อเป็นโจทก์ ยื่นฟ้อง <persName>พ.ต.อ.ศานิตย์ มหถาวร</persName> รอง ผบก.ป. กับพวกรวม 13 คน เป็นจำเลยในความผิดฐานร่วมกันปฏิบัติหน้าที่โดยมิชอบ ตามประมวลกฎหมายอาญา มาตรา 157</p>
<p>ตามโจทก์ฟ้องสรุปว่า เมื่อเวลา 16.00 น. วันที่ 6 มีนาคม 2553 จำเลยกับพวกร่วมกันกระทำผิดโดยโจทก์ ได้นำตัว<persName>นายพรวัฒน์ ทองธนสมบูรณ์</persName> หรือ <persName>เคทอง</persName> โฆษกพรรคขัตติยะธรรม ที่มีโจทก์เป็นผู้ก่อตั้ง เข้ามอบตัวกับเจ้าหน้าที่ตำรวจกองปราบปราม โจทก์กับพวกได้ลงจากรถไปสอบถามรายละเอียดเกี่ยวกับคดีของ<persName>นายพรวัฒน์</persName> ที่ถูกกล่าวหาว่าปลุกปั่นก่อความไม่สงบในบ้านเมือง  แต่ได้รับคำตอบจากพนักงานสอบสวนกองปราบปรามว่าสำนวนคดียังมาไม่ถึง และให้มาติดต่อใหม่อีกครั้งในวันที่ 8 มีนาคม 2553</p>
<p>แต่ขณะที่โจทก์กับพวกสอบสวนถามพนักงานสอบสวนอยู่นั้น เจ้าหน้าที่ตำรวจกองปราบปรามหลายนายได้เข้าตรวจค้นรถของโจทก์ ที่ติดเครื่องรออยู่ ก่อนจะจับกุมตัว<persName>นายพรวัฒน์</persName> ที่นั่งอยู่ในรถ พร้อมแจ้งข้อหาโจทก์กับพวกรวม 6 คน ว่า “ร่วมกันช่วยเหลือผู้อื่น หรือผู้ต้องหาเพื่อไม่ให้ต้องโทษโดยให้ที่พำนักแก่ผู้นั้น โดยซ่อนเร้น หรือโดยผู้นั้น ด้วยประการใดเพื่อไม่ให้ถูกจับกุม และมีอาวุธปืน และเครื่องกระสุนปืนโดยไม่ได้รับอนุญาต พกพาอาวุธปืนไปในเมือง หมู่บ้าน ทางสาธารณะโดยไม่มีเหตุอันควร”  ทั้งที่ความจริงแล้วโจทก์เตรียมนำตัว<persName>นายพรวัฒน์</persName> เข้ามอบตัวตามหมายจับของศาล จำเลยทั้ง 13 ทราบดีว่าโจทก์ไม่ได้กระทำผิด ดังที่กล่าวหา แต่กลับร่วมกันกล่าวหาโจทก์ดังกล่าว เพื่อควบคุมตัวโจทก์ไว้ดำเนินคดี จึงเป็นการใช้อำนาจกลั่นแกล้งโจทก์ โดยใช้เล่ห์เหลี่ยมของกฎหมายอันไม่สุจริต จึงขอให้ศาลเรียกตัวจำเลยมาลงโทษตามความผิดด้วย</p>
<p>ศาลรับคำฟ้องไว้เป็นคดีหมายเลขดำที่ อ.963/2553 และนัดไต่สวนมูลฟ้องในวันที่ 26 เมษายน นี้  เวลา 13.30 น. </p></body>
</news>
