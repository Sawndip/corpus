<teiHeader>
<fileDesc>
<titleStmt>
  <title>บึ้มป่วนแบงก์กรุงเทพหลายจุด  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/26314  </bibl>
</sourceDesc>
</fileDesc>
</teiHeader>
<news>
<headline>บึ้มป่วนแบงก์กรุงเทพหลายจุด</headline>
<lead>กรุงเทพฯ 27 ก.พ.-คนร้ายก่อเหตุป่วนเมืองลอบวางระเบิดธนาคารกรุงเทพ รวม 3 จุด ขณะเจ้าหน้าที่ได้เข้าเก็บกู้วัตถุระเบิดแล้ว</lead>
<neck></neck>
<body><p>เจ้าหน้าที่ชุดเก็บกู้วัตถุระเบิด นำยางรถยนต์วางรอบวัตถุระเบิด เอ็ม 2 ที่คนร้ายปาเข้าใส่ธนาคารกรุงเทพ สาขาพระรามสอง 63 ตั้งอยู่ปากซอยพระรามสอง 65 เขตบางขุนเทียน เบื้องต้นพบว่าระเบิดมีการดึงสลักไว้แล้ว แต่ระเบิดไม่ทำงาน เจ้าหน้าที่จึงกั้นเป็นพื้นที่อันตรายห้ามบุคคลภายนอกเข้า-ออก ในรัศมี 100 เมตร โดยพนักงานรักษาความปลอดภัยของธนาคารเล่าระเบิดถูกขว้างมาจากด้านหลัง โดยไม่เห็นรูปพรรณสัณฐานของคนร้าย ซึ่งขณะนี้เจ้าหน้าที่กำลังเร่งเก็บกู้และตรวจสอบว่าเป็นชนิดใด</p>
<p>ในเวลาใกล้เคียงกันยังเกิดเหตุระเบิดหน้าธนาคารกรุงเทพ สาขาสีลม แรงระเบิดทำให้เกิดหลุมลึก 5 นิ้ว สะเก็ดระเบิดกระจายเกลื่อน รถแท็กซี่ ทะเบียน ทพ 6673 กรุงเทพ และรถยนต์ทะเบียน ศ 6616 กทม. เสียหาย 2 คัน ตู้โทรศัพท์สาธารณะที่อยู่ใกล้เคียงเสียหายอีก 1 ตู้ </p>
<p><persName>นายนัทดร หุยนาเพียง</persName> คนขับรถแท็กซี่ให้การกับตำรวจว่า ขณะจอดรอรับผู้โดยสารหน้าธนาคาร เห็นคนร้ายเป็นชาย 2 คน ใส่ชุดดำขี่รถจักรยานยนต์ไม่ทราบหมายเลขทะเบียนมาจอดหน้าธนาคาร ก่อนที่คนนั่งซ้อนท้ายจะปาระเบิดเข้าไปภายในแต่ไปติดต้นไม้ด้านหน้าเสียก่อน ทำให้ระเบิดตกพื้นและเกิดระเบิดขึ้น จากนั้นได้ขี่รถหลบหนีไปทางถนนพระราม 4 หลังเกิดเหตุ ตำรวจได้ปิดการจราจรแยกถนนสีลมถึงแยกเดโชชั่วคราว เพื่อหน่วยเก็บกู้ระเบิดเข้าตรวจสอบหลักฐาน เบื้องต้นคาดว่า ระเบิดที่ใช้น่าจะเป็นชนิดเอ็ม 26 .-สำนักข่าวไท</p>
<p>นอกจากนั้น มีรายงานว่าพบระเบิดอีก 1 ลูกหน้าธนาคารกรุงเทพ บริเวณตลาดมาลี ติดกับโรงงานกะทิชาวเกาะ อำเภอโพธิ์แก้ว จังหวัดนครปฐม ซึ่งอยู่ระหว่างเจ้าหน้าที่เข้าตรวจสอบ ล่าสุดผู้บัญชาการตำรวจนครบาล สั่งทุกท้องที่ส่งสายตรวจรักษาความปลอดภัยหน้าธนาคารกรุงเทพทุกสาขาตลอดทั้งคืนนี้</p></body>
</news>
