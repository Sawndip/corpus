<teiHeader>
<fileDesc>
<titleStmt>
  <title>อนุ ก.ตร.ประชุมหารือคนถอดชื่อจ่าเพียร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-23 09:38:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217586  </bibl>
</sourceDesc>
</fileDesc>
</teiHeader>
<news>
<headline>อนุ ก.ตร.ประชุมหารือคนถอดชื่อ<persName>จ่าเพียร</persName></headline>
<lead>อนุ ก.ตร.เรียกประชุม หาผู้ถอดชื่อ "<persName>พล.ต.อ.สมเพียร</persName>" ออกจากโผตำรวจภูธรภาค 9 บ่ายนี้ พร้อมพิจารณา สวัสดิการตำรวจชายแดนใต้</lead>
<neck></neck>
<body><p>ในวันนี้ เวลา 13.30 น. <persName>พล.ต.ท.อำนวย ดิษฐกวี</persName> กรรมการอนุกรรมการข้าราชการตำรวจ หรือ ก.ตร. จะเป็นประธานการประชุมคณะอนุกรรมการ ก.ตร. เพื่อนำวาระการพิจารณา กรณีการแต่งตั้งโยกย้ายไม่ได้รับความเป็นธรรมระดับรองผู้บังคับการถึง สารวัตร โดยเฉพาะกรณีของ <persName>พล.ต.อ.สมเพียร เอกสมญา</persName> ที่เคยเข้าร้องทุกข์ ต่อสำนักงานตำรวจแห่งชาติ และได้เสียชีวิตไปก่อนหน้านี้ โดย ก.ตร.อ้างว่า ได้เตรียมพิจารณาเรื่องการเยียวยาให้เรียบร้อยแล้ว ทั้งนี้ภายหลังการประชุมคณะอนุกรรมการ ก.ตร.เสร็จสิ้นจะนำเสนอในที่ประชุม ก.ตร.ในครั้งต่อไป ซึ่งเป็นที่น่าติดตามว่า การแก้ไขปัญหาหรือการเยียวยาข้าราชการตำรวจ กว่า 90 นาย ที่เข้าร้องทุกข์จะได้รับความเป็นธรรมหรือไม่</p>
<p>อย่างไรก็ตาม ในเวลา 15.00 น. <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ จะเป็นประธานการประชุมเพื่อพิจารณาเรื่องสิทธิประโยชน์ 9 ข้อ ให้กับข้าราชการตำรวจในพื้นที่ 3 จังหวัดชายแดนภาคใต้ อาทิ เรื่องอายุการเข้ารับข้าราชการตำรวจ สิทธิประโยชน์ด้านเงินเดือนและสวัสดิการต่างๆ ในฐานะที่ปฏิบัติหน้าที่ราชการในพื้นที่เสี่ยง เป็นต้น</p></body>
</news>
