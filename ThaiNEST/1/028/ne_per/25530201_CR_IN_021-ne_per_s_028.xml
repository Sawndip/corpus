<teiHeader>
<fileDesc>
<titleStmt>
  <title>เสธ.แดงยันเข้าพบพงส.กองปราบวันนี้แน่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 07:41:17  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209130  </bibl>
</sourceDesc>
</fileDesc>
</teiHeader>
<news>
<headline><persName>เสธ.แดง</persName>ยันเข้าพบพงส.กองปราบวันนี้แน่</headline>
<lead><persName>เสธ.แดง</persName> ยัน เดินทางเข้าพบ พนักงานสอบสวน กองปราบปราม เพื่อรับทราบข้อกล่าวหา วันนี้อย่างแน่นอน</lead>
<neck></neck>
<body><p><persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก เปิดเผยว่า ในช่วงเช้าวันนี้จะเดินทาง เข้าพบพนักงานสอบสวน กองปราบปราม เพื่อรับทราบข้อกล่าวหา ตามหมายเรียกในข้อหา ร่วมกันครอบครองและสะสมอาวุธปืนและระเบิด และเครื่องกระสุนปืน โดยผิดกฎหมาย ซึ่งเป็นข้อหาเดียวกันกับคนสนิทของ <persName>เสธ.แดง</persName> ที่ถูกจับกุมตัวได้ก่อนหน้านี้ ซึ่งพนักงานสอบสวนกองปราบปราม ได้ออกหมายเรียก ให้ <persName>เสธ.แดง</persName> มารับทราบข้อกล่าวหา ซึ่งจะครบกำหนดหมายเรียกในนัดแรก ในวันนี้ โดย <persName>เสธ.แดง</persName> ระบุว่า จะเดินทางเข้ารับทราบข้อกล่าวหา อย่างแน่นอน โดยจะมีกลุ่มผู้ชุมนุม เสื้อแดง บางส่วน ร่วมให้กำลังใจ โดยจะเดินทาง ไปกองปราบปรามในช่วงเวลา 9.00 น.ส่วนตน จะเดินทางไปถึงกองปราบปราม ไม่เกิน 11.00 น. </p>
<p>สำหรับบรรยากาศที่กองบังคับการปราบปราม เช้านี้หลัง <persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก หรือ <persName>เสธ.แดง</persName> มีกำหนดการเดินทางเข้าให้ปากคำ ตามหมายเรียกของสำนักงานสอบสวนกองบังคับการปราบปราม กรณีเจ้าหน้าที่ ตำรวจได้เข้าไป ตรวจค้นบ้านพัก เพื่อหาหลักฐาน เมื่อวันที่ 21 ม.ค. ที่ผ่านมา หลังทางการข่าวระบุว่า บ้านพักของ <persName>เสธ.แดง</persName> และนายทหารคนสนิท เข้าข่ายต้องสงสัย กรณีคนร้ายใช้อาวุธปืน ชนิด M79 จึงเข้าไปยังกองบัญชาการ ทหารบก ใกล้ห้องทำงานของ <persName>พล.อ.อนุพงษ์ เผ่าจินดา</persName> ผู้บัญชาการทหารบก ซึ่งในระหว่างการตรวจค้น <persName>พล.ต.ขัตติยะ</persName> ไม่ได้อยู่บ้านพักนั้น ที่บริเวณด้านหน้ากองบังคับการปราบปราม ได้มีเจ้าหน้าที่ตำรวจ ชุดคอมมานโด ของกองบังคับ การปราบปราม จำนวนกว่า 20 นาย ตรึงกำลังเข้มเพื่อรักษาความปลอดภัยบริเวณโดยรอบแล้ว ขณะที่กลุ่มคนเสื้อแดง จากเชียงราย 49 กว่า 20 คน ได้ทยอยเดินทาง เข้ามายังกองบังคับการปราบปราม เพื่อให้กำลังใจเสธแดงแล้วเช่นกัน </p>
<p>ขณะที่บรรยากาศที่กองบังคับการปราบปรามก่อนที่ <persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก หรือ <persName>เสธ.แดง</persName> จะเดินทางมารับทราบข้อกล่าวหา ตามหมายเรียกของพนักงานสอบสวนกองบังคับการปราบปรามในเวลา 11.00 น. วันนี้ ขณะนี้ ได้มีกลุ่มคนเสื้อแดงกว่า 100 คน นำโดย <persName>นายอริสมันต์ พงศ์เรืองรอง</persName> แกนนำคนเสื้อแดง ได้เดินทาง มาชุมนุมบริเวณด้านหน้า พร้อมเสียงร้องตะโกน เพื่อให้กำลังใจ <persName>เสธ.แดง</persName> อย่างคึกคัก ด้าน <persName>นายสิงห์ทอง บัวชุม</persName> ที่ปรึกษาทนายของ <persName>เสธ.แดง</persName> เปิดเผยว่า <persName>เสธ.แดง</persName> จะเดินทางมาให้ปากคำในเวลา 11.00 น. พร้อมกับ <persName>พล.อ.พัลลภ ปิ่นมณี</persName> สมาชิกพรรคเพื่อไทย <persName>พ.ต.ท.สมชาย เพศประเสริฐ</persName> กรรมาธิการทหาร ทั้งนี้ <persName>นายสิงห์ทอง</persName> กล่าวว่า <persName>พล.ต.ขัตติยะ</persName> จะขอปฏิเสธ ทุกข้อกล่าวหา และจะขอต่อสู้ในชั้นศาลเท่านั้น เพราะมองว่า การดำเนินการจับ <persName>พล.ต.ขัตติยะ</persName> เป็นการ ดำเนินการ 2 มาตรฐาน โดยตั้งข้อสังเกตว่า การเคลื่อนย้ายกำลังทหารขณะนี้ เป็นการเตรียมทำอะไรบ้างอย่าง โดยเชื่อว่า 14 ก.พ. ประเทศไทย จะเกิดเหตุการณ์วิกฤติอย่างแน่นอน</p>
<p>ขณะเดียวกันมีรายงานว่า หลังกลุ่มคนเสื้อแดง ให้กำลังใจ <persName>เสธ.แดง</persName> แล้วจะเคลื่อนย้ายการชุมนุมไปยังสำนักงานตำรวจแห่งชาติ เพื่อร่วมสมทบกับกลุ่มคนรักเชียงใหม่ เพื่อยื่นหนังสือถึง <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการ ตำรวจแห่งชาติ เพื่อให้ดำเนินการกับ <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 ด้วย
</p></body>
</news>
