<teiHeader>
<fileDesc>
<titleStmt>
  <title>ศาลจ่อหมายจับ 5 แกนนำฝืน พ.ร.บ.มั่นคง!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-06 11:16:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047607  </bibl>
</sourceDesc>
</fileDesc>
</teiHeader>
<news>
<headline>ศาลจ่อหมายจับ 5 แกนนำฝืน พ.ร.บ.มั่นคง!</headline>
<lead>โฆษก ศปก.ตร.เผย ศาลอยู่ระหว่างอนุมัติหมายจับ 5 แกนนำ “ไพร่แดง” ฝ่าฝืน พ.ร.บ.ความมั่นคง หากหมายจับออกมาเตรียมประสานให้แกนนำมอบตัว ชี้ช่องผู้ประกอบการย่านราชประสงค์ฟ้องเรียกค่าเสียหายได้ ด้าน “<persName>สุเทพ</persName>” ลั่นวันนี้จะเอาไพร่แดงออกจากพื้นที่ให้ได้ ยัน จนท.ปฏิบัติตามหลักสากลที่ศาลวินิจฉัย</lead>
<neck></neck>
<body><p>วันนี้ (6 เม.ย.) <persName>พล.ต.ต.ประวุฒิ ถาวรศิริ</persName> โฆษกศูนย์ปฏิบัติการ สำนักงานตำรวจแห่งชาติ เปิดเผยว่า ขณะนี้ศาลอยู่ระหว่างการพิจารณาหมายจับ 5 แกนนำกลุ่ม นปช.ในข้อหาผิดพระราชบัญญัติความมั่นคง ซึ่งหากศาลอนุมัติหมายจับตำรวจก็จะดำเนินการประสานให้เข้ามามอบตัวเพื่อไม่ ให้เกิดเหตุรุนแรง ขณะเดียวกันได้เตรียมมาตรการดำเนินการกับกลุ่มผู้ชุมนุมจากเบาไปหาหนัก เริ่มจากการประกาศแจ้งเตือน ตามแผนกรกฎ 52 โดยเบื้องต้นจะเป็นการเจรจาขอคืนพื้นที่บางส่วนจากกลุ่มผู้ชุมนุม สำหรับผู้ประกอบธุรกิจ หากได้รับความเสียหายสามารถยื่นฟ้องเรียกค่าเสียหายจากศาลแพ่งได้</p>
<p>ส่วนความคืบหน้าผลการสอบสวนเหตุระเบิดในหลายจุด <persName>พล.ต.อ.ภานุพงศ์ สิงหรา ณ อยุธยา</persName> ที่ปรึกษาสัญญาบัตร 10 (สบ 10) ได้ประชุมพนักงานสอบสวน กองบัญชาการตำรวจนครบาล รวมทั้งหน่วยที่เกี่ยวข้อง</p>
<p>สำหรับคดีระเบิดในพื้นที่กรุงเทพมหานครที่เกิดขึ้นจนถึงขณะนี้มีถึง 26 คดี ส่วนในต่างจังหวัดมี 9 คดี โดยจากการรวบรวมพยานหลักฐานพบว่า มีบุคคล 2 กลุ่มใหญ่ที่เข้าข่ายก่อเหตุสร้างสถานการณ์ หากพยานหลักฐานมีความชัดเจน เจ้าหน้าที่จะดำเนินการขออนุมัติออกหมายจับทันที พร้อมวิงวอนให้ผู้สร้างสถานการณ์ทั้ง 2 กลุ่มหยุดการกระทำดังกล่าว</p>
<p>ด้าน <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวขณะร่วมงานครบรอบ 64 ปี ก่อตั้งพรรคประชาธิปัตย์ว่า วันนี้จะพยายามแก้ปัญหาตามสถานการณ์ในการให้กลุ่มคนเสื้อแดงออกจากแยกราช ประสงค์ ซึ่งขณะนี้ส่งกำลังตำรวจไปประจำตามจุดต่างๆ แล้ว ยืนยันว่า เจ้าหน้าที่จะปฏิบัติตามหลักสากลตามที่ศาลวินิจฉัยให้อำนาจ กอ.รมน.แก้ปัญหาความเดือดร้อนของประชาชนที่ได้รับผลกระทบจากการปิดแยกราช ประสงค์ และไม่สามารถกล่าวได้ว่า หากมีความรุนแรงจะประกาศใช้ พ.ร.ก.ฉุกเฉินหรือไม่ แต่ตนจะเป็นผู้ดูแลและสั่งการเอง</p>
<p><persName>นายสุเทพ</persName>กล่าวต่อว่า ส่วนที่กลุ่มคนเสื้อแดงระบุว่าจะเคลื่อนไหวไปใน 11 เส้นทางตามประกาศห้ามของ ศอ.รส.นั้น เจ้าหน้าที่ต้องสกัดกั้นเต็มที่ นอกจากนั้นจะออกหมายจับ 10 แกนนำกลุ่มคนเสื้อแดงและหากพบว่ามีการกระทำความผิดจะจับกุมทันที</p></body>
</news>
