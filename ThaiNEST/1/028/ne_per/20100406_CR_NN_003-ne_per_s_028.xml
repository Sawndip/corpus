<teiHeader>
<fileDesc>
<titleStmt>
  <title>"ปทีป" สั่ง "ภาณุพงศ์" ตรวจเหตุบึ้ม ปชป.เร่งจับมือป่วน‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=206373  </bibl>
</sourceDesc>
</fileDesc>
</teiHeader>
<news>
<headline>"<persName>ปทีป</persName>" สั่ง "<persName>ภาณุพงศ์</persName>" ตรวจเหตุบึ้ม ปชป.เร่งจับมือป่วน‏</headline>
<lead></lead>
<neck></neck>
<body><p>ผู้สื่อข่าวรายงานว่า <persName>พล.ต.อ.ปทีป ตันประเสริฐ</persName> รักษาการ ผบ.ตร.ได้มีคำสั่งให้ <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา (สบ.10) เข้าร่วมตรวจสอบรายละเอียดเหตุระเบิดที่ทำการพรรคประชาธิปัตย์ เพื่อหาพยานหลักฐานสืบสวนติดตามหาตัวคนร้ายซึ่งเชื่อว่าเป็นฝีมือของกลุ่ม มือที่สาม เข้ามาสร้างสถานการณ์เหมือนเหตุระเบิดที่เกิดขึ้นหลายครั้งในพื้นที่ กทม.ซึ่งต้องเร่งรัดสืบสวนจับกุมคนร้ายเพื่อป้องปรามไม่ให้คนร้ายก่อเหตุ ขึ้นอีก นอกจากนี้ได้มีคำสั่งเน้นย้ำให้ <persName>พล.ต.ท.สัณฐาน ชยนนท์</persName> ผบช.น.เพิ่มความเข้มในการรักษาความปลอดภัยสถานที่ราชการ สถานที่สำคัญ บ้านพักบุคคลสำคัญ  ที่เป็นพื้นที่จุดเสี่ยงในการก่อเหตุความวุ่นวายเพื่อสร้างสถานการณ์ให้เกิด ความรุนแรง รวมทั้งมีคำสั่งให้เพิ่ม ความเข้มการตั้งจุดตรวจสกัดในเขตพื้นที่นครบาล และปริมณฑล เพื่อตรวจค้นอาวุธปืนสงคราม และวัตถุระเบิด เพื่อไม่ให้กลุ่มมือที่สามเข้ามาฉวยโอกาสสร้างสถานการณ์</p>
<p>ด้าน <persName>พล.ต.ท.ตรีทศ รณฤทธิวิชัย</persName> ผู้บัญชาการตำรวจสันติบาล (ผบช.ส.) กล่าวถึงกรณีเหตุคนร้ายยิงเครื่องยิงลูกระเบิดเอ็ม 79 เข้าใส่พรรคประชาธิปัตย์ว่า ช่วงเวลาดังกล่าวตำรวจนครบาลได้มีการวางมาตรการป้องกันความปลอดภัยที่ทำการ พรรคประชาธิปัตย์ อย่างรัดกุมแล้ว แต่คนร้ายที่ทำกันเป็นขบวนการได้อาศัยความชำนาญเข้ามาก่อเหตุ เชื่อว่าเหตุที่เกิดขึ้นไม่น่าจะเป็นกลุ่มที่เชื่อมโยงกับรัฐบาลเป็นผู้ กระทำเนื่องจากไม่มีแรงจูงใจที่กระทำการดังกล่าว และผลที่เกิดขึ้นส่งผลกระทบในด้านลบมากกว่าด้านบวก ทั้งนี้ ตำรวจสันติบาลได้สืบสวนทราบเบาะแสถึงกลุ่มผู้กระทำ และพยายามแกะรอยหาพยานหลักฐานแต่ยังไม่สามารถเปิดเผยได้ และเชื่อว่าในช่วงกลางคืนอาจจะมีการก่อเหตุระเบิดอีกเพราะสถานการณ์ใกล้ถึง จุดสุกงอมเต็มที่ ซึ่งตนได้ประสานแจ้งตำรวจนครบาล ทั้งเรื่องของเวลาและสถานที่มีความเสี่ยงเพื่อจัดวางกำลังดูแลรักษาความ ปลอดภัยแล้ว</p></body>
</news>
