<teiHeader>
<fileDesc>
<titleStmt>
  <title>แจงสื่อแก๊สน้ำตาที่ยิงคนละแบบกับทหาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55480/แจงสื่อแก๊สน้ำตาที่ยิงคนละแบบกับทหาร.html  </bibl>
</sourceDesc>
</fileDesc>
</teiHeader>
<news>
<headline>แจงสื่อแก๊สน้ำตาที่ยิงคนละแบบกับทหาร</headline>
<lead>รัฐบาล เปิดราบ 11 แจงสถานการณ์สื่อนอก "<persName>ปณิธาน</persName>" แจงรัฐวางกรอบชันสูตรศพให้สถาบันนิติสตช.เป็นเจ้าภาพ ชี้ เรียกทหารกลับเพื่อตรวจบัญชีอาวุธที่ถูกขโมย เล็งขอหลักฐานจากสื่อฯ แฉพบแก๊สน้ำตาแบบยิงคนละแบบกับเจ้าหน้าที่ พร้อมเปิดเผยภาพคนแฝงในม๊อบถือปืนกล-อาก้าแต่ไม่ใช่ทหาร</lead>
<neck></neck>
<body><p>(11เม.ย.) เวลา 14.40 น. ที่แหล่งสมาคมนายทหาร กรมทหารราบที่ 11รักษาพระองค์(ร.11รอ.) <persName>นายปณิธาน วัฒนายากร</persName> รองเลขา ธิการนายกฯ ปฏิบัติหน้าที่โฆษกประจำสำนักนายกรัฐมนตรี แถลงผ่านโทรทัศน์รวมการเฉพาะกิจแห่งประเทศไทยว่า ก่อนอื่นรัฐบาลขอแสดงความเสียใจกับบรรดาญาติพี่น้องของครอบครัวที่สูญเสีย จากเหตุการณ์เมื่อคืนนี้ทุกทาน รวมทั้งเจ้าหน้าที่ที่ได้รับบาดเจ็บที่รับการรักษาตัวที่โรงพยาบาลหลายแหล่ง จำนวนหลายร้อยคน ซึ่ง<persName>นายอภิสิทธิ์ เวชชาชีวะ</persName> นายกรัฐมนตรี ได้แสดงความเสียใจและต้องการให้มีการดูแลปฐมพยาบาลคนเจ็บเหล่านี้เป็นอย่าง ดี อย่างไรก็ตามรัฐบาลจะเดินหน้าคลี่คลายสถานการณ์อย่างต่อเนื่องและจะดูแลความ ปลอดภัยให้พี่น้องประชาชน และรักษากฎหมาย ทำให้ประเทศไทยกลับคืนสู่ภาวะปกติโดยเร็วที่สุด</p>
<p>“ขณะนี้การปฏิบัติของเจ้าหน้าที่ก็จะกลับมายังที่ตั้งยังหน่วยที่สังกัด ก่อน เพื่อปรับกำลังพลเพื่อตรวจสอบความพร้อมของอุปกรณ์ และที่สำคัญคือจะมีการตรวจสอบอาวุธที่ถูกขโมยโดยจะมีการตรวจสอบบัญชีอาวุธ ที่หายไป และจะได้ดำเนินการติดตามกลับคืนมา”<persName>นายปณิธาน</persName> กล่าว</p>
<p><persName>นายปณิธาน</persName> กล่าวอีกว่า ขณะนี้มีการรวบรวมหลักฐานข้อเท็จจริงเบื้องต้น รวมทั้งภาพถ่ายของเจ้าหน้าที่และสื่อสารมวลชน และผู้ที่มีหลักฐานแล้วส่งเข้ามา ซึ่งศอฉ.จะมีการดำเนินการชี้แจงข้อเท็จจริงว่าอะไรเกิดขึ้นในห้วงเวลาเมื่อ วานนี้</p>
<p>“เบื้องต้นมีการพบว่ามีการใช้แก๊สน้ำตาแบบยิง ซึ่งเป็นคนละแบบกับที่ทางเจ้าหน้าที่มี และพบว่ามีการใช้ระเบิดหลายชนิดโดยเฉพาะ M79และM67 และพบว่ามีการใช้อาวุธที่ประดิษฐ์ขึ้นมาเอง เช่น ไม้ลวก ปืนกล อาก้าและเอเค47 และยังมีการบันทึกภาพกลุ่มคนกลุ่มบุคคลที่ไม่ใช่ทหารปะปนอยู่ในกลุ่มผู้ที่ มาชุมนุมและมีอาวุธปืนกลอยู่ด้วย ซึ่งภาพต่างๆเหล่านี้จะถูกทยอยนำออกมาเพื่อให้สาธารณชนรับทราบ โดยการสืบสวนสอบสวนกำลังดำเนินการอยู่”<persName>นายปณิธาน</persName> กล่าว</p>
<p>โฆษกรัฐบาล กล่าวอีกว่า รัฐบาลขอยืนยันว่าการใช้อาวุธของเจ้าหน้าที่เป็นไปตามแนวทางที่ได้วางไว้ นั่นคือเพื่อป้องกันตั้วเองและยิงขึ้นฟ้า อีกทั้งขณะนี้ไม่มีหลักฐานอื่นใดที่พบว่าเจ้าหน้าที่ใช้อาวุธกับประชาชน ซึ่งอาวุธที่ใช้เป็นเรี่องของเครื่องมือการควบคุมฝูงชน โดยเฉพาะเรื่องของแก๊สน้ำตาและกระสุนยาง ทั้งนี้รัฐบาลพร้อมเข้าสู่กระบวนการยุติธรรมและให้มีการตรวจสอบเรื่องหล่า นี้</p>
<p>“ขณะนี้เบื้องต้นมีการตกลงกันว่าในกรณีที่จะต้องมีการชันสูตรผู้เสีย ชีวิตก็ให้มีการจัดตั้งผู้ที่จะมามีส่วนร่วมหลายฝ่ายที่เป็นที่ยอมรับกัน เช่น สถาบันนิติวิทยาศาสตร์ของสำนักงานตำรวจแห่งชาติ(สตช.)สถาบันนิติวิทยาศาสตร์ ของสถาบันการศึกษาต่างๆ รวมทั้งกรรมการผู้ทรงคุณวุฒิอื่นๆและหน่วยงานที่เกี่ยวข้อง และคนที่มีความเป็นกังวลว่าการพิสูจน์ชันสูตรศพคนเสียชีวิตจะไม่ได้รับความ เป็นธรรม เที่ยงธรรม เที่ยงตรงก็สามารถเข้ามาร่วมได้”<persName>นายปณิธาน</persName> กล่าวและว่ารัฐบาลยืนยันว่าจะคลี่คลายสถานการณ์ให้กลับสู่ภาวะปกติโดยเร็ว ด้วยความโปร่งใสยุติธรรม รอบคอบ และระมัดระวังเหมือนที่ดำเนินการมาอย่างต่อเนื่อง พร้อมทั้งขอให้ประชาชนช่วยหลีก เลี่ยงพื้นที่ที่มีการชุมนุมก่อนเพื่อให้เจ้าหน้าที่ทำงานโดยปกติ</p>
<p>ผู้สื่อข่าวรายงานว่าหลังจากแถลงเป็นภาษาไทยเสร็จสิ้น<persName>นายปณิธาน</persName>ก็ได้ แถลงข่าวเป็นภาษาอังกฤษผ่านทางโทรทัศน์รวมการเฉพาะกิจแห่งประเทศไทยเช่น เดียวกัน โดยครั้งนี้รัฐบาลได้มีการเชิญสื่อมวลชนจากสำนักข่าวต่างประเทศหลายสำนักมา ร่วมฟังการแถลงข่าวเพื่อชี้แจงสถานการณ์ทางการเมืองในประเทศไทยครั้งนี้ด้วย โดยภายหลังการแถลงเป็นภาษาอังกฤษ<persName>นายปณิธาน</persName>ก็ได้เปิดให้สัมภาษณ์ โดยมีสำนักข่าวต่างประเทศหลายสำนัก อาทิ ซีเอ็นเอ็น เอเอฟพี เอพี สเตรทไทม์ เกียวโด โตเกียวชิมบุน อินเตอร์เพรสเซอร์วิส วอยซ์ออฟอเมริกา</p></body>
</news>
