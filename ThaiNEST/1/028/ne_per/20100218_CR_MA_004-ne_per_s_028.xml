<teiHeader>
<fileDesc>
<titleStmt>
  <title>บช.น.เตรียมพร้อมรับมือการชุมนุมหน้าธ.กรุงเทพพบทำ ผิดจับทันที  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-18 14:57:37  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266479894&catid=17  </bibl>
</sourceDesc>
</fileDesc>
</teiHeader>
<news>
<headline>บช.น.เตรียมพร้อมรับมือการชุมนุมหน้าธ.กรุงเทพพบทำ ผิดจับทันที</headline>
<lead></lead>
<neck></neck>
<body><p>เมื่อเวลา 12.30 น.วันที่ 18 กุมภาพันธ์ ที่กองบัญชาการตำรวจนครบาล(บช.น.) <persName>พล.ต.ต.ปิยะ อุทาโย</persName> ผู้บังคับการประจำและโฆษก บช.น. กล่าวว่า <persName>พล.ต.ท.สัณฐาน ชยนนท์</persName> ผบช.น.เรียกประชุมบริหารระดับ ผบก.ทุกนาย ผกก.สถานีทุกนาย ในการเน้นย้ำภาระต่างๆในการดูรักษาความปลอดภัยพื้นที่กรุงเทพมหานครร่วมทั้ง ตรวจสอบเหตุการณ์ต่างๆในรอบเดือนที่ผ่าน โดยมีเรื่องเน้นย้ำ คือ การเตรียมความพร้อมเหตุการณ์ชุมนุมในพื้นที่กรุงเทพมหานคร โดยเฉพาะในวันพรุ่งนี้(19 ก.พ.)กลุ่ม นปช.จะไปชุมนุมที่หน้าธนาคารกรุงเทพ บริเวณถนนสีลม ซึ่งอยู่ในพื้นที่รับผิดชอบของ บก.น.5 จากนั้นในวันอื่นๆที่มีการข่าวว่าจะมีการชุมนุมบริเวณหน้าศาลฎีกาได้มีการ ระบบการดูแลความเรียบร้อยไว้แล้ว นอกจากส่วนนี้แล้วใน บก.ต่างๆได้ชี้แจงให้ปฏิบัติโดยเฉพาะอย่างยิ่งการตั้งด่าน ซึ่งปัจจุบันมีการตั้งด่านอยู่ 2 ประเภท คือ 1.ด่านความร่วมมือระหว่างทหารกับเทศกิจและจะเริ่มตั้งแต่วันนี้ 5 จุด อีกทั้ง ผบช.น.ยังได้เน้นย้ำในการตรวจค้นอาวุธวัตถุระเบิด ยาเสพติดในพื้นที่5 จุดนี้ และได้ความร่วมมือที่ดีจากฝ่ายทหารในการดูแลเป็นอย่างดี 2.ด่านในเวลากลางคืนตั้งแต่ 22.00 -05.00 น.โดยมีการแจ้งข้อมูลไปยังเจ้าหน้าที่ฝ่ายทหารและเทศกิจว่าจะมีจุดใดบ้างที่ สามารถเข้ามาช่วยเสริมในการดูแลความเรียบร้อยได้บ้าง</p>
<p><persName>พล.ต.ต.ปิยะ</persName> กล่าวอีกว่า ผบช.น.ยังได้เพิ่มเติมในส่วนของด่านจราจรทั้งหมดในการกวดขันโดยให้เพิ่ม มาตรการเช่นเดียวกับด่านรักษาความปลอดภัยโดยให้ปฏิบัติเช่นเดียวกับด่านดัง กล่าว ส่วนในวันพรุ่งนี้ที่บริเวณหน้าธนาคารกรุงเทพ ได้มอบหมายให้ <persName>พล.ต.ต.อนุชัย เล็กบำรุง</persName> ผบก.น.5 เป็น ผบก.เหตุการณ์ทั้งหมด ไม่ว่าจะเป็นธนาคารกรุง ตลาดหลักทรัพย์  หรือบ้านบุคคลสำคัญอื่นๆ ผบช.น.ได้ส่งเจ้าหน้าที่เข้าดูแลความปลอดภัยตลอด 24 ชั่วโมง ในวันพรุ่งนี้ เวลา 10..00 น.บก.น.5 จะตั้งศูนย์ส่วนหน้าบริเวณใกล้เคียงที่ชุมนุม ได้มีการจัดกำลัง 1 กองร้อย และ บก.อคฝ. 1 กองร้อย ในการสนับสนุนและวางระดับการเรียกกำลังเพิ่มเติมได้ภายใน 1 ชั่วโมง จาก บก.น.3-8และ9 ในเบื้องต้น ผบก.น.5 ยังสามารถดูแลได้สถานการณ์ได้อยู่ จากการตรวจสอบข้อมูลคาดว่ากลุ่มนปช.จะเริ่มชุมนุมตอนเที่ยง จะมีผู้ชุมนุมประมาณ 1,000-2,000 คน คาดว่าเลิกชุมนุมประมาณช่วงเย็น ส่วนเรื่องการจราจรนั้นจะมีเจ้าหน้าที่ดูแลความเรียบร้อยซึ่งหากมีผู้ชุมนุม มาก ผบก.จร.ก็จะเป็นผู้สั่งการตามแผนที่วางไว้ อีกทั้งยังมีการดูแลพื้นที่สูงข่มและส่งเจ้าหน้าที่ตำรวจร่วมถึงสุนัขตำรวจ เข้าตรวจสอบพื้นที่ชุมนุมก่อนเพื่อป้องกันเหตุร้าย ในด้านของเจ้าหน้าที่ก็ไม่ได้ประมาทจะมีการเตรียมความพร้อมตลอดเวลา</p>
<p><persName>พล.ต.ต.ปิยะ</persName> กล่าวอีกว่า สำหรับแผนในการดูแลยังใช้แผนธันวา 52 ที่สำคัญการชุมนุมสามารถกระทำได้แต่ต้องอยู่ภายใต้กฎหมายหากแต่ฝ่าฝืนก็จะ ถูกดำเนินการตามกฎหมายทันที โดยทางเจ้าหน้าที่ฝ่ายสืบสวนจะถ่ายภาพนิ่งและเคลื่อนไหวทุกครั้งในการชุมนุม เพื่อนำมาเป็นหลักฐานในการดำเนินคดีทางกฎหมาย  สำหรับในวันที่ 26 กุมภาพันธ์ บริเวณศาลฎีกา จะมีการตัดสินคดีเงิน 76,000 ล้านบาท ขณะนี้ได้มีการสั่งการให้ <persName>พล.ต.ต.วิชัย สังข์ประไพ</persName> ผบก.น.1 เข้าไปดูแลพื้นที่ดังกล่าวและเป็นผู้บังคับการเหตุการณ์ดังกล่าว ในขณะนี้ทุก บก.รับทราบแผนการปฏิบัติงานหมดแล้ว ส่วนแกนนำที่ขึ้นเวทีปราศรัยแล้วระดมปลุกปั่น ยุยง ยั่วยุ จะมีเจ้าหน้าที่ตำรวจค่อยดูแลทุกครั้งและบันทึกถ้อยคำต่างๆไว้หากมีการ พาดพิงหรือมีการเข้าแจ้งความของผู้ถูกพาดพิงเจ้าหน้าที่จะนำมาเป็นหลักฐานใน การดำเนินคดีทางกฎหมายต่อไป </p></body>
</news>
