<teiHeader>
<fileDesc>
<titleStmt>
  <title>"อริสมันต์"โดนคดีทาเลือดบ้านนายกฯ เตรียมแจ้งความอีก6-8รายปาถุงเลือด  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-24 22:52:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269432558&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>อริสมันต์</persName>"โดนคดีทาเลือดบ้านนายกฯ เตรียมแจ้งความอีก6-8รายปาถุงเลือด</headline>
<lead></lead>
<neck></neck>
<body><p>เมื่อวันที่ 24 มีนาคม <persName>พ.ต.อ.อุดม สุวรรณเวชทิพย์</persName> รอง ผบก.น.5 กล่าวถึงกรณี<persName>นายอริสมันต์ พงษ์เรืองรอง</persName> แกนนำพากลุ่มผู้ชุมนุมบุกเทเลือด และถุงใส่เลือดปาบ้านนายกฯ ท้องที่สน.ทองหล่อว่า จากการตรวจสอบพยานหลักฐานจากภาพจากกล้องวงจรปิด ภาพถ่าย ภาพที่ปรากฏจากสื่อมวลชน และเสียง รวมทั้งบุคคลที่ทำผิดทั้งหมด ทราบว่า ผู้ที่ถุงเลือดเข้าไปในบ้านนายกฯ มีประมาณ 6-8 คน อยู่ระหว่างตรวจสอบรายชื่อเพื่อออกหมายเรียกตัวมารับทราบตามประมวลกฎหมายอาญา มาตรา 389 ผู้ใดกระทำด้วยประการใดๆ ให้ของโสโครกเปรอะเปื้อน หรือน่าจะเปรอะเปื้อน ตัวบุคคลหรือทรัพย์สินผู้อื่น หรือแกล้งทำให้ของโสโครกเป็นที่เดือนร้อนรำคาญ</p>
<p>และมาตรา 397 ผู้ใดในที่สาธารณสถานหรือต่อหน้าธารกำนัลกระทำ ด้วยประการใด ๆ อันเป็นการรังแกหรือข่มเหงผู้อื่นหรือกระทำให้ผู้อื่น ได้รับความอับอายหรือเดือดร้อนรำคาญ ทั้ง 2 ข้อหา มีโทษจำคุกไม่เกิน 1 เดือน หรือปรับไม่เกิน 1,000 บาทหรือทั้งจำทั้งปรับ พร้อมทั้งออกหมายเรียก <persName>นายอริสมันต์</persName> มารับทราบข้อกล่าวหาเดียวกันโดยส่งหมายไปตามที่อยู่ทะเบียนบ้าน เนื่องจากมีหลักฐานภาพเคลื่อนไหวที่<persName>นายอริสมันต์</persName> นำเลือดไปทาบริเวณบ้านนายกฯ</p></body>
</news>
