<teiHeader>
<fileDesc>
<titleStmt>
  <title>แดงสร้างห้องน้ำชั่วคราวหน้ารพ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-04 14:13:31  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219545  </bibl>
</sourceDesc>
</fileDesc>
</teiHeader>
<news>
<headline>แดงสร้างห้องน้ำชั่วคราวหน้ารพ.ตร.</headline>
<lead>กลุ่มผู้ชุมนุมบริเวณแยกราช ประสงค์ ยังปักหลักเหนียวแน่น ท่ามกลางอากาศที่ร้อนระอุ ขณะบางส่วน สร้างห้องอาบน้ำชั่วคราว หน้าโรงพยาบาลตำรวจ</lead>
<neck></neck>
<body><p>บรรยากาศ การชุมนุมของกลุ่มคนเสื้อแดง บริเวณแยกราชประสงค์ แม้ในช่วงนี้ จะมีอากาศที่ร้อนจัด แต่ก็ยังมีกลุ่มผู้ชุมนุม ทยอยเดินทางมาเข้าร่วมชุมนุมอย่างต่อเนื่อง ซึ่งกลุ่มผู้ชุมนุมได้อาศัยที่ร่ม จากรางรถไฟฟ้า BTS และบริเวณหน้าห้างสรรพสินค้า เซ็นทรัลเวิลด์ เพื่อหลบแดดและบางส่วนนำร่มมาเอง เพื่อกันแสงแดดด้วย ขณะที่ บริเวณถนนพระราม 1 ด้านหน้าโรงพยาบาลตำรวจ กลุ่มผู้ชุมนุม ได้สร้างห้องอาบน้ำชั่วคราว โดยการนำเต็นท์ผ้าใบสีขาว มาล้อมไว้ จำนวน 3 ห้อง เพื่อให้กลุ่มผู้ชุมนุม ได้เข้าไปอาบน้ำคลายร้อน</p>
<p>ขณะที่ การจราจรบริเวณ ถนนเพลินจิต จากแยกเพลินจิต เลี้ยวซ้ายผ่านแยกราชประสงค์ มุ่งหน้าไปแยกศาลาแดง และจากถนนราชดำริ จากแยกศาลาแดง มุ่งหน้าเลี้ยวซ้ายเข้าโรงพยาบาลตำรวจ ได้เจรจาให้เปิดเส้นทางการจราจร ให้รถยนต์สามารถผ่านได้ แต่จากการสำรวจยังพบว่า กลุ่มผู้ชุมนุม ยังนำรถมาจอดขวางการจราจรไว้ และยังมีกลุ่มผู้ชุมนุม เดินข้ามไปมาจำนวนมาก ทำให้ไม่มีรถยนต์ผ่านมาบริเวณนี้ มีเพียงรถของกลุ่มผู้ชุมนุมเท่านั้น</p></body>
</news>
