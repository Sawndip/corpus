<teiHeader>
<fileDesc>
<titleStmt>
  <title>เสี่ยหึงโหดยิงหัวกิ๊กสาวดับคาห้องนอน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100130/46575/%e0%b9%80%e0%b8%aa%e0%b8%b5%e0%b9%88%e0%b8%a2%e0%b8%ab%e0%b8%b6%e0%b8%87%e0%b9%82%e0%b8%ab%e0%b8%94%e0%b8%a2%e0%b8%b4%e0%b8%87%e0%b8%ab%e0%b8%b1%e0%b8%a7%e0%b8%81%e0%b8%b4%e0%b9%8a%e0%b8%81%e0%b8%aa%e0%b8%b2%e0%b8%a7%e0%b8%94%e0%b8%b1%e0%b8%9a%e0%b8%84%e0%b8%b2%e0%b8%ab%e0%b9%89%e0%b8%ad%e0%b8%87%e0%b8%99%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เสี่ยหึงโหดยิงหัวกิ๊กสาวดับคาห้องนอน</headline>
<lead>จ่อยิงกิ๊กสาวสวย เจ้าของร้านซักอบรีดและนายหน้าที่ดินเสียชีวิตคาห้องนอน ตำรวจสันนิษฐานน่าเป็นฝีมือเสี่ยเจ้าของโรงอิฐบล็อกเมืองกระบี่ หลังเกิดเหตุหายตัวไร้ร่องรอย มั่นใจปมฆ่าจากเหตุหึงหวง</lead>
<neck></neck>
<body><p>(30ม.ค.) เช้าวันนี้ <persName>พ.ต.ต.ธงชัย เส้งรอด</persName> สารวัตรเวรสอบสวน สภ.เมืองกระบี่ รับแจ้งเหตุคนถูกยิงเสียชีวิตภายในหมู่บ้านศรีบารมี ถ.กระบี่เขาทอง จึงนำกำลังตำรวจและเจ้าหน้าที่กู้ภัยเข้าตรวจสอบที่เกิดเหตุ พร้อมด้วย <persName>พ.ต.อ.บุญทวี โตรักษา</persName> รอง ผบก.ภ.จว.กระบี่ <persName>พ.ต.ท.สมเด็จ สุขการ</persName> รอง ผกก.สส.สภ.เมืองกระบี่ ตำรวจวิยาการจังหวัดกระบี่ และแพทย์เวรโรงพยาบาลกระบี่
เมื่อไปถึงที่เกิดเหตุเป็นบ้านเลขที่ 52 อยู่ภายในหมู่บ้านดังกล่าว เป็นบ้านชั้นเดียว ด้านหน้าเปิดเป็นร้านซักอบรีด ภายในห้องนอนพบศพ<persName>นางปณิศา แสงมณี</persName> อายุ 39 ปี เจ้าของบ้าน สภาพศพนอนตะแคงเสียชีวิตอยู่บนพื้นบ้าน สวมชุดนอนสีฟ้า เลือดไหลนองพื้นห้องจำนวนมาก เจ้าหน้าที่จึงเข้าชันสูตรพลิกศพเบื้องต้น พบบาดแผลถูกยิงที่ขมับขวาทะลุด้านซ้าย 1 นัด คาดว่าเสียชีวิตมาแล้วไม่ต่ำกว่า 6 ชม.</p>
<p>นอกจากนี้เจ้าหน้าที่ตำรวจยังตรวจพบปลอกกระสุนปืน 9 มม.ตกอยู่ใกล้กับเท้าของผู้ตายจำ 1 ปลอก ที่ฝาผนังบ้านมีร่องรอยกระสุนปืนจำนวน 1 รู  อีกทั้งยังพบซองบรรจุอาวุธปืน จำนวน 1 ซอง และกระสุนปืนขนาด 9 มม.อีกจำนวน 21 นัด อยู่ภายในลิ้นชักโต๊ะเครื่องแป้ง แต่ไม่พบอาวุธปืนแต่อย่างใด
จากการสอบสวน<persName>นางนริน ณ ลำปาง</persName> อายุ 58 ปี ซึ่งเป็นแม่บ้านที่บ้านผู้ตาย ให้การว่า ตนอาศัยอยู่กับผู้ตาย 2 คน โดยทำหน้าที่แม่บ้าน ส่วนผู้ตายมีอาชีพเปิดร้านซักอบรีด และเป็นนายหน้าค้าที่ดิน และเมื่อคืนที่ผ่านมา ผู้ตายนอนพักภายในห้องนอนปกติ มีน<persName>ายชรินทร์ ธนโชติพานิช</persName> อายุประมาณ 40 ปี เจ้าของโรงอิฐบล็อก ในตัวเมืองกระบี่ ได้มานอนพักที่บ้านหลังนี้ประจำ เนื่องจากผู้ตายเป็นภรรยาน้อยของ<persName>นายชรินทร์</persName> กระทั่งในตอนเช้าวันนี้เวลาประมาณ 07.00 น. ก็เคาะประตูเรียกเพื่อปลุกผู้ตาย แต่พบว่าถูกยิงเสียชีวิตอยู่ในห้องนอนแล้ว ส่วน<persName>นายชรินทร์</persName> นั้น ได้หายตัวไป</p>
<p><persName>นางนริน</persName> ให้การว่า ปกตินั้นผู้ตายและ<persName>นายชรินทร์</persName>มีปากเสียงทะเลาะบ่อยครั้ง เนื่องจาก<persName>นายชรินทร์</persName>มีความหึงหวงผู้ตาย เพราะผู้ตายเป็นคนสวย กลัวว่าจะไปปันใจให้ชายอื่น และเมื่อมีเรื่องทะเลาะกัน ทาง<persName>นายชรินทร์</persName> มักจะใช้อาวุธปืนยิงข่มขู่ผู้ตายด้วยในบางครั้ง
ด้าน <persName>พ.ต.อ.บุญทวี โตรักษา</persName> รอง ผบก.ภ.จว.กระบี่ กล่าวว่า ประเด็นน่ามาจากเรื่องชู้สาว เพราะมีความชัดเจนว่าคนยิงน่าจะเป็น<persName>นายชรินทร์</persName> ซึ่งเป็นอดีตทหาร ส่วนสาเหตุน่าเกิดจากหึงหวง เพราะทราบว่าผู้ตายกับ<persName>นายชรินทร์</persName> มีปากเสียงทะเลาะบ่อยครั้ง และคืนเกิดเหตุ<persName>นายชรินทร์</persName> ก็มานอนที่บ้านหลังนี้ด้วย ก่อนที่จะหายตัวไปหลังเกิดเหตุ ขณะนี้ได้สั่งการให้ตำรวจเร่งติดตามตัว<persName>นายชรินทร์</persName> เพื่อมาสอบสวนแล้ว</p></body>
</news>
