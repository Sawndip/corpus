<teiHeader>
<fileDesc>
<titleStmt>
  <title>สาวใช้พาชายยกเค้าบ้าน"สาวิตรี สามิภักดิ์"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-13 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100413/55631/สาวใช้พาชายยกเค้าบ้าน"สาวิตรี สามิภักดิ์".html  </bibl>
</sourceDesc>
</fileDesc>
</teiHeader>
<news>
<headline>สาวใช้พาชายยกเค้าบ้าน"<persName>สาวิตรี สามิภักดิ์</persName>"</headline>
<lead>"<persName>ต่อ ง</persName>-<persName>สาวิตรี</persName>"ซวยรับสงกรานต์ สาวใช้สุดแสบ! พาชายบุกบ้าน ยกเค้าเก๋งวีออส พร้อมเครื่องทอง-เสื้อผ้าแบรนด์เนมยี่ห้อดังรวมมูลค่ากว่า 1 ล้านบาท "<persName>พงศพัศ</persName>"โร่ ชวนเข้า"โครงการฝากบ้านกับตำรวจ"ทันที</lead>
<neck></neck>
<body><p>(13เม.ย.) เวลา 12.00 น. <persName>น.ส.สาวิตรี สามิภักดิ์</persName> หรือ<persName>ต่อง</persName> พิธีกรและดารานักแสดงชื่อดัง พร้อมเพื่อนสาว <persName>น.ส.ปฐมภรณ์ ทองอร่าม</persName> อายุ 32 ปี อยู่บ้านเลขที่ 25/1740 ซอยลาดพร้าว 101 ซอย 36 แขวงคลองจั่น เขตบางกะปิ กทม. เดินทางเข้าพบ ร.ต.ต.ศตวรรษ ใจสุข พนักงานสอบสวน (สบ 1) สน.โชคชัย เพื่อให้ปากคำเพิ่มเติมกรณีคนร้ายเข้าไปลักทรัพย์ภายในบ้านเลขที่ 166 ซอยสตรีวิทยา 2 ซอย 10 ถนนโชคชัย 4 แขวงและเขตลาดพร้าว โดยคนร้ายได้ขโมยรถเก๋งยี่ห้อโตโยต้า วีออส สีบรอนซ์เงิน หมายเลขทะเบียน ชฟ-5519 กทม.และทองรูปพรรณไปจำนวนหนึ่ง</p>
<p>ทั้งนี้เหตุการณ์ดังกล่าวเกิดขึ้นเมื่อเวลา 22.30 น.วันที่ 12 เมษายน ที่ผ่านมา <persName>ร.ต.ต.ศตวรรษ ใจสุข</persName> พนักงานสอบสวน (สบ1) สน.โชคชัย รับแจ้งเหตุลักทรัพย์ภายในบ้านเลขที่ 166 ซอยสตรีวิทยา 2 ซอย 10 ถนนโชคชัย 4 แขวงและเขตลาดพร้าว จึงรายงานให้ผู้บังคับบัญชาทราบแล้วรุดไปตรวจสอบพร้อม <persName>พ.ต.อ.พรชัย ขจรกลิ่น</persName> ผกก.สน.โชคชัย เจ้าหน้าที่ฝ่ายสืบสวนสน.โชคชัย เจ้าหน้าที่กองพิสูจน์หลักฐาน (พฐ.) ที่เกิดเหตุเจ้าหน้าที่พบ <persName>น.ส.สาวิตรี</persName> เจ้าของบ้านหลังดังกล่าว และ<persName>น.ส. ปฐมภรณ์</persName> เพื่อนสาว ยืนรอให้การอยู่ด้วยอาการตื่นตระหนกตกใจ </p>
<p>จากการสอบสวน <persName>น.ส.ปฐมภรณ์</persName> ให้การว่า ก่อนเกิดเหตุเมื่อวันที่ 11 เมษายน ที่ผ่านมา ได้ขับรถเก๋งยี่ห้อโตโยต้า วีออส สีบรอนซ์เงิน หมายเลขทะเบียน ชฟ-5519 กทม.มาจอดไว้ที่บ้านหลังเกิดเหตุ ก่อนจะขับรถอีกคันนำกระดูกแม่ของ <persName>น.ส.สาวิตรี</persName> ไปทำพิธีทางศาสนาที่จ.จันทบุรี โดยนำกุญแจรถวางไว้ที่บ้านเพื่อให้ <persName>น.ส.สกาวเดือน ลูกอินทร์</persName> อายุ 23 ปี คนรับใช้ล้างรถตามปกติ </p>
<p><persName>น.ส.ปฐมภรณ์</persName> กล่าวต่อว่า หลังจากนั้นในเวลาประมาณ 16.00 น.วันที่ 12 เม.ย. เพื่อนบ้านก็โทรศัพท์มาบอกว่า สุนัขที่บ้านที่ป่วยเป็นมะเร็งเดินตกลงไปในท่อน้ำไม่สามารถขึ้นมาเองได้ อีกทั้งไม่มีคนอยู่ในบ้าน เลยฝากให้เพื่อนบ้านปีนเข้าไปช่วยอุ้มขึ้นมา ซึ่งตอนนั้นก็ยังไม่ได้เอะใจอะไร คิดว่า <persName>น.ส.สกาวเดือน</persName> คงจะออกไปนอกบ้านแต่หลังจากนั้นเพื่อนบ้านก็โทรศัพท์กลับมาบอกว่าสุนัขตกท่อ อีก 2 รอบ รอบสุดท้ายจึงโทรศัพท์ไปบอกให้สัตว์แพทย์ใกล้บ้านช่วยอุ้มขึ้นไปไว้ที่ คลินิก พร้อมทั้งพยายามโทรศัพท์ติดต่อ <persName>น.ส.สกาวเดือน</persName> แต่ก็ไม่สามารถติดต่อได้ ตอนนั้นก็คิดแต่เพียงว่า <persName>น.ส.สกาวเดือน</persName> น่าจะออกไปเที่ยวนอกบ้านแค่นั้น </p>
<p><persName>น.ส.ปฐมภรณ์</persName> กล่าวต่อว่า หลังจากนั้นตนก็โทรศัพท์ไปบอกให้พี่สาว น้องชาย และหลานของ <persName>น.ส.สาวิตรี</persName> ให้ช่วยกลับเข้ามาดูที่บ้าน จนกระทั่งพี่สาวกับหลานชายมาถึงก็ปีนเข้ามาในบ้าน ตนจึงบอกให้ไปเอากุญแจรถไปเปิดเพื่อเอากุญแจบ้านไปเปิดตรวจดูความเรียบร้อย ในบ้าน แต่หลานชายบอกว่ารถไม่มีรถจอดอยู่ในบ้านแล้ว ทำให้ทราบว่า <persName>น.ส.สกาวเดือน</persName> น่าจะเป็นคนขโมยรถไป จึงรีบเดือนทางกลับมาบ้าน แล้วไปขอตรวจสอบกล้องวงจรปิดข้างบ้าน ก็พบว่า <persName>น.ส.สกาวเดือน</persName> พาผู้ชายคนหนึ่งเข้ามาขโมยรถในบ้านไปในเวลา 11.28 น.ของวันที่ 12 เมษายน จังแจ้งตำรวจมาตรวจสอบ </p>
<p>ด้าน <persName>น.ส.สาวิตรี</persName> กล่าวว่า ได้รู้จัก <persName>น.ส.สกาวเดือน</persName> มาตั้งแต่เจ้าตัวทำงานเป็นช่างทำผมอยู่ที่ร้านเสริมสวยอายุ 14 ปี แต่ภายหลัง <persName>น.ส.สกาวเดือน</persName> มีปัญหากับที่ร้านเสริมสวย ในช่วงเดือน ตุลาคม ปีที่แล้ว เลยชวนมาทำงานเป็นแม่บ้านเนื่องจากเห็นว่าตั้งแต่รู้จักกันมาก็ไม่มีประวัติ ขโมยของที่ร้านเสริมสวย โดยให้พักอยู่ที่ห้องข้างครัว แต่เวลาที่ตนไม่อยู่บ้านก็จะให้เข้ามานอนเฝ้าบ้านข้างใน </p>
<p><persName>น.ส.สาวิตรี</persName> กล่าวด้วยว่า ตลอดเวลาที่ <persName>น.ส.สกาวเดือน</persName> มาทำงานที่บ้านตน ก็ไม่ทราบว่าถูกขโมยทรัพย์สินไปบ้างหรือไม่ เพราะมีละคร 3 เรื่อง งานรายการเคเบิ้ลทีวี อีกทั้งยังต้องเตรียมงานพระราชทานเพลิงศพแม่ แต่พอกลับมาถึงบ้านก็ได้เข้าไปตรวจสอบทรัพย์สินของตนปรากฏว่า มีเครื่องประดับทั้งทองรูปพรรณ สร้อยข้อมือ แหวนทอง พระเลี่ยมทอง เครื่องสำอางค์ชุดใหญ่ สูท และเสื้อผ้าแบรนด์เนมยี่ห้อดัง รวมมูลค่ากว่า 1 ล้านบาท ถูก <persName>น.ส.สกาวเดือน</persName> ขโมยไปด้วย</p>
<p>ต่อมาเวลา 12.30 น.วันเดียวกัน <persName>พล.ต.ท.พงศพัศ พงษ์เจริญ</persName> ผู้ช่วยผบ.ตร.ในฐานะโฆษกตร. เดินทางเข้ามาตรวจสอบที่เกิดเหตุ พร้อมทั้งรับฝากบ้านของ <persName>น.ส.สาวิตรี</persName> ไว้ในโครงการฝากบ้านกับตำรวจของสน.โชคชัย เป็นหลังที่ 75 เนื่องจาก <persName>น.ส.สาวิตรี</persName> แจ้งความประสงค์ว่าจะเดินทางไปต่างจังหวัดอีก </p>
<p><persName>พล.ตท.พงศพัศ</persName> กล่าวว่า สำหรับคดีนี้พนักงานสอบสวนได้ภาพจากกล้องวงจรปิดจากบ้านหลังที่อยู่ติดกัน ขณะที่คนรับใช้ก่อเหตุขโมยรถแล้ว นอกจากนี้ยังได้สอบปากคำพยานไว้แล้ว ซึ่งคาดว่าภายในวันนี้พนักงานสอบสวนน่าจะขออนุมัติหมายจับผู้ต้องหาได้ภายใน วันนี้ ทั้งนี้ได้กำชับให้ฝ่ายสืบสวน สน.โชคชัย ออกติดตามจับกุมแล้ว อย่างไรก็ตามขอเตือนให้ผู้ต้องหาที่ขโมยรถและทรัพย์สินในบ้านไป ให้เข้ามอบตัวและนำรถมาคืน อย่าให้เจ้าหน้าที่ต้องจับกุม</p></body>
</news>
