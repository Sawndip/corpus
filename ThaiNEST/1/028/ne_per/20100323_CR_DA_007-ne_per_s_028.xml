<teiHeader>
<fileDesc>
<titleStmt>
  <title>รวบ2โจรใต้แก๊งฆ่า"นอภ."เผาโรงเรียน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 08:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55689  </bibl>
</sourceDesc>
</fileDesc>
</teiHeader>
<news>
<headline>รวบ2โจรใต้แก๊งฆ่า"นอภ."เผาโรงเรียน</headline>
<lead></lead>
<neck></neck>
<body><p>พ่อเมืองปัตตานีแถลงข่าว รวบ 2 ผู้ต้องหา  ร่วมเผาโรงเรียน-วางบึ้มสังหาร นอภ.ไม้แก่น พร้อมขายผลตรวจยึด อาวุธสงคราม -อุปกรณ์ประกอบระเบิดอีกเพียบ ทั้งเอ็ม 16 ที่ถูกปล้นมาจาก กองพันพัฒนาที่ 4 ขณะที่พระเกจิดังจาก 14 จังหวัดภาคใต้  เตรียมปลุกเสกพระหลวงพ่อทวด รุ่น 1 นำไปมอบให้กับตำรวจ-ทหารในพื้นที่ อ.บันนังสตา เพื่อเป็นขวัญกำลังใจในการปฏิบัติหน้าที่</p>
<p>เมื่อเวลา 10.00 น. วันที่ 22 มี.ค. <persName>นายธีรเทพ ศรียะพันธ์</persName> ผวจ.ปัตตานี <persName>พล.ต.ต.พิเชษฐ์ ปิติเศรษฐพันธ์</persName> ผบก.ภ.จว. ปัตตานี เจ้าหน้าที่ทหารตำรวจและฝ่ายปกครอง ร่วมกันแถลงข่าวจับกุมผู้ต้องหาคดีความมั่นคง 2 รายได้แก่ <persName>นายอับดุลอาซิ สา</persName>และ อายุ 32 ปี อยู่บ้านเลขที่ 126 หมู่ 4 ต.ดอนทราย อ.ไม้แก่น จ.ปัตตานี และ <persName>นายบูคอรี สูเดาะ</persName> อายุ 32 ปี อยู่บ้านเลขที่ 58/1 หมู่ 3 ต.ไทรทอง อ.ไม้แก่น จ.ปัตตานี โดยบุคคลทั้งสองเป็นคนร้ายคดีสำคัญของ จ.ปัตตานี และเป็นเครือข่ายในกลุ่มของ นายแวสะแม มาซอ</p>
<p>ทั้งนี้ <persName>นายอับดุลอาซิ</persName> เป็นผู้ก่อเหตุ และมีหมายจับจำนวน 14 หมาย โดยเฉพาะหมายจับของศาล จ.ปัตตานี ที่ จ.404/2551 ลงวันที่ 29 เม.ย.51 และ หมายจับที่ จ.579/2550 ลงวันที่ 6 ธ.ค.50 ในคดีที่ร่วมกันก่อเหตุวางเพลิง เผาโรงเรียนบ้านป่าไหม้ อบต.ดอนทราย และร่วมวางระเบิด <persName>นายชยภัทร์ รักษายศ</persName> นอภ.ไม้แก่น และคณะเสียชีวิตรวม 3 ราย ขณะเดิน  ทางไปตรวจสอบสถานที่เกิดเหตุ ลอบวางเพลิงโรงเรียนบ้านตะโล๊ะไกรทอง และ   โรงเรียนบ้านดอนทราย ในพื้นที่ ต.ไม้แก่น จ.ปัตตานี  </p>
<p>นอกจากนี้เจ้าหน้าที่ยังสืบสวนขยายผล จนสามารถยึดของกลางที่คนร้ายได้ขุด หลุมฝังซุกซ่อนไว้ในพื้นที่ อ.ไม้แก่น หลายรายการได้แก่ อาวุธปืนเอ็ม 16 จำนวน 2 กระบอก พร้อมซองกระสุน และกระสุนปืน 29 นัด จากการตรวจสอบพบว่าเป็นอาวุธ ที่คนร้ายปล้นมาจาก กองพันพัฒนาที่ 4 จ.นราธิวาส อาวุธปืนลูกซองยาว 5 นัด 4 กระบอก อุปกรณ์ประกอบระเบิดและกระสุน ปืนชนิดต่าง ๆ อีกหลายรายการ</p>
<p>ด้าน<persName>พระครูโสภณนาคกิจ</persName> เจ้าอาวาสวัดช้าง ต.พิกุลออก อ.บ้านนา จ.นครนายก เปิดเผยว่า ได้นิมนต์พระเกจิอาจารย์ชื่อดังจาก 14 จังหวัดภาคใต้ 108 รูป โดยมี<persName>พระพรหมจริยาจารย์</persName> เจ้าคณะใหญ่หนใต้ เป็นองค์ประธานในพิธีเจิมและจุดเทียนชัย ประกอบพิธีบวงสรวงดวงวิญญาณ<persName>หลวงพ่อทวด</persName> เพื่อปลุกเสกพระ<persName>หลวงพ่อทวด</persName> รุ่น 1 นำไปมอบให้กับเจ้าหน้าที่ตำรวจทหารใน พื้นที่ อ.บันนังสตา จ.ยะลา เพื่อเป็นขวัญกำลังใจในการปฏิบัติหน้าที่ ทั้งนี้ก่อนทำพิธี คณะสงฆ์ได้ร่วมกันเจริญพระพุทธมนต์ให้กับกลุ่มการเมืองทุกกลุ่ม รวมทั้งพระภิกษุสงฆ์ที่ออกมาร่วมกิจกรรมทางการเมืองให้มีสติ และยึดสันติวิธีเพื่อสร้างสันติสุขให้กับประเทศไทย</p>
<p>อีกด้านหนึ่งที่ห้องสมิหลาแกรนด์ บอลลูม โรงแรมพาวีเลี่ยน อ.เมือง จ.สงขลา <persName>นายเมธี ณ นคร</persName> รอง ผวจ.สงขลา เป็นประธานเปิด “โครงการครอบครัวเดียวกัน” ซึ่งสำนักงานพัฒนาสังคมและความมั่นคงของมนุษย์จังหวัด จัดขึ้น เพื่อดำเนินการช่วยเหลือเยียวยาเด็กกำพร้าและสตรีม่าย ที่ได้รับผลกระทบจากสถานการณ์ความไม่สงบใน 5 อำเภอของ จ.สงขลา ได้มีขวัญและกำลังใจ สามารถดำรงชีวิตในสังคมได้อย่างเข้ม   แข็ง เป็นกำลังสำคัญของประเทศชาติต่อไป พร้อมกันนี้ <persName>นายเมธี</persName> ได้มอบเงินช่วยเหลือ ผู้ได้รับผลกระทบจากสถานการณ์ความไม่สงบ</p>
<p>ขณะที่ผู้สื่อข่าวรายงานความคืบหน้ากรณีที่กองทัพภาคที่ 4 จับกุม 8 พลทหารเกณฑ์ ลักลอบงัดคลังแสงที่กองพันทหารช่าง ที่ 401 ค่ายอภัยบริรักษ์ จ.พัทลุง แล้วขโมยเครื่องกระสุนปืน และระเบิด ก่อนนำไป ขายเพื่อก่อเหตุใน 3 จังหวัดชายแดนภาคใต้นั้น จากการตรวจสอบ พบว่าพลทหารทั้งหมดมาจาก 3 จังหวัดชายแดนภาคใต้ ทั้งนี้ในปี 2551 และ 2552 ก็เคยเกิดเหตุการณ์ขโมยอาวุธปืน และเครื่องกระสุนจากค่ายแห่งนี้ ไปขายให้กับแนวร่วมหลายครั้ง ดังนั้น <persName>พล.ท.พิเชษฐ์ วิสัยจร</persName> แม่ทัพภาคที่ 4 จึงได้มีคำสั่งให้ป้องกันเหตุที่จะเกิดขึ้นกับค่าย ทหารทุกแห่ง โดยการย้ายทหารเกณฑ์เหล่านี้ ไปทำหน้าที่อื่น ๆ ห้ามทำหน้าที่ในคลังสรรพาวุธ และคลังน้ำมัน เป็นต้น</p></body>
</news>
