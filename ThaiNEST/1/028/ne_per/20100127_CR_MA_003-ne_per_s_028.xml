<teiHeader>
<fileDesc>
<titleStmt>
  <title>ตร.แจกจ่ายคำสั่งรองผบก.-สว.สังกัดสตม. บช.ก. และหน่วยขึ้นตรง 17.30น.วันนี้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-27 17:05:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264586777&catid=17  </bibl>
</sourceDesc>
</fileDesc>
</teiHeader>
<news>
<headline>ตร.แจกจ่ายคำสั่งรองผบก.-สว.สังกัดสตม. บช.ก. และหน่วยขึ้นตรง 17.30น.วันนี้</headline>
<lead></lead>
<neck></neck>
<body><p>ผู้สื่อข่าวรายงานเมื่อวันที่ 27 ม.ค. ว่า <persName>พล.ต.อ.ปทีป ตันประเสริฐ</persName> รักษาการผู้บัญชากรตำรวจแห่งชาติ (รรท.ผบ.ตร. ) มีบันทึกด่วนที่สุด ลง 26 ม.ค. ถึง ผบช. ทุก บช. และ ผบก.ในสังกัด สง.ผบ.ตร.เรื่องการแต่งตั้งข้าราชการตำรวจ เนื่องจากปรากฎว่า ในการพิจารณาให้ความเห็นชอบการแต่งตั้งข้าราชการตำรวจที่ดำรงตำแหน่งครั้ง สุดท้ายไม่ครบ 2 ปี หน่วยต่างๆ ได้จัดเอกสารที่ใช้ประกอบการพิจารณายังไม่ถูกต้องครบถ้วนสมบูรณ์จึงต้องมี การรวบรวมเอกสารต่างๆ เพื่อยืนยันข้อมูลที่ใช้ในการพิจารณา รวมทั้งมีการเสนอข้อเท็จจริงไปให้พิจารณาเพิ่มเติมเป็นจำนวนมาก ทำให้ต้องใช้เวลาในการดำเนินการพอสมควร อย่างไรก็ตาม ตร.ได้พิจารณาและแจ้งผลให้หน่วยทราบแล้วใน 25 ม.ค. เป็นเหตุให้บางหน่วยไม่สามารถดำเนินการมีคำสั่งแต่งตั้งข้าราชการตำรวจได้ ทันตามที่ ตร.กำหนดไว้ข้างต้น</p>
<p>ดังนั้น เพื่อให้การแต่งตั้งข้าราชการตำรวจระดับ สว.ถึง รอง ผบก. วาระประจำปี 2552 เป็นไปด้วยความเรียบร้อย ถ฿กต้อง และเหมาะสม จึงให้หน่วยที่ไม่สามารถมีคำสั่งได้ทันในวันดังกล่าว เลื่อนวันมีคำสั่งออกไปเป็นภาใน 27 ม.ค. และให้มีคำสั่งแต่งตั้งมีผลบังคับใช้พร้อมกันใน 16 ก.พ. เช่นเดิม ทั้งนี้ เมื่อมีคำสั่งแต่งตั้งข้าราชการตำรวจแล้ว ให้แต่ละหน่วยรับผิดชอบตรวจสอบและรวบรวมสำเนาคำสั่งแต่งตั้งภายในอำนาจ ผบช. และ ผบก.แล้วจัดส่งไปยัง ตร.(ผ่าน กพ.) พร้อมทั้งสรุปจำนวนคำสั่งที่แต่งตั้งและรายชื่อข้าราชการตำรวจที่แต่งตั้ง ดำรงตำแหน่งระหว่างหน่วยตามแบบฟอร์มที่กำหนด ส่ง ตร.โดยด่วนภายใน 29 ม.ค.</p>
<p>อนึ่ง เนื่องจากเอกสารที่ใช้ประกอบการพิจารณาแต่งตั้งสับเปลี่ยนหมุนเวียนการดำรง ตำแหน่งสุดท้ายไม่ครบ 2 ปี นั้นมีเป็นจำนวนมาก จึงให้ทุกหน่วยตรวจสอบความถูกต้องครบถ้วนสมบูรณ์ของเอกสารดังกล่าวอีกครั้ง หนึ่งด้วย</p>
<p>จึงแจ้งมาเพื่อดำเนินการ</p>
<p>ผู้สื่อข่าวรายงานเพิ่มเติมว่า ในส่วน บช.น. <persName>พล.ต.ท.สัณฐาน ชยนนท์</persName> ผบช.น. มีหนังสือเชิญ รอง ผบช.น.ทุกนายซึ่งเป็นคณะกรรมการกลั่นกรองพิจารณาแต่งตั้งโยกย้าย ของ บช.น. ประชุมพิจารณาแต่งตั้งโยกย้ายข้าราชการตำรวจระดับ รอง ผบก. ถึง สว. ในสังกัด บช.น.ในวันที่ 28 ม.ค. เวลา 17.00 น. ณ ห้องประชุมปารุสกวัน 2 บช.น.</p>
<p>ทั้งนี้ ผู้สื่อข่าวรายงานว่า ในเวลา 17.30 น. วันเดียวกันนี้ 5โมงครึ่งวันนี้ ทางสำนักงานตำรวจแห่งชาติ ได้แจกจ่ายคำสั่ง  แต่งตั้งรองผบก.-สว.สังกัด สตม. บช.ก. และหน่วยขึ้นตรง </p></body>
</news>
