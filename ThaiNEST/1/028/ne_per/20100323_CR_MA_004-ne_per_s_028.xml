<teiHeader>
<fileDesc>
<titleStmt>
  <title>พบ"หนุ่มเสื้อแดง"ถูกฆ่าทิ้งป่าหญ้า ข้างสนามกอล์ฟเมืองเอก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-23 18:22:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269343385&catid=17  </bibl>
</sourceDesc>
</fileDesc>
</teiHeader>
<news>
<headline>พบ"หนุ่มเสื้อแดง"ถูกฆ่าทิ้งป่าหญ้า ข้างสนามกอล์ฟเมืองเอก</headline>
<lead></lead>
<neck></neck>
<body><p>เมื่อเวลา 16.30 น. วันที่ 23 มีนาคม  <persName>พล.ต.ต.จารุวัฒน์ ไวศยะ</persName> ผบก.ภ.จว.พระนครศรีอยุธยา พร้อมเจ้าหน้าที่ตำรวจ สภ.วังน้อย เข้าตรวจสอบเหตุพบศพในพงหญ้าข้างทาง ปากทางเข้าสนามกอล์ฟเมืองเอก วังน้อย  ติดถนนพลโยธิน กม.61 ขาออก กทม. เขต ม.4 ต.ลำไทร อ.วังน้อย จ.พระนครศรีอยุธยา </p>
<p>โดยจุดที่พบศพเป็นพงหญ้าสูง ห่างจากถนนเข้าสนามกอล์ฟประมาณ 30 เมตร โดยพบว่าเป็นศพชายไทย ไม่ทราบชื่อ เสียชีวิตมาไม่ต่ำกว่า 3-4 วัน และสภาพศพเน่าเละจนไม่สามารถ บ่งบอกลักษณะเด่นของใบหน้าได้  แต่เบื้องต้นพบว่าที่ศพสวมเสื้อมีแดง ปักคำว่า YAKAMO และสวมกางเกงยีนส์ ไม่สวมรองเท้า โดยสภาพศพนั้นพบว่ามีรอยของมีคมตรงท่อมือขวาหลายแหล่ง และที่ขมับขวามีรอยคล้ายกระสุนปืน นอกจากนี้ทั่งร่างกายมีรอยสัตว์กัดแทะ  ในที่พบศพไม่พบร่องรอยการต่อสู้ โดยลักษณะคล้ายถูกฆ่าจากที่อื่นและนำศพมาทิ้งบริเวณที่พบศพ</p>
<p><persName>พล.ต.ต.จารุวัฒน์ ไวศยะ</persName>  กล่าวว่า จะต้องตรวจสอบว่าคนตายเป็นใคร มาจากไหน ถูกฆ่าจากที่ไหน เพราะสาเหตุใด และถึงแม้จะสวมเสื้อแดงอมส้ม แต่หากดูจากเสื้อก็สามารถจะเชื่อมโยงเกี่ยวข้องกับสมาชิกของ นปช. หรือ เสื้อแดงได้ หรืออาจเชื่อได้ว่าไม่เกี่ยวข้องกับกลุ่มเสื้อแดง  ส่วนคนตายจะเคยไปร่วมชุมนุมหรือไม่นั้น ยังไม่สามารถบอกได้ เพราะต้องตรวจสอบให้ได้ว่าผู้ตายเป็นใครเสียก่อน</p></body>
</news>
