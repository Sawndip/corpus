<teiHeader>
<fileDesc>
<titleStmt>
  <title>รวบแล้วหนุ่มปล้นทองออโรร่าแจ้งวัฒนะ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-07 14:39:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220008  </bibl>
</sourceDesc>
</fileDesc>
</teiHeader>
<news>
<headline>รวบแล้วหนุ่มปล้นทองออโรร่าแจ้งวัฒนะ</headline>
<lead>ตำรวจปากเกร็ด เจ๋ง ตามรวบหนุ่มปล้นร้านทองออโรร่า กลางห้างคาร์ฟูร์ แจ้งวัฒนะ เจ้าตัวสารภาพ ต้องหารเงินไปเที่ยวเตร่</lead>
<neck></neck>
<body><p><persName>พ.ต.อ.ธวัชชัย นาคฤทธิ์</persName> ผกก.สภ.ปากเกร็ด เปิดเผย ความคืบหน้ากรณี คนร้ายบุกชิงทรัพย์ ร้านทองออโรร่ากลางห้างคาร์ฟูร์ แจ้งวัฒนะว่า ล่าสุด เจ้าหน้าที่สามารถจับกุมตัวผู้ก่อเหตุแล้ว คือ <persName>นายชัย</persName> นามสมมุติ อายุ 17 ปีชาว จ.ศรีสะเกษ โดยเจ้าหน้าที่ สามารถจับกุมตัวได้ที่ ห้องเช่าย่านปากเกร็ด จากการสอบสวน พบว่า คนร้าย เคยเป็นอดีตลูกจ้างที่ร้านดังกล่าว และถูกไล่ออกไป จากนั้น ไม่มีงานทำและไม่มีเงินใช้ จึงก่อเหตุขึ้น โดยอาศัยความคุ้นเคยที่เคยทำงานมาก่อน จึงรู้ว่าเวลาใดที่ทางร้านจะเริ่มปิดร้านและหลังจากก่อเหตุ คนร้าย ก็นำทองรูปพรรณ ไปฝากกับมารดาที่ จ.ศรีสะเกษ และนำไปขายบางส่วน เพื่อนำมาใช้จ่ายและเที่ยวเตร่ จนกระทั่งมาถูกจับกุมได้ เบื้องต้นเจ้าหน้าที่ สามารถติดตามทองรูปพรรณของกลางได้กว่า 70 บาท ทั้งนี้ ผู้ต้องหาให้การว่า ไม่ได้ขโมยทองรูปพรรณไปจำนวน 450 บาท ตามที่เจ้าของร้านอ้าง ได้ไปเพียงกว่า 80 บาทเท่านั้น เจ้าหน้าที่จึงควบคุมตัวไปดำเนินคดี ตามกฎหมาย
ต่อไป</p>
<p>อย่างไรก็ตาม การติดตามจับกุมครั้งนี้ เจ้าหน้าที่ แกะรอยจากรูปพรรณสัณฐานของคนร้าย และตรวจสอบประวัติพนักงานในร้าน จนพบผู้ต้องหามีลักษณะใกล้เคียงและเดินทางไปพบมารดาผู้ต้องหาที่ จ.ศรษะเกษ ส่วน มารดา ก็ให้
ความร่วมมือกับเจ้าหน้าที่ และมอบของกลางคืนให้</p></body>
</news>
