<teiHeader>
<fileDesc>
<titleStmt>
  <title>มือดีฉกกระเป๋าช่างภาพข่าวสด ช่วงเสื้อแดงบุกเทเลือดพรรคปชป. ส.นักข่าวให้สื่อระวังตัว  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-16 22:07:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268752116&catid=17  </bibl>
</sourceDesc>
</fileDesc>
</teiHeader>
<news>
<headline>มือดีฉกกระเป๋าช่างภาพข่าวสด ช่วงเสื้อแดงบุกเทเลือดพรรคปชป. ส.นักข่าวให้สื่อระวังตัว</headline>
<lead></lead>
<neck></neck>
<body><p>เมื่อเวลา 20.10 น. วันที่ 16 มีนาคม <persName>นายสุรินทร์ สรรพคุณ</persName> อายุ 45 ปี ช่างภาพหนังสือพิมพ์ข่าวสด เข้าแจ้งความกับ <persName>ร.ต.ท.สถิตย์ นิตยวัน</persName> พนักงานสอบสวน (สบ 1) สน.บางซื่อ ว่า ช่วงเวลา 19.00 น. ขณะกำลังถ่ายภาพกลุ่ม นปช.กำลังเทเลือดที่หน้าพรรคประชาธิปัตย์ ถนนเศรษฐศิริ ช่วงบันไดทางขึ้นเกิดเหตุชุลมุนเล็กน้อย จากนั้นพบว่ากระเป๋าคาดเอวหายไป ภายในมีทรัพย์สินเป็นโทรศัพท์มือถือ 1 เครื่อง เงินสด 1,000 บาท และเอกสารสำคัญทางราชการ กุญแจรถ จึงมาแจ้งความดำเนินคดีกับคนร้าย</p>
<p><persName>นายวีรศักดิ์ พงศ์อักษร</persName> เลขาธิการสมาคมนักข่าวนักหนังสือพิมพ์แห่งประเทศไทย กล่าวว่า สมาคมนักข่าวฯขอให้เจ้าหน้าที่ที่เกี่ยวข้องได้ทำการติดตามหรือ ตรวจสอบภาพจากกล้องวงจรปิดภายในพรรคประชาธิปัตย์ เพื่อหาคนร้ายมาดำเนินคดีตามกฎหมายต่อไป ขณะเดียวกันขอความร่วมมือจากแกนนำ นปช.ในการตรวจสอบกับผู้ชุมนุมว่าชายคนดังกล่าวเป็นผู้ที่ร่วมมาชุมนุมหรือไม่ หากเป็นผู้ที่มาร่วมชุมนุมก็ต้องช่วยติดตามอุปกรณ์ต่างๆ ของ<persName>นายสุรินทร์</persName> กลับมาด้วย ขณะเดียวกันสมาคมขอให้สื่อมวลชนที่ปฏิบัติหน้าที่ภาคสนามด้วยความระมัดระวังตัวให้มากขึ้น ทั้งในแง่ของร่างกาย และทรัพย์สิน</p></body>
</news>
