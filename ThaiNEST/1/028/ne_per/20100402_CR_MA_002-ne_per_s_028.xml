<teiHeader>
<fileDesc>
<titleStmt>
  <title>"สนธิ"ล่องหน ส่งทนายร้องเลื่อนรายงานตัวคดีหมิ่นเบื้องสูง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-02 11:36:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270183020&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>สนธิ</persName>"ล่องหน ส่งทนายร้องเลื่อนรายงานตัวคดีหมิ่นเบื้องสูง</headline>
<lead></lead>
<neck></neck>
<body><p>ที่สำนักงานฝ่ายคดีอาญา สำนักงานอัยการสูงสุด  เมื่อวันที่ 2 เม.ย.  อัยการ มีคำสั่งเรียก <persName>นายสนธิ ลิ้มทองกุล</persName>  แกนนำพันธมิตรประชาชนเพื่อประชาธิปไตย ผู้ต้องหาคดีคดีดูหมิ่นเบื้องสูง กรณีนำเทปบันทึกภาพของ "<persName>ดา ตอปิโด</persName>" มาเปิดที่ม็อบสะพานมัฆวาน เมื่อ 20 ก.ค. 2551 มาพบอัยการเพื่อนำตัวไปฟ้อง เนื่องจาก อัยการมีคำสั่งฟ้องไปแล้ว ปรากฏว่า เมื่อเวลา 10.00 น. อันเป็นเวลานัด <persName>นายสนธิ</persName> ไม่มาศาล แต่ส่งทนายความ นำคำร้องขอเลื่อนการมารายงานตัว พร้อมยื่นขอความเป็นธรรมหลายประเด็น โดยขอให้อัยการสั่งพนักงานสอบสวนไปสอบสวนเพิ่มเติม คือ สอบ <persName>นายเจิมศักดิ์ ปิ่นทอง</persName> ซึ่งอัยการรับคำร้องไว้พิจารณา </p>
<p><persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา  เปิดเผยว่า ผู้ต้องหาไม่มา แต่ยื่นคำร้องเข้ามา อัยการ จะดูว่า เนื้อหาสมควรให้สอบสวนต่อหรือไม่ หากเป็นการยื่นเข้ามาเพื่อประวิงคดี อัยการจะดำเนินการติดตามเอาตัวมาฟ้องต่อศาล ซึ่งการพิจารณาเรื่องนี้ คาดว่าจะใช้เวลาไม่นาน หากไม่มีเหตุสมควรอัยการจะดำเนินการยืนคำสั่งต่อไป การอ้างเรื่องให้สอบ<persName>นายเจิมศักดิ์</persName> เป็นเรื่องใหม่ที่ไม่เคยอ้างมาก่อน คราวที่แล้ว<persName>นายสนธิ</persName> อ้างเรื่องถวายฎีกา ซึ่งเป็นคนละเรื่องกัน ดังนั้น การพิจารณาครั้งนี้ตนยังไม่กำหนดวัน แต่ทั่วไปจะใช้เวลานาน  1 เดือน</p></body>
</news>
