<teiHeader>
<fileDesc>
<titleStmt>
  <title>แอร์โฮสเตสร้องDSIแม่ถูกฆ่าขอความเป็นธรรม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 17:03:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209201  </bibl>
</sourceDesc>
</fileDesc>
</teiHeader>
<news>
<headline>แอร์โฮสเตสร้องDSIแม่ถูกฆ่าขอความเป็นธรรม</headline>
<lead>แอร์โฮสเตสสาว ร้อง ขอความเป็นธรรมต่อ ดีเอสไอ กรณีมารดาถูกฆาตกรรม โดยผู้ต้องหาประกันตัวออกไปแล้ว ชี้ ยังทำอะไรไม่ได้ แต่ยังอยู่ในอำนาจของตำรวจพื้นที่อยู่</lead>
<neck></neck>
<body><p><persName>น.ส.กุสุมา อินทร์ศรี</persName> อายุ 25 ปี แอร์โฮสเตส สายการบินต่างชาติแห่งหนึ่ง เดินทางมายื่นหนังสือ ร้องขอความเป็นธรรม ต่อ <persName>นายธาริต เพ็งดิษฐ์</persName> อธิบดีที่กรมสอบสวนคดีพิเศษ หรือ ดีเอสไอ เพื่อให้เร่งรัดคลี่คลายคดี การหายตัวไปของ <persName>นางกุหลาบ อินทร์ศรี</persName> อายุ 48 ปี มารดา ซึ่งหายตัวไปอย่างลึกลับ เมื่อวันที่ 17 พ.ย. 2552 หลังเข้าพัก ในบ้านพักตำรวจ สถานีตำรวจภูธรบ้านเทื่อม อำเภอบ้านผือ จังหวัดอุดรธานี  ทั้งนี้ ตำรวจจากกองบังคับการตำรวจภูธรจังหวัดอุดรธานี ได้ติดตามจับกุมตัว <persName>นางเยาวลักษณ์ โฆษิต</persName> อายุ 48 ปี เจ้าหน้าที่โรงพยาบาลแห่งหนึ่ง ในพื้นที่จังหวัดอุดรธานี ผู้จ้างวานฆ่า ซึ่งรับสารภาพว่า ฆ่าเพราะหึงหวง ที่ไปพบกับ นายดาบตำรวจ คนดังกล่าว ทั้งนี้ ผู้ต้องหา ได้รับการประกันตัวออกไปแล้ว จึงรู้สึกว่าไม่ได้รับความเป็นธรรม จึงมาร้องเรียนให้ ดีเอสไอ ดำเนินการ </p>
<p>ขณะที่ <persName>นายธาริต เพ็งดิษฐ์</persName> อธิบดีกรมสอบสอนพิเศษ หรือ ดีเอสไอ กล่าวว่า เบื้องต้นคดียังอยู่ในความรับผิดชอบของตำรวจในท้องที่ แต่ถ้าไม่สามารถดำเนินการได้ตามปกติ หรือ ขัดข้องเพราะเป็นคดีที่มีเจ้าหน้าที่ตำรวจท้องที่เดียวกัน เข้าไปเกี่ยวข้อง ดีเอสไอ ก็จะเข้าไปดูแล จะดำเนินการในเรื่องนี้เป็นพิเศษให้</p></body>
</news>
