<teiHeader>
<fileDesc>
<titleStmt>
  <title>โจรใต้ลอบบึ้มทหารเจ็บอื้อ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 21:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58542  </bibl>
</sourceDesc>
</fileDesc>
</teiHeader>
<news>
<headline>โจรใต้ลอบบึ้มทหารเจ็บอื้อ</headline>
<lead>โจรใต้เหิมรายวันลอบวางบึ้มทหารชุดลาดตระเวนงานของดีเมืองโกตาบารูเจ็บ เพียบ</lead>
<neck></neck>
<body><p>เมื่อเวลา 19.25 น. วันที่ 6 เม.ย. <persName>ร.ต.ท.จตุรภัทร นาคพันธ์</persName> ร้อยเวร สภ.โกตาบารู จ.ยะลา รับแจ้งมีระเบิดบริเวณหน้างานของดีเมืองโกตาบารู ถนนสายทางลัดยะลา-รามัน หมู่ 3 ต.โกตาบารู จึงนำกำลังไปตรวจสอบ ที่เกิดเหตุพบหลุมระเบิด บริเวณโคนเสาไฟฟ้าคอนกรีตได้รับความเสียหาย มีสะเก็ดระเบิดกระจายเกลื่อน จึงเก็บเป็นหลักฐาน</p>
<p>ส่วนผู้บาดเจ็บมี ผู้นำส่ง รพ.ศูนย์ยะลา ทราบชื่อ <persName>ร.ต.สุวิทย์ พานเจริญ</persName> อายุ 32 ปี <persName>จ.ส.อ.อาทิตย์ เดิมลา</persName> อายุ 35 ปี <persName>ส.อ.สิทธิชัย นนทนาคร</persName> อายุ 40 ปี <persName>พลทหารทัศนา หนูคง</persName> อายุ 22 ปีและ<persName>พลทหารสะการียา บอเถาะ</persName> อายุ 22 ปี ถูกสะเก็ดระเบิดเข้ามาร่างกายหลายแห่ง</p>
<p>จากการสอบสวนทราบว่า ขณะ <persName>ร.ต.สุวิทย์ พานเจริญ</persName> หัวหน้าชุดลาดตระเวน ร้อย ร.15224 ฉก.ยะลา 12 สังกัดพล ร.15 ค่าย<persName>สมเด็จพระศรีสุริโยทัย</persName> อ.หัวหิน   จ.ประจวบคีรีขันธ์ นำกำลังจำนวน 10 นาย ออกจากฐานที่วัดวชิรปราการ เขตเทศบาลตำบลโกตาบารู อ.รามัน เดินเท้าลาดตระเวน เพื่อรักษาความปลอดภัยในช่วงที่เทศบาลตำบลโกตาบารูจัดงานของดีเมืองโกตาบารู ระหว่างวันที่ 29 มี.ค.-7 เม.ย. ซึ่งเมื่อเดินผ่านจุดเกิดเหตุได้เกิดระเบิดเสียงดังสนั่น ส่งผลให้ทั้งหมดได้รับบาดเจ็บดังกล่าว</p>
<p>เบื้องต้นคาดเป็นฝีมือของผู้ก่อเหตุรุนแรงในพื้นที่ ซึ่งต้องการสร้างสถานการณ์ ซึ่งเจ้าหน้าที่อยู่ระหว่างหาเบาะแสติดตามจับกุมตัวต่อไป</p></body>
</news>
