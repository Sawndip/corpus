<teiHeader>
<fileDesc>
<titleStmt>
  <title>ตร.เสกมนต์ “ไพร่แดง” เปิดจราจรแยกราชประสงค์ไร้ผล  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-03 12:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046277  </bibl>
</sourceDesc>
</fileDesc>
</teiHeader>
<news>
<headline>ตร.เสกมนต์ “ไพร่แดง” เปิดจราจรแยกราชประสงค์ไร้ผล</headline>
<lead>ตำรวจเจรจาเปิดการจราจรแยกราชประสงค์ไม่เป็น ผล “ไพร่ทักษิณ” ยังปราศรัยโจมตีรัฐบาล ส่วนลิ่วล้อหลั่งไหลร่วมชุมนุม ทำให้การจราจรย่านการค้าธุรกิจหลักกรุงเทพฯ อัมพาต</lead>
<neck></neck>
<body><p>วันนี้ (3 เม.ย.) <persName>พล.ต.ต.อนุชัย เล็กบำรุง</persName> ผู้บังคับการตำรวจนครบาล 5 เปิดเผยถึงความคืบหน้ากลุ่มคนเสื้อแดงตั้งเวทีปราศรัยกลางแยกราชประสงค์ว่า แม้เจ้าหน้าที่พยายามเจรจาให้รื้อถอนเวทีออกจากผิวการจราจร เนื่องจากทำให้การจราจรเกิดปัญหา แต่ยังไม่เป็นผล ขณะที่ปริมาณรถประชาชนเพิ่มมากขึ้น ในส่วนของกลุ่มคนเสื้อแดงยังคงหลั่งไหลไปยังเวทีแยกราชประสงค์อย่างต่อ เนื่อง มีทั้งรถจักรยานยนต์ รถยนต์ส่วนตัว และรถแท็กซี่ ขณะนี้มีผู้ชุมนุมกว่า 1,000 คน การจราจรเป็นอัมพาต เนื่องจากจุดดังกล่าวเป็นย่านการค้าและธุรกิจหลักของกรุงเทพฯ ทำให้มีผู้ใช้เส้นทางดังกล่าวเป็นจำนวนมาก</p>
<p>อย่างไรก็ตาม ประชาชนร้องเรียนว่าบริเวณถนนรัชดาซอย 4 มีกลุ่มคนเสื้อแดงจำนวนมากเดินขบวน ทำให้การจราจรเริ่มเกิดปัญหาบ้างแล้ว</p>
<p>ผู้สื่อข่าวรายงานว่า ศูนย์ปฏิบัติการสำนักงานตำรวจแห่งชาติ (สตช.) ที่นำโดย <persName>พล.ต.อ.อดุลย์ แสงสิงแก้ว</persName> ที่ปรึกษา สบ 10 จะมีการประชุมเพื่อรับมือสถานการณ์การเคลื่อนขบวนของกลุ่มคนเสื้อแดง โดยสำนักงานตำรวจแห่งชาติ มีกำลังตำรวจประจำอยู่ จำนวน 1,500 นาย เพื่อป้องกันไม่ให้ผู้ชุมนุมบุกเข้ามาด้านในได้</p></body>
</news>
