<teiHeader>
<fileDesc>
<titleStmt>
  <title>ตั้งรางวัลนำจับ 3 แสนบาทเบาะแสคดีความมั่นคง  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/26797  </bibl>
</sourceDesc>
</fileDesc>
</teiHeader>
<news>
<headline>ตั้งรางวัลนำจับ 3 แสนบาทเบาะแสคดีความมั่นคง</headline>
<lead>กรุงเทพฯ 1 มี.ค. - ตำรวจตั้งรางวัลนำจับ 3 แสนบาท ผู้ให้เบาะแสคดีเกี่ยวกับความมั่นคง หลังเกิดเหตุปาระเบิดหน้าธนาคารกรุงเทพ โดยเชิญจักรยานยนต์รับจ้างเป็นผู้ช่วยเจ้าหน้าที่ตำรวจ</lead>
<neck></neck>
<body><p><persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล เชิญผู้เชี่ยวชาญด้านวัตถุระเบิดชนิดต่างๆ มาให้ความรู้แก่ผู้ขับขี่รถจักรยานยนต์รับจ้างทั่วกรุงเทพฯ จำนวน 1,000 คน เพื่อฝึกการจดจำและสังเกตชนิดของวัตถุระเบิด หากพบสิ่งต้องสงสัยหลังเกิดเหตุระเบิดธนาคารกรุงเทพ 4 แห่ง โดยผู้ขับขี่รถจักรยานยนต์รับจ้างจะทำหน้าที่เป็นผู้ช่วยเจ้าหน้าที่ตำรวจ และเป็นหูเป็นตาในการแจ้งเบาะแสและให้ข้อมูล และเชื่อว่าประชาชนในกรุงเทพฯ นับแสนคน จะให้ความร่วมมือด้วยเช่นกัน และหากข้อมูลนำไปสู่การจับกุมตัวคนร้ายจะได้รางวัลนำจับ 1 แสนบาท และเมื่อศาลพิพากษาคดีเป็นที่สิ้นสุดจะได้เพิ่มอีก 2 แสนบาท และหากมีเบาะแสสามารถแจ้งได้ที่สายด่วนกรุงเทพมหานคร หมายเลข 1555 หรือ 191 </p>
<p><persName>พล.ต.ท.สัณฐาน</persName> ยืนยันข้อมูลคนร้ายที่ก่อเหตุปาระเบิดใส่ธนาคารกรุงเทพ สาขาสีลม มีความคืบหน้า และชุดสืบสวนอยู่ระหว่างลงพื้นที่หาเบาะแสคนร้ายและชนวนการก่อเหตุ ก่อนจะนำมาประมวลสถานการณ์อีกครั้งค่ำพรุ่งนี้ .-สำนักข่าวไทย</p></body>
</news>
