<teiHeader>
<fileDesc>
<titleStmt>
  <title>ตลาดปัฐวิกรณ์เดือดชายฉกรรจ์บุดยึด-ตร.คุมเข้มหวั่นปะทะ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012042  </bibl>
</sourceDesc>
</fileDesc>
</teiHeader>
<news>
<headline>ตลาดปัฐวิกรณ์เดือดชายฉกรรจ์บุดยึด-ตร.คุมเข้มหวั่นปะทะ</headline>
<lead>ชายฉกรรจ์สวมเสื้อคลุมสีดำกว่า 100 คน บุกเข้ายึดห้องทำงานของบริษัท โชคชัยทรัพย์ทวี จำกัด ในตลาดปัฐวิกรณ์ ตร.ส่งกำลังคุมเชิง หวั่นเกิดเหตุปะทะ แม่ค้าในตลาด เผย เตรียมย้ายหนีแล้ว ทนเห็นปมขัดแย้งระหว่างเจ้าของตลาดกับ บ.โชคชัย มีกว่า 10 ปี ทั้งที่เป็นพี่น้องกัน</lead>
<neck></neck>
<body><p> วันนี้(27 ม.ค.) เวลา 09.00 น.<persName>พ.ต.ท. เกณฑ์ชยะ</persName> สกลชัย สว.สส.สน.บึงกุ่ม ได้รับแจ้งมีเหตุชายฉกรรจ์ สวมเสื้อคลุมสีดำ มีรูปม้าขาวอยู่ด้านหลัง นำกำลังร่วม 100 คน เข้ายึดห้องทำงานของบริษัท โชคชัยทรัพย์ทวี จำกัด ในตลาดปัฐวิกรณ์ ถนนนวมินทร์ แขวงคลองกุ่ม เขตบึงกุ่ม กทม. จึงรายงาน <persName>พ.ต.อ.อำนาจ อินทรประสาท</persName> ผกก.สน.บุงกุ่ม และรีบรุดไปที่เกิดเหตุพร้อมสายตรวจ สายสืบ ตำรวจจาก กก.สส.บก.น.4 และเจ้าหน้าที่ชุดปฏิบัติการณ์พิเศษ บก.น.4 รวมจำนวน 50 นาย เพื่อเข้าป้องกันเหตุร้าย                ทันที่กลุ่มชายฉกรรจ์เห็นตำรวจต่างแยกย้ายเดินหนีไป ตำรวจจึงวางกำลัง และจอดรถสายตรวจเปิดสัญญาณไฟวับวาบ เพื่อแสดงให้เห็นว่ามีตำรวจประจำจุดอยู่ จึงไม่มีเหตุร้ายเกิดขึ้น</p>
<p>ด้าน <persName>พ.ต.อ.พชร บุญญสิทธิ์</persName> รอง ผบก.น.4 เปิดเผยว่า เบื้องต้นตำรวจ 50 นายที่ส่งไปต้องป้องกันไม่ให้เกิดเหตุร้าย ไม่ให้ทะเลาะกัน คอยคุมเชิงดูสถานการณ์ ซึ่งเรามีแผนเผชิญเหตุอยู่แล้ว พร้อมจะประสานฝ่ายทนายความของทั้ง 2 บริษัท เข้ามาเจรจากัน เพราะแก้กันที่การเจรจา น่าจะดีกว่าการใช้กำลัง ส่วนการจับกุมการกระทำผิด เช่นครอบครองอาวุธนั้นตำรวจเราจับได้เป็นระยะๆ                ด้าน<persName>นางสมพร</persName> (ขอสงวนนามสกุล) อายุ 50 ปี แม่ค้าในตลาดปัฐวิกรณ์ เปิดเผยว่า เรื่องความขัดแย้งของเจ้าของตลาดนั้น คาราคาซังมากว่า 10 ปี ระหว่าง บริษัท โชคชัยทรัพย์ทวี จำกัด และบริษัท ปัฐวิกรณ์ จำกัด เรื่องขึ้นโรงขึ้นศาล แต่ละฝ่ายก็ไม่ยอมกันทั้งที่เป็นพี่น้องกันแท้ๆ ส่งผลให้แม่ค้า พ่อค้าไม่มีความปลอดภัย หากมีที่ใหม่ที่ดีกว่าก็จะย้ายหนีไปแล้ว เพราะทุกวันนี้เริ่มรุนแรงเอาคน เอาปืนมาขู่กัน แล้วคงไม่มีใครกล้ามาเดินซื้อของที่ตลาด เพราะลูกค้าเริ่มไม่มั่นใจในความปลอดภัย ลูกค้าลดจำนวนลงไปมากแล้ว</p></body>
</news>
