<teiHeader>
<fileDesc>
<titleStmt>
  <title>ตร.ถอนกำลังกลับที่ตั้งแยกชิดลมแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-10 19:03:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220533  </bibl>
</sourceDesc>
</fileDesc>
</teiHeader>
<news>
<headline>ตร.ถอนกำลังกลับที่ตั้งแยกชิดลมแล้ว</headline>
<lead>ตร.ยอมถอนกำลังจากแยกชิดลม และเพลินจิต กลับที่ตั้งแล้ว กลุ่มเสื้อแดงทยอยกลับเข้าที่ชุมนุมที่แยกราชประสงค์ เช่นกัน แต่ยังตรึงกำลังดูแลโดยรอบอยู่</lead>
<neck></neck>
<body><p>หลังผู้ชุมนุมกลุ่มแนวร่วมประชาธิปไตยต่อต้านเผด็จการแห่ง ชาติ หรือ นปช. ได้เผชิญหน้ากับเจ้าหน้าที่ตำรวจ ที่บริเวณสถานีรถไฟฟ้า BTS เพลินจิต ซึ่งไม่มีการปะทะเกิดขึ้นได้อย่างใด และเจ้าหน้าที่ตำรวจก็ถอนกำลังออกจากพื้นที่ไปแล้วนั้น ทางกลุ่มผู้ชุมนุมกลุ่ม นปช. ได้เดินทางกลับมาจากบริเวณดังกล่าว เพื่อเข้าร่วมการชุมนุมที่บริเวณแยกราชประสงค์แล้ว โดยทำให้บริเวณแยกเพลินจิต สามารถเปิดใช้การจราจรได้ แต่อย่างไรก็ตาม ฝ่าย นปช. ได้นำรถยนต์ของผู้เข้าร่วมการชุมนุม และแผงเหล็กมากั้นบริเวณพื้นผิวการจราจรบริเวณแยกชิดลม เพื่อป้องกันไม่ให้เจ้าหน้าที่ทหารนำกำลังเข้าสลายการชุมนุม ทั้งนี้ประชาชนกลุ่ม นปช. ก็ยังคงทยอยเดินทางเข้าร่วมการชุมนุมที่แยกราชประสงค์อย่างต่อเนื่อง หลังจากเจ้าหน้าที่ได้เข้าสลายการชุมนุมที่สะพานผ่านฟ้าลีลาศ</p></body>
</news>
