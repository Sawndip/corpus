<teiHeader>
<fileDesc>
<titleStmt>
  <title>เอราวัณยอดตายอยู่ที่21ต้องระวังอีก6 ราย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-12 10:14:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220747  </bibl>
</sourceDesc>
</fileDesc>
</teiHeader>
<news>
<headline>เอราวัณยอดตายอยู่ที่21ต้องระวังอีก6 ราย</headline>
<lead>ศูนย์เอราวัณ เผย ยอดผู้เสียชีวิตจากเหตุปะทะ ยังอยู่ที่ 21ราย ขณะที่ผู้บาดเจ็บมี 863 ราย เฝ้าระวังผู้ป่วยสาหัสรักษาตัวในไอซียูอีก 6 ราย</lead>
<neck></neck>
<body><p><persName>น.พ.เพชรพงษ์ กำจรกิจ</persName> ผู้อำนวยการศูนย์เอราวัณ สำนักการแพทย์ กทม. เปิดเผย ความคืบหน้าอาการบาดเจ็บและผู้เสียชีวิตของเหตุกาณ์ ปะทะกันว่า ล่าสุด ยอดผู้เสียชีวิตยังคงอยู่ที่ 21 รายเท่าเดิม ส่วนผู้บาดเจ็บ อยู่ที่ 863 ราย กระจายรักษาตัวในโรงพยาบาลของรัฐบาลและจาการตรวจสอบพบว่า ผู้ป่วยที่มีอาการหนัก พักรักษาตัวในห้องไอซียู จำนวน 6 ราย กระจายอยู่ โรงงพยาบาลหัวเฉียว โรงพยาบาลสมเด็จพระปิ่นเกล้า และโรงพยาบาลราชวิถี ซึ่งในเช้าวันนี้ ทีมแพทย์แต่ละโรงพยาบาลที่ดูแล
รักษาผู้ป่วย อยู่ระหว่างการประสานข้อมูล เพื่อนำส่งมายังศูนย์อีกครั้ง และหากข้อมูลสมบูรณ์ ก็จะมีการแจ้งสื่อมวลชนอีกครั้ง</p>
<p>อย่างไรก็ตาม ผอ.ศูนย์เอราวัณ ยังกล่าวถึง ทีมแพทย์ และ อุปกรณ์เวชภัณฑ์ในการดูแลผู้บาดเจ็บว่า ขณะนี้ มีความพร้อมดูแลผู้ป่วยรวมทั้งโลหิต ซึ่งทางสภากาดชาดไทยได้เตรียมพร้อมรองรับไว้จำนวนมาก แต่ทั้งนี้เป็นช่วงเทศกาลสงกรานต์ ซึ่งเป็นช่วงที่
ต้องใช้โลหิตจำนวนมาก จึงขอให้ผู้ที่ต้องการจะบริจาคโลหิต สามารถเข้าบริจาคที่สภากาชาดไทยได้ทันที เพื่อสำรองไว้คอยช่วยเหลือผู้บาดเจ็บจากอุบัติเหตุ และเหตุต่างๆ ด้วย</p></body>
</news>
