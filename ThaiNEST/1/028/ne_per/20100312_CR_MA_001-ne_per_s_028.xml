<teiHeader>
<fileDesc>
<titleStmt>
  <title>นางแบบปฏิทินลีโอซิ่งรถชนตู้โทรศัพท์ดับพร้อมเพื่อนสาว  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-12 07:14:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268352872&catid=17  </bibl>
</sourceDesc>
</fileDesc>
</teiHeader>
<news>
<headline>นางแบบปฏิทินลีโอซิ่งรถชนตู้โทรศัพท์ดับพร้อมเพื่อนสาว</headline>
<lead></lead>
<neck></neck>
<body><p>เมื่อเวลา 02.00 น.วันที่ 12 มีนาคม <persName>พ.ต.ท.อนุพงษ์ ทัศนา</persName> พนักงานสอบสวน (สบ2)สน.สุทธิสาร รับแจ้งเกิดอุบัติเหตุรถยนต์พุ่งชนตู้โทรศัพท์สาธารณะทำให้มีผู้เสียชีวิต 2 ราย บริเวณหน้าบริษัทอินเตอร์ สุขภัณฑ์ เซอร์วิส จำกัด ถนนรัชดาภิเษก แขวง-เขตดินแดง กทม. จึงรุดไปตรวจสอบที่เกิดเหตุ พบรถยนต์เก๋งยี่ห้อฮอนด้า ซิตี้ สีน้ำเงิน หมายเลขทะเบียน 2 อ 3871 กทม. จอดอยู่บนฟุตปาธสภาพพังยับเยินรถเกือบขาดเป็นสองท่อน ต้นไม้ขางทางหักโค่น ตู้โทรศัพท์สาธารณะถูกชนจนล้มกระเด็นลงมาตั้งอยู่ริมถนน และเสาไฟฟ้ามีร่องรอยถูกชน กระจกตู้โทรศัพท์และกระจกรถแตกเกลื่อนกระจายบนถนน</p>
<p>ภายในรถบริเวณเบาะนั่งข้างคนขับพบศพ<persName>น.ส.สุพัชชา สุดรอด</persName> อายุ 29 ปี เสียชีวิตคาเบาะสภาพแขนขาหักผิดรูป นอกจากนี้บริเวณในตู้โทรศัพท์พบศพคนขับรถกระเด็นออกมาจากตัวรถทราบชื่อต่อมาคือ<persName>น.ส.ภารตี อำภรรัตน์</persName> อายุ 29 ปี อยู่บ้านเลขที่ 338/1 หมู่ 2 ต.ด่านชุมพล อ.บ่อไร่ จ.ตราด นางแบบปกนิตยสารอิมเมจ สภาพแขนขาคอหักผิดรูป</p>
<p>สอบสวนทราบว่ารถคันดังกล่าวมี <persName>น.ส.ภารตี</persName> เป็นคนขับมาด้วยความเร็วสูงมุ่งหน้าถนนรัชดาขาออกไปทางศาลอาญา เมื่อมาถึงที่เกิดเหตุได้ยินเสียงรถเบรคดังสนั่นก่อนที่รถจะเสียหลักปีนขึ้นฟุตปาธชนต้นไม้หักโค่นก่อนที่รถจะพุ่งเข้าชนตู้โทรศัพท์สาธารณะอีกครั้ง</p>
<p>เบื้องต้นเจ้าหน้าที่ตำรวจสันนิษฐานว่าน่าจะเกิดจากความประมาทของผู้ขับขี่หรือไม่ก็เมาสุรา</p>
<p><persName>น.ส.ภารตี อำภรรัตน์</persName> หรือ<persName>ดาว</persName> มีผลงานถ่าย mv.เพลง "oh no" ของ b-king,ถ่ายปฏิทิน leo beer ปี 2549 , ถ่ายแฟชั่น image vol. 19 no. 8 august 2006, ถ่ายแฟชั่น volume vol. 1 no. 15 december 2005, ถ่ายแฟชั่น reality inspired by venessa becroft - lips vol. 6 no. 17 march 2005, ถ่ายแฟชั่น lips vol. 6 no. 17 march 2005, ถ่ายแฟชั่น temperamental concept - image vol. 15 no. 8 august 2002,ถ่ายแฟชั่น วัยร้อน ทะเลแรง - ดิฉัน vol. 1 no. 602 march 2002</p></body>
</news>
