<teiHeader>
<fileDesc>
<titleStmt>
  <title>บึ้มชุดพัฒนาสันติดวงดีไม่มีเจ็บ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-09 07:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58992  </bibl>
</sourceDesc>
</fileDesc>
</teiHeader>
<news>
<headline>บึ้มชุดพัฒนาสันติดวงดีไม่มีเจ็บ</headline>
<lead></lead>
<neck></neck>
<body><p>เมื่อเวลา 15.50 น. วันที่ 8 เม.ย. <persName>พ.ต.ท.ปริวรรต ขวัญมานิตย์</persName> สวส.สภ.แว้ง จ.นราธิวาส รับแจ้งมีเหตุคนร้ายจุดชนวนระเบิดดักสังหารเจ้าหน้าที่ทหารพรานชุดพัฒนา สันติที่ 35-1 บนถนนในหมู่บ้านตาฮิบาเดาะ หมู่ 5 ต.กายูคละ อ.แว้ง จึงรีบไปสอบสวน ที่เกิดเหตุ พบเนินดินริมถนนเป็นหลุมลึก 1 ฟุต กว้าง 3 ฟุต เศษซากชิ้นส่วนระเบิดแสวงเครื่องกระจายเกลื่อนพื้นถนน แต่ไม่มีผู้ใดได้รับบาดเจ็บ ใกล้กันพบรถกระบะโตโยต้าวีโก้ ทะเบียนตรากงจักร 5659 ถูกสะเก็ดระเบิดที่กระจกหน้าแตก สอบสวนทราบว่า ขณะเจ้าหน้าที่ขับรถไปปฏิบัติภารกิจในหมู่บ้าน ถึงจุดเกิดเหตุ คนร้ายซึ่งฝังระเบิดไว้ริมทางได้ใช้แบตเตอรี่จุดชนวนจนเกิดระเบิดเสียงดัง สนั่นหวั่นไหว แต่โชคดีไม่มีผู้ใดได้รับบาดเจ็บ คาดเป็นฝีมือกลุ่มแนวร่วมสร้างสถานการณ์</p>
<p>วันเดียวกัน ที่ รพ.ศูนย์ยะลา <persName>พล.ท. กสิกร คีรีศรี</persName> ผบ.พตท. พร้อมคณะ เดินทางมาเยี่ยมอาการบาดเจ็บและมอบเงินเยียวยาแก่เจ้าหน้าที่ทหารช่าง ช.พัน 111 หน่วยเฉพาะกิจ 410 สังกัด กรมทหารช่าง จ.ราชบุรี ที่ถูกคนร้ายลอบวางระเบิดได้รับบาดเจ็บ ขณะสำรวจเส้นทางก่อนการก่อสร้าง ริมถนนสาย 410 ยะลา-เบตง บริเวณบ้านบ่อหิน หมู่ที่ 5 ต.แม่หวาด อ.ธารโต ทำให้มีทหารบาดเจ็บ 7 นาย เหตุเกิดเมื่อวันที่ 6 เม.ย</p></body>
</news>
