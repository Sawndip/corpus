<teiHeader>
<fileDesc>
<titleStmt>
  <title>ศาลสั่งพิทักษ์ทรัพย์เด็ดขาดไฮโซรุ่นใหญ่"คุณหญิงศิริพร สีวะรา" เมีย อดีต สนช.-เสธทหารบก จปร. 5  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-25 08:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267012037&catid=17  </bibl>
</sourceDesc>
</fileDesc>
</teiHeader>
<news>
<headline>ศาลสั่งพิทักษ์ทรัพย์เด็ดขาดไฮโซรุ่นใหญ่"<persName>คุณหญิงศิริพร สีวะรา</persName>" เมีย อดีต สนช.-เสธทหารบก จปร. 5</headline>
<lead></lead>
<neck></neck>
<body><p>ราชกิจจานุเบกษาเมื่อวันที่ 23 กุมภาพันธ์ 2553 (เล่ม 127 ตอนที่ 31 ง )ลงประกาศเจ้าพนักงานพิทักษ์ทรัพย์ มีคำสั่งพิทักษ์ทรัพย์เด็ดขาดไฮโซรุ่นใหญ่ <persName>คุณหญิงศิริพร</persName> หรือ <persName>คุณหญิงรัตนโชติกา สีวะรา</persName>  ภรรยา <persName>พล.อ.สุเทพ สีวะรา</persName> (จปร.5) อดีตเสนาธิการทหารบกและอดีตสมาชิกสภานิติบัญญัติแห่งชาติ(สนช.)ชุดหลังการรัฐประหารเมื่อวันที่ 19 กันายน 2549(คดีหมายเลขแดงที่ ล. 15570/2552) มีรายละเอียดดังนี้</p>
<p>ด้วย บริษัท บริหารสินทรัพย์พญาไท จำกัด เจ้าหนี้ผู้เป็นโจทก์ ยื่นฟ้องต่อศาลล้มละลายกลางขอให้ลูกหนี้ล้มละลายและศาลได้มีคำสั่งลงวันที่27 สิงหาคม2552 ให้พิทักษ์ทรัพย์ของ<persName>คุณหญิงศิริพร</persName> หรือ <persName>คุณหญิงรัตนโชติกา สีวะรา</persName> ลูกหนี้ เด็ดขาด ตาม พ.ร.บ.ล้มละลาย พ.ศ.2483แล้ว</p>
<p>ลูกหนี้เลขประจำตัวประชาชน3-1014-00829-81-3 เกิดเมื่อวันที่ 15  มกราคม 2493  ไม่ปรากฏอาชีพ มีภูมิลำเนาอยู่เลขที่ 26/16  หมู่ที่ 17 ตำบลคูคต อำเภอลำลูกกา จังหวัดปทุมธานี</p>
<p>พราะฉะนั้น นับแต่วันที่ศาลได้มีคำสั่งพิทักษ์ทรัพย์ลูกหนี้เด็ดขาดเป็นต้นไป เจ้าพนักงานพิทักษ์ทรัพย์แต่ผู้เดียวมีอำนาจ ตามมาตรา 22  แห่ง พ.ร.บ.ล้มละลาย พุทธศักราช 2483
ดังต่อไปนี้</p>
<p>(1) จัดการและจำหน่ายทรัพย์สินของลูกหนี้ หรือกระทำการที่จำเป็นเพื่อให้กิจการของลูกหนี้ที่ค้างอยู่เสร็จสิ้นไป</p>
<p>(2) เก็บรวบรวมและรับเงินหรือทรัพย์สิน ซึ่งจะตกได้แก่ลูกหนี้ หรือซึ่งลูกหนี้มีสิทธิจะได้รับจากผู้อื่น</p>
<p>(3) ประนีประนอมยอมความ หรือฟ้องร้อง หรือต่อสู้คดีใด ๆ เกี่ยวกับทรัพย์สินของลูกหนี้</p>
<p>อนึ่ง เจ้าหนี้ซึ่งจะขอรับชำระหนี้ในคดีล้มละลายเรื่องนี้ จะเป็นเจ้าหนี้ผู้เป็นโจทก์หรือไม่ก็ตามต้องยื่นคำขอรับชำระหนี้ต่อเจ้าพนักงานพิทักษ์ทรัพย์ที่ฝ่ายคำคู่ความ สำนักงานเลขานุการกรมกรมบังคับคดี ถนนบางขุนนนท์ แขวงบางขุนนนท์ เขตบางกอกน้อย กรุงเทพมหานคร หรือสำนักงานบังคับคดีซึ่งลูกหนี้มีภูมิลำเนาอยู่ ภายในกำหนดเวลา 2 เดือน นับแต่วันโฆษณาคำสั่งนี้</p>
<p>ประกาศ ณ วันที่ 18 มกราคม พ.ศ.2553</p>
<p><persName>นพดล เกียรติวงศ์หงส์</persName> เจ้าพนักงานพิทักษ์ทรัพย์</p>
<p>สำหรับ<persName>พล.อ.สุเทพ สีวะรา</persName>  เป็นน้องชาย พล.อ.ของ <persName>พล.อ.กฤษณ์ สีวะรา</persName>  อดีตผู้บัญชาการทหารบกยุด<persName>จอมพล ถนอมกิตติขจร</persName> เป็นนายกรัฐมนตรี ซึ่งมีบทบาทสำคัญหลังจากที่<persName>จอมพลถนอม</persName>ลี้ภัยไปต่างประเทศหลังเหตุการณ์ 14 ตุลาคม 2516 แต่เสียชีวิตอย่างกระทันหันในขณะดำรงตำแหน่ง ผบ.ทบ.สมัยรัฐบาล<persName>นายสัญญา ธรรมศักดิ์</persName></p></body>
</news>
