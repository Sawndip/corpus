<teiHeader>
<fileDesc>
<titleStmt>
  <title>ป.ป.ช.ลุยสอบตามที่"สมคิด"ร้องบิ๊กดีเอสไอคดีอัลรูไว ลี่  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-15 12:01:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263531683&catid=17  </bibl>
</sourceDesc>
</fileDesc>
</teiHeader>
<news>
<headline>ป.ป.ช.ลุยสอบตามที่"<persName>สมคิด</persName>"ร้องบิ๊กดีเอสไอคดี<persName>อัลรูไว ลี่</persName></headline>
<lead></lead>
<neck></neck>
<body><p><persName>นายวิชัย วิวิตเสวี</persName> กรรมการป้องกันและปราบปรามการทุจริตแห่งชาติ (ป.ป.ช.) กล่าวเมื่อวันที่ 15 ม.ค.ถึงกรณีที่ศาลอาญารัชดาภิเษกไม่รับฟ้องคดีที่ <persName>พ.ต.ท.สุรเดช อุดมดี</persName> หนึ่งในจำเลยคดีอุ้มฆ่า<persName>นายโมฮัมเหม็ด อัลรูไวลี่</persName> นักธุรกิจ พระญาติ<persName>กษัตริย์ไฟซาล</persName>แห่งซาอุดีอาระเบีย ยื่นฟ้อง <persName>พ.ต.อ.ทวี สอดส่อง</persName> รองปลัดกระทรวงยุติธรรม (สธ.) และอดีตอธิบดีกรมสอบสวนคดีพิเศษ (ดีเอสไอ) และพวกปฏิบัติหน้าที่โดยมิชอบ กรณีสอบสวนและแจ้งข้อหากับพวกตน ว่า คำสั่งของศาลดังกล่าวคงไม่เกี่ยวกับกรณีที่ <persName>พล.ต.ท.สมคิด บุญถนอม</persName> ผบช.ภ.5 ขอให้ป.ป.ช.ตรวจสอบ <persName>พ.ต.อ.ทวี</persName>และพวก จากกรณีเดียวกันว่า ป.ป.ช.จะต้องยุติการสอบสวนเรื่องกล่าวหาดังกล่าวไปด้วย เพราะขั้นตอนการทำงานของ ป.ป.ช.และศาลแตกต่างกัน เนื่องจากศาลจะพิจารณาคดีไปตามคำร้อง</p>
<p>"การที่ศาลไม่รับฟ้องอาจมาจากการบรรยายการกระทำผิดผู้ถูกกล่าวหาไม่ ถูกต้อง หรือไม่อยู่ในอำนาจพิจารณาของศาล ตามม.158 ประมวลกฎหมายวิธีพิจารณาความอาญา เมื่อศาลไม่รับฟ้องผู้กล่าวหาก็สามารถกลับไปเขียนคำร้องมาฟ้องใหม่ได้ ซึ่งกรณีนี้จะแตกต่างกับกฎหมาย ป.ป.ช.ที่เขียนไว้ว่าหากศาลรับฟ้องแล้ว ป.ป.ช.ต้องหยุดดำเนินคดีในลักษณะเดียวกัน เพราะ ป.ป.ช.เป็นต้นทางกระบวนการยุติธรรมเพื่อนำคดีไปสู่ศาลให้ได้ หากศาลรับฟ้องแล้ว ป.ป.ช.ก็ไม่จำเป็นต้องทำคดีนั้นต่อไป"</p></body>
</news>
