<teiHeader>
<fileDesc>
<titleStmt>
  <title>ลูกประดู่ระแวงรักยิงเมียฆ่าตัวดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-06 07:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58366  </bibl>
</sourceDesc>
</fileDesc>
</teiHeader>
<news>
<headline>ลูกประดู่ระแวงรักยิงเมียฆ่าตัวดับ</headline>
<lead></lead>
<neck></neck>
<body><p>เมื่อเวลา 08.00 น.วันที่ 5 เม.ย. <persName>ร.ต.อ.อาทร จิตรถิ่น</persName> ร้อยเวร สภ.สัตหีบ จ.ชลบุรี ได้รับแจ้งพบศพคนตายอยู่ในป่าละเมาะ หลังหมู่บ้านอุดมศักดิ์ 1 หมู่ 3  ต.สัตหีบ อ.สัตหีบ จ.ชลบุรี จึงพร้อมด้วย <persName>พ.ต.อ. สมชาย สุนทวนิค</persName> ผกก. และแพทย์เวร รพ.สัตหีบกิโลเมตรที่ 10 ไปตรวจสอบที่เกิดเหตุ พบศพ<persName>พันจ่าเอกสมหมาย เสนาะโสด</persName> อายุ 33 ปี สังกัดกองพันต่อสู้อากาศยานที่ 23 กรมต่อสู้อากาศยานที่ 2 หน่วยบัญชาการต่อสู้อากาศยานและรักษาฝั่ง กองทัพเรือ อ.สัตหีบ มีบาดแผลถูกยิงด้วยอาวุธปืนขนาด 9 มม. เข้าที่ขมับขวา 1 นัด และศพ<persName>นางอรัญญา เสนาะโสด</persName> อายุ 33 ปี ภรรยา ถูกยิงด้วยอาวุธปืนขนาดเดียวกันเข้าที่ขมับขวา 1 นัด และขาซ้าย 1 นัด นอกจากนี้พบอาวุธปืนขนาด 9 มม. และปลอกกระสุน 3 ปลอก ตกอยู่ข้างศพของ<persName>พันจ่าเอกสมหมาย</persName> รวมทั้งกระเป๋าเสื้อผ้าตกอยู่ข้างศพของ<persName>นางอรัญญา</persName> เจ้าหน้าที่จึงเก็บไว้เป็นหลักฐาน</p>
<p>จากการสอบถาม <persName>นางบุผา จันทร์ปุ่ม</persName> อายุ 33 ปี เพื่อนสนิทของ<persName>นางอรัญญา</persName> ให้การว่า เมื่อช่วงเย็นวันศุกร์ที่ 2 เม.ย.ที่ผ่านมา ผู้ตายได้โทรศัพท์มาปรึกษาว่า หลังจากที่สามีได้กลับจากปฏิบัติหน้าที่ หน่วยเฉพาะกิจ นาวิกโยธิน กองทัพเรือ จ.นราธิวาส ตั้งแต่เมื่อช่วงเช้าของวันเดียวกัน ได้มีอาการเพี้ยนหนัก พูดจาไม่รู้เรื่อง พร้อมกับหวาดระแวงและเพ้ออยู่ตลอดเวลาว่าจะมีคนมาตามฆ่า ทำให้รู้สึกหวาดกลัว ด้วยความเป็นห่วงเพื่อนจึงได้เดินทางไปดู ขณะนั้นเวลาประมาณ 20.00 น. พบบ้านเปิดทิ้งไว้ แต่ไม่มีคนอยู่ในบ้าน จากการสอบถามเพื่อนบ้านทราบว่า ทั้งคู่ได้มีปากเสียงกันอย่างรุนแรง ก่อนจะหายตัวไปพร้อมอาวุธปืน จึงได้ช่วยกันออกตามหาแต่ไร้วี่แวว อย่างไรก็ตามได้เข้าแจ้งความไว้ที่ สภ.สัตหีบ เพื่อให้เจ้าหน้าที่ตำรวจช่วยติดตามตัว กระทั่งในที่สุดมาพบว่าทั้งคู่ถูกยิงเสียชีวิต อยู่ห่างจาก บ้านเพียงไม่กี่เมตรดังกล่าว</p>
<p><persName>พ.ต.อ.สมชาย</persName> เปิดเผยว่า จากการตรวจสอบสภาพศพ และข้อมูลจากเพื่อนผู้ตาย สันนิษฐานว่า <persName>พันจ่าเอกสมหมาย</persName> คงมีอาการเครียด ประกอบกับได้ปฏิบัติราชการในพื้นที่ภาคใต้อยู่นาน จนเกิดความหวาดระแวงว่าภรรยาจะปันใจให้ชายอื่น ทำให้ทั้งคู่เกิดมีปากเสียงกันอย่างรุนแรง เมื่อ<persName>นางอรัญญา</persName>เห็นว่าสามีเริ่มมีอาการไม่ปกติ ทำให้เกิดความกลัว จึงได้เก็บเสื้อผ้าใส่กระเป๋าวิ่งหนีออกมาจากบ้าน แต่ขณะจะปีนกำแพงหนีข้ามมาในหมู่บ้านอุดมศักดิ์ สามีได้ติดตามมาทัน จึงได้ใช้อาวุธปืนที่เตรียมมายิงเข้าที่ขาซ้าย เพื่อไม่ให้หลบหนี ก่อนจะลั่นกระสุนเข้าที่ขมับขวาภรรยาจนเสียชีวิต ก่อนที่<persName>พันจ่าเอกสมหมาย</persName>จะยิงตัวตายตามเพื่อหนีความผิด</p></body>
</news>
