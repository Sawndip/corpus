<teiHeader>
<fileDesc>
<titleStmt>
  <title>ศาลฎีกาออกหมายจับแรมโบ้อีสาน-ธีระชัย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-19 11:09:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217000  </bibl>
</sourceDesc>
</fileDesc>
</teiHeader>
<news>
<headline>ศาลฎีกาออกหมายจับ<persName>แรมโบ้อีสาน</persName>-<persName>ธีระชัย</persName></headline>
<lead>ศาลฎีกาออกหมายจับ<persName>แรมโบ้ อีสาน</persName> และ<persName>ธีระชัย</persName> อดีต ส.ส.พลังประชาชน ที่ไม่เข้ารับฟังคำพิพากษา คดีหมิ่นประมาทนายกฯ ว่าปกปิดการถือหุ้น โดยส่งหมายจับให้ บช.น. ดำเนินการให้มาฟัง ในวันที่ 21 เมษายนนี้</lead>
<neck></neck>
<body><p>ศาลอาญารัชดา นัดอ่านคำพิพากษาศาลฎีกา ในคดีที่<persName>นายอภิสิทธิ์ เวชชาชีวะ</persName> นายกรัฐมนตรี เป็นโจทก์ยื่นฟ้อง<persName>นายสุพร อัตถาวงศ์</persName> <persName>แรมโบ้อีสาน</persName> อดีตแนวร่วมประชาธิปไตยต่อต้านเผด็จการแห่งชาติ หรือ นปช. และ <persName>นายธีระชัย แสนแก้ว</persName> อดีตสส.พลังประชาชน เป็นจำเลยในความผิดฐานหมิ่นประมาท จากกรณีเมื่อเดือนมิถุนายน ปี 2545 จำเลยได้ร่วมกันแถลงข่าวที่อาคารรัฐสภา กล่าวหา<persName>นายอภิสิทธิ์</persName> ซึ่งในขณะนั้น ดำรงตำแหน่งเป็นรองหัวหน้าพรรคประชาธิปัตย์ว่าจงใจปกปิดบัญชีทรัพย์สิน และนำเงินที่ได้มาจากการทุจริต ฝากเข้าบัญชีของบิดา พร้อมกับแจ้งบัญชีเท็จต่อ ป.ป.ช. ซึ่งคดีดังกล่าว ศาลชั้นต้นและชั้นอุทธรณ์ พิพากษาจำคุก <persName>นายสุพร</persName> เป็นเวลา 12 เดือน ปรับ 20,000 บาท และลงโทษจำคุก <persName>นายธีระชัย</persName> เป็นเวลา 6 เดือน ปรับ 10,000 บาท</p>
<p>โดยศาลได้รอลงอาญาจำเลย ทั้ง 2 ไว้เป็นเวลา 2 ปี ซึ่งในนัดนี้ <persName>นายวิชาญ ชื่นสุขอุรา</persName> ทนายความโจทก์กล่าวว่า จำเลยทั้ง 2 ได้รับหมายโดยชอบแล้ว แต่ไม่มาฟังคำพิพากษา ตนจึงแถลงต่อศาลยืนยันว่า ออกหมายถูกต้องแล้ว แต่จำเลยจงใจไม่มาศาล ศาลวิเคราะห์แล้วเห็นว่า จำเลยมีพฤติการณ์หลบหนี จึงให้ออกหมายจับจำเลยทั้ง 2 และให้ส่งหมายจับไปยังกองบัญชาการตำรวจนครบาล ให้จับตัวจำเลยทั้ง 2 มาฟังคำพิพากษาศาลฎีกา ในวันที่ 21 เมษายน นี้ เวลา 09.00 น.</p></body>
</news>
