<teiHeader>
<fileDesc>
<titleStmt>
  <title>ศาลจำหน่ายคดี พล.ต.ท.สมคิด ฟ้องดีเอสไอ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/21192  </bibl>
</sourceDesc>
</fileDesc>
</teiHeader>
<news>
<headline>ศาลจำหน่ายคดี <persName>พล.ต.ท.สมคิด</persName> ฟ้องดีเอสไอ</headline>
<lead>ศาลอาญารัชดา 15 ก.พ. - ศาลสั่งจำหน่ายคดีชั่วคราว <persName>พล.ต.ท.สมคิด บุญถนอม</persName> ฟ้องพนักงานสอบสวนดีเอสไอ กล่าวหาฆ่า<persName>นายอัล-รูไวลี</persName> นักธุรกิจซาอุดีอาระเบีย</lead>
<neck></neck>
<body><p><persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 เปิดเผยภายหลังเข้ารับฟังการไต่สวนมูลฟ้องคดีที่ตนเป็นโจทก์ยื่นฟ้อง <persName>พ.ต.อ.ทวี สอดส่อง</persName> อดีตอธิบดีดีเอสไอ <persName>พ.ต.อ.สุชาติ วงศ์อนันต์ชัย</persName> รองอธิบดี และ <persName>พ.ต.ท.เบญจพล จันทวรรณ</persName> ผู้เชี่ยวชาญคดีพิเศษเฉพาะด้าน ร่วมกันเป็นจำเลยในความผิดฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ ซึ่งให้เกิดความเสียหายแก่ผู้หนึ่งผู้ใด ตามประมวลกฎหมายอาญา มาตรา 157 กรณีที่กลุ่มจำเลยชักจูงให้ <persName>พ.ต.ท.กรณ์ แก้วผลึก</persName> เป็นพยานปรักปรำจนตกเป็นจำเลยคดีอุ้มฆ่า<persName>นายมูฮัมหมัด อัล-รูไวลี</persName> นักธุรกิจชาวซาอุดีอาระเบีย ทำให้ตนได้รับโทษและเสื่อมเสียชื่อเสียง </p>
<p>ซึ่งศาลพิจารณาแล้ว จึงมีคำสั่งให้จำหน่ายคดีชั่วคราว เนื่องจากเห็นว่าคดีนี้เป็นมูลเหตุเดียวกับที่ตนเองถูกฟ้องในคดีอุ้มฆ่า<persName>นายอัล-รูไวลี</persName> ซึ่งต้องรอการพิพากษา ทั้งนี้ หากมีมูลเหตุที่จะยกมาเป็นข้อมูลชี้ให้ศาลเห็นว่าการกระทำของพนักงานสอบสวนดีเอสไอทำให้ตนเสียหาย ก็สามารถหยิบยกขึ้นมาพิจารณาใหม่ได้ และตนถือว่าคดีดังกล่าวยุติแล้ว ตนรับได้ เพราะถือว่าได้นำข้อเท็จจริงยื่นให้ศาลพิจารณา อีกทั้งการจำหน่ายคดีนี้ไม่ได้เป็นการยกฟ้อง.- สำนักข่าวไทย</p></body>
</news>
