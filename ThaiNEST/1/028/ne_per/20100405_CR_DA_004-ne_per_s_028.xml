<teiHeader>
<fileDesc>
<titleStmt>
  <title>รวบแล้ว 4 บุกฆ่าโหด'รอง อบต.'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-05 07:49:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58157  </bibl>
</sourceDesc>
</fileDesc>
</teiHeader>
<news>
<headline>รวบแล้ว 4 บุกฆ่าโหด'รอง อบต.'</headline>
<lead>กองปราบฯ รวบ 4 ผู้ต้องหา บุกฆ่าโหดอดีตนายดาบตำรวจ รองนายก อบต.สาริกา และเจ้าของรีสอร์ท ตายคาบ้านพัก ทั้งหมดมือปืนสังกัดซุ้มผู้มีอิทธิพลในภาคตะวันออก 1 ใน 4 มีคดีติดตัวอื้อทั้งในชลบุรี และปราจีนฯ สารภาพ รับค่าจ้างคนละ 1 แสน จากสองพี่น้องที่ขัดแย้งเรื่องขอซื้อที่ดิน 200 ไร่ ในวังน้ำเขียว แต่ผู้ตายไม่ขาย ส่วนมือปืนกับผู้จ้างวานยังหลบหนี ตร.กำลังไล่ล่าตัวอย่างกระชั้นชิด ล่าสุดจับคนร้ายได้แล้ว 1</lead>
<neck></neck>
<body><p>ที่ กองปราบปราม (บก.ป.) เมื่อเวลา 14.30 น. วันที่ 4 เม.ย. <persName>พ.ต.อ.สุพิศาล ภักดีนฤนาถ</persName> รรท.ผบก.ป. <persName>พ.ต.อ.อภิชาติ ศิริสิทธิ์</persName> รอง ผบก.ป. <persName>พ.ต.อ.อัคราเดช พิมลศรี</persName> ผกก.2 บก.ป. <persName>พ.ต.อ.นิคม ขำชื่น</persName> ผกก.สภ.เมืองนครนายก ร่วมกันแถลงข่าวการจับกุม <persName>นายจรูญ แรงกสิกร</persName> อายุ 55 ปี <persName>นายมิตร ยอดจันทร์</persName> อายุ 44 ปี <persName>นายธีระภัทร</persName> หรือ<persName>เล็ก พูลโสม</persName> อายุ 38 ปี และ <persName>นายไพบูลย์</persName> หรือ<persName>ตุ๊ก น้อยศรีเกตุ</persName> อายุ 47 ปี ผู้ต้องหาตามหมายจับศาลจังหวัดนครนายก ข้อหาร่วมกันสังหาร <persName>ด.ต.บัญญัติ ศรีสะอาด</persName> อายุ 56 ปี รอง นายก อบต.สาริกา จ.นคร นายก และอดีตตำรวจ สภ.เมืองนครนายก เจ้าของรีสอร์ท “สวนศรีสะอาด” เหตุเกิดที่บ้านพักผู้ตายในรีสอร์ทสวนศรีสะอาด เมื่อตอนค่ำวันที่ 26 มี.ค. ที่ผ่านมา</p>
<p>โดยติดตามจับกุม <persName>นายจรูญ</persName> ได้ที่ อ.โกรกพระ จ.นครสวรรค์ ส่วน <persName>นายไพบูลย์</persName> และ<persName>นายธีระภัทร</persName> จับกุมได้ที่ อ.เมือง จ.ชลบุรี และ<persName>นายมิตร</persName> ถูกจับได้ใน อ.ลาดยาว จ.นครสวรรค์ พร้อมด้วยของกลาง รถกระบะยี่ห้ออีซูซุ รุ่นดราก้อนอาย สีบรอนซ์เทา ทะเบียน บม 9909 นครสวรรค์ รถจี๊ปเชโรกีสีแดง ทะเบียน พฉ 8795 กรุงเทพมหานคร และโทรศัพท์มือถือ 5 เครื่อง</p>
<p><persName>พ.ต.อ.สุพิศาล</persName> เปิดเผยว่า กลุ่มผู้ต้องหาได้รับการว่าจ้างจาก <persName>นายบุญเสริม มุขศรี</persName> อายุ 42 ปี และ<persName>นายประสงค์ มุขศรี</persName> อายุ 44 ปี สองพี่น้อง ผู้ต้องหาตามหมายจับศาลจังหวัดนครนายก ที่ 48/2553 และ 52/2553 สาเหตุจากขัดแย้งกับผู้ตายเรื่องที่ดิน 200 ไร่ ใน อ.วังน้ำเขียว ที่ขอซื้อจากผู้ตายแล้วไม่ยอมขาย ส่วนมือปืนที่ลั่นไก คือ<persName>นายสัมฤทธิ์</persName> หรือ<persName>อ่อน กลิ่นไกล</persName> ขณะนี้ทั้งสามอยู่ระหว่างหลบหนี จากการสอบสวน <persName>นายจรูญ</persName> ให้การรับสารภาพว่า ได้รับการว่าจ้างจากสองพี่น้องให้ติดต่อหาทีม สังหารและยานพาหนะ โดยได้รับค่าจ้างคนละ 1 แสนบาท</p>
<p>สำหรับกลุ่มผู้ต้องหาที่ถูกจับกุมได้ครั้งนี้ สังกัดอยู่ในซุ้มมือปืนของผู้มีอิทธิพลรายหนึ่งทางภาคตะวันออก โดย <persName>นายไพบูลย์</persName> ยังพบประวัติว่าเป็นมือปืนที่มีคดีติดตัวอยู่ หลายคดีใน จ.ชลบุรี และ จ.ปราจีนบุรี ส่วน <persName>นายบุญเสริม</persName> <persName>นายประสงค์</persName> และ<persName>นายสัมฤทธิ์</persName> ผู้จ้างวาน และมือปืนที่ลั่นไก ชุดสืบสวน กก.2 บก.ป. กำลังเร่งติดตามจับกุมอยู่ คาดว่าจะได้ตัวในเร็ว ๆ นี้</p>
<p>มีรายงานข่าวแจ้งมาว่า เมื่อเวลา 17.00 น. วันเดียวกันนี้ เจ้าหน้าที่ตำรวจ ชุดสืบสวน กก.2 บก.ป. สามารถติดตามจับกุม <persName>นายบุญเสริม มุขศรี</persName> หนึ่งในผู้จ้างวานฆ่า <persName>ด.ต.บัญญัติ</persName> ได้แล้วขณะหนีไปกบดานใน ต.กลางดง อ.ปากช่อง จ.นครราชสีมา นำตัวส่งพนักงานสอบสวน สภ.เมืองนครนายก ดำเนินคดี ส่วน <persName>นายประสงค์</persName> พี่ชาย<persName>นายบุญเสริม</persName> กับ<persName>นายสัมฤทธิ์</persName> มือปืน ตำรวจติดตามล่าจนใกล้จะได้ตัวเช่นกัน</p></body>
</news>
