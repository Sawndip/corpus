<teiHeader>
<fileDesc>
<titleStmt>
  <title>วิจารณ์แซ่ด!"อัศวิน"ได้ดีเพราะเป็นเด็ก"ปชป.-พธม." สะพัดตั้งกก.สอบ"เกรียงศักดิ์"ฐานโยกย้ายตร.ไม่ชอบ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-09 23:04:47  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265722956&catid=17  </bibl>
</sourceDesc>
</fileDesc>
</teiHeader>
<news>
<headline>วิจารณ์แซ่ด!"<persName>อัศวิน</persName>"ได้ดีเพราะเป็นเด็ก"ปชป.-พธม." สะพัดตั้งกก.สอบ"<persName>เกรียงศักดิ์</persName>"ฐานโยกย้ายตร.ไม่ชอบ</headline>
<lead>"<persName>ปทีป</persName>" เด้ง "ผบช.ภ.2" เก็บกรุ พร้อมยกเลิกคำสั่งแต่งตั้ง "สว.-รองผบก." ตำรวจภาค 2 ทั้งหมด หลังผลสอบสรุปผิดระเบียบ บอร์ดกลั่นกรองไม่เซ็นชื่อรับรอง ส่ง "<persName>อัศวิน</persName>" นั่งรักษาการแทนทำโผใหม่ จับตาประชุม ก.ตร. 12 ก.พ.เตรียมดันนั่ง ตำแหน่งสบ10 เทียบเท่ารองผบ.ตร.ที่รอเปิดไว้</lead>
<neck></neck>
<body><p><persName>พล.ต.ท.เอก อังสนานนท์</persName> ผู้ช่วยผู้บัญชาการตำรวจแห่งชาติ(ผู้ช่วย ผบ.ตร.)  ในฐานะประธานคณะกรรมการตรวจสอบการแต่งตั้งโยกย้ายระดัง รองผบก.-สว. ได้เรียก รองผู้บัญชาการตำรวจภูธรภาค2(รองผบช.ภ.2)ทุกนาย ชี้แจงข้อเท็จจริงเกี่ยวกับการแต่งตั้งโยกย้ายตำรวจภูธรภาค2 โดยใช้เวลาประชุมกว่า 3 ชั่วโมง ตั้งแต่เวลา 09.00 น. วันที่ 9กุมภาพันธ์  ที่สำนักงานตำรวจแห่งชาติ(ตร.) ก่อนจะประชุมคณะกรรมการเพื่อสรุปภาพรวบการแต่งตั้งโยกย้ายของแต่ละกอง บัญชาการ เสนอ <persName>พล.ต.อ.ปทีป ตันประเสริฐ</persName> รรท.ผบ.ตร.พิจารณาและมีคำสั่งเมื่อเย็นวันเดียวกันให้ <persName>พล.ต.ท.เกรียงศักดิ์ สุริโย</persName> ผู้บัญชาการตำรวจภูธรภาค 2(ผบช.ภ.2) ไปปฏิบัติราชการที่สำนักงานผู้บัญชาการตำรวจแห่งชาติ และให้<persName>พล.ต.ท.อัศวิน ขวัญเมือง</persName> ผู้ช่วยผบ.ตร. รักษาราชการแทน ผบช.ภ.2</p>
<p><persName>พล.ต.ท.เอก</persName> กล่าวภายหลังประชุม รองผบช.ภ.2 มาชี้แจงประเด็นต่างๆที่เป็นข้อสงสัยการแต่งตั้งโยกย้ายหลังจากเมื่อวันที่ 8 กุมภาพันธ์ <persName>พล.ต.ท.เกรียงศักดิ์</persName>ชี้แจงไปแล้ว ซึ่งที่ประชุมได้ข้อยุติในข้อเท็จจริง ในรายละเอียดการเข้าประชุมระดับรองผบช.เป็นอย่างไร ซึ่งในส่วนของผลสรุปไม่สามารถเปิดเผยได้ต้องรายงานให้ รรท.ผบ.ตร.พิจารณา ผู้สื่อข่าวถามว่าบัญชีแต่งตั้งโยกย้ายของบช.ภ.2 มีปัญหาเพราะไม่ผ่านบอร์ดกลั่นกรองระดับกองบัญชาการใช่หรือไม่  <persName>พล.ต.ท.เอก</persName> กล่าวว่า ยอมรับว่ามีปัญหาแต่เปิดเผยไม่ได้ว่าปัญหาอะไร ส่วนการจะดำเนินการอย่างไรเป็นอำนาจของรรท.ผบ.ตร.</p>
<p><persName>พล.ต.ท.เอก</persName> กล่าวา ส่วนการประชุมช่วงบ่ายสรุปภาพรวมของการแต่งตั้งโยกย้ายของทุกกองบัญชาการ มีการพิจารณาเพิ่มเติม ว่าแต่ละหน่วยแต่งตั้งถูกต้องตามกฎ ก.ตร.ที่ให้แนวทางไว้หรือไม่ อย่างเช่นให้ยึดหลักอาวุโส 25 เปอร์เซ็นต์  ขึ้นตามที่มีเก้าอี้ว่าง ไม่ให้มีการกระโดดข้าม และหลักหัวหน้าโรงพักที่ได้รับรางวัลโรงพักดีเด่นทุกภาคในพื้นที่ ถ้าครบหลักเกณฑ์ก็ให้ขึ้นทุกราย หากไม่ครบหลักเกณฑ์ ก็ให้ไปดำรงตำแหน่งจากโรงพักชั้น 2 ก็ให้ไปโรงพักชั้น 1 ซึ่งรรท.ผบ.ตร.เน้นย้ำให้ทำตามหลักเกณฑ์ให้ได้ 100 เปอร์เซ็นต์ เพื่อขวัญและกำลังใจแก่ตำรวจที่ทำงาน</p>
<p>"ภาพรวมของแต่ละ บช. 90 เปอร์เซ็นต์ยึดตามหลักเกณฑ์มีเพียง ไม่กี่ บช.ที่มีปัญหา จะดำเนินการแก้ไขให้ถูกต้องตามหลักเกณฑ์ 100 เปอร์เซ็นต์เต็ม  ซึ่งเชื่อว่าจะทันภายในวันที่ 16 กุมภาพันธ์นี้" <persName>พล.ต.ท.เอก</persName>กล่าว</p>
<p>มีรายงานว่าสำหรับกองบัญชาการที่ประชุมให้มีการเยียวยา ประกอบด้วย บช.ภ.1 จำนวน 2 ตำแหน่ง คือ สวญ. สภ.ม่วงค่อม จว.ลพบุรีที่ได้โรงพักดีเด่น ให้เลื่อนเป็น ผกก. และ สว.หัวหน้าสถานี สภ.มะนาวหนาว จ.ลพบุรี  ขึ้นเป็น สวญ.  บช.ภ.5  จำนวน 2 ตำแหน่ง คือ ผกก.สภ.ห้างฉัตร จว.ลำปาง ขึ้นเป็น รองผบก. และ สวญ.หัวหน้าสถานีหนองตอง จ.เชียงใหม่ ขึ้นเป็น ผกก. บช.ภ.7 จำนวน 1 ตำแหน่ง เป็นตำแหน่งหัวหน้าสถานีตำรวจที่ได้รับรางวัลโรงพักดีเด่น แต่ไม่ครบเกณฑ์แต่งตั้งให้ไปดำรงตำแหน่งในโรงพักชั้นดีขึ้นมีภาระงานมากขึ้น บช.ภ.8 จำนวน 1 ตำแหน่ง คือ สภ.ตลาดใหญ่ จ.พังงา ซึ่งได้รับรางวัลชนะเลิศ ได้เลื่อนเป็น ผกก. และ บช.น. จำนวน 1 ตำแหน่ง เป็น รองผกก. ขยับขึ้นเป็น ผกก.</p>
<p>ผู้สื่อข่าวรายงานว่าหลังจากประชุมเสร็จสิ้น <persName>พล.ต.ท.เอก</persName> เข้ารายงานผลการประชุมต่อ <persName>พล.ต.อ.ปทีป</persName> ใช้เวลาประมาณ 20 นาที จากนั้น <persName>พล.ต.อ.ปทีป</persName> มีคำสั่งสำนักงานตำรวจแห่งชาติ ที่ 69/2553 เรื่อง ข้าราชการตำรวจไปปฏิบัติราชการและรักษาราชการแทน อาศัยอำนาจตามความมาตรา 11 และมาตรา 72 แห่งพระราชบัญญัติตำรวจแห่งชาติ พ.ศ.2547 และข้อ8(1) แห่งระเบียบสำนักงานตำรวจแห่งชาติ ว่าด้วยการสั่งให้ข้าราชการตำรวจไปปฏิบัติราชการภายในสำนักงานตำรวจแห่งชาติ พ.ศ.2552 จึงให้ <persName>พล.ต.ท.เกรียงศักดิ์</persName> ไปปฏิบัติราชการที่สำนักงานผู้บัญชาการตำรวจแห่งชาติ และให้<persName>พล.ต.ท.อัศวิน</persName>  รักษาราชการแทน ผบช.ภ. 2 อีกหน้าที่หนึ่ง ตั้งแต่บัดนี้เป็นต้นไป สั่ง ณ  วันที่ 9 กุมภาพันธ์ 2553</p>
<p>รายงานข่าวแจ้งว่า การสั่งให้ ผบช.ภ.2 มาช่วยราชการในสำนักงานตำรวจแห่งชาติแบบไม่มีกำหนด เนื่องจากปัญหาการแต่งตั้งโยกย้ายใน บช.ภ.2 ที่ไม่เป็นไปตามหลักเกณฑ์การแต่งตั้ง และไม่ผ่านบอร์ดกลั่นกรองระดับกองบัญชาการ โดยรองผบช.ภ.2 ซึ่งเป็นบอร์ดกลั่นกรองไม่เซ็นรับรองคำสั่ง แต่ผู้บัญชาการได้ออกคำสั่งเองเป็นการไม่ครบขั้นตอนการแต่งตั้งโยกย้ายตาม กฎหมาย มีผลให้ต้องยกเลิกคำสั่งแต่งตั้งโยกย้ายระดับรองผบก.-สว.ทั้งหมดใน บช.ภ.2 และให้<persName>พล.ต.ท.อัศวิน</persName> ไปทำบัญชีการแต่งตั้งโยกย้ายใหม่ทั้งหมด ซึ่งจะให้ทันภายในวันที่ 16 กุมภาพันธ์นี้  ทั้งนี้หากแนวโน้มไม่เสร็จตามกำหนด จะมีการขออนุมัติคณะกรรมการข้าราชการตำรวจ(ก.ตร.) ในวันที่ 12 กุมภาพันธ์นี้ เพื่อขอขยายเวลาออกไปอีก</p>
<p>รายงานข่าวแจ้งว่า<persName>พล.ต.ท.อัศวิน</persName> นั้น  เป็นผู้ช่วยผบ.ตร. ฝ่ายป้องกันปราบปรามอาชญากรรม 51 รับผิดชอบพื้นที่ กองบัญชาการตำรวจนครบาล และกองบัญชาการตำรวจสอบสวนกลาง ไม่ได้รับผิดชอบพื้นที่บช.ภ. 2 แต่อย่างใด แต่อดีตเคยเป็น ผบช.ภ.2  ซึ่ง บช.ภ.2 นั้นมี <persName>พล.ต.ท.สถาพร หลาวทอง</persName> ผู้ช่วยผบ.ตร. และ<persName>พล.ต.อ.จงรัก จุฑานนท์</persName> รองผบ.ตร.รับผิดชอบอยู่ จึงมีการวิพากษณ์วิจารณ์ในหมู่ข้าราชการตำรวจว่าการเลือก<persName>พล.ต.ท.อัศวิน</persName> ที่ไม่ได้รับผิดชอบพื้นที่โดยตรงมา รรท.ผบช.ภ.2 และทำบัญชีแต่งตั้งใหม่นั้น เนื่องจาก <persName>พล.ต.ท.อัศวิน</persName> มีความใกล้ชิดสนิทสนมกับพรรคประชาธิปัตย์ และกลุ่มพันธมิตรประชาชนเพื่อประชาธิปไตย</p>
<p>"อีกทั้งยังมีจะชื่อได้รับการสนับสนุนขึ้นติดยศ พล.ต.อ. มีตำแหน่งที่ปรึกษา(สบ10) เทียบเท่ารองผบ.ตร.คนใหม่ โดยมีความพยายามเปิดตำแหน่งนี้ในก.ตร.มาแล้วก่อนหน้านี้แต่ยังไม่สำเร็จ และการประชุมก.ตร.ในวันที่ 12 กุมภาพันธ์ นี้ <persName>พล.ต.อ.ปทีป</persName> ได้กำหนดตำแหน่งที่ปรึกษา(สบ10) ทำหน้าที่สืบสวนสอบสวน เสนอ<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะประธาน ก.ตร. นำเข้าที่ประชุมก.ตร.อีกครั้ง" รายงานข่าวระบุ</p>
<p>รายงานข่าวแจ้งว่า ตลอดทั้งวันที่มีข่าวลือ ในช่วงเวลาประมาณ 13.00 น. วันนี้ <persName>พล.ต.อ.ปทีป</persName> ได้เรียก <persName>พล.ต.ท.เกรียงศักดิ์</persName> มาพบที่สำนักงาน หารือกันไม่ถึงครึ่งชั่วโมง ก่อน<persName>พล.ต.ท.เกรียงศักดิ์</persName>จะกลับออกไปด้วยสีหน้าเคร่งเครียด ก่อนที่ช่วงเย็นจะมีคำสั่งให้มาปฏิบัติราชการที่ สง.ผบ.ตร.</p>
<p>ข่าวแจ้งว่า <persName>พล.ต.อ.ปทีป</persName> ยังมีคำสั่ง ตร.แต่งตั้ง <persName>พล.ต.ท.ฉัตรชัย โปตระนันท์</persName> รองจเรตำรวจ (สบ 9) เป็นประธานคณะกรรมการสืบสวนข้อเท็จจริง กรณี <persName>พล.ต.ท.เกรียงศักดิ์</persName> แต่งตั้งโยกย้ายไม่เป็นไปตามหลักเกณฑ์ สำหรับ <persName>พล.ต.ท.เกรียงศักดิ์</persName> เป็นนายร้อยตำรวจรุ่น 25 รุ่นเดียวกับ <persName>พล.ต.อ.ปทีป</persName></p>
<p>ด้าน<persName>นายสรวุฒิ เนื่องจำนงค์</persName> ส.ส.ชลบุรี พรรคประชาธิปัตย์ (ปชป.) หนึ่งในคณะกรรมการสอบข้อเท็จจริงกรณีการร้องเรียนแต่งตั้งโยกย้ายตำรวจภูธร ภาค 2 ของกรรมาธิการตำรวจ สภาผู้แทนราษฎร กล่าวถึงกรณีคำสั่งให้ <persName>พล.ต.ท.เกรียงศักดิ์</persName>ไปช่วยราชการ สง.ผบ.ตร.ว่า คิดว่าเหมาะสมตามที่มีข้อครหาในขั้นตอนการสอบสวนเพื่อให้เกิดความชัดเจน หากถูกสอบแล้วบริสุทธิ์จริง อาจจะกลับมาอยู่ที่เดิม สำหรับข้อมูลล่าสุดมีตำรวจบางคนร้องเรียนว่าเสียเงินไปแล้ว แต่ไม่ได้รับการพิจารณาตำแหน่ง</p></body>
</news>
