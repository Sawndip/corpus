<teiHeader>
<fileDesc>
<titleStmt>
  <title>ยกฟ้อง"โอ๋ สืบ6"ฟ้อง"ป.ป.ช."ปฏิบัติหน้าที่มิชอบ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-19 12:49:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266558590&catid=17  </bibl>
</sourceDesc>
</fileDesc>
</teiHeader>
<news>
<headline>ยกฟ้อง"<persName>โอ๋ สืบ6</persName>"ฟ้อง"ป.ป.ช."ปฏิบัติหน้าที่มิชอบ</headline>
<lead></lead>
<neck></neck>
<body><p>เมื่อเวลา 09.30 น. วันที่ 19 กุมภาพันธ์ ที่ห้องพิจารณาคดี 807 ศาลอาญา ถ.รัชดาภิเษก  ศาลพิพากษายกฟ้องคดีที่ <persName>พ.ต.อ.ฤทธิรงค์  เทพจันดา</persName> หรือ<persName>โอ๋ สืบ 6</persName> หรือ<persName>นายธนายุตม์ วุฒิจรัสธำรงค์</persName> รอง ผบก.ปส. เป็นโจทก์ ยื่นฟ้อง <persName>นายวิชามหาคุณ</persName> คณะกรรมการป้องกันและปราบปรามการทุจริตแห่งชาติ ( ป.ป.ช.) ในฐานะประธานอนุกรรมการไต่สวนการชี้มูลความผิดอาญาและวินัยร้ายแรง <persName>พ.ต.อ.ฤทธิรงค์</persName> หรือ <persName>ธนายุตม์</persName> กรณีที่ละเว้นไม่ดำเนินการจับกุมดำเนินคดีผู้ที่รุมทำร้ายประชาชนที่ตะโกน ขับไล่ <persName>พ.ต.ท.ทักษิณ ชินวัตร</persName> อดีตนายกรัฐมนตรี บริเวณหน้าห้างสรรพสินค้าเซ็นทรัลเวิลด์ พลาซ่า เมื่อวันที่ 21 สิงหาคม 2549 , <persName>นายต่อตระกูล ยมนาค</persName> , <persName>พล.ต.ต.ณพรรษ เย็นสุดใจ</persName> , <persName>นายโกศล ขำศิริ</persName> และ<persName>นายณัฐวุฒิ ขมประเสริฐ</persName> ในฐานะอนุกรรมการไต่สวน เป็นจำเลยที่ 1-5 ในความผิดฐานปฏิบัติหน้าที่ หรือละเว้นปฏิบัติหน้าที่โดยมิชอบ ตามประมวลกฎหมายอาญา มาตรรา 157</p>
<p>ตามฟ้องระบุว่า เมื่อปี 2549 – 5 กุมภาพันธ์ 2550 วันเวลาใดไม่ปรากฏแน่ชัด จำเลยทั้งห้า ซึ่งเป็นอนุกรรมการไต่สวน  ป.ป.ช. ปฏิบัติหน้าที่หรือละเว้นการปฏิบัติหน้าที่โดยมิชอบเพื่อให้เกิดความเสียหาย แก่โจทก์ โดยพวกจำเลยชี้มูลความผิดวินัยร้ายแรง และความผิดทางอาญา ว่า ขณะโจทก์ เป็น ผกก.สส. บก.น.6 ปฏิบัติหน้าที่มิชอบ สั่งการให้<persName>นายจรัญ จงอ่อน</persName> <persName>นายชัยสิทธิ์ ลอม๊ะห์</persName> <persName>นายสุเมธ บุญยรัตพันธุ์</persName> เข้าไปรุมทำร้าย และจับกุมตัว<persName>นายฤทธิรงค์ ลิขิตประเสริฐกุล</persName>และ<persName>นายวิชัย เอื้อปิยาพันธุ์</persName> ซึ่งเป็นกลุ่มประชาชน ที่ตะโกนขับไล่ <persName>พ.ต.ท.ทักษิณ</persName> อดีตนายกรัฐมนตรี และยังละเว้นไม่ดำเนินการจับกุมดำเนินคดีผู้ที่รุมทำร้ายประชาชนที่ตะโกนขับ ไล่ <persName>พ.ต.ท.ทักษิณ</persName> บริเวณหน้าห้างสรรพสินค้า เซ็นทรัลเวิลด์ พลาซ่า แขวงและเขตปทุมวัน กทม. จนเป็นเหตุโจทก์ถูกลงโทษ เหตุเกิดที่แขวง – เขต ดุสิต กทม.</p>
<p>ศาลพิเคราะห์พยานหลักฐานโจทก์และคำคัดค้านจำเลยในชั้นไต่ สวนมูลฟ้องแล้ว ที่จำเลยทั้งห้าให้ศาลวินิจฉัยปัญหาข้อกฎหมายว่า จำเลยที่ 1 คณะกรรมการ ป.ป.ช. ซึ่ง จำเลยที่ 2-5 เป็น อนุไต่สวนที่ร่วมปฏิบัติหน้าที่จำเลยที่ 1 จึงถือว่าการปฏิบัติหน้าที่กระทำในฐานะ ป.ป.ช. ด้วยซึ่งคดีไม่อยู่ในอำนาจพิจารณาพิพากษาคดีของศาลอาญา แต่เป็นอำนาจศาลฎีกาแผนกคดีอาญาของผู้ดำรงตำแหน่งทางการเมืองนั้น ศาลเห็นว่าแม้ตามรัฐธรรมนูญ ปี 2550 มาตรา 249 บัญญัติให้ ส.ส. หรือ ส.ว.  มีสิทธิ์ลงชื่อเสนอประธานวุฒิสภาเสนอเรื่องต่อศาลฎีกาแผนกคดีอาญาของผู้ดำรง ตำแหน่งทางการเมือง พิจารณาพิพากษา ป.ป.ช.การกระทำผิดต่อตำแหน่งที่ราชการ แต่เป็นการบัญญัติให้สิทธิ์ ส.ส. และ ส.ว. ไว้เท่านั้น ไม่ได้จำกัดสิทธิ์ที่ฟ้องคดีอาญา ตามประมวลกฎหมายอาญา  ขณะที่คดีนี้โจทก์กล่าวพวกจำเลย ปฏิบัติหน้าที่มิชอบ ซึ่งมีโทษจำคุกเกิน 3 ปี และเหตุเกิดที่เขตดุสิต ซึ่งอยู่ในพื้นที่เขตอำนาจศาลอาญา ดังนั้นศาลจึงมีอำนาจพิจารณาพิพากษาคดีได้</p>
<p>ส่วนที่โจทก์ฟ้องว่า จำเลยทั้งห้าไม่ได้เปิดโอกาสให้ชี้แจงด้วยวาจาในแก้ข้อกล่าวหาอย่างเต็มที่ นั้น จากทางนำสืบปรากฏข้อเท็จจริงตามพยานเอกสารและคำเบิกความของโจทก์ว่า หลังจากจำเลยที่ 1 มีหนังสือแจ้งถึงโจทก์ให้ชี้แจงข้อกล่าวภายในวันที่  9 ม.ค.50 แล้วโจทก์ได้ทำคำชี้แจงเป็นหนังสือส่งเมื่อวันที่ 26 ธ.ค.49 และลงวันที่ 8 ม.ค.50 ขณะที่โจทก์ยังได้นำส่งดีวีดีบันทึกภาพเหตุการณ์ที่ระบุว่าไม่ได้มีการตัด ต่อ ซึ่งจำเลยทั้งห้าได้รับไว้และนำไปตรวจสอบเปรียบเทียบกับวีซีดีของกลางแล้วพบ ว่าภาพที่ปรากฏนั้นใกล้เคียงเพียงแต่ดีวีดีโจทก์มีการเขียนข้อความบรรยายไว้ จึงถือว่าพวกจำเลยได้ปฏิบัติหน้าที่ตามที่กฎหมายและระเบียบ ป.ป.ช.เกี่ยวกับการปฏิบัติหน้าที่ของอนุกรรมการไต่สวน กำหนดไว้แล้ว โดยให้โอกาสโจทก์ชี้แจงอย่างเต็มที่แล้ว</p>
<p>ส่วนที่โจทก์ อ้างว่าจำเลยที่ 2- 5 นำดีวีดีไปเปิดตรวจสอบที่สถานีโทรทัศน์เอเอสทีวี โดยไม่แจ้งให้โจทก์ทราบและเข้าไปร่วมตรวจสอบนั้น เห็นว่า ตามกฎหมายไม่มีบทบัญญัติให้ต้องแจ้งโจทก์ทราบ แต่เป็นเรื่องการแสวงหาข้อเท็จจริงของอนุกรรมการไต่สวน ฯ หลังจากที่<persName>นายปานเทพ พัวพงษ์พันธุ์</persName> ผู้ดำเนินรายการสถานีโทรทัศน์เอเอสทีวี เป็นพยานอ้างว่าได้นำเทปที่ได้ถ่ายขณะเกิดเหตุมาเปิดแล้วเร่งเสียงดังสูง ได้ยินข้อความที่โจทก์สั่งการ เมื่อการปฏิบัติหน้าที่ของจำเลยเป็นไปโดยชอบตามกฎหมายแล้ว คดีของโจทก์จึงไม่มีมูล พิพากษายกฟ้อง </p></body>
</news>
