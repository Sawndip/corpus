<teiHeader>
<fileDesc>
<titleStmt>
  <title>ขว้างM67ป่วนเมือง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 23:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55654  </bibl>
</sourceDesc>
</fileDesc>
</teiHeader>
<news>
<headline>ขว้างM67ป่วนเมือง</headline>
<lead>ตร.บางพลัดเร่งหาเบาะแสมือขว้างระเบิดM67ใส่ทางหลวงตลิ่นชัน</lead>
<neck></neck>
<body><p>เมื่อเวลา 22.30 น. วันที่ 22 มี.ค. <persName>พ.ต.ท.ประธาน แจ่มดวง</persName> พงส. (สบ.3) สน.บางพลัด รับแจ้งเกิดเหตุระเบิดที่สำนักงานบำรุงกลางธนบุรี สำนักทางหลวงที่ 11 กรมทางหลวง ถนนสิรินธร แขวงบางบำหรุ เขตบางพลัด จึงไปตรวจสอบพร้อมเจ้าหน้าที่แผนกเก็บกู้วัตถุระเบิด บช.น. ที่เกิดเหตุอยู่ใกล้ป้อม รปภ. หน้าสำนักงาน ที่พื้นพบหลุมระเบิดขนาด 10x10 เซนติเมตร ลึก 3 นิ้ว ส่งผลให้หลังคาป้อม รปภ. เสียหายเล็กน้อย ตรวจสอบบริเวณทางเดินเท้าริมถนนพบถุงมือยางสีดำ 1 ข้าง นอกจากนี้ยังพบสลักและกระเดื่องของระเบิดแบบM 67 ตกอยู่ จึงเก็บเป็นหลักฐาน สอบสวนทราบว่า ก่อนเกิดเหตุ เจ้าหน้าที่ รปภ. ที่เฝ้าอยู่ป้อมดังกล่าว ได้เดินออกไปรับประทานอาหาร จากนั้นไม่นานก็เกิดเสียงระเบิดดังสนั่นไปทั่ว แต่ไม่มีผู้ใดพบเห็นผู้ก่อเหตุ เบื้องต้นคาดว่าอาจเกิดจากประเด็นทางการเมืองหรือความขัดแย้งส่วนตัว เนื่องจากเมื่อช่วงต้นเดือนมีการไล่พนักงานรักษาความปลอดภัยคนหนึ่งออก หลังมีเรื่องทะเลาะวิวาทกับเพื่อนร่วมงาน ซึ่งเจ้าหน้าที่อยู่ระหว่างสืบสวน เพื่อติดตามจับกุมมือระเบิดรายนี้ต่อไป</p></body>
</news>
