<teiHeader>
<fileDesc>
<titleStmt>
  <title>ออกหมายจับ "แดงเถื่อน" รุมทำร้ายร่างกายปชช.-ทุบรถโชว์เฟอร์แท็กซี่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-13 22:55:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051613  </bibl>
</sourceDesc>
</fileDesc>
</teiHeader>
<news>
<headline>ออกหมายจับ "แดงเถื่อน" รุมทำร้ายร่างกายปชช.-ทุบรถโชว์เฟอร์แท็กซี่</headline>
<lead>ศาลอนุมัติหมายจับ 2 คดี เสื้อแดงรุมทำร้ายร่างกาย-ทุบรถ โชว์เฟอร์แท็กซี่ ปชช. ระหว่างแห่ศพประจานรอบกรุง ฝากประชาชนหากมีหลักฐานถูกทำร้ายเพิ่มสามารถแจ้งตรงต่อ รอง ผบช.น. พร้อมดำเนินคดีให้ถึงที่สุดเพราะเป็นการชุมนุมไม่สงบ ผิดกฎหมายอาญา</lead>
<neck></neck>
<body><p>วันนี้ (13 เม.ย.)เมื่อเวลา 18.00 น. <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล พร้อมด้วย <persName>พล.ต.ต.สุเมธ เรืองสวัสดิ์</persName> รองผู้บัญชาการตำรวจนครบาล รับผิดชอบงานด้านการสืบสวน <persName>พล.ต.ต.ฉันทวิทย์ รามสูตร</persName> ผบก.สส.บช.น.ร่วมกันแถลงผลการสอบสวนดำเนินคดีกับกลุ่มคนเสื้อแดงที่ร่วมกัน ก่อเหตุทำร้ายร่างกายประชาชนผู้ใช้รถใช้ถนนที่ผ่านไปมาในระหว่างการเคลื่อน ขบวนของคนเสื้อแดงไปตามที่ต่างๆพร้อมพูดจาข่มขู่ด่าทอและทำลายทรัพย์สินทุบ รถทุบกระจกรถยนต์ทำให้เสียทรัพย์ว่า ระหว่างที่มีการเคลื่อนขบวนของคนเสื้อแดงเมื่อวันที่ 12 เม.ย.ที่ผ่านมาไปในเขตพื้นที่ สนคลองตัน และ สน.ปทุมวัน พบว่ามีผู้เสียหาย 3 รายเข้าแจ้งความให้ดำเนินคดีกับกลุ่มคนเสื้อแดงข้อหาทำร้ายร่างกายและทำให้ เสียทรัพย์</p>
<p>หลังจากพนักงานสอบสวนได้สอบปากคำผู้เสียหาย พยานแล้วได้รวบรวมพยานหลักฐานซึ่งเป็นภาพบันทึกเหตุการณ์ดังกล่าวทั้งภาพ นิ่งและภาพวิดีโอจากสื่อมวลชนแขนงต่างๆ นำไปสู่การขออนุมัติหมายจับจากศาลแขวงพระนครใต้ คดี<persName>นายสมพร มณีรส</persName> อายุ 56 ปี คนขับรถแท็กซี่สีเหลืองทะเบียน ทว.6773 กทม. กลุ่มคนเสื้อแดงรุมชกต่อยจนเลือดอาบปากแตกและทุบรถจนได้รับความเสียหาย เหตุเกิดเวลา 12.00 น.วันที่ 12 เม.ย.ที่ผ่านมาบริเวณปากซอย<persName>ปรีดีพนมยงค์</persName> 14</p>
<p>ล่าสุดเวลา 16.00 น.วันนี้ ศาลแขวงพระนครใต้ได้อนุมัติหมายจับที่ 232/2553 ลงวันที่ 13 เม.ย.ตามภาพสเก็ตช์เป็นชายไทยอายุประมาณ 30 ปี ตัดผมรองทรงสั้น ปากหนา คิวเข้ม จมูกโด่ง ผมหยักสก ใบหน้ารูปไข่ ผิวดำแดง สูงประมาณ 170 เซนติเมตร ข้อหาทำร้ายร่างกายและทำให้เสียทรัพย์ ส่วนคดีในท้องที่ สน.ปทุมวัน ได้ออกหมายจับคนร้ายเป็นชาย 3 คนตามภาพถ่ายที่ได้จากสื่อมวลชน (ตามรูป) โดยต้องหาทั้ง 3 คนได้ใช้ของแข็งทุบรถยนต์ยี่ห้อเชฟโรเลตทะเบียน ฌษ2025กทม. สีบรอนซ์เงิน ทำให้เกิดความเสียหายรถบุบเป็นรอยรอบคันรวมค่าเสียหายประมาณ 5 หมื่นบาท โดยศาลแขวงปทุมวันได้อนุมัติมัติหมายจับตามที่พนักงานสอบสวนเสนอตามภาพถ่าย เลขที่ 83(1)(2)(3)/2553 ตามลำดับ ลงวันที่ 13 เม.ย. ข้อหาทำให้เสียทรัพย์ โดยหมายจับคนแรกเป็นชายฉกรรจ์ก่อเหตุทุบรถที่นั่งฝั่งคนขับ หมายจับคนที่ 2 ก่อเหตุกระโดดเตะข้างส่วนคนที่ 3 ปืนขึ้นไปบนฝากระโปรงหน้าแล้วใช้ของแข็งทุบรถจนบุบ</p>
<p><persName>พล.ต.ต.สุเมธ</persName> กล่าวต่อว่า หากประชาชนได้รับความเดือดร้อนจากกลุ่มผุ้ชุมนุมเสื้อแดงสามารถเข้าแจ้งความ ได้ และหากมีเบาะแสหรือสามารถบันทึกภาพเหตุการณ์การทำร้ายร่างกายและทำลาย ทรัพย์สินประชาชนคนอื่นๆไว้ได้ให้แจ้งข้อมูลมาที่ตนเองโดยตรงหมายเลข 081 828 9146 พร้อมรวบรวมพยานหลักฐานสอบสวนดำเนินคดีออกหมายจับผู้กระทำความผิดต่อไป</p>
<p><persName>พล.ต.ท. สัณฐาน</persName> กล่าวว่า จากภาพถ่ายที่ปรากฎพบเห็นมีการทำร้ายพี่น้องประชาชน จึงเร่งรัดสั่งการให้นายตำรวจระดับผุ้บังคับการทุกหน่วยและ ผกก.ทุกท้องที่ ดำเนินการเร่งรัดเอาผืดกับบุคคลเหล่านี้เพราะถือเป้นการกระทำที่ละเมิด กฎหมายบ้านเมือง พร้อมวางมาตรการคุมเข้มในจุดต่างๆที่มีการเคลื่อนขบวน หาพบให้ดำเนินการตามกฎหมายทันทีเพราะไม่ใช่เป็นการชุมนุมโดยสงบและเป็นการทำ ร้ายสุจริตชนตามใจชอบ</p></body>
</news>
