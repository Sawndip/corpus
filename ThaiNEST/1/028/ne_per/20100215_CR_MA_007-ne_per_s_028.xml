<teiHeader>
<fileDesc>
<titleStmt>
  <title>ศาล ปค.สั่งดีเอสไอคัดเลือกพนง.สอบสวนฯใหม่ ชี้อธิบดีไร้อำนาจในการแต่งตั้งบุคคล  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-15 17:53:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266231205&catid=17  </bibl>
</sourceDesc>
</fileDesc>
</teiHeader>
<news>
<headline>ศาล ปค.สั่งดีเอสไอคัดเลือกพนง.สอบสวนฯใหม่ ชี้อธิบดีไร้อำนาจในการแต่งตั้งบุคคล</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อวันที่ 12 กุมภาพันธ์ที่ผ่านมา ศาลปกครองกลาง มีคำพิพากษาตัดสินให้อธิบดีกรมสอบสวนคดีพิเศษ (ดีเอสไอ) ดำเนินการคัดเลือกบุคคลเพื่อเลื่อนและแต่งตั้งข้าราชการในสังกัดให้ดำรง ตำแหน่งพนักงานสอบสวนคดีพิเศษ 8ว ใหม่ เนื่องจากเห็นว่ามีการคัดเลือกบุคคลให้ดำรงตำแหน่งพนักงานสอบสวนคดีพิเศษ 8ว อย่างไม่เป็นธรรม</p>
<p>คดีนี้ที่<persName>ว่าที่ร้อยตรี โกสิต ศักดิ์ศรีพงศ์</persName> และพวกรวม 13 คน ฟ้องกรมสอบสวนคดีพิเศษ และพวกรวม 11 คน ฐานเป็นหน่วยงานทางปกครองหรือเจ้าหน้าที่รัฐกระทำการโดยไม่ชอบด้วยกฎหมาย เนื่องจากเห็นว่าการคัดเลือกบุคคลให้ดำรงตำแหน่งพนักงานสอบสวนคดีพิเศษ 8ว ไม่เป็นธรรม มีการแก้ไขหลักเกณฑ์คัดเลือกให้แตกต่างไปจากเดิมที่ได้ประกาศไว้ ซึ่งกระทำภายหลังจากที่มีการรรับสมัครแล้ว ทำให้เกิดการได้เปรียบเสียเปรียบกันในระหว่างผู้สมัครด้วยกัน และการที่คณะกรรมการคัดเลือกบางคนเป็นทั้งเจ้าของเรื่อง เป็นทั้งผู้สมัครคัดเลือก และได้รับการคัดเลือกด้วยนั้นเป็นการเลือกปฏิบัติที่ไม่เป็นธรรม กระบวนการคัดเลือกไม่เป็นมาตรฐานเดียวกัน ไม่โปร่งใส และกระทำการโดยนอกเหนืออำนาจหน้าที่</p>
<p>ศาลพิจารณาแล้วเห็นว่าการที่ อธิบดีดีเอสไอ ในฐานะผู้ถูกฟ้องคดีที่ 3 มีคำสั่งแต่งตั้งคณะกรรมการคัดเลือกบุคคลเพื่อแต่งตั้งให้ดำรงตำแหน่งสูง ขึ้นในตำแหน่งพนักงานสอบสวนคดีพิเศษ 8ว เป็นการกระทำที่ไม่ชอบด้วยกฎหมาย เพราะในทางปฏิบัติแล้วอธิบดีดีเอสไอในฐานะหัวหน้าส่วนราชการ ควรจะเสนอรายชื่อบุคคลให้ อ.ก.พ.กรมสอบสวนคดีพิเศษพิจารณาคัดเลือกผู้ที่มีความรู้ความสามารถเหมาะสม เป็นคณะกรรมการคัดเลือกบุคคล</p>
<p>ดังนั้น ศาลจึงพิพากษาให้เพิกถอนประกาศของอธิบดีดีเอสไอ ดังนี้ 1.เรื่องผลการคัดเลือกข้าราชการเพื่อประเมิณผลงานเลื่อนขึ้นแต่งตั้งให้ดำรง ตำแหน่งที่สูงขึ้น ลงวันที่ 13 มีนาคม 2550 2. เรื่องให้ข้าราชการรักษาการในตำแหน่ง ลงวันที่ 12 ตุลาคม 2550 และ 3. เรื่องเลื่อนข้าราชการ เฉพาะในส่วนที่เกี่ยวกับการเลื่อนและแต่งตั้งให้ดำรงตำแหน่งพนักงานสอบสวน คดีพิเศษ และให้ดำเนินการคัดเลือกบุคคลเพื่อเลื่อนและแต่งตั้งข้าราชกรในสังกัดให้ ดำรงตำแหน่งพนักงานสอบสวนคดีพิเศษ 8ว ใหม่ภายใน 30 วัน นับแต่วันที่คำพิพากษาถึงที่สุด</p></body>
</news>
