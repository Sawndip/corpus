<teiHeader>
<fileDesc>
<titleStmt>
  <title>“อจ.จุฬาฯ”แจงกมธ.ส.ส.จีที200ตรวจระเบิดไม่ได้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46350/%e2%80%9c%e0%b8%ad%e0%b8%88.%e0%b8%88%e0%b8%b8%e0%b8%ac%e0%b8%b2%e0%b8%af%e2%80%9d%e0%b9%81%e0%b8%88%e0%b8%87%e0%b8%81%e0%b8%a1%e0%b8%98.%e0%b8%aa.%e0%b8%aa.%e0%b8%88%e0%b8%b5%e0%b8%97%e0%b8%b5200%e0%b8%95%e0%b8%a3%e0%b8%a7%e0%b8%88%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94%e0%b9%84%e0%b8%a1%e0%b9%88%e0%b9%84%e0%b8%94%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>“อจ.จุฬาฯ”แจงกมธ.ส.ส.จีที200ตรวจระเบิดไม่ได้</headline>
<lead>�อจ.จุฬาฯ� แจงกมธ.ส.ส.� จีที200� ตรวจระเบิดไม่ได้ แค่อุปทานเปรียบ �ไม้ชี้ศพ� ในป่าช้า เตรียมเชิญ �กลาโหม-มหาดไทย� ชี้แจง ถ้าห่วยจริงต้องหยุดซื้อ</lead>
<neck></neck>
<body><p>(28ม.ค.) มีการประชุมคณะกรรมาธิการความมั่นคงแห่งรัฐ สภาผู้แทนราษฎร ที่มี<persName>นายเจ๊ะอามิง โตะตาหยง</persName> ส.ส.นราธิวาส พรรคประชาธิปัตย์ เป็นประธาน ได้เชิญ <persName>ผศ.ดร.เจษฎา เด่นดวงบริพันธ์</persName> อาจารย์ประจำคณะวิทยาศาสต์ จุฬาลงกรณ์มหาวิทยาลัย มาชี้แจงถึงกระบวนการทำงาน เครื่องจีที 200 ว่านำไปใช้ได้จริงต่อการตรวจหาวัตถุระเบิดหรือไม่ โดยอุปกรณ์ดังกล่าว ได้นำไปใช้ในหลายหน่วยงานรวมกว่า 500 เครื่อง อาทิ กระทรวงกลาโหม กระทรวงมหาดไทย กระทรวงยุติธรรม หากคิดรวมเป็นอุปกรณ์ครบชุดต่อเครื่องเกือบ 1,400,000 บาท
 <persName>ผศ.ดร.เจษฎา</persName> ชี้แจงว่า เครื่องตรวจหาวัตถุระเบิดดังกล่าวนี้ มีการทดสอบและพิสูจน์ชัดจากต่างประเทศ โดยเฉพาะประเทศที่พัฒนาแล้ว โดยเฉพาะสหรัฐฯ มีการพิสูจน์ชัดจากเอฟบีไอว่าไม่สามารถใช้งานได้จริง มีการต่อต้านและจับกุมบริษัทที่ผลิต จากนั้นก็มีการเปลี่ยนชื่อยี่ห้อ ไปตั้งฐานการผลิตอยู่ที่ประเทศอื่น เพื่อนำมาขายให้กับประเทศที่ด้อยพัฒนา</p>
<p> “ขอย้ำว่าเครื่อง จีที200 ไม่สามารถตรวจสอบหาวัตถุระเบิดได้จริง ไม่ใช่เครื่องมือทางวิทยาศาสตร์ เป็นเพียงการอุปทานของผู้ใช้ ซึ่งคล้ายกับไม้ล้างป่าช้าไร้ญาติที่ชี้หาศพในป่าช้า ซึ่งชี้ไปทางไหนก็เจออยู่แล้ว เป็นความเชื่อ ใช้พลังจิตหาเอา” <persName>ผศ.ดร.เจษฎา</persName> กล่าวและว่า จากการพิสูจน์ผ่าเครื่องชนิดนี้ออกของผู้เชี่ยวชาญในต่างประเทศก็ไม่พบอุปกรณ์ที่ตรวจจับวัตถุระเบิดได้ ขณะที่เสาอากาศที่ชี้ไปมาก็เป็นเพียงอุปกรณ์หนึ่ง ที่หมุนซ้ายขวาไปตามแรงเฉื่อยของผู้ถือเท่านั้น ส่วนที่อ้างว่าเครื่องนี้ไม่ใช้แบตเตอรี่แต่ต้องใช้ไฟฟ้าสถิตจากตัวมนุษย์นั้น ตนขอยืนยันว่าแรงไฟฟ้าสถิตย์ในตัวมนุษย์ไม่สามารถขับเคลื่อนหรือมีผลต่อเครื่องอิเล็คทรอนิกส์โดยเฉพาะอุปกรณ์ตรวจหาวัตถุระเบิดได้
 <persName>ผศ.ดร.เจษฎา</persName> กล่าวถึงกรณีที่กองทัพบกทดสอบเครื่องจีที 200 ที่จ.ราชบุรี นั้น ไม่ใช่การทดสอบตามหลักวิทยาศาสตร์ เพราะตามหลักต้องทดสอบในห้องที่ไม่มีคนมุงดูเป็นจำนวนมาก หรือทดสอบในห้องปิด และจดสถิติจากการตรวจสอบหลาย ๆ ครั้ง เพื่อนำมาวิเคราะห์ว่าสามารถใช้ได้จริงหรือไม่ แต่การนำมาทดสอบในลานกว้างที่มีทั้งผู้สื่อข่าวและทหารมุงดูก็ทำให้เกิดแรงส่งไปยังผู้ที่ถืออุปกรณ์ ทำให้เกิดอุปทานและเจอวัตถุที่ต้องสงสัยจริงขึ้นมา รวมทั้งสถานที่ทดสอบก็เป็นพื้นที่ของกองทัพ จึงตั้งข้อสังเกตว่าอาจมีการส่งสัญญาณให้กันหรือไม่
</p>
<p><persName>นายเจ๊ะอามิง</persName> แถลงภายหลังการประชุมว่า เรื่องนี้จะต้องพิสูจน์ประสิทธิภาพโดยเร็วที่สุด โดยที่ประชุมมีมติให้ตนทำหนังสือ ถึงกระทรวงวิทยาศาสตร์ เป็นเจ้าภาพในการตรวจสอบ ร่วมกับ กระทรวงยุติธรรม กระทรวงมหาดไทย กระทรวงกลาโหม ทั้งนี้การตรวจสอบต้องอยู่บนพื้นฐานของ การยอมรับทางวิชาการ และกองกำลังที่นำไปใช้งาน ถ้าผลออกมาไม่ได้มาตรฐาน รัฐบาลต้องยุติการสั่งซื้อ แต่ ถ้าผลออกมาเครื่องดังกล่าวนี้มีประสิทธิภาพ สามารถใช้งานได้จริง รัฐบาลต้องสนับสนุนต่อไป</p></body>
</news>
