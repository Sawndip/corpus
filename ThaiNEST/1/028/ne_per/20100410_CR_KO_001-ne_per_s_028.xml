<teiHeader>
<fileDesc>
<titleStmt>
  <title>ยิงM79ใส่กองปราบฯห่างตึกผบก.10เมตร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100410/55428/ยิงM79ใส่กองปราบฯห่างตึกผบก.10เมตร.html  </bibl>
</sourceDesc>
</fileDesc>
</teiHeader>
<news>
<headline>ยิงM79ใส่กองปราบฯห่างตึกผบก.10เมตร</headline>
<lead>คน ร้ายยิงระเบิด M79 ใส่กองปราบฯช่วงดึก ห่างจากห้องทำงานผู้การฯเพียง 10 เมตรเท่านั้น โชคดีระเบิดตกลานจอดรถสักกะสีกั้นแค้มป์งานก่อสร้างพัง "<persName>ไถง</persName>"รุดตรวจสอบด้วยตัวเอง ปิดข่าวเงียบ คาดแค้นกองปราบฯออกหมายจับ 17 แกนนำ</lead>
<neck></neck>
<body><p>(10เม.ย.) เวลา 04.00 น. <persName>พ.ต.อ.สุพิศาล ภักดีนฤนาถ</persName> รักษาราชการแทน ผบก.ป. ได้รับแจ้งจากตำรวจที่เข้าเวรปฏิบัติหน้าที่รักษาความปลอดภัยอาคารสถานที่ ว่าได้เกิดระเบิดขึ้นที่บริเวณลานจอดรถ บก.ป.ซึ่งปัจจุบันมีการกั้นรั้วสังกะสีและสร้างแค้มป์คนงานเพื่อเตรียมใช้ เป็นพื้นที่ก่อสร้างอาคารที่ทำการของกองบัญชาการตำรวจสอบสวนกลาง (บช.ก.) แห่งใหม่ โดยจุดเกิดเหตุห่างจากอาคารสำนักงานผู้บังคับการกองปราบปรามเดิม และอาคารห้องประชุมใหญ่ ประมาณ 10 เมตร</p>
<p>หลังรับแจ้งเหตุ <persName>พ.ต.อ.สุพิศาล</persName> ได้สั่งการให้ กก.1 บก.ป. ประสานตำรวจ สน.พหลโยธิน เจ้าหน้าที่กลุ่มงานเก็บกู้วัตถุระเบิด และเจ้าหน้าที่กองพิสูจน์หลักฐาน (พฐ.) เข้าตรวจสอบที่เกิดเหตุอย่างละเอียดพบว่าระเบิดถูกสังกะสีข้างที่พักคนงาน ก่อสร้างระเบิดเป็นรูขนาดใหญ่เกือบเมตร เสาไฟฟ้าใกล้เคียงถูกสะเก็ดระเบิดเสียหาย นอกจากนี้ยังสะเก็ดระเบิดยังไปถูกท้ายรถยนต์ฮอนด้า รุ่นซีวิค สีบรอนซ์ ทะเบียน ฌฉ 7439 กทม. ของตำรวจ กก.1 บก.ป. ได้รับความเสียหายด้วย</p>
<p>ต่อมา <persName>พล.ต.ท.ไถง ปราศจากศัตรู</persName> ผู้บัญชาการตำรวจสอบสวนกลาง (ผบช.ก.)ได้เดินทางมาร่วมตรวจสอบจุดเกิดเหตุด้วยตนเอง โดยทางเจ้าหน้าที่ซึ่งร่วมกันตรวจสอบเหตุคาดว่า คนร้ายใช้ลูกระเบิดแบบยิงชนิด 40 มิลลิเมตร และน่าจะยิงด้วยเครื่องยิงลูกระเบิดแบบเอ็ม 79 แต่ทั้งยังไม่แน่ชัดว่าวิถีการยิงมาจากทิศทางใด เนื่องจากกองปราบปรามนั้นเป็นสถานที่เปิด มีจุดที่มีความเป็นไปได้หลายจุด เช่น ด้านหลังอาคารสำนักงาน ผบก.ป.เดิม ซึ่งเป็นพื้นที่ก่อสร้างโครงการที่พักอาศัยของบริษัทเอกชนแห่งหนึ่งและอยู่ ด้านหลังที่จอดรถของห้างสรรพสินค้าโลตัส สาขาลาดพร้าว หรือบริเวณลานมอเตอร์สปอร์ตแลนด์ (สวนสนุกแดนเนรมิตเก่า) และเป็นพื้นที่ด้านหลังอาคารกองบังคับการปราบปรามการกระทำผิดเกี่ยวกับการ ค้ามนุษย์ และกองบังคับการปราบปรามการกระทำผิดเกี่ยวกับการคุ้มครองผู้บริโภค หรือกองทะเบียนเดิม</p>
<p>ผู้สื่อข่าวรายงานว่า ภายหลังเกิดเหตุแม้สื่อมวลชนหลายแขนงจะพยายามสอบถามถึงมูลเหตุของการลอบยิง ระเบิดในครั้งนี้ แต่ก็ไม่มีนายตำรวจรายใดยอมเปิดเผยข้อมูลใดๆ อย่างไรก็ดีมีรายงานว่า <persName>พ.ต.อ.สุพิศาล</persName> ได้สั่งการให้ชุดสืบสวนเร่งรวบรวมพยานหลักฐานต่างๆ เพื่อสืบสวนติดตามคนร้ายที่ลงมืออย่างอุกอาจครั้งนี้มาดำเนินคดีให้ได้  ส่วนสาเหตุนั้นคาดว่าคนร้ายต้องการสร้างสถานการณ์ที่เกี่ยวข้องกับการ เคลื่อนไหวทางการเมือง เนื่องจากทางกองปราบปรามเพิ่งรวบรวมหลักฐานไปอนุมัติศาล อาญาออกหมายจับ 17 แกนนำ และแนวร่วม นปช.ตาม พ.ร.ก.ฉุกเฉิน เมื่อวันที่ 8 เม.ย. ที่ผ่านมา</p></body>
</news>
