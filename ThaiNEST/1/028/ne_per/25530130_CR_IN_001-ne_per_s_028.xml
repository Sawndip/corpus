<teiHeader>
<fileDesc>
<titleStmt>
  <title>ปส.รวบยาบ้าปากน้ำล้านเม็ดโยงคลองเตย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-30 12:28:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208931  </bibl>
</sourceDesc>
</fileDesc>
</teiHeader>
<news>
<headline>ปส.รวบยาบ้าปากน้ำล้านเม็ดโยงคลองเตย</headline>
<lead>ตำรวจ ปส. นำกำลัง ค้นเครือข่ายยาบ้า โรงงานคลองเตย ย่านเทพารักษ์ ด้านเจ้าของบ้านไหวตัว พบ ยาบ้าล้านกว่าเม็ดและยาไอซ์</lead>
<neck></neck>
<body><p><persName>พล.ต.ท.อติเทพ ปัญจมานนท์</persName> ผู้บัญชาการตำรวจปราบปรามยาเสพติด นำกำลังเจ้าหน้าที่ตำรวจชุด ปส. พร้อมอาวุธครบมือ เข้าตรวจค้นบ้านเลขที่ 7/519 หมู่บ้านร่มโพธิ์ 2 ม.7 ต.เทพารักษ์ อ.เมือง จ.สมุทรปราการ ซึ่งเป็นบ้านของเครือข่ายแก๊งค้ายาบ้า โรงงานคลองเตย ที่ตำรวจวิสามัญไป ย่านพระราม 2 เมื่อวานนี้ โดยขณะตรวจค้น ตำรวจ ได้ทำการตัดกุญแจบ้าน พังประตูเข้าไป ซึ่งพบว่าเจ้าของบ้านไหวตัวทันหลบหนีไปก่อนหน้านี้แล้ว จากการตรวจค้นบริเวณในครัวหลังบ้าน พบ ยาบ้าบรรจุใส่เป้ ซุกซ่อนเอาไว้จำนวนกว่า 1,500,000 เม็ด จึงยึดเป็นของกลางและจะติดตามหาตัวคนร้าย มาดำเนินคดีต่อไป</p>
<p>ความคืบหน้า กรณีตำรวจปราบปรามยาเสพติด พร้อมอาวุธครบมือ เข้าตรวจค้น บ้านเลขที่ 7/519 หมู่บ้านร่มโพธิ์ 2 ม.7 ต.เทพารักษ์ อ.เมือง จ.สมุทรปราการ ล่าสุด ตำรวจสามารถตรวจพบยาบ้าเพิ่มเติม บริเวณใต้เตียง ชั้น 2 ของ บ้าน รวมเป็นจำนวน 1,620,000 เม็ด และจากการตรวจค้นยังพบยาไอซ์อีก 2 ก.ก. พร้อมกับเข้าตรวจค้นจุดที่ 2 ภายในบ้านเลขที่ 7/147 หมู่บ้านเดียวกัน แต่ไม่พบเจ้าของบ้าน หรือ ยาเสพติดแต่อย่างใด คาดว่า จะไหวตัวหลบหนี ไปก่อนหน้านี้แล้ว ในขณะที่ <persName>พล.ต.อ.เพรียวพันธ์ ดามาพงศ์</persName> รองผู้บัญชาการตำรวจแห่งชาติ กล่าวว่า ทาง ป.ป.ส. ได้ติดตามแก๊งค้ายาเสพติดรายนี้มานานแล้ว เหตุที่มียาเสพติดทะลักเข้ามาในประเทศ เป็นเพราะด่านตามจังหวัดชายแดน ไม่สามารถที่จะรับไหวและสกัดรถที่ลำเลียงยาเสพติดไม่อยู่ ทำให้ต้องมาแก้ปัญหาที่ปลายทาง เส้นทางขนส่ง ก็เป็น เส้นทางเดิมๆ คิดว่า หากจะแก้ปัญหาที่ต้นทาง ไม่ให้มีการส่งยาเสพติดเข้ามาในประเทศ ก็จะต้องเพิ่มด่านตามจังหวัด ชายแดนเหนือให้ใหญ่ และมีประสิทธิภาพมากขึ้น </p></body>
</news>
