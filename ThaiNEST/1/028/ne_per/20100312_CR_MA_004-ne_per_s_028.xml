<teiHeader>
<fileDesc>
<titleStmt>
  <title>ตำรวจเจ็บระนาววิ่งไล่จับคนร้ายกัดหูเจ้าหน้าที่จนขาด  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-12 19:39:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268397633&catid=17  </bibl>
</sourceDesc>
</fileDesc>
</teiHeader>
<news>
<headline>ตำรวจเจ็บระนาววิ่งไล่จับคนร้ายกัดหูเจ้าหน้าที่จนขาด</headline>
<lead></lead>
<neck></neck>
<body><p>เมื่อเวลา 13.30 น. วันที่ 12 มีนาคม เจ้าหน้าที่ตำรวจสายตรวจ สภ. เมืองตราดได้รับแจ้งเกิดเหตุว่าคนร้ายแย่งปืนเจ้าหน้าที่ตำรวจและทำร้ายร่างกายจนได้รับบาดเจ็บ หลังจากนั้นได้ขโมยรถจักรยานยนต์ที่จอดอยู่บริเวณใกล้เคียงขับหลบหนีไปที่ทางบริเวณถนนสายไร่ป่าด่านชุมพล  ทราบชื่อคนร้ายคือ <persName>นายสุทัศน์  เจริญรวย</persName>  อายุ 34 ปี อยู่บ้านเลขที่  123/2 หมู่ 5  อ.บ่อไร่ จ.ตราด</p>
<p><persName>ด.ต. ประชารัตน์ เทียนยุธ</persName>  เจ้าหน้าที่สายตรวจ สภ. เมืองตราด  เล่าเหตุการณ์ว่า  ได้รับแจ้งจากแม่ของผู้เสียหายที่ จ. เชียงใหม่ทางโทรศัพท์ว่าลูกสาวได้โทรไปบอกว่าถูกลักพาตัวไปที่โรงแรมแห่งหนึ่ง  จึงไปสกัดจับที่จุดตรวจหน้าปั้ม ปตท. หนองบัว จากนั้นให้ทั้งคู่เจรจาตกลงกัน  เมื่อเห็นว่าไม่สามารถตกลงกันจึงนำตัวผู้เสียหายนั่งรถมากับตนเอง  และให้ <persName>ส.ต.ท. เสกสรรค์ อภิมนชัย</persName> นั่งไปกับรถ<persName>นายสุทัศน์</persName>เพื่อคุมตัวไปยัง สภ. เมืองตราด ระหว่างที่ตนเองได้ขับรถถึงสถานี  ก็ได้รับแจ้งว่า <persName>นายสุทัศน์</persName>ได้ขัดขืนและแย่งปืนจาก<persName>ส.ต.ท. เสกสรร</persName>ที่บริเวณทางเข้าศาลจังหวัดตราด และถูก<persName>นายสุทัศน์</persName>กัดหูจนขาดไปประมาณ 2 ซม. กู้ภัยตราดจึงได้นำส่งโรงยาบาลตราดได้รับบาดเจ็บ จากนั้นจอดรถที่ขับมาทิ้งไว้และขโมยรถจักรยานยนต์ที่จอดอยู่บริเวณใกล้เคียง ขับหลบหนีและล้มคว่ำอยู่หลัง อบต.เก่า   <persName>นายสุทัศน์</persName>จึงได้หนีไป</p>
<p>ด้าน<persName>ด.ต.ไพศาล สอนสำโรง</persName> เจ้าหน้าที่สายตรวจ สภ. เมืองตราด กล่าวว่า ได้รับแจ้งให้สกัดจับคนร้าย และเห็นขับรถผ่านมาพอดีจึงขับรถจักรยานยนต์สายตรวจไล่ตาม แต่รถเกิดล้มคว่ำจนได้รับบาดเจ็บที่ขาขวา  ส่วนข้อมือซ้ายมีอาการบวมแดง  และปากแตกจนฟันโยก </p>
<p>จากนั้นได้รับแจ้งว่า มีคนร้ายขโมยรถจักรยานยนต์สีแดงหลบหนีไปที่อีกแห่งหนึ่ง แต่ก็ไม่พบ หลังจากนั้นเจ้าหน้าที่ตำรวจได้รับแจ้งอีกครั้งว่าคนร้ายได้ขับรถจักรยานยนต์หลบหนีไปที่ฟาร์มเลี้ยงสุกร  จึงได้ระดมกำพลค้นหากันอย่างเต็มที่แต่ยังไม่สามารถจับตัวคนร้ายได้</p>
<p>เมื่อเวลา 17.43 น.  เจ้าหน้าที่ตำรวจสามารถจับตัว<persName>นายสุทัศน์</persName>ได้ และนำตัวมายัง สภ. เมืองตราดเพื่อดำเนินคดี จากการตรวจสอบประวัติพบว่านายสุทัศน์ได้ก่อคดีมาแล้วทั้งสิ้นจำนวน 11 คดี  เป็นคดีกักขัง หน่วงเหนี่ยว ข่มขืนกระทำชำเรา  ลักทรัพย์  ชิงทรัพย์  ยักยอกทรัพย์  มีหมายจับและหมายศาลในพื้นที่ จ.สิงห์บุรี จ.ลำปาง  จ.จันทบุรี  จ.ระยอง  ล่าสุดก่อคดีที่ จ.ตราด และยังก่อเหตุขัดขืนการจับกุมและทำร้ายเจ้าหน้าที่ตำรวจด้วย</p></body>
</news>
