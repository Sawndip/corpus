<teiHeader>
<fileDesc>
<titleStmt>
  <title>ชาวบ้านเชียงใหม่ร้องถูกคุกคามทำลายสวน ลำไยนับ100ไร่‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=201934  </bibl>
</sourceDesc>
</fileDesc>
</teiHeader>
<news>
<headline>ชาวบ้านเชียงใหม่ร้องถูกคุกคามทำลายสวน ลำไยนับ100ไร่‏</headline>
<lead></lead>
<neck></neck>
<body><p>ที่ กองบังคับการปราบปราม (บก.ป.) เมื่อเวลา 11.30 น.วันที่ 4 มีนาคม <persName>นางพาที ชัยนิลพันธุ์</persName>อายุ 47 ปี ประธานชุมชนบ้านวัดเกต และผู้นำเครือข่ายชุมชนสามยอด อยู่บ้านเลขที่ 93/1 ถนนเจริญราษฎร์ ต.วัดเกต อ.เมือง จ.เชียงใหม่ ได้พา <persName>นางกฤตภัค เรือนเพชร</persName> อายุ 54 ปี อยู่บ้านเลขที่ 98/47 หมู่ 1 ต.ท่าศาลา อ.เมือง จ.เชียงใหม่ พร้อมด้วยตัวแทนชาวบ้านในพื้นที่บ้านดอนเปา หมู่ 1 ต.ทุ่งศาลา อ.แม่วาง จ.เชียงใหม่ รวม 6 ราย เดินทางเข้าพบ <persName>พ.ต.อ.ปิยะ เจริญสุข</persName> ผกก.4 บก.ป.เพื่อแจ้งความดำเนินคดีกับกลุ่มผู้มีอิทธิพลในพื้นที่ดังกล่าวในข้อหา ข่มขู่ทำให้ตกใจกลัว และข้อหาทำให้เสียทรัพย์</p>
<p><persName>นางกฤตภัค</persName> กล่าวว่า ชาวบ้านในพื้นที่บ้านดอนเปา หมู่ 1 ต.ทุ่งศาลา อ.แม่วาง กว่า 300 ราย ได้อาศัยอยู่กินและทำสวนลำไยในพื้นที่ดังกล่าวโดยมีการขอเอกสารสิทธิ นส.3 ก.จากทางราชการ กระทั่งเมื่อประมาณปี 2536 มีบริษัทเอกชนแห่งหนึ่งซึ่งทำธุรกิจบ้านจัดสรร ได้เข้ามาอ้างสิทธิครอบครองที่ดินผืนเดียวกับที่ชาวบ้านทำกินอยู่จนมีการ ฟ้องขับไล่ชาวบ้านและมีการตรวจสอบไปมาระหว่างกัน ต่อมาศาลชั้นต้นพิพากษายกฟ้องคดีไปเมื่อปี 2548 แต่บริษัทแห่งนี้ได้ยื่นอุทธรณ์คดีซึ่งขณะนี้คดียังอยู่ระหว่างการพิจารณา</p>
<p><persName>นางกฤตภัค</persName> กล่าวอีกว่า ช่วงที่คดียังอยู่ในชั้นศาล กลับมีกลุ่มผู้มีอิทธิพลร่วมกับชาวบ้านบางส่วนที่ยอมรับเงินและยกที่ดินให้ บริษัทดังกล่าวไปแล้วพากันเข้ามาเผาทำลายสวนลำไย และไถ่กลบที่ดินของชาวบ้านที่เหลืออยู่ประมาณ 80 ราย เนื้อที่กว่า 400 ไร่ ได้รับความเสียหาย นอกจากนี้ชาวบ้านยังข่มขู่ คุกคามต่างๆ นานา จนเกิดความหวาดกลัวบางคนก็ต้องหนีไปอาศัยอยู่นอกพื้นที่ แม้ว่าที่ผ่านมาชาวบ้านได้แจ้งความกับตำรวจ สภ.แม่วาง ท้องที่เกิดเหตุแล้วแต่คดีกลับไม่มีความคืบหน้าจึงได้หารือกันและเดินทางมา แจ้งความที่ บก.ป.</p>
<p>ด้าน <persName>พ.ต.อ.ปิยะ</persName> ได้สั่งการให้พนักงานสอบสวน กก.4 บก.ป.รับเรื่องและสอบปากคำผู้เสียหายไว้ในเบื้องต้น ก่อนเสนอผู้บังคับบัญชาพิจารณาสั่งการต่อไป</p></body>
</news>
