<teiHeader>
<fileDesc>
<titleStmt>
  <title>โฆษกสตช.ยันยังไม่จับมือยิงอาร์พีจีใส่กห.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-22 17:39:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217498  </bibl>
</sourceDesc>
</fileDesc>
</teiHeader>
<news>
<headline>โฆษกสตช.ยันยังไม่จับมือยิงอาร์พีจีใส่กห.</headline>
<lead>โฆษก สตช. ยัน ตร.ยังไม่มีรวบตัวผู้ต้องหายิงอาร์พีจีใส่ กห.แม้แต่คนเดียว เลี่ยงตอบทหารคุมตัวไว้เองหรือไม่ ส่วน ผกก.สน.ลาดพร้าว มอบเงิน 1 แสนเข้ากองทุนจ่าเพียร</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษก สตช. เปิดเผยความคืบหน้ากรณีคนร้ายใช้ระเบิดอาร์พีจี ยิงเข้าใส่กระทรวงกลาโหม ว่า ในส่วนของศูนย์ปฏิบัติการสำนักงานตำรวจแห่งชาติ ได้ติดตามความคืบหน้าของคดีมาโดยตลอด โดยระบุว่า ขณะนี้ทางพนักงานสอบสวนอยู่ระหว่างการรวบรวมพยานหลักฐานเพิ่มเติมซึ่งยังไม่ สามารถเปิดเผยรายละเอียดได้ แต่หากทางเจ้าหน้าที่ตำรวจได้ภาพสเกตช์ของคนร้าย ก็จะเปิดเผยต่อสื่อมวลชนให้ทราบทันที พร้อมกันนี้ยังยืนยันด้วยว่า ทางเจ้าหน้าที่ตำรวจไม่ได้มีการควบคุมตัวผู้ต้องสงสัยแต่อย่างใด ส่วนทางทหารจะมีการควบคุมตัวหรือไม่นั้น ได้เลื่อนที่จะตอบคำถาม โดยระบุเพียงว่า ฝ่ายสืบสวนสอบสวนของเจ้าหน้าที่ตำรวจอยู่ระหว่างการสืบสวนในทางลับ</p>
<p>ด้าน <persName>พ.ต.อ.บุญส่ง นามกรณ์</persName> ผกก.สน.ลาดพร้าว ได้เดินทางเข้ามอบเงินจำนวน 1 แสนบาท ที่ได้จากการรวบรวมจากเจ้าหน้าที่ตำรวจ และประชาชนในพื้นที่สมทบกับกองทุนจ่าเพียรเพื่อตำรวจ 3 จังหวัดชายแดนใต้ โดยมีโฆษก สตช. เป็นตัวแทนรับมอบพร้อมระบุว่า ขณะนี้มียอดบริจาคแล้วกว่า 1 ล้านบาท</p></body>
</news>
