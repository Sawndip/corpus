<teiHeader>
<fileDesc>
<titleStmt>
  <title>"ลูกนก-สุภาพร"นำทีมนักร้องลุกทุ่งชื่อดังบุกโรงพักกรุงเก่าแจ้งจับ"ดีเจเอ๋"หลอกร้องเพลงแต่ไม่จ่ายตังค์  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-29 17:17:53  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269857993&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ลูกนก</persName>-<persName>สุภาพร</persName>"นำทีมนักร้องลุกทุ่งชื่อดังบุกโรงพักกรุงเก่าแจ้งจับ"<persName>ดีเจเอ๋</persName>"หลอกร้องเพลงแต่ไม่จ่ายตังค์</headline>
<lead></lead>
<neck></neck>
<body><p>เมื่อเวลา 15.00 น. วันที่ 29 มีนาคม  ที่ สภ.มารวิชัย อ.เสนา จ.พระนครศรีอยุธยา  ดารารักร้องลูกทุ่งชื่อดังหลายราย นำโดย  <persName>น้องแคท รัตติกาล</persName> หรือ <persName>นางสาวพุทธชาด  ยศแก้วอุด</persName> , <persName>ลูกนก สุภาพร</persName> หรือ <persName>นางสาวเนตรชนก ปั้นปรือ</persName> , <persName>น่านฟ้า กาฬสิทธุ์</persName> หรือ <persName>นายจักรกฤษณ์ ศรีวิสุทธิ์</persName>  รวมถึง <persName>นายฐนิตาพัฒน์ แสงทองวีรกุล</persName> อายุ 45 ปี บิดาของ ด<persName>.ญ. บุณย์พัชรี แสงทองวีรกุล</persName> หรือ <persName>น้องมายด์ ป่วนเมือง</persName>   เดินทางเข้าพบ <persName>ร.ต.ท.พานทอง ถิ่นสุข</persName> พนักงานสอบสวน เพื่อแจ้งความเอาผิด <persName>นางสาวธัญญานันท์ เทศแก้ว</persName> อายุ 30 ปี  หรือ <persName>ดีเจเอ๋</persName> บ้านเดิมเลขที่ 23/1 ม.6 ต.ขุนศรี อ.ไทรน้อย จ.นนทบุรี ซึ่งเป็นดีเจวิทยุชุมชนเสียงสัมพันธ์ไทรน้อย คลื่น FM-91.50 MZ ในข้อหาฉ้อโกงทรัพย์</p>
<p><persName>ลูกนก สุภาพร</persName> กล่าวว่า นักร้องที่ถูกหลอกนั้นมีหลายคน ได้แก่ <persName>ลูกนก สุภาพร</persName> , <persName>น้องแคท รัตติกาล</persName> , <persName>น่านฟ้า กาฬสินธุ์</persName>  , <persName>น้องมาย ป่วนเมือง</persName> , <persName>เด่นชัย สายสุพรรณ</persName> , <persName>อำพร แหวนเพชร</persName> , <persName>โจ พรพระเนตร</persName> รวมถึงดาวตลกชื่อดัง  <persName>ต๋อง ชวนชื่น</persName>  และตลกคณะโอเลี้ยง โดยเมื่อวันที่ 16 มีนาคม 53 ที่ผ่านมา <persName>ดีเจเอ๋</persName> ที่เคยรู้จักกัน ได้ติดต่อให้มาทำการแสดงที่งานบวชแห่งหนึ่งที่ใกล้วัดโคกจุฬา ต.สามตุ่ม อ.เสนา จ.พระนครศรีอยุธยา โดย<persName>ดีเจเอ๋</persName> อ้างว่า เป็นงานของญาติ และพร้อมจ่ายค่าตัวที่ทำการแสดงอย่างเต็มที่และขอให้มาทำการแสดงเท่านั้น ด้วยความไว้เนื้อเชื่อใจ นักร้องทั้งหมดก็รับงานแสดงทางโทรศัพท์และไม่ได้ทำสัญญาจ้างแต่อย่างใด  ซึ่ง<persName>ดีเจเอ๋</persName>ก็บอกว่า จะให้ค่าตัวแก่นักร้อง 20,000-40,000 บาท/ราย  ทำให้นักร้องเดินทางมาทำการแสดงในวันดังกล่าวจำนวนมากตามรายชื่อ</p>
<p>เมื่อแสดงเสร็จ<persName>ดีเจเอ๋</persName>บอกว่าจะตามไปจ่ายค่าตัวการแสดงภายหลัง เวลาผ่านไปหลายวันไม่มีการจ่ายเงินตามที่บอกกันไว้ และเมื่อติดต่อไปปรากฏว่า ไม่รับสาย ท้ายที่สุดปิดเครื่องหนีไป  เมื่อตรวจสอบประวัติย้อนหลังพบว่า <persName>ดีเจเอ๋</persName> เคยมีพฤติกรรมแบบนี้หลายครั้ง  คือเอาชื่อดารานักร้อง ไปทำสัญญาแสดงตามงานต่าง ๆ ทั้งงานประเพณี งานบุญ งานวัด งานมงคลต่าง ๆ และเมื่อรับค่าตัวมาแล้วก็ไม่ยอมจ่ายค่าตัวนักร้อง  ล่าสุดก็เอาชื่อของตนเอง (<persName>ลูกนก</persName>) ไปทำสัญญากับวัดแห่งหนึ่งที่บางเลน นครปฐม ว่า จะไปทำการแสดงต้นเดือนเมษายนนี้ ซึ่งตนเองก็ไม่ทราบเรื่อง  พฤติกรรมแบบนี้ถือเป็นภัยอันตรายต่อเหล่าดารานักร้องเพราะถูกอ้างชื่อไปหากิน</p>
<p>หลังจากแจ้งความ <persName>ลูกนก สุภาพร</persName> ได้เดินทางพร้อมพนักงานสอบสวน ไปพบกับบ้านงานที่จัดงานบวชที่จัดให้มีการแสดง  ที่ ต.สามตุ่ม ก็พบว่าเป็นก็เป็นบ้านชาวบ้านทั่วไปและก็มีชาวบ้านมารอจำนวนมาก และบอกว่า รู้จักกับ<persName>ดีเจเอ๋</persName>จริงเพราะเกี่ยวดองเป็นญาติ โดย<persName>ดีเอ๋</persName> มารับปากว่าจะพาดารานักร้องมาเล่น และคุยอ้างว่าเป็น ผจก.ดารานักร้องจำนวนมาก โดยจะพาดารานักร้องในสังกัดมาช่วยงาน และไม่ต้องจ่ายเงิน พวกดาราจะมาเล่นให้ฟรี  พวกชาวบ้านและเจ้าของงานเห็นว่าดี ดาราจะมาบ้าน ก็เห็นดีด้วย แต่ก็บอกไปว่าไม่มีเงินมากพอที่จะจ่าย <persName>ดีเจเอ๋</persName>ยังกำฉับว่า ไม่ต้องจ่ายหรอกพวกดารานักร้องลูกน้องทั้งนั้น   ปกติทั้งปีก็หางานให้ งานเราแค่งานเดียวจะมาช่วยไม่ได้เชี่ยวหรือ  และถึงงานจริง  ดารานักร้องมากันจำนวนมาก  พวกชาวบ้านก็ชม<persName>ดีเจเอ๋</persName>กันยกใหญ่ว่าเก่ง พานักร้องมาร้องเพลิงได้จำนวนมาก แต่เจ้าของงานก็ช่วยค่าน้ำมันรถให้<persName>ดีเจเอ๋</persName>ไป 40,000 บาท  แต่ก็มาทราบวันนี้ว่า<persName>ดีเดเอ๋</persName>ไปหลอกดารามาร้องเพลง</p>
<p><persName>ลูกนก สุภาพร</persName> กล่าวกับชาวบ้านและเจ้าของงานว่า  ที่มาวันนี้ไม่ได้มาทวงเงินและขอให้ชาวบ้านสบายใจได้ แต่อยากมาสอบถามความจริง ว่า<persName>ดีเจเอ๋</persName>เป็นคนอย่างไร และก็ทราบแล้ว เพราะมีหลายงานแล้วที่ดารานักร้องโดนหลอกแบบนี้  อย่างไรก็ตามก็คงต้องแจ้งความเอาผิด<persName>ดีเจเอ๋</persName>ต่อไป และฝากบอกเพื่อนดารานักร้องคนอื่นว่าให้ระวังบุคคลอันตรายนี้ด้วยเช่นกัน    หลังจากที่เจ้าภาพจัดงานได้ฟังก็ขอบคุณดารานักร้องที่ไม่เอาความผิดเจ้าภาพที่เป็นชาวบ้าน และเจ้าภาพรวมทั้งชาวบ้านบอกว่า พร้อมให้ข้อมูลแก่นำตรวจหาก<persName>ดีเจเอ๋</persName>เข้ามาในชุมชน</p>
<p><persName>ร.ต.ท.พานทอง ถิ่นสุข</persName> พนักงานสอบสวน กล่าวว่า เบื้องต้นจะได้เรียก<persName>นางสาวธัญญานันท์ เทศแก้ว</persName> อายุ 30 ปี  หรือ <persName>ดีเจเอ๋</persName> มาเจรจากับเหล่าดาราให้ชดใช้ความเสียหาย หากไม่ยอมจ่ายก็คงต้องดำเนินคดีตามที่ดาราแจ้งในข้อหาฉ้อโกงทรัพย์</p></body>
</news>
