<teiHeader>
<fileDesc>
<titleStmt>
  <title>"ประวิตร”แค้นกลุ่มติดอาวุธยิงทหาร-ปชช.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100412/55523/"ประวิตร”แค้นกลุ่มติดอาวุธยิงทหาร-ปชช..html  </bibl>
</sourceDesc>
</fileDesc>
</teiHeader>
<news>
<headline>"<persName>ประวิตร</persName>”แค้นกลุ่มติดอาวุธยิงทหาร-ปชช.</headline>
<lead>“<persName>ประวิตร</persName>”แค้นกลุ่ม ติดอาวุธ ซิวทหาร-ประชาชน ร่วงระนาว เดินหน้าไล่ล่าพวกนอกกรอบกฎหมายเฉียบขาด เลี่ยงตอบตั้งทีมไล่ล่า</lead>
<neck></neck>
<body><p>(12เม.ย.) <persName>พล.อ.ประวิตร  วงศ์สุวรรณ</persName> รมว.กลาโหมและรองผอ.ศูนย์การแก้ไขสถานการณ์ฉุกเฉิน (ศอฉ.) กล่าวถึงการปะทะระหว่างทหารและผู้ชุมนุมเสื้อแดงว่า ทุกขั้นตอนการดำเนินตามที่รองนายกฯชี้แจง เราจะนำข่าวสารทุกส่วนมาชี้แจงที่ประชุม เพื่อพิจารณาในเรื่องการดูแลให้ประชาชนปลอดภัย และในการขอพื้นคืนตามที่นายกรัฐมนตรีได้ให้นโยบาย ซึ่งข่าวของเราในส่วนของประชาชนเราก็ฟังจากแกนนำและประชาชน ทุกส่วนบอกว่าใช้วิธีสันติ อหิงสา และไม่มีการใช้อาวุธสงคราม ไม่มีการใช้ความรุนแรง เช่นเดียวทหารก็ไม่อยากจะใช้ความรุนแรง ทหารที่ไปอยู่และปะทะกับประชาชนจะสังเกตได้ว่ามีเฉพาะโล่และกระบองเพื่อ ป้องกันไม่ให้เจ็บเท่านั้นเอง แต่สิ่งที่ไม่ได้คาดคิดคือผู้ที่ใช้อาวุธสงครามกับเจ้าหน้าที่ของรัฐ ไม่ว่าจะเป็นปืน เอ็ม 79 ระเบิด ที่ถูกโยนเข้ามาในกลางวงของทหารทำให้บาดเจ็บเป็นจำนวนมาก ซึ่งทหารเองก็ไม่ได้ถืออาวุธ ทหารที่ถืออาวุธก็เพื่อป้องกันเท่านั้น เราไม่ได้คาดคิดว่าเขาจะใช้อาวุธขนาดนี้</p>
<p><persName>พล.อ.ประวิตร</persName> กล่าวว่า ต้องแยกให้ออกจะไปรวมกับประชาชนไม่ได้ ทหารไม่ได้ทำร้ายประชาชน แต่สิ่งที่กำลังโดนอยู่ขนาดนี้ คือการที่ทำให้ทหารและประชาชนไม่เข้าใจกัน ต่อไปนี้รัฐบาลเองก็คงจะต้องเตรียมกับเจ้าหน้าที่ทหารว่า จะต้องดำเนินการรุนแรงกับบุคคลที่อยู่นอกกรอบกฎหมายพวกนี้อย่างเด็ดขาด ซึ่งเรื่องนี้ต้องใช้การข่าวเพราะไม่อย่างนั้นบ้านเมืองก็จะอยู่ไม่ได้ ประชาชนเราไม่แตะ คนที่สันติ อหิงสาในการเรียกร้องประชาธิปไตยก็ดำเนินการไป อย่าไปปะปนกับสิ่งเขาดำเนินการทำให้ทหารบาดเจ็บและเสียชีวิตจำนวนมาก และประชนบางส่วนโดนลูกหลงและเสียชีวิต</p>
<p>ศอฉ.ได้ประเมินสถานการณ์การทำงานอยู่ตลอดเวลา เราไม่ได้ละเลยที่จะรักษาความปลอดภัยให้กับประชาชน เราคำนึงถึงความปลอดภัยของประชาชนอย่างยิ่ง ซึ่งการปะทะเราก็มีขั้นตอนและเจ้าหน้าที่ก็ทำตามนั้น แต่สิ่งที่แปลกปลอมที่ทำให้บ้านเมืองไม่เรียบร้อยคือคนพวกหนึ่งซึ่งมีไม่มาก ถืออาวุธอยู่นอกกรอบกฎหมายจะต้องดำเนินการอย่างเฉียบขาด</p>
<p>ต่อข้อถามที่ว่าการจัดการอย่างเด็ดขาดกับพวกนอกกรอบกฎหมายจะดำเนินการ อย่างไร <persName>พล.อ.ประวิตร</persName> กล่าวว่า ก็จะต้องมีการสืบสอบสวนจับกุมดำเนินการตามกฎหมาย ซึ่งต้องแยกให้ออก ส่วนเรื่องการยึดคืนพื้นที่หรือจะมีการสลายการชุมนุมหรือไม่นั้น เป็นเรื่องของรัฐบาลจะสั่งการมา แต่อยู่ดีๆ เราจะไปลุยอย่างนั้นไม่ได้ เพราะมีประชาชนผู้บริสุทธิ์อยู่ด้วย เราทำเฉพาะพวกนอกกรอบที่กระทำผิดกฎหมาย ทำให้เจ้าหน้าที่และประชาชนบาดเจ็บเสียชีวิต</p>
<p>ผู้สื่อข่าวถามว่ามองทางออกขณะนี้อย่างไรจะต้องมีการเจรจาหรือการ ปฏิบัติการทางทหารไปด้วย <persName>พล.อ.ประวิตร</persName> กล่าวว่า เรื่องการเจรจาควรจะมีการเจรจา เพราะเป็นเรื่องจำเป็น แต่อย่าไปพูดเรื่องการปฏิบัติการทางทหาร เพราะคงเป็นเรื่องการดูแลความปลอดภัยของประชาชน ซึ่งสำคัญเป็นอย่างยิ่ง แต่พวกที่ทำให้เจ้าหน้าที่และประชาชนเสียชีวิตถือว่าเป็นไม่ดีมาก</p>
<p>เมื่อถามว่ามีการตรวจสอบว่าอาวุธมาจากไหนหรือไม่  <persName>พล.อ.ประวิตร</persName> กล่าวว่า กำลังดำเนินการตรวจสอบอยู่  เมื่อถามว่า จะมีการจัดการขั้นเด็ดขาดอย่างไรกับคนที่อยู่นอกกรอบกฎหมาย <persName>พล.อ.ประวิตร</persName> จะมีการสืบสอบสวนทั้งหมด และการจัดการขั้นเด็ดขาดก็จะมีการจับกุมตามกฎหมาย ส่วนจะมีการไล่ล่าในทางลับหรือไม่นั้นเพราะกลุ่มผู้ก่อการร้ายก็เล่นใต้ดิน <persName>พล.อ.ประวิตร</persName> กล่าวเลี่ยงเพียงว่า ตนไม่ทราบ เอาไว้ค่อยคุยกัน</p></body>
</news>
