<teiHeader>
<fileDesc>
<titleStmt>
  <title>"สบโชค"สั่งเข้มรปภ. เหตุลอบวางระเบิดซีโฟร์"ศาลฎีกา" นัดถกด่วน15ก.พ.ก่อนถึงวันตัดสินคดียึดทรัพย์แม้ว  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-14 14:49:05  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266131602&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>สบโชค</persName>"สั่งเข้มรปภ. เหตุลอบวางระเบิดซีโฟร์"ศาลฎีกา" นัดถกด่วน15ก.พ.ก่อนถึงวันตัดสินคดียึดทรัพย์แม้ว</headline>
<lead>เกิดเหตุลอบวางระเบิดซีโฟร์หนัก 3 ปอนด์ผูกติดกล่องน้ำผลไม้วางหน้าสนามหญ้าศาลฎีกา จนท.ฉีดปืนแรงดันน้ำทำลายวงจร เลขาฯศาล คาดโยนมาจากรั้วคลองหลอด ไม่ฟันธงเอี่ยวตัดสินคดียึดทรัพย์<persName>แม้ว</persName> นัดถก-แจงข้อเท็จจริง 15 ก.พ. นี้ "<persName>สบโชค</persName>"สั่งรักษาความปลอดภัยเข้มก่อนถึง 26 ก.พ.</lead>
<neck></neck>
<body><p>ผู้สื่อข่าวรายงานว่า เมื่อเวลาประมาณ 09.30 น.  วันที่ 14 ก.พ.   <persName>นายประคอง มหาเนตร</persName>  เจ้าหน้าที่รักษาความปลอดภัย(รปภ.)ประจำศาลฎีกาแผนกคดีอาญาของผู้ดำรง ตำแหน่งทางการเมือง ได้พบสายไฟถูกเทปกาวพันโดยรอบติดกับกล่องบรรจุน้ำผลไม้ชนิดหนึ่งวางอยู่สนาม หญ้า หน้าศาลฎีกา ฝั่งที่ติดกับคลองหลอด ระหว่างเดินตรวจตราพื้นที่ตามปกติ    จึงโทรศัพท์แจ้งตำรวจ สน.ชนะสงคราม มาตรวจสอบ พร้อมกับประสานเจ้าหน้าที่เก็บกู้วัตถุระเบิด มาตรวจสอบก่อนใช้ปืนแรงดันน้ำ ยิงทำลายเพื่อตัดวงจร เบื้องต้นพบว่า เป็นระเบิดชนิดซีโฟร์ น้ำหนักประมาณ 3 ปอนด์ รัศมีทำลาย 50 เมตร และมีการต่อวงจรพร้อมทำงานทันที </p>
<p>หลังเกิดเหตุ เจ้าหน้าที่ได้นำเชือกมากั้นบริเวณที่เกิดเหตุไม่ให้ผู้ไม่มีส่วนเกี่ยวข้อง เข้าไปอย่างเด็ดขาด สำหรับชิ้นส่วนของวัตถุระเบิดทั้งหมด เจ้าหน้าที่นำไปตรวจสอบอย่างละเอียดที่กองพลาธิการ ทั้งนี้ ตำรวจกำลังเร่งสืบสวนสอบสวนหาที่มาที่ไปของวัตถุระเบิด รวมทั้งมูลเหตุการจูงใจในการก่อเหตุครั้งนี้</p>
<p>ต่อมาเมื่อเวลา 13.00 น. วันที่ 14 ก.พ.   ภายหลังเกิดเหตุพบระเบิดซีโฟร์ ที่สนามหญ้าบริเวณสนามหญ้าศาลฎีกา <persName>นายเชวง ชูศิริ</persName> เลขานุการศาลฎีกา จึงรุดไปตรวจสอบที่เกิดเหตุ  พร้อมกล่าวว่า  คาดว่าคนร้ายโยนมาจากข้างรั้วคลองหลอด จึงรายงาน <persName>นายสบโชค สุขารมณ์</persName> ประธานศาลฎีกา ได้รับการสั่งการว่า ให้เพิ่มความระมัดระวัง  ใครมีหน้าที่อะไรให้ทำหน้าที่ของตนเองอย่างเข้มงวด ขณะนี้ได้ รายให้<persName>นายวิรัช  ชินวินิจกุล</persName> เลขาธิการศาลยุติธรรม ทราบแล้ว คาดว่า จะแถลงชี้แจงข้อเท็จจริงในวันจันทร์ที่ 15 ก.พ.</p>
<p>เลขานุการศาลฎีกา กล่าวว่า ไม่ทราบไม่ชัดเจนว่า เหตุลอบวางระเบิดดังกล่าวเกี่ยวข้องกับคดียึดทรัพย์ <persName>พ.ต.ท.ทักษิณ ชินวัตร</persName> อดีตนายกรัฐมนตรี  7.6 หมื่นล้านบาท ที่จะพิพากษาในวันที่ 26 ก.พ. หรือไม่ เพราะจุดที่วางระเบิด ห่างจากศาลฎีกาแผนกคดีอาญาของผู้ดำรงตำแหน่งทางการเมือง คนละฝั่งกัน อย่างไรก็ตาม ผู้พิพากษาอยู่ในที่สว่าง  ต้องเพิ่มความระมัดระวัง อาจต้องมีการประชุมหารือในวันจันทร์ที่ 15 ก.พ. เพื่อวางมาตรการรักษาความปลอดภัย ก่อนถึงกำหนดวันพิพากษา 26 ก.พ. คาดว่า ต้องเพิ่มกำลังตรวจสายตรวจ และฝ่ายสืบสวน  รปภ.ศาลให้เข้มข้นขึ้น</p>
<p>อย่างไรก็ตาม <persName>นายเชวง</persName> กล่าวว่า สำหรับจุดวางระเบิด เป็นสนามของศาลฎีกา ฝั่งพระราชานุสาวรีย์ กรมหลวงราชบุรีดิเรกฤทธิ์ ใกล้รูปปั้นพระแม่ธรณีบีบมวยผม ห่างจากอาคารศาลฎีกาแผนกคดีอาญาของผู้ดำรงตำแหน่งทางการเมือง ประมาณ 250 เมตร  เชื่อว่าคนร้ายไม่น่าจะมีเป้าหมายวางระเบิดอาคารศาลฎีกาแผนกคดีอาญาของผู้ ดำรงตำแหน่งทางการเมือง   เนื่องจากอาคารดังกล่าว อยู่ถนนหน้าหับเผย จุดอับกว่า ขณะนี้ยังไม่ทราบว่า เป็นระเบิดจริงหรือปลอม ต้องรอตำรวจรายงานศาลฎีการให้ทราบต่อไป.</p>
<p>ผู้สื่อข่าวรายงานว่า ก่อนหน้านี้ <persName>พล.ต.ขันติยะ สวัสดิผล</persName> หรือ<persName>เสธ.แดง</persName> ผู้ทรงคุณวุฒิกองทัพบกออกมาบอกว่า อาจจะมีการลอบทำร้ายองค์คณะผู้พิพากษาศาลฎีกาในคดีกล่าวหา <persName>พ.ต.ท.ทักษิณ ชินวัตร</persName> อดีตนายกรัฐมนตรี ร่ำรวยผิดปกติและขอให้ทรัพย์สินจำนวน 76,000 ล้านบาทตกเป็นของแผ่นดิน ซึ่งศาลฎีกานัดฟังคำพิพากษาในวันที่ 26 กุมภาพันธ์ 2553</p>
<p>อย่างไรก็ตาม  ก่อนหน้านี้ เมื่อเวลา 23.00 น. วันที่ 13 ก.พ. ที่ผ่านมา ก็ได้เกิดเหตุระเบิดภายในมหาวิทยาลัยเทคโนโลยีราชมงคล วิทยาเขตพาณิชยการพระนคร ซึ่งอยู่ฝั่งตรงข้ามกับทำเนียบรัฐบาล แขวงดุสิต เขตป้อมปราบศัตรูพ่าย กรุงเทพฯ  ซึ่งอยู่ฝั่งตรงข้ามกับทำเนียบรัฐบาล ห่างกันเพียงประมาณ 50 เมตรโดยมีคลองผดุงกรุงเกษมกั้นอยู่เท่านั้น โดยจากการตรวจสอบคาดว่าเป็นระเบิดชนิดเอ็ม 79 และคาดว่า เป้าหมายเป็นทำเนียบรัฐบาล</p></body>
</news>
