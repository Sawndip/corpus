<teiHeader>
<fileDesc>
<titleStmt>
  <title>อัยการฟ้อง"ธรรมรักษ์"สินบนกกต.ตัดต่อพันธุกรรมพรรคเล็กแข่ง"ทรท."  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-11 13:29:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268288955&catid=17  </bibl>
</sourceDesc>
</fileDesc>
</teiHeader>
<news>
<headline>อัยการฟ้อง"<persName>ธรรมรักษ์</persName>"สินบนกกต.ตัดต่อพันธุกรรมพรรคเล็กแข่ง"ทรท."</headline>
<lead></lead>
<neck></neck>
<body><p>เมื่อเวลา 10.00 น. วันที่ 11 มีนาคม ที่ศาลอาญา ถนนรัชดาภิเษก พนักงานอัยการฝ่ายคดีพิเศษ 5 เป็นโจทก์ยื่นฟ้อง <persName>พล.อ.ธรรมรักษ์ อิศรางกูร ณ อยุธยา</persName> อดีตรองหัวหน้าพรรคไทยรักไทย และอดีตรัฐมนตรีว่าการกระทรวงกลาโหม และ <persName>นายอมรวิทย์ สุวรรณผา</persName> อดีตเจ้าพนักงานสำนักงานคณะกรรมการการเลือกตั้ง (กกต.) เป็นจำเลยที่ 1 – 2  ในความผิดฐาน เป็นผู้ใช้เจ้าพนักงานในองค์การหรือหน่วยงานของรัฐปฏิบัติหรือละเว้นการปฏิบัติหน้าที่โดยมิชอบเพื่อให้เกิดความเสียหายแก่ผู้หนึ่งผู้ใด หรือปฏิบัติหรือละเว้นการปฏิบัติหน้าที่โดยทุจริต เป็นพนักงานในองค์การหรือหน่วยงานของรัฐร่วมกันปฏิบัติหรือละเว้นการปฏิบัติหน้าที่โดยมิชอบเพื่อให้เกิดความเสียหายแก่ผู้หนึ่งผู้ใด หรือปฏิบัติหรือละเว้นการปฏิบัติหน้าที่โดยทุจริต เป็นพนักงานในองค์การหรือหน่วยงานของรัฐ เรียกรับหรือยอมจะรับทรัพย์สินหรือประโยชน์อื่นใดสำหรับตนเองหรือผู้อื่นโดยมิชอบ เพื่อกระทำการหรือไม่กระทำการอย่างใดในหน้าที่ไม่ว่าการนั้นจะชอบหรือมิชอบด้วยหน้าที่ ตาม พ.ร.บ.ว่าด้วยความผิดของเพนักงานในองค์การหรือหน่วยงานของรัฐ พ.ศ.2502 ม.6,11 ป.อาญา ม.33, 83 และ 84</p>
<p>ตามฟ้องโจทก์สรุปว่า เมื่อระหว่างวันที่ 2 – 7 มีนาคม 2549 ต่อเนื่องกัน จำเลยที่ 1ได้บังอาจร่วมกับ<persName>นายบุญทวีศักดิ์ อมรสินธุ์</persName> หัวหน้าพรรคพัฒนาชาติไทย ผอ.เลือกตั้งพรรคพัฒนาชาติไทย<persName>นายสุขสันต์</persName> หรือ<persName>จตุชัย ชัยเทศ</persName> และ <persName>นายชวการ</persName> หรือ <persName>กรกฤต โตสวัสดิ์</persName> ผู้สมัคร ส.ส. พรรคพัฒนาชาติไทย เขตเลือกตั้งที่ 29 กทม. ซึ่งทั้งสามยังไม่ได้ตัวมาฟ้อง จ้างวานให้จำเลยที่ 2 ซึ่งเป็นเจ้าพนักงาน กกต. มีหน้าที่รับผิดชอบการบันทึกข้อมูลในฐานข้อมูลนายทะเบียนพรรคการเมือง ให้ปฏิบัติหน้าที่โดยมิชอบและโดยทุจริต ทำการตัดต่อเปลี่ยนแปลงข้อมูลสมาชิกพรรคพัฒนาชาติไทย ซึ่งไม่มีสิทธิลงรับสมัครเลือกตั้งเนื่องจากเป็นสมาชิกพรรคไม่ครบ 90 วัน แล้วนำชื่อสกุลสมาชิกพรรคพัฒนาชาติไทยคนใหม่มาใส่ชื่อแทน หรือที่เรียกว่าวิธีตัดต่อพันธุกรรมซึ่งมีจำนวน 61 คน ลงสมัครรับเลือกตั้งทั่วไปในวันที่ 2 เมษายน 2549 แข่งขันกับผู้สมัคร ส.ส.พรรคไทยรักไทย ในเขตเลือกตั้งที่มีผู้สมัครไทยรักไทยเพียงพรรคเดียว เพื่อหลีกเกณฑ์กรณีที่มีผู้สมัครพรรคเดียวต้องได้คะแนนเสียงไม่น้อยกว่าร้อยละ 20 ของจำนวนผู้มีสิทธิเลือกตั้ง ที่จะทำให้ได้จำนวน ส.ส.เพียงพอต่อการที่พรรคไทยรักไทยสามารถจัดตั้งรัฐบาลบริหารประเทศไทย โดยจำเลยที่ 1 มอบเงินจำนวน 30,000 บาท ให้กับจำเลยที่ 2 เพื่อกระทำการอันมิชอบดังกล่าว ต่อมาศาลฎีกามีคำสั่งเพิกถอนการเลือกตั้งของผู้สมัครรับเลือกตั้งพรรคพัฒนาชาติไทยทั้ง 61 คน ที่ขาดคุณสมบัติดังกล่าว</p>
<p>การกระทำของจำเลยเป็นการกระทำเพื่อให้ได้มาซึ่งอำนาจในการปกครองประเทศโดยวิธีการซึ่งมิได้เป็นไปตามวิถีทางที่บัญญัติไว้ในรัฐธรรมนูญและเป็นภัยต่อความมั่นคงของรัฐ ขัดต่อความสงบเรียบร้อยหรือศีลธรรมอันดีของประชาชน ต่อมาอัยการสูงสุดได้ยื่นคำร้องต่อคณะตุลาการรัฐธรรมนูญมีคำวินิจฉัยยุบพรรคไทยรักไทยและพรรคพัฒนาชาติไทยแล้ว จึงขอให้ศาลลงโทษจำเลยทั้งสองตามความผิดและริบของกลางเงินสด 30,000 บาท</p>
<p>ศาลรับคำฟ้องไว้พิจารณาและนัดพร้อมเพื่อสอบคำให้การจำเลยวันที่ 21 มิถุนายน นี้ เวลา 09.00 น.</p>
<p>ด้าน <persName>พล.อ.ธรรมรักษ์</persName> กล่าวปฏิเสธที่จะให้ความเห็นเกี่ยวกับคดี และปฏิเสธที่จะแสดงความคิดเห็นเรื่องการสถานการณ์บ้านเมือง โดยกล่าวว่าตนถูกตัดสิทธิทางการเมือง แต่ก็รู้สึกเป็นห่วงการชุมนุมของเสื้อแดงที่จะเริ่มขึ้นในวันที่ 12 มีนาคม นี้ เนื่องจากจะมีผู้มาชุมนุมจำนวนมาก</p></body>
</news>
