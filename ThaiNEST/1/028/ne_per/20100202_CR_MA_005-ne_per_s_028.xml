<teiHeader>
<fileDesc>
<titleStmt>
  <title>นายกฯรับเคลียร์แล้วได้ตัว"ผบ.ตร." เร็วๆนี้ รับมีเรื่องร้องเรียนย้ายรองผบก.-สารวัตร ในบช.น.-ภูธร  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-02 22:20:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265121723&catid=17  </bibl>
</sourceDesc>
</fileDesc>
</teiHeader>
<news>
<headline>นายกฯรับเคลียร์แล้วได้ตัว"ผบ.ตร." เร็วๆนี้ รับมีเรื่องร้องเรียนย้ายรองผบก.-สารวัตร ในบช.น.-ภูธร</headline>
<lead>"<persName>อภิสิทธิ์</persName>"เผยเริ่มคุยกันเข้าใจแล้ว เตรียมเรียกประชุม"ก.ต.ช."เฟ้นตัว"ผบ.ตร." รับมีตำรวจร้องเรียนเรื่องโยกย้ายทั้ง"นครบาล-ภูธร" ปัดตอบซื้อขายตำแหน่ง ย้ายไม่เป็นธรรม อ้างยังไม่ได้ดูรายละเอียด สั่ง "<persName>ธานี</persName>" รวบรวมแล้ว</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ยอมรับว่ามีการร้องเรียนว่า การแต่งตั้งโยกย้ายตำรวจระดับรองผู้บังคับการ (รองผบก.) - สารวัตร (ส.ว.) มีความไม่เป็นธรรมเกิดขึ้นทั้งในส่วนของกองบัญชาการตำรวจนครบาล (บช.น.) และกองบัญชาการตำรวจภูธรภาค (บช.ภ.) โดยสัมภาษณ์ที่ทำเนียบรัฐบาล เมื่อวันที่ 2 กุมภาพันธ์ ว่าเรื่องร้องเรียนเริ่มทยอยเข้ามา ซึ่งตั้งใจว่า ภายใน 1-2 วันนี้จะได้ดู อีกทั้ง<persName>นายสุเทพ เทือกสุบรรณ</persName> รองนายกรัฐมนตรี ในฐานะประธานคณะกรรมการข้าราชการตำรวจ (ก.ตร.) ก็รับทราบแล้ว </p>
<p>ผู้สื่อข่าวถามว่า จะต้องแต่งตั้งคณะกรรมการขึ้นมาตรวจสอบหรือไม่ <persName>นายอภิสิทธิ์</persName> กล่าวว่า กำลังดูเรื่องที่ร้องเรียนเข้ามา อย่างไรก็ตาม ยังไม่ได้แต่งตั้งใครขึ้นมาดูแล เพียงแต่มีการร้องเรียนเข้ามา บังเอิญว่า <persName>พล.ต.อ.ธานี สมบูรณ์ทรัพย์</persName> รองเลขาธิการนายกรัฐมนตรี อยู่พอดี จึงมอบหมายให้เป็นคนรวบรวม</p>
<p>เมื่อถามว่าการร้องเรียนส่วนใหญ่เป็นเรื่องการซื้อขายตำแหน่งหรือการ โยกย้ายที่ไม่เป็นธรรม <persName>นายอภิสิทธิ์</persName> กล่าวว่า ยังไม่เห็นรายละเอียด แต่มีการร้องเข้ามามากพอสมควรเฉพาะที่เกี่ยวข้องกับการโยกย้ายแต่งตั้ง และมีปะปนหลายรูปแบบ ทั้งในส่วนของ บช.น.และบางบช.ภ. แต่ไม่ถึงกับทั่วประเทศ </p>
<p>ผู้สื่อข่าวถามถึงการเรียกประชุมคณะกรรมการนโยบายตำรวจแห่งชาติ (ก.ต.ช.) เพื่อพิจารณาแต่งตั้งตำแหน่งผู้บัญชาการตำรวจแห่งชาติ (ผบ.ตร.) <persName>นายอภิสิทธิ์</persName>กล่าว "ขณะนี้มีความเป็นไปได้มากขึ้นที่จะเรียกประชุม ก.ต.ช.ในเร็วๆ นี้" เมื่อถามว่าหมายถึงการเลือกตัว ผบ.ตร.ใช่หรือไม่ <persName>นายอภิสิทธิ์</persName> กล่าวว่า "ใช่"   เมื่อถามว่าปัญหาที่เป็นอุปสรรคที่เคยระบุถึงหมดไปแล้วใช่หรือไม่  <persName>นายอภิสิทธิ์</persName> กล่าวว่า "เริ่มเข้าใจกันมากขึ้นแล้ว"</p>
<p>เมื่อถามว่าภายในเดือนกุมภาพันธ์นี้จะเรียกประชุม ก.ต.ช.ได้เลยหรือไม่ นายกรัฐมนตรี กล่าวว่า "กำลังให้ฝ่ายเลขาฯ ไปดูอยู่" เมื่อถามว่าแล้วจะได้ตัวผบ.ตร.ในเดือนนี้ เลยหรือไม่ <persName>นายอภิสิทธิ์</persName> กล่าวว่า "อย่างที่ผมเรียนคืออยากให้เร็วที่สุด" เมื่อถามว่ามั่นใจใช่หรือไม่ว่าการเรียกประชุม ก.ต.ช.ครั้งต่อไปจะสามารถเลือกตำแหน่ง ผบ.ตร.ได้เลย <persName>นายอภิสิทธิ์</persName> กล่าวว่า "ต้องการให้เป็นเช่นนั้น"</p>
<p>ด้าน <persName>พล.ต.อ.ปทีป  ตันประเสริฐ</persName> รักษาราชการแทนผู้บัญชาการตำรวจแห่งชาติ (รรท.ผบ.ตร.) กล่าวถึงกรณีดำเนินการตามมติที่ประชุมคณะกรรมการข้าราชการตำรวจ (ก.ตร.) ให้รับ <persName>พล.ต.อ.พัชรวาท วงษ์สุวรรณ</persName> อดีตผบ.ตร. <persName>พล.ต.ท.สุชาติ เหมือนแก้ว</persName> อดีตผบช.น. และ<persName>พล.ต.ต.เพิมศักดิ์ ภราดรศักดิ์</persName> อดีตผู้บังคับการตำรวจภูธรจังหวัด (ผบก.ภ.จว.) อุดรธานี ที่ถูกคณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลความผิดกรณี สลายการชุมนุม 7 ตุลาคมและ การชุมนุมที่ จ.อุดรธานี เข้ารับราชการว่าต้องรอให้ ก.ตร.รับรองมติในที่ประชุม ก.ตร. ครั้งต่อไป ซึ่งจะประชุมในวันที่ 12 กุมภาพันธ์ หากไม่ติดขัดในข้อกฎหมายก็ให้ดำเนินการตามมติที่ประชุม  โดยฝ่ายเลขาของ ก.ตร. จะส่งมติให้ทางสำนักงานตำรวจแห่งชาติ และนายกรัฐมนตรีต่อไป  ซึ่งเมื่อได้รับเรื่องมาตนดำเนินการไปตามขั้นตอนกฎหมาย โดยให้ฝ่ายกฎหมายและฝ่ายทำเบียนพลพิจาณาอีกครั้ง</p>
<p>เมื่อถามว่าแสดงว่ายังข้องใจเรื่องข้อกฎหมาย <persName>พล.ต.อ.ปทีป</persName> กล่าว่า อย่าพูดว่าข้องใจ คือถ้าเรื่องไหนที่ประเด็นกฎหมายยังไม่ชัดเจนต้องพิจารณา เพื่อจะได้เคลียร์</p>
<p>ผู้สื่อข่าวถามว่า กรณีมีการวิพากษ์วิจารณ์ว่าการแต่งตั้งระดับ รองผบก. –สว. มีการซื้อขายตำแหน่ง มีผู้มาร้องเรียนบ้างหรือไม่ <persName>พล.ต.อ.ปทีป</persName> กล่าวว่า ได้ทราบจากสื่อมวลชน เท่านั้น แต่หากใครไม่ได้รับความเป็นธรรมหรือพบเห็นเรื่องการซื้อขายตำแหน่งแจ้งมายัง ตน  ก็ยินดีที่จะรับเรื่องร้องเรียน ส่วนการแต่งตั้งระดับ รองสว.-ชั้นประทวน นั้นต้องต้องรอให้ระดับ รองผบก.-สว. มีผลในวันที่ 16 กุมภาพันธ์นี้เสียก่อน ซึ่งเชื่อว่าในช่วงเวลานี้ไม่ใช่ช่วงสุญญากาศ และเป็นธรรมดาของการแต่งตั้งที่มีผู้ได้รับตำแหน่งและพลาดตำแหน่ง  ตำรวจต้องไม่เสียกำลังใจในการทำงาน</p>
<p>เมื่อถามว่า ขณะนี้ยังไม่มีการแต่งตั้งผบ.ตร. ทาง รรท.ผบ.ตร.เสียกำลังใจหรือไม่  <persName>พล.ต.อ.ปทีป</persName> กล่าวว่า  ไม่หรอก เรื่องนี้อย่ามาถามเลย เป็นเรื่องของนายกรัฐมนตรี ตนยังคงทำงานต่อไป  ยังเป็นตัวของตัวเองอยู่</p>
<p>รายงานข่าวแจ้งว่าตำรวจในสังกัดกอง บัญชาการตำรวจภูธรภาค 1 ได้ทำหนังสือร้องเรียนถึง<persName>นายอภิสิทธิ์ เวชชาชีวะ</persName> นายกรัฐมนตรี ผ่านทาง<persName>พล.ต.อ.ธานี</persName>  ถึงกรณีหลักเกณฑ์การพิจารณาแต่งตั้งโยกย้ายให้ใช้ผลประเมินตามโครงการสถานี ตำรวจเพื่อประชาชนเป็นเกณฑ์ปรากฎว่าสถานีตำรวจบางแห่งไม่ผ่านเกณฑ์ แต่กลับไม่ถูกย้าย ส่วนบางแห่งผ่านเกณฑ์กลับถูกย้าย หรือผู้กำกับการ (ผกก.) บางแห่งไม่ผ่านเกณฑ์แต่ได้เลื่อนชั้นไปอยู่โรงพักที่ดีกว่า เป็นต้น</p>
<p>ผู้สื่อข่าวรายงานว่า ตำรวจในบช.น. ต่างพากันตรวจสอบดูบัญชีแต่งตั้งของ บช.น.ที่การแจกจ่ายเผยแพร่ทางสื่อมวลชน วิพากษ์วิจารณ์บุคคลที่ได้รับการแต่งตั้งโยกย้ายว่ามีทั้งเหมาะสมและไม่ เหมาะสมส่วนมากพอรับได้ มีบ้างบางคน ได้เลื่อนขึ้นไปคุม สน.หลักเกรด เอ. ทั้งที่เพิ่งครบหลักเกณฑ์พิจารณาปีแรก  ส่วนผู้ที่มีอาวุโสสูงแม้จะได้เลื่อนขึ้นแต่กลับให้เข้ามาขึ้นในฝ่ายอำนวย การ   นอกจากนี้ยังพบความบกพร่องบัญชีแนบท้ายคำสั่ง กองบัญชาการตำรวจนครบาล ที่ 48 / 2553 ลง 30 มกราคม ซึ่งลำดับที่ 295 และ 296 ปรากฏว่าเป็นบุคคลคนเดียวกัน คือ <persName>ร.ต.อ.ศุภสัณห์ สุขพงษ์ไทย</persName>  รอง สว.งานศูนย์ควบคุมจราจร ด่วน 1 กก.2 บก.จร. เป็น สว.งานอบรมผู้กระทำความผิดกฎจราจร กก.3 บก.จร. ซึ่งตำรวจวิจารณ์กันว่าความผิดพลาดที่เกิดขึ้นมาจากการที่ใช้ตำรวจจากที่ อื่นมาทำบัญชีฯ แทนตำรวจที่มีหน้าที่รับผิดชอบงานฝ่ายทะเบียนพล ฝอ. 1 บก.อก.บช.น.</p>
<p>โดยตำรวจชั้นประทวนนายหนึ่งเปิดเผยว่า "ทำงานมาเกือบ 20 ปี ต้องรออยู่จัดทำสำเนาคำสั่งพิจารณาแต่งตั้งเพื่อแจกจ่ายหน่วยในสังกัด บช.น.อยู่ตี 2 ตี 3 ทุกปี มาปีนี้เป็นปีแรกที่ไม่ต้องทำ มีคนอื่นทำเสร็จเห็นแล้วรู้สึกแปลกดี" </p></body>
</news>
