<teiHeader>
<fileDesc>
<titleStmt>
  <title>ยุ่นจี้คดีช่างภาพรอยเตอร์ถูกยิงเสียชีวิต  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100412/55562/ยุ่นจี้คดีช่างภาพรอยเตอร์ถูกยิงเสียชีวิต.html  </bibl>
</sourceDesc>
</fileDesc>
</teiHeader>
<news>
<headline>ยุ่นจี้คดีช่างภาพรอยเตอร์ถูกยิงเสียชีวิต</headline>
<lead>ตำรวจ ญี่ปุ่น เข้าพบ ผู้การฯ1 ขอข้อมูลการเสียชีวิตนักข่าวรอยเตอร์ เร่งรัดการสืบสวนคลี่คลายคดี พร้อมขอร่วมสอบสวนสาเหตุการเสียชีวิตด้วย</lead>
<neck></neck>
<body><p>(12เม.ย.) เวลา 15.30 น. ที่กองบังคับการตำรวจนครบาล 1 (บก.น.1) กองบัญชาการตำรวจนครบาล (บช.น.) <persName>พ.ต.อ.จุน มารุยาม่า</persName> เจ้าหน้าที่ตำรวจประจำสถานทูตญี่ปุ่น ประจำประเทศไทย พร้อมล่ามชาวญี่ปุ่น เดินทางเข้าพบ <persName>พล.ต.ต.วิชัย สังข์ประไพ</persName> ผบก.น.1 เพื่อสอบถามและติดตามคืบคืบหน้ากรณีการเสียชีวิตของ<persName>นายฮิโรยูกิ มูราโมโต้</persName> ผู้สื่อข่าวญี่ปุ่น ของสำนักข่าวรอยเตอร์ ภายหลังเหตุการณ์ปะทะของกลุ่มคนเสื้อแดงและเจ้าหน้าที่ทหารเป็นเหตุให้เสีย ชีวิต ที่แยกคอกวัว เมื่อค่ำวันที่ 10 เม.ย. ที่ผ่านมา</p>
<p>โดยใช้เวลาพูดคุยประมาณ 20 นาที จากนั้นเดินทางกลับไปโดยไม่มีการเปิดเผยรายละเอียดแต่อย่างใด ขณะที่ <persName>พล.ต.ต.วิชัย</persName> กล่าวเพียงสั้นๆว่า เจ้าหน้าที่ดังกล่าวมาประสานขอข้อมูลรายละเอียดและสอบถามถึงการรวบรวมพยาน หลักฐานของเจ้าหน้าที่พร้อมระบุให้เจ้าหน้าที่ตำรวจไทยสืบสวนดำเนินคดีไปตาม กฎหมายให้คลี่คลายคดีให้ได้โดยเร็วซึ่งเราก็รับปากและยืนยันจะเร่งดำเนินการ ให้มีความกระจ่างชัดเจนเร็วที่สุด</p>
<p>ที่สถาบันนิติเวชวิทยา เมื่อเวลา 14.30 น. <persName>พล.ต.ท.จงเจตน์ อาวเจนพงษ์</persName> นายแพทย์ใหญ่(สบ8) รพ.ตำรวจ พร้อมคณะกรรมการตรวจชันสูตรพลิกศพเหตุการณ์จราจล ที่เกิดขึ้นบริเวณถ.ราชดำเนิน จำนวน 12 ราย ซึ่งประกอบด้วยแพทย์ชันสูตรศพ จากสถาบันนิติเวชวิทยา สมาคมแพทย์นิติเวชแห่งประเทศไทย และผู้เข้าสังเกตุการณ์จากกลุ่ม นปช. 2 ราย</p>
<p><persName>พล.ต.ท.จงเจตน์</persName> แถลงข่าวว่า สถาบันนิติเวชได้ทำการชันสูตรพลิกศพ 11 ราย จากเหตุการณ์ชุมนุมของนปช.เมื่อคืนวันที่ 10 เม.ย. ที่ผ่านมา โดย 1 รายเป็นช่างภาพชาวญี่ปุ่นชื่อ<persName>นายฮิโรยูริ มูราโมโตะ</persName> (<persName>Mr.Hiroyuri Muramoto</persName> ) อายุ 43 ปี ถูกยิงด้วยอาวุธปืน แต่ไม่สามารถเผยแพร่รายละเอียดของการเสียชีวิตได้ เนื่องจากเอกสิทธิ์ของครอบครัวผู้เสียชีวิต <persName>นายฮิโรยูริ</persName> เสียชีวิตจากกระสุนยิงทะลุปอด หลอดเลือดแดงใหญ่ เลือดออกในช่องเยื้อหุ้มหัวใจ</p>
<p>เมื่อผู้สื่อข่าวถามว่า ผู้สื่อข่าวญี่ปุ่นถูกยิงด้วยกระสุนจริง ใช่หรือไม่ <persName>พล.ต.ท.จงเจตน์</persName> กล่าวว่า ผู้สื่อข่าวญี่ปุ่นถูกยิงด้วยกระสุนจริง แต่คณะแพทย์ไม่ได้มีหน้าที่ระบุว่าใครเป็นยิง เป็นผู้เชี่ยวชาญหรือนักแม่นปืน แต่บอกได้ว่า กระสุนมีความเร็วสูง</p>
<p>ทางด้านเว็บไซท์ เจแปน ไทม์ส ของญี่ปุ่น รายงานว่า ตำรวจญี่ปุ่นได้มีแผนจะเข้ามาสอบสวนการเสียชีวิตของช่างภาพชาวญี่ปุ่น ที่ถูกยิงในขณะกำลังบันทึกภาพเหตุการณ์ปะทะกันระหว่างทหาร กับคนเสื้อแดง ในกรุงเทพฯ เมื่อวันเสาร์ที่ผ่านมา</p>
<p>รายงานอ้างแหล่งข่าวด้านการสอบสวนของญี่ปุ่นว่า สำนักงานตำรวจนครบาลในกรุงโตเกียวได้เตรียมจะอ้างประมวลกฎหมายอาญา ที่จะเปิดทางให้ตำรวจญี่ปุ่น ได้เข้าร่วมการสอบสวนเหตุอาชญากรรมที่เกิดขึ้นในต่างประเทศได้</p>
<p>ตำรวจญี่ปุ่นจะดำเนินการสอบสวน ภายใต้ความร่วมมือกับตำรวจไทย และประสานกับสถานทูตญี่ปุ่นในกรุงเทพฯ รวมถึงฝ่ายอื่น ๆ เพื่อหาข้อสรุปสาเหตุการเสียชีวิตของ<persName>นายฮิโรยูกิ มูราโมโต้</persName> ช่างภาพโทรทัศน์ของสำนักข่าวรอยเตอร์ส ประจำสำนักงานใหญ่ที่กรุงโตเกียว วัย 43 ปี ที่ถูกยิงที่หน้าอก ขณะเกาะติดถ่ายภาพการปะทะกัน</p>
<p>ตำรวจญี่ปุ่น ยังจะทำการชันสูตรศพ<persName>นายมูราโมโต้</persName>ที่ญี่ปุ่นด้วย ส่วนการชันสูตรศพที่ประเทศไทยได้มีขึ้นในวันนี้ ส่วนครอบครัวของเขาได้เดินทางออกจากสนามบินนาริตะ มายังกรุงเทพฯ ตั้งแต่วันอาทิตย์ ซึ่งประกอบด้วย บิดา-มารดา , ภรรยา และลูกสาว 2 คน กับเพื่อน ๆ อีก 3 คน</p></body>
</news>
