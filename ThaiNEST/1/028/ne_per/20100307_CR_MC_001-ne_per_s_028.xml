<teiHeader>
<fileDesc>
<titleStmt>
  <title>คนร้ายประกบยิงโชเฟอร์แท็กซี่และเพื่อน เสียชีวิตคาที่ 2 ศพ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/29109  </bibl>
</sourceDesc>
</fileDesc>
</teiHeader>
<news>
<headline>คนร้ายประกบยิงโชเฟอร์แท็กซี่และเพื่อน เสียชีวิตคาที่ 2 ศพ</headline>
<lead>กรุงเทพฯ 7 มี.ค. - คนร้ายขับรถประกบยิงโชเฟอร์แท็กซี่ และเพื่อนที่นั่งมาด้วย เสียชีวิตคาที่ 2 ศพ  ตำรวจสันนิษฐานน่าจะมีเรื่องกันจากร้านอาหารก่อนตามมาประกบยิง</lead>
<neck></neck>
<body><p>เจ้าหน้าที่หน่วยกู้ภัยพยายามปั๊มหัวใจเพื่อช่วยชีวิต<persName>นายณัฐ</persName> ไม่ทราบนามสกุล ที่ถูกคนร้ายประกบยิงเสียชีวิตในรถแท็กซี่ภายในรถยังพบศพ<persName>นายรังสรรค์ ย่องด่างดำ</persName> โชเฟอร์แท็กซี่ ถูกยิงเสียชีวิตอีก 1 ศพ โดยเพื่อนผู้ตายอีก 2 คนที่นั่งมาด้วย และรอดชีวิต เล่าว่า ไปนั่งดื่มที่ร้านบัวขาว ซอยประชาราษฎร์บำเพ็ญ 5 ย่านห้วยขวาง ระหว่างขับรถกลับมาติดไฟแดงที่สี่แยกประชาอุทิศ มีรถเบนซ์ไม่ทราบหมายเลขทะเบียนขับปาดหน้า และมีรถเก๋งอีกคันประกบ ก่อนเปิดกระจกกระหน่ำยิงรวม 7 นัด หลังเกิดเหตุรถยังพุ่งไปชนรถฮอนด้าแจ๊ส ที่จอดติดไฟแดงอยู่ด้วย</p>
<p>อย่างไรก็ตาม เพื่อนผู้ตายทั้ง 2 ยืนยันว่า ไม่ได้ขับรถปาดหน้า หรือมีเรื่องกับคู่กรณีมาก่อน และไม่ทราบว่าผิดใจกันเพราะสาเหตุใด เบื้องต้นตำรวจสันนิษฐาน ว่าผู้ตายน่าจะมีเรื่องกับคู่กรณีมาจากภายในร้านอาหาร หลังเกิดเหตุตำรวจ สน.โชคชัย ได้สกัดจับรถเบนซ์ต้องสงสัยได้ บริเวณปากซอยลาดพร้าว 71 โดยตำรวจกำลังสอบปากคำ ว่ามีส่วนเกี่ยวข้องหรือไม่. -สำนักข่าวไทย</p></body>
</news>
