<teiHeader>
<fileDesc>
<titleStmt>
  <title>รถชนจนพิการ ภารโรงศาลแพ่งกรุงเทพใต้เครียดจัด ดิ่งชั้น 16 ขาดสองท่อน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-06 08:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047531  </bibl>
</sourceDesc>
</fileDesc>
</teiHeader>
<news>
<headline>รถชนจนพิการ ภารโรงศาลแพ่งกรุงเทพใต้เครียดจัด ดิ่งชั้น 16 ขาดสองท่อน</headline>
<lead>ภารโรงศาลแพ่งกรุงเทพใต้ถูกรถชนต้องไปรักษา ตัวอยู่นาน เพิ่งกลับมาทำงานได้ 3-4 วัน ในสภาพที่ต้องกลายเป็นคนพิการ ต้องใช้ไม้เท้าช่วยพยุง ตัดสินใจกระโดดจากชั้น 16 ของอาคารศาลลงมาร่างกระแทกเหล็กสามง่ามของรั้วศาลขาด 2 ท่อน ตายสยอง</lead>
<neck></neck>
<body><p>เมื่อเวลา 06.30 น.วันนี้ (6 เม.ย.) <persName>ร.ต.ท.ฉัตรชัย พรชวลิตหิรัญ</persName> พนักงานสอบสวน (สบ 1) สน.ยานนาวา รับแจ้งเหตุชายพลัดตกจากที่สูงเสียชีวิตภายในบ้านเลขที่ 1731/26 ซอยเจริญกรุง 65 ถนนเจริญกรุง แขวงยานนาวา เขตสาทร จึงรุดไปตรวจสอบที่เกิดเหตุพร้อมเจ้าหน้าที่กองพิสูจน์หลักฐาน แพทย์นิติเวช และเจ้าหน้าที่มูลนิธิร่วมกตัญญู</p>
<p>ที่เกิดเหตุอยู่บริเวณด้านหลังบ้านหลังดังกล่าว เจ้าหน้าที่พบศพ<persName>นายวิเชียร โคตสงคราม</persName> อายุ 41 ปี นักการภารโรงสำนักอำนวยการศาลแพ่งกรุงเทพใต้ สภาพศพนอนคว่ำหน้าลำตัวขาด 2 ท่อน สวมเสื้อยืดสีขาว นุ่งกางเกงขาสั้นสีชมพู ใกล้กันพบเหล็ก 3 ง่ามของรั้วศาลแพ่งกรุงเทพใต้หักตกลงมาอยู่ที่พื้น 1 ซี่ จึงเก็บไว้เป็นหลักฐาน</p>
<p>จากการสอบสวนเจ้าของบ้านหลังเกิดเหตุให้การว่า ก่อนเกิดเหตุกำลังนั่งทำกับข้าวอยู่ในบ้าน หลังจากนั้นก็ได้ยินเสียงเหมือนของหล่นลงมาจากข้างบนกระแทกรั้วกำแพง จึงลุกออกไปดูก็พบศพผู้ตายขาด 2 ท่อนแล้ว ด้วยความตกใจทำอะไรไม่ถูกจึงรีบแจ้งตำรวจมาตรวจสอบทันที</p>
<p>ด้าน รปภ.ประจำศาลแพ่งกรุงเทพใต้ ให้การว่า ผู้ตายเป็นนักการภารโรงของศาลแพ่งที่เข้าเวรกลางคืนและจากออกเวรในช่วงเช้า ซึ่งผุ้ตายเพิ่งจะกลับมาทำงานได้ 3-4 วันเท่านั้น เนื่องจากก่อนหน้านี้ผู้ตายประสบอุบัติเหตุถูกรถชนจนต้องไปรักษาตัวอยู่นาน พอกลับมาก็ต้องใช้ไม้เท้าช่วยเดิน และไม่ค่อยพูดจากลับใคร จึงอาจเป็นไปได้ว่า ผู้ตายเครียดที่ตัวเองต้องกลายเป็นคนพิการ เลยคิดสั้นกระโดดจากชั้น 16 ฆ่าตัวตายดังกล่าว</p></body>
</news>
