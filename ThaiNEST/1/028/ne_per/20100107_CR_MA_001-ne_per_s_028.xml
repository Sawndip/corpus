<teiHeader>
<fileDesc>
<titleStmt>
  <title>"อำนวย"งง สารวัตรจราจรสน.ชนะสงครามยิงเมียทักว่า "สวย"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-07 12:02:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1262840542&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>อำนวย</persName>"งง สารวัตรจราจรสน.ชนะสงครามยิงเมียทักว่า "สวย"</headline>
<lead></lead>
<neck></neck>
<body><p>เมื่อวันที่  7 ม.ค. <persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล  เดินทางไปยังโรงพยาบาลพระมงกุฎ  เพื่อเยี่ยมอาการบาดเจ็บของ <persName>พ.ต.ท.พัลลภ แก้วต่าย</persName> สารวัตรจราจร สน.ชนะสงคราม ซึ่งมีอาการเครียดจัด หลังก่อเหตุยิง  <persName>ร.อ.หญิง รัตนพร แก้วต่าย</persName>  ภรรยา <persName>พ.ต.ท.พัลลภ</persName></p>
<p>ทั้งนี้   <persName>ร.อ.หญิงรัตนพร</persName>  ยังอยู่ในห้อง ICU โดยมีอาการอยู่ในขั้นโคม่า  เนื่องจากกระสุนปืนเข้าไหล่ซ้ายทะลุช่องท้อง มีอาการติดเชื้อ แพทย์ต้องดูอาการอย่างใกล้ชิด ไม่อนุญาตให้เข้าเยี่ยม</p>
<p>ขณะที่ <persName>พ.ต.ท.พัลลภ</persName> รักษาตัวอยู่แผนกจิตเวช แพทย์แยกให้อยู่ห้องห่างจากผู้ป่วยรายอื่นๆ เพื่อความปลอดภัย   ผู้สื่อข่าวรายงานว่า ทันทีที่ <persName>พ.ต.ท.พัลลภ</persName> เห็นหน้า <persName>พล.ต.ต.อำนวย</persName> ก็ร้องทักว่า "ทำไมท่านรองฯ สวยจัง"  สร้างความงุนงงให้แก่ <persName>พล.ต.ต.อำนวย</persName> และนายตำรวจติดตาม โดย <persName>พล.ต.ต.อำนวย</persName> กล่าวว่า "ขอให้หายป่วยเร็วๆ"</p>
<p>หลังจากเยี่ยมผู้บาดเจ็บแล้ว <persName>พล.ต.ต.อำนวย</persName> เปิดเผยว่า แพทย์ผู้ตรวจรักษาระบุว่า <persName>พ.ต.ท.พัลลภ</persName> มีอาการทางจิตจริง โดยมีสาเหตุมาจากความเครียด แต่ยังไม่สามารถชี้ชัดได้ว่าเกิดจากเรื่องงานหรือไม่ ต้องรอสอบปากคำอีกครั้ง เพราะตอนนี้เจ้าตัวยังพูดจาไม่รู้เรื่อง ให้พักรักษาตัวไปก่อน ส่วนสาเหตุที่ใช้ปืนยิงภรรยาเชื่อว่ามาจากอาการทางจิตแน่นอน ทำโดยไม่รู้ตัว คงไม่ได้เกิดจากความตั้งใจ เพราะช่วงปีใหม่ที่ผ่านมา <persName>พ.ต.ท.พัลลภ</persName>และภรรยา ได้นำกระเช้ามาอวยพรปีใหม่ตนเองที่ห้องทำงานที่ บช.น. ไม่เห็นมีท่าทีผิดปกติอะไร</p></body>
</news>
