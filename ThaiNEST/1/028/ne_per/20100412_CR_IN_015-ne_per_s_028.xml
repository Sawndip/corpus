<teiHeader>
<fileDesc>
<titleStmt>
  <title>จาตุรนต์บอกเกือบชนะแล้วเผาศพแดงวันยุบสภา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-12 21:47:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220837  </bibl>
</sourceDesc>
</fileDesc>
</teiHeader>
<news>
<headline><persName>จาตุรนต์</persName>บอกเกือบชนะแล้วเผาศพแดงวันยุบสภา</headline>
<lead>"<persName>จาตุรนต์</persName>" เป็น ประธานสวดศพ ชาวเสื้อแดง ที่เสียชีวิต ด้าน <persName>จตุพร</persName> บอก จะเผาศพเสื้อแดง วันที่นายกฯ ประกาศยุบสภา</lead>
<neck></neck>
<body><p><persName>นายจาตุรนต์ ฉายแสง</persName> อดีตรักษาการนายกรัฐมนตรี ซึ่งเดินทางไปเป็นประธานพิธีศพของ กลุ่มคนเสื้อแดง ที่เสียชีวิตระหว่างการปะทะกับเจ้าหน้าที่ บริเวณอนุสาวรีย์ประชาธิปไตย โดย <persName>นายจาตุรนต์</persName> กล่าวว่า ขอแสดงความเสียใจและขอให้ กลุ่มคนเสื้อแดง เดินหน้าต่อสู้กันต่อไป วันนี้ถือว่าได้ประชาธิปไตยมาแล้ว ถึงแม้ว่า จะไม่ได้เต็มที่ทั้งหมด แต่ก็ถือว่าเป็นการต่อสู้ที่ประสบความ
สำเร็จไปแล้วครึ่งหนึ่ง เหลืออีกไม่นานก็จะประสบความสำเร็จ เพื่อประเทศชาติ เพื่อคนรุ่นหลังต่อไป</p>
<p>ด้าน <persName>นายจตุพร พรหมพันธุ์</persName> แกนนำแนวร่วมประชาธิปไตยต่อต้านเผด็จการแห่งชาติ (นปช.) กล่าวว่า กรณีการตัดสินของคณะกรรมการการเลือกตั้ง ให้ยุบพรรคประชาธิปัตย์นั้น ขณะนี้ยังเป็นขั้นต้น ยังมีอีกหลายด่าน ดังนั้น เงื่อนไขของกลุ่มคนเสื้อแดงที่จะยุติการชุมนุมนั้น คือ ต้องยุบสภา และดำเนินคดีกรณีสั่งฆ่าประชาชน ซึ่งจะต้องดำเนินการอย่างเป็นธรรม ทั้งนี้ จะมีการฌาปนกิจของกลุ่มคนเสื้อแดง ที่เสียชีวิตนั้นเราจะฌาปนกิจกัน ในวันที่ <persName>นายอภิสิทธิ์ เวชชาชีวะ</persName> นายกรัฐมนตรี ยุบสภา หรือ ลาออก</p></body>
</news>
