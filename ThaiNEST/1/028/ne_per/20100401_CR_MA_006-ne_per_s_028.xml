<teiHeader>
<fileDesc>
<titleStmt>
  <title>ผบช.ภ.9 อ้างย้ายคนใกล้ตัวนั่งผกก.หาดใหญ่ เชื่อมือ-ไว้ใจได้-รองผบช.ซัดนายกฯต้องรับผิดชอบ"จ่าเพียร"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-01 21:17:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270123456&catid=17  </bibl>
</sourceDesc>
</fileDesc>
</teiHeader>
<news>
<headline>ผบช.ภ.9 อ้างย้ายคนใกล้ตัวนั่งผกก.หาดใหญ่ เชื่อมือ-ไว้ใจได้-รองผบช.ซัดนายกฯต้องรับผิดชอบ"<persName>จ่าเพียร</persName>"</headline>
<lead></lead>
<neck></neck>
<body><p><persName>พล.ต.ท.วีระยุทธ สิทธิมาลิก</persName> ผู้บัญชาการตำรวจภูธรภาค 9 ออกมาชี้แจงเป็นครั้งแรกเมื่อวันที่ 1 เมษายน ต่อข้อสงสัยของสังคมใน เรื่องโผโยกย้ายนายตำรวจ โดยเฉพาะการย้าย <persName>พ.ต.อ.จิรวัฒน์ พยุงธรรม</persName> อดีต ผกก.ศรีสาคร จ.นราธิวาส มาดำรงตำแหน่งผกก.สภ.หาดใหญ่คนปัจจุบัน ในขณะที่ชื่อของ <persName>พล.ต.อ.สมเพียร เอกสมญา</persName> อดีต ผกก.บันนังสตา จ.ยะลา ที่มีชื่อติดโผโยกย้ายไปดำรงตำแหน่ง ผกก.กันตัง จ.ตรัง ในบัญชีเดียวกันกลับหลุดโผจนกระทั่ง<persName>พล.ต.อ.สมเพียร</persName> ถูกผู้ก่อความไม่สงบวางระเบิดจนเสียชีวิต ว่า การย้าย <persName>พ.ต.อ.จิรวัฒน์</persName> มานั้น เป็นเพราะโจทย์ที่มีกระแสข่าวการลอบก่อเหตุของกลุ่มก่อความไม่สงบใน อ.หาดใหญ่ ประกอบกับ อ.หาดใหญ่ ก่อนที่ตนเองจะย้ายมานั้นมีปัญหาทั้งเรื่องบ่อนการพนัน ปัญหาอาชญากรรม ปัญหาเกี่ยวกับทรัพย์ ทำให้ต้องมองหาคนดี มีฝีมือ ซึ่งได้ปรึกษากับ<persName>พล.ต.อ.อดุลย์ แสงสิงห์แก้ว</persName> ที่ปรึกษา สบ.10 และ<persName>พล.ต.ท.พีระ พุ่มพิเชฎฐ์</persName> ผบ.ศปก.ตร. ต่างก็เห็นด้วย</p>
<p><persName>พล.ต.ท.วีระยุทธ</persName> กล่าวอีกว่า ส่วนการที่เป็นคนใกล้ตัวเป็นอดีตนายเวรนั้น คงต้องบอกว่าการที่จะนำคนมาทำงานร่วม โดยเฉพาะพื้นที่ อ.หาดใหญ่นั้น ไม่ใช่จะเอาใครมาก็ได้ แต่จะต้องเอาคนที่ไว้ใจได้ เห็นหรือไม่ว่าขณะนี้เศรษฐกิจหาดใหญ่ดีอย่างไร โรงแรมห้องพักเต็มทุกแห่ง ส.ส.ต้องมาดูตรงนี้ มาดูว่าเราทำอะไรประโยชน์อะไรให้ประชาชน ไม่ใช่ทำประโยชน์เพื่อตัวเอง ไม่ทราบว่า ส.ส.ท่านใดเอาไปพูดให้เราเสียหายแต่ประชาชนเค้าต้องการสิ่งนี้อยู่ได้ลงไปดูหรือไม่ ขอวิงวอนว่า อย่าวิพากษ์วิจารณ์กันไปเรื่อยเปื่อย ลงไปดูว่าเราทำอะไรให้หาดใหญ่ ให้สงขลา บ่อนการพนันปราบหมด ตนเลือกคนมาทำงาน ไม่ได้เลือกคนมาหาเงิน และทำมาตลอด 4 เดือน</p>
<p>ขณะที่ <persName>พล.ต.ต.วิสุทธิ์ วานิชบุตร</persName> รองผู้บัญชาการตำรวจภูธรภาค 9 กล่าวในฐานะหนึ่งในคณะกรรมการพิจารณาแต่งตั้งครั้งนี้ ยืนยันว่า ปัญหาที่เกิดจากการโยกย้ายโดยเฉพาะ กรณี<persName>พล.ต.อ.สมเพียร</persName> นั้น จะให้ <persName>พล.ต.ท.วีระยุทธ</persName>รับผิดชอบคนเดียวไม่ได้ เพราะการโยกย้ายแต่ละครั้ง ต้องยอมรับว่า มีการเมือง สำนักงานตำรวจแห่งชาติและ ระดับอาวุโส กินบัญชีโยกย้ายไปแล้วร้อยละ 75 ที่เหลือจึงเป็นการย้ายตามปกติ ที่ผ่านมาทุกยุคทุกสมัย มีนักการเมืองพัวพันในการโยกย้าย ตนเองมีหลักฐานการแทรกแซงโผโยย้ายของนักการเมืองทั้งหมดว่า ใครบ้างแทรกแซงตรงไหน</p>
<p><persName>พล.ต.ตงวิสุทธิ์</persName>กล่าวว่า ในเรื่องความรับผิดชอบนั้น เด้งแรกควรจะมีทั้ง ภาค 9 ภาค 10 สำนักงานตำรวจแห่งชาติ และเด้งที่สอง หลังจาก<persName>พล.ต.อ.สมเพียร</persName> ร้องเรียนแล้ว แต่ไม่ได้รับการเยียวยา คนรับผิดชอบก็ควรจะเป็นนายกรัฐมนตรี รองนายกรัฐมนตรีฝ่ายความมั่นคง และรักษาการผบ.ตร.</p>
<p>ก่อนหน้านี้ เมื่อเวลา 20.30 วันที่ 31 มี.ค.<persName>พล.ต.ต.วิสุทธิ์</persName> พร้อมกำลังตำรวจชุดสืบสวนตำรวจภูธรภาค 9 บุกเข้าจับกุมโต๊ะรับแทงพนันฟุตบอลรายใหญ่กลางเมืองหาดใหญ่จำนวน 2 แห่ง แห่งแรกเข้าตรวจค้นที่ชั้นล่างของ พีเคโอเต็ล ถนนรัถการ และจับกุมกลุ่มนักพนันฟุตบอลได้ 24 คน มี <persName>นายศิริศักดิ์  เกื้อนุ้ย</persName> อายุ 32 ปี พร้อมพวกอีก 2 คนเป็นเจ้ามือ และตรวจยึดของกลาง มีเงินสดประมาณ 1 แสนบาทและโพยแทงพนันฟุตบอลอีกกว่า 500 ใบ พร้อมอุปกรณ์คอมพิวเตอร์อีกจำนวนหนึ่ง สำหรับโต๊ะบอลแห่งนี้มี<persName>นายพิเชษฐ์</persName> (ไม่ทราบนามสกุล) เป็นเจ้าของ</p>
<p>รายงานข่าวว่าตำรวจเข้าตรวจค้นภายในห้องแถว ไม่มีเลขที่หลังโรงแรมเก็นติ้ง ถนนเฉลียวอุทิศ พบกลุ่มนักพนันบอลจำนวน 25 คน เข้าไปรอแทงพนันฟุตบอลเจ้าหน้าที่จึงควบคุมตัวเอาไว้ได้ทั้งหมด และจับกุมเจ้ามือโต๊ะบอลได้ 4 คนประกอบด้วย <persName>นายกมล เพ็งหนู</persName> <persName>นายธาดา นรากุลพิชัย</persName> <persName>นายบุญมี ชัยชนะ</persName> และ<persName>น.ส.สุรัลชนา แซ่ฟุ้ง</persName> พร้อมของกลางเงินสดกว่า 1 แสนบาท และเงินที่คีเข้าแทงพนันฟุตบอลผ่านระบบออนไลต์ในเครื่องคอมพิวเตอร์อีกกว่า3 แสนบาท รวมทั้งยังมีโพยพนันฟุตบอลอีกนับพันใบ ควบคุมตัวเจ้ามือและนักพนันฟุตบอลทั้งหมดส่ง สภ.หาดใหญ่ </p>
<p><persName>พล.ต.ต.วิสุทธิ์</persName> เปิดเผยว่า หลังจากนี้จะดำเนินการจับกุมโต๊ะพนันฟุตบอลในพื้นที่ 4 จังหวัด ในเขตรับผิดชอบของตำรวจภูธรภาค 9 อย่างเด็ดขาด ทั้งสงขลา สตูล ตรัง และพัทลุง เนื่องจากได้รับการร้องเรียนจากประชาชนเข้ามาเป็นจำนวนมากว่า เปิดโต๊ะพนันฟุตบอลอย่างเปิดเผย โดยที่ตำรวจท้องที่ไม่มีการจับกุม</p></body>
</news>
