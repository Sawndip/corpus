<teiHeader>
<fileDesc>
<titleStmt>
  <title>เหยื่อป้าเช็งโร่แจ้งความเพิ่ม3รายรวม8รายแล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46329/%e0%b9%80%e0%b8%ab%e0%b8%a2%e0%b8%b7%e0%b9%88%e0%b8%ad%e0%b8%9b%e0%b9%89%e0%b8%b2%e0%b9%80%e0%b8%8a%e0%b9%87%e0%b8%87%e0%b9%82%e0%b8%a3%e0%b9%88%e0%b9%81%e0%b8%88%e0%b9%89%e0%b8%87%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%9e%e0%b8%b4%e0%b9%88%e0%b8%a13%e0%b8%a3%e0%b8%b2%e0%b8%a2%e0%b8%a3%e0%b8%a7%e0%b8%a18%e0%b8%a3%e0%b8%b2%e0%b8%a2%e0%b9%81%e0%b8%a5%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>เหยื่อ<persName>ป้าเช็ง</persName>โร่แจ้งความเพิ่ม3รายรวม8รายแล้ว</headline>
<lead>เหยื่อ<persName>ป้าเช็ง</persName> โร่แจ้งความเพิ่มอีก 3 ราย รวม 8 รายแล้ว ขณะที่บรรยากาศที่บ้านของ<persName>ป้าเช็ง</persName> เงียบเหงา</lead>
<neck></neck>
<body><p>มื่อเวลา 10.00 น.วันที่ 28 ม.ค.53 <persName>ร.ต.ท.กิตติพัฒน์ เฉิดเกียรติ</persName> ร้อยเวรสอบสวน สภ.คลองหลวง ได้รับแจ้งความจาก <persName>นางมะลิ พรรณจันทร์แม้น</persName> อายุ 74 ปี อยู่บ้านเลขที่ 96/3 ม.7 ต.คลองสอง อ.คลองหลวง จ.ปทุมธานี พร้อมนำน้ำมหาบำบัด น้ำหยอดตา รวม 2 ขวด นำมาแจ้งความ
 โดยแจ้งว่า ซื้อมาจากบ้านป้าเช็ง ในราคา 1,100 บาท พร้อมด้วย <persName>นางทองดำ บุญสนอง</persName> อายุ 51 ปี อยู่บ้านเลขที่ 97 ม.7 ต.คลองสอง อ.คลองหลวง จ.ปทุมธานี ได้นำน้ำมหาบำบัด น้ำหยอดตา และน้ำทาลูบเนื้อตัว รวม 3 ขวด ซื้อจาก<persName>ป้าเช็ง</persName> มาในราคา 1,200 บาท และ <persName>นางเพ็ญศรี เพ็ญสาริการณ์</persName> อายุ 50 ปี อยู่บ้านเลขที่ 97/3 ม.1 ต.คลองสอง อ.คลองหลวง จ.ปทุมธานี พร้อมนำน้ำมหาบำบัด และ น้ำหยอดตา ซื้อจากบ้านป้าเช็งมาในราคา 1,100 บาท</p>
<p>เนื่องจากพวกตนได้ฟังการโฆษณาทางเคเบิลทีวี จึงได้พากันมาซื้อน้ำมหาบำบัด น้ำหยอดตา และน้ำลูบทาเนื้อตัว ที่เกิดอาการคันทาแล้วจะหาย แต่เมื่อซื้อไปใช้แล้วไม่เห็นผลแล้วเนื้อตัวคันมากกว่าเดิมเสียอีก จึงได้หยุดใช้ และเมื่อมาพบว่าป้าเช็งหลอกลวง และน้ำหมักต่างๆที่ได้นำมาขายนั้นมีเชื้อโรคปะปนอยู่ จึงได้นำของกลางที่ซื้อมามาแจ้งความกับร้อยเวร
 ด้าน <persName>ร.ต.ท.กิตติพัฒน์ เฉิดเกียรติ</persName> ร้อยเวรสอบสวน ได้แจ้งว่า ขณะนี้<persName>ป้าเช็ง</persName>กำลังถูกดำเนินคดีอยู่ในกรุงเทพฯ และเรื่องจะไม่ได้ตัดสินว่า <persName>ป้าเช็ง</persName>มีความผิด จึงยังถือว่าป้าเช็งยังไม่ผิด จึงจะลงประจำวันไว้ให้ก่อน และถ้าจะฟ้องร้องเรียกค่าเสียหายต้องรอศาลตัดสินว่า <persName>ป้าเช็ง</persName>ทำผิดกฎหมายก่อน
</p>
<p>อย่างไรก็ตามผู้สื่อข่าวรายงานว่าขณะที่สื่อกำลังเข้ารายงานข่าวเรื่องนี กลับถูกร้อยเวรไล่สื่อมวลชนให้ออกไปจากห้องสอบสวน โดยไม่ยอมให้รายละเอียดแต่อย่างใด ขณะที่บรรยากาศที่ บ้าน<persName>ป้าเช็ง</persName> หรือ <persName>นางศรวรรณ ศิริสุนทรินทร์</persName> อายุ 72 ปี หรือ ที่รู้จักกันในนาม ชุปเปอร์เช็ง วันนี้ที่หน้าบ้านได้มีการดึงประตูมาปิดกั้นไว้ไม่ให้ลูกค้า หรือสื่อมวลชนเข้าไปในบ้านได้เหมือนที่ผ่านมา
 นอกจากนี้ยังมีแม่ค้า-พ่อค้า ที่ได้นำลูกสมอ ลูกยอ บอระเพ็ด มะขามป้อม ลำไย และร้านอาหาร รถกาแฟ ต่างบ่นกันว่า ช่วงนี้ขาดรายได้ไปมาก เนื่องจากที่สื่อได้เสนอข่าวออกมาในทางลบ ทำให้ไม่มีใครเข้ามาซื้อของที่บ้าน<persName>ป้าเช็ง</persName>อีกแล้ว</p></body>
</news>
