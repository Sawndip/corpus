<teiHeader>
<fileDesc>
<titleStmt>
  <title>รอง ผบช.น.เผยจ่อจับแกนนำ นปช. 24 คน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-09 14:05:29  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220341  </bibl>
</sourceDesc>
</fileDesc>
</teiHeader>
<news>
<headline>รอง ผบช.น.เผยจ่อจับแกนนำ นปช. 24 คน</headline>
<lead>รอง ผบช.น. แถลงการณ์ หลัง ศาลอนุมัติจับแกนนำ 24 คน เหตุ เข้าข่ายต้องสงสัยก่อเหตุรุนแรง จ่อจับกุมตัว แม้ไม่ใช่คดีอาญา ครบ 7 วัน ปล่อย หากก่อเหตุอีก จับควบคุมตัวใหม่</lead>
<neck></neck>
<body><p><persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล เปิดเผยภายหลัง ศาลอาญารัชดา อนุมัติออกหมายจับแกนนำกลุ่ม นปช. รวม 24 คน หลังเข้าข่ายเป็นผู้ต้องสงสัย จะก่อเหตุความวุ่นวายและสร้างสถานการณ์ความรุนแรงขึ้น ภายใต้การประกาศใช้ พ.ร.ก.ฉุกเฉิน แม้จะไม่มีความผิดทางอาญา ซึ่งหลังจากนี้ เจ้าหน้าที่ตำรวจ ก็จะดำเนินการเข้าจับกุมตัวต่อไป ขณะเดียวกันในทางกฎหมาย หากควบคุมตัวครบกำหนด 7 วันแล้ว พบว่า มีแนวโน้มจะก่อเหตุความรุนแรง หรือกระทำการใดๆ เข้าข่ายผิดกฎหมาย ก็สามารถกระทำการควบคุมตัวได้ต่ออีกครั้งได้ 7 วัน แต่รวมแล้วไม่เกิน 30 วัน ซึ่งหลังครบกำหนดแล้ว พบว่า มีความผิดทางอาญา ก็สามารถดำเนินคดีทางอาญาต่อได้</p>
<p>ด้าน <persName>พล.ต.ต.ปิยะ อุทาโย</persName> โฆษก บช.น. กล่าวว่า สำหรับสถานที่ควบคุมตัวผู้ต้องหาตามหมายจับ พ.ร.ก.ฉุกเฉิน นั้น จะมีสถานที่ควบคุมตัวพิเศษกว่าผู้ต้องหาทั่วไป โดยเจ้าหน้าที่ ได้กำหนดสถานที่ควบคุม ตามมาตรา 12 แห่ง พ.ร.ก.ฉุกเฉิน จำนวน 6 แห่ง ประกอบด้วย กองกำกับการตำรวจตระเวนชายแดน ภาค 1 จ.ปทุมธานี , กองกำกับการตำรวจตระเวนชายแดนภาค 13 จ.กาญจนบุรี , กองกำกับการสนับสนุนทางอากาศตำรวจตระเวนชายแดน จ.ประจวบคีรีขันธ์ , ศูนย์การทหารม้า จ.สระบุรี , กรมการทหารช่าง จ.ราชบุรี
และ กองบัญชาการช่วยรบที่ 1 จ.ชลบุรี ทั้งนี้ ในระหว่างที่ควบคุมตัวผู้ต้องหาจะได้รับสิทธิการดูแลพิเศษกว่านักโทษทางอาญา ทั่วไป</p></body>
</news>
