<teiHeader>
<fileDesc>
<titleStmt>
  <title>โฆษกสตช.รุดเยี่ยม"ครูน้อย" แก้หนี้เงินกู้-เปิดรับบริจาค  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=198611  </bibl>
</sourceDesc>
</fileDesc>
</teiHeader>
<news>
<headline>โฆษกสตช.รุดเยี่ยม"<persName>ครูน้อย</persName>" แก้หนี้เงินกู้-เปิดรับบริจาค</headline>
<lead></lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร.ในฐานะโฆษกสำนักงานตำรวจแห่งชาติ และคณะ เข้าเยี่ยม<persName>นางนวลน้อย ทิมกุล</persName> หรือ<persName>ครูน้อย</persName> ที่บ้านเลขที่ 319 หมู่ 1 ซอยราษฎร์บูรณะ 26 เขตราษฎร์บูรณะ กทม.เมื่อวันที่ 7 กุมภาพันธ์ หลังรับทราบปัญหาหนี้สินที่เกิดจากการที่<persName>ครูน้อย</persName> กู้ยืมเงินมาช่วยเหลือเด็กๆ ที่มีฐานะยากจน เด็กพิการซ้ำซ้อน เด็กที่พ่อแม่ต้องโทษจำคุก และเด็กเร่ร่อน ประมาณ 80 คน โดยมีทั้งเด็กที่เดินทางไปกลับและพักอาศัยอยู่ด้วย ส่งผลให้มีภาระค่าใช้จ่ายสูงต้องจ่ายดอกเบี้ยเงินกู้นอกระบบถึงวันละประมาณ 50,000 บาท</p>
<p><persName>พล.ต.ท.พงศพัศ</persName> กล่าวว่า นับเป็นโอกาสอันดีที่<persName>ครูน้อย</persName> สารภาพว่าตนเองรู้สึกผิดที่นำเงินจากผู้บริจาคมาจ่ายดอกเบี้ยเงินกู้กับเจ้า หนี้ซึ่งจะเชิญเจ้าหน้าที่ตำรวจท้องที่กับเจ้าหนี้ที่มีจำนวนเงินกู้สูง ประมาณ 3 ราย มาพบปะหารือเกี่ยวกับการชำระหนี้โดยเฉพาะที่<persName>ครูน้อย</persName>ต้องจ่ายรายวัน กำหนดไว้ภายใน 3 วัน เพื่อปลดหนี้ ให้<persName>ครูน้อย</persName>ได้มีโอกาสนำเงินที่ได้รับบริจาคจากประชาชนไปใช้สำหรับในการ เลี้ยงดูเด็กต่อไป หากเจ้าหนี้รายใดทราบข่าวแล้วขอให้มาพบตนหรือจะให้ตนไปพบที่ใดขอให้แจ้งมา เพื่อให้เรื่องนี้จบสิ้นโดยเร็ว ส่วนพี่น้องประชาชนรายใดประสงค์ที่จะให้ความช่วยเหลือเพื่อลดภาระของ<persName>ครูน้อย</persName> สามารถบริจาคได้ที่บ้าน<persName>ครูน้อย</persName> โทรศัพท์หมายเลข 028713083</p></body>
</news>
