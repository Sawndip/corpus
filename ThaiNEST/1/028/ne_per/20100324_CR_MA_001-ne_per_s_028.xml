<teiHeader>
<fileDesc>
<titleStmt>
  <title>"ปทีป"เผย"เสียใจมาก"พล.ต.อ.สมเพียร"ตาย อ้างไม่รู้เรื่องย้าย "อดุลย์"แฉทำเรื่องดันถึง2ครั้งแต่ถูกเมิน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-24 05:28:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269354641&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ปทีป</persName>"เผย"เสียใจมาก<persName>"พล.ต.อ.สมเพียร</persName>"ตาย อ้างไม่รู้เรื่องย้าย "<persName>อดุลย์</persName>"แฉทำเรื่องดันถึง2ครั้งแต่ถูกเมิน</headline>
<lead>"<persName>ปทีป</persName>"อ้างไม่รู้เรื่องย้าย <persName>พล.ต.อ.สมเพียร</persName>"ไปสภ.กันตัง เผยเสียใจมาก "อดีตผกก.บันนังสตา" ปัดการเมืองแทรกแซง "<persName>อดุลย์</persName>" แฉควง "ผบช.ศชต."เข้าพบ รรท.ผบ.ตร. ถึง 2 ครั้ง ทั้งก่อน-หลังคำสั่งออก ขอให้สนับสนุนแต่ไร้ผล อ นุ ก.ตร.ถกปมร้องทุกข์ นัดแรกไม่คืบ เตรียมเรียก"<persName>วีระยุทธ</persName>-<persName>พีระ</persName>"แจง 30 มี.ค.</lead>
<neck></neck>
<body><p>ที่สำนักงานตำรวจแห่งชาติ (ตร.)  มีการประชุมอนุกรรมการข้าราชการตำรวจ (ก.ตร.) เกี่ยวกับการร้องทุกข์ เมื่อเวลา 13.30 น. วันที่ 23 มีนาคม  โดยมี <persName>พล.ต.ท.อำนวย ดิษฐกวี</persName> ก.ตร.ผู้ทรงคุณวุฒิ เป็นประธาน เพื่อพิจารณาข้อร้องเรียนเรื่องแต่งตั้งโยกย้ายที่ไม่ได้รับความเป็นธรรมกรณีที่ <persName>พล.ต.อ.สมเพียร เอกสมญา</persName> อดีตผู้กำกับการสถานีตำรวจภูธร (ผกก.สภ.) บันนังสตา จ.ยะลา ร้องเรียน ซึ่งใช้เวลาประชุมประมาณ 45 นาที ปรากฏว่า ที่ประชุมไม่สามารถหาข้อสรุปได้ จึงให้เชิญ <persName>พล.ต.ท.วีระยุทธ สิทธิมาลิก</persName> ผู้บัญชาการตำรวจภูธรภาค 9 (ผบช.ภ.9) และ <persName>พล.ต.ท.พีระ พุ่มพิเชฏฐ์</persName> ผู้บัญชาการศูนย์ปฏิบัติการตำรวจจังหวัดชายแดนภาคใต้ (ผบช.ศชต.) มาชี้แจงข้อมูลเพิ่มเติมวันที่ 30 มีนาคม</p>
<p><persName>พล.ต.ท.พงศพัศ พงษ์เจริญ</persName> ผู้ช่วยผู้บัญชาการตำรวจแห่งชาติ (ผู้ช่วย ผบ.ตร.) ในฐานะโฆษก ตร. แถลงหลังประชุมว่า ที่ประชุมยกคำร้องของ <persName>พล.ต.อ.สมเพียร</persName> ที่ไม่ได้รับความเป็นธรรมในการแต่งตั้งโยกย้ายมาพิจารณา พร้อมเอกสารคำชี้แจงของ <persName>พล.ต.ท.วีระยุทธ</persName> และ <persName>พล.ต.ท.พีระ</persName> โดยอนุ ก.ตร.มีประเด็นพิจารณา 2 ประเด็น คือ ประเด็นดูการแต่งตั้งของ บช.ภ.9 และ บช.ศชต. เป็นไปตามกฎ ก.ตร.ว่าด้วยการแต่งตั้งฯ และบันทึกสั่งการของ ตร.หรือไม่ และประเด็นที่ 2 พิจารณาว่ามีข้อบกพร่องในการแต่งตั้งหรือไม่ และหากมี ใครต้องเป็นผู้รับผิดชอบบ้าง</p>
<p><persName>พล.ต.ท.พงศพัศ</persName>กล่าวว่า จากการพิจารณาเอกสารคำชี้แจงของ บช.ภ.9 และ บช.ศชต. ทางคณะอนุ ก.ตร.ยังไม่สามารถสรุปประเด็นนี้ได้ เนื่องจากเอกสารยังไม่ครบ จึงสั่งการให้ทางเลขานุการอนุ ก.ตร. เชิญ ผบช.ภ.9 และ ผบช.ศชต. มาชี้แจงกับคณะอนุกรรมการด้วยตนเองในวันที่ 30 มีนาคม เวลา 13.30 น. คาดว่าในวันดังกล่าวน่าจะได้ข้อสรุปที่ชัดเจน เมื่อได้ข้อสรุปจากคณะอนุ ก.ตร. จะเสนอให้ ก.ตร.พิจารณาต่อ</p>
<p>ผู้สื่อข่าวถาม <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร. ต้องรับผิดชอบด้วยหรือไม่ <persName>พล.ต.ท.พงศพัศ</persName>กล่าวว่า ในที่ประชุมไม่ได้พูดถึงเรื่องนี้ และไม่ได้เชิญ <persName>พล.ต.อ.ปทีป</persName>มาชี้แจง เมื่อถามว่า ในอนุ ก.ตร.พูดถึงการเมืองแทรกแซงการแต่งตั้งหรือไม่ <persName>พล.ต.ท.พงศพัศ</persName>กล่าวว่า ตามเอกสารที่ปรากฏยังไม่มีข้อมูลเรื่องการเมืองแทรกแซง วันนี้ยังไม่มีการคุยในประเด็นนี้ และไม่ใช่การปกป้องนักการเมือง การพิจารณาเป็นไปตามเอกสารที่ได้รับมาคิดว่าคณะอนุกรรมการ ก.ตร. ตระหนักว่าสังคม ประชาชนหวังอะไรเกี่ยวกับเรื่องนี้ เพื่อจะสามารถตอบคำถามให้ชัดเจน</p>
<p>ด้าน <persName>พล.ต.อ.ปทีป</persName>แถลงหลังเป็นประธานประชุมเรื่องสิทธิประโยชน์ในภาพรวมของตำรวจจังหวัดชายแดนภาคใต้ว่า สิทธิประโยชน์ของตำรวจใน ศชต. มี 10 ประการ การประชุมตีกรอบให้แล้วว่าอะไรควรให้ไม่ควรให้ ส่วนรายละเอียดจะให้อย่างไรนั้น จะประชุมย่อยกับตัวแทนของ ศชต.อีกครั้ง และจะลงเป็นลายลักษณ์อักษรออกเป็นกฎ กติกาของ ตร. ซึ่งจะประชุมต้นเดือนเมษายนนี้ อาทิ เบี้ยเลี้ยงเสี่ยงภัย ซึ่งถ้าเป็นเม็ดเงินและเทียบกับหน่วยอื่นๆ จะได้มากกว่า 15-19 เท่า</p>
<p>ผู้สื่อข่าวถามถึงกรณีการร้องทุกข์ของ <persName>พล.ต.อ.สมเพียร</persName> <persName>พล.ต.อ.ปทีป</persName>กล่าวเป็นครั้งแรกหลัง <persName>พล.ต.อ.สมเพียร</persName>เสียชีวิต ว่า เรื่อง <persName>พล.ต.อ.สมเพียร</persName>ขอแยกเป็น 2 ประเด็น คือ เรื่องแต่งตั้งผ่านมาและการร้องทุกข์ ซึ่งอนุ ก.ตร.ร้องทุกข์ได้ดำเนินการอยู่ คงต้องรอผล เมื่อถามว่า ทราบหรือไม่ว่า <persName>พ.ต.อ.สมเพียร</persName>ประสงค์ขอโยกย้ายไปยัง สภ.กันตัง จ.ตรัง ก่อนจะมาร้องทุกข์ <persName>พล.ต.อ.ปทีป</persName>กล่าวว่า ไม่ได้ทราบเรื่อง ตรงนี้คงมาตามสายงาน เมื่อเข้าสู่การร้องทุกข์คือมาที่อนุ ก.ตร.ร้องทุกข์ ส่วนก่อนแต่งตั้งเป็นอำนาจของแต่ละกองบัญชาการ (บช.) ไปว่ากัน</p>
<p>เมื่อถามว่า การดำเนินการของอนุ ก.ตร.ร้องทุกข์นั้น หากพบว่า ทุกอย่างทำตามระเบียบ กฎ ก.ตร. แล้วก็อาจไม่มีผู้บกพร่อง <persName>พล.ต.อ.ปทีป</persName>กล่าวว่า ขอให้เป็นเรื่องที่อนุ ก.ตร.ร้องทุกข์พิจารณาไป จะไม่ตั้งคณะกรรมการขึ้นมาดูอีก เมื่อถามว่า จะหาคนผิดได้หรือไม่ <persName>พล.ต.อ.ปทีป</persName>กล่าวว่า ตรงนี้ขอให้อนุ ก.ตร.พิจารณาก่อน</p>
<p>ผู้สื่อข่าวถามว่า นอกจากการแต่งตั้งโยกย้ายแล้ว สามารถให้ <persName>พล.ต.อ.สมเพียร</persName>มาช่วยราชการได้หรือไม่ <persName>พล.ต.อ.ปทีป</persName>กล่าวว่า การดึงมาช่วยราชการจะมีปัญหาพอสมควร อย่างตนเคยถูกร้องเรียนเพราะดึงคนมาช่วยราชการ เมื่อถามว่า การช่วยเหลือ <persName>พล.ต.อ.สมเพียร</persName> สามารถใช้ พ.ร.บ.ตำรวจแห่งชาติ พ.ศ.2547 มาตรา 56 ได้หรือไม่ <persName>พล.ต.อ.ปทีป</persName>กล่าวว่า ตามระเบียบแล้ว ตนสามารถใช้มาตรา 56 ได้ในแง่ของกระบวนการแต่งตั้งไม่ถูกต้อง และไม่สามารถใช้มาตรา 56 เพื่อดึงอำนาจการแต่งตั้งมาที่ตนได้ ที่ผ่านมา มาตรา 56 มี 2 นัยยะ คือ ดึงอำนาจของ บช. มาให้ ตร.หรือตน เป็นผู้ทำการแต่งตั้ง และกรณีที่ 2 เห็นว่า บช.ไหนแต่งตั้งไม่ชอบธรรมจะใช้อำนาจนี้ไปแก้ ส่วนมาตรา 56 ที่ตนใช้คือ ตั้งชุดของ <persName>พล.ต.ท.เอก อังสนานนท์</persName> ผู้ช่วย ผบ.ตร. เป็นประธานคณะกรรมการดูกระบวนการแต่งตั้ง ว่า บช.ใดไม่ถูกต้อง ถ้าเผื่อไม่ถูกต้อง ตนใช้มาตรา 56 ไปแก้ไข</p>
<p>"ถ้าหากผมใช้มาตรา 56 มาทำบัญชีเอง คงจะรู้เรื่อง พล.ต.อ.สมเพียร แต่เกิดเหตุการณ์นี้ขึ้นผมก็เสียใจมาก ไม่อย่างนั้นผมจะไปใต้ทำไม และผมจะต้องทำอะไรหลายสิ่งหลายเรื่องเพื่อจะเร่งรัดให้มันจบให้ได้ก่อนที่ผมจะเกษียณอายุราชการ อย่างการได้สิทธิประโยชน์ คนที่อยู่ 2 ปี 5 ปี 10 ปี ควรจะได้เท่ากันหรือไม่ต้องพิจารณา แต่ทุกวันนี้มันเท่ากัน ซึ่งสิทธิต่างๆ ต้องปรับปรุงให้มีความเป็นธรรม"  <persName>พล.ต.อ.ปทีป</persName>กล่าว</p>
<p>ผู้สื่อข่าวถามว่า การแต่งตั้งแต่ละครั้งพบว่ามีนักการเมืองเข้ามาแทรกแซงจะแก้ปัญหาอย่างไร <persName>พล.ต.อ.ปทีป</persName>กล่าวว่า การเมืองไม่ได้มาแทรกแซงที่ตน แต่ไปแทรกแซงตรงไหนนั้นไม่ทราบ และไม่เห็นว่าการเมืองจะมาแทรกแซงตรงไหน</p>
<p>เมื่อถามว่า จะเปิดใจกับสังคมอย่างไรกับกรณีการเสียชีวิต <persName>พล.ต.อ.สมเพียร</persName> <persName>พล.ต.อ.ปทีป</persName>กล่าวว่า พยายามทำในสิ่งที่ดีที่สุดแล้ว แต่ตรงนี้ก็ไม่รู้ว่าเหตุการณ์ต่างๆ มันจะเป็นอย่างนี้ ขั้นตอนต่างๆ เราทำตามขั้นตอน จากนี้ให้อนุ ก.ตร.ร้องทุกข์พิจารณาในประเด็นที่สังคมติดใจ หากพบว่ามีการเมืองเข้ามาเกี่ยวข้องด้วยต้องให้อนุฯร้องทุกข์ดำเนินการต่อไป แต่ยืนยันว่าตนไม่มีส่วนจะไปแทรกแซงที่ภาค 9</p>
<p>ด้าน <persName>พล.ต.อ.อดุลย์ แสงสิงแก้ว</persName> ที่ปรึกษา (สบ 10) กำกับดูแล ศชต. กล่าวว่า การแต่งตั้ง <persName>พล.ต.อ.สมเพียร</persName>เริ่มตั้งแต่ <persName>พล.ต.อ.สมเพียร</persName>แสดงความจำนงขอย้ายไปอยู่ บช.ภ.9 ต่อ <persName>พล.ต.ท.พีระ</persName> จากนั้น <persName>พล.ต.ท.พีระ</persName> ได้ทำหนังสือไปถึง <persName>พล.ต.ท.วีระยุทธ</persName> เพื่อขอรับการสนับสนุน ตนในฐานะเป็นนายเก่าที่เคยดูแลกันมา จึงทำหนังสือไปถึง <persName>พล.ต.ท.วีระยุทธ</persName> เพื่อให้สนับสนุน <persName>พล.ต.อ.สมเพียร</persName>ไปเป็น ผกก.สภ.กันตัง จ.ตรัง ต่อมาตนได้รับหนังสือจาก <persName>พล.ต.ท.พีระ</persName> ยินดีปล่อยตัว <persName>พล.ต.อ.สมเพียร</persName></p>
<p>"ผมในฐานกำกับ ศชต. แต่ไม่มีอำนาจแต่งตั้งจึงเขียนหนังสือต่อท้ายของ พล.ต.ท.พีระ ส่งต่อให้กับ พล.ต.อ.ปทีป เพื่อให้ผลักดัน พล.ต.อ.สมเพียรเป็น ผกก.กันตัง นอกจากนี้ได้โทรศัพท์ไปหา พล.ต.ท.วีระยุทธ ให้สนับสนุน พล.ต.อ.สมเพียรไปลงในตำแหน่งนั้นด้วย ซึ่ง พล.ต.ท.วีระยุทธ รับปากจะดำเนินการให้ จากนั้นเจอหน้ากันอีกหลายครั้ง พล.ต.ท.วีระยุทธ ยังรับปากว่าจะดำเนินเรื่องให้ พล.ต.อ.สมเพียร " <persName>พล.ต.อ.อดุลย์</persName>กล่าว</p>
<p><persName>พล.ต.อ.อดุลย์</persName>กล่าวว่า ระหว่างทำบัญชีแต่งตั้งได้ข่าวว่าบัญชีแต่งตั้งของ บช.ภ.9 มีปัญหาและชื่อ <persName>พล.ต.อ.สมเพียร</persName>อาจจะไม่ได้รับการแต่งตั้ง ตนและ <persName>พล.ต.ท.พีระ</persName>จึงเข้าพบ <persName>พล.ต.อ.ปทีป</persName>ให้ช่วยผลักดัน หลังจากนั้นคำสั่งแต่งตั้งออกมาและไม่มีชื่อ <persName>พล.ต.อ.สมเพียร</persName>ใน บช.ภ.9 ตนจึงไปพบ <persName>พล.ต.อ.ปทีป</persName>อีกครั้ง ให้ช่วยผลักดันแต่ไม่ได้รับการสนับสนุนแต่อย่างใด</p></body>
</news>
