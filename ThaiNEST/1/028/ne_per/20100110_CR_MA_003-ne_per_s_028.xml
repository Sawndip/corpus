<teiHeader>
<fileDesc>
<titleStmt>
  <title>อ้างเป็นตร.ตระเวนลากนร.ข่มขืนแพร่เชื้อเอดส์ทั่วจ .อำนาจเจริญ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-10 14:36:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263109027&catid=17  </bibl>
</sourceDesc>
</fileDesc>
</teiHeader>
<news>
<headline>อ้างเป็นตร.ตระเวนลากนร.ข่มขืนแพร่เชื้อเอดส์ทั่วจ .อำนาจเจริญ</headline>
<lead></lead>
<neck></neck>
<body><p>เมื่อเวลา 11.30 น.วันที่ 10 ม.ค.  <persName>พ.ต.อ.วีระพงษ์ พงษ์พุ่ม</persName> ผกก.สภ.เมืองอำนาจเจริญ นำตัว<persName>นายโสภา ภิรมย์</persName> อายุ 33 ปี อยู่บ้านเลขที่ 96 ม.6  บ้านคำสมบูรณ์ ต.โนนหนามแท่ง อ.เมือง  จ.อำนาจเจริญ มาสอบสวนหลังเจ้าหน้าที่ตำรวจตามไปจับกุมได้เมื่อกลางดึกที่ผ่านมา ในข้อหาอ้างตัวเป็นตำรวจและข่มขืนผู้เยาว์</p>
<p><persName>พ.ต.อ.วีระพงษ์</persName>  เปิดเผยว่า  <persName>นายโสภา</persName>จะมีพฤติกรรมชอบอ้างตัวเป็นตำรวจ คอยดักปล้นจี้ในเวลากลางคืน ล่าสุดเข้าแสดงตัวจับ<persName>นายชัย</persName>(นามสมมุติ)และ<persName>นางสาวจุ๋ม</persName>(นามสมมุติ) ที่บริเวณด้านหน้าโรงเรียนอำนาจเจริญ 2 เส้นทางถนนจาก บ้านดอนหวาย ต.บุ่ง  อ.เมือง จ.อำนาจเจริญ ต.บุ่ง อ.เมืองอำนาจเจริญขณะขี่จักรยานยนต์ จะกลับบ้านโดยใช้อุบายขอตรวจรถและบังคับว่า รถที่ขับขี่ไม่ถูกกฎหมาย และเป็นนักเรียนจริงหรือไม่จากนั้น  <persName>นางสาวจุ๋ม</persName>และ<persName>นายชัย</persName> ได้เข้าไปในโรงเรียนที่บ้านพักครูโดยให้ครูยืนยันว่า เป็นนักเรียนจริง จากนั้นคนร้ายสั่งให้<persName>นายชัย</persName>ไปหาหลักฐานมาอ้างว่าเป็นรถของตนเอง หลังจากนั้นได้ใช้มีดปลายแหลมจี้<persName>นางสาวจุ๋ม</persName>และได้นำตัว<persName>นางสาวจุ๋ม</persName> ขึ้นรถ จยย.ของตนไปไกลออกไปจากที่เกิดเหตุกว่า 3-4 กิโลเมตรแล้วทำการข่มขืนที่กระท่อมกลางนาจนสำเร็จความใคร่ 3 ครั้ง ก่อนขึ้นรถจักรยานยนต์หนีไปปล่อยให้<persName>นางสาวจุ๋ม</persName>นั่งร้องไห้อยู่เพียงลำพัง</p>
<p>ด้าน<persName>นายโสภา</persName>  ผู้ต้องหาให้การสารภาพว่าตนก่อเหตุในลักษณะนี้มานานทั้งในเขตจังหวัดอำนาจ เจริญและที่จังหวัดขอนแก่น กว่า 50 รายแล้วนับไม่ได้  โดยตนต้องการแพร่เชื้อเอชไอวี หรือโรคเอคส์ ไปสู่คนอื่นๆ  หลังจากที่เมื่อปี 2544 เคยต้องโทษคดีมีอาวุธสงคราม ศาลตัดสินจำคุก 5ปีหลังจึงพ้นโทษมาก็ก่อเหตุปล้นจี้ข่มขืนไปเรื่อยๆ บางครั้งจะใช้การแต่งกายคล้ายตำรวจเป็นชุดทำการจี้ขู่เข็นพวกวัยรุ่นที่ชอบ เที่ยวกลางคืนใครมีเงินจะถูกยึดเงินอ้างเป็นค่าปรับ บางครั้งจากแต่ตัวธรรมดาแต่อ้างว่าเป็นตำรวจนอกเครื่องแบบแต่ถ้าใครไม่มี เงินก็จะข่มขืนโดยใช้วิธีลากลงข้างทางส่วนใหญ่จะไม่มีใครไปแจ้งความ เรื่องที่เกิดจึงไม่แดงแต่ในรายที่เกิดเมื่อคืนที่ผ่านมาเหยื่อเป็นคนบ้าน ใกล้กันจึงถูกตำรวจตามรวบได้ดังกล่าว</p>
<p>ผู้สื่อข่าวรายงานว่า ตำรวจได้นำผู้เสียหายมายืนยันและชี้ตัวผู้ต้องหาแล้วโดยค้นพบหลักฐานสำคัญ จำพวกนามบัตรของบุคคลต่างๆในกระเป๋าสตางค์ของผู้ต้องหาที่นำไปแอบอ้างด้วย โดย<persName>นายโสภา</persName>ผู้ต้องหาที่มักอ้างเป็นตำรวจยศร้อยตรีบอกกับผู้สื่อข่าวว่า เอกสารดังกล่าวจะใช้เบ่งกับเจ้าหน้าที่หรือถ้าถูกตรวจจริงค้นตัวก็จะอ้าง เป็นคนของบุคคลสำคัญๆทุกครั้งไปตำรวจจึงไม่สนใจ</p>
<p>ด้าน <persName>พล.ต.ต.ดำรงศักดิ์   กิตติประภัสร์</persName>  ผบก.ภ.จว.อำนาจเจริญ ได้เรียกประชุมด่วน ผบก.และนายตำรวจชั้นสัญญาบัตรทุกนายให้เข้มงวดเกี่ยวกับเหตุที่เกิดขึ้น ประเภทนี้ เนื่องจากเป็นข่าวที่สะเทือนขวัญและเสียขวัญแก่ประชาชน เยาวชน นักเรียน นักศึกษา โดยเฉพาะการนำเชื้อโรคร้ายมาแพร่ระบาดเช่นนี้  และให้นำตัวนักเรียนผู้เสียหายไปตรวจร่างกายที่โรงพยาบาลอำนาจเจริญว่าติด เชื้อเอชไอวีหรือไม่และให้ดูแลสภาพจิตใจของผู้ถูกกระทำข่มขืนอย่างดีที่สุด ด้วยเพื่อให้เด็กนักเรียนที่โดยข่มขืนไม่เสียกำลังใจที่จะอยู่ในสังคมต่อไป ส่วนคนร้ายให้ลงโทษตามกฎหมายขั้นเด็ดขาดเพื่อไม่ให้เป็นแบบอย่างแก่ผู้ที่ คิดจะกระทำเหตุดังกล่าวขึ้นมาอีกได้ </p></body>
</news>
