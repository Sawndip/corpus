<teiHeader>
<fileDesc>
<titleStmt>
  <title>นร.ตีกันปาบึ้มในรพ.กลางห้องฉุกเฉิน! "เทคโนฯปทุม"พาพวกสกรัม"เทคโนฯดุสิต" ขณะหมอ-พยาบาลทำแผล  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-11 17:25:05  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265883929&catid=17  </bibl>
</sourceDesc>
</fileDesc>
</teiHeader>
<news>
<headline>นร.ตีกันปาบึ้มในรพ.กลางห้องฉุกเฉิน! "เทคโนฯปทุม"พาพวกสกรัม"เทคโนฯดุสิต" ขณะหมอ-พยาบาลทำแผล</headline>
<lead></lead>
<neck></neck>
<body><p>เมื่อเวลา 15.00 น.วันที่ 11 กุมภาพันธ์  ศูนย์วิทยุรับแจ้งเหตุ สภ.ประตูน้ำจุฬาลงกรณ์ ต.ประชาธิปัตย์ อ.ธัญบุรี จ.ปทุมธานี รับแจ้งมีเหตุกลุ่มนักเรียนยกพวกยิงกันและมีการปาระเบิดถล่มห้องฉุกเฉิน ของโรงพยาบาลปทุมเวช ขอให้เจ้าหน้าที่ตำรวจเร่งมาระงับเหตุด้วย เหตุเกิดบริเวณหน้าหมู่บ้านรัตนโกสินทร์ 200 ปี และหน้าโรงพยาบาลปทุมเวช หลังรับแจ้งเจ้าหน้าที่ประจำศูนย์วิทยาจึงรายงานผู้บังคับบัญชาทราบตามลำดับ ชั้น ต่อมา <persName>พ.ต.ท.วรพจน์ ชูเชิด</persName> รอง.ผกก.ป. สภ.ประตูน้ำจุฬาลงกรณ์ <persName>พ.ต.ต.ภาคภูมิ โห้ใย</persName> สว.สส. <persName>ร.ต.ท.สุรชา โคตรวงษ์ทอง</persName> รอง.สวป. พร้อมกำลังเจ้าหน้าที่จำนวนหนึ่งรุดไปตรวจสอบที่เกิดเหตุ</p>
<p>ในเบื้องต้นพบกลุ่มนักเรียนจำนวนกว่า 50 คน ต่างวิ่งหลบหนีไปตามซอยในหมู่บ้าน เจ้าหน้าที่สามารถติดตามจับกุมตัวมาได้จำนวน 11 คน พบว่าเป็นนักศึกษาระดับชั้น ปวช.ปี 1 ของวิทยาลัยเทคโนโลยีปทุมธานี และยังพบระเบิดขวดที่ผลิตขึ้นเองจำนวน 1 ขวดจึงยึดไว้เป็นหลักฐาน นอกจากนี้ ยังทราบว่ามีผู้ถูกยิงและถูกสะเก็ดระเบิดได้รับบาดเจ็บจำนวน 3 ราย ถูกนำส่งโรงพยาบาลปทุมเวช ซึ่งอยู่ใกล้เคียงจึงรุดไปตรวจสอบพบว่าผู้บาดเจ็บทั้ง 3 รายเป็นนักศึกษาของวิทยาลัยเทคโนโลยีดุสิต ทราบชื่อต่อมาคือ<persName>นายณัฐวุฒิ เกิดสุข</persName> อายุ 16 ปี นักศึกษาเทคโนโลยีดุสิต ช่างไฟฟ้า ปี 1 ถูกยิงด้วยอาวุธปืนไม่ทราบขนาดเข้าที่ หน้าอกซ้าย 1 นัด แขนขวา 1 นัด <persName>นายไตรภูมิ ศรีสุข</persName> อายุ 17 ปี นักศึกษาคณะช่างไฟฟ้า ปี 1 ถูกสะเก็ดระเบิดที่ข้อศอกซ้าย <persName>นายรัชพล น้ำแก่ง</persName> อายุ 18 ปี คณะช่างไฟฟ้าปี 2 ถูกยิงเข้าที่แขนขวา 1 นัด</p>
<p>สอบสวน<persName>นายณัฐพล</persName> ผู้ได้รับบาดเจ็บ ให้การว่า ก่อนเกิดเหตุขณะที่ตนและเพื่อนๆ รวม 20 คน ได้เดินทางกลับจากโรงเรียน และมารอรถเมล์ที่หน้าหมู่บ้านรัตนโกสินทร์ 200 ปี ก็ได้พบกับกลุ่มนักศึกษาของวิทยาลัยเทคโนโลยีปทุมธานี จำนวนมาก ซึ่งทั้งหมดได้กรูกันเข้ามาใช้ไม้และมีดไล่ตีไล่ฟันกลุ่มของพวกตนจนแตก กระเจิงวิ่งหลบหนีเข้าไปในหมู่บ้าน ซึ่งกลุ่มพวกนี้ยังไล่ตามไม่ลดละ โดยมีรถเก๋งสีบอร์นเงิน ไม่ทราบรุ่นและหมายเลขทะเบียนขับตามเข้ามา ซึ่งในรถคันดังกล่าวมีทั้งระเบิดและอาวุธปืนได้ขับเอามาส่งให้กลุ่มนักศึกษา พวกนั้นใช้ยิงเข้ามาในกลุ่มของตนจนตนได้รับบาดเจ็บ เมื่อเพื่อนๆ ของตนพามาส่งโรงพยาบาลปทุมเวช และขณะที่หมอกำลังช่วยเหลืออยู่นั้น กลุ่มนักศึกษาฝ่ายตรงข้ามนับ 10 คนได้กรูเข้ามาในห้องฉุกเฉินของทางโรงพยาบาล และขว้างระเบิดปิงปองเข้ามาใส่พวกตนและหมอ รวมทั้งพยาบาลที่ทำงานอยู่จนต่างพากันวิ่งหนีกระเจิง จากนั้นกลุ่มนักศึกษาดังกล่าวก็พากันหลบหนีออกไป</p>
<p>ด้าน <persName>พญ.จิราภา ทองผิว</persName> แพทย์ทั่วไปโรงพยาบาลปทุมเวช ซึ่งอยู่ในที่เกิดเหตุ กล่าวว่า ขณะที่มีคนเจ็บจากการถูกยิงเข้ามารักษาตัวตอนนั้นมีเจ้าหน้าที่ทั้งแพทย์และ พยาบาลอยู่กันจำนวนมาก จู่ๆ ก็มีกลุ่มนักศึกษา ไม่ทราบสถาบัน บุกเข้ามาในห้องฉุกเฉินและตรงเข้ามาจะทำร้ายผู้บาดเจ็บซ้ำอีก จนเจ้าหน้าที่ที่ทำงานอยู่ต่างอกสั่นขวัญหาย และจากนั้นก็มีเสียงระเบิดดังขึ้นสนั่นหวั่นไหวห้องฉุกเฉิน และมีกลุ่มควันเกิดขึ้นตลบไปทั่ว แต่ยังดีที่ไม่มีสะเก็ดระเบิด ก่อนที่กลุ่มนักเรียนพวกนั้นจะพากันหลบหนีไป</p>
<p>หลักการสอบสวน เจ้าหน้าที่จึงได้ควบคุมตัวนักศึกษาเทคโนโลยีปทุมธานีจำนวน 11 คน นำตัวส่งพนักงานสอบสวนเพื่อสอบสวนและดำเนินคดีตามกฎหมายต่อไป</p>
<p>ด้าน <persName>พล.ต.ต.เมธี กุศลสร้าง</persName> ผบก.ภ.จว.ปทุมธานี กล่าวว่า ได้สั่งการให้ดำเนินคดีในข้อหาร่วมกันก่อการชุลมุนต่อสู้ระหว่างบุคคล ตั้งแต่ 3 คนขึ้นไป ทำให้ผู้อื่นได้รับอันตรายบาดเจ็บสาหัส</p></body>
</news>
