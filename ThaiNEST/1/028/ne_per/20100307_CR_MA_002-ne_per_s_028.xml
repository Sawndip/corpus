<teiHeader>
<fileDesc>
<titleStmt>
  <title>คนร้ายขับเก๋งบราบัส-บีเอ็มยิงถล่มแท๊กซี่ดับ 2 คาแยกเหม๋งจ๋าย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-07 14:20:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267946451&catid=17  </bibl>
</sourceDesc>
</fileDesc>
</teiHeader>
<news>
<headline>คนร้ายขับเก๋งบราบัส-บีเอ็มยิงถล่มแท๊กซี่ดับ 2 คาแยกเหม๋งจ๋าย</headline>
<lead></lead>
<neck></neck>
<body><p>เมื่อเวลา 07.30 น. วันที่ 7 มีนาคม <persName>ร.ต.ท.จิรัชชัย ศุภวิรัชบัญชา</persName> พนักงานสอบสวน สบ 1 สน.ห้วยขวาง รับแจ้งมีเหตุยิงกันมีผู้เสียชีวิต 2 ราย บริเวณแยกเหม่งจ๋าย ถ.ประชาอุทิศขาออก แขวงสามเสนนอก เขตห้วยขวาง รุดไปตรวจสอบที่เกิดเหตุพร้อม <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รองผบก.น.1  <persName>พ.ต.อ.สุพัชร พึ่งพวง</persName> ผกก.สน.ห้วยขวาง  ที่เกิดเหตุอยู่บริเวณหน้าร้านอาหารแหลมเจริญซีฟู้ด พบรถแท็กซี่ ยี่ห้อโตโยต้า รุ่นอัลติส สีเหลือง ทะเบียน ทศ 494 กทม. ของสหกรณ์แท็กซี่ลาดพร้าวจำกัด กระจกฝั่งขวาด้านคนขับมีรอยถูกอาวุธปืนยิงจนกระจกแตกทั้งบาน  ภายในพบศพ<persName>นายรังสรรค์ ย่องด่านคำ</persName> อายุ 24 ปี อยู่บ้านเลขที่133 หมู่ 10 ต.หัวฝ้าย อ.แดนดง จ.บุรีรัมย์ ซึ่งเป็นคนขับ ถูกอาวุธปืนขนาด 9 มม. ยิงเข้าที่ไหล่ขวา 2 นัด กระสุนฝังใน ด้านข้างพบศพ<persName>นายพิสิษฐ์ รุ่งเรือง</persName> อายุ 20 ปี ถูกอาวุธปืนขนาดเดียวกันยิงเข้าที่บริเวณชายโครงขวา 4 นัด และข้อมือซ้าย 1 นัด  </p>
<p>นอกจากนี้ ยังพบ<persName>นายสุเมธ ทับสีแก้ว</persName> อายุ 24 ปี อยู่บ้านเลขที่ 132 ซ.ลาดพร้าว 81 แขวงและเขตลาดพร้าวและ<persName>นายวีระพงษ์ จันทร์อ่อน</persName> อายุ 20ปี อยู่บ้านเลขที่ 156 ต.นาโพธิ์ อ.กุดลัง จ.มหาสารคาม ซึ่งเป็นเพื่อนของคนตายที่นั่งมาบริเวณเบาะหลังของรถ ใกล้เคียงพบรถเก๋งฮอนด้า รุ่นแจ๊ส สีขาว แบบแต่งซิ่ง ทะเบียน ชม 1590 กทม. ถูกรถแท๊กซี่ชนท้าย    ภายในรถพบ<persName>นส.ปิยะพรรณ คำนักดิษฐ์</persName> อายุ 19 ปี และ<persName>น.ส.ศิริวรรณ เปี่ยมจิตร</persName> อายุ 20 ปี อยู่ในอาการตื่นตระหนก จึงเชิญผู้เกี่ยวข้องทั้งหมดมาสอบสวน</p>
<p>สอบสวน<persName>นายสุเมธ</persName> ให้การว่า ก่อนหน้านี้พวกตนนั่งดื่มกินกันที่ร้านบัวขาว ใกล้จุดเกิดเหตุ  ซึ่ง<persName>นายพิสิษฐ์</persName>ได้เดินเข้าไปขอเบอร์หญิงสาวที่นั่งอยู่อีกโต๊ะในร้าน แต่เมื่อขึ้นรถจะออกร้านก็พบว่า รถเก๋ง บราบัสได้ขับมาปาดหน้าก่อนมีการด่าทอกัน โดย<persName>นายรังสรรค์</persName> ได้ตะโกนด่าให้ของลับกลับไปก่อนที่จะขับรถออกมา จนกระทั่งถูกตามมายิงดังกล่าว</p>
<p>ด้าน <persName>น.ส.ปิยะพรรณ</persName> ให้การว่า เป็นผู้ขับขี่รถฮอนด้าแจ๊ส ขณะที่จอดติดไฟแดงอยู่ตรงแยกที่เกิดเหตุก็ได้ยินเสียงปืนดังขึ้นหลายนัด ก่อนที่รถแท็กซี่คันที่เกิดเหตุจะมาชนกับท้ายรถของตน ซึ่งขณะที่เกิดเหตุพวกตนทั้งสองไม่เห็นรถหรือรูปพรรณของคนร้าย</p>
<p>สอบสวนพยานที่เห็นเหตุการณ์พบว่า รถของกลุ่มคนร้ายที่หลบหนีไปหลังก่อเหตุอีกจำนวน 3 คัน ทราบว่าเป็นรถเก๋งยี่ห้อบราบัส รุ่นคอมเพรสเซอร์ สีบรอนซ์ ทะเบียน ษฬ 7722 กทม. รถเก๋งบีเอ็มดับบลิว รุ่น 320 ดี สีดำ ทะเบียนป้ายแดง พ 2079 กทม. ซึ่งเป็นรถแต่งซิ่งทั้งสองคัน  และรถเก๋งฮอนด้าแจ๊ส สีขาว ไม่ทราบทะเบียนอีก 1คัน เจ้าหน้าที่จึงได้วิทยุเพื่อสกัดจับกุม</p>
<p>ต่อมาเจ้าหน้าที่ตำรวจสน.โชคชัย ได้จับกุมรถเก๋งบราบัสและบีเอ็มดับบลิว เอาไว้ได้ที่บริเวณหน้าปากซอยลาดพร้าว 71 พร้อมผู้ต้องหาสองคน คือ <persName>นายธนากร ทวีเพชรโสภาดา</persName> อายุ 28 ปี อยู่บ้านเลขที่ 59/4 ต.ท่าผดุง อ.เมือง จ.ระยองผู้ขับรถเก๋งบราบัส และ<persName>นายธันวา ดารานัย</persName> อายุ 20 ปี อยู่บ้านเลขที่ 82 ตรอกโรงพยาบาลบางคอแหลม แขวงและเขตบางคอแหลม  ผู้ขับรถเก๋งบีเอ็มดับบลิว จึงควบคุมตัวมาสอบสวนที่สน.ห้วยขวาง  ส่วนรถเก๋งฮอนด้าแจ๊สสีขาวหลบหนีไปได้</p>
<p>ด้าน <persName>พล.ต.ต.วิชัย</persName> ได้เปิดเผยว่า ขณะนี้ได้รู้ตัวคนร้ายที่เป็นผู้ลงมือยิงผู้เสียชีวิตทั้งสองรายแล้ว ทราบชื่อ<persName>นายวิศรุต เปี่ยมเจริญ</persName> อายุ 24 ปี อยู่บ้านเลขที่ 181 ถ.เทศบาลสาย 1 แขวงวัดกัลยา เขตธนบุรี   ซึ่งเป็นผู้ขับรถฮอนด้าแจ๊สทะเบียน ชม 1590 กทม.  ก่อนเกิดเหตุกลุ่มผู้ตายได้ไปดื่มกินกันที่ร้านบัวขาว และเกิดไปถูกใจหญิงสาวของกลุ่มคู่กรณีจึงได้เข้าไปขอเบอร์โทรจนเป็นเหตุทำให้อีกฝั่งไม่พอใจ หลังจากที่กลุ่มผู้ตายออกมาจากร้าน  กลุ่มของคู่กรณีซึ่งมากันกว่าสิบคน ได้ขับรถเก๋งหลายคันตามรถผู้ตายมาถึงแยกที่เกิดเหตุ โดยผู้ขับรถเก๋งบราบัสได้ขับปาดหน้ารถของกลุ่มผู้ตาย ก่อนจะเดินหยิบไม้เบสบอลและมีดลงมาเคาะเรียกให้กลุ่มผู้ตายลงมาจากรถเพื่อหวังรุมสกรัม แต่กลุ่มผู้ตายไม่ยอมลง ก่อนที่ <persName>นายวิศรุต</persName>  ใช้อาวุธปืนกระหน่ำยิงเข้าใส่คนในรถแท็กซี่</p>
<p>หลังก่อเหตุมือปืนได้วิ่งขึ้นรถเก๋งแจ๊สไม่ทราบทะเบียนที่มี<persName>นายอนนท์ เกตุเจริญ</persName> อายุ 26 ปี อยู่บ้านเลขที่ 7/85 ซ.ปลูกจิต แขวงลุมพินี เขตปทุมวัน เป็นคนขับก่อนหลบหนีไปได้ ทางเจ้าหน้าที่จึงเตรียมขออนุมัติหมายจับ <persName>นายวิศรุต</persName> และ <persName>นายอนนท์</persName> ผู้ต้องหาทั้งสองที่หลบหนี สำหรับนายธนากรฯ แจ้งข้อหาร่วมกันฆ่าผู้อื่น  ส่วน<persName>นายธันวา</persName> แจ้งข้อหา ขับรถโดยประมาทเป็นเหตุทำให้เฉี่ยวชนผู้อื่นได้รับบาดเจ็บ  ส่วนหญิงสาวทั้ง 2 คนนั้น ทางเจ้าหน้าที่ตำรวจกันเอาไว้เป็นพยาน</p></body>
</news>
