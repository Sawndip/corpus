<teiHeader>
<fileDesc>
<titleStmt>
  <title>การจราจร บน ถ.พิษณุโลก ใช้การได้แล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-23 09:27:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217575  </bibl>
</sourceDesc>
</fileDesc>
</teiHeader>
<news>
<headline>การจราจร บน ถ.พิษณุโลก ใช้การได้แล้ว</headline>
<lead>การจราจรบน ถ.พิษณุโลก ใช้การได้แล้ว หลัง ม็อบแดง เปิดทางจัดงานกาชาด เจ้าหน้าที่ กทม. เร่งทำความสะอาด ท่ามกลางบรรยากาศรักษาความปลอดภัย เข้มงวด</lead>
<neck></neck>
<body><p>บริเวณลานพระบรมรูปทรงม้า หลัง <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 ได้เข้าเจรจากับกลุ่มผู้ชุมนุม เพื่อขอใช้พื้นที่ในการจัดงานกาชาด ระหว่างวันที่ 30 มี.ค. ถึง 7 เม.ย.นี้ ในช่วงเช้าวันนี้ พื้นที่บริเวณดังกล่าว ดูสะอาดตากว่าทุกวัน โดยมีเจ้าหน้าที่จากกรุงเทพมหานคร เข้าทำความสะอาดและเก็บเศษขยะ ขณะที่ จำนวนผู้ชุมนุมนั้น ดูจะบางตากว่าทุกวันเช่นกัน แต่ปริมาณรถยนต์ที่จอดอยู่มีเป็นจำนวนมาก ส่วนบรรยากาศ กลุ่มผู้ชุมนุมนั้น ได้นอนพักผ่อนอยู่ภายในเต็นท์ และส่วนหนึ่ง เดินทางไปฟังการปราศรัย บริเวณสะพานผ่านฟ้าลีลาศด้วย</p>
<p>อย่างไรก็ตาม สำหรับการรักษาความปลอดภัย บริเวณโดยรอบทำเนียบรัฐบาล ยังคงมีกำลังเจ้าหน้าที่ตำรวจทหาร ตรึงกำลังรักษาความลปอดภัยอย่างเข้มงวดบริเวณโดยรอบ เจ้าหน้าที่ได้นำรั้วลวดหนามล้อมไว้ทั้งหมด ส่วน ถนนพิษณุโลก ขณะนี้ได้เปิดให้ประชาชนใช้เส้นทางดังกล่าวได้แล้ว โดยมีปริมาณรถค่อนข้างติดขัด</p></body>
</news>
