<teiHeader>
<fileDesc>
<titleStmt>
  <title>"แลนด์โรเวอร์"ไม่เกี่ยวปาอึบ้านนายกฯ ดูวงจรปิดเจอแท็กซี่สีส้มต้องสงสัยอีก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-04 22:52:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265298785&catid=17  </bibl>
</sourceDesc>
</fileDesc>
</teiHeader>
<news>
<headline>"แลนด์โรเวอร์"ไม่เกี่ยวปาอึบ้านนายกฯ ดูวงจรปิดเจอแท็กซี่สีส้มต้องสงสัยอีก</headline>
<lead></lead>
<neck></neck>
<body><p>ความคืบหน้ากรณีคนร้ายปาสิ่งปฏิกูลใส่บ้านพักของ นายกฯ ที่กองบังคับการตำรวจนครบาล 5 (บก.น.5) <persName>พล.ต.ต.อนุชัย เล็กบำรุง</persName> ผบก.น.5 <persName>พ.ต.อ.สมชาย พัชรอินโต</persName> รอง ผบก.น.5 และ <persName>พ.ต.อ.สมบัติ มิลินทจินดา</persName> ผกก.สส.บก.น.5  ประชุมติดตามความคืบหน้าคดี</p>
<p><persName>พล.ต.ต.อนุชัย</persName>กล่าว ภายหลังประชุมว่า ได้ภาพจากกล้องวงจรปิดเพิ่มเติมทำให้เห็นรูปพรรณคนร้ายมากขึ้น สำหรับรถที่อยู่ในที่เกิดเหตุ ก็จะเรียกมาสอบเพิ่มเติม ส่วนที่มีข่าวว่า รถต้องสงสัยยี่ห้อแลนด์โรเวอร์ ได้ติดตามตัว  มาสอบถาม พบเป็นของผู้พักอาศัยอยู่ในซอยสุขุม วิท 31 ไม่มีส่วนเกี่ยวข้อง</p>
<p>"ส่วนแท็กซี่สีส้มต้องสงสัยนั้นกำลังประสานไปยังสหกรณ์แท็กซี่เพื่อ ให้ข้อมูลเพิ่มเติม ส่วนกลุ่มคนร้ายที่ก่อเหตุคาดว่ามากกว่า 2 คน อยู่ระหว่างติดตามสอบถามพยานเพิ่มเติม" <persName>พ.ต.อ.สมบัติ</persName>กล่าว และว่ากรณี <persName>ด.ต.ไชยรัตน์ นาครุ่ง</persName> ผบ.หมู่ ป.สน.ทองหล่อ ที่เฝ้าจุดบริเวณที่ถูกปาสิ่งปฏิกูลขณะเกิดเหตุ ได้ตั้งกรรมการสอบสวนแล้ว
</p></body>
</news>
