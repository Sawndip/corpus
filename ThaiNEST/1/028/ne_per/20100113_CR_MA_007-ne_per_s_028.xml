<teiHeader>
<fileDesc>
<titleStmt>
  <title>อัยการเตรียมพยาน60ปากเบิกความอุ้มฆ่าอัลรูไวลี่ "ปทีป"ยังรอรายการฟันวินัยสมคิดกับพวก  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-13 23:00:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263396295&catid=17  </bibl>
</sourceDesc>
</fileDesc>
</teiHeader>
<news>
<headline>อัยการเตรียมพยาน60ปากเบิกความอุ้มฆ่า<persName>อัลรูไวลี่</persName> "<persName>ปทีป</persName>"ยังรอรายการฟันวินัย<persName>สมคิด</persName>กับพวก</headline>
<lead>อัยการเตรียมพยานเบิกความคดีอุ้มฆ่า"<persName>อัลรูไวลี่</persName>" 50-60 ปาก เผยเมียและญาติ ไม่ขอเป็นโจทก์ร่วม "<persName>ปทีป</persName>"ยังรอรายการลงโทษทางวินัย<persName>สมคิด</persName>กับพวก ดีเอสไอเร่งคดีเพชรซาอุฯ-สังหารนักการทูต</lead>
<neck></neck>
<body><p><persName>นายธนพิชญ์ มูลพฤกษ์</persName> อธิบดีอัยการฝ่ายคดีพิเศษ เตรียมให้ทีมอัยการยื่นบัญชีพยานสำคัญขึ้นเบิกความในชั้นศาล ภายหลังคณะทำงานพิจารณาสำนวนคดีฆ่า<persName>นายมูฮัมหมัด อัลรูไวลี่</persName> นักธุรกิจชาวซาอุดีอาระเบียบ พระญาติ<persName>กษัตริย์ไฟซา</persName>ลมีความเห็นสั่งฟ้อง <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 (ผบช.ภ.5) <persName>พ.ต.อ.สรรักษ์</persName> หรือ <persName>สมชาย จูสนิท</persName> ผกก.สภ.สบเมย จ.แม่ฮ่องสอน <persName>พ.ต.อ.ประภาส ปิยะมงคล</persName> ผกก.สภ.น้ำขุ่น จ.อุบลราชธานี <persName>พ.ต.ท.สุรเดช อุดมดี</persName> ตำรวจนอกราชการ และ <persName>จ.ส.ต.ประสงค์ ทอรั้ง</persName> อาชีพรับจ้าง จำเลยที่ 1-5 ต่อศาลอาญา ความผิดฐานร่วมกันฆ่าผู้อื่นโดยเจตนาโดยไตร่ตรองไว้ก่อน และเพื่อปกปิดการกระทำความผิดของตนและเพื่อหลีกเลี่ยงให้พ้นความผิดทางอาญา ที่ตนได้กระทำไว้ ร่วมกันหน่วงเหนี่ยวกักขังผู้อื่นเป็นเหตุให้ผู้นั้นถึงแก่ความตาย</p>
<p><persName>นายธนพิชญ์</persName>ให้สัมภาษณ์ถึงคดีนี้ เมื่อวันที่ 14 มกราคม ว่า มอบให้ <persName>นายรุจ เขื่อนสุวรรณ</persName> อัยการพิเศษฝ่ายคดีพิเศษ 1 เป็นเจ้าของสำนวนคดีอุ้มฆ่า<persName>นายมูฮัมหมัด อัลรูไวลี่</persName> โดยอัยการจะยื่นบัญชีระบุพยานบุคคลที่มีความสำคัญ แต่คงไม่ถึง 50 ปาก ขณะนี้ยังไม่มีญาติหรือครอบครัวของ<persName>นายอัลรูไวลี่</persName> ยื่นคำร้องต่อศาล ขอเป็นโจทก์ร่วมกับพนักงานอัยการ ส่วนกรณีถูก <persName>พ.ต.ท.สุรเดช</persName> หนึ่งในจำเลย ยื่นฟ้องในความผิดฐานเป็นเจ้าพนักงานร่วมกันปฏิบัติหน้าที่โดยมิชอบนั้น เป็นสิทธิของผู้ต้องหา ไม่รู้สึกหนักใจ ยืนยันว่าปฏิบัติตามหน้าที่อย่างโปร่งใส เป็นไปตามพยานหลักฐาน</p>
<p>แหล่งข่าวอัยการซึ่งเป็นคณะทำงานรับผิดชอบคดีกล่าวว่า ตามกฎหมายหากภรรยาหรือทายาทของ<persName>นายอัลรูไวลี่</persName> สามารถร้องขอเข้าเป็นโจทก์ร่วมได้ในฐานะผู้เสียหาย แต่ก่อนการยื่นฟ้องอัยการได้ประสานทางการซาอุดีอาระเบียผ่านอุปทูตซาอุฯ แล้วว่าจะเป็นโจทก์ร่วมหรือไม่ ซึ่งภรรยาของ<persName>นายอัลรูไวลี่</persName>ก็ไม่ได้แจ้งความประสงค์กลับมาแต่อย่างใด เพียงแต่มีการแจ้งให้ทราบว่ามอบหมายให้อุปทูตซาอุฯดำเนินการติดตามคดีแทนผู้ เสียหาย</p>
<p>"คงไม่จำเป็นต้องนำภรรยา<persName>นายอัลรูไวลี่</persName>มาเบิกความเพื่อสร้างน้ำหนัก พยานหลักฐาน เพราะเมื่อ<persName>นายอัลรูไวลี่</persName>หายตัวไปแล้ว ก็มีเอกสารการแจ้งความไว้ที่จะเป็นพยานหลักฐานแสดงต่อศาล ดังนั้น แม้ว่าภรรยาจะไม่มาเบิกความไม่ได้ทำให้พยานหลักฐานโจทก์น้ำหนักน้อยลง ขณะที่ตามสำนวนการสอบสวนยังมีพยานส่วนอื่นๆ ที่รับทราบเหตุการณ์การหายตัวไป และเห็น<persName>นายอัลรูไวลี่</persName>ถูกทำร้าย ที่อัยการจะนำเข้าเบิกความด้วย สำหรับพยานที่อัยการเตรียมไว้สำหรับคดีนี้มี 50-60 ปาก ตามสำนวนการสอบสวน"</p>
<p>ที่สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> รรท.ผบ.ตร. กล่าวถึงกรณีที่อัยการสั่งฟ้อง พ<persName>ล.ต.ท.สมคิด</persName>กับพวกต่อศาลอาญาว่า ขณะนี้รอการรายงานการต้องคดีอาญาจาก <persName>พล.ต.ท.สมคิด</persName>ที่ต้องรายงานเข้ามาให้ตนทราบภายใน 3 วัน แต่ตอนนี้ยังไม่ได้รายงานมาจึงไม่ทราบรายละเอียด และยังได้สั่งการให้ทางกองการวินัยรวบรวมรายละเอียดเกี่ยวกับคดีนี้ และรายงานมาให้ทราบ เพื่อพิจารณาโทษทางวินัยอีกครั้งว่า จะดำเนินการอย่างไร</p>
<p><persName>พ.ต.อ.ณรัชต์ เศวตนันทน์</persName> รองอธิบดีดีเอสไอ ในฐานะโฆษกดีเอสไอ กล่าวถึงความคืบหน้าคดีสำคัญอีก 2 คดีฆ่านักการทูต 4 คน เมื่อปี 2533 และคดีโจรกรรมเพชรซาอุฯว่า คดีฆ่านักการทูต หลังจากที่ดีเอสไอสรุปสำนวนการสอบสวนส่งอัยการ และอัยการมีความเห็นให้ดีเอสไอออกหมายจับ<persName>นายอาบู อาลี</persName> ชาวอาหรับ ส่งฟ้องศาล แต่เนื่องจากเป็นคดีที่เกิดขึ้นนานเกือบ 20 ปี จึงมีเพียงภาพสเกตซ์ตามที่ตำรวจเคยสเก๊ตซ์ไว้ ขณะนี้จึงยังไม่สามารถติดตามตัวผู้ต้องหาตามหมายจับมาได้ <persName>นายธาริต เพ็งดิษฐ์</persName> อธิบดีดีเอสไอ มีคำสั่งมอบหมายให้จัดชุดมีตนเป็นหัวหน้าคณะ เพื่อประสานกับสำนักงานตำรวจแห่งชาติ (ตร.) เดินทางไปสำนักงานอินเตอร์โพล หรือตำรวจสากล ที่กรุงริยอง ประเทศฝรั่งเศส ภายในเดือนมกราคม</p>
<p>"ไปเพื่อขอความร่วมมือให้ผลักดันหมายจับนายอาบู อาลี เข้าสู่หมายจับบุคคลที่ต้องการตัวของตำรวจสากล ซึ่งมีประเทศสมาชิกจำนวนมากกว่า 190 ประเทศ ตามจับให้ได้ก่อนคดีหมดอายุความในวันที่ 1 กุมภาพันธ์ ตามกฎหมายไทย อย่างไรก็ตาม ทางซาอุฯเห็นว่ากรณีฆ่านักการทูตควรยึดตามสนธิสัญญาหรือกฎหมายระหว่างประเทศ ที่คดีไม่ควรมีอายุความ ดีเอสไอจึงเร่งพยายามอย่างเต็มที่"รองอธิบดีดีเอสไอระบุ</p>
<p><persName>พ.ต.อ.ณรัชต์</persName>กล่าวว่า สำหรับคดีโจรกรรมเพชรซาอุฯที่เพิ่งรับโอนเป็นคดีพิเศษล่าสุด ขอบข่ายการทำงานจะค้นหาเพชรที่ซาอุฯ ยังไม่ได้คืนและหาผู้ครอบครองเพชร ซึ่งจะมีความผิดฐานรับของโจร ขณะนี้คดีมีเบาะแสแต่ยังคืบหน้าไม่มาก รวมทั้งคดีเกิดขึ้นนานแล้ว จึงอาจมีการนำเพชรไปแปรสภาพหรือเปลี่ยนตำหนิรูปพรรณของเพชร ยากต่อการติดตาม แต่จากการประสานกับทางซาอุฯเห็นว่า ถูกละเมิดจากกรณีที่คนซาอุฯถูกฆ่า และทรัพย์สินถูกขโมยจึงต้องการความยุติธรรมและทรัพย์สินคืน</p>
<p>ด้าน <persName>นายพนิช วิกิตเศรษฐ์</persName> ผู้ช่วยรัฐมนตรีว่าการกระทรวงการต่างประเทศ เปิดเผยว่า ทางอุปทูตซาอุฯรู้สึกพอใจพอสมควรกับการที่คดีฆ่า<persName>นายอัลลูไวรี่</persName> มีความคืบหน้า และรัฐบาลได้พยายามชี้แจงไปว่ากระบวนการยุติธรรมไทยทางรัฐบาลไม่สามารถเข้า ไปก้าวก่ายแทรกแซงได้ อย่างไรก็ตาม ยังมีปัญหาอีก 3-4 เรื่อง ที่ยังค้างคาอยู่ แต่แน่นอนต้องดำเนินการอย่างใดอย่างหนึ่งก่อนคดีจะหมดอายุความ โดยเฉพาะเรื่องความโปร่งใสที่ทางกระทรวงการต่างประเทศพยายามชี้แจงให้ทราบ </p></body>
</news>
