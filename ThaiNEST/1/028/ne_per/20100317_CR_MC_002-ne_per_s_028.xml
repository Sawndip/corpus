<teiHeader>
<fileDesc>
<titleStmt>
  <title>บชน.รับมีข่าวลอบสังหารนายกฯ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-03-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/33769  </bibl>
</sourceDesc>
</fileDesc>
</teiHeader>
<news>
<headline>บชน.รับมีข่าวลอบสังหารนายกฯ</headline>
<lead>กรุงเทพฯ 17 มี.ค.- กองบัญชาการตำรวจนครบาล ยอมรับมีข่าวลอบสังหารนายกรัฐมนตรี เตรียมขอภาพสื่อหามือปาเลือดเข้าบ้านนายกฯ ดำเนินคดี</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยว่าแม้สถานการณ์การชุมนุมจะมีความเข้มข้นลดลง แต่ตำรวจยังห่วงผู้ไม่หวังดี ที่อาจก่อเหตุสร้างสถานการณ์คืนนี้ ผู้บัญชาการตำรวจนครบาลจึงสั่งเพิ่มสายตรวจอีกกว่า 400 นาย ประจำจุดตรวจ 168 จุด ๆ ละ 5 นาย ทั่วกรุงเทพมหานคร เน้นตรวจพาหนะต้องสงสัยและจุดสูง รวมถึงจุดวิถีโค้ง </p>
<p>ส่วนข่าวการลอบสังหารนายกรัฐมนตรี ยอมรับได้รับรายงานจากศูนย์อำนวยการรักษาความสงบ หรือ ศอ.รส. ว่าจะมี 5-6 จุด ที่ต้องการให้เกิดความรุนแรง แต่ตำรวจจะไม่เพิ่มกำลังรักษาความปลอดภัยนายกรัฐมนตรี เนื่องจากเป็นบุคคลที่อยู่ในการรักษาความปลอดภัยขั้นสูงสุดอยู่แล้ว ส่วนผู้ชุมนุมที่ปาถุงเลือดเข้าไปในบ้านพักนายกรัฐมนตรี ซอยสุขุมวิท 31 ตำรวจเตรียมขอภาพจากสื่อมวลชน เพื่อขออนุมัติศาลออกหมายจับ ในข้อหากระทำการด้วยประการใด ๆ ให้ของโสโครกเปอะเปื้อนตัวบุคคลหรือทรัพย์สินผู้อื่น และทำให้ผู้อื่นได้รับความเดือดร้อนรำคาญ ซึ่งเป็นข้อหาเดียวกับผู้ที่ปาสิ่งปฏิกูลเข้าไปในบ้านพักนายกฯ ก่อนหน้านี้. -สำนักข่าวไทย </p></body>
</news>
