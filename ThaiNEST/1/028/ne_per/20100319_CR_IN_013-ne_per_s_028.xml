<teiHeader>
<fileDesc>
<titleStmt>
  <title>รวบTAXI1ใน3ต้องสงสัยปาบึ้มขวดพล.ม.2  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-19 21:20:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217098  </bibl>
</sourceDesc>
</fileDesc>
</teiHeader>
<news>
<headline>รวบTAXI1ใน3ต้องสงสัยปาบึ้มขวดพล.ม.2</headline>
<lead>ชุดสืบสวนนครบาล 1 คุม ชายต้องสงสัยปาขวดน้ำมันก๊าดกองพลทหารม้าที่ 2 รักษาพระองค์ เจ้าตัวปฏิเสธ ลั่น เป็นเพียงคนขับแท็กซี่ แต่ผู้โดยสารว่าจ้างให้ส่งจุดเกิดเหตุ</lead>
<neck></neck>
<body><p>ความคืบหน้าล่าสุด กรณีคนร้ายปาขวดบรรจุน้ำมันก๊าซเข้าไปยังกองพลทหารม้าที่ 2 รักษาพระองค์ เมื่อช่วงกลางดึกที่ผ่านมา ล่าสุดที่กองบังคับการสืบสวนสอบสวนกองบังคับการตำรวจนครบาล 1 สามารถจับกุมผู้ต้องสงสัย 1 ใน 3 ผู้ที่ก่อเหตุได้แล้ว หลังกล้องวงจรปิดสามารถจับภาพไว้ได้ โดยพบรถแท็กซี่ต้องสงสัย จึงเรียกตัวมาสอบปากคำ ทั้งนี้ จากการสอบปากคำผู้ต้องสงสัยให้การปฏิเสธว่า ไม่มีส่วนรู้เห็นกับการกระทำดังกล่าว โดยตนเป็นเพียงคนขับรถแท็กซี่ส่งผู้โดยสารตามปกติเท่านั้น ซึ่งระหว่างที่ตนรับคนร้ายทั้ง 2 คน ระบุ เป็นชาวอีสาน จากนั้นคนร้ายได้มีการพูดคุยในการปฏิบัติหน้าที่ของทหารในเชิงลบ และระบุ ว่าไม่ชอบทหารด้วย ก่อนให้ตนไปส่งที่กองพันทหารม้าที่ 2 รักษาพระองค์โดยขณะนั้น ตนไม่ทราบว่าคนร้ายลงไปก่อเหตุอะไร ก่อนที่ให้ตนไปส่งอีกที่หนึ่งโดยไม่เปิดเผย แต่พบว่า บริเวณดังกล่าวมีรถจักรยานยนต์จอดอยู่ 1 คัน พร้อมหมวกกันน็อก 1 ใบ</p>
<p>อย่างไรก็ตาม เจ้าหน้าที่ตำรวจยังไม่ปักใจเชื่อว่า โชเฟอร์แท็กซี่ดังกล่าว ไม่ได้มีส่วนเกี่ยวข้องด้วย ซึ่ง ยังอยู่ระหว่างการรวบรวมพยานหลักฐาน และตรวจสอบอย่างละเอียดอีกครั้ง</p></body>
</news>
