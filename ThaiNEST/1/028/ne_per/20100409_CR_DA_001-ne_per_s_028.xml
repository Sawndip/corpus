<teiHeader>
<fileDesc>
<titleStmt>
  <title>เชิญ เสธ.แดงสอนวิชาบึ้ม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-09 07:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58986  </bibl>
</sourceDesc>
</fileDesc>
</teiHeader>
<news>
<headline>เชิญ <persName>เสธ.แดง</persName>สอนวิชาบึ้ม</headline>
<lead>หัวหนาชุดสืบสวนคดีระเบิดป่วนเมือง"<persName>ภานุพงษ์</persName>"เรียกประชุมชุดสืบสวนนครบาล พบหลักฐานคนร้ายถล่มพรรคการเมืองใหม่กับตึกทีพีไอเป็นรายเดียวกัน เช่นเดียวกับที่ทีวีช่อง 5 กับมูลนิธิรัฐบุรุษ และเชื่อมโยงกับคดียิงอาร์พีจีในท้องที่สำราญราษฎร์ หลังตรวจสอบระเบิด เอ็ม 67 แล้วเป็นหมาย เลขลอตใกล้เคียงกัน และมีแหล่งที่มาเดียวกัน เร่งทำภาพคนร้ายจากวงจรปิดให้ชัดไว้ใช้ออกหมายจับ ส่วนคดียิงใส่แบงก์ดอกบัวตรวจพบหัวกระสุนมาจากปืนกระบอกเดียวกัน ขณะที่คาร์บอมบ์ที่อาบอบนวดดังจ่อออกหมายจับมือบึ้มและจอมบงการแล้ว</lead>
<neck></neck>
<body><p>จากเหตุการณ์ระเบิดป่วนเมืองที่เกิดขึ้นรายวันนับตั้งแต่เริ่มมีการชุมนุม ของกลุ่มคนเสื้อแดงตั้งแต่วันที่ 12 มี.ค.ที่ผ่านมา โดยเกิดเหตุกว่า 30 ครั้ง ล่าสุดเกิดเหตุยิงระเบิดเอ็ม 79 เข้าไปในกองบัญชาการกองทัพบก (บก.ทบ.) ใกล้ห้องทำงานของ <persName>พล.อ.อนุพงษ์ เผ่าจินดา</persName> ผบ.ทบ. และทำให้ทหารชั้นประทวนที่อยู่เวรได้รับบาดเจ็บ 1 นาย เมื่อช่วงดึกวันที่ 6 เม.ย.ที่ผ่านมา นับเป็นครั้งที่สองที่ บก.ทบ.ถูกถล่มด้วยระเบิดเอ็ม 79 ขณะเดียวกันเจ้าหน้าที่พบระเบิดแสวงเครื่องใช้ถังดับเพลิงบรรจุปุ๋ยยูเรีย ผสมน้ำมันดีเซลไปวางไว้ใกล้ห้างแฟชั่นไอส์แลนด์ ถนนรามอินทรา ซึ่งสามารถเก็บกู้ไปได้ก่อนระเบิดทำงาน โดยเหตุที่เกิดขึ้นตำรวจยังไม่สามารถจับกุมคนร้ายได้แม้แต่รายเดียว</p>
<p>หลังจาก <persName>นายอภิสิทธิ์ เวชชาชีวะ</persName> นายกรัฐมนตรี ประกาศ พ.ร.ก.ฉุกเฉิน ใน 6 จังหวัด ทั้งกรุงเทพฯ และปริมณฑลไปเมื่อวันที่ 7 เม.ย.ที่ผ่านมา แต่เมื่อเวลา 00.45 น. วันที่ 8 เม.ย. <persName>พล.ต.ต.วิชัย สังข์ประไพ</persName> ผบก.น.1 รับรายงานว่ามีเหตุคนร้ายยิงถล่มพรรคการเมืองใหม่ เลขที่ 457 ถนนพระสุเมรุ แขวงบวรนิเวศ เขตพระนคร ที่มี<persName>นายสนธิ ลิ้มทองกุล</persName> เป็นหัวหน้าพรรค จึงไปตรวจสอบพร้อมกำลังตำรวจจำนวนหนึ่ง</p>
<p>พบว่าที่ผนังและกำแพงของที่ทำการพรรคการเมืองใหม่ ถูกยิงถล่มด้วยกระสุนปืนเอ็ม 16 เกือบ 10 นัด และพบลูกระเบิด เอ็ม 79 ที่ยิงจากเครื่องยิง เอ็ม 203 ที่ติดอยู่กับปืนเอ็ม 16 ตกอยู่บนชั้น 2 ของอาคาร อีก 1 ลูก แต่ยังไม่ระเบิด ทราบว่ามีผู้บาดเจ็บ 1 ราย คือ <persName>ด.ต.สุพจน์ ขาลพล</persName> ตำรวจประจำ สภ.บรบือ จ.มหาสารคาม มาทำหน้าที่รักษาความปลอดภัย ถูกกระสุนปืนถากแก้มและแขนซ้าย</p>
<p>สอบสวนทราบว่า ก่อนเกิดเหตุมีรถเก๋งฮอนด้า ซีวิค ไม่ทราบสี และทะเบียน วิ่งผ่านหน้าที่ทำการพรรค โดยมีรถ จยย.ขี่ตามหลังมา แล้วคนร้ายที่นั่งซ้อนท้ายรถ จยย. ได้ใช้อาวุธปืนเอ็ม 16 ที่ติดเครื่องยิงลูกระเบิด เอ็ม 203 ยิงถล่มใส่ที่ทำการ พรรคการเมืองใหม่ดังกล่าว โดยกล้องวงจรปิดหน้าที่ทำการพรรคสามารถจับภาพของคนร้ายที่ก่อเหตุไว้ได้ เจ้าหน้าที่ตำรวจจะใช้เป็นหลักฐานขอศาลออกหมายจับและติดตามจับกุมคนร้ายต่อ ไป</p>
<p>ในเวลาไล่เลี่ยกัน เกิดเหตุคนร้ายใช้ปืนเอ็ม 16 และเครื่องยิงลูกระเบิดเอ็ม 203 ยิงถล่มใส่อาคารทีพีไอ เลขที่ 26/56 ถนนจันทน์ แขวงและเขตสาทร <persName>พล.ต.ต.อนุชัย เล็กบำรุง</persName> ผบก.น.5 พร้อมกำลังตำรวจไปตรวจสอบที่เกิดเหตุ พบว่าที่หน้าอาคารมีปลอกกระสุนปืนเอ็ม 16 ตกอยู่จำนวนหนึ่ง และลูกระเบิดเอ็ม 203 ที่ยังไม่ระเบิดอีก1 นัด คาดว่าเป็นเพราะคนร้ายยิงในระยะใกล้เกินไปทำให้เกลียวของระเบิดหมุนไม่ได้ รอบระเบิดจึงไม่ทำงาน ตำรวจสันนิษฐานว่า คนร้ายที่ก่อเหตุน่าจะเป็นรายเดียวกับที่ยิงถล่มพรรคการเมืองใหม่</p>
<p>ต่อมา ในตอนบ่ายวันเดียวกันนี้ ที่ บช.น. <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา (สบ 10) ในฐานะประธานคณะทำงานคลี่คลายคดีระเบิดในพื้นที่ กทม.และปริมณฑล ได้เรียกประชุมชุดสืบสวนนครบาลเพื่อติดตามความคืบหน้าในการรวบรวมพยานหลัก ฐานทางคดี พร้อมกับเร่งรัดการสืบสวนเพื่อนำไปสู่การออกหมายจับกุมคนร้ายให้ได้โดยเร็ว</p>
<p><persName>พล.ต.อ.ภาณุพงศ์</persName> ให้สัมภาษณ์ว่า ตั้งแต่วันที่ 12 มี.ค.ที่ผ่านมา มีเหตุระเบิดเกิดขึ้นในกทม.และปริมณฑล รวม 33 คดี และในต่างจังหวัด 9 คดี ซึ่งบางคดีคืบหน้าไปบ้างแล้ว อาทิ คดีคาร์บอมบ์ที่โพไซดอน มีพยานหลักฐานเกือบสมบูรณ์แล้ว  เชื่อมั่นว่าอีกไม่กี่วันน่าจะออกหมายจับคนร้ายและคนบงการได้ โดยตอนนี้ทราบแล้วว่าผู้กระทำผิดเป็นใคร</p>
<p>ส่วนคดีล่าสุดที่พรรคการเมืองใหม่ และตึกทีพีไอ ทั้ง 2 คดี น่าเชื่อว่าคนร้ายเป็นชุดเดียวกัน เพราะใช้อาวุธปืน เอ็ม 16 และ ระเบิดเอ็ม 79 อีกทั้ง ตำหนิ รูปพรรณของคนร้าย และ ยานพาหนะที่ใช้ก็ใกล้เคียงกัน โดยในส่วนนี้จะพยายามทำภาพจาก กล้องวงจรปิดให้ชัดเจนเพื่อนำไปสู่การออกหมายจับ</p>
<p>สำหรับคดีระเบิดที่ทีวีช่อง 5 เมื่อวันที่ 27 มี.ค. และมูลนิธิรัฐบุรุษฯ เมื่อ 30 มี.ค.นั้น ทั้ง 2 คดี เป็นคนร้ายชุดเดียวกัน กล้องวงจรปิดในที่เกิดเหตุจับภาพได้ ยังอยู่ในส่วนการทำภาพให้ชัดเจนเพื่อออกหมายจับ โดยจะไปเชื่อมโยงกับคดีที่ สน.สำราญ ราษฎร์ ที่คนร้ายใช้อาร์พีจียิง และในรถพบ ระเบิด เอ็ม 67 อีก 3 ลูก เมื่อตรวจสอบลอตหมายเลข ตำหนิรูปพรรณพิเศษพบว่าใกล้เคียงกับคดีที่คนร้ายใช้ระเบิด เอ็ม 67 โดยพบว่าคนร้ายตะไบหมายเลขออก และใช้สีแต้ม แต่เชื่อว่าน่าจะมาจากลอตเดียวกัน และแหล่งเดียวกัน</p>
<p>ในส่วนของคดีคนร้ายใช้อาวุธปืนขนาด .38 ยิงใส่ธนาคารกรุงเทพ จำกัด สาขาสะพานขาว และธนาคารกรุงเทพ จำกัด สาขาบางยี่ขันนั้น ผู้ชำนาญการตรวจสอบแล้ว พบว่า หัวกระสุนมาจากปืนกระบอกเดียวกัน ถือว่าเป็นความคืบหน้าพอสมควร โดยคดีทั้งหมดได้นำแผนประทุษกรรมคนร้าย ตำหนิรูปพรรณ ยานพาหนะที่คนร้ายใช้ ลักษณะอาวุธ และตรวจโดยผู้ชำนาญแล้ว พอจะสรุปความคืบหน้าได้ในส่วนนี้</p>
<p><persName>พล.ต.อ.ภานุพงศ์</persName> กล่าวต่อว่า สำหรับ คดีคนร้ายยิงระเบิดใส่ที่ทำการพรรคประชาธิปัตย์ ผู้ชำนาญการและเจ้าหน้าที่ที่เกี่ยวข้องได้เก็บรวบรวมพยานหลักฐานไว้หมดแล้ว กำลังตรวจสอบในส่วนของตำหนิ รูปพรรณสัณฐานคนร้าย เพื่อดูว่า สามารถเชื่อมโยงใกล้เคียงกับคดีใดหรือไม่ หากเทียบเคียงได้ก็จะนำไปเข้ากลุ่มที่เรามีอยู่แล้ว โดยคดีทั้งหมด จากแผนประทุษกรรมของคนร้าย มี 2 กลุ่มใหญ่ แต่แยกกันทำและใช้อาวุธที่ต่างกัน</p>
<p>ด้าน คดีคาร์บอมบ์ที่ลานจอดรถอาบ อบนวดโพไซดอน ถนนรัชดาภิเษก นั้นไม่มีปัญหา ทราบเจ้าของรถแล้ว รู้ว่าอยู่ไหน บุคคล ต่าง ๆ ที่เชื่อมโยง ให้พนักงานสอบสวนท้องที่เกิดเหตุประสาน บช.ภ. 5 คดีนี้คืบหน้าไปมาก อีกไม่กี่วันนี้จะสามารถรวบรวมพยานหลักฐานขอศาลออกหมายจับคนร้ายได้</p>
<p><persName>พล.ต.อ.ภาณุพงศ์</persName> กล่าวด้วยว่า คดีระเบิดที่เกิดขึ้นทั้งหมดส่วนใหญ่เป็นการสร้างสถานการณ์จากผู้ไม่หวังดี เพราะไม่เน้นถึงกับเอาชีวิต ยกเว้นในบางครั้งทำแล้วมีคนอยู่ใกล้เคียงก็บาดเจ็บบ้าง แต่ตำรวจไม่ได้นิ่งนอนใจ โดยตนติดตามความคืบหน้าของคดีในส่วนของงานสืบสวน ด้านงานป้องกันปราบปรามได้กำชับ ผบช.น.และผบช.ภ. ต่าง ๆ ให้ปรับแผนสายตรวจ นำตำรวจ และกำลังที่ไม่เกี่ยวกับงาน ปจ. ทั้งฝ่ายจราจร ธุรการ มาช่วยด้วย โดยให้เน้นเรื่องงานป้องกัน งานสืบสวนก็ทำควบคู่ไป เชื่อว่าหากบ้านเมืองดีขึ้น สถานการณ์ต่าง ๆ ก็จะหายไป</p>
<p>เมื่อถามว่า คนร้าย 2 กลุ่มที่พบเชื่อมโยงกันหรือไม่ และมีใครสั่งการ <persName>พล.ต.อ. ภาณุพงศ์</persName> กล่าวว่า ตอนนี้เป็น 2 กลุ่มใหญ่ แต่ยังไม่ทราบว่าเชื่อมโยงกันหรือไม่ ขณะนี้ภาพยังไม่ปรากฏ แต่ในส่วนการออกหมายจับคดีที่โพไซดอนนั้น ได้ตั้งศูนย์ทำการที่ บช.ภ.5 โดยคดีคืบหน้าไปมาก เพราะคนร้ายทิ้งหลักฐานเอาไว้มาก</p>
<p>ต่อข้อถามถึงคดียิงระเบิดที่ บก.ทบ. เพราะเป็นครั้งที่ 2 <persName>พล.ต.อ.ภาณุพงศ์</persName> กล่าวว่า ในส่วนนี้คงเป็นไปตามข่าวที่ปรากฏ หากส่วนใดเรามีพยานหลักฐานเชื่อมโยงได้จะนำมาประกอบกัน ส่วนคดีระเบิดแสวงเครื่องที่หน้าจุฬาฯ ก็ตรวจสอบอยู่ โดยช่วงหลังมีระเบิดแสวงเครื่องทั้งหมดในกทม. 9 คดี ลักษณะการกระทำเริ่มมีการใช้ปุ๋ยยูเรียมาประกอบกับท่อพีวีซีซึ่งเป็นส่วน หนึ่งที่แผนประทุษกรรมแตกต่างไป โดยกำลังตรวจสอบข้อมูลที่กองพิสูจน์หลักฐาน (พฐ.) ที่ตั้งไว้</p>
<p>ผู้สื่อข่าวถามต่อว่า เหตุระเบิดในที่ต่าง ๆ มีความเกี่ยวข้องกับการก่อการร้ายตามที่สันติบาลเตือนหรือไม่ <persName>พล.ต.อ.ภาณุพงศ์</persName> กล่าวว่า เรายังไม่ทราบ แต่เชื่อว่าเป็นการสร้างสถานการณ์ ยังไม่ถึงขั้นการก่อการร้าย ทหาร ตำรวจยังเชื่อมั่นว่าหากสถานการณ์คลี่คลาย บ้านเมืองก็จะสงบ และหากนำผู้กระทำผิดมาดำเนินคดีได้ก็จะสงบลง</p>
<p>“ส่วนจะเรียก <persName>พล.ต.ขัตติยะ สวัสดิ ผล</persName> หรือ <persName>เสธ.แดง</persName> อดีตผู้ทรงคุณวุฒิกองทัพบก มาสอบสวนหรือไม่นั้น ความจริงแล้วผมกับ<persName>พี่แดง</persName>ก็สนิทกัน เพราะรุ่นทันกันก็นับถือกัน ก็ตั้งใจว่าว่าง ๆ จะโทรฯหรือนัดมาคุยกัน เพื่อเอา<persName>พี่แดง</persName>มาช่วยสืบด้วย เพราะเป็น ตท.รุ่น 11 ผม ตท.รุ่น 12 สนิทกัน เชื่อว่าน่าจะเป็นประโยชน์เพราะ<persName>พี่แดง</persName>มีความรู้ในหลายเรื่องและยังมี ประสบการณ์ต่าง ๆ มากมาย และเชื่อว่าทุกคนหวังดีต่อชาติบ้านเมืองอยู่แล้ว โดยจะมาในฐานะรุ่นพี่และเป็นนักรบเก่าที่มีความชำนาญ คงต้องขอความรู้กันหน่อย” <persName>พล.ต.อ.ภานุพงศ์</persName> กล่าวอย่างอารมณ์ดี</p>
<p>ที่ ศูนย์วิจัยมหาวิทยาลัยกรุงเทพ (กรุงเทพโพล) เผยผลสำรวจเรื่อง ดัชนีความเสี่ยงของคนกรุงเทพฯ จากการสุ่มตัวอย่างประชาชนทุกสาขาอาชีพที่มีอายุ 18 ปีขึ้นไป จำนวน 1,318 คน เมื่อวันที่ 7 เม.ย.ที่ผ่านมา พบว่าคนกรุงเทพฯ มีความเสี่ยงด้านการเมืองสูงที่สุด คิดเป็นร้อยละ 62.8 โดยอยากให้เร่งควบคุมสถานการณ์ ยุติปัญหาการชุมนุม และทำการเมืองให้สงบโดยเร็ว เพื่อลดความเสี่ยงในการดำเนินชีวิต</p>
<p>ตอนเย็นวันเดียวกัน ที่บ้านพระอาทิตย์ <persName>นายสุริยะใส กตะศิลา</persName> เลขาธิการพรรคการเมืองใหม่ กับ <persName>นายสำราญ รอดเพชร</persName> โฆษกพรรค แถลงถึงกรณีคนร้ายยิงปืนเอ็ม 16 กับระเบิด เอ็ม 79 ถล่มที่ทำการพรรค โดย <persName>นายสำราญ</persName> กล่าวว่า เห็นได้ชัดว่าเป็นฝีมือของมืออาชีพ จากภาพของกล้องวงจรปิดจะเห็นได้ว่ารถของคนร้ายวิ่งมาจากสะพานผ่านฟ้าลีลาศ ซึ่งเป็นจุดที่กลุ่มคนเสื้อแดงชุมนุมอยู่ พอก่อเหตุแล้ววิ่งกลับไปทางสะพานวันชาติ ตนเชื่อว่าคนร้ายเป็นขบวนการป่วนบ้านเมือง และเป็น ขบวนการเดียวกับที่ก่อเหตุมาหลาย ๆ ครั้งโดยใช้ยุทธศาสตร์ 3 ขา เพื่อหวังให้เปลี่ยนแปลงรัฐบาล ตนจะให้เวลาตำรวจสืบสวน 3 สัปดาห์ เชื่อว่าจะหาคำตอบได้ หากไม่คืบหน้าตนจะไปทวงถามอีกครั้ง</p>
<p>ด้าน <persName>นายสุริยะใส</persName> กล่าวอย่างมั่นใจว่า ตำรวจจะสามารถจับกุมผู้กระทำผิดได้ เพราะมีพยานหลักฐานชัดเจน ผู้ก่อเหตุไม่ใช่โจรกระจอก มีการวางแผนมาอย่างดี ซ้ำยังกล้าก่อเหตุช่วงที่ประกาศ พ.ร.ก.ฉุกเฉิน  จึงตั้งข้อสังเกตว่าการกระทำดังกล่าวมีอำนาจบางอย่างคุ้มกันอยู่หรือไม่ รวมทั้งอยากตั้งคำถามไปยังพรรคร่วมรัฐบาลว่ายังมีปัญหาอยู่หรือไม่ ส่วนการที่กลุ่มคนเสื้อแดงประกาศสงครามอยู่ตลอดเวลานั้นไม่ใช่เรื่องน่ากลัว เป็นแค่สงครามลมปาก แต่ตนอยากให้ระวังยุทธศาสตร์ 3 ขา ที่จะใช้ความรุนแรงนำการชุมนุม ตนเกรงว่าสงครามที่ไม่น่ากลัวจะกลายเป็นสงครามจริงขึ้นมา</p></body>
</news>
