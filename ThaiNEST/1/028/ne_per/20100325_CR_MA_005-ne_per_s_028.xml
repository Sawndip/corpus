<teiHeader>
<fileDesc>
<titleStmt>
  <title>"ศรเทพ ศรทอง"เชื่อยิงโหดยกครัว "รองสว.ส.สภ.บางบัวทอง"4 ศพ พุ่งปมฆ่าปิดปากเรื่องสำคัญ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-25 22:16:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269530241&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ศรเทพ ศรทอง</persName>"เชื่อยิงโหดยกครัว "รองสว.ส.สภ.บางบัวทอง"4 ศพ พุ่งปมฆ่าปิดปากเรื่องสำคัญ</headline>
<lead>อดีตนักร้องเพลงลูกทุ่งชื่อดัง "<persName>ศรเทพ ศรทอง</persName>" คนสนิท "รองสว.ส.สภ.บางบัวทอง" ถูกฆ่าโหดยิงยกครัว พ่อ-แม่ ลูก 2คน ไม่เชื่อปมชู้สาวชนวนสังหาร แต่อาจเป็นปมฆ่าปิดปากเรื่องลึกๆ บอก 2 เมีย รักกันดี ตร.อาขักขาเข้ม ด.ญ. 6 ขวบรอดชีวิตคนเดียว พยานปากสำคัญ</lead>
<neck></neck>
<body><p>คนร้ายสังหารโหด ร<persName>.ต.ท.ราชัน พันธ์วงศ์</persName> อายุ 37 ปี รองสารวัตรสอบสวนสถานีตำรวจภธร (รอง สว.ส.สภ.) บางบัวทอง จ.นนทบุรี พร้อมลูก 2 และภรรยา ถูกเปิดเผยขึ้นเมื่อเวลา 06.00 น.วันที่ 25 มีนาคม หลัง <persName>พ.ต.ท.เสนาะ ทาบุญ</persName> สารวัตรเวร สภ.สามโคก จ.ปทุมธานี รับแจ้งว่าพบศพอยู่ข้างถนนวงแหวนฝั่งตะวันตก สายบางปะอิน-มุ่งหน้าบางบัวทอง หมู่ที่ 2 ต.บางเตย อ.สามโคก โดยมีรถยนต์ยี่ห้อโตโยต้า รุ่นฟอร์จูนเนอร์ สีเทาดำ  ทะเบียน ฌย 1188  กรุงเทพมหานคร จอดติดเครื่องอยู่  จึงรุดไปพร้อม <persName>พล.ต.ต.เมธี กุศลสร้าง</persName> ผู้บังคับการตำรวจภูธรจังหวัด(ผบก.ภ.จว.) ปทุมธานี <persName>พ.ต.อ.วิเชียร รัตติทิวาพาณิชย์</persName> ผกก.สภ.สามโคก พบว่ากระจกประตูหลังและกระจกประตูหลังซ้ายของรถยนต์ ถูกยิงแตกละเอียด  ในรถพบศพ <persName>ด.ช.จิรายุ</persName> หรือ น้อง<persName>โอม พันธ์วงศ์</persName> อายุ 4 ปี ถูกยิงเข้าคิ้วซ้าย สภาพศพนั่งคุ้ดคู้ที่พื้นรถซอกหลังเบาะคู่คนขับ ศพ <persName>ด.ญ.ญานิสา</persName> หรือน้อง<persName>ออย พันธ์วงศ์</persName> อายุ 5 ปี ถูกยิงเข้าที่ลำคอ และริมฝีปากแห่งละ 1 นัด อยู่บนเบาะด้านหลัง และพบว่า <persName>ด.ญ.รวิศรา</persName> หรือน้อง<persName>ออม พันธ์วงศ์</persName> อายุ 6 ปี ถูกยิงที่ไหปลาร้าด้านซ้ายทะลุหลัง 1 นัด บาดเจ็บสาหัสนั่งอยู่เบาะหลัง ตำรวจรีบนำตัวส่งโรงพยาบาลปทุมธานี ซึ่งทั้งสามเป็นลูกชายและลูกสาว ของ<persName>ร.ต.ท.ราชัน</persName></p>
<p>ห่างจากจุดรถประมาณ 2 เมตร พบศพ <persName>ร.ต.ท.ราชัน</persName> ถูกยิงเข้าที่ศรีษะ 1 นัด สภาพศพนอนคว่ำหน้าอยู่บริเวณไหล่ทางด้านหลังรถ  เมื่อเจ้าหน้าที่ตรวจสอบที่เกิดเหตุอย่างละเอียดพบศพ<persName>นางนวรัตน์ พันธ์วงศ์</persName> อายุ 33 ปี ภรรยา <persName>ร.ต.ท.ราชัน</persName> ถูกยิงที่เบ้าตาขวา 1 นัด อยู่ในป่าหญ้าห่างจากถนนประมาณ  50 เมตร เจ้าห้นที่ตรวจสอบพบว่า ทุกศพถูกยิงด้วยปืนลูกซอง และปืนขนาด 9 มม.  โดยเจ้าหน้าที่พบปลอกกระสุนของปืนทั้งสองชนิดตกอยู่ในที่เกิดเหตุ</p>
<p>ด้าน <persName>พล.ต.ต.เมธี</persName> กล่าวว่าตรวจสอบวัตถุพยานพยานบุคคลแล้ว สรุปว่า  <persName>ร.ต.ท.ราชัน</persName> ภรรยา และครอบครัว เดินทางมาจาก จ.ลำปาง เพื่อกลับบ้านพักที่  35/170 หมู่บ้านมณีวรรณ  ม.5 ต.ระหาญ อ.บางบัวทอง จ.นนทบุรี คาดการว่าคนร้ายน่าจะรู้จักกับครอบครัวผู้ตาย ประกอบกับทรัพย์สมบัติของผู้ตายสูญหายไป อาจมีประเด็นชิงทรัพย์เข้ามาเกี่ยวข้อง ในทางสืบสวนจะตรวจสอบรายละเอียดต่างๆในการเดินทางของ<persName>ร.ต.ท.ราชัน</persName> ก่อนมาพบจุดจบและจะตรวจสอบดูว่าระหว่างเดินทางได้ติดต่อกับกลุ่มคนร้ายบ้างหรือไม่</p>
<p>"นอกจากนี้มอบให้ พ.ต.อ.อำนาจ จันทร์เจริญ รอง ผบก.ภ.จว.ปทุมธานี สืบสวนว่า ร.ต.ท.ราชัน ขณะปฏิบัติหน้าที่ได้มีปัญหากับใครบ้าง ปัญหาครอบครัวเป็นอย่างไร มีภรรยากี่คน  แนวทางสืบสวนตั้งไว้ 3 ประเด็น  ชิงทรัพย์  ขัดแย้งส่วนตัว และ ชู้สาว หลักฐานที่พบ ปลอกกระสุนออโตเมติกขนาด 9 มม. อยู่ 4 ปลอกตกอยู่ในรถ และปลอกกระสุนลูกซอง เบอร์ 20 ตกอยู่นอกรถ 2 ปลอก สันนิษฐานว่าคนร้ายมีปืน 2 กระบอก"<persName>พล.ต.ต.เมีธี</persName>กล่าวและว่า <persName>ร.ต.ท.ราชัน</persName> กับภรรยาน่าจะถูกยิงด้วยปืนลูกซอง ส่วนเด็กอาจจะถูกยิงด้วยปืน 9 มม. จากการตรวจเม็ดเลือดเมื่อเวลา 08.00 น. คาดว่าเสียชีวิตมาแล้ว 6 ชั่วโมง เชื่อว่าเหตุหน้าจะเกิดเวลาประมาณ 01.00 – 02.00 น. นอกจากนี้ยังพบว่าผู้ตายยังสวมรองเท้า คาดว่าผู้ตายคงจะจอดรถ
ลงไปคุยกับคนร้าย เพราะรถดึงเบรกมือไว้ ไม่ได้จอดแบบเร่งด่วน</p>
<p><persName>พล.ต.ต.เมธี</persName> กล่าวว่า จากประวัติทราบว่า<persName>ร.ต.ท.ราชัน</persName> มีภรรยาหลายคน ภรรยาคนแรกมีลูกด้วยกัน 1 คน ภรรยาคนที่สองมีลูกด้วยกัน 3 คน น้ำหนักในคดีนี้เน้นไปทางด้านการทะเลาะกันรุนแรง เพราะยิงเด็กเข้ามาเกี่ยวข้อง ถ้าเป็นการชิงทรัพย์ธรรมดาไม่น่าจะถึงกับต้องยิงเด็ก แค่เอาปืนจี้แล้วชิงทรัพย์สินไปน่าจะเพียงพอ คาดว่าเป็นการฆ่าล้างแค้น และเป็นลงมือที่โหดมาก เพราะแม้แต่เด็กยังฆ่าได้</p>
<p>ต่อมาเวลา 08.30 น. <persName>นางวารีรัตน์ นิ่มอนงค์</persName> อายุ 45 ปี  คนรับใช้ในบ้าน<persName>ร.ต.ท.ราชัน</persName> กล่าวว่า  <persName>ร.ต.ท.ราชัน</persName> พาครอบครัวเดินทางกลับไปเที่ยวบ้าน <persName>ร.ต.ท.ราชัน</persName> ที่ จ.ลำปาง เมื่อวันที่ 23 มีนาคม พร้อมกับไปส่งน้อง<persName>แก๊ป</persName> อายุ 13 ปี ลูกของ ร<persName>.ต.ท.ราชัน</persName> กับอดีตภรรยา ตามปกติ <persName>ร.ต.ท.ราชัน</persName> จะมีทรัพย์สินติดตัวทั้งสร้อยคอทองคำพร้อมพระสมเด็จเลี่ยมทอง และแหวนทองคำ นาฬิกาโรเลกซ์ฝังเพชร และปืนพก มูลค่ารวมกว่า 6  แสนบาท แต่ในที่เกิดเหตุไม่พบทรัพย์สินดังกล่าว</p>
<p>ต่อมาเวลา 09.30 น. แพทย์โรงพยาบาลปทุมธานีได้ช่วยเหลือ <persName>ด.ญ.รวิศรา</persName> จนอยู่ในขั้นปลอดภัย และสามารถพูดคุยกับตำรวจได้บ้างแล้ว  โดยมีตำรวจ สภ.เมืองปทุมธานี 2 นาย คอยคุ้มกัน<persName>ด.ญ.รวิศรา</persName>อย่างเข้มงวด พร้อมกับสั่งห้ามเยี่ยมโดยเด็ดขาด เพราะถือเป็นพยานปากสำคัญที่อยู่ในเหตุการณ์และรอดชีวิตมาได้</p>
<p>ด้าน <persName>ด.ต.ณัฐพล ดวงสุริยา</persName>  ผู้บังคับหมู่ฝ่ายป้องกันและปราบปราม สภ.บางบัวทอง ลูกน้องคนสนิทของ <persName>ร.ต.ท.ราชัน</persName> กล่าวว่า  <persName>ร.ต.ท.ราชัน</persName>เป็นคนดีมาก เป็นที่รักของผู้บังคับบัญชาและลูกน้องทุกคน ส่วนอาชีพหรือธุรกิจส่วนตัวนั้นทราบเพียงว่าเป็นคนสนิทของ<persName>นายศรเทพศรทอง กองทองมณีโรจน์</persName> หรือ <persName>ศรเทพ ศรทอง</persName> อดีตนักร้องเพลงลูกทุ่งชื่อดัง มักไปไหนมาไหนด้วยกันบ่อยครั้ง รวมทั้งเป็นคู่เขยของ<persName>นายศรเทพศรทอง</persName>อีกด้วย โดย<persName>ร.ต.ท.ราชัน</persName> ได้พี่ภรรยาของ<persName>ศรเทพศรทอง</persName>มาเป็นภรรยาอีกคน</p>
<p>ด้าน <persName>พล.ต.ท.กฤษฏา พันธุ์คงชื่น</persName> ผู้บัญชาการตำรวจภูรภาค 1 (ผบช.ภ.1 )กล่าวว่า ตรวจสอบที่เกิดเหตุและสอบถามข้อมูลในเบื้องต้นทราบว่า <persName>ร.ต.ท.ราชัน</persName> เป็นนายตำรวจรุ่น 58 เป็นพนักงานสอบสวน แต่ปฏิบัติราชการช่วยหน่วยป้องกันและปราบปรามที่โรงพักบางบัวทอง เป็นตำรวจที่เก่งอีกคนหนึ่ง และนิสัยดี เป็นที่รักขอผู้ใต้บังคับบัญชาทุกคน คนร้ายที่ก่อเหตุสันนิษฐานว่าคนร้ายที่ลงมือไม่ต่ำกว่า 3 คน และเป็นคนใกช้ชิดหรือรู้จักกับครอบครัวผู้ตายอย่างดี</p>
<p>รายงานข่าวแจ้งว่า ในทางสืบสวนตำรวจพุ่งประเด็นชู้สาว ส่วนเรื่องทรัพย์สินมูลค่าหลายแสนบาทที่หายไปคาดว่าเป็นการจัดฉากให้เป็นชิงทรัพย์เพื่อเบี่ยงเบนประเด็น  เพราะ <persName>ร.ต.ท.ราชัน</persName> มีภรรยาอีกคน ซึ่งเป็นพี่ภรรยาของ<persName>นายศรเทพศรทอง</persName> อีกทั้งรถยนต์โตโยต้าฟอร์จูนเนอร์ รวมทั้งทรัพย์สินเครื่องประดับต่างๆ นั้น ภรรยาคนดังกล่าวเป็นผู้ซื้อให้ทั้งหมด</p>
<p>ด้าน <persName>พล.ต.ต.ศุภกิจ ศรีจันทรนนท์</persName> ผบก.ภ.จว.นนทบุรี กล่าวหลังประชุมร่วมกับ<persName>พ.ต.อ.โสภณ พึ่งไชย</persName> ผกก.สภ.บางบัวทอง และตำรวจฝ่าย สืบสวนสภ.บางบัวทองเพื่อช่วยตำรวจสภ.สามโคก สืบสวนคดีอีกทางหนึ่งด้วยว่า  ตำรวจทุกนายยืนยันว่า <persName>ร.ต.ท.ราชัน</persName> เป็นคนดี  จะพิจาณาความดีความชอบตามให้ และสั่งให้ชุดสืบสวน สภ.บางบัวทอง ร่วมสืบเพื่อติดตามคนร้ายร่วม กับตำรวจ สภ.สามโคกอย่างใกล้ชิด อีกทั้งให้ส่งตำรวจ สภ.บางบัวทอง ไปเฝ้าลูก<persName>ร.ต.ท.ราชัน</persName>ที่รอดชีวิตตลอด 24 ชั่วโมง</p>
<p>ต่อมา <persName>นายศรเทพศรทอง</persName> ประธานกรรมการบริษัท บาตราศรเทพ จำจัด และบริษัท กองทองสมุนไพรไทย จำกัด พร้อมภรรยา เข้าพบ <persName>พล.ต.ต.ศุภกิจ</persName> และ<persName>พ.ต.อ.โสภณ</persName>  เพื่อให้ข้อมูลต่างๆ ประมาณ 1 ชั่วโมง</p>
<p>โดย<persName>นายศรเทพศรทอง</persName> กล่าวว่า สาเหตุการตายไม่ใช่เรื่องชู้สาวแน่นอน และธุรกิจก็ไม่มีอะไร เขาเป็นคนที่ทุกคนรัก ครอบครัวก็ไม่มีปัญหาและที่มีภรรยา 2 คน ก็ไม่มีปัญหา ภรรยาอีกคนก็แยกกันอยู่ <persName>ร.ต.ท.ราชัน</persName> ส่งเสียลูกตลอด ส่วนภรรยาคนใหม่มีปัญหาสุขภาพ มีโรคประจำตัวเป็นโรคพุ่มพวง ทั้งคู่ไม่เคยทะเลาะกันเลย ที่บ้านของ <persName>ร.ต.ท.ราชัน</persName> มีแต่เรื่องสวดมนต์ ทำบุญไหว้พระไม่เคยคิดทำบาป จึงไม่ใช่เรื่องชู้สาว สาเหตุน่าจะมีอะไรที่ลึกๆ ถึงได้ฆ่าปิดปากหมด อาจเป็นคนใกล้ชิดหรือรู้จักกันดี</p></body>
</news>
