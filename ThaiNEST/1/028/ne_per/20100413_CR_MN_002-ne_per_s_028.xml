<teiHeader>
<fileDesc>
<titleStmt>
  <title>สาดน้ำวันแรกดุ! ตาย 45 เจ็บ 607 เลี่ยงฉีดน้ำแรงสูง ป้องกันเหตุ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-13 16:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051503  </bibl>
</sourceDesc>
</fileDesc>
</teiHeader>
<news>
<headline>สาดน้ำวันแรกดุ! ตาย 45 เจ็บ 607 เลี่ยงฉีดน้ำแรงสูง ป้องกันเหตุ</headline>
<lead>ฉลองสงกรานต์วันแรก เสียชีวิต 45 ราย ผบาดเจ็บ 607 ราย แนะไม่ใช้น้ำผสมแป้งสี น้ำแข็ง หรือปืนฉีดน้ำแรงสูงฉีดใส่ผู้ที่กำลังขับรถ เพื่อป้องกันอุบัติเหตุเกิดขึ้นง่าย</lead>
<neck></neck>
<body><p>วันนี้ (13 เม.ย.) เวลา 11.00 น. <persName>นายอนุชา โมกขะเวส</persName> อธิบดีกรมป้องกันและบรรเทาสาธารณภัย ในฐานะเลขานุการศูนย์อำนวยการความปลอดภัยทางถนน (ศปถ.) ประธานแถลงข่าวสถิติอุบัติเหตุทางถนนประจำวันที่ 13 เม.ย. เปิดเผยว่า ศูนย์อำนวยการป้องกันและลดอุบัติเหตุทางถนนช่วงเทศกาลสงกรานต์ปี 2553 กรมป้องกันและบรรเทาสาธารณภัย ได้รวบรวมสถิติอุบัติเหตุทางถนนประจำวันที่ 12 เม.ย.53 ซึ่งเป็นวันแรกของการรณรงค์ “สงกรานต์นี้ ขับขี่ปลอดภัย คนไทยรักกัน” ปรากฏว่า เกิดอุบัติเหตุ 557 ครั้ง เพิ่มขึ้นจากปี 2552 (392ครั้ง) 165 ครั้ง ร้อยละ 42.09 ผู้เสียชีวิต 45 คน เพิ่มขึ้นจากปี 2552 (36คน) 9 คน ร้อยละ 25 ผู้บาดเจ็บ 607 คน เพิ่มขึ้นจากปี 2552 (410 คน) 197 คน ร้อยละ 48.05 สาเหตุที่ทำให้เกิดอุบัติเหตุสูงสุด ได้แก่ เมาสุรา ร้อยละ 40.22 ขับรถเร็วเกินกำหนด ร้อยละ 24.78</p>
<p>ยานพาหนะที่เกิดอุบัติเหตุสูงสุด ได้แก่ รถจักรยานยนต์ ร้อยละ 83.22 ส่วนใหญ่เกิดในเส้นทางตรง ร้อยละ 54.94 บบถนน อบต./หมู่บ้าน ร้อยละ 36.98 ทางหลวงแผ่นดิน ร้อยละ 32.68 ช่วงเวลาที่เกิดอุบัติเหตุสูงสุด ได้แก่ กลางคืน ร้อยละ 62.48 โดยเฉพาะช่วงเวลา 16.01-20.00 น. ร้อยละ 30.16 ขณะที่ ผู้บาดเจ็บและผู้เสียชีวิตส่วนใหญ่อยู่ในกลุ่มวัยแรงงานร้อยละ 55.53</p>
<p>อย่างไรก็ตาม จังหวัดที่เกิดอุบัติเหตุสูงสุด ได้แก่ นครสวรรค์ 23 ครั้ง จังหวัดที่มีผู้เสียชีวิตสูงสุด ได้แก่ นครราชสีมา นครสวรรค์ สุราษฎร์ธานี อุบลราชธานี (3 คน) จังหวัดที่มีผู้บาดเจ็บสูงสุด ได้แก่ พิษณุโลก 27 คน นอกจากนี้จังหวัดที่ไม่เกิดอุบัติเหตุ มี 7 จังหวัด ได้แก่ ฉะเชิงเทรา ชัยภูมิ ตราด ยโสธร สมุทรปราการ สมุทรสงคราม อำนาจเจริญ จังหวัดที่ไม่มีผู้เสียชีวิต มี 44 จังหวัด ซึ่งจังหวัดที่ไม่มีผู้บาดเจ็บมี 8 จังหวัด ได้แก่ ฉะเชิงเทรา ชัยภูมิ ตราด ยโสธร สมุทรปราการ สมุทรสงคราม อำนาจเจริญ อุบลราชธานี</p>
<p>ทั้งนี้ ศปถ.ได้จัดตั้งจุดตรวจหลัก 2,528 จุด เจ้าหน้าที่ปฏิบัติงาน 64, 688 คน เรียกตรวจยานพาหนะ 547,562 คัน มีผู้ถูกดำเนินคดี รวม 48,566 ราย คิดเป็นร้อยละ 8.87 ของการเรียกตรวจ โดยมีความผิดฐานไม่มีใบขับขี่มากที่สุด 15,948 ราย ไม่สวมหมวกนิรภัย 15,373 ราย</p>
<p><persName>นายอนุชา</persName>กล่าวต่อไปว่า จากสถิติอุบัติเหตุบนท้องถนน วันที่ 13 เมษายนปีที่ผ่านมา พบว่าการเมาแล้วขับเป็นสาเหตุสำคัญที่ ทำให้มีผู้เสียชีวิตสูงถึงร้อยละ 40 โดยเฉพาะผู้ขับขี่รถจักรยานยนต์ที่ไม่สวมหมวกนิรภัย ส่วนใหญ่เสียชีวิตในที่เกิดเหตุ และผู้บาดเจ็บสาหัสมีโอกาสพิการสูงถึงร้อยละ 10 อีกทั้ง 1 ใน 3 ของผู้บาดเจ็บและเสียชีวิตเป็นเด็กและเยาวชน และเพื่อป้องกันความสูญเสียจากเหตุดังกล่าว ศปถ.ได้สั่งการให้จังหวัดประสานองค์กรปกครองส่วนท้องถิ่นจัดตั้งจุดสกัดใน หมู่บ้าน ชุมชน เพื่อควบคุมผู้ที่มีพฤติกรรมเสี่ยงเช่น ไม่สวมหมวกนิรภัย เมาสุรา ไม่ให้ออกไปขับขี่ยานพาหนะสร้างความเดือดร้อนกับผู้ใช้เส้นทางรายอื่นในกรณี ที่พบว่าผู้มีพฤติกรรมเสี่ยงเป็นเด็กและเยาวชน ให้แจ้งผู้ปกครองรับตัวกลับไปพักผ่อน รวมถึงขอความร่วมมือประชาชนให้ปฏิบัติตาม พ.ร.บ.ควบคุมเครื่องดื่มแอลกอฮอล์ พ.ศ.2551</p>
<p>โดยห้ามนำเครื่องดื่มแอลกอฮอล์ไปบริโภคในสถานที่จัดงานสงกรานต์ และกำชับให้เจ้าหน้าที่เข้มงวด การจำหน่ายเครื่องดื่มแอลกอฮอล์ให้เป็นไปตามเงื่อนไขที่กฎหมายกำหนดอย่าง เคร่งครัด เพื่อลดความเสี่ยงต่อการเกิดอุบัติเหตุทางถนนจากการเมาแล้วขับ</p>
<p>นอกจากนี้ ขอย้ำเตือนประชาชนให้เล่นน้ำสงกรานต์ในพื้นที่ที่กำหนดอย่างมีมารยาท ไม่ใช้น้ำผสมแป้งสี น้ำแข็ง หรือปืนฉีดน้ำแรงสูงฉีดใส่ผู้ที่กำลังขับรถ โดยเฉพาะผู้ที่ขับขี่รถจักรยานยนต์ เพราะอาจเสียหลักเกิดอุบัติเหตุลื่นไถลได้ ส่วนผู้ที่ขับรถกระบะบรรทุกคนเล่นน้ำ ควรเพิ่มความระมัดระวังในการขับขี่ ไม่ใช้ความเร็วสูง โดยผู้ที่เล่นน้ำท้ายกระบะห้ามลุกขึ้นยืนขณะที่รถกำลังวิ่ง อาจทำให้พลัดตกจากรถได้ ที่สำคัญขอฝากเตือนผู้ขับขี่รถจักรยานยนต์ให้เพิ่มความระมัดระวังในการใช้ จุดกลับรถบนทางหลวงแผ่นดิน และไม่ขับขี่รถย้อนศร เพราะอาจเป็นสาเหตุให้เกิดอุบัติเหตุรุนแรงได้</p></body>
</news>
