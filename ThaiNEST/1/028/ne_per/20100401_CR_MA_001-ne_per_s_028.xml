<teiHeader>
<fileDesc>
<titleStmt>
  <title>รก.ผบก.ป.ปัดปูดข่าวจปร.รุ่น 20เอี่ยวนำเงิน"แม้ว"ป่วนกรุง อภิวันท์อ้างรู้จักพลเอก"ว"เชื่อไม่ได้ชักใย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-01 14:00:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270036880&catid=17  </bibl>
</sourceDesc>
</fileDesc>
</teiHeader>
<news>
<headline>รก.ผบก.ป.ปัดปูดข่าวจปร.รุ่น 20เอี่ยวนำเงิน"<persName>แม้ว</persName>"ป่วนกรุง <persName>อภิวันท์</persName>อ้างรู้จักพลเอก"ว"เชื่อไม่ได้ชักใย</headline>
<lead></lead>
<neck></neck>
<body><p>"<persName>อภิวันท์</persName>"ไม่เชื่อ จปร.20 ชักใยบึ้มรายวัน-ชี้เจรจาลับอาจยุติได้</p>
<p><persName>พ.อ.อภิวันท์ วิริยะชัย</persName> ส.ส.นนทบุรี พรรคเพื่อไทย ในฐานะรองประธานสภาผู้แทนราษฎร กล่าวถึงการก่อเหตุสร้างสถานการณ์ในกรุงเทพฯ ว่า ส่วนตัวไม่เชื่อว่า พลเอก"ว" เตรียมทหารรุ่น 9 จปร.รุ่น 20 จะเป็นผู้สร้างสถานการณ์ตามที่หลายฝ่ายสงสัย เนื่องจากรู้จักกับนายทหารคนดังกล่าวดี และเชื่อมั่นว่า โดยบุคลิกส่วนตัวและลักษณะนิสัยแล้ว พลเอก"ว" ไม่น่ากระทำการดังกล่าว</p>
<p><persName>พ.อ.อภิวันท์</persName> กล่าวถึงการเจรจาระหว่างรัฐบาลกับแกนนำแนวร่วมประชาธิปไตยต่อต้านเผด็จการแห่งชาติ หรือ นปช. ด้วยว่า หากมีการเจรจาทางลับอาจทำให้ได้ข้อยุติลงได้ ส่วนการยื่นญัตติอภิปรายไม่ไว้วางใจรัฐบาลของฝ่ายค้านนั้น หากข้อมูลพร้อมสามารถยื่นญัตติได้ทันที ทั้งนี้ส่วนตัวเห็นว่า ควรยื่นญัตติในช่วงสิ้นเดือนเมษายนนี้ น่าจะเป็นช่วงเวลาเหมาะสม</p>
<p>พบวัตถุต้องสงสัยหลังก.กลาโหม ติดคลองหลอด</p>
<p><persName>พ.อ.ธนาธิป สว่างแสง</persName> โฆษกกระทรวงกลาโหม กล่าวเมื่อวันที่  1 เม.ย. ว่า เจ้าหน้าที่พบวัตถุต้องสงสัยบริเวณลานจอดรถจักรยานยนต์ ด้านหลังกระทรวงกลาโหมติดคลองหลอด โดยสุนัขทหารออกตรวจตราตามปกติ เมื่อถึงจุดเกิดเหตุสุนัขหยุดชะงักเหมือนได้กลิ่นระเบิด ดังนั้นเจ้าหน้าที่จึงทำการกั้นประชาชนออกนอกบริเวณดังกล่าวเพื่อความปลอดภัย พร้อมประสานหน่วยเก็บกู้วัตถุระเบิดเข้าไปตรวจสอบ ขณะนี้เจ้าหน้าที่อยู่ระหว่างการเดินทางมาตรวจ</p>
<p>รก.ผบก.ป.ปัดปูดป่วนกรุง </p>
<p><persName>พ.ต.อ.สุพิศาล ภักดีนฤนาถ</persName> รักษาการผู้บังคับการกองปราบปราม กล่าวเมื่อวันที่ 1 เมษายน ถึงข่าวที่ตนเองระบุว่าเหตุระเบิดที่เกิดขึ้นในพื้นที่ต่างๆ หลายครั้งที่ผ่านมา และไม่สามารถจับตัวคนก่อเหตุได้ เนื่องจากมีอดีตทหาร จปร.รุ่น 20 อยู่เบื้องหลังว่า เป็นการเข้าใจผิดของผู้สื่อข่าวที่ให้ข้อมูลไป เพราะข้อเท็จจริงไม่ได้เป็นเช่นนั้น ขอยืนยันไม่ได้มีการอ้างถึงอดีตนายทหาร เตรียมทหารรุ่น 9 หรือ จปร.รุ่น 20 แต่อย่างใด และตนได้ชี้แจงกับ <persName>พล.อ.มนตรี สังขทรัพย์</persName> อดีตรองผู้บัญชาการทหารสูงสุด ในฐานะประธานรุ่น จปร.ที่ 20 ไปแล้ว ซึ่งท่านก็เข้าใจ</p>
<p><persName>พ.ต.อ.สุพิศาล</persName> กล่าวเพิ่มเติมถึงความคืบหน้าของคดี ว่า ขณะนี้เจ้าหน้าที่ตำรจได้ปฏิบัติหน้าที่อย่างเต็มที่ เมื่อมีความชัดเจนก็จะรายงานให้กับผู้บังคับบัญชาเพื่อสืบสวนหาสาเหตุและผู้กระทำผิดต่อไป</p>
<p>แกนนำ"จปร.20"โต้ป่วนกรุง</p>
<p><persName>พล.อ.จงศักดิ์ พานิชกุล</persName> สมาชิกพรรคเพื่อไทย และแกนนำ เตรียมทหารรุ่น 9 หรือ จปร.20  กล่าวถึงกระแสข่าวเตรียมทหารรุ่น 9 เกี่ยวพันเหตุระเบิดใน กทม. ว่า อยากเรียกร้องให้ตำรวจออกมาระบุให้ชัดเจนว่า จปร.20 คนไหน ที่เกี่ยวข้อง ไม่ใช่มาเหมารวมทั้งรุ่นเช่นนี้ ถ้าระบุไม่ได้ถือว่าเป็นการปล่อยข่าวให้เสียหาย ถือว่า เป็นคนที่ใช้ไม่ได้ เพราะไม่รู้ว่าจะโยนความผิดให้ใคร ก็มาโยนที่รุ่นก็ถือว่าใช้ไม่ได้ ตรงกันข้าม ถ้ามีเพื่อนในรุ่นคนไหนไปทำอย่างนั้นจริงก็เป็นเรื่องส่วนตัว เพราะแก่กันแล้วมีแนวทางของตัวเอง แต่ตนไม่เห็นด้วย เพราะมันไมใช่แนวทางการต่อสู้ของเรา หรือแม้แต่พวกที่สนับสนุนกลุ่มเสื้อแดงอยู่ เราต่อสู้ด้วยสันติ มาตลอด ใครที่รู้จักรุ่นของเรา จะรู้ว่า พวกเราไม่ใช่พวกที่ทำแบบนี้</p>
<p>เมื่อถามว่าการปล่อยข่าวลือถึง <persName>พล.อ.วิชิต ยาทิพย์</persName> อดีต รองผบ.ทบ. แกนนำรุ่น เป็นผู้อยูเบื้องหลังเส้นทางการเงินสนับสนุน <persName>พ.ต.ท.ทักษิณ ชินวัตร</persName> นั้น  <persName>พล.อ.จงศักดิ์</persName>  กล่าวว่า ยิ่งเป็นไปไม่ได้  คนที่รู้จัก <persName>พล.อ.วิชิต</persName> จะรู้ว่าเขาไม่เคยเป็นคนที่ทำอะไรประเภทนี้  ที่สำคัญ <persName>พล.อ.วิชิต</persName> ไม่ใช่พวกไหน แทบจะเป็นพวกรัฐบาลด้วยซ้ำ  เพราะเป็นประธานบอร์ด การประปานครหลวง  ถ้าไม่มีสายสัมพันธ์กับรัฐบาลจะได้เป็นหรือ  การมามองที่ <persName>พล.อ.วิชิต</persName> ถือว่า ผิดแล้ว</p>
<p>เมื่อถามว่า เป็นความพยายามที่จะโยง จปร.20  ที่มี <persName>พล.อ.วิชิต</persName> เป็นแกนนำ เข้ากับ <persName>พล.อ. ชวลิต ยงใจยุทธ</persName> ประธานพรรคเพื่อไทยหรือไม่  <persName>พล.อ.จงศักดิ์</persName>  กล่าวว่า  ก็แล้วแต่ใครจะมองหรือวิพากษ์วิจารณ์ แต่พวกเราไม่ได้มีแนวทางอย่างนั้น  อย่าง <persName>พล.อ.วิชิต</persName> ก็เป็นสมาชิกพรรคเพื่อแผ่นดิน  ตนเองเป็นสมาชิกพรรคเพื่อไทย เพราะมีแนวทางของตนในการมาทำงานการเมือง ไม่ใช่เข้ามาเพราะ <persName>พล.อ.ชวลิต</persName>  แต่เมื่อท่านเคยเป็นนายเรา เมื่อท่านเข้ามาพรรคนี้เราก็ดีใจ</p>
<p>"อย่ามาใส่ร้ายปล่อยข่าวกันแบบนี้ ตำรวจ คงหาตัวคนร้ายไม่ได้ ก็มาพูดปล่อยข่าว รวมๆ อ้างว่าเป็นทหาร เป็นรุ่นนั้นรุ่นนี้ ถือว่าใช้ไมได้ การที่ผมไปช่วยอยู่หลังเวทีปราศรัยของ กลุ่ม นปช. เพราะเห็นว่า เขามีแนวทางการต่อสู้ด้วยสันติ ไม่ได้ใช้ความรุนแรง  และต้องการให้มีการเจรจากัน แต่รัฐบาล ยื่นเงื่อนไขว่า จะยุบสภา ภายใน 9 เดือน คงเป็นไปไม่ได้ เอาแค่ยุบสภาภายใน 3 เดือน ก็ไม่ได้ เพราะตอนนั้นข้าราชการจะเกียร์ว่างกันหมด ไม่ทำงานรอดูผลการเลือกตั้งและรัฐบาลใหม่ ใครที่จะโกงกิน ก็ต้องรีบกิน รีบอนุมัติ เรื่องการยุบสภา มันจะต้องเป็น เซอร์ไพร้ซ์ แบบต้องประกาศแบบทันที กะทันหันเลย นายจตุพร ถึงให้เวลารัฐบาล 15 วัน คือ ให้เวลาคิด ถ้าไม่ยอม ก็ต้องต่อสู้กันต่อไป แต่ผมรู้ว่ารัฐบาลไม่ยอมยุบแน่ เพราะกลัวเสียหน้า"<persName>พล.อ.จงศักดิ์</persName>กล่าว</p></body>
</news>
