<teiHeader>
<fileDesc>
<titleStmt>
  <title>น.1 เคาะแล้วโผลั่นไม่มีซื้อขายตำแหน่ง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-30 15:58:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208949  </bibl>
</sourceDesc>
</fileDesc>
</teiHeader>
<news>
<headline>น.1 เคาะแล้วโผลั่นไม่มีซื้อขายตำแหน่ง</headline>
<lead>ผู้บัญชาการตำรวจนครบาล เคาะแล้ว โผ รอง ผบก. - สารวัตร ยัน ไม่มีการซื้อ-ขายตำแหน่ง แน่นอน ทุกขั้นตอนทำตามกฎระเบียบ</lead>
<neck></neck>
<body><p><persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล เปิดเผย ถึงการประชุมคณะกรรมการพิจารณาแต่งตั้งโยกย้ายข้าราชการตำรวจระดับรองผู้บังคับการ จนถึงสารวัตร ว่า การประชุมในวันนี้ เป็นไปด้วยความเรียบร้อย และยืนยันว่า ไม่มีการซื้อ-ขายตำแหน่งตามที่หลายฝ่ายจับตามองอย่างแน่นอน ด้าน <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยว่า การแต่งตั้งโยกย้ายข้าราชการตำรวจ สังกัดกองบัญชาการตำรวจนครบาล ระดับรองผู้บังคับการ จนถึง สารวัตร มีจำนวนทั้งสิ้น 373 นาย โดยแต่ละตำแหน่งยืนยันว่า เป็นไปตามหลักเกณฑ์ และระเบียบของสำนักงานตำรวจแห่งชาติ ซึ่งการปรับย้ายในครั้งนี้ ส่วนใหญ่เป็นไปด้วยความสมัครใจ และยึดหลักเกณฑ์ การอยู่ในพื้นที่ 2 ปี ส่วนการพิจารณาล่าช้านั้น เนื่องจาก มีตำแหน่งที่ต้องพิจารณาและตรวจสอบคุณสมบัติหลายตำแหน่ง</p>
<p>อย่างไรก็ตาม โฆษกกองบัญชาการตำรวจนครบาล ยังกล่าวด้วยว่า ส่วนพื้นที่ ที่มีปัญหาถูกหน่วยเฉพาะกิจ ลงพื้นที่ เนื่องจาก มีสถิติการถูกจับกุมมากที่สุด จะต้องถูกปรับย้ายในระดับ 6 สน. อาทิ สน.ตลิ่นชัน สน.ห้วยขวาง สน.สุทธิสาร และ สน.พลับพลาชัย 2 ทั้งนี้ สำหรับบัญชีการแต่งตั้งโยกย้ายทั้งหมด จะถูกส่งไปตรวจสอบความถูกต้องอีกครั้ง ที่สำนักงานตำรวจแห่งชาติ</p></body>
</news>
