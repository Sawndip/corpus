<teiHeader>
<fileDesc>
<titleStmt>
  <title>ไฟไหม้โรงงานกลั่นเชื้อเพลิงบางปูวอด10ล.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-20 07:23:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217115  </bibl>
</sourceDesc>
</fileDesc>
</teiHeader>
<news>
<headline>ไฟไหม้โรงงานกลั่นเชื้อเพลิงบางปูวอด10ล.</headline>
<lead>เพลิงไหม้ โรงงานกลั่นเชื้อเพลิง บางปู จ.สมุทรปราการ เสียหายกว่า 10 ล้านบาท ไม่มีผู้บาดเจ็บหรือเสียชีวิต</lead>
<neck></neck>
<body><p>เกิดเหตุเพลิงไหม้ โรงงานรีไซเคิลพลาสติกเป็นน้ำมัน บริษัท ภูมิทรัพย์ เอ็นเนอร์ยี่ จำกัด ตำรวจ สภ.บางปู จ.สมุทรปราการ ตรวจสอบที่เกิดเหตุ เป็นโรงงานผลิตน้ำมันเชื้อเพลิง จากเศษพลาสติกขนาดใหญ่ ซึ่งเพลิงได้ลุกไหม้อยู่บริเวณเครื่องจักรหม้อต้มพลาสติกและเครื่อง จักรกลั่น แยกน้ำมันเชื้อเพลิง และแก๊ส LPG เพลิงได้ลุกโหมอย่างรุนแรง เนื่องจาก ภายในเตาหลอม มีการกลั่นน้ำมันเชื้อเพลิง และแก๊สที่เป็นเชื้อเพลิงอย่างดี เพลิงได้ลุกโหมขึ้นติดตัวอาคาร และลุกลามมาลุกไหม้ รถโฟล์ค ลิฟท์ และถังบรรจุแก๊สทำให้เกิดการระเบิดขึ้นเป็นระยะๆ จากนั้นได้ลุกลามมาติดเศษพลาสติกที่เตรียมจะนำเข้าเตาหลอม ซึ่งเจ้าหน้าที่ดับเพลิงได้ช่วยกันระดมฉีดน้ำสกัดเพลิงอยู่นานกว่า 1 ชั่วโมง เพลิงจึงสงบ</p>
<p>สอบสวน<persName>นายนภดล หัสถิน</persName> อายุ 28 ปี หัวหน้าคนงานทราบว่า หลังจากนำเศษพลาสติกใส่เครื่องจนเต็มและปิดฝา ได้เกิดระเบิดขึ้น เปลวไฟลุกท่วมหลังคาเศษพลาสติกที่ถูกหลอมจนเป็นของเหลว ได้ไหลทะลักออกมาจำนวนมาก ทำให้เพลิงลุกโหมอย่างรุนแรง ก่อนลุกลามไปติดเครื่องจักรตัวอื่น ๆ คาดว่า น่าจะเกิดจากเครื่องจักรเตาหลอมทำงานหนัก จึงทนแรงดันและความร้อนในอุณหภูมิสูง ๆ ไม่ไหวจึงเกิดระเบิดขึ้น ก่อนที่เปลวเพลิงจะลุกลาม</p>
<p>อย่างไรก็ตาม ต้องรอผลตรวจจากเจ้าหน้าที่พิสูจน์หลักฐานอีกครั้ง เบื้องต้น มูลค่าเสียหายกว่า 10 ล้านบาท</p></body>
</news>
