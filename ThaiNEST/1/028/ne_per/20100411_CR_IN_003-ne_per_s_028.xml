<teiHeader>
<fileDesc>
<titleStmt>
  <title>สส.พท.รับศพแดงไปสวดที่อนุสาวรีย์ปชต.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-11 11:28:12  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220599  </bibl>
</sourceDesc>
</fileDesc>
</teiHeader>
<news>
<headline>สส.พท.รับศพแดงไปสวดที่อนุสาวรีย์ปชต.</headline>
<lead>ส.ส. พท. พร้อมญาติ ติดต่อรับศพเหยื่อปะทะ ตั้งบำเพ็ญกุศล ที่อนุสาวรีย์ประชาธิปไตย1คืน ขณะ ครอบครัวช่างภาพรอยเตอร์สชาวญี่ปุ่นเตรียมเข้าดูศพเย็นนี้</lead>
<neck></neck>
<body><p><persName>นายวิชาญ มีนชัยนันท์</persName> สมาชิกสภาผู้แทนราษฎร พรรคเพื่อไทย พร้อมด้วยญาติของผู้เสียชีวิต และผู้ชุมนุมกลุ่ม นปช. เกือบ 100 คน เดินทางมาที่สถาบันนิติเวช โรงพยาบาลตำรวจ ติดต่อขอรับศพผู้เสียชีวิตจากเหตุการณ์สลายการชุมนุม ของเจ้าหน้าที่ทหาร ที่สะพานผ่านฟ้าลีลาศ เมื่อวันที่ผ่านมา โดย<persName>นายวิชาญ</persName> เปิดเผยว่า จะนำศพของผู้เสียชีวิตจากเหตุการณ์ดังกล่าวไปบำเพ็ญกุศลที่อนุสาวรีย์ ประชาธิปไตย เพื่อให้เป็นเกียรติกับผู้เสียชีวิตเป็นเวลา 1 คืน ก่อนจะให้ญาตินำศพไปบำเพ็ญกุศล ที่ภูมิลำเนาของผู้เสียชีวิตต่อ ซึ่งถ้าหากญาติของผู้เสียชีวิต ต้องการจะบำเพ็ญกุศลที่ กทม. <persName>นายวิชาญ</persName>ก็จะดำเนินการเรื่องการจัดเตรียมสถานที่ให้ด้วย ทั้งนี้ <persName>นายวิชาญ</persName> ได้ติดต่อขอรับศพผู้เสียชีวิตไปบำเพ็ญกุศลทั้งหมด จำนวน10 ศพ</p>
<p>ด้าน <persName>นายแพทย์พิชญา นาควัชระ</persName> ผู้อำนวยการโรงพยาบาลวชิระ กล่าวเปิดเผยผู้ได้รับบาดเจ็บจากการปะทะตั้งแต่เวลา 14.20 ของวันที่ 10 เมษายน ถึงเวลา 8.00 ของวันนี้ว่ามีผู้ได้รับบาดเจ็บที่ถูกส่งตัวมาที่โรงพยาบาลกลางจำนวน 146 คน เป็นชาย 127 คน หญิง 19 คน และในจำนวนนี้มีเด็กชาย 1 คน เด็กหญิง 2 คน เสียชีวิตที่โรงพยาบาล 7 คน และรับส่งมาจากโรงพยาบาลหัวเฉียวจำนวน 3 คน ซึ่งขณะนี้ได้ส่งไปยังกองนิติเวชโรงพยาบาลตำรวจเพื่อชันสูตรพลิกศพหมดแล้ว</p>
<p>นอกจากนี้ยังคงมีผู้ได้รับบาดเจ็บจากการปะทะ ซึ่งพักรักษาตัวอยู่ที่โรงพยาบาลกลางจำนวน 24 คน ขณะเดียวกันผู้อำนวยการโรงพยาบาลกลางเปิดเผยอีกว่า ภรรยาและบุตรของ<persName>นายฮิโรยูกิ มูราโมโต้</persName> ชาวญี่ปุ่นซึ่งเป็นช่างภาพสำนักข่าวรอยเตอร์สเสียชีวิตจากการปฏิบัติหน้าที่ วานนี้ จะมาเยี่ยมและคาราวะศพตอนเย็นวันนี้ ผู้อำนวยการโรงพยาบาลกลางได้เรียกร้องให้ทุกฝ่ายยุติความรุนแรงเนื่องจาก เป็นคนไทยด้วยกันทังนั้น</p></body>
</news>
