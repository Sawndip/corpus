<teiHeader>
<fileDesc>
<titleStmt>
  <title>ศอฉ.เตรียมขออนุมัติหมายจับแกนแดงเย็นนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-08 17:43:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220224  </bibl>
</sourceDesc>
</fileDesc>
</teiHeader>
<news>
<headline>ศอฉ.เตรียมขออนุมัติหมายจับแกนแดงเย็นนี้</headline>
<lead>ศอฉ.กำลังรวบรวมรายชื่อแกนนำ เสื้อแดงที่บุกรุกสถานที่ราชการ เพื่อเตรียมขออนุมัติหมายจับภายในเย็นวันนี้ ล่าสุด ผู้ชุมที่ราชประสงค์เหลือเพียง 3,000 คน ขณะผ่านฟ้าฯ มี 2,500 คน ยัน จนท.มีอำนาจจับกุม จยย.ที่จะเข้าไปยัง พื้นที่ประกาศห้าม เย็นนี้พร้อมประเมินสถานการณ์อีกครั้ง</lead>
<neck></neck>
<body><p><persName>พ.อ.สรรเสริญ แก้วกำเนิด</persName> โฆษกศูนย์อำนวยการแก้ไขสถานการณ์ฉุกเฉิน (ศอฉ.) แถลงว่า ศอฉ.กำลังดำเนินการ รวบรวมรายชื่อแกนนำกลุ่มคนเสื้อแดง ที่พากลุ่มผู้ชุมนุมบุกรุกสถานที่ราชการ เพื่อเตรียมดำเนินการ ออกหมายเรียกพร้อมหมายจับในเย็นวันนี้ พร้อมยืนยันว่า ศอฉ. ไม่ได้เตรียมการเพื่อสลายการชุมนุม ล้อมปราบ หรือ ประกาศเคอร์ฟิวตามที่คนบางกลุ่มพยายามบิดเบือนข้อมูล ส่วนกรณีที่ <persName>นายณัฐวุฒิ ใสยเกื้อ</persName> แกนนำกลุ่มคนเสื้อแดง จะทำเรื่องขอคืนสัญญาณของสถานีโทรทัศน์พีเพิลแชนแนลนั้น โฆษก ศอฉ. กล่าวว่า คงไม่สามารถทำได้ เพราะเป็นเรื่องของข้อกฎหมาย ซึ่งรัฐบาลไม่ได้ปิดสถานีพีเพิลแชนแนล แต่เป็นการควบคุมสัญญาณการออกอากาศเท่านั้น</p>
<p>ทั้งนี้ หากในอนาคตสถานีย้ายที่ทำการพร้อมอุปกรณ์การส่งสัญญาณใหม่ และนำเสนอข้อมูลที่ไม่บิดเบือนข้อเท็จจริงก็สามารถออกอากาศได้อีกครั้ง นอกจากนี้ โฆษก ศอฉ. ยังกล่าวด้วยว่า ภายหลังมีการยุติการออกอากาศของสถานีโทรทัศน์พีเพิลแชนแนล แล้ว การชี้แจงทำความเข้าใจกับประชาชนประสบความสำเร็จมากขึ้น เห็นได้จากจำนวนกลุ่มผู้ชุมนุม ที่บริเวณแยกราชประสงค์ ที่มีจำนวนลดลงกว่าทุกวันที่ผ่านมา ซึ่งเหลือประมาณ 3,000 คน ขณะที่บริเวณสะพานผ่านฟ้าฯ เหลือประมาณ 2,500 คน โดย ศอฉ. พร้อมจัดรถรับส่งผู้ชุมนุมกลับภูมิลำเนา</p>
<p>พร้อมกล่าวแจ้งเตือนผู้ชุมนุมที่จะนำเอารถ จยย. เข้าไปในพื้นที่ที่มีการประกาศใช้ พ.ร.ก.ฉุกเฉิน ว่าเจ้าหน้าที่มีอำนาจออกคำสั่งยึดยานพาหนะทุกชนิด และมีอำนาจจับกุมผู้ขับขี่หรือผู้ครอบครองยานพาหนะ ตามมาตรา 11 ของ พ.ร.ก.ฉุกเฉิน ที่มีความผิดต้องจำคุกไม่เกิน 2 ปี ปรับไม่เกิน 40,000 บาท หรือทั้งจำทั้งปรับ</p>
<p>อย่างไรก็ตาม ศอ.รส.จะมีการประชุม เพื่อติดตามประเมินสถานการณ์การชุมนุมของกลุ่มคนเสื้อแดงอีกครั้งในเวลา 20.00 น.โดยมี <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ในฐานะ ผอ.ศอฉ.เป็นประธานการประชุม</p></body>
</news>
