<teiHeader>
<fileDesc>
<titleStmt>
  <title>"ปทีป"ยืนกรานไม่เคยเห็นเรื่อง"จ่าเพียร"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-25 22:44:31  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269528292&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ปทีป</persName>"ยืนกรานไม่เคยเห็นเรื่อง"<persName>จ่าเพียร</persName>"</headline>
<lead></lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ (รรท.ผบ.ตร.) ให้สัมภาษณ์เมื่อวันที่ 25 มีนาคม กรณี <persName>พล.ต.อ.อดุลย์ แสงสิงแก้ว</persName> ที่ปรึกษา (สบ10) ยืนยันว่าได้เข้าพบขอให้ช่วยเหลือ <persName>พล.ต.อ.สมเพียร เอกสมญา</persName> ผกก.สภ.บันนังสตา ย้ายออกจากพื้นที่ว่า รอง ผบ.ตร.ทุกคนก็เข้ามาฝากลูกน้องของตนเองทั้งนั้น แต่มาฝากใครบ้าง มันเยอะ จนจำไม่ได้ ผมไม่เห็นกรณีของ <persName>พล.ต.อ.สมเพียร</persName>เลย ไม่เคยเห็น</p>
<p>รายงานจากศูนย์ปฏิบัติการตำรวจจังหวัดชายแดนภาคใต้ (ศชต.) เปิดเผยว่า ขณะนี้มีเจ้าหน้าที่ตำรวจระดับรองสารวัตร (รอง สว.) ขอย้ายออกนอกพื้นที่ 160 นาย จากทั้งหมด 570 นาย ส่วนชั้นประทวนขอย้าย 670 นาย จาก 8,220 นาย</p>
<p><persName>พ.ต.ต.ปิยพงษ์ สาครเย็น</persName> นายแพทย์ (สบ2) กลุ่มงานพิสูจน์หลักฐานเกี่ยวกับบุคคล ปฏิบัติราชการกลุ่มงานผู้ป่วยนอก โรงพยาบาลตำรวจ ร้องเรียนผ่านสื่อมวลชนว่า ไม่ได้รับความเป็นธรรมในการแต่งตั้งโยกย้าย โดยระบุว่าเป็นแพทย์นิติเวช สถาบันนิติเวชวิทยา ตั้งแต่ปี 2544 กระทั่งวันที่ 21 ตุลาคม 2552 ถูกย้ายไปกลุ่มงานผู้ป่วยนอก ทั้งที่ไม่ถนัดงานตรวจผู้ป่วย และเมื่อวันที่ 16 มีนาคมที่ผ่านมา <persName>พล.ต.ท.จงเจตน์ อาวเจนพงษ์</persName> แพทย์ใหญ่ มีคำสั่งให้ไปปฏิบัติงานตรวจชันสูตรศพที่ 3 จังหวัดชายแดนภาคใต้ ระหว่างวันที่ 1-10 มิถุนายนนี้</p>
<p>ผู้สื่อข่าวรายงานว่า <persName>พ.ต.ต.ปิยพงษ์</persName> หรือ "<persName>หมอพาย</persName>" เคยเขียนหนังสือเรื่อง "หมอเจ็บ"  ซึ่งเคยนำมาสร้างภาพยนตร์แล้ว</p></body>
</news>
