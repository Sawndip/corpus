<teiHeader>
<fileDesc>
<titleStmt>
  <title>"สนธิ" เตรียมให้ถ้อยคำศาล คดีคำพิพากษากล้ายางรั่ว  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014887  </bibl>
</sourceDesc>
</fileDesc>
</teiHeader>
<news>
<headline>"<persName>สนธิ</persName>" เตรียมให้ถ้อยคำศาล คดีคำพิพากษากล้ายางรั่ว</headline>
<lead>ทนายพันธมิตรฯ เผย “<persName>สนธิ ลิ้มทองกุล</persName>” เตรียมให้ถ้อยคำต่อกรรมการสอบสวนข้อเท็จจริงของศาลฎีกา กรณีคำตัดสินกล้ายางรั่ว เก้าโมงเช้า พรุ่งนี้ (3 ก.พ.)</lead>
<neck></neck>
<body><p>วันนี้ (2 ก.พ.) <persName>นายสุวัตร อภัยภักดิ์</persName> ทนายความ<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย เปิดเผยว่า ผู้พิพากษาคณะกรรมการตรวจสอบข้อเท็จจริงกรณีคำพิพากษาคดีทุจริตซื้อต้นกล้ายางพารา มูลค่า1,440 ล้านบาท รั่วไหล ได้แจ้งให้<persName>นายสนธิ</persName>เข้าให้การในวันพรุ่งนี้ (3 ก.พ.) เวลา 09.00 น. ซึ่ง<persName>นายสนธิ</persName>จะเดินทางไปยังศาลฎีกา สนามหลวง เพื่อพบคณะกรรมการ ฯ ด้วยตนเอง เนื่องจากเมื่อได้รับหมายเรียกก็จะต้องให้ความร่วมมือเดินทางไปตามคำสั่งศาล ส่วนการซักถามของคณะกรรมการฯ จะเป็นรูปแบบอย่างไร ไม่สามารถตอบได้ อย่างไรก็ดี ในวันพรุ่งนี้ตนในฐานะทนายความจะเดินทางไปพร้อมกับ<persName>นายสนธิ</persName>ด้วย        </p>
<p> ผู้สื่อข่าวรายงานว่า สำหรับการสอบสวนข้อเท็จจริงดังกล่าว เมื่อวันที่ 26 พ.ย.52 <persName>นายวิรัช ลิ้มวิชัย</persName> ประธานศาลฎีกาขณะนั้น ลงนามแต่งตั้ง <persName>ม.ล.ฤทธิเทพ เทวกุล</persName> รองประธานศาลฎีกา <persName>นายวีระพล ตั้งสุวรรณ</persName> ผู้พิพากษาหัวหน้าคณะในศาลฎีกา และ<persName>นายศิริชัย วัฒนโยธิน</persName> ผู้พิพากษาศาลฎีกา เป็นกรรมการสอบสวนฯ เพื่อดำเนินการตาม พ.ร.บ.ระเบียบข้าราชการฝ่ายตุลาการศาลยุติธรรม พ.ศ.2543 ม.68 ที่จะสอบสวนข้อเท็จจริง โดยที่ผ่านมาการสอบสวน คณะกรรมการฯ เรียกองค์คณะผู้พิพากษาทั้ง 9 คน และเจ้าหน้าที่ศาลมาซักถามเป็นที่เรียบร้อย ส่วนบุคคลภายนอกคณะกรรมการฯ ได้เรียกมาให้การเช่นกัน </p></body>
</news>
