<teiHeader>
<fileDesc>
<titleStmt>
  <title>“พงศพัศ” ตรวจโครงการฝากบ้านกับตำรวจประสบความสำเร็จ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-13 17:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051526  </bibl>
</sourceDesc>
</fileDesc>
</teiHeader>
<news>
<headline>“<persName>พงศพัศ</persName>” ตรวจโครงการฝากบ้านกับตำรวจประสบความสำเร็จ</headline>
<lead>โฆษกสำนักงานตำรวจแห่งชาติปลื้มโครงการ “ฝากบ้านกับตำรวจ” ช่วงสงกรานต์ประสบความสำเร็จ ถือเป็นความภูมิใจที่ได้รับใช้ประชาชน</lead>
<neck></neck>
<body><p>วันนี้ (13 เม.ย.) เมื่อเวลา 12.30 น. <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร.ในฐานะ โฆษก ตร.เดินทางไปตรวจเยี่ยมการปฏิบัติงานของเจ้าหน้าที่ตำรวจ สน.โชคชัย ซึ่งเป็นท้องที่ที่มีผู้เข้าร่วมฝากบ้านตามโครงการฝากบ้านไว้กับตำรวจในช่วง เทศกาลสงกรานต์ ไว้มากที่สุด 75 หลัง โดยมี <persName>พ.ต.อ.พรชัย ขจรกลิ่น</persName> ผกก.สน.โชคชัย รายงานการดำเนินตามโครงการ</p>
<p><persName>พล.ต.ท.พงศพัศ</persName>เปิดเผยว่า ในช่วงเทศกาลสงกรานต์ปี 53 นี้ ประชาชนที่อยู่อาศัยในกทม.ฝากบ้านไว้ทั้งหมด 2,066 หลัง โดยประชาชน กทม. ฝากบ้านกับตำรวจนครบาล 1,442 หลัง และประชาชนที่อยู่อาศัยในเขตปริมณฑล ฝากบ้านไว้กับตำรวจภูธร 624 หลัง</p>
<p>สำหรับในเขตกทม.นั้น ทาง สน.โชคชัย รับฝากบ้านไว้มากที่สุด จำนวน 75 หลัง รองลงไป 10 อันดับได้แก่ สน. คันนายาว จำนวน 55 หลัง, สน.บางเขน 53 หลัง สน. ดอนเมือง 52 หลัง, สน.บางนา 51 หลัง ,สน.บางชัน 45 หลัง, สน.หัวหมาก 43 หลัง, สน.โคกคราม 41 หลัง, สน.บึงกุ่ม 40 หลัง และ สน.ท่าข้าม 39 หลัง ส่วนจังหวัดเขตปริมณฑล ประชาชนในพื้นที่ จ.นนทบุรี ฝากบ้านไว้มากที่สุด 208 หลัง รองลงไปได้แก่ จ.ปทุมธานี 128 หลัง สมุทรปราการ 127 หลัง สมุทรสาคร 46 หลัง ลพบุรี 42 หลัง และ จ. นครปฐม 40 หลัง</p>
<p><persName>พล.ต.ท.พงศพัศ</persName>กล่าวด้วยว่า ในการดำเนินการของตำรวจทุกท้องที่ ได้ตรวจตราดูแลและเฝ้าระวังตามมาตรการต่างๆ ที่ได้เตรียมไว้อย่างเข้มงวด โดยมีนักเรียนนายร้อยอบรมสายป้องกันและปราบปรามอาชญากรรม จำนวน 100 นาย เข้าร่วมตรวจตรากับสายตรวจของตำรวจทุกพื้นที่ด้วย และขอขอบคุณประชาชนทุกท่าน ที่ได้ให้ความไว้วางใจ และเข้าร่วมโครงการฝากบ้านไว้กับตำรวจในช่วงเทศกาลสงกรานต์นี้ และจะทำหน้าที่ให้ดีที่สุด โดยถือเป็นความภาคภูมิใจที่ได้รับใช้ประชาชน</p>
<p>“ส่วนการเฝ้าระวังและลดอุบัติเหตุความสูญเสียในระหว่างการเดินกลับ บ้านต่างจังหวัดของประชาชนนั้น ตำรวจทางหลวงและตำรวจจราจรในทุกพื้นที่ พร้อมอาสาสมัคร ได้ร่วมกันเฝ้าระวังอย่างต่อเนื่อง ซึ่งรวมถึงการดูแลและป้องกันเหตุร้ายต่างๆ ในพื้นที่บริเวณที่มีการจัดงานสงกรานต์ด้วย” <persName>พล.ต.ท.พงศพัศ</persName>กล่าวทิ้งท้าย</p></body>
</news>
