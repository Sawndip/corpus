<teiHeader>
<fileDesc>
<titleStmt>
  <title>“เพชร-ไกรสร” พ่อลูกจูบปากเจรจามรดก “พุ่มพวง” 80 ล้าน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-05 16:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047229  </bibl>
</sourceDesc>
</fileDesc>
</teiHeader>
<news>
<headline>“<persName>เพชร</persName>-<persName>ไกรสร</persName>” พ่อลูกจูบปากเจรจามรดก “<persName>พุ่มพวง</persName>” 80 ล้าน!</headline>
<lead>คดี “<persName>เพชร</persName>” ฟ้อง “<persName>ไกรสร</persName>” ส่อแววจูบปาก หลังแจงมรดก<persName>พุ่มพวง</persName>ลงตัว ขอเจรจานอกรอบอีกครั้ง เผยอาจถอนฟ้องกันทุกคดี</lead>
<neck></neck>
<body><p>วันนี้ (5 เม.ย.) เมื่อเวลา 09.30 น.ที่ศาลแพ่ง ถ.รัชดาภิเษก ศาลนัดไต่สวนคำร้องที่ <persName>นายสรภพ</persName> หรือ <persName>เพชร ลีละเมฆินทร์</persName> หรือ <persName>ภัควรรธน์ พิสิษวุฒิรัชต์</persName> ลูกชายคนเดียว ของ <persName>พุ่มพวง ดวงจันทร์</persName> ราชินีลูกทุ่งผู้ล่วงลับ ยื่นคำร้องขอให้ศาลมีหมายเรียกผู้จัดการมรดก ไม่มีพินัยกรรมของ <persName>พุ่มพวง ดวงจันทร์</persName> หรือ <persName>นางลำพึง ลีละเมฆินทร์</persName> คือ <persName>นายไกรสร ลีละเมฆินทร์</persName> สามี<persName>พุ่มพวง</persName> และเป็นบิดาของ <persName>นายสรภพ</persName> เป็นผู้จัดการมรดกมาสอบถาม ถึงมรดกรวม 80 ล้านบาท</p>
<p>นัดนี้ทั้งสองฝ่ายเดินทางมาศาล ซึ่งศาลให้คู่ความลองเจรจากันดูว่าจะมีทางจะไกล่เกลี่ยกันได้หรือไม่ ทั้งนี้ ศาลได้กำชับให้ทั้งสองฝ่าย อย่าให้สัมภาษณ์กับสื่อมวลชนในทางที่จะก่อให้เกิดความเสียหายแก่คดี เพราะเชื่อว่าในฐานะที่เป็นพ่อลูกกันนั้น สามารถจะยอมความกันได้ โดยใช้เวลาการเจรจาราว 3 ชั่วโมง 30 นาที จึงเสร็จสิ้น</p>
<p>ภายหลัง <persName>นายไกรสร</persName> กล่าวด้วยสีหน้ายิ้มแย้ม ว่า ได้รับความกรุณาจากศาลเป็นอย่างดียิ่งที่ช่วยเจรจาให้ทั้งสองฝ่ายปรับความ เข้าใจกัน วันนี้ได้แจกแจงรายละเอียดทั้งหมดว่าทรัพย์มรดกของ<persName>คุณพุ่มพวง</persName> ที่ผ่านมา ใช้จ่ายอะไรไปบ้าง ทั้งเรื่องการเลี้ยงดูลูกชาย ในการส่งไปเรียนต่อต่างประเทศ ซึ่งมีค่าใช้จ่ายสูงมาก ซึ่งทางลูกชายไม่เคยทราบมาก่อน สำหรับการพูดคุยในวันนี้ใช้ความเป็นพ่อเป็นลูกคุยกัน ทำให้มีความเข้าใจกันมากขึ้น เชื่อว่า คดีความหมิ่นประมาทที่ฟ้องร้องกันอยู่นั้นน่าจะจบลงได้ ทั้งนี้ ต้องอาศัยการเจรจานอกรอบอีกครั้ง หากทุกอย่างลงเอยกันได้ก็จะถอนฟ้องทุกคดี ส่วนเรื่องมรดกนั้นคงไม่สามารถให้รายละเอียดได้ แต่ขอยืนยันว่าทรัพย์สินทุกอย่างของตน จะตกเป็นของลูกทั้งหมด ที่ผ่านมายังมีหนี้สิ้นที่ต้องชำระอีกด้วย</p>
<p>ด้าน <persName>นายสรภพ</persName> กล่าวว่า ได้ทราบข้อเท็จจริงเรื่องมรดกของแม่แล้ว จึงอยากจะยุติคดีกับฝ่ายของคุณพ่อ ในเบื้องตนได้เจรจาสองต่อสองกับพ่อแล้ว แม้จะมีโกรธ งอนกันบ้าง แต่สุดท้ายเราทั้งสองคนอยากให้เรื่องจบโดยดี สำหรับเรื่องมรดกทางศาลไม่อนุญาตให้เปิดเผย และไม่ให้สัมภาษณ์เกี่ยวกับความขัดแย้งภายในครอบครัวทั้งสองฝ่าย เพราะจะทำให้มีมุมมองในทางที่ไม่ดีเกิดขึ้นได้</p></body>
</news>
