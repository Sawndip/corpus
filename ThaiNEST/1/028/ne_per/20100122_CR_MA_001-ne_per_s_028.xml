<teiHeader>
<fileDesc>
<titleStmt>
  <title>ฆ่าโหด"สาว สตง."ทิ้งศพข้างถนนที่ จ.อ่างทอง คาดปมเจอการทุจริต-ชู้สาว ตร.ล่าอดีตทหารคนสนิท  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-22 21:08:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264151346&catid=17  </bibl>
</sourceDesc>
</fileDesc>
</teiHeader>
<news>
<headline>ฆ่าโหด"สาว สตง."ทิ้งศพข้างถนนที่ จ.อ่างทอง คาดปมเจอการทุจริต-ชู้สาว ตร.ล่าอดีตทหารคนสนิท</headline>
<lead>ฆ่าโหด"สาว สตง."ทิ้งศพข้างถนนที่ จ.อ่างทอง คาดปมเจอการทุจริต แต่ตกลงไม่ได้ หรือชู้สาว ตำรวจเร่งล่าอดีตทหารเกณฑ์คนสนิทมาสอบสวน</lead>
<neck></neck>
<body><p>ผู้สื่อข่าวรายงานว่า เมื่อวันที่ 22 มกราคม <persName>ร.ต.ท.วันชาติ หุ่นงาม</persName> ร้อยเวร สภ.โพธิ์ทอง จ.อ่างทอง ได้รับแจ้งเหตุพบศพหญิงสาวเสียชีวิตริมถนนสายโพธิ์ ทอง-ท่าช้าง ใกล้กับวิทยาลัยการอาชีพโพธิ์ทอง หมู่ 2 ต.บางเจ้าฉ่า หลังรับแจ้งจึงรายงานให้ผู้บังคับบัญชาชาทราบและรุดไปตรวจสอบ ที่เกิดเหตุ</p>
<p>เมื่อถึงที่เกิดเหตุริมคลองชลประทาน พบศพผู้เสียชีวิตทราบว่าชื่อ <persName>น.ส.นปภา อัครธุวพร</persName> อายุ 43 ปี อยู่บ้านเลขที่  160/73 ถนนพระราม 6 ซอย 6 แขวงสามเสนใน เขตพญาไท กรุงเทพฯ สภาพศพนอนหงาย สวมกางเกงขายาวสีดำ สวมเสื้อสีชมพูลายดำ ไม่สวมรองเท้า เบ้าตาซ้ายบูดบวมเขียวช้ำ มีรอยช้ำที่ต้นคอ ะกกหูทั้งสองข้างและข้อมือขวา  ล็บมือนิ้วก้อยขวาหักจนเลือดไหล แต่ไม่พบร่องรอยการบีบคอแต่อย่างใด มีเพียง รอยมดกัดใบหน้าและลำคอ  คาดว่าเสียชีวิตมาแล้วไม่ต่ำกว่า 12 ชั่วโมง ที่เกิดเหตุพบรอยลากศพจากบนถนนลงไปยังริมคลอง แต่ไม่พบหลักฐาน</p>
<p>ขณะเดียวกันตำรวจได้รับแจ้งว่า พบรถยนต์ต้องสงสัยจอดทิ้งไว้ริมถนน หมู่ 5 ต.บางเจ้าฉ่า อ.โพธิ์ทอง ห่างจากจุดพบศพประมาณ 2 กิโลเมตร โดยจอดทิ้งไว้ตั้งแต่เวลาประมาณ 04.30 น. เมื่อเดินทางไปตรวจสอบพบรถยนต์เก๋งยี่ห้อโตโยต้า โซลูนา วีออส สีบรอนซ์เทา หมายเลขทะเบียน ชง-7253 กรุงเทพฯ จอดเสียหลักล้อรถด้านซ้ายตกลงไปข้างไหล่ทางจนไม่สามารถขับ เคลื่อนได้และพบว่า กุญแจรถยังเสียบคาอยู่ </p>
<p>จากการตรวจสอบภายในรถ พบเสื้อสูตรผู้หญิงสีดำคลุมที่เบาะคนขับ รองเท้าผู้หญิง 3 คู่ สลิปใบฝาก-ถอนเงิน ตู้เอทีเอ็ม ธนาคารกรุงไทย 4 ใบ โดยใบล่าสุดถอนเงินจำนวน 10,000 บาทและพบเศษหญ้าจำนวนหนึ่ง ที่กระโปรงท้ายรถพบโน้ตบุ๊ค 1 เครื่อง กระเป๋าเครื่องสำอาง และกระเป๋าเอกสารการศึกษาปริญญาโทคณะ นิติศาสตร์ มหาวิทยาลัยรามคำแหง สาขา จ.ลพบุรี และเอกสารต่างๆ ส่วนนอกตัวรถมีคราบน้ำสีดำติดอยู่โดยทั่ว</p>
<p>จากการสอบสวนทราบว่า <persName>น.ส.นปภา</persName> เป็นเจ้าหน้าที่สังกัดสำนักงานตรวจเงินแผ่นดิน (สตง.) ภูมิภาค 1  จ.พระนครศรีอยุธยา มีสามีเป็นทนายความ ตั้งสำนักงานอยู่ที่เขตพญาไท กรุงเทพฯ มีบุตร 2 คน ผู้ตายพักอาศัยอยู่กับพ่อและน้องสาวที่ จ.ลพบุรี ก่อนเกิดเหตุเวลาประมาณ 22.00 น. วันที่ 21 มกราคมที่ผ่านมา ผู้ตายโทรศัพท์ไปหาสามีแจ้งว่าจะไปนอนค้างกับลูกสาวที่หมู่ บ้านนวนค  จ.ปทุมธานี จากนั้นขับรถออกจากบ้านพักกระทั่งมาพบศพในรุ่งเช้า </p>
<p><persName>พล.ต.ต.สุรชัย สืบสุข</persName> ผบก.ภ.จว.อ่างทอง กล่าวว่า คนร้ายน่าจะเป็นคนที่ผู้ตายรู้จักและล่อลวงผู้ตายมาเพื่อตกลงปัญหาขัดแย้ง ส่วนตัว หรือด้านหน้าที่การงานที่ผู้ตายอาจไปพบข้อมูลการทุจริตของหน่วยงาน ที่เข้าไปตรวจสอบ แต่คงตกลงกันไม่ได้ คนร้ายจึงบีบคอหรือใช้ผ้าอุดปากอุดจมูก ก่อนนำศพไปทิ้งและขับรถของผู้ตายหลบหนี แต่เกิดตกไหล่ทาง จึงทิ้งรถและหลบหนีไป ซึ่งได้ข้อมูลผู้ต้องสงสัยบ้างแล้ว </p>
<p>แหล่งข่าวรายงานว่า ผู้ตายนอกจากมีสามีเป็นทนายความแล้ว ยังมีอดีตทหารเกณฑ์สังกัดกองพันรบแห่ง หนึ่งใน จ.ลพบุรี ที่เพิ่งปลดประจำการมาติดพัน มีความสัมพันธ์ลึกซึ้งและผู้ตายไว้วางใจให้ใช้เงินทองสบายมือ โดยอดีตทหาร เกณฑ์ดังกล่าวชื่อเล่นว่า บ. รูปร่างสูง สมส่วน หน้าตาดี ผิวขาว ตัดผมเกรียน พูดสำเนียงเหน่อ มีบ้านพักอยู่ใน จ.สิงห์บุรี คาดว่า ก่อนเกิดเหตุผู้ตายอาจขับรถไปรับ<persName>นาย บ.</persName> ที่บ้านพักใน จ.สิงห์บุรี  โดยไม่ได้นัดหมาย แต่อาจพบเหตุการณ์ที่ไม่คาดฝัน จึงเกิดมีปากเสียงถึงขั้นตบตีกันและถูก<persName>นาย บ.</persName>ใช้ผ้าอุดปากและจมูกจนขาดอากาศหายใจก่อนนำศพใส่รถไปทิ้งใน จ.อ่างทอง เพื่ออำพรางว่าตกรถเสียชีวิต โดยเส้นทางดังกล่าวมุ่งหน้า จ.สิงห์บุรี  ซึ่งเป็นบ้านพัก<persName>นาย บ.</persName> ผู้ต้องสงสัย</p>
<p>ต่อมาเวลา 14.00 น. <persName>พล.ต.ท.กฤษดา พันธุ์คงชื่น</persName> ผบช.ภ.1 เดินทางไปยัง สภ.โพธิ์ทอง พร้อมเรียกทุกหน่วยที่เกี่ยวข้องประชุมเพื่อรับฟังข้อสรุปและความคืบหน้าใน เบื้องต้นและมอบแนวทางเพื่อคลี่คลายคดี</p></body>
</news>
