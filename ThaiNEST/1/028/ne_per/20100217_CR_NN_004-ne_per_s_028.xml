<teiHeader>
<fileDesc>
<titleStmt>
  <title>ยธ.ทุ่ม 150 ลบ. วางระบบตัดสัญญาณโทรศัพท์มือถือ 5 เรือนจำ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=199870  </bibl>
</sourceDesc>
</fileDesc>
</teiHeader>
<news>
<headline>ยธ.ทุ่ม 150 ลบ. วางระบบตัดสัญญาณโทรศัพท์มือถือ 5 เรือนจำ</headline>
<lead></lead>
<neck></neck>
<body><p><persName>นายพีระพันธุ์ สาลีรัฐวิภาค</persName> รมว.ยุติธรรม เปิดเผยภายหลังการประชุมคณะกรรมการป้องกันและปราบปรามยาเสพติด (ปปส.) ว่าทางกระทรวงยุติธรรมตั้งงบประมาณ ปี 2553 ไว้ 150 ล้านบาท หรือ เฉลี่ยการจัดซื้อจัดจ้างในการวางระบบเครื่องตัดสัญญาโทรศัพท์มือถือเรือนจำ ละ 30 ล้านบาท ใน 5 เรือนจำสำคัญที่มีการคุมขังนักโทษค้ายาเสพติดไว้อยู่จำนวนมาก</p>
<p>“ทางกระทรวงไม่มีงบประมาณเพียงพอจะวางระบบตัดสัญญาณโทรศัพท์ได้ทุกเรือนจำใน ประเทศ แต่จะเน้นเฉพาะเรือนจำที่มีนักโทษค้ายา เช่น คลองเปรมที่มีจำนวนนักโทษ 5 พันคน จำนวน 3 พันคนเป็นนักโทษคดีค้ายาเสพติด” <persName>นายพีระพันธุ์</persName> กล่าว</p>
<p>รมว.ยธ กล่าวว่า สาเหตุที่ต้องวางระบบตัดสัญญาณโทรศัพท์ เนื่องจากพบว่ามีการร่วมมือกันระหว่างผู้คุม กับนักโทษค้ายาเสพติดในการสั่งซื้อยาเสพติดเข้ามาจำหน่ายในเรือนจำ เช่น สั่งซื้อในห้องน้ำ ซุกยาบ้าไว้ในบ่อน้ำ หรือ ใต้โคนต้นไม้ เป็นต้น   </p>
<p>ทั้งนี้ จะวางระบบการโยกย้ายผู้คุม และ นักโทษค้ายาเสพติดให้สับเปลี่ยนหมุนเวียนให้ไปจองจำในเรือนจำแห่งอื่น เพื่อป้องกันการวางเครือข่ายและอิทธิพลในเรือนจำของกลุ่มแก๊งค้ายาบ้า เนื่องจากมีผลประโยชน์และเงินจำนวนมหาศาลล่อใจในการซื้อขายยาบ้าในเรือนจำ ดังนั้นการสับเปลี่ยนหมุนเวียนประจำการของผู้คุมและการจองจำนักโทษจะช่วยตัด วงจรการค้ายาได้ เพราะการเล็ดรอดยาเสพติดเข้าไปในเรือนจำได้เพราะเจ้าหน้าที่รัฐเข้าไปเกี่ยว ข้อง </p>
<p>“ล่าสุดทางการสามารถจับคุมยาเสพติดล็อดใหญ่ที่จะขนส่งเข้ามาแพร่ระบาดใน กรุงเทพฯ ครั้งละ 2-3 ล้านเม็ด โดยสายรายงานว่าจะนำมาแจกจ่ายให้แต่ละสายๆละ 1 แสนเม็ด” <persName>นายพีระพันธุ์</persName> กล่าวว่า</p></body>
</news>
