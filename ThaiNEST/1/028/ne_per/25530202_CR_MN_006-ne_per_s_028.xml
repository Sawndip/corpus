<teiHeader>
<fileDesc>
<titleStmt>
  <title>“เพชร” ลูกพุ่มพวงร้องศาลเรียก “ไกรสร” แจงมรดก 80 ล้าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014851  </bibl>
</sourceDesc>
</fileDesc>
</teiHeader>
<news>
<headline>“<persName>เพชร</persName>” ลูกพุ่มพวงร้องศาลเรียก “<persName>ไกรสร</persName>” แจงมรดก 80 ล้าน</headline>
<lead>ศาลนัดไต่สวนคดี “น้อง<persName>เพชร</persName>” ลูก<persName>พุ่มพวง ดวงจันทร์</persName> ราชินีลูกทุ่ง ร้องขอให้เรียก “<persName>ไกรสร</persName>” แจงมรดกจำนวน 80 ล้านบาท 5 เม.ย.นี้</lead>
<neck></neck>
<body><p>วันนี้ (2 ก.พ.) เมื่อเวลา 10.00 น.ที่ศาลแพ่ง ถ.รัชดาภิเษก <persName>นายสาคร ศิริชัย</persName> ทนายความ นำ<persName>นายสรภพ ลีละเมฆินทร์</persName> ปัจจุบันเปลี่ยนชื่อเป็น <persName>นายภัควรรธน์ พิสิษวุฒิรัชต์</persName> หรือน้อง<persName>เพชร</persName> บุตรชาย <persName>นางรำพึง ลีละเมฆินทร์</persName> หรือ<persName>พุ่มพวง ดวงจันทร์</persName> ราชินีลูกทุ่งไปแถลงข่าวต่อสื่อมวลชน โดยน<persName>ายสาคร</persName>กล่าวว่า <persName>นายภัควรรธน์</persName> ในฐานะผู้ร้อง ยื่นคำร้องเมื่อวันที่ 21 ม.ค. 52 ที่ผ่านมา ขอให้ศาลแพ่งมีคำสั่งเรียก<persName>นายไกรสร ลีละเมฆินทร์</persName> บิดา ในฐานะผู้จัดการมรดก ของ “<persName>พุ่มพวง ดวงจันทร์</persName>” มาชี้แจงเรื่องการจัดการมรดก มีทรัพย์สินรวม 15 รายการ มูลค่า 80 ล้านบาท ซึ่ง<persName>นายภัควรรธน์</persName> ยังไม่เคยได้รับการแบ่งมรดก โดยศาลแพ่งมีคำสั่งเมื่อวันที่ 29 ม.ค.53 ให้ไต่สวนคำร้องนายภัควรรธน์ ในวันที่ 5 เม.ย.53 เวลา 09.00 น. และสำเนาให้<persName>นายไกรสร</persName>ทราบ หากประสงค์จะคัดค้านในวันดังกล่าว</p>
<p> <persName>นายสาคร</persName>กล่าวว่า ระยะเวลาผ่านมา 17 ปี แล้ว ที่<persName>นายภัควรรธน์</persName>ยังไม่ได้รับแบ่งมรดกเลย อีกทั้งมรดก 15 รายการมีการจำหน่ายจ่ายโอนไปให้บุคคลภายนอกแล้ว จึงยื่นคำร้องขอศาลให้เรียกมาสอบถามว่าจัดการมรดกไปอย่างไร เท่าที่ทราบทรัพย์สินมีที่ดินเหลืออยู่ 3 รายการ และเรื่องลิขสิทธิ์เพลงกับบริษัท ท็อปไลน์ มิวสิค ซึ่งต้องการเรียกร้องสิทธิให้ นายภัควรรธน์ ตามกฎหมาย และเลี่ยงไม่ให้เกิดความบาดหมางกันระหว่างพ่อลูกโดยใช้วิธีการทางกฎหมาย</p>
<p>ด้าน <persName>นายภัควรรธน์</persName>เปิดเผยว่า ไม่ต้องการให้เกิดเรื่องนี้ขึ้น ที่ทำเพราะโมโหแฟนใหม่ของบิดา ที่ฟ้องตนและ<persName>น.ส.ธิดารัตน์ อรรถรัฐ</persName> แฟนสาว ฐานหมิ่นประมาท จนมีค่าใช้จ่ายที่ต้องใช้เกี่ยวกับคดีตลอด อีกทั้งไม่อยากรบกวนเงินของ<persName>นางสุพรรณี สุประการ</persName> แม่บุญธรรม เพราะเรื่องนี้เหมือนตนนำปัญหามาสู่ครอบครัวของเค้าด้วย และเป็นเรื่องที่ไร้สาระมากๆ เรื่องมรดกมารดานั้นนับตั้งแต่ออกจากบ้านมาเมื่อปลายปี 2548 ไม่เคยทราบเรื่องมาก่อน เพราะเรื่องการเงินคุณพ่อจะเป็นดำเนินการมาตลอด</p>
<p>ผู้สื่อข่าวรายงานว่า สำหรับทรัพย์สินทั้ง 15 รายการของ<persName>พุ่มพวง ดวงจันทร์</persName> ราชินีลูกทุ่ง จส.รายการบัญชีทรัพย์มรดก เมื่อวันที่ 21 ส.ค.35 ประกอบด้วย 1.เงินสดในบัญชีออมทรัพย์ ธนาคารกสิกรไทย สาขาถนนราชวงศ์เชียงใหม่ 2.เงินสดในบัญชีออมทรัพย์ ธนาคารกสิกรไทย สาขาสำนักงานพหลโยธิน 3.เงินสดในบัญชีออมทรัพย์ ธนาคารกรุงเทพ สาขาห้าแยกปากเกร็ด 4.ที่ดินในอำเภอสันทราย จังหวัดเชียงใหม่ รวมจำนวน 1 งาน 50 ตารางวา 5.ที่ดินในอำเภอเมืองลำพูน เนื้อที่ 27 ไร่ 1 งาน 26 ตารางวา                6.ที่ดินในอำเภอแม่สาย จังหวัดเชียงราย เนื้อที่ 17 ไร่ 7.ที่ดินในอำเภอแม่สาย จังหวัดเชียงราย เนื้อที่ 4 ไร่ 2 งาน 50 ตารางวา 8.ห้องชุดสยามคอนโดมิเนียม เขตห้วยขวาง กทม. 9.ห้องชุดอาคารจุลดิศ แมนชั่น เขตพญาไท กทม. 10. ห้องชุดอาคารไอทีเอฟ-สีลมพาเลส เขตบางรัก กทม. 11.ที่ดินในเขตพญาไท กทม. 12.รถยนต์ 3 คัน 13. เครื่องประดับ 14.เสื้อผ้าใช้ร้องเพลง และ 15.ลิขสิทธิ์เพลงระหว่างบริษัท ท็อปไลน์ มิวสิค รวมมูลค่าทั้งสิ้น 80 ล้านบาท </p></body>
</news>
