<teiHeader>
<fileDesc>
<titleStmt>
  <title>คุก30วันปรับ2พันสาวหอบลูกฉกผ้าอ้อมห้าง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-30 12:02:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208926  </bibl>
</sourceDesc>
</fileDesc>
</teiHeader>
<news>
<headline>คุก30วันปรับ2พันสาวหอบลูกฉกผ้าอ้อมห้าง</headline>
<lead>ศาลแขวงพระนครเหนือ สั่งจำคุก 30 วัน ปรับอีก 2 พันบาท สาวหอบลูก วัย 10 เดือน ขโมยผ้าอ้อมห้างโลตัสประชาชื่น แต่ รอลงอาญา 2 ปี</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษก สตช. พร้อมด้วย พนักงานสอบสวน สน.เตาปูน ได้นำตัว <persName>น.ส.เมธีกานต์ พจนธารี</persName> อายุ 23 ปี พร้อมด้วย ลูกสาววัย 10 เดือน นำตัวไปส่งฟ้องศาลแขวงพระนครเหนือ หลังก่อเหตุลักทรัพย์ ในห้างสรรพสินค้าโลตัส สาขาประชาชื่น ซึ่งพนักงานรักษาความปลอดภัยของห้างควบคุมตัวได้ เมื่อช่วงค่ำวานนี้ โดย โฆษก สตช. ได้ใช้ตำแหน่งประกันตัว ให้เพื่อให้ 2 แม่ลูก ได้กลับไปนอนบ้านด้วยกัน ทั้งนี้ ในช่วงเช้าที่ผ่านมา ศาลได้พิจารณาตัดสินปรับเป็นเงินสด 2,000 บาท จำคุก 1 เดือน ให้รอลงอาญา 2 ปี</p>
<p>อย่างไรก็ตาม โฆษก สตช. กล่าวว่า สำหรับเหตุการณ์ที่เกิดขึ้น ถือเป็นเหตุการณ์ที่เตือนใจ สำหรับแม่ลูกที่ไม่มีงานทำ หรือ มีความยากจน ไม่สามารถเลี้ยงดูลูกได้ว่า ไม่ควรกระทำการใด ๆ ที่เป็นการผิดกฎหมายอีก เนื่องจากเชื่อว่า สังคมไทย ยังมีหน่วยงาน หรือ องค์กรต่างๆ ที่พร้อมจะให้ความช่วยเหลือ หากได้รับความเดือดร้อน </p></body>
</news>
