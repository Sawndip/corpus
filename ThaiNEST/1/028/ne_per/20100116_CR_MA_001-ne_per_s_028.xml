<teiHeader>
<fileDesc>
<titleStmt>
  <title>"อภิสิทธิ์"ลั่นไม่ส่งมติก.ตร.งัดป.ป.ช.ให้ศาลรธน.ตี ความ ป.ป.ช.นัดถกชุดใหญ่หาความกระจ่าง19ม.ค.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-16 14:24:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263615920&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>อภิสิทธิ์</persName>"ลั่นไม่ส่งมติก.ตร.งัดป.ป.ช.ให้ศาลรธน.ตี ความ ป.ป.ช.นัดถกชุดใหญ่หาความกระจ่าง19ม.ค.</headline>
<lead><persName>มาร์ค</persName> ประกาศไม่ส่งมติก.ตร.ปมขัดแข้ง 3 บิ๊กนายกับป.ป.ช.ให้ศาลรธน.ตีความเหตุผลมีคำวินิจฉัยไปแล้ว "<persName>สมลักษณ์</persName>" เผยเพื่อให้กระจ่างนำเรื่องเข้าหารือป.ป.ช.ชุดใหญ่ 16 ม.ค. เสียงกกต. เอกฉันท์ ยกร้อง "<persName>มาร์ค</persName>-<persName>สุเทพ</persName>" จุ้นโยกย้าย ตร.- ตั้งผบ.ตร.</lead>
<neck></neck>
<body><p><persName>นาย อภิสิทธิ์ เวชชาชีวะ</persName> นายกรัฐมนตรี ให้สัมภาษณ์ระหว่างลงพื้นที่รับฟ้องปัญหาในมาบตาพุด จ.ระยอง เมื่อวันที่ 16 มกราคม ถึงกรณีคณะกรรมการข้าราชการตำรวจ (ก.ตร.) กลับมติคณะกรรมการป้องกันและปราบปรามการทุจริตแห่งชาติ (ป.ป.ช.) ที่ชี้มูลความผิดวินัยร้ายแรง <persName>พล.ต.อ.พัชรวาท วงษ์สุวรรณ</persName> อดีตผู้บัญชาการตำรวจแห่งชาติ (ผบ.ตร.) และ <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจนครบาล (ผบช.น.) ในคดีสลายม็อบพันธมิตรประชาชนเพื่อประชาธิปไตย เมื่อวันที่ 7 ตุลาคม 2551 และ <persName>พล.ต.ต.เพิ่มศักดิ์ ภราดรศักดิ์</persName> อดีตผู้บังคับการตำรวจภูธรจังหวัด (ผบก.ภ.จว.) อุดรธานี ในคดีผู้ชุมนุมสองกลุ่มปะทะกันที่ จ.อุดรธานี เมื่อวันที่ 24 กรกฎาคม 2551 โดยให้ <persName>พล.ต.ท.สุชาติ</persName> และ <persName>พล.ต.ต.เพิ่มศักดิ์</persName>กลับเข้ารับราชการว่า ยังไม่เห็นมติ ก.ตร. แต่ฟังจากข่าวว่า ก.ตร.จะส่งให้คณะรัฐมนตรี (ครม.) เห็นชอบ เพื่อส่งให้ศาลรัฐธรรมนูญตีความ</p>
<p>ผู้สื่อข่าวถามว่า ครม.จะเห็นชอบให้ส่งตีความตามข้อเสนอของ ก.ตร.หรือไม่ <persName>นายอภิสิทธิ์</persName>กล่าวว่า "ไม่ครับ ผมส่งความเห็นของกฤษฎีกาให้ดูแล้วว่า ไม่มีปัญหาในการตีความ แต่จะต้องดูเหตุผลที่ ก.ตร.จะส่งมาอีกครั้งว่ามีเหตุผลอย่างไร เพราะมติ ก.ตร. จะขัดกับรัฐธรรมนูญไม่ได้ เรื่องนี้รัฐธรรมนูญก็เคยมีคำวินิจฉัยของศาลไปแล้ว ในเรื่องการตีความรัฐธรรมนูญ ซึ่งสามารถนำมาเทียบเคียงกันได้ ฉะนั้นต้องดูเหตุผลของ ก.ตร.ก่อน"</p>
<p>เมื่อถามว่า การยืนยันมติของ ก.ตร จะทำให้มติ ป.ป.ช.ที่ออกมาก่อนเกิดความสั่นคลอน หรือทำให้ ป.ป.ช.ไม่ศักดิ์สิทธิ์ <persName>นายอภิสิทธิ์</persName>กล่าวว่า ยังไม่ถึงจุดนั้น ต้องมาดูเหตุผลของ ก.ตร.ก่อนว่าเป็นอย่างไร อย่างไรก็ตาม ก.ตร.และ ผบ.ตร.ไม่สามารถทำอะไรที่ขัดกับรัฐธรรมนูญได้ เมื่อถามว่า ภายในเดือนมกราคมนี้ จะได้ตัว ผบ.ตร.ตัวจริงหรือไม่ <persName>นายอภิสิทธิ์</persName>กล่าวว่า เป็นไปได้ เมื่อถามว่า ปัญหาเดิมๆ ในการคัดเลือกที่ผ่านมา คลี่คลายไปแล้วหรือไม่ <persName>นายอภิสิทธิ์</persName>พยายามเดินหนีคำถามดังกล่าวไปขึ้นรถโดยตอบสั้นๆ ว่า �ัง ผมบอกว่า มีความเป็นไปได้ ไม่ได้บอกว่าจะได้�/FONT></p>
<p>ด้าน <persName>น.ส.สมลักษณ์ จัดกระบวนพล</persName> กรรมการ ป.ป.ช. กล่าวถึงกรณี ก.ตร.กลับมติ ป.ป.ช.ที่ชี้มูลความผิดวินัยร้ายแรงกับ <persName>พล.ต.อ.พัชรวาท</persName> <persName>พล.ต.ท.สุชาติ</persName> และ <persName>พล.ต.ต.เพิ่มศักดิ์</persName> โดยให้ <persName>พล.ต.ท.สุชาติ</persName> และ <persName>พล.ต.ต.เพิ่มศักดิ์</persName>กลับเข้ารับราชการ ว่า เป็นความเห็นสถาบันที่ขัดแย้งกัน น่าจะให้ศาลรัฐธรรมนูญเป็นผู้วินิจฉัยดีที่สุด ในส่วนของ ป.ป.ช.คงจะต้องคุยกันในการประชุม ป.ป.ช.ชุดใหญ่วันที่ 19 มกราคมนี้ ทราบว่าขณะนี้สำนักงาน ป.ป.ช.ได้ทำหนังสือขอมติ ก.ตร.มาประกอบการพิจารณา เพื่อให้ทุกอย่างเป็นทางการ ไม่ได้เป็นการสั่งให้รัฐบาลทำงานตามมติของ ป.ป.ช.อย่างที่<persName>นายสุเทพ เทือกสุบรรณ</persName> รองนายกรัฐมนตรีเข้าใจ เพียงแต่เราไม่อยากทำงานจากข่าวในหน้าหนังสือพิมพ์เพียงอย่างเดียว</p>
<p>ผู้สื่อข่าวถามว่า กฎหมาย ป.ป.ช.เขียนไว้ว่ามติ ป.ป.ช.ในการชี้มูลความผิดทางวินัยเป็นข้อยุติเหตุใดจึงเกิดกรณีนี้ขึ้น <persName>น.ส.สมลักษณ์</persName>กล่าวว่า เรื่องดังกล่าวอยู่ในมาตรา 92 พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต 2542 พัฒนามาจากกฎหมายของคณะกรรมการป้องกันและปราบปรามการกระทำผิดและประพฤติมิ ชอบในวงราชการ (ป.ป.ป.) ที่หลังจาก ป.ป.ช.ชี้มูลความผิดทางวินัยไปแล้ว ผู้บังคับบัญชาหลายหน่วยงานสามารถกลับมติ ป.ป.ป.ได้ทำให้ถูกวิจารณ์ว่าเป็นเสือกระดาษ เมื่อ ป.ป.ป.พัฒนามาเป็น ป.ป.ช.จึงบัญญัติมาตราดังกล่าวขึ้นมา เมื่อให้การทำหน้าที่ของ ป.ป.ช.ศักดิ์สิทธิ์ขึ้น</p>
<p>เมื่อถามว่า แต่ผู้ถูกกล่าวหาที่ถูกชี้มูลความผิดอาจรู้สึกว่าไม่ได้รับความเป็นธรรม เพราะไม่มีช่องทางอุทธรณ์มติ ป.ป.ช.ได้ <persName>น.ส.สมลักษณ์</persName>กล่าวว่า ผู้ที่ถูก ป.ป.ช.ชี้มูลความผิดสามารถอุทธรณ์ได้ โดยยื่นคำร้องต่อศาลปกครอง เช่นเดียวกับกรณีนี้หาก ก.ตร.เห็นว่าควรอุทธรณ์มติ ป.ป.ช. ส่วนตัวเห็นว่าน่าจะยื่นคำร้องไปยังศาลปกครอง หากศาลวินิจฉัยออกมาอย่างไรทุกฝ่ายก็ต้องปฏิบัติตามอยู่แล้ว แต่ ก.ตร.กลับเปลี่ยนมติ ป.ป.ช.เสียเองเลยมีปัญหาเกิดขึ้น เพราะในมาตรา 92 ได้กำหนดข้อยกเว้นให้หน่วยงานที่สามารถตั้งคณะกรรมการขึ้นมาพิจารณาอุทธรณ์ มติ ป.ป.ช.ได้ มีเพียงศาลกับอัยการเท่านั้น ข้าราชการพลเรือนอื่นไม่มีสิทธิกลับมติ ป.ป.ช.</p>
<p>ส่วนกรณีที่ ก.ตร.มีมติให้ <persName>พล.ต.ท.สุชาติ</persName> และ <persName>พล.ต.ต.เพิ่มศักดิ์</persName> กลับเข้ารับราชการทันทีนั้น <persName>น.ส.สมลักษณ์</persName>กล่าวว่า น่าจะรอฟังคำวินิจฉัยของศาลรัฐธรรมนูญก่อน เพราะไม่เช่นนั้นทุกคนจะงงไม่รู้ว่าจะปฏิบัติตัวอย่างไร เนื่องจาก ป.ป.ช.เห็นอย่างหนึ่ง ก.ตร.กลับเห็นอีกอย่างหนึ่ง หากนายตำรวจทั้ง 2 นายกลับเข้ารับราชการตาม ก.ตร. แล้วศาลรัฐธรรมนูญวินิจฉัยออกมาอีกอย่างหนึ่งขึ้นมา จะทำอย่างไร</p>
<p>กกต.ยกร้อง "<persName>มาร์ค</persName>-<persName>สุเทพ</persName>" จุ้นโยกย้าย ตร.- ตั้งผบ.ตร.</p>
<p><persName>นายสุทธิพล ทวีชยการ</persName> เลขาธิการคณะกรรมการการเลือกตั้ง (กกต.) เปิดเผยเมื่อวันที่ 16 ม.ค. ว่า ที่ประชุมกกต.  ที่ประชุมกกต.มีมติเอกฉันท์ยกคำร้องกรณีที่ขอให้กกต.ตรวจสอบ<persName>นายอภิสิทธิ์ เวชชาชีวะ</persName> นายกรัฐมนตรี และ<persName>นายสุเทพ  เทือกสุบรรณ</persName> รองนายนกรัฐมนตรี เข้าไปก้าวก่ายแทรกแซงการแต่งตั้งโยกย้ายตำรวจในขณะที่<persName>พล.ต.อ.วิเชียร พจน์โพธิ์ศรี</persName> เป็นผู้รักษาราชการแทน <persName>พล.ต.อ.พัชรวาท วงษ์สุวรรณ</persName> ผบ.ตร.ในขณะนั้น โดย กกต.เห็นว่า ข้อเท็จจริงในช่วงที่<persName>พล.ต.อ.วิเชียร</persName> รักษาราชการแทน ไม่มีการแต่งตั้งโยกย้ายข้าราชการตำรวจยศนายพลจำนวน 152 รายและข้าราชการตำรวจตำแหน่งรองผู้บังคับการแต่อย่างใด </p>
<p><persName>นายสุทธิพล</persName> กล่าวว่า ทั้งนี้กกต.ยังมีมติเอกฉันท์ยกคำร้องกรณีน<persName>ายอภิสิทธิ์</persName> แทรกแซงการแต่งตั้งผู้รักษาการ ผบ.ตร. โดยที่แต่งตั้ง<persName>พล.ต.อ.วิเชียร  พจน์โพธิ์ศรี</persName> รักษาราชการแทน ผบ.ตร. ระหว่างที่ <persName>พล.ต.อ. พัชรวาท  วงษ์สุวรรณ</persName>  ผบ.ตร.ขณะนั้น เดินทางไปราชการที่ 3จังหวัดภาคใต้ เป็นคำสั่งที่ไม่ชอบ โดยอนุกรรมการเห็นว่า การเดินทางไปราชการของ <persName>พล.ต.อ.พัชรวาท</persName>ได้ขออนุมัติเดินทางไปปฏิบัติงานพร้อมกับเสนอให้นายกรัฐมนตรี พิจารณาการรักษาการแทน ผบ.ตร.  ซึ่งตาม พ.ร.บ. ตำรวจแห่งชาติ  พ.ศ. 2547  มาตรา 72 (1) กำหนดให้นายกฯมีอำนาจในการสั่งให้ข้าราชการตำรวจรักษาราชการแทนในตำแหน่ง ผบ.ตร. โดยไม่ได้กำหนดคุณสมบัติของผู้ที่จะได้รับแต่งตั้งให้รักษาการไว้  ซึ่ง<persName>นายอภิสิทธิ์</persName>ได้ชี้แจงว่า การพิจารณาแต่งตั้งผู้รักษาราชการแทน ผบ.ตร. ได้พิจารณาจากผู้มีความเหมาะสมเป็นกลาง ซึ่ง <persName>พล.ต.อ.วิเชียร</persName> มีคุณสมบัติรักษาราชการแทน ผบ.ตร. ได้ ตาม พ.ร.บ. ตำรวจแห่งชาติ  พ.ศ. 2547 มาตรา51 และ มาตรา 72 </p></body>
</news>
