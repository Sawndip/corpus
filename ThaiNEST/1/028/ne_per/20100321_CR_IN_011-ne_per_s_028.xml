<teiHeader>
<fileDesc>
<titleStmt>
  <title>ปณิธานเผยรวบผู้ต้องสงสัยยิงกห.ได้ 1 ราย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-21 21:56:55  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217377  </bibl>
</sourceDesc>
</fileDesc>
</teiHeader>
<news>
<headline><persName>ปณิธาน</persName>เผยรวบผู้ต้องสงสัยยิงกห.ได้ 1 ราย</headline>
<lead>เจ้าหน้าที่ตำรวจ ทหาร <persName>สนธิ</persName>กำลัง ดูความเรียบร้อย บริเวณหน้าสถานที่ราชการเข้มงวดมากขึ้น ขณะที่ รองเลขาธิการนายกรัฐมนตรี เผย คุมผู้ต้องสงสัย ยิงอาร์พีจี ใน ซ.แพร่งภูธรแล้ว 1 ราย อยู่ระหว่างคุมตัวไปสอบสวน</lead>
<neck></neck>
<body><p>บรรยากาศบริเวณด้านหน้าที่ทำการอาคารศาลรัฐธรรมนูญเดิม ถ.จักรเพชร จากเชิงสะพานพระปกเกล้า จากฝั่งธนบุรี มุ่งหน้ามายังฝั่งพระนคร มีการตั้งด่านตรวจร่วม ระหว่างเจ้าหน้าที่ทหาร และตำรวจ สน.พระราชวัง ประมาณ 3-4 นาย ที่คอยดูแลความเรียบร้อยและตรวจตรารถยนต์ที่ผ่านมาบริเวณนี้ ส่วนบริเวณ บริเวณ ถ.บำรุงเมืองด้านข้างกระทรวงมหาดไทย ซึ่งห่างจาก ซ.แพร่งภูธร ที่คนร้ายก่อเหตุ ยิงอาร์พีจี ประมาณ 80 เมตร ยังไม่มีการตั้งจุดตรวจแต่อย่างใด มีเพียงกำลังทหาร 3-4 นาย ดูแลความเรียบร้อย แต่การดูแลความปลอดภัยของเจ้าหน้าที่ ภายใน ซ.แพร่งภูธรนั้น ได้มีการเพิ่มกำลังทหาร 10 นาย สารวัตรทหาร 3 นาย และเพิ่มแสงไฟส่องสว่างในบริเวณดังกล่าวมากขึ้นกว่าเดิม ซึ่ง <persName>พล.ต.ต.วิทยา รัตนวิชช์</persName> ผู้บังคับการตำรวจนครบาล 6 นำกำลัง เดินทางเข้าตรวจสอบ บริเวณ ซ.แพร่งภูธร ขณะที่ <persName>ดร.ปณิธาน วัฒนายากร</persName> รองเลขาธิการนายกรัฐมนตรี เปิดเผย ความคืบหน้าคดีคนร้ายยิงอาร์พีจี ภายใน ซ.แพร่งภูธรว่า ล่าสุด เจ้าหน้าที่สามารถควบคุมตัว ผู้ต้องสงสัย ได้ 1 ราย ขณะนี้เจ้าหน้าที่ตำรวจอยู่ระหว่างนำตัวไปสอบปากคำ</p></body>
</news>
