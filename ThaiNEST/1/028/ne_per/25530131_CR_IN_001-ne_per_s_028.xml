<teiHeader>
<fileDesc>
<titleStmt>
  <title>ปาM-26ตลาดปัฐวิกรณ์กระจกแตกยับไร้เจ็บ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-31 08:14:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208999  </bibl>
</sourceDesc>
</fileDesc>
</teiHeader>
<news>
<headline>ปาM-26ตลาดปัฐวิกรณ์กระจกแตกยับไร้เจ็บ</headline>
<lead>เกิดเหตุปาระเบิด M-26 ใส่ตลาดปัฐวิกรณ์ ย่านบึงกุ่ม ทำให้กระจกด้านหน้าอาคารดุสิตา ส่วนหนึ่งของตลาดแตกเสียหาย แต่ไม่มีผู้ได้รับบาดเจ็บแต่อย่างใด</lead>
<neck></neck>
<body><p>เกิดเหตุคนร้ายปาระเบิดเข้าไปในตลาดปัฐวิกรณ์ ย่านบึงกุ่ม พนักงานสอบสวน สน.บึงกุ่ม เข้าตรวจสอบที่เกิดเหตุ พบบริเวณอาคารดุสิตา ปากซอยนวมินทร์ 72 ซึ่งเป็นอาคารส่วนหนึ่งของตลาด แต่เป็นอาคารร้างมากว่า 6 เดือนแล้ว โดยได้รับความเสียหาย กระจกด้านหน้าแตก กระจาย แต่ไม่มีผู้ได้รับบาดเจ็บ โดยขณะนี้ อยู่ระหว่างเจ้าหน้าที่พิสูจน์หลักฐานเข้าตรวจสอบชนิดของระเบิด และตรวจสอบความเสียหายเพิ่มเติมเบื้องต้น ตร.สันนิษฐานว่า น่าจะเป็นเหตุความขัดแย้งก่อนหน้านี้ เนื่องจาก เมื่อวันที่ 11 ม.ค.ที่ผ่านมา ได้มีกลุ่มชายฉกรรจ์ กว่า 100 คน พร้อมอาวุธครบมือ บุกมารื้อเต็นท์ภายในตลาดปัฐวิกรณ์ ส่วนด้านหน้าที่เป็นพื้นที่เช่าที่ขายของมือสอง จากนั้นกลุ่มชายฉกรรจ์ประมาณ 30 คน ได้ล้ำเข้ามาฝั่งตลาดสดพื้นที่กันพร้อมกับใช้อาวุธปืนจ่อหัวของ รปภ.ที่ดูแลตลาด จนเป็นเหตุให้เกิดการเตรียมการฟ้องร้องกัน </p>
<p>ล่าสุด เจ้าหน้าที่กองพิสูจน์หลักฐาน เข้าตรวจสอบที่เกิดเหตุ เบื้องต้นพบเป็นระเบิดลูกเกลี้ยง M-26 ซึ่งได้เก็บไว้ส่งตรวจพิสูจน์อีกครั้ง อย่างไรก็ตาม ขณะตำรวจเข้าตรวจพื้นที่ ได้มีกลุ่มชายฉกรรจ์สองกลุ่มมายื่นดูสังเกตการณ์ และ ดูท่าทีกันและกัน แต่เหตุการณ์ผ่านไปได้ด้วยดี ไม่มีเหตุปะทะกันแต่อย่างใด  ด้าน <persName>พ.ต.อ.อาณัติ เกล็ดมณี</persName> รอง ผบก.น.4 กล่าวว่า ความคืบหน้า กรณีที่คนร้ายปาระเบิดชนิด เอ็ม 26 ลูกเกลี้ยง เข้าใส่ คลินิกเสริมความงามชื่อ ดุสิตา นวมินทร์ คลินิกเวชกรรม เลขที่ 295 บริเวณประตูทางเข้า ซึ่งเป็นกระจก แตกละเอียด เศษกระจกตกเกลื่อนพื้น ฝ้าเพดานถูกแรงระเบิดทำให้พังลงมา ห่างประตูทางเข้าคลินิกประมาณ 1 เมตร พบหลุมเกิดจากแรงระเบิดดังกล่าว มีความกว้างประมาณ 1 ฟุต ลึกประมาณ 1 นิ้ว ซึ่งที่เกิดเหตุอยู่ ในตลาดปัฐวิกรณ์ ขณะนี้ ตร.กำลังสืบสวนในทางลับ เพราะคู่กรณีมีคดีติดค้างระหว่างกันอยู่จำนวนมาก และ ขณะนี้ได้สั่งการให้ ตร.ในพื้นที่ นครบาล 4 ตรึงกำลังเอาไว้บริเวณรอบตลาดกว่า 100 นาย ตั้งแต่ตอนเช้ามืดแล้ว เพื่อดูแลรักษาความปลอดภัย ป้องกันไม่ให้เกิดเหตุซ้ำอีก  อย่างไรก็ตาม ในวันนี้ทาง ตร.จะยังไม่สั่งปิดตลาดแห่งนี้ เนื่องจากเป็นพื้นที่เอกชน แต่ก็เฝ้าระวังและดูแลความ ปลอดภัยอย่างเต็มที่</p></body>
</news>
