<teiHeader>
<fileDesc>
<titleStmt>
  <title>เสื้อแดงจี้"ปทีป"เด้ง"สมคิด บุญถนอม"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20100201/46745/%e0%b9%80%e0%b8%aa%e0%b8%b7%e0%b9%89%e0%b8%ad%e0%b9%81%e0%b8%94%e0%b8%87%e0%b8%88%e0%b8%b5%e0%b9%89%e0%b8%9b%e0%b8%97%e0%b8%b5%e0%b8%9b%e0%b9%80%e0%b8%94%e0%b9%89%e0%b8%87%e0%b8%aa%e0%b8%a1%e0%b8%84%e0%b8%b4%e0%b8%94%e0%b8%9a%e0%b8%b8%e0%b8%8d%e0%b8%96%e0%b8%99%e0%b8%ad%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>เสื้อแดงจี้"<persName>ปทีป</persName>"เด้ง"<persName>สมคิด บุญถนอม</persName>"</headline>
<lead>กลุ่มรักเชียงใหม่ 51 บุกสตช.เรียกร้องให้"<persName>ปทีป</persName>"เด้ง"<persName>สมคิด บุญถนอม</persName>"</lead>
<neck></neck>
<body><p>(1ก.พ.) เวลา 09.30 น. ที่สำนักงานตำรวจแห่งชาติ <persName>นางกัญญาภัค มณีจักร</persName> หรือดีเจ<persName>อ้อม</persName> แกนนำกลุ่มรักเชียงใหม่ 51 พร้อมด้วย<persName>นายภูมิใจ ไชยา</persName> หรือ ดีเจ<persName>ต้อม</persName> และกลุ่มเสื้อแดงจำนวนหนึ่ง ได้เดินทางมายังสำนักงานตำรวจแห่งชาติ เพื่อยื่นหนังสือต่อ <persName>พล.อ.ปทีป ตันประเสิฐ</persName> รรท.ผบ.ตร. เรียกร้องให้สั่งพักราชการ <persName>พล.ต.ท.สมคิด บุญถนอม</persName> ผบช.ภ.5
 <persName>นางกัญญาภัค</persName> กล่าวว่า ตามที่<persName>พล.ต.ท.สมคิด</persName> ได้ถูกศาลสั่งฟ้องข้อหาฆ่าคนตายโดยเจตนา และตรึกตรองไว้ก่อน ซึ่งตามมาตรา 95 ของ พรบ.ตำรวจปี 2547 ระบุไว้ว่าข้าราชการตำรวจที่ถูกฟ้องดำเนินคดีอาญา ต้องหยุดปฎิบัติหน้าที่ แต่ปรากฏว่าขณะนี้ <persName>พล.ต.ท สมคิด</persName> ยังไม่ได้หยุดปฎิบัติหน้าที่ราชการ อีกทั้งยังคงใช้อำนาจในการแต่งตั้งโยกย้ายข้าราชการตำรวจภูธรภาค 5 ซึ่งเป็นการกระทำที่ไม่ชอบธรรมและไม่ชอบด้วยกฎหมาย ทางกลุ่มรักเชียงใหม่ 51 จึงขอเรียกร้องให้ <persName>พล.ต.อ.ปทีป</persName> ดำเนินการสอบสวนและมีคำสั่งให้<persName>พล.ต.ท.สมคิด</persName> หยุดปฏิบัติหน้าที่ทันที และให้ยกเลิกคำสั่งการแต่งตั้งโยกย้ายข้าราชการตำรวจ รวมทั้งให้พิจารณาแต่งตั้ง ผบช.ภ.5 คนใหม่ นอกจากนี้ กลุ่มเสื้อแดงจะเดินทางไปยังรัฐสภาเพื่อนำหนังสือไปยื่นต่อประธานกรรมาธิการสภาผู้แทนราษฎร</p>
<p> <persName>นางกัญญาภัค</persName> กล่าวด้วยว่า ขณะนี้ที่เชียงใหม่ยังมีเวทีกดดันอยู่ โดยได้กำหนดเส้นตายไว้วันที่ 3 ก.พ. <persName>พล.ต.ท.สมคิด</persName> ต้องหยุดปฎิบัติหน้าที่ ถ้าพบว่า <persName>พล.ต.ท.สมคิด</persName> ยังคงปฎิบัติหน้าที่อยู่ กลุ่มเสื้อแดงจะออกมาทำการเคลื่อนไหวอีก พร้อมทั้งจะล้อมบ้าน หรือเข้ายึดบ้าน <persName>พล.ต.ท.สมคิด</persName> หาก <persName>พล.ต.อ.ปทีป</persName> ไม่ปฏิบัติตาม ถือว่าละเว้นการปฎิบัติหน้าที่ด้วย</p></body>
</news>
