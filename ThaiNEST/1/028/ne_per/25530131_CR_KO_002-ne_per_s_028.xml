<teiHeader>
<fileDesc>
<titleStmt>
  <title>โผนบช.น.ฉลุยตั้งรองผบก.-สว.เกือบ400ตำแหน่ง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100131/46597/%e0%b9%82%e0%b8%9c%e0%b8%99%e0%b8%9a%e0%b8%8a.%e0%b8%99.%e0%b8%89%e0%b8%a5%e0%b8%b8%e0%b8%a2%e0%b8%95%e0%b8%b1%e0%b9%89%e0%b8%87%e0%b8%a3%e0%b8%ad%e0%b8%87%e0%b8%9c%e0%b8%9a%e0%b8%81.%e0%b8%aa%e0%b8%a7.%e0%b9%80%e0%b8%81%e0%b8%b7%e0%b8%ad%e0%b8%9a400%e0%b8%95%e0%b8%b3%e0%b9%81%e0%b8%ab%e0%b8%99%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>โผนบช.น.ฉลุยตั้งรองผบก.-สว.เกือบ400ตำแหน่ง</headline>
<lead><persName>สัณฐาน</persName>" ยัน 100 เปอร์เซ็นต์ไม่มีการวิ่งซื้อขายตำแหน่ง ทุกอย่างโปร่งใส เผย ผกก.ห้วยขวาง, สุทธิสาร, ตลิ่งชัน, พลับพลาไชย 2 ถูกเด้งระนาวหลังชุดเฉพาะกิจจับบ่อน-สถานบันเทิงในพื้นที่ ระบุรอง ผกก.จร.คนสนิท "<persName>นิพนธ์ พร้อมพันธุ์</persName>" อดีตเลขานายกฯ ขึ้น ผกก.ห้วยขวาง รองผกก.สปพ.โควตาผบ.ทบ.ขึ้น ผกก.ทองหล่อ รองผกก.ร่มเกล้า ตร.ติดตามนายกฯ ขึ้น ผกก.มีนบุรี ส่วนผกก.ลุมพีนี-ทองหล่อ ขึ้นรองผบก.</lead>
<neck></neck>
<body><p> ในที่สุดการประชุมพิจารณาแต่งตั้งข้าราชการตำรวจระดับรอง ผบก.-สว.ในส่วนของกองบัญชาการตำรวจนครบาล ก็เสร็จสิ้นลงแล้วหลังจากสั่งเลื่อนการประชุมออกไปถึง 2 ครั้ง ท่ามกลางการวิพากษ์วิจารณ์ปัญหาเกิดจากนายตำรวจระดับรองผู้บัญชาการตำรวจนครบาลหลายคนไม่เห็นด้วยกับรายชื่อแต่งตั้งของข้าราชการตำรวจบางนาย
 ล่าสุดที่ห้องประชุมปารุสกวัน 2 กองบัญชาการตำรวจนครบาล (บช.น.) เมื่อเวลา 11.00 น. วันที่ 30 มกราคม <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล (ผบช.น.) เป็นประธานการพิจารณากลั่นกรองคัดเลือกรายชื่อนายตำรวจตั้งแต่ระดับ รอง ผบก.-สว.สังกัดกองบัญชาการตำรวจนครบาล โดยมีนายตำรวจระดับรอง ผบช.น.เข้าร่วมประชุมโดยพร้อมเพรียงกัน</p>
<p> ก่อนเข้าห้องประชุม <persName>พล.ต.ท.สัณฐาน</persName>ทักทายสื่อมวลชนด้วยสีหน้ายิ้มแย้ม พร้อมกับระบุว่า เพิ่งเดินทางกลับจากไปขึ้นศาลที่ทุ่งสงเมื่อคืนที่ผ่านมา ก่อนจะเดินเข้าห้องประชุมไป ในส่วนของนายตำรวจระดับ ผบก.น.1-9 ผบก.สปพ. ผบก.จร. ผบก.อคฝ. และผบก.อก. ได้ให้รอที่ห้องประชุมปารุสกวัน 1 เพื่อชี้แจงกรณีคณะกรรมการพิจารณากลั่นกรองเรียกสอบถามข้อมูลในส่วนที่ข้าราชการตำรวจได้รับการพิจารณาแต่งตั้งโยกย้ายในตำแหน่งสูงกว่า เพื่อประกอบการพิจารณา
 ทั้งนี้ การพิจารณาแต่งตั้งในครั้งนี้ เป็นที่น่าจับตามองมากว่า สาเหตุของการเลื่อนการพิจารณานั้น เกิดจากสาเหตุใดและการประชุมในวันนี้จะแล้วเสร็จหรือไม่ หลัง <persName>พล.ต.อ.ปทีป ตันประเสริฐ</persName> รักษาการ ผบ.ตร. มีคำสั่งไปยังทุกกองบัญชาการ ให้จัดส่งบัญชีรายชื่อตั้งแต่วันที่ 28 มกราคมที่ผ่านมา จนถึงขณะนี้บัญชีแต่งตั้งโยกย้ายข้าราชการตำรวจ สังกัดกองบัญชาการตำรวจนครบาล กองบัญชาการตำรวจภูธรภาค 3 และ ภาค 8 ก็ยังไม่ได้จัดส่งบัญชีรายชื่อให้สำนักงานตำรวจแห่งชาติแต่อย่างใด</p>
<p>ต่อมาเวลา 13.30 น. ผู้สื่อข่าวรายงานว่า การประชุมแต่งตั้งโยกย้ายตำรวจระดับ รอง ผบก.-สว. ในพื้นที่นครบาลเสร็จสิ้นแล้ว โดยใช้เวลาประชุมพิจารณาประมาณ 2 ชั่วโมง 30 นาที <persName>พล.ต.ท.สัณฐาน</persName> พร้อมรอง ผบช.น. เดินออกจากห้องประชุมด้วยสีหน้ายิ้มแย้ม พร้อมกล่าวว่า การประชุมทุกอย่างเป็นไปได้ด้วยดี ไม่มีปัญหาอะไร ส่วนการวิ่งเต้นซื้อขายตำแหน่ง ยืนยัน 100 เปอรเซ็นต์ไม่มี รับรองได้ว่าไม่มีการซื้อขายตำแหน่งอย่างแน่นอน ที่ผ่านมาทุกอย่างโปร่งใส พยายามจะทำให้เสร็จและเผยแพร่ให้ทันวันนี้ 
 ขณะที่ <persName>พล.ต.ต.ปิยะ อุทาโย</persName> ผบก.ประจำ บช.น. ในฐานะโฆษก บช.น. กล่าวว่า การประชุมแต่งตั้งข้าราชการตำรวจในสังกัด บช.น. และ บก.ต่างๆ ตั้งแต่ระดับ สว.ถึง รอง ผบก. โดย บช.น.มีตำแหน่งว่างระดับ รอง ผบก. 16 อัตรา ผกก.ว่าง 26 อัตรา รอง ผกก. 30 อัตรา และ สว. 64 อัตรา ในส่วนของการปรับย้ายหมุนเวียน ระดับรอง ผบก. ย้าย 26 ตำแหน่ง ผกก.ย้าย 46 ตำแหน่ง รอง ผกก.80 นาย และ สว. 221 นาย รวมแล้วเกือบ 400 นาย
</p>
<p><persName>พ.ต.อ.จำลอง สว่างวงศ์</persName> ผกก.สส.บก.น.3 เป็น ผกก.สส.บก.น.6 <persName>พ.ต.อ.เอกรักษ์ ลิ้มสังกาศ</persName> ผกก.สส.บก.น.6 เป็น ผกก.สส.บก.น.9 <persName>พ.ต.อ.จิรภัทร โพธิ์ชนะพันธุ์</persName> ผกก.สน.พญาไท เป็น ผกก.สน.จักรวรรดิ์ <persName>พ.ต.อ.ธีระพงษ์ คล้ายแก้ว</persName> ผกก.สน.พลับพลาไชย 2 เป็น ผกก.สน.บางชัน <persName>พ.ต.อ.บุญส่ง นามกรณ์</persName> ผกก.สน.ลาดพร้าว เป็น ผกก.สน.พลับพลาไชย 2 <persName>พ.ต.อ.บรรลือศักดิ์ ขลิบเงิน</persName> ผกก.สส.บก.น.7 เป็น ผกก.บก.สส.บช.น. <persName>พ.ต.อ.ณัฐวัฒน์ การดี</persName> ผกก.สน.จรเข้น้อย เป็น ผกก.สน.ประชาชื่น <persName>พ.ต.อ.ชุมพล พุ่มพวง</persName> ผกก.1 (สายตรวจ) บก.จร. เป็น ผกก.ดส.บช.น. <persName>พ.ต.อ.พิรพล อัจกลับ</persName> ผกก.ฝอ.1 บก.อก.บช.น. เป็น ผกก.สส.บก.น.7
 <persName>พ.ต.ท.สราวุธ จินดาคำ</persName> รอง ผกก.สน.พลับพลาไชย 1 เป็น ผกก.สน.ลุมพินี <persName>พ.ต.ท.สำเริง สวนทอง</persName> รอง ผกก.สายตรวจ บก.สปพ. โควตา <persName>พล.อ.อนุพงษ์ เผ่าจินดา</persName> ผบ.ทบ. เป็น ผกก.สน.ทองหล่อ <persName>พ.ต.ท.สุพัชร พึ่งพวง</persName> รอง ผกก.ฝอ.อก.บก.จร. คนสนิท<persName>นายนิพนธ์ พร้อมพันธุ์</persName> อดีตเลขาธิการนายกรัฐมนตรี เป็น ผกก.สน.ห้วยขวาง <persName>พ.ต.ท.รัฐศักดิ์ รักสลาม</persName> รอง ผกก.สส.สน.ร่มเกล้า นายตำรวจติดตาม<persName>นายอภิสิทธิ์ เวชชาชีวะ</persName> นายกรัฐมนตรี เป็น ผกก.สน.มีนบุรี <persName>พ.ต.ท.ปรีดา สถาวร</persName> รอง ผกก.ฝอ.1 บก.อก.บช.น. เป็น ผกก.ฝอ.3 บก.อก.บช.น.</p>
<p>ส่วนตำแหน่ง ผกก.สน.ห้วยขวาง ผกก.สน.สุทธิสาร ผกก.สน.ตลิ่งชัน และผกก.สน.พลับพลาไชย 2 ถูกพิจารณาโยกย้ายเนื่องจากถูกชุดเฉพาะกิจเข้าจับกุมบ่อนการพนัน และสถานบันเทิงในพื้นที่
 ในช่วงเย็นเวลา 17.00 น. <persName>พล.ต.ต.ปิยะ</persName>ให้สัมภาษณ์อีกครั้งว่า คำสั่งแต่งตั้งโยกย้ายของ บช.น. จะส่งไปให้สำนักงานตำรวจแห่งชาติตรวจสอบอีกครั้ง จากนั้นจะให้กองสารนิเทศ สำนักงานตำรวจแห่งชาติเป็นผู้แจกจ่ายต่อไป</p></body>
</news>
