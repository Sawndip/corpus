<teiHeader>
<fileDesc>
<titleStmt>
  <title>วินจยย.เมาเครียด แทงเพื่อนร่วมวินดับคาวงเหล้า  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-18 13:20:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268892977&catid=17  </bibl>
</sourceDesc>
</fileDesc>
</teiHeader>
<news>
<headline>วินจยย.เมาเครียด แทงเพื่อนร่วมวินดับคาวงเหล้า</headline>
<lead></lead>
<neck></neck>
<body><p>เมื่อเวลา 01.30 น.วันที่ 18 มีนาคม  <persName>พ.ต.ท.พิตตินันท์ อุทธสิงห์</persName> พนักงานสอบสวน (สบ 3) สน.วัดพระยาไกร  รับแจ้งเหตุแทงกันตายภายในซอยเจริญกรุง 107 แยก 21 ถนนเจริญกรุง แขวงบางโคล่ เขตบางคอแหลม  รุดไปตรวจสอบที่เกิดเหตุเป็นร้านขนมปังปิ้ง พบศพ<persName>นายสมพงษ์ ใจซื่อ</persName> อายุ 32 ปี สภาพนอนหงายจมกองเลือด สวมเสื้อวินรถจักรยานยนต์รับจ้างสีส้ม หมายเลข36  ด้านในสวมเสื้อยืดสีเทา  กางเกงยีนส์ มีบาดแผลถูกแทงเข้าที่บริเวณหน้าอกและราวนมซ้าย รวม 7 แผล  ใกล้เคียงพบมีดพับยาว 5 นิ้ว  สอบสวนเพื่อนผู้ตายให้การว่า ก่อนเกิดเหตุได้นั่งดื่มกินเบียร์กับผู้ตายและเพื่อนอีก 1 คน  ต่อมา<persName>นายสุวัฒน์ นามโยธา</persName> อายุ 40 ปี เพื่อนร่วมวินจยย.รับจ้างเดียวกัน สวมเสื้อหมายเลข 14 เข้ามาร่วมวงด้วย  พอเมาได้ที่<persName>นายสุวัฒน์</persName>  ก็เริ่มระบายความเครียดเกี่ยวกับปัญหาชีวิตและเรื่องหนี้สิน  จากนั้นก็คว้าขวดเบียร์ขึ้นมาตีหัวตัวเองเพื่อนๆจึงช่วยกันห้ามปรามจนเกิดทะเลาะวิวาทกัน  ระหว่างนั้น<persName>นายสุวัฒน์</persName>  จึงหยิบมีดพับที่พกติดตัวมาแทง<persName>นายสมพงษ์</persName> จนเสียชีวิตก่อนขับรถหลบหนีไป เบื้องต้นเจ้าหน้าที่ได้กระจายกำลังเพื่อติดตามจับกุมคนร้ายมาดำเนินคดี ตามกฎหมายต่อไป</p></body>
</news>
