<teiHeader>
<fileDesc>
<titleStmt>
  <title>ผจก.เบนซ์อมรยอมชดใช้ “ไฮโซไรวินทร์” จบคดีขายเบนซ์  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-06 17:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000047871  </bibl>
</sourceDesc>
</fileDesc>
</teiHeader>
<news>
<headline>ผจก.เบนซ์อมรยอมชดใช้ “<persName>ไฮโซไรวินทร์</persName>” จบคดีขายเบนซ์</headline>
<lead>ผู้จัดการเบนซ์อมรไกล่เกลี่ย <persName>ไฮโซไรวินทร์</persName> ลงตัวยอมชดใช้ค่าเสียหายคืน คดีหลอกขายเบนซ์ ผู้การ ปคบ.ร่วมเป็นสักขีพยาน ด้าน ปคบ.ยกให้เป็นคดีตัวอย่าง เตือน เลือกซื้อรถมือสองต้องพิจารณาให้รอบคอบ</lead>
<neck></neck>
<body><p>วันนี้ (6 เม.ย.) เมื่อเวลา 14.00 น.ที่ กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) <persName>พล.ต.ต.จตุรงค์ ภุมรินทร์</persName> ผบก.ปคบ.เป็นพยานในการตกลงไกล่เกลี่ยคดีระหว่าง <persName>นายไรวินทร์ จิรพลเศรษฐ์</persName> อายุ 29 ปี หรือ <persName>วิน</persName> ไฮโซหนุ่มเจ้าของธุรกิจจิวเวลรี่ แบรนด์ดัง “เควินบาย<persName>ไรวินทร์</persName>” กับ <persName>นายศิริวัฒ เจริญลาภ</persName> กรรมการผู้จัดการบริษัท เบนซ์อมรรัชดา จำกัด หลังจาก <persName>นายไรวินทร์</persName> ได้ทำสัญญาซื้อรถยนต์มือสองยี่ห้อเบนซ์ รุ่น S 300 L สีบรอนซ์เงิน ทะเบียน ว 8989 กทม.จากบริษัทดังกล่าว ในราคา 5.8 ล้านบาท โดยจ่ายเงินค่ามัดจำและผ่อนชำระค่างวดไปแล้ว 2 งวด รวมเป็นเงินกว่า 800,000 บาท แต่ภายหลังกลับพบปัญหาระหว่างนำรถมาใช้งาน จึงได้เข้าแจ้งความดำเนินคดีที่ สน.พหลโยธิน และร้องเรียนไปยังสำนักงานคณะกรรมการคุ้มครองผู้บริโภค (สคบ.) ก่อนจะเข้าร้องทุกข์ไว้ที่ บก.ปคบ.เมื่อวันที่ 29 มีนาคม ที่ผ่านมา</p>
<p>ผู้สื่อข่าวรายงานว่า <persName>นายศิริวัฒ</persName> ได้ตกลงที่จะชดใช้เงินรวมทั้งค่าเสียหายต่างๆ คืนให้กับ<persName>นายไรวินทร์</persName> โดยจ่ายเป็นเช็ค ซึ่งไม่ขอเปิดเผยยอดเงินที่ตกลงกันภายหลังมีการเจรจาไกล่เกลี่ยกันจนเป็นที่ พอใจของทั้งสองฝ่ายแล้ว</p>
<p>ด้าน <persName>พ.ต.ท.จตุรงค์</persName> กล่าวว่า กรณีนี้ถือว่าเป็นตัวอย่างของการซื้อขายรถยนต์มือสองที่จะต้องมีการพิจารณา ให้รอบคอบ ก่อนตัดสินใจซื้อ และเป็นที่น่ายินดีที่ได้ข้อยุติ โดยทางบริษัท เบนซ์อมรรัชดาฯ ยินดีรับผิดชอบความเสียหายที่เกิดขึ้น ซึ่งตนก็พร้อมจะเป็นพยานในการไกล่เกลี่ยกัน อย่างไรก็ตาม ในส่วนของความผิดตาม พ.ร.บ.คุ้มครองผู้บริโภค พ.ศ.2522 มาตรา 35 ซึ่งกำหนดให้ผู้ประกอบการธุรกิจต้องส่งมอบหลักฐานการรับเงินที่มีรายการ และข้อความถูกต้อง ตามมาตรา 35 ให้แก่ผู้บริโภคภายในระยะเวลาทางปฏิบัติตามปกติสำหรับธุรกิจนั้นๆ ทางพนักงานสอบสวน บก.ปคบ.ยังคงเดินหน้ารวบรวมพยานหลักฐานต่างๆ ต่อไป โดยยืนยันว่า จะให้ความเป็นธรรมกับทั้งสองฝ่ายและดำเนินการให้รวดเร็วที่สุด</p></body>
</news>
