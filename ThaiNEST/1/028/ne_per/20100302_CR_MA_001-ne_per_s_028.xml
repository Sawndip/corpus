<teiHeader>
<fileDesc>
<titleStmt>
  <title>ตุลาการศาลยุติธรรมมีมติสอบ"สำราญ รอดเพชร"ปูดสินบนคดียึดทรัพย์  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-02 18:45:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267530356&catid=17  </bibl>
</sourceDesc>
</fileDesc>
</teiHeader>
<news>
<headline>ตุลาการศาลยุติธรรมมีมติสอบ"<persName>สำราญ รอดเพชร</persName>"ปูดสินบนคดียึดทรัพย์</headline>
<lead></lead>
<neck></neck>
<body><p>เมื่อวันที่ 2 มีนาคม ในการประชุมคณะกรรมการตุลาการศาลยุติธรรม ( ก.ต.) ซึ่งมี<persName>นายสบโชค สุขารมณ์</persName> ประธานศาลฎีกา เป็นประธานวันนี้ มีรายงานข่าวแจ้งว่า ระหว่างการประชุม มี ก.ต. บางคน เสนอเรื่องที่<persName>นายสำราญ รอดเพชร</persName> โฆษกพรรคการเมืองใหม่  ออกมาระบุถึงความพยายามในการเสนอสินบนผู้พิพากษาองค์คณะคดียึดทรัพย์ ของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ในช่วงก่อนที่ศาลฎีกาแผนกคดีอาญาของผู้ดำรงตำแหน่งทางการเมืองจะพิพากษาคดี เมื่อวันที่ 26 กุมภาพันธ์ที่ผ่านมา  โดย ก.ต. เห็นว่า การให้ข่าวดังกล่าวทำให้ศาลยุติธรรมเสียหายแต่เรื่องดังกล่าวยังไม่มีดำเนินการแต่อย่างใดซึ่งจะส่งผลเสีย โดยที่ประชุม ก.ต.มีมติให้สำนักงานศาลยุติธรรม ตรวจสอบเรื่องข้อเท็จจริงการให้ข่าว แล้วนำเสนอเข้าที่ประชุม ก.ต.ต่อไป ซึ่งหากพบว่ามีการกระทำละเมิดอำนาจศาล ก็จะดำเนินการต่อไป ส่วนกรณีที่ <persName>พ.ต.ท.ทักษิณ</persName> กล่าวถึงสถาบันศาล ทำนองว่าเป็นเครื่องมือรัฐประหาร ที่ประชุม ก.ต.ยังไม่ได้หยิบยกเข้าสู่ที่ประชุม   </p></body>
</news>
