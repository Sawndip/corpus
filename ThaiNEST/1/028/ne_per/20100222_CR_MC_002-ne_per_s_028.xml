<teiHeader>
<fileDesc>
<titleStmt>
  <title>ศาลรับฟ้องอีก 2 สำนวนคดีราเกซ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>2010-02-22 00:00:00  </bibl>
</sourceDesc>
</fileDesc>
</teiHeader>
<news>
<headline>ศาลรับฟ้องอีก 2 สำนวนคดี<persName>ราเกซ</persName></headline>
<lead>กรุงเทพฯ 22 ก.พ.-ศาลรับฟ้องอีก 2 สำนวน คดี<persName>นายราเกซ สักเสนา</persName> ยักยอกทรัพย์บีบีซี พร้อมประสานแคนาดาขอความยินยอมให้ดำเนินคดี</lead>
<neck></neck>
<body><p>ศาลอาญา ถ.รัชดาฯ มีคำสั่งในคดีที่อัยการคดีเศรษฐกิจและทรัพยากร 1 ยื่นฟ้อง<persName>นายราเกซ สักเสนา</persName> อดีตที่ปรึกษา และ<persName>นายเกริกเกียรติ ชาลีจันทร์</persName> อดีตกรรมการผู้จัดการใหญ่ ธนาคารกรุงเทพฯ พาณิชย์การ หรือบีบีซี จำเลยในความผิด ตาม พ.ร.บ.หลักทรัพย์และตลาดหลักทรัพย์ พ.ศ.2535 กรณีร่วมกับพวกอนุมัติสินเชื่อรวมกว่า 2,000 ล้านบาท ให้<persName>นายอัดนัน คาช็อกกี</persName> ที่อ้างว่าจะนำเงินไปซื้อกิจการบริษัท เซมิคอนดักเตอร์ เวนเจอร์ อินเตอร์เนชั่นแนล จำกัด (มหาชน) หรือ เอสวีไอ โดยประเมินราคาหลักทรัพย์สูงเกินจริง รวมทั้งคดีที่อัยการคดีเศรษฐกิจฯ ยื่นฟ้องในความผิดเดียวกันนี้อีกสำนวน กรณีอนุมัติสินเชื่อให้บริษัท ซัพพอร์ต ซิสเต็มส์ จำกัด ที่มี<persName>นายรังสรรค์ ปิยะวงศ์ภิญโญ</persName> เป็นกรรมการ และร่วมกันวางแผนออกเช็คบีบีซี สั่งจ่ายบริษัทเงินทุนหลักทรัพย์ และบริษัทอื่นที่มีจำเลยเป็นกรรมการบริษัท ค่าเสียหายเกือบ 2,000 ล้านบาท </p>
<p>คดีทั้ง 2 สำนวน อัยการยื่นฟ้องไปเมื่อวันที่ 19 กุมภาพันธ์ที่ผ่านมา พร้อมยื่นคำแถลงต่อศาลว่า คดีอยู่ระหว่างกระบวนการยื่นคำขอไปยังรัฐบาลแคนาดา เพื่อขอความยินยอมในการดำเนินคดีกับจำเลยตามสนธิสัญญาส่งผู้ร้ายข้ามเดนระหว่างกรุงสยาม-อังกฤษ ทั้งนี้ ศาลรับคำฟ้องไว้ แต่ให้รอการพิจารณาคดีไว้ก่อน จนกว่าประเทศแคนาดาจะตอบรับคำขอ และให้รายงานความคืบหน้าต่อศาลทุก 3 เดือน</p>
<p>อย่างไรก็ตาม สำหรับสำนวนคดีที่อัยการคดีเศรษฐกิจฯ 3 ยื่นฟ้อง<persName>นายราเกซ</persName> กรณีอนุมัติสินเชื่อเกือบ 140 ล้านบาท ให้บริษัท สตาร์ลัค ฟุตแวร์ (บี.วี.ไอ) ซึ่งเป็นสำนวนที่ 2 ที่ยื่นฟ้องไปก่อนหน้านี้ นั้น <persName>นายคุณาชา ไชยชุมพร</persName> ทนายความ กล่าวว่า ได้ยื่นคำร้องต่อศาลอาญา ขอให้วินิจฉัยการประทับรับฟ้องคดีดังกล่าว เนื่องจากแคนาดายังไม่มีหนังสือตอบรับยินยอมให้ดำเนินคดี<persName>นายราเกซ</persName> โดยศาลนัดฟังคำสั่งในวันที่ 31 พฤษภาคมนี้.-สำนักข่าวไทย</p></body>
</news>
