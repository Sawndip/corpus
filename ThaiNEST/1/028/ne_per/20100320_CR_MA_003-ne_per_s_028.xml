<teiHeader>
<fileDesc>
<titleStmt>
  <title>สันติบาลประเมินม็อบเสื้อแดงกว่า6.5หมื่นจยย.1หมื่นกระบะ7พันคัน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-20 19:53:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269089646&catid=17  </bibl>
</sourceDesc>
</fileDesc>
</teiHeader>
<news>
<headline>สันติบาลประเมินม็อบเสื้อแดงกว่า6.5หมื่นจยย.1หมื่นกระบะ7พันคัน</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 17.00 น.วันที่  20  มีนาคม <persName>พล.ต.ต.ปิยะ อุทาโย</persName> โฆษก บช.น. กล่าวว่า ศปก.นครบาลรายงานสถานการณ์ตั้งแต่เช้ากลุ่มผู้ชุมนุมเดินตามเส้น ทางที่แจ้งไว้ล่าสุดหัวขบวนใหญ่ นำโดย<persName>นายจตุพร พรหมพันธุ์</persName> อยู่ที่ตลาดเก่าเยาวราช ท้ายขบวนอยู่ที่แยกโชคชัย ถนนลาดพร้าว จำนวนคนตลอดขบวนตั้งแต่แยกโชคชัยข้ามไปฝั่งธนบุรี มีมวลชนเติม มาตลอดสองข้างทางทั้งคนเดินก็มีระยะหนึ่งออกไปแล้วชุดใหม่ก็เข้ามาอีก ในส่วนที่มีการตามขบวนตลอดทางก็มีรถจยย. และรถยนต์การประเมินตัวเลขของสันติบาลจำนวนประชาชนไม่น้อยกว่า 65,000 คน รถจยย. ประมาณ 10,000 คัน และรถยนต์ประมาณ 7,000 คัน</p>
<p><persName>พล.ต.ต.ปิยะ</persName> กล่าวต่อว่า การดูแลปฏิบัติหน้าที่ของเจ้าหน้าที่ตำรวจเหตุการณ์รุนแรงไม่มี มีการกระทบกระทั่งกันแค่เล็กน้อย คือรถชนกันบริเวณคลองตันแต่ก็ตกลงกันได้ และมีคนบางส่วนออกมาแสดงกริยาไม่ เห็นด้วยแต่ตำรวจก็กันเอาไว้ไม่มีการปะทะกัน ส่วนใหญ่เป็นมวลชนของเสื้อแดง ออกมาสนับสนุนตามเส้นทางโดยกำลังเจ้าหน้าที่ตำรวจที่ดูแลการเคลื่อนขบวน จำนวน 8,600 นาย รวมกับสน. แบ่งเป็น เจ้าหน้าที่ตำรวจปจ. 5,000 นาย จราจร 1,000 นาย เจ้าหน้าที่ตำรวจเคลื่อนที่เร็วจราจรสน. และเจ้าหน้าที่สายตรวจอีก 7 บก. จากทั้งหมด 9 บก.ซึ่งครอบคลุมพื้นที่เกือบทั่วกทม.จากการคาดคะเนมีแนวโน้วที่ท้ายขบวนวน ไม่ครบรอบจะมืดเสียก่อนพอหัวขบวนเข้าถึงจุดหมายแล้ว ท้ายขบวนอาจต้องกลับ โดยคาดว่าจะมีบางส่วนแยกย้ายกลับบ้าน บางส่วนเข้าสบทบที่สะพานผ่านฟ้าฯ</p>
<p><persName>พล.ต.ต.ปิยะ</persName> กล่าวด้วยว่า ขณะนี้บนเวที หลังจาก<persName>นายอริสมันต์ พงษ์เรืองรอง</persName> ปราศรัยก็จะมี<persName>พล.อ.เชาวลิต ยงใจยุทธ</persName> ขึ้นบนเวที  อย่างไรก็ตาม สถานการณ์ทั่วไปผู้ชุมนุมเคารพกติกาอยู่ในกรอบของกฎหมาย ตามทางที่กลุ่มผู้ ชุมนุมผ่าน เจ้าหน้าที่จราจรแก้ไขปัญหาให้กระทบต่อประชาชนน้อยที่สุด โดยการตัดเส้นทางผู้ชุมนุมเป็นระยะในทุกแยก ตนคิดว่าเจ้าหน้าที่ตำรวจได้แก้ไขปัญหาได้เป็นอย่างดี ประชาชนส่วนใหญ่ก็โทรศัพท์หมายเลข 191 มาชมเชยค่อนข้างเยอะ กรณีที่ตำรวจอยู่ดูแลพื้นที่ตลอดเวลามีบางส่วนที่ โทร.1555 เพื่อสอบถามเส้นทางจราจร บางส่วนบ่นบ้างว่าไม่ได้รับความสะดวกก็มีการ ชี้แจงการใช้เส้นทางและหลีกเลี่ยงเส้นทาง ด้านการจราจรก็ส่งผลกระทบก็ไม่อยากให้มีแบบนี้อีก คนจำนวนหนึ่งก็รู้ว่ามีการ เคลื่อนขบวนก็ยกเลิกภาระกิจ</p></body>
</news>
