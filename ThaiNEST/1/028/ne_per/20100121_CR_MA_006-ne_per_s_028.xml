<teiHeader>
<fileDesc>
<titleStmt>
  <title>ป.ป.ช.บินไปสหรัฐ คัดคำพิพากษาคดีติดสินบนอดีต"ผู้ว่า ททท.-ลูกสาว" ถ้าผิดจริง ต้องโทษจำคุกคนละ 20 ปี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-21 21:38:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264075789&catid=17  </bibl>
</sourceDesc>
</fileDesc>
</teiHeader>
<news>
<headline>ป.ป.ช.บินไปสหรัฐ คัดคำพิพากษาคดีติดสินบนอดีต"ผู้ว่า ททท.-ลูกสาว" ถ้าผิดจริง ต้องโทษจำคุกคนละ 20 ปี</headline>
<lead>อัยการลอสแองเจลิสฟ้องอดีตผู้ว่าการททท.พร้อมลูกสาว สมคบคิดฟอกเงินพร้อมกับอีก 8 ข้อหา ในคดีรับสินบน 61 ล้านให้ผัว-เมียมะกันได้สิทธิผู้จัดเทศกลางหนังนานาชาติกทม. ถ้าศาลตัดสินผิดจริงอาจเจอคุกนานคนละ20ปี</lead>
<neck></neck>
<body><p>เมื่อวันที่ 21 มกราคม สำนักข่าวเอพีรายงานความคืบหน้าคดีที่<persName>นายเจอรัลด์</persName> และ <persName>นางแพทริเซีย กรีน</persName> สองสามีภรรยาชาวอเมริกัน ตกเป็นจำเลยของสำนักงานอัยการแห่งนครลอสแองเจลิส ในคดีที่อัยการกล่าวหาว่าทั้งคู่สมคบกันจ่ายเงินเป็นการติดสินบนให้กับ<persName>นาง จุฑามาศ ศิริวรรณ</persName> อดีตผู้ว่าการการท่องเที่ยวแห่งประเทศไทย แลกเปลี่ยนกับการได้สิทธิเป็นผู้จัดเทศกาลภาพยนตร์นานาชาติกรุงเทพฯระหว่าง ปี 2545-2550 ซึ่งคณะลูกขุนชี้ขาดเมื่อเดือนกันยายน 2552 ที่ผ่านมาว่าทั้งสองกระทำความผิดจริงตามฟ้องว่า ในเวลา 08.00 น.ตามเวลาท้องถิ่น หรือราว 23.00 น. ตามเวลาไทยในวันเดียวกันนี้ศาลมีกำหนดจะเริ่มกระบวนการรับฟังข้อเท็จจริง เพื่อกำหนดบทลงโทษในความผิดดังกล่าว ซึ่งทางอัยการระบุว่า <persName>นายเจอรัลด์ กรีน</persName> วัย 78 ปี อาจต้องโทษจำคุกจากการกระทำผิดในข้อหาสมคบกันกระทำความผิดและฟอกเงินนานกว่า 30 ปี ในขณะที่<persName>นางแพทริเซีย</persName> วัย 55 ปี อาจถูกลงโทษจำคุกระหว่าง 19-24 ปี</p>
<p>เอพีระบุด้วยว่า ทางสำนักงานอัยการลอสแองเจลิส ได้เผยแพร่คำฟ้องร้องที่เกี่ยวเนื่องกับคดีดังกล่าวออกมาอีกคดีเมื่อวันที่ 19 มกราคมที่ผ่านมา โดยคำฟ้องดังกล่าวเป็นการฟ้องร้อง <persName>นางจุฑามาศ ศิริวรรณ</persName> และ <persName>นางสาวจิตติโสภา ศิริวรรณ</persName> บุตรสาวในข้อหาสมคบคิดกันเพื่อฟอกเงินและข้อหาอื่นๆอีก 8 ข้อหา ซึ่งถ้าหากถูกตัดสินว่ามีความผิดจริง ทั้งคู่อาจถูกพิพากษาจำคุกนานถึงคนละ 20 ปี</p>
<p>ในคำบรรยายฟ้องดังกล่าวระบุว่า <persName>นางจุฑามาศ</persName> เป็นผู้รับเงินจากนายและ<persName>นางกรีน</persName> เป็นเงินสินบนรวมแล้วราว 1.8 ล้านดอลลาร์ (ราว 61.2 ล้านบาท ที่อัตราแลกเปลี่ยน 34 บาทต่อดอลลาร์) เหตุเกิดระหว่างปี 2545-2550 ทั้งนี้เพื่อแลกเปลี่ยนกับการให้สิทธิแก่นายและ<persName>นางกรีน</persName>เป็นผู้จัดและบริหาร งานเทศกาลภาพยนตร์นานาชาติกรุงเทพฯ ในประเทศไทย และได้สัญญาอื่นที่เกี่ยวเนื่องกับททท.แก่คนทั้งสอง โดยใช้วิธีการตกลงกันให้นายและ<persName>นางกรีน</persName> เพิ่มวงเงินงบประมาณในการจัดการเทศกาลภาพยนตร์ดังกล่าวให้สูงขึ้นจากที่น่า จะเป็นคือ 13.5 ล้านดอลลาร์ (ราว 459 ล้านบาท)</p>
<p>อัยการอเมริกันระบุไว้ในคำฟ้องด้วยว่า นายและ<persName>นางกรีน</persName>ใช้วิธีการจ่ายเงินให้กับ<persName>นางจุฑามาศ</persName>หลายวิธี โดยบางส่วนเป็นการจ่ายเป็นเงินสด ในขณะที่อีกบางส่วนเป็นการโอนเงินเข้าบัญชีธนาคารให้ โดยระบุว่าเป็น ค่าคอมมิชชั่น ที่คิดจากเงินงวดที่ได้รับครั้งละ 10-12 เปอร์เซ็นต์ คำฟ้องยังระบุด้วยว่า <persName>นางจุฑามาศ</persName>และ<persName>นางสาว จิตติโสภา</persName> ได้เปิดบัญชีส่วนตัวเพื่อรับเงินสินบนดังกล่าวไว้ทั้งที่ สิงคโปร์ และ ในสหราชอาณาจักร</p>
<p>ทั้งนี้ รายงานข่าวของเอพี ไม่ได้ระบุว่า <persName>นางจุฑามาศ</persName>และ<persName>นางสาวจิตติโสภา</persName> ถูกฟ้องร้องตามรัฐบัญญัติว่าด้วยการคอร์รัปชั่นในต่างประเทศ เอฟซีพีเอ) เช่นเดียวกับนายและ<persName>นางกรีน</persName>หรือไม่ อย่างไรก็ตามแหล่งข่าวทางการทูตระบุว่า ในกรณีของ<persName>นางจุฑามาศ</persName>และบุตรสาว น่าจะถูกฟ้องร้องเนื่องจากทางอัยการมีหลักฐานบ่งชี้ว่า ได้กระทำความผิดเกี่ยวเนื่องกับรัฐบัญญัติเอฟซีพีเอในดินแดนสหรัฐอเมริกา เนื่องจากทั้งคูถูกกล่าวหาว่าเดินทางไปรับเงินเป็นเงินสดจากนายและ<persName>นางกรี น</persName>ถึงลอสแองเจลิสด้วยเช่นเดียวกัน</p>
<p>แหล่งข่าวซึ่งไม่ขอเปิดเผยชื่อดังกล่าวระบุว่า เมื่อเทียบเคียงกรณีนี้กับคดีอื่นๆ ที่เคยมีการขอให้ส่งตัวผู้ที่ถูกกล่าวหาว่ากระทำผิดไปดำเนินคดีในสหรัฐ อเมริกาในฐานะผู้ร้ายข้ามแดนตามสนธิสัญญาระหว่างไทยกับสหรัฐอเมริกานั้น กระบวนการขอตัวผู้ร้ายข้ามแดนจะเริ่มต้นก็ต่อเมื่อ คดีที<persName>นางจุฑามาศ</persName>ตกเป็นจำเลยในประเทศไทยสิ้นสุดลงแล้วเท่านั้น โดยถ้าหากคดีที่<persName>นางจุฑามาศ</persName>ตกเป็นผู้ถูกกล่าวหาอยู่ในเวลามีการส่งฟ้อง ก็ต้องรอจนกว่าคดีจะถึงที่สุดในรูปแบบใดรูปแบบหนึ่ง หากศาลพิพากษาให้จำคุก ก็ต้องใช้โทษจำคุกในไทยจนสิ้นสุดแล้วกระบวนการส่งตัวไปดำเนินคดีในสหรัฐ อเมริกาในฐานะผู้ร้ายข้ามแดนจึงเริ่มต้นขึ้นได้</p>
<p>ต่อกรณีที่มีรายงานข่าวบางกระแสว่า <persName>นางจุฑามาศ</persName>และ<persName>นางสาวจิตติโสภา</persName> ไปใช้ชีวิตอยู่ในต่างแดนนั้น แหล่งข่าวระบุว่า ทางการสหรัฐอเมริกาจำเป็นต้องส่งคำร้องให้ส่งตัวมายังไทย ในฐานะเป็นถิ่นพำนักของ<persName>นางจุฑามาศ</persName>ก่อนเป็นลำดับแรก หลังจากนั้นหากไม่สามารถควบคุมตัวได้ตามที่ต้องการจึงค่อยร้องขอไปยังประเทศ อื่นๆ หรือในบางกรณีอาจแจ้งเรื่องไปยังตำรวจสากลให้ติดตามตัวก็ได้เช่นกัน</p>
<p>ผู้สื่อข่าวรายงานว่า ป.ป.ช.ได้ตั้ง<persName>นายเมธี ครองแก้ว</persName> กรรมการ ป.ป.ช. เป็นประธานอนุไต่สวนข้อเท็จจริง และเมื่อประมาณ 3 เดือนที่ผ่านมา <persName>นายเมธี</persName>ได้เดินทางไปยังประเทศสหรัฐ เพื่อขอคัดลอกคำพิพากษาและสำนวนในคดีที่ภาคเอกชนของสหรัฐ ตกเป็นจำเลยฐานให้สินบน<persName>นางจุฑามาศ</persName> ทั้งนี้ เพื่อนำหลักฐานดังกล่าวมาใช้ประกอบในคดีที่ ป.ป.ช.กำลังไต่สวนดำเนินคดีกับ<persName>นางจุฑามาศ</persName>ในประเทศไทย แต่กระทั่งปัจจุบันนี้อัยการสหรัฐยังไม่ได้ส่งข้อมูลมาให้ ป.ป.ช.แต่อย่างใด</p></body>
</news>
