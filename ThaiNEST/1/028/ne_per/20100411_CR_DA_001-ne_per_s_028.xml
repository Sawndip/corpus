<teiHeader>
<fileDesc>
<titleStmt>
  <title>จับ"ชนม์สวัสดิ์"พยายามฆ่าตำรวจ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-11 07:49:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=59304  </bibl>
</sourceDesc>
</fileDesc>
</teiHeader>
<news>
<headline>จับ"<persName>ชนม์สวัสดิ์</persName>"พยายามฆ่าตำรวจ</headline>
<lead></lead>
<neck></neck>
<body><p>วันนี้( 11 เม.ย.) ผู้สื่อข่าวรายงานว่า เมื่อเวลา 03.00 <persName>น.พ.ต.อ.ชัยวัฒน์ อรัญวัฒนะ</persName> ผกก.สน.คลองตันพร้อมกำลังได้เชิญตัว<persName>นายชนม์สวัสดิ์ อัศวเหม</persName> อดีตนายกเทศมนตรีเมืองปากน้ำมาทำการสอบปากคำในข้อหาร่วมกับพวกพยายามฆ่าเจ้า หน้าที่ในขณะปฏิบัติหน้าที่จนเป็นเหตุให้เสียทรัพย์จากนั้นได้ลงบันทึกประจำ วันพร้อมพิมพ์ลายนิ้วมือประวัติอาชญากร</p>
<p>ก่อนหน้านี้ วานนี้ (10 เม.ย.)เวลา 15.00 น.ตำรวจ สน.คลองตันรับแจ้งเหตุทะเลาะวิวาทและใช้อาวุธปืนที่ร้านเรือนเพชรสุกี้ ปากซอยพัฒนาการ 20 แยก 6 จึงประสาน<persName>พ.ต.ต.ชัยพันธุ์ เพ็ชรสดศิลป์</persName> สารวัตรสืบสวนสอบสวนและ<persName>พ.ต.ท.เฉลิมพร วรทอง</persName> สวป.สน.คลองตันนำกำลังเดินทางไปตรวจสอบ พบกลุ่มชายฉกรรจ์กำลังทะเลาะวิวาทเรื่องข้อพิพาทระหว่างบริษัทของเรือนเพชร กับบริษัทของ<persName>นายชนม์สวัสดิ์</persName>โดย<persName>นายชนม์สวัสดิ์</persName>ให้ลูกน้องนำรถแมคโครทุบทำลาย กำแพงล้อมรอบที่ดินดังกล่าว</p>
<p>ตำรวจเข้าสอบถามเพื่อระงับเหตุ ทำให้<persName>นายชนม์สวัสดิ์</persName>ไม่พอใจและเข้ามาผลักอก<persName>พ.ต.ท.เฉลิมพร</persName>ที่แต่งเครื่องเต็ม ยศ จากนั้นได้กระชากคอเสื้อ<persName>พ.ต.ต.ชัยพันธุ์</persName>พร้อมดึงบัตรคล้องคอออก ขณะที่ลูกน้องของ<persName>นายชนม์สวัสดิ์</persName>ได้ใช้อาวุธปืนจ่อที่ศีรษะ<persName>พ.ต.ต.ชัยพันธุ์</persName>   ต่อมาเวลา 17.00 น.<persName>พ.ต.ต.ชัยพันธุ์</persName>  เข้าแจ้งความที่ สน.คลองตันดำเนินคดีกับ<persName>นายชนม์สวัสดิ์</persName>และพวกในข้อหาร่วมกันพยายามฆ่าเจ้า หน้าที่ในขณะปฏิบัติหน้าที่จนเป็นเหตุให้เสียทรัพย์</p>
<p>ต่อมา <persName>พ.ต.อ.ชัยวัฒน์</persName> ได้ขอหมายศาลเข้าตรวจค้นบ้านเลขที่ 96-97 ซอยพัฒนาการ 20 แยก 6 และเข้าตรวจค้นเวลา 01.00 น.ระหว่างการตรวจค้นปรากฏว่ามีรถเข้าบ้าน เจ้าหน้าที่ตำรวจจึงเรียกให้หยุด แต่คนขับไม่ยอมหยุด เจ้าหน้าที่ตำรวจจึงใช้อาวุธปืนยิงใส่จนรถได้รับความเสียหาย อย่างไรก็ตาม จากการตรวจค้นพบ<persName>นายชนม์สวัสดิ์</persName>อยู่ภายในบ้านจึงเชิญตัวมาสอบปากคำและแจ้งข้อ หาให้ทราบ</p>
<p><persName>พ.ต.ต.ชัยพันธุ์</persName>กล่าวว่า ขณะปฏิบัติหน้าที่อยู่ที่ สน.ก็ได้รับแจ้งว่ามีเหตุทะเลาะวิวาทจึงนำกำลังไประงับเหตุพบ<persName>นายชนม์สวัสดิ</persName> พร้อมพวกอยู่ในที่เกิดเหตุ จึงแสดงตัวว่าเป็นตำรวจ แต่<persName>นายชนม์สวัสดิ์</persName>ได้ผลักอก สวป.และกระชากคอเสื้อตนพร้อมดึงบัตรออกและยังกล่าวคำหยาบคายว่า"ให้กลับไป ถ้ามึงยังอยากเป็นตำรวจอยู่อีก"ระหว่างนั้นลูกน้องของ<persName>นายชนม์สวัสดิ์</persName>ก็ได้ ใช้อาวุธปืนจ่อที่ศีรษะ ตนยืนยันว่าจะไม่ยอมความจะดำเนินคดีให้ถึงที่สุด  ด้าน<persName>นายชนม์สวัสดิ์</persName>  อ้างว่ามีเทปวงจรปิดจะนำมาให้แสดงต่อสื่อภายหลัง วันนี้ยังไม่ขอพูดอะไร</p></body>
</news>
