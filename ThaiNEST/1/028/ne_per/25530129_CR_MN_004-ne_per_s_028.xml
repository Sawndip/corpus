<teiHeader>
<fileDesc>
<titleStmt>
  <title>รวบวินจยย.ทุบรถฉกทรัพย์พริตตี้-ไฮโซ ขณะร่วมงานวันเกิด "บุญเรือง"  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000012854  </bibl>
</sourceDesc>
</fileDesc>
</teiHeader>
<news>
<headline>รวบวินจยย.ทุบรถฉกทรัพย์พริตตี้-ไฮโซ ขณะร่วมงานวันเกิด "<persName>บุญเรือง</persName>"</headline>
<lead>ตำรวจพหลโยธิน ตามรวบวินจยย.รับจ้าง ที่ร่วมกับเพื่อนขี่รถจยย.ตระเวนทุบรถฉกทรัพย์ พริตตี้-ไฮโซ ขณะจอดไว้ในซอยย่านจันทรเกษม แล้วไปร่วมงานวันเกิด ผู้ช่วย <persName>ผบ.ตร.บุญเรือง ผลพานิช</persName> เมื่อปลายปีก่อน สารภาพเอาทรัพย์สินไปขายหาเงินเที่ยว-ซื้อยาเสพ</lead>
<neck></neck>
<body><p>  เมื่อเวลา 17.00 น.วันนี้ (28 ม.ค.) <persName>พ.ต.ท.สุรจิตร เปลี่ยนประเสริฐ</persName> สว.สส.สน.พหลโยธิน <persName>พ.ต.ต.สุภศิน กล่อมเกษม</persName> สว.สส.สน.พหลโยธิน พร้อมเจ้าหน้าที่ฝ่ายสืบสวน สน.พหลโยธิน ร่วมกันจับกุม<persName>นายประสิทธิ์ การดี</persName> อายุ 32 ปี อยู่บ้านไม่มีเลขที่ หมู่ 77 ถนนบรมไตรโลกนารถ ต.ในเมือง อ.เมือง จ.พิษณุโลก อาชีพขับรถจยย.รับจ้าง วินซอยพหลโยธิน 57 ผู้ต้องหาตามหมายจับศาลอาญา เลขที่ 3593/2552 ลงวันที่ 29 ธ.ค.52 ในข้อหาร่วมกันลักทรัพย์ในเวลากลางคืน โดยสามารถจับกุมตัวได้บริเวณตลาดนัดกลางซอยรัชดาภิเษก 36 (เสือใหญ่อุทิศ) ถนนรัชดาภิเษก แขวงจันทรเกษม เขตจตุจักร ก่อนควบคุมตัวมาทำการสอบปากคำที่ สน.พหลโยธิน</p>
<p>  การจับกุมครั้งนี้สืบเนื่องมาจาก เมื่อช่วงกลางดึกวันที่ 28 ธ.ค.52 ที่ผ่านมา ได้มีคนร้ายทุบกระจกรถเก๋งยี่ห้อฮอนด้า รุ่นซิวิค สีดำ หมายเลขทะเบียน สฬ-1241 กทม.ของ <persName>น.ส.สุชาวดี แนงแหยม</persName> อายุ 27 ปี พริตตี้สาว และรถเก๋งยี่ห้อโตโยต้า รุ่นวีออส สีดำ หมายเลขทะเบียน ศฉ-6430 กทม.ของ<persName>นายณรงค์ วัธนเวคิน</persName> อายุ 41 ปี ไฮโซตระกูลดัง ขณะที่ทั้งสอง คน ได้มาจอดรถไว้บริเวณซอยลาดพร้าว 41 แยก 14 แขวงจันทรเกษม เขตจตุจักร เพื่อไปร่วมงานวันเกิดของ <persName>พล.ต.ท.บุญเรือง ผลพานิชย์</persName> ผู้ช่วย ผบ.ตร.</p>
<p>จกากการสอบสวน<persName>นายประสิทธิ์</persName> ให้การรับสารภาพว่า พวกตนจะขี่รถจยย.ตระเวนไปตามซอยเปลี่ยวต่างๆ เมื่อพบรถเป้าหมายก็จะลงไปใช้ไฟฉายส่องสำรวจทรัพย์สินภายในรถ เมื่อพบว่ามีทรัพย์สินมีค่าก็จะใช้เหล็กแหลมทิ่มกระจกให้เป็นรูก่อน จากนั้นก็จะใช้ก้อนอิฐหรือไม้ทุบกระจกให้แตกเพื่อป้องกันสัญญาณกันขโมยดัง ก่อนจะล้วงไปหยิบเอาทรัพย์สินไปขายเอาเงินมาแบ่งกันไปใช้เที่ยวเตร่ ซื้อยาเสพ จนกระทั่งมาถูกจับกุมตัวได้ดังกล่าว</p></body>
</news>
