<teiHeader>
<fileDesc>
<titleStmt>
  <title>กราดยิงอาคารไซเบอร์เวิลด์ถนนรัชดาฯ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100412/55492/กราดยิงอาคารไซเบอร์เวิลด์ถนนรัชดาฯ.html  </bibl>
</sourceDesc>
</fileDesc>
</teiHeader>
<news>
<headline>กราดยิงอาคารไซเบอร์เวิลด์ถนนรัชดาฯ</headline>
<lead>กราดยิงเข้าใส่อาคาร ไซเบอร์เวิลด์ ถนนรัชดาภิเษก เบื้องต้นตำรวจฟันธงต้องการสร้างสถานการณ์ป่วนเมือง</lead>
<neck></neck>
<body><p>(12เม.ย.) เวลา 02.30 น. <persName>ร.ต.ท.วชิระ อาษาวุธ</persName> พนักงานสอบสวน(สบ 1) สน.ห้วยขวาง รับแจ้งเหตุคนร้ายใช้อาวุธปืนไม่ทราบขนาด กราดยิงเข้าไปภายใน อาคารไซเบอร์เวิลด์ ถ.รัชดาภิเษก แขวงและเขตห้วยขวาง กทม. จึงรายงานผู้บังคับบัญชาทราบ ก่อนรุดไปตรวจสอบยังที่เกิดเหตุ สำหรับที่เกิดเหตุเป็นอาคารพาณิชย์สูง 51 ชั้น เปิดให้เช่าเป็นสำนักงานจากการตรวจสอบเบื้องต้นพบคนร้ายใช้อาวุธปืนขนาด 9 มม. ยิงใส่กระจกบริเวณชั้นที่ 1 เป็นรอยร้าว 1 บาน ส่วนชั้น 2 เป็นรอยถูกปืนยิงใส่ จำนวนหลายนัด</p>
<p>จากการสอบสวนเจ้าหน้าที่รักษาความปลอดภัยอาคารดังกล่าว ให้การว่า ขณะเกิดเหตุมีเจ้าหน้าที่รักษาความปลอดภัยเข้าเวรปฏิบัติหน้าที่จำนวนไม่กี่ คน ระหว่างนั้นมีคนร้ายขับรถตู้สีดำ ไม่ทราบเลขทะเบียนขับวิ่งตรงมาจากถ.รัชดาภิเษก ก่อนหยุดรถหน้าตึกและเปิดกระ จกรถจากนั้นคนร้ายได้ใช้อาวุธปืนกราดยิงใส่ตึกดังกล่าว ก่อนที่จะขับรถมุ่งหน้าหลบหนีไปทาง ถ.เทียนร่วมมิตร</p>
<p>เบื้องต้นเจ้าหน้าที่ตำรวจสันนิษฐานว่า สาเหตุการก่อเหตุครั้งนี้ เพื่อสร้างสถานการณ์ป่วนเมือง เนื่องจากตึกดังกล่าวเคยเป็นของ<persName>คุณหญิงพจมาน ณ ป้อมเพชร</persName> อดีตภรรยา <persName>พ.ต.ท.ทักษิณ ชินวัตร</persName> อดีตนายกรัฐมนตรี ต่อมาถูกเปลี่ยนมือเป็นของ<persName>นายเจริญ สิริวัฒนภักดี</persName> อย่างไรก็ตามในช่วงเช้าวันนี้ จะประสานขอภาพกล้องวงจรปิดตามสี่แยกต่างๆ ที่คนร้ายใช้เป็นเส้นทางการหลบหนี เบื้องต้นยคาดว่าคนร้ายที่ก่อเหตุครั้งนี้มีไม่ต่ำกว่า 2 คน</p></body>
</news>
