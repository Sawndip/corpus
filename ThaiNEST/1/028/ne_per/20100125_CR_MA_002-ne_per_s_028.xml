<teiHeader>
<fileDesc>
<titleStmt>
  <title>ตร.คาดปมชู้สาวเหตุปาบึ้มย่านตลิ่งชันเจ็บ 4 ราย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-25 12:33:45  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264397662&catid=17  </bibl>
</sourceDesc>
</fileDesc>
</teiHeader>
<news>
<headline>ตร.คาดปมชู้สาวเหตุปาบึ้มย่านตลิ่งชันเจ็บ 4 ราย</headline>
<lead></lead>
<neck></neck>
<body><p>เมื่อวันที่ 25 มกราคม  <persName>พ.ต.ท.มนตรี แป้นเจริญ</persName> รอง ผกก.สน.เพชรเกษม  รรท.ผกก.สน.ตลิ่งชัน กล่าวถึงความคืบหน้ากรณีที่มีคนร้ายปาระเบิด ชนิด เอ็ม 26 บริเวณบริเวณหน้าบ้านเลขที่ 18/58 ซอยวัดช่างเหล็ก แขวงฉิมพลี เขตตลิ่งชัน กทม. จนมีผู้ได้รับบาดเจ็บ 4 ราย  ว่า  จากการสืบสวนทราบว่าคนร้ายมีเจตนาที่จะปาระเบิดใส่ผู้บาดเจ็บทั้ง 4 ราย  ส่วนสาเหตุเชื่อว่าเป็นเรื่องส่วนตัวแน่นอน ซึ่งทางตำรวจได้ตั้งประเด็นไว้หลายประเด็น ทั้งเรื่องการทวงหนี้นอกระบบ เรื่องวงแชร์ล้ม และเรื่องชู้สาว อย่างไรก็ตามในการสอบสวนผู้เสียหายเหมือนจะกลัวอะไรบางอย่างจึงไม่ยอมบอกราย ละเอียดที่ชัดเจนทั้งหมด</p>
<p>เบื้องต้นมุ่งประเด็นเรื่องชู้สาวเป็นหลักแต่ก็ยังไม่ตัดประเด็น อื่นๆทิ้ง  ซึ่งตนได้ส่งสายสืบลงพื้นที่หาพยานหลักฐานต่างๆ รวมทั้งเข้าประกบคนที่น่าสงสัย เพื่อสรุปหาประเด็นที่ชัดเจน ซึ่งคดีนี้ไม่มีสิ่งใดซับซ้อน เพียงแต่ต้องใช้เวลาสักระยะ และมั่นใจว่าจะสามารถจับกุมคนร้ายได้ภายในเร็วๆนี้  </p></body>
</news>
