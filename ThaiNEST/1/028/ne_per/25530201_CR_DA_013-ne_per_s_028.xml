<teiHeader>
<fileDesc>
<titleStmt>
  <title>สาวพัฒนาชุมชนถูกตุ๋นผ่านเอทีเอ็ม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-01 08:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46031  </bibl>
</sourceDesc>
</fileDesc>
</teiHeader>
<news>
<headline>สาวพัฒนาชุมชนถูกตุ๋นผ่านเอทีเอ็ม</headline>
<lead></lead>
<neck></neck>
<body><p> เมื่อเวลา 13.00 น. วันที่ 31 ม.ค. <persName>น.ส.ธนัชพร คันทรง</persName> อายุ 33 ปี เจ้าหน้าที่พัฒนาชุมชน สำนักงานเทศบาลตำบลโพธิ์ทอง อ.โพธิ์ทอง จ.อ่างทอง เข้าร้องทุกข์กับ<persName>พ.ต.ท.พีระพันธุ์ จันทร์เทียน</persName> รอง ผกก. กลุ่มงานสืบสวนภ.จว.อ่างทอง ให้ติดตามคดีหลังถูกแก๊งมิจฉาชีพอ้างตัวเป็นตำรวจหลอกตุ๋นเงินกว่า 1 แสนบาท <persName>น.ส.ธนัชพร</persName>กล่าวว่าวันที่ 23 ม.ค.ที่ผ่านมา ได้รับโทรศัพท์ไม่โชว์เบอร์ โทรฯเข้ามาหาอ้างชื่อว่า<persName>พ.ต.อ.กิตติ</persName>เป็น ผกก.ฝ่ายปราบปรามคดีเศรษฐกิจ บอกว่าตนมีหนี้บัตรเครดิตกว่า  3 หมื่นบาท โดยไม่ยอมชำระหนี้ จึงให้  รีบปิดบัญชีและโอนเงินทั้งหมดในบัญชี   เข้าบัญชีกลาง เพราะว่าบัญชีตนกำลังจะโดนอายัด ทั้งนี้คู่สนทนายังบอกว่าไม่ให้  ไปติดต่อผ่านทางธนาคาร เพราะจะโดนอายัดทันที แต่ให้ไปที่ตู้เอทีเอ็ม แล้วโอนเงินตามขั้นตอน ด้วยการกดเป็นภาษาอังกฤษ ไปเข้าบัญชีธนาคารกรุงเทพ สาขาภาษีเจริญ จำนวน 7 ครั้ง เป็นเงิน 140,946 บาท    </p>
<p>หลังจากนั้นตนนึกเอะใจจึงไปติดต่อที่ธนาคารกรุงเทพ จึงรู้ว่าถูกหลอก เพื่อความแน่ใจเดินทางไปยัง บก.ตำรวจเศรษฐกิจ ก็ได้รับคำตอบว่า <persName>พ.ต.อ.กิตติ</persName> ไม่มีตัวตนอยู่ที่สำนักงาน    </p>
<p>จึงเข้าแจ้งความ กับร้อยเวร สภ. เมืองอ่างทอง หลังจากตนเข้าไปสอบถาม  ที่บก.ตำรวจเศรษฐกิจ ปรากฎ ว่าตนเป็นราย ที่ 10 แล้วที่ไปสอบถามเรื่องดังกล่าว ตนเสียดายเงินมาก เพราะเงินที่โอนให้ไป ตนกับแฟนช่วยกันเก็บหอมรอมริบ เพื่อไว้แต่งงาน.</p></body>
</news>
