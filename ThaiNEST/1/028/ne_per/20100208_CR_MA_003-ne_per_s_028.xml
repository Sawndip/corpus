<teiHeader>
<fileDesc>
<titleStmt>
  <title>เฒ่าเมืองผู้ดีเสียท่าหญิงไทยหลอกมีเซ็กส์ ก่อนมอมยา-รูดทรัพย์หมดตัว  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-08 13:35:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265610973&catid=17  </bibl>
</sourceDesc>
</fileDesc>
</teiHeader>
<news>
<headline>เฒ่าเมืองผู้ดีเสียท่าหญิงไทยหลอกมีเซ็กส์ ก่อนมอมยา-รูดทรัพย์หมดตัว</headline>
<lead></lead>
<neck></neck>
<body><p>เมื่อเวลา 22.00 น.  วันที่ 7 ก.พ. ที่ผ่านมา  <persName>พ.ต.ท.ปรีชา สัมฤทธิ์</persName> พนักงานสอบสวน สภ.เมืองพัทยา จ.ชลบุรี ได้รับแจ้งความว่า มีนักท่องเที่ยวถูกมอมยานอนหมดสติ บริเวณโรงแรมสยามเกรย์ฮาวน์  ห้องเลขที่ 16 ภายในซ. 12พัทยาสายสอง  ถนนพัทยาใต้ ม.10 ต.หนองปรือ อ.บางละมุง จ.ชลบุรี จึงรุดไปตรวจสอบพร้อมเจ้าหน้าที่ตำรวจนอกเครื่องแบบอีกจำนวนหนี่ง</p>
<p>เมื่อไปถึงที่เกิดเหตุพบร่างของนักท่องเที่ยวชายต่างชาติ คือ  <persName>MR.PAUL EDWARD METCALFE</persName> อายุ61ปี สัญชาติอังกฤษ สวมเสื้อยืดสีดำ นุ่งกางเกงกีฬาขาสั้น สีดำ พอรู้สึกตัวให้การกับเจ้าหน้าที่ตำรวจได้ ตรวจสอบคาดว่า น่าจะถูกมอมยาจนหมดสติ ตรวจสอบในตัวพบว่า ทรัพย์สินถูกก่อเหตุรื้อค้นและขโมยไปหลายรายการภายในห้อง</p>
<p>จากการสอบสวนเบื้องต้น <persName>MR.PAUL EDWARD METCALFE</persName> ให้การว่า เมื่อวันที่ 6 ก.พ. ที่ผ่านมา ตนไปเที่ยวบาร์เบียร์แห่งหนึ่งที่อยู่ปากซอย12ที่ตนพักและกำลังเดินกับมาที่ พักของตนตัวเองได้มีหญิงไทย อายุประมาณ 30 ปี ชื่อ <persName>จอย</persName>  ยืนอยู่หน้าปากซอยได้ชักชวนตนเพื่อจะไปหลับนอนด้วยค่าตัวในราคา 1,000 บาท ตนจึงตกลงพาหญิงไทยขึ้นไปบนห้องพักของตัวเองพอหลับนอนกันได้ซักพักก็เหมือน มีอาการถูกมอมยาและหลับหมดสติไปตั้งแต่เวลา 02.00น.ของวันที่ 7ก.พ. มารู้สึกตัวอีกทีก็ตอน 2 ทุ่มของวันนี้ จึงตรวจสอบทรัพย์สินของตัวเองก็ทราบว่า มีทรัพย์สินหายไปและรื้อค้นภายในห้อง มีนาฬิกาข้อมือยี่ห้อโลเหล็ก ราคา 300,000 บาท และเงินไทย 6,000 บาท แหวนทอง 2 วง ราคา 40,000 บาท เครื่องเล่นเพลง mp3 ยี่ห้อไอพอด  1เครื่อง ราคา 10,000 บาท โทรศัพท์ยี่ห้อโนเกีย 1เครื่อง ราคา 10,000บาท และเอกสารอีกจำนวนหนี่งหายไป   หลังสอบสวนและตรวจสอบที่เกิดเหตุแล้วทางเจ้าหน้าที่จึงลงบันทึกไว้เป็นหลัก ฐาน และจะติดตามตัวคนร้ายที่ก่อเหตุมาดำเนินคดีตามกฏหมายต่อไป</p></body>
</news>
