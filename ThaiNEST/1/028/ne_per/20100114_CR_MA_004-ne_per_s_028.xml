<teiHeader>
<fileDesc>
<titleStmt>
  <title>ศาลอาญาไม่ฟ้อง"วุฒิ"ออกหมายเรียก"ไชยวัฒน์"พาพธม .ยึดสนามบิน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-14 14:17:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263453458&catid=17  </bibl>
</sourceDesc>
</fileDesc>
</teiHeader>
<news>
<headline>ศาลอาญาไม่ฟ้อง"<persName>วุฒิ</persName>"ออกหมายเรียก"<persName>ไชยวัฒน์</persName>"พาพธม .ยึดสนามบิน</headline>
<lead></lead>
<neck></neck>
<body><p>ที่ศาลอาญา เมื่อวันที่ 14 ม.ค. ศาลมีคำสั่งคดีหมายเลขดำที่ อ.2350 / 2552 ที่<persName>นายไชยวัฒน์ สินสุวงศ์</persName> เลขาธิการสมัชชาประชาชนแห่งประเทศไทย ซึ่งเป็น 1 ใน 36 พันธมิตรประชาชนเพื่อประชาธิปไตย (พธม.) ที่ถูกออกหมายเรียกคดีบุกยึดสนามบินเมื่อปี 2551 ยื่นฟ้อง <persName>พล.ต.ท.วุฒิ พัวเวส</persName> ผู้ช่วยผู้บัญชาการตำรวจแห่งชาติ ซึ่งเป็นหัวหน้าพนักงานสอบสวนคดี พธม.บุกยึดสนามบิน เป็นจำเลย ในความผิดต่อเจ้าพนักงานในการยุติธรรม</p>
<p>โดย<persName>นายไชยวัฒน์</persName> ยื่นฟ้องว่า เมื่อวันที่ 1 กรกฎาคม 2551 <persName>พล.ตท.วุฒิ</persName> ลงนามออกหมายเรียก<persName>นายไชยวัฒน์</persName> กล่าวหากระทำผิดข้อหา กระทำการให้ปรากฏแก่ประชาชนด้วยวาจา หนังสือ หรือวิธีการอื่นใด ซึ่งไม่ใช่วิธีการตามความมุ่งหมายของรัฐธรรมนูญ ก่อความวุ่นวายในบ้านเมือง ที่มีการชุมนุมในสนามบินสุวรรณภูมิ และดอนเมือง โดย<persName>นายไชยวัฒน์</persName>อ้างว่า ตนเองไม่ได้อยู่ในสนามบิน สถานที่เกิดเหตุ</p>
<p>ศาลพิเคราะห์พยานหลักฐานในชั้นไต่สวนมูลฟ้องโจทก์ แล้วเห็นว่า การลงนามออกหมายเรียกเป็นการปฏิบัติที่ตามขั้นเพื่อดำเนินการสอบสวนตาม กฎหมาย จึงเป็นการกระทำโดยชอบด้วยกฎหมายแล้ว ฟ้องโจทก์ไม่มีมูล ให้ยกฟ้อง </p></body>
</news>
