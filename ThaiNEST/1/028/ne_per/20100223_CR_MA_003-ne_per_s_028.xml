<teiHeader>
<fileDesc>
<titleStmt>
  <title>ตร.สกัดจุดยิงวิถีโค้งใส่ศาลวันตัดสินคดียึดทรัพย์ "แม้ว"  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-23 22:43:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266936253&catid=17  </bibl>
</sourceDesc>
</fileDesc>
</teiHeader>
<news>
<headline>ตร.สกัดจุดยิงวิถีโค้งใส่ศาลวันตัดสินคดียึดทรัพย์ "<persName>แม้ว</persName>"</headline>
<lead></lead>
<neck></neck>
<body><p>ที่กองบังคับการตำรวจนครบาล 1 (บก.น.1) <persName>พล.ต.ต.อำนวย นิ่มมะโน</persName> รอง ผบช.น. <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รองผบก.น.1 และเจ้าหน้าที่ฝ่ายสืบสวน ร่วมประชุมเรื่องการเตรียมการดูแลรักษาความปลอดภัยบริเวณศาลฎีกา ก่อนจะมีการตัดสินคดียึดทรัพย์</p>
<p><persName>พล.ต.ต.อำนวย</persName>กล่าวว่า จะมีกล้องวงจรปิดติดรอบศาลฎีกาทั้งหมด หากผู้ชุมนุมทำผิดกฎหมาย เช่น ขว้างปาสิ่งของเข้าไปในบริเวณศาล เจ้าหน้าที่จะดำเนินการทางกฎหมายทันที โดยศาลสามารถมีคำสั่งจับจำคุก 6 เดือนได้ทันที</p>
<p><persName>พล.ต.ต.วิชัย</persName>กล่าวว่า กำลังเจ้าหน้าที่ในวันดังกล่าวจะเป็น ปจ. 3 กองร้อย หรือ 450 คน หากมีกรณีฉุกเฉินเรียกได้ภายใน 30 นาที 2 กองร้อย และภายใน 1 ชั่วโมงครึ่ง จะเรียกได้อีก 10 กองร้อย โดยใช้กำลังทั้งหมด 16 กองร้อย และเจ้าหน้าที่ทั้งในและนอกเครื่องแบบคอยดูแลพื้นที่จุดสูงข่ม จุดที่สามารถยิงวิถีโค้ง บริเวณโดยรอบศาลฎีกา จากการตรวจสอบพื้นที่พบว่ามีจุดยิงวิถีโค้งหลายจุด จากการข่าวขณะนี้ไม่น่าเป็นห่วง แต่ขอให้เจ้าหน้าที่เตรียมความพร้อม</p></body>
</news>
