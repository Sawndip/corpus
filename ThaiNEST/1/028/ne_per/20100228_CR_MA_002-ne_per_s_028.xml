<teiHeader>
<fileDesc>
<titleStmt>
  <title>โฆษกอัยการส.ส.เด้งรับลูกนายกฯ ดำเนินคดีอาญา-แพ่ง"แม้ว" หลังศาลสั่งยึดทรัพย์ นัดถกเอาผิด 2มี.ค.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-28 19:20:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267361514&catid=17  </bibl>
</sourceDesc>
</fileDesc>
</teiHeader>
<news>
<headline>โฆษกอัยการส.ส.เด้งรับลูกนายกฯ ดำเนินคดีอาญา-แพ่ง"<persName>แม้ว</persName>" หลังศาลสั่งยึดทรัพย์ นัดถกเอาผิด 2มี.ค.</headline>
<lead>โฆษกอัยการเด้งรับลูกนายกฯดำเนินคดีอาญา-แพ่ง"<persName>แม้ว</persName>" หลังศาลสั่งยึดทรัพย์ ลั่นลุยหาหลักฐานมัดเต็มที่</lead>
<neck></neck>
<body><p>2มี.ค.อัยการถกเอาผิด"<persName>แม้ว</persName>"ต่อ</p>
<p>กรณีที่<persName>นายอภิสิทธิ์ เวชชาชีวะ</persName> นายกรัฐมนตรี มอบหมายให้อัยการเตรียมดำเนินการต่อกับ <persName>พ.ต.ท.ทักษิณ ชินวัตร</persName> และบุคคลที่เกี่ยวข้องทั้งทางแพ่ง-อาญา และเรื่องภาษีอากร หลังศาลฎีกาฯชี้ว่า <persName>พ.ต.ท.ทักษิณ</persName>ใช้อำนาจตำแหน่งหน้าที่ออกนโยบาย 5 มาตรการเอื้อประโยชน์พวกพ้อง และมีคำสั่งให้ทรัพย์สินของ <persName>พ.ต.ท.ทักษิณ</persName>ตกเป็นของแผ่นดินนั้น</p>
<p><persName>นายจุลสิงห์ วสันตสิงห์</persName> อัยการสูงสุด กล่าวว่า ในวันที่ 2 มีนาคม จะเรียกประชุมคณะทำงานที่เกี่ยวข้อง ประกอบด้วย <persName>นายวัยวุฒิ หล่อตระกูล</persName> รองอัยการสูงสุด ซึ่งดูแลคดีนี้ และสำนักงานอัยการฝ่ายคดีพิเศษ เพื่อหารือข้อกฎหมายต่างๆ ที่เกี่ยวข้องและแนวทางการดำเนินการต่อไป</p>
<p>แจงให้"ดีเอสไอ-ตำรวจ"สอบต่อก่อน</p>
<p><persName>นายธนพิชญ์ มูลพฤกษ์</persName> อธิบดีอัยการคดีพิเศษ และโฆษกสำนักงานอัยการสูงสุด กล่าวเมื่อวันที่ 28 กุมภาพันธ์ ถึงกรณีที่<persName>นายอภิสิทธิ์ เวชชาชีวะ</persName> นายกรัฐมนตรี มอบหมายให้อัยการ เตรียมดำเนินคดีกับ<persName>พ.ต.ท.ทักษิณ ชินวัตร</persName> อดีตนายกรัฐมนตรี และบุคคลที่เกี่ยวข้องต่อไปทั้งทางแพ่ง  - อาญา เรื่องภาษีอากรภายหลังศาลฎีกาแผนกคดีอาญาของผู้ดำรงตำแหน่งทางการเมืองมีคำสั่งให้ทรัพย์สินของ <persName>พ.ต.ท.ทักษิณ</persName> ตกเป็นของแผ่นดิน เนื่องจากใช้อำนาจตำแหน่งหน้าที่ออกนโยบาย 5 มาตรการเอื้อประโยชน์พวกพ้องว่า สำนักงานอัยการสูงสุด มีอำนาจหน้าที่ตามกฎหมายวิธีพิจารณาความอาญา และกฎหมายพิเศษที่เกี่ยวข้อง ซึ่งหากมีการสอบสวนดำเนินคดีอัยการสามารถทำหน้าที่ยื่นฟ้องให้ได้ แต่ตามกฎหมายและหลักการดำเนินคดีอาญา ต้องให้หน่วยงานที่รับผิดชอบซึ่งมีหน้าที่สืบสวนสอบสวนดำเนินคดี เช่น กรมสอบสวนคดีพิเศษ ( ดีเอสไอ) หรือเจ้าหน้าที่ตำรวจกองปราบปราม หรือคณะกรรมการป้องกันและปราบปรามการทุจริตแห่งชาติ (ป.ป.ช.) ทำการสอบสวนรวบรวมพยานหลักฐานและสรุปสำนวนเสียก่อน แล้วจึงส่งความเห็นให้อัยการพิจารณาสั่งคดีว่าพยานหลักฐานเพียงพอที่จะสั่งฟ้องหรือไม่</p>
<p>ส่วนคดีแพ่งที่เป็นการฟ้องเรียกทรัพย์สิน หรือภาษีอากร นั้นต้องให้หน่วยงานที่เกี่ยวข้อง เช่น กรมบัญชีกลาง หรือกรมสรรพากร ดำเนินการตรวจสอบก่อนว่ามีความเสียหายเกิดขึ้นอย่างไร จำนวนเท่าใด เพื่อรวบรวมพยานหลักฐานแล้วส่งให้อัยการพิจารณาเพื่อสั่งคดี และยื่นฟ้องต่อศาลให้หน่วยราชการที่เสียหายต่อไป</p>
<p><persName>นายธนพิชญ์</persName> โฆษกอัยการสูงสุด กล่าวอีกว่า แม้นายกรัฐมนตรีจะให้ความสำคัญแก่อัยการที่ให้ดำเนินการเรื่องนี้ แต่กฎหมายยังไม่ได้เปิดช่องให้อัยการเข้าเป็นพนักงานสอบสวโดยตรง ยกเว้นคดีพิเศษที่ร่วมสอบสวนกับดีเอสไอ หรือการไต่สวนของ ป.ป.ช.</p>
<p>"เข้าใจว่านายกรัฐมนตรี เห็นว่าการดำเนินคดีเหล่านี้เป็นเรื่องสำคัญ แต่อัยการต้องปฎิบัติตามขั้นตอน และยืนยันว่าเมื่อคดีมาถึงอัยการแล้วจะเร่งดำเนินคดีอย่างเต็มที่ ด้วยความรอบครอบ คดีที่มีหลักฐานพอฟ้องก็จะฟ้อง ถ้ามีข้อไม่สมบูรณ์จะส่งไปสอบเพิ่ม  ส่วนคดีแพ่งหากมี อัยการจะตรวจสอบดูแลอย่างเต็มที่เพื่อเรียกค่าเสียหายสูงสุดคืนแก่แผ่นดิน"  โฆษกอัยการสูงสุดกล่าว</p></body>
</news>
