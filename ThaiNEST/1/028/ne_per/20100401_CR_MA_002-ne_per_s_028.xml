<teiHeader>
<fileDesc>
<titleStmt>
  <title>"ปทีป"ยื้อรับ"สุชาติ-เพิ่มศักดิ์"กลับตร. หลัง"สกพ."ชงนั่งเก้าอี้ "ผบช.-ผบก"ว่าง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-04-01 09:32:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1270089190&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ปทีป</persName>"ยื้อรับ"<persName>สุชาติ</persName>-<persName>เพิ่มศักดิ์</persName>"กลับตร. หลัง"สกพ."ชงนั่งเก้าอี้ "ผบช.-ผบก"ว่าง</headline>
<lead>สกพ.รับลูก"ก.ตร."จัดเก้าอี้รองรับ"<persName>สุชาติ</persName>-<persName>เพิ่มศักดิ์</persName>"แทนตำแหน่งว่าง "ผบช.ประจำ ประสานนายกฯ-ผบก.ตชด." ชง"<persName>ปทีป</persName>"ลงนาม</lead>
<neck></neck>
<body><p>เมื่อวันที่ 31 มีนาคม มีรายงานว่า เมื่อวันที่ 25 มีนาคมที่ผ่านมา <persName>พล.ต.ท.สุวัฒน์ จันทร์อิทธิกุล</persName> ผู้ช่วยผู้บัญชาการตำรวจแห่งชาติ งานบริหาร 31 (ผู้ช่วย ผบ.ตร.บร.31) มีบันทึกข้อความที่ 0009.232/2207 ถึง <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ (รรท.ผบ.ตร.) เรื่องข้าราชการตำรวจประจำส่วนราชการ โดยเป็นหนังสือขอให้ <persName>พล.ต.อ.ปทีป</persName>ลงนามรับ <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจภูธรภาค 4 ช่วยราชการสำนักงาน ผบ.ตร. ที่คณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลผิดวินัยร้ายแรงถูกให้ออกจากราชการ จากกรณีสลายการชุมนุมของกลุ่มพันธมิตรประชาชนเพื่อประชาธิปไตย (พธม.) ที่รัฐสภา เมื่อวันที่ 7 ตุลาคม 2551 เมื่อครั้งยังเป็นผู้บัญชาการตำรวจนครบาล (ผบช.น.) และรับ <persName>พล.ต.ต.เพิ่มศักดิ์ ภารดรศักดิ์</persName> อดีตผู้บังคับการตำรวจภูธรจังหวัดอุดรธานี ที่ถูก ป.ป.ช.ชี้มูลผิดวินัยร้ายแรง ให้ออกจากราชการ จากกรณีกลุ่มพันธมิตรปะทะกับกลุ่มแนวร่วมประชาธิปไตยต่อต้านเผด็จการแห่งชาติ หรือกลุ่มคนเสื้อแดง ที่สวนสาธารณะหนองประจักษ์ จ.อุดรธานี เมื่อวันที่ 28 กรกฎาคม 2551 กลับเข้ารับราชการตำรวจหลังจากที่ประชุมคณะกรรมการข้าราชการตำรวจ (ก.ตร.) มีมติรับอุทธรณ์ โดยยกโทษให้นายตำรวจทั้ง 2 พร้อมกับยกโทษให้ <persName>พล.ต.อ.พัชรวาท วงษ์สุวรรณ</persName> อดีต ผบ.ตร. ที่ถูก ป.ป.ช.ชี้มูลผิดวินัยร้ายแรงจากเหตุการณ์ 7 ตุลาคม 2551 ด้วยเช่นกัน</p>
<p>หนังสือดังกล่าวระบุว่า ก.ตร.ครั้งที่ 17/2552 เมื่อวันที่ 30 ธันวาคม 2552 และ ก.ตร.ครั้งที่ 1/2553 ลงวันที่ 15 มกราคม 2553 มีมติรับอุทธรณ์ยกโทษให้ <persName>พล.ต.ท.สุชาติ</persName> และ <persName>พล.ต.ต.เพิ่มศักดิ์</persName> ซึ่งทาง ก.ตร.ได้สั่งการให้สำนักงานกำลังพล (สกพ.) บรรจุ นายตำรวจทั้ง 2 กลับเข้ารับราชการ ทั้งนี้ เมื่อรับคำสั่ง สกพ. ได้กำหนดตำแหน่งเพื่อรับทั้ง 2 กลับมาดำรงตำแหน่งใน ตร. โดยให้ <persName>พล.ต.ท.สุชาติ</persName>ไปเป็นผู้บัญชาการประจำสำนักงาน ผบ.ตร. ทำหน้าที่ประสานนายกรัฐมนตรี ที่ว่างอยู่ ซึ่งขณะนี้มี <persName>พล.ต.ต.จักรทิพย์ ชัยจินดา</persName> รักษาราชการแทน ขณะที่ พ<persName>ล.ต.ต.เพิ่มศักดิ์</persName>นั้น เสนอให้ดำรงตำแหน่งผู้บังคับการฝึกพิเศษ กองบัญชาการตำรวจตระเวนชายแดนซึ่งว่างอยู่ เนื่องจาก ผบก.คนเก่าเสียชีวิตด้วยอุบัติเหตุ</p>
<p>รายงานข่าวระบุว่า <persName>พล.ต.ท.สุวัฒน์</persName>เสนอเรื่องนี้ผ่าน <persName>พล.ต.อ.ชลอ ชูวงษ์</persName> ที่ปรึกษา (สบ 10) แล้ว และ <persName>พล.ต.อ.ชลอ</persName> ได้ลงนามเห็นชอบตามที่ <persName>พล.ต.ท.สุวัฒน์</persName>เสนอขึ้นมา และเสนอเรื่องต่อให้ <persName>พล.ต.อ.ปทีป</persName> ตั้งแต่วันที่ 26 มีนาคมที่ผ่านมาแล้ว แต่จนขณะนี้ผ่านมา 5 วัน <persName>พล.ต.อ.ปทีป</persName>ก็ยังไม่ลงนามดำเนินการตามที่หน่วยงานที่เกี่ยวข้องเสนอมาแต่อย่างใด</p>
<p>ขณะที่ พ<persName>ล.ต.อ.พัชรวาท</persName> ซึ่ง ก.ตร.มีมติยกโทษให้เช่นเดียวกันนั้น เป็นอำนาจของ<persName>นายอภิสิทธิ์ เวชชาชีวะ</persName> นายกรัฐมนตรี พิจารณาเพราะเป็นผู้บังคับบัญชาโดยตรง</p></body>
</news>
