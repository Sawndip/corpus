<teiHeader>
<fileDesc>
<titleStmt>
  <title>รวบอดีตทหารอากาศ ญาติรองผบช.น.พกระเบิดร่วมม็อบแดง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-11 00:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000050428  </bibl>
</sourceDesc>
</fileDesc>
</teiHeader>
<news>
<headline>รวบอดีตทหารอากาศ ญาติรองผบช.น.พกระเบิดร่วมม็อบแดง</headline>
<lead>รวบอดีตทหารอากาศ นามสกุลเดียวกับรองผบช.น. พกระเบิดเอ็ม 67 - ระเบิดควัน ติดตัวร่วมม็อบแดงหน้าวัดโสมนัส เจอแจ้งจับ 2 ข้อหาเจ้าตัวอ้างแค่พกไว้ทำเท่ไม่ได้ก่อเหตุทำร้ายใคร</lead>
<neck></neck>
<body><p>วันนี้(10 เม.ย.) เมื่อเวลา 19.30 น. ที่กองบัญชาการตำรวจนครบาล(บช.น.) <persName>พล.ต.ท.สัณฐาน ชยนนท์</persName> ผบช.น. พร้อมด้วย <persName>พล.ต.ต.วิชัย สังข์ประไพ</persName> ผบก.น.1 แถลงข่าวเจ้าหน้าที่ทหารจับกุมตัว <persName>น.อ.ชินวัฒน์ เรืองสวัสดิ์</persName> อายุ 60 ปี อดีตข้าราชการกองทัพอากาศ ซึ่งเป็นลูกพี่ลูกน้องกับ <persName>พล.ต.ต.สุเมธ เรืองสวัสดิ์</persName> รองผบช.น.พร้อมของกลางระเบิดเอ็ม 67 จำนวน 1 ลูก และระเบิดควันอีก 1 ลูกพกพาในกระเป๋ากางเกงสองข้าง ขณะที่กำลังจะเดินทางกลับบ้านหลังจากมาสังเกตุการณ์การชุมนุม</p>
<p><persName>น.อ.ชินวัฒน์</persName> ให้การว่า ระเบิดที่พบเป็นของตนเองจริงแต่ไม่มีเจตนาจะนำมาก่อเหตุหรือทำร้ายใครเพียง แต่พกพามาเท่ย์ๆเท่านั้น เพราะก่อนหน้านี้เคยรับราชการทหารดูแลคลังอาวุธมาก่อน เห็นว่าขอเออร์ลี่รีไทร์แล้วจึงเอามาเก็บไว้เป็นที่ระลึกเท่านั้น และตอนที่ทหารเข้ามาตรวจค้นบริเวณด้านหน้าวัดโสมนัสวิหาร นั้นก็เป็นช่วงที่กินก๋วยเตี๋ยวเสร็จพอดีและกำลังจะเดินทางกลับบ้านพัก แต่มาถูกจับเสียก่อนนำส่งพนักงานสอบสวน สน.นางเลิ้งดำเนินคดีในข้อหา พกพาอาวุธสงครามไปในที่สาธารณะโดยไม่ได้รับอนุญาตและลักลอบเอาทรัพย์สินของ ทางราชการมาไว้ในความครอบครองของตนเองโดยมิชอบด้วยกฎหมาย</p></body>
</news>
