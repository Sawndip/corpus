<teiHeader>
<fileDesc>
<titleStmt>
  <title>อดีตผบก.อุดรฯพร้อมรับมติก.ตร.12ก.พ.นี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-03 07:46:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209463  </bibl>
</sourceDesc>
</fileDesc>
</teiHeader>
<news>
<headline>อดีตผบก.อุดรฯพร้อมรับมติก.ตร.12ก.พ.นี้</headline>
<lead>อดีตผู้การอุดรฯ พร้อมรับมติ ก.ตร. พิจารณากลับรับราชการหรือไม่ 12 ก.พ.นี้ ชี้ เป็นกรณีศึกษา มาตรฐานตำรวจไทย ดูแลม็อบได้เพียงใด</lead>
<neck></neck>
<body><p><persName>พล.ต.ต เพิ่มศักดิ์ ภราดรศักดิ์</persName> อดีตผู้บังคับการตำรวจภูธรอุดรธานี เปิดเผย กรณี คณะกรรมการข้าราชการตำรวจ หรือ ก.ตร. จะประชุมรับ 3 นายพล ที่ถูกป.ป.ช. ชี้มูลความผิดกรณี สลายการชุมนุม 7 ต.ค. และ การชุมนุม ที่จ.อุดรธานี เข้ารับราชการในวันที่ 12 ก.พ.นี้ว่า เรื่องดังกล่าวนั้น หาก ก.ตร. และผู้บังคับบัญชา มีมติว่าเช่นไร ตนก็พร้อมน้อมรับ แต่หากยังขัดกันกับมติป.ป.ช. และหาทางออกไม่ได้ จนให้นายกรัฐมนตรี เป็นผู้พิจารณานั้น ตนก็ พร้อมยอมรับคำพิจารณาดังกล่าว ซึ่งส่วนตัวไม่ขอออกความเห็นว่า จะได้กลับมารับราชการหรือไม่ แต่หากไม่ได้กลับมารับราชการ เรื่องการดูแลผู้ชุมนุม ก็จะเป็นข้อพิจารณาในการปฏิบัติหน้าที่ ของเจ้าหน้าที่ตำรวจต่อไป เพราะเรื่อง ที่เกิดขึ้น ตนเองขอยืนยัน ความบริสุทธิ์ใจ และจะเกิดคำถามเกี่ยวกับบรรทัดฐานในการดูแลผู้ชุมนุม ที่ปัจจุบันเกิดขึ้นจำนวนมาก และหากเจ้าหน้าที่ดำเนินการ จะถูกพิจารณาดังตนเองหรือไม่ โดยการประชุมจะพิจารณา หากไม่ติดขัดข้อกฎหมาย ก็ให้ดำเนินการตามมติที่ประชุม โดยเลขา ก.ตร. จะส่งมติให้ทาง ตร. และนายกรัฐมนตรีต่อไป 
</p></body>
</news>
