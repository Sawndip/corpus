<teiHeader>
<fileDesc>
<titleStmt>
  <title>ศึกสายเลือดพี่ยิงน้องดับคางานศพแม่ทะเลาะที่ดิน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-08 07:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58800  </bibl>
</sourceDesc>
</fileDesc>
</teiHeader>
<news>
<headline>ศึกสายเลือดพี่ยิงน้องดับคางานศพแม่ทะเลาะที่ดิน</headline>
<lead>ศึกสายเลือด พี่เดือดยิงน้องดับ ต่อหน้าศพแม่ หลังเดินทางมาเคารพศพแม่ที่สิ้นใจด้วยโรคชรา พอเห็นหน้าน้องชายไม่พูดพร่ำทำเพลงชักปืนซัลโว กระสุนเจาะอกดับ ก่อนเผ่นแนบ ญาติไม่รู้ว่าตายแล้ว รีบนำส่งรพ. แฉปมเหตุมาจากทะเลาะกันเรื่องที่ดิน เพราะพี่บอกขายที่ดินให้คนอื่นแบบไม่ยอมปรึกษา น้องเดือดร้อนไม่มีทางเข้า-ออก เลยกินใจกันมาตลอดก่อนจบปัญหาด้วยลูกปืน</lead>
<neck></neck>
<body><p>เมื่อเวลา 16.20 น. วันที่ 7 เม.ย. <persName>พ.ต.ท.ชัชวาล สังข์รักษา</persName> สวส.สภ.ดำเนินสะดวก จ.ราชบุรี รับแจ้งมีเหตุยิงกันตายที่บ้านเลขที่ 82 หมู่ 2 ต.ดอนกรวย อ.ดำเนินสะดวก จึงรุดไปตรวจสอบพร้อมฝ่ายสืบสวน และมูลนิธิสว่าง ที่เกิดเหตุเป็นบ้านไม้ยกพื้นสูง บริเวณหน้าบ้านพบปลอกกระสุนปืนขนาด 11 มม. ตกอยู่ 2 ปลอก ที่ราวบันไดพบรอยเลือด ส่วนภายในบ้านมีศพ<persName>นางทอง อ่อนสุดดี</persName> อายุ 85 ปี เจ้าของบ้าน ซึ่งเสียชีวิตด้วยโรคชรา เมื่อช่วงเช้าวันเดียวกัน ญาติ ๆ จึงนำศพมาตั้งไว้กลางบ้าน ส่วน ผู้ถูกยิงได้รับบาดเจ็บคือ<persName>นายสมบัติ อ่อนสุดดี</persName> อายุ 46 ปี อยู่บ้านไม่มีเลขที่ หมู่ 4 ต.ดอนคลัง อ.ดำเนินสะดวก  ถูกยิงด้วยปืนขนาด 11 มม. เข้าที่หน้าอกซ้าย 1 นัด และที่ต้นแขนขวา 1 นัด ญาติ ๆ นำส่งรพ.ดำเนินสะดวก โดยไม่รู้ว่า<persName>นายสมบัติ</persName>น่าจะเสียชีวิตตั้งแต่ในที่เกิดเหตุแล้ว</p>
<p>ส่วนคนร้ายรายนี้ไม่ใช่ใครที่ไหนคือ<persName>นายวิรัตน์ อ่อนสุดดี</persName> อายุ 52 ปี พี่ชายผู้ตาย อยู่บ้านเลขที่ 58 หมู่ 5 ต.ดอนคลัง อ.ดำเนินสะดวก หลังก่อเหตุได้หลบหนีไป สอบสวนเบื้องต้นทราบว่า ผู้ตายกับพี่ชายได้ไปซื้อที่ดินไว้คนละแปลง แต่ที่ดินอยู่ติดกัน ต่อมาเกิดมีปากเสียงกันรุนแรงมาเรื่อย ๆ จนกินใจกัน เพราะผู้ตายไม่พอใจพี่ชายบอกขายที่ดินให้คนอื่น โดยไม่ยอมบอกกล่าวหรือปรึกษาหารือกันก่อน ทำให้ผู้ตายเดือดร้อนไม่มีทางเข้า-ออก เพราะต้องอาศัยที่ดินของพี่ชายเป็นทางเข้า-ออก ก่อนเกิดเหตุทั้งคู่ได้รับแจ้งจากญาติ ๆ ว่า<persName>นางทอง</persName> แม่ของทั้งคู่เสียชีวิตด้วยโรคชรา จึงรีบเดินทางมาดูและเคารพศพ แต่พอ<persName>นายวิรัตน์</persName>มาถึงเห็นหน้าน้องชาย ก็ไม่พูดพร่ำทำเพลงชักปืนออกมายิงใส่ล้มตึงข้างศพแม่ ก่อนจะหลบหนีไป ญาติ ๆ จึงรีบนำตัวผู้ตายส่งรพ. โดยไม่รู้ว่าเสียชีวิตไปแล้ว ในชั้นนี้ตำรวจอยู่ระหว่างติดตามจับกุมตัว<persName>นายวิรัตน์</persName>มาสอบสวนดำเนินคดีต่อไป</p></body>
</news>
