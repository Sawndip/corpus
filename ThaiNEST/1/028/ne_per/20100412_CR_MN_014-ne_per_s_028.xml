<teiHeader>
<fileDesc>
<titleStmt>
  <title>ยิงเอ็ม 79 พลาดเป้าถูกหลังคาบ้าน “เฟย์-ฟาง” นักร้องอาร์เอส  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-12 22:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051244  </bibl>
</sourceDesc>
</fileDesc>
</teiHeader>
<news>
<headline>ยิงเอ็ม 79 พลาดเป้าถูกหลังคาบ้าน “<persName>เฟย์</persName>-<persName>ฟาง</persName>” นักร้องอาร์เอส</headline>
<lead>มือมืดป่วนยิงเอ็ม 79 ใส่หลังคาบ้าน สองพี่น้องนักร้องอาร์เอส วง “<persName>เฟย์</persName>-<persName>ฟาง</persName>-<persName>แก้ว</persName>” ได้รับความเสียหายกระเบื้องแตก โชคดีไม่มีใครได้รับบาดเจ็บ คาดกระสุนพลาดเป้า เพราะบ้านตรงข้ามเป็นของอดีตรอง ผอ.ททบ.5</lead>
<neck></neck>
<body><p>วันนี้ (12 เม.ย.) เมื่อเวลา 17.00 น. <persName>พ.ต.ท.นิติเวช เสาะแสวง</persName> พงส.(สบ 2) สน.บางซื่อ ได้รับแจ้งเหตุคนร้ายยิงระเบิดเอ็ม 79 ตกใส่หลังคาบ้านเลขที่ 11 ถนนประดิพัทธิ์ ซอย 15 แขวงสามเสนใน เขตพญาไท กทม. จึงรุดไปตรวจสอบที่เกิดเหตุ พร้อมด้วย <persName>พ.ต.อ.เจริญ ศรีศศลักษณ์</persName> รอง ผบก.น.2 เจ้าหน้าที่ตำรวจฝ่ายสืบสวนฯ สน.บางซื่อ และเจ้าหน้าที่ตำรวจหน่วยเก็บกู้วัตถุระเบิด บก.ตปพ.และเจ้าหน้าที่กองพิสูจน์หลักฐาน</p>
<p>ที่เกิดเหตุพบ <persName>พ.อ.นพ.ทรงพล นีระสิงห์</persName> อายุ 48 ปี แพทย์กอง 11 ศูนย์รักษาความปลอดภัย กองบัญชาการกองทัพไทย เจ้าของบ้าน ซึ่งเป็นบิดา <persName>น.ส.ธนันต์ธรญ์ นีระสิงห์</persName> อายุ 18 ปี หรือฟาง และ <persName>น.ส.พรปวีณ์ นีระสิงห์</persName> หรือ<persName>เฟย์</persName> อายุ 17 ปี สองพี่น้อง นักร้องวง <persName>เฟย์</persName>-<persName>ฟาง</persName>-<persName>แก้ว</persName> ค่ายกามิกาเซ่ ในเครืออาร์เอส ยืนรอให้ปากคำต่อเจ้าหน้าที่ตำรวจ</p>
<p>เบื้องต้นบ้านที่เกิดเหตุเป็นบ้าน 2 ชั้นทรงยุโรป เนื้อที่ประมาณ 1 ไร่ พบร่องรอยกระสุนปืนเอ็ม 79 ถูกยิงใส่หลังคาบ้านที่เกิดเหตุ กระเบื้องแตก ประมาณ 8 แผ่น แต่ไม่ทะลุฝ้าเพดานบ้านลงไป และมีเศษกระสุนตกที่หลังคา ก่อนเจ้าหน้าที่หน่วยเก็บกู้วัตถุระเบิดใช้บันไดปีนขึ้นไปเก็บไว้เป็นหลัก ฐาน</p>
<p>ด้าน <persName>พ.อ.นพ.ทรงพล</persName>ให้การว่า ได้ยินเสียงระเบิดเมื่อเวลาประมาณ 23.30 น.วันที่ 11 เม.ย.ที่ผ่านมา ก่อนออกมาดูหน้าบ้านก็ไม่เห็นอะไรผิดปกติ จนช่วงสายวันที่ 12 เม.ย.เพื่อนบ้านมาบอกว่าหลังคาบ้านตนถูกยิง ก่อนโทรศัพท์แจ้งเจ้าหน้าที่ตำรวจ ส่วนสาเหตุการยิงนั้นไม่ทราบ เนื่องจากครอบครัวตนไม่เคยมีเรื่องกับใคร แต่บ้านในซอยนี้และใกล้เคียงมีบ้านพักของผู้หลักผู้ใหญ่จำนวนมาก อาจยิงผิดบ้านก็เป็นได้</p>
<p>ส่วน <persName>เฟย์</persName> และ <persName>ฟาง</persName> 2 นักร้องสาวกล่าวว่า ช่วงเกิดเหตุตนทั้ง 2 คน และน้องสาวคนเล็กนั่งดูโทรทัศน์อยู่ที่ชั้นล่างของบ้าน ก่อนได้ยินเสียงดังมากจนตกใจกลัวออกมาดูหน้าบ้านกับพ่อและแม่ แต่ไม่เห็นมีอะไรระเบิด คิดว่าหม้อแปลงไฟฟ้าระเบิด</p>
<p>ด้าน <persName>พ.ต.อ.เจริญ ศรีศศลักษณ์</persName> รอง ผบก.น.2 เผยว่า เป็นระเบิดเอ็ม 79 ชนิดระเบิดแนวกว้าง ไม่ใช่ระเบิดแนวลึก คาดว่าคนร้ายจะยิงมาจากฝั่งถนนพระราม 6 ส่วนจะยิงมาจากบนทางด่วนหรือใต้ทางด่วนหรือไม่ต้องรอตรวจสอบพยานแวดล้อม ต่างๆก่อน ส่วนปมคาดว่าเป็นเรื่องการเมือง คาดว่าสร้างสถานการณ์ หรือไม่ก็ยิงผิดเป้าหมาย</p>
<p>ผู้สื่อข่าวรายงานว่า บ้านตรงข้ามบ้านของ 2 นักร้องสาววัยรุ่น เป็นบ้าน <persName>พล.ต.พีรสันต์ รัตนกุลเสรีเริงฤทธิ์</persName> อดีตรอง ผอ.โทรทัศน์กองทัพบกช่อง 5</p></body>
</news>
