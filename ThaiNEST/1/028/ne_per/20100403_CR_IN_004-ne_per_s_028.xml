<teiHeader>
<fileDesc>
<titleStmt>
  <title>บช.น.สั่งเตรียมแผนรับมือม็อบเสื้อแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-03 09:54:47  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219359  </bibl>
</sourceDesc>
</fileDesc>
</teiHeader>
<news>
<headline>บช.น.สั่งเตรียมแผนรับมือม็อบเสื้อแดง</headline>
<lead>รอง ผบช.น. สั่งผู้บังคับบัญชา ทั้ง 88 สน. ทั่วกรุง ให้อยู่ในพื้นที่ เตรียมรับมือการเคลื่อนขบวนของกลุ่มคนเสื้อแดง</lead>
<neck></neck>
<body><p><persName>พล.ต.ต. ภาณุ เกิดลาภผล</persName> รอง ผบช.น. รับผิดชอบงานด้านการจราจร เปิดเผย มาตรการเตรียมความพร้อมรับมือสถานการณ์การเคลื่อนไหวของกลุ่มเสื้อแดงใน วันนี้ว่า ขณะนี้ทางกองบัญชาการตำรวจนครบาลได้จัดเตรียมกำลังเจ้าหน้าที่ตำรวจ โดยเฉพาะสารวัตรจราจรทั้ง 88 สถานี ประจำตามจุดและแยกสำคัญต่างๆ ในพื้นที่ของตนเอง เนื่องจากยังไม่มีการประกาศจากแกนนำเป็นที่แน่ชัดว่า จะเคลื่อนไหวไปในจุดใด ซึ่งในส่วนของเจ้าหน้าที่ตำรวจ ณ สิ่งสำคัญที่สุดขณะนี้ คือ การติดตามด้านการข่าวอย่างใกล้ชิด รวมถึงเตรียมกำลังเจ้าหน้าที่ให้พร้อมตลอด 24 ช.ม. เพื่อให้การรักษาความปลอดภัยเป็นไปอย่างมีประสิทธิภาพ แจ้งเตือนประชาชนให้ทราบข่าวได้ทันที กรณีมีการปิดล้อมเส้นทางจราจรและเกิดเหตุจลาจลขึ้น การเคลื่อนขบวนของกลุ่มเสื้อแดงในวันนี้ จากที่ได้พยายามประสานกับแกนนำ เพื่อสอบถามถึงเส้นทางที่จะใช้ในวันนี้ ขณะนี้ยังไม่ได้รับคำตอบจากแกนนำว่าจะใช้เส้นทางใด เนื่องจากกลุ่มเสื้อแดงกลัวว่า จะมีกลุ่มคนไม่หวังดี ดักรอทำร้ายขณะเคลื่อนขบวน ทางเจ้าหน้าที่ตำรวจทำได้แค่เพียงเตรียมกำลังให้พร้อม โดยได้ให้เจ้าหน้าที่ตำรวจระดับผู้บังคับบัญชาในทุก สน.อยู่ในพื้นที่ของตัวเอง หากทราบว่า ผู้ชุมนุมเคลื่อนไปยังเส้นทางใดก็ให้อำนวยความสะดวกด้านการจราจร และประชาสัมพันธ์ให้ประชาชนได้หลีกเลี่ยงเส้นทางได้ทันที</p>
<p>อย่างไรก็ตาม ศูนย์ปฏิบัติการส่วนหน้ากองบัญชาการตำรวจนครบาล จะมีการประชุมและประเมินสถานการณ์ของกลุ่มผู้ชุมนุมในเวลา10.00 น.วันนี้ นอกจากนี้ ยังได้จัดกำลังตำรวจชุดเคลื่อนที่เร็วจำนวน 8 กองร้อย คอยดูแลความเรียบร้อยของกลุ่มผู้ชุมนุม โดยในส่วนนี้จะมีเจ้าหน้าที่ตำรวจที่ใช้ในการนำขบวนส่วนหนึ่งด้วย โดย <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล จะนำผลการประชุมและวิเคราะห์สถานการณ์แถลงต่อสื่อมวลชนให้ทราบใน เวลา 11.00 น.ด้วย</p></body>
</news>
