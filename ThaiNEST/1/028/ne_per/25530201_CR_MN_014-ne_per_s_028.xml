<teiHeader>
<fileDesc>
<titleStmt>
  <title>รวบสองโจรตระเวนตัดสายฮัลโหล รับก่อเหตุไม่ต่ำกว่า 50 ครั้ง!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-02-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000014588  </bibl>
</sourceDesc>
</fileDesc>
</teiHeader>
<news>
<headline>รวบสองโจรตระเวนตัดสายฮัลโหล รับก่อเหตุไม่ต่ำกว่า 50 ครั้ง!</headline>
<lead>ตร.สำโรงใต้รวบ 2 คนร้ายลักลอบตัดสายเคเบิลโทรศัพท์ของบริษัทเคเบิลชื่อดัง ได้พร้อมของกลางจำนวนมาก หลังได้รับการร้องเรียนถูกคนร้ายลักลอบตัดสายไฟในพื้นที่ จ.สมุทรปราการ รับสารภาพก่อเหตุมาแล้วไม่ต่ำกว่า 50 ครั้ง ด้านบริษัทผู้เสียหายส่งตัวแทนแจ้งความเอาผิด เผยที่ผ่านมาเสียหายกว่า 1 ล้าน        </lead>
<neck></neck>
<body><p>วันนี้ (1 ก.พ.) เมื่อเวลา 06.00 น. <persName>พ.ต.อ.สัมพันธ์ พิสมัย</persName> ผกก.สภ.สำโรงใต้ อ.พระประแดง จ.สมุทรปราการ <persName>พ.ต.ท.สง่า ธีรศรัณยานนท์</persName> รอง ผกก.(สส.) <persName>พ.ต.ท.ภาสกร มังกรแก้ว</persName> สว.สส. นำกำลังเข้าจับกุมตัว <persName>นายชัยฤทธิ์ มากสาคร</persName> หรือ<persName>น็อต</persName> อายุ 25 ปี 28/2 ม.11 ต.บางหญ้าแพรก อ.พระประแดง จ.สมุทรปราการ ช่างเชื่อมโครงเหล็กโรงงานแห่งหนึ่ง และ<persName>นายธีรเดช เก็บสำโรง</persName> อายุ 17 ปี หรือ <persName>เก่ง</persName> ขณะกำลังปอกสายเคเบิลโทรศัพท์บริเวณ กองขยะท้ายซอยหมู่บ้านสยามพัฒนา ม.2 ต.บางหัวเสือ อ.พระประแดง พร้อมของกลาง เปลือกสายเคเบิลโทรศัพท์ บ.ทีโอที ขนาด 150 คู่สาย ความยาวท่อนละ 1 เมตร จำนวน 28 ท่อน เปลือกสายเคเบิลโทรศัพท์ บ.ทีโอที ขนาด 300 คู่สาย ความยาวท่อนละ 1 เมตร จำนวน 46 ท่อน สายเคเบิลโทรศัพท์ บ.ทีโอที ขนาด 150 คู่สาย ความยาวท่อนละ 1 เมตร จำนวน 36 ท่อน สายคู่โทรศัพท์จำนวน 22 มัด สายเคเบิล บ.ทรู คอร์เปอเรชั่น จำกัด (มหาชน ) ขนาด 400 คู่สาย ความยาวท่อนละ 70 ซม.จำนวน 2 ท่อน อุปกรณ์เครื่องมือช่างกว่า 30 ชิ้น รถจักรยานยนต์ฮอนด้าโซนิค สีดำ ทะเบียน กร-433 สมุทรปราการ</p>
<p>ทั้งนี้ สืบเนื่องจากก่อนหน้านี้เจ้าหน้าที่ตำรวจได้รับร้องเรียนจาก เจ้าหน้าที่ บ.ทรู คอร์เปอเรชั่น จำกัด (มหาชน) และเจ้าหน้าที่ บ.ทีโอที จำกัด (มหาชน) ว่าถูกลักลอบตัดสายเคเบิลโทรศัพท์ในพื้นที่ สภ.สำโรงใต้ จำนวนหลายครั้ง จึงขอความช่วยเหลือเจ้าหน้าที่ทำการสืบสวนเพื่อติดตามจับกุมตัวคนร้าย ที่ก่อเหตุดังกล่าวเพราะเชื่อว่าเป็นคนในพื้นที่ หลังจากนั้นในวันนี้เจ้าหน้าที่ได้รับแจ้งว่ามีชายต้องสงสัย 2 คน กำลังทำการตัดสายเคเบิลโทรศัพท์ออกเป็นท่อนๆ พร้อมเตรียมเผาสายดังกล่าวเพื่อเอาทองแดงด้านใน อย่างมีพิรุธ เจ้าหน้าที่จึงได้เข้าตรวจสอบพร้อมจับกุม เบื้องต้นแจ้งข้อกล่าวหา ร่วมกันลักทรัพย์ในเวลากลางคืน โดยใช้ยานพาหนะ                ด้าน <persName>นายชัยฤทธิ์</persName>ให้การว่า ก่อนหน้านี้ทำงานเป็นช่างเชื่อมโลหะ และรับจ้างเดินสายไฟตามตัวอาคาร แต่ช่วงหลังตกงานประกอบกับต้องดูแลครอบครัวหลายคน จึงได้ก่อเหตุลักลอบตัดสายเคเบิลโทรศัพท์ดังกล่าว เนื่องจากว่าทองแดงที่อยู่ภายในสายเคเบิลนั้นขายได้ราคา โดยตนจะเป็นผู้ลงมือ ส่วน<persName>นายธีรเดช</persName>นั้นจะคอยดูต้นทางและส่งเครื่องมือให้ ส่วนเวลาก่อเหตุเลือกเวลากลางคืนโดยเฉพาะบริเวณซอยเปลี่ยว ยอมรับว่าทำมาแล้วไม่ต่ำกว่า 50 ครั้ง</p>
<p> หลังรวบตัว <persName>นายสุรสิทธิ์ ประสาทเขตการณ์</persName> อายุ 35 ปี หน.ฝ่ายเทคนิค บ.ทรูคอร์เปอเรชั่น จำกัด (มหาชน) ได้เดินทางมาเพื่อร่วมตรวจสอบของกลางและรับมอบอำนาจมาดำเนินคดีในฐานะผู้เสียหาย ก่อนเปิดเผยว่า ตั้งแต่วันที่ 16 ม.ค.เป็นต้นมาจนถึงปัจจุบัน ทางบริษัทถูกลักลอบตัดสายเคเบิลโทรศัพท์ที่มีการเดินสายอยู่ในพื้นที่ ต.สำโรงใต้ ย่านซอยวัดบางหัวเสือ ซอยโรงเหล็ก รวม 8 ครั้ง สายเคเบิลถูกตัดออกไปรวมกว่า 190 เมตร คิดเป็นมูลค่าความเสียหายกว่า 1 ล้านบาท เฉพาะในพื้นที่เดียวยังไม่รวมอีกหลายท้องที่ ซึ่งทางบริษัทได้รับความเสียหายลักษณะเดียวกันนี้อยู่ จึงอยากวอนให้ผู้ที่ทราบเบาะแสแก๊งลักลอบตัดสายเคเบิลโทรศัพท์ เมื่อทราบข้อมูลให้ช่วยประสานแจ้งเจ้าหน้าที่ตำรวจเพื่อจับกุมดำเนินคดีเพิ่มเติม</p></body>
</news>
