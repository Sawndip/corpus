<teiHeader>
<fileDesc>
<titleStmt>
  <title>สยอง!!โรคจิตข่มขืนสาวรุ่นนักท่องราตรีหวังแพร่เอดส์ เผยมีเหยื่อกว่า50ราย เคยปลอมเป็นตร.กรรโชกทรัพย์  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-11 06:30:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263120373&catid=17  </bibl>
</sourceDesc>
</fileDesc>
</teiHeader>
<news>
<headline>สยอง!!โรคจิตข่มขืนสาวรุ่นนักท่องราตรีหวังแพร่เอดส์ เผยมีเหยื่อกว่า50ราย เคยปลอมเป็นตร.กรรโชกทรัพย์</headline>
<lead>รวบโจรหื่นก่อคดีสะเทือนขวัญ อ้างตำรวจใช้มีดจี้ชิงทรัพย์ข่มขืนวัยรุ่นเที่ยวกลางคืนและนักเรียนหญิงใน จ.อำนาจเจริญ-ขอนแก่น เป็นเหยื่อกว่า 50 ราย ตร.อำนาจฯตะลึง! สารภาพบอกต้องการแพร่เชื้อโรคร้าย ผู้การจังหวัดสั่งลงโทษขั้นหนัก ไม่ให้เป็นเยี่ยงอย่าง</lead>
<neck></neck>
<body><p>เมื่อเวลา 11.30 น.วันที่ 10 มกราคม <persName>พ.ต.อ.วีระพงษ์ พงษ์พุ่ม</persName> ผกก.สภ.เมืองอำนาจเจริญ พร้อมกำลังนำตัว<persName>นายโสภา ภิรมย์</persName> อายุ 33 ปี อยู่บ้านเลขที่ 96 หมู่ 6  บ้านคำสมบูรณ์ ต.โนนหนามแท่ง อ.เมือง จ.อำนาจเจริญ มาสอบสวนหลังเจ้าหน้าที่ตำรวจติดตามจับกุมได้เมื่อกลางดึกที่ผ่านมาในข้อหา อ้างตัวเป็นตำรวจและข่มขืนผู้เยาว์</p>
<p><persName>พ.ต.อ.วีระพงษ์</persName> กล่าวว่า ผู้ต้องหาจะออกล่าเหยื่อประมาณเวลา 02.00 - 05.00 น. โดยตระเวนขับรถจักรยานยนต์หากพบเหยื่อที่ต้องการก็จะลงมือทันที โดย<persName>นายโสภา</persName>มีประวัติโชกโชนแต่ตำรวจยังตามจับตัวไม่ได้ กระทั่งกลางดึกที่ผ่านมาตำรวจชุดสืบสวนสามารถจับกุมได้ โดย<persName>นายโสภา</persName>จะมีพฤติกรรมชอบอ้างตัวเป็นตำรวจ คอยดักปล้นจี้ในเวลากลางคืน โดยเหยื่อรายล่าสุดผู้ต้องหาเข้าแสดงตัวจับกุม<persName>นายชัย</persName>(นามสมมุติ)และ<persName>น.ส.จุ๋ม</persName> (นามสมมุติ)ที่บริเวณด้านหน้าโรงเรียนอำนาจเจริญ 2 ขณะขี่รถจักรยานยนต์จะกลับบ้านโดยใช้อุบายขอตรวจรถและบังคับว่ารถที่ขับอยู่ ไม่ถูกกฎหมาย และซักถามว่าเป็นนักเรียนจริงหรือไม่ จากนั้นนักเรียนคือ<persName>น.ส.จุ๋ม</persName>และ<persName>นายชัย</persName> ได้เข้าไปในโรงเรียนที่บ้านพักครูโดยให้ครูยืนยันว่าเป็นนักเรียนจริง</p>
<p>"คนร้ายสั่งให้ผู้ชายคือนายชัยไปหาหลักฐานที่อ้างว่าเป็นเจ้าของรถมา แสดง หลังจากนั้นได้ใช้มีดปลายแหลมจี้น.ส.จุ๋มและได้นำตัวน.ส.จุ๋ม ขึ้นรถจักรยานยนต์ของคนร้ายขับไปไกลออกไปจากที่เกิดเหตุกว่า 3-4 กิโลเมตรแล้วข่มขืนที่กระท่อมกลางนาจนสำเร็จความใคร่ 3 ครั้ง เมื่อพอใจแล้วจึงขับรถจักรยานยนต์หนี" <persName>พ.ต.อ.วีระพงษ์</persName>กล่าว</p>
<p>ด้าน<persName>นายโสภา</persName>รับสารภาพว่าก่อเหตุในลักษณะนี้มานานทั้งในเขตจ.อำนาจเจริญ และจ.ขอนแก่นกว่า 50 ราย โดยต้องการแพร่เชื้อร้ายไปสู่คนอื่นๆ ซึ่งเมื่อปี 2544 เคยต้องโทษคดีมีอาวุธสงคราม ศาลตัดสินจำคุก 5ปี หลังพ้นโทษมาก็ก่อเหตุจี้ชิงทรัพย์ข่มขืนไปเรื่อยๆ บางครั้งจะแต่งกายคล้ายตำรวจจี้ขู่วัยรุ่นที่ชอบเที่ยวกลางคืนใครมีเงินจะ ถูกยึดเงินอ้างเป็นค่าปรับ บางครั้งแต่งตัวธรรมดาแต่อ้างว่าเป็นตำรวจนอกเครื่องแบบถ้าใครไม่มีเงินก็จะ ข่มขืนโดยใช้วิธีลากลงข้างทาง ส่วนใหญ่จะไม่มีใครไปแจ้งความ แต่ในรายที่เกิดเมื่อคืนที่ผ่านมาเหยื่อเป็นคนบ้านใกล้กันจึงถูกตำรวจตามจับ กุมได้</p>
<p>ต่อมา <persName>พล.ต.ต.ดำรงศักดิ์  กิตติประภัสร์</persName>  ผบก.ภ.จว.อำนาจเจริญ ได้เรียกประชุมด่วน รอง ผบก.และนายตำรวจชั้นสัญญาบัตรทุกนายให้เข้มงวดเกี่ยวกับเหตุที่เกิดขึ้น ประเภทนี้ เนื่องจากเป็นคดีสะเทือนขวัญแก่ประชาชน เยาวชน นักเรียน นักศึกษา โดยเฉพาะการนำเชื้อโรคร้ายมาแพร่ระบาดเช่นนี้ ไม่พึ่งกระทำ และให้นำตัวนักเรียนผู้เสียหายไปตรวจร่างกายที่โรงพยาบาลอำนาจเจริญว่าติด เชื้อเอชไอวีหรือไม่ และให้ดูแลสภาพจิตใจของผู้ถูกกระทำข่มขืนอย่างดีที่สุด เพื่อให้เหยื่อมีกำลังใจต่อไป ส่วนคนร้ายให้ลงโทษตามกฎหมายขั้นเด็ดขาด เพื่อไม่ให้เป็นแบบอย่างแก่ผู้อื่น</p>
<p><persName>พ.ต.อ.วีระพงษ์</persName>ยังกล่าวว่า จากการตรวจค้นพบยาต้านไวรัสเอดส์จำนวนหนึ่งในกระเป๋าของ<persName>นายโสภา</persName> รวมทั้งจากการสังเกตดูตามร่างกายมีเม็ดตุ่มๆ และรอยเป็นจ้ำๆ หลายแห่ง ใบหน้าก็หมองคล้ำดำอย่างเห็นได้ชัด ผู้ต้องหายอมรับว่าทั้งตัวเขาเองและภรรยาต่างติดเชื้อเอดส์ อาการอยู่ในขั้นสุดท้ายด้วยกันทั้งคู่</p></body>
</news>
