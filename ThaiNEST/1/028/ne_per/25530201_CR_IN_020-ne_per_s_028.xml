<teiHeader>
<fileDesc>
<titleStmt>
  <title>ผบช.ภ.1สั่งลุยจับแก๊งค์ตุ๋นทางโทรศัพท์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 21:58:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209110  </bibl>
</sourceDesc>
</fileDesc>
</teiHeader>
<news>
<headline>ผบช.ภ.1สั่งลุยจับแก๊งค์ตุ๋นทางโทรศัพท์</headline>
<lead>ผู้บัญชาการตำรวจภูธรภาค 1 สั่งชุดสืบสวน ลงพื้นที่ ติดตามจับกุม แก๊งค์ต้มตุ๋น อ้างตัวเป็นตำรวจหลอกเหยื่อทางโทรศัพท์</lead>
<neck></neck>
<body><p><persName>พล.ต.ท.กฤษฎา พันธุ์คงชื่น</persName> ผู้บัญชาการตำรวจภูธรภาค 1 กล่าวถึงกรณีที่มีคนร้ายอ้างตัวเป็นเจ้าหน้าที่ตำรวจดีเอสไอและตำรวจ สศก. ออกต้มตุ๋นชาวบ้านใน จ.อยุธยา อ่างทอง สิงห์บุรี ลพบุรี และชัยนาท โดยใช้โทรศัพท์ติดต่อประชาชน เพื่อล่อลวง จนทำให้เหยื่อหลายรายหลงเชื่อและสูญเงินไปเป็นจำนวนมาก ว่า คดีนี้เท่าทราบมีประชาชนถูกหลอกลวง เป็นจำนวนมาก โดยเฉพาะในพื้นที่รับผิดชอบของ กองบัญชาการตำรวจภูธรภาค 1 ตนจึงสั่งการให้เจ้าหน้าที่ ตำรวจฝ่ายสืบสวนภูธรภาค 1 เร่งออกหาข่าว และเบาะแสของคนร้ายที่ทำการหลอกลวงประชาชนอย่างเร่งด่วนแล้ว ซึ่งสัปดาห์นี้จะให้ฝ่ายสืบสวนภูธรภาค 1 ร่วมกับเจ้าหน้าที่สืบสวนจังหวัดในพื้นที่เกิดเหตุ ร่วมกันติดตามจับกุมตัว คนร้ายมาดำเนินคดีให้เร็วที่สุด เพราะเรื่องดังกล่าวถือว่าสร้างความเดือดร้อนให้กับประชาชนเป็นอย่างมาก ตนจะเร่งรัดคดีนี้โดยเร็วที่สุด เพราะประชาชนที่ถูกหลอกเงินเดือดร้อนมาก กว่าจะเก็บออมเงินก็ต้องใช้เวลานาน แต่สุดท้ายก็มาถูกพวกมิจฉาชีพ หลอกลวงเอาเงินไป จนทำให้ชาวบ้านหลายรายเดือดร้อน </p></body>
</news>
