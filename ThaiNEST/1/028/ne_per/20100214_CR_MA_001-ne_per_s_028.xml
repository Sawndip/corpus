<teiHeader>
<fileDesc>
<titleStmt>
  <title>อภิสิทธิ์"เผยโผบช.ภ.2ใหม่เสร็จ15ก.พ.ตั้งเลขาฯป .ป.ท.สอบตร.ต่อจากชุด"วสิษฐย้ำก.ตร.กลับมติป.ป.ช.ไม่ได้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-14 11:28:25  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266121729&catid=17  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>"เผยโผบช.ภ.2ใหม่เสร็จ15ก.พ.ตั้งเลขาฯป .ป.ท.สอบตร.ต่อจากชุด"<persName>วสิษฐ</persName>ย้ำก.ตร.กลับมติป.ป.ช.ไม่ได้</headline>
<lead>นายกฯ เผยโผแต่งตั้งตำรวจ ในระดับบช.ภ.2 ใหม่ เสร็จ 15 ก.พ. พร้อมตั้งเลขา ป.ป.ท.เป็นประธานสอบข้อเท็จจริงเรียกรับผลประโยชน์จากการแต่งตั้งโยกย้าย ต่อจากชุด"<persName>วสิษฐ</persName>" ระบุมีนักการเมืองเกี่ยวข้องโยกย้ายตำรวจภาคอื่น ยันก.ตร.กลับมติป.ป.ช.ไม่ได้ ให้ 3 นายพลไปฟ้องศาลปกครองเอง</lead>
<neck></neck>
<body><p>ที่สวนหลวง ร.9  เมื่อเวลา 07.05 น. วันที่ 14 ก.พ. <persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงกรณีที่<persName>พล.ต.อ.ปทีป ตันประเสริฐ</persName> รักษาการผู้บัญชาการตำรวจแห่งชาติ (รรท.ผบ.ตร.) นำผลสอบของคณะกรรมการตรวจสอบข้อร้องเรียนเรื่องการซื้อขายตำแหน่งข้าราชการ ตำรวจระดับสารวัตร (สว.) ถึงรองผู้บังคับการ (รอง.ผบก.) ของบช.ภ.2 ที่มี<persName>พล.ต.อ.วสิษฐ เดชกุญชร</persName> เป็นประธาน ว่า คณะกรรมการมีข้อเสนอมา 2 ข้อ 1.การตั้งแต่งให้ออกมีการออกคำสั่งใหม่ ซึ่งตนได้ส่งข้อมูลทั้งหมดให้กับ<persName>พล.ต.อ.ปทีป</persName> ไปแล้วเมื่อวันที่ 13 กุมภาพันธ์ที่ผ่านมา ซึ่ง<persName>พล.ต.อ.ปทีป</persName>จะนำข้อมูลไปใช้ประกอบในการออกคำสั่งใหม่ ซึ่งคาดว่าการดำเนินการน่าจะเสร็จในวันที่ 15 กุมภาพันธ์ 2.การตั้งคณะกรรมการสอบข้อเท็จจริงเป็นการเฉพาะ เรื่องการเรียกรับผลประโยชน์ โดยให้เลขาธิการคณะกรรมการป้องกันและปราบปรามการทุจริตภาครัฐ (ป.ป.ท.) เป็นประธาน ซึ่งขณะนี้กำลังดูองค์ประกอบ เพราะตนต้องการให้คณะกรรมการที่จะตั้งขึ้นดูกฎหมายตำรวจและกฎหมายบริหาร ราชการแผ่นดินควบคู่กันไป เพื่อทำให้การดำเนินงานเชื่อมต่อไปยังการดำเนินการได้</p>
<p>ผู้สื่อข่าวถามว่า การตั้งเลขาฯ ป.ป.ท.มาเป็นประธานคณะกรรมการสอบ จะทำให้เป็นจุดอับหรือไม่ เพราะป.ป.ท.ทำหน้าที่ตรวจสอบภาครัฐเพียงอย่างเดียว <persName>นายอภิสิทธิ์</persName> กล่าวว่า เนื่องจากตัวรายงานกรณีภาคที่ 2 ไม่มีเรื่องนักการเมืองทำให้ไม่มีปัญหาอะไร ส่วนคำร้องเรียนที่พาดพิงนักการเมืองเป็นคำร้องเรียนกรณีภาคอื่น ซึ่งคณะกรรมการชุด<persName>พล.ต.อ.วสิษฐ</persName> จะเริ่มพิจารณาในสัปดาห์หน้า</p>
<p>เมื่อถามว่า คณะกรรมการที่มีเลขาฯป .ป.ท.เป็นประธานเข้าไปสอบเฉพาะภาค 2 ใช่หรือไม่ <persName>นายอภิสิทธิ์</persName> กล่าวว่า ถูกต้อง ซึ่งจะสอบประเด็นเรื่องการเรียกรับผลประโยชน์ที่เกิดขึ้น ส่วนภาค 1 , 4  , 6 ต้องรอรายงานของคณะกรรมการก่อน เมื่อถามว่า ตามคำร้องเรียนมีนักการเมืองเข้ามาเกี่ยวข้องจำเป็นต้องตั้งคณะกรรมการขึ้น มาดูแลเฉพาะหรือไม่ <persName>นายอภิสิทธิ์</persName> กล่าวว่า ยัง ต้องดูว่ามีมูลหรือไม่มีมูลอย่างไร</p>
<p>เมื่อถามว่า ขณะนี้<persName>พล.ต.อ.วสิษฐ</persName> ยังไม่มั่นใจในอำนาจหน้าที่ว่าสามารถเรียกนักการเมืองเข้ามาให้ปากคำได้ด้วย หรือไม่ <persName>นายอภิสิทธิ์</persName> กล่าวว่า ได้ กรณีภาค 2 <persName>พล.ต.อ.วสิษฐ์</persName>ได้รายงานมาว่าได้เชิญใครบ้างดูจากเอกสารบ้าง ถ้ามีปัญหาอุปสรรคอะไร<persName>พล.ต.อ.วสิษฐ</persName>สามารถรายงานเข้ามาได้ ตนจะสนับสนุนให้ทำงานได้</p>
<p>เมื่อถามว่า <persName>พล.ต.อ.วสิษฐ</persName>มีความกังวลว่าสำนักงานตำรวจแห่งชาติ (สตช.) อยู่ในภาวะวิกฤต <persName>นายอภิสิทธิ์</persName> กล่าวว่า “ผม ได้คุยแล้ว ขณะนี้ท่านจะดูแลเรื่องการสอบให้เสร็จก่อน ผมบอกว่าหากมีข้อเสนอในเชิงระบบที่จะช่วยแก้ไขปัญหาได้เราก็ยินดีที่จะรับ เข้ามา ท่านบอกว่าต้องสางตัวกรณีเฉพาะที่สอบก่อน” เมื่อถามว่า การปรับโครงสร้างเพื่อให้มีความเชื่อมโยงน้อยลง และลดอำนาจของตำรวจมีความเป็นไปได้มากน้อยแค่ไหน <persName>นายอภิสิทธิ์</persName> กล่าวว่า หลักใหญ่ที่<persName>พล.ต.อ.วสิษฐ</persName>พูด คือการกระจายอำนาจอาจจะช่วยได้มาก</p>
<p>ส่วนที่ว่า หากมีการร้องเรียนเข้ามาจำเป็นต้องขยายเวลาการทำหน้าที่ของคณะกรรมการชุด<persName>พล .ต.อ.วสิษฐ</persName>ใช่หรือไม่ <persName>นายอภิสิทธิ์</persName> กล่าวว่า แล้วแต่<persName>พล.ต.อ.วสิษฐ</persName> ซึ่ง<persName>พล.ต.อ.วสิษฐ</persName>บอกว่าในวันที่ 17 – 18 กุมภาพันธ์ น่าจะรายงานว่ามีความคืบหน้าอย่างไร</p>
<p>เมื่อถามว่า กรณีภาค 2 ที่รื้อโผต้องใช้เวลาเท่าไรในการทำโผใหม่ <persName>นายอภิสิทธิ์</persName> กล่าวว่า วันที่ 15 กุมภาพันธ์  เสร็จ เพราะต้องการที่จะให้คำสั่งทั้งหมดมีผลพร้อมกันในวันที่ 16 กุมภาพันธ์ เมื่อถามว่า กลไกทั้งหมดเป็นไปตามที่<persName>พล.ต.ท.อัศิวิน ขวัญเมือง</persName> ผู้ช่วยผบ.ตร. เตรียมทำบัญชีรายชื่อ <persName>นายอภิสิทธิ์</persName> กล่าวว่า ครับ แต่ต้องนำข้อมูลของคณะกรรมการชุด<persName>พล.ต.อ.วสิษฐ</persName>ไปประกอยด้วย ซึ่งเมื่อวันที่ 13 กุมภาพันธ์ ตนได้ส่งข้อมูลไปให้แล้ว</p>
<p>เมื่อถามว่า ความพยายามผลักให้<persName>พล.ต.ท.อัศวิน</persName> ขึ้นเป็นที่ปรึกษาสบ.10 เทียบเท่ารองผบ.ตร. มีสาเหตุอะไรเป็นพิเศษ <persName>นายอภิสิทธิ์</persName> กล่าวว่า เป็นเรื่องคณะกรรมการนโยบายตำรวจแห่งชาติ (ก.ตร.) พิจารณาอยู่ แต่ก็เห็น<persName>พล.ต.อ.ปทีป</persName>ถอนเรื่องออกไป เมื่อถามว่า ในภาะที่เป็นอยู่จำเป็นต้องดึงสตช. ที่อยู่ในความดูแลของ<persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง กลับมาดูแลเองหรือไม่ <persName>นายอภิสิทธิ์</persName>  กล่าวว่า  "ผมเหรอครับ ไม่ครับขณะนี้ดำเนินการไปได้ ในส่วนของสำนักงานเองผมได้เรียนให้ทราบว่าภาคอื่นๆ ที่มีการร้องเรียนเข้ามาแต่ไม่ได้ส่งเรื่องไปยังคณะกรรมการชุดพล.ต.อ.วสิษฐ ผมก็บอกพล.ต.อ.ปทีปว่าต้องมีคำตอบด้วย อย่ารับเรื่องไปแล้วหายไปเฉยๆ มีมูลหรือไม่มีมูลก็ขอให้ชี้แจง ไม่เช่นนั้นมันจะบั่นทอนความเชื่อมั่นในกลไกปกติ แต่ภาคที่ส่งให้พล.ต.อ.วสิษฐ เป็นจะเป็นกรณีที่เห็นว่ามีการพาดพิงถึงคนที่อยู่ในสำนักงานและนักการเมือง"</p>
<p>เมื่อถามว่า ในการประชุมก.ตร.เมื่อวันที่ 12 กุมภาพันธ์ ก.ตร.ยังยืนยันมติรับ<persName>พล.ต.อ.พัชรวาท วงษ์สุวรรณ</persName> อดีตผบ.ตร. <persName>พล.ต.ท.สุชาติ เหมือนแก้ว</persName> อดีตผบช.น. ที่ถูกป.ป.ช.ชี้มูลความผิดกรณีสลายการชุมนุมกลุ่มพันธมิตร 7 ตุลาคม 2551 และอดีต<persName>พล.ต.ต.เพิ่มศักดิ์ ภราดรศักดิ์</persName> ผู้บังคับการตำรวจจังหวัดอุดรธานี ที่ถูก ป.ป.ช.ชี้มูลความผิดกรณีปล่อยให้ผู้ชุมนุมกลุ่มคนเสื้อแดงทำร้ายผู้ชุมนุม กลุ่มพันธมิตร <persName>นายอภิสิทธิ์</persName> กล่าวว่า ต้องส่งไปยังสตช.เขาเพิ่งรับรองมติ ซึ่งสตช.ต้องดูข้อกฎหมาย และเท่าที่ได้หารือกับ<persName>พล.ต.อ.ปทีป</persName>ก็ยืนยันว่าต้องดูข้อกฎหมาย เพราะมติใดที่ขัดต่อกฎหมายก็ไม่สามารถใช้ได้ ส่วนความเห็นตนยังเหมือนเดิม เพราะตนเพิ่งมีเรื่องทำนองเดียวกันเข้าสู่การพิจารณาของคณะกรรมการข้าราชการ (ก.พ.) ซึ่งได้ยืนยันว่าก.พ.ไม่สามารถกลับมติในเชิงข้อเท็จจริงหรือไม่สอบสวนของป .ป.ช.ได้ และอยากให้คนที่เกี่ยวข้องไปใช้สิทธิทางศาลปกครองุมากกว่า เมื่อถามว่า ข้อขัดแย้งจะสามารถยุติได้อย่างไร <persName>นายอภิสิทธิ์</persName> กล่าวว่า ต้องดูตัวมติว่ามีเหตุผลอย่างไร ส่วนที่อ้างว่าต้องทำตามพ.ร.บ.ตำรวจแห่งชาติ แต่มันต้องไม่ขัดต่อกฎหมายอื่น</p></body>
</news>
