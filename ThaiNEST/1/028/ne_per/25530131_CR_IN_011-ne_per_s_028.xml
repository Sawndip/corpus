<teiHeader>
<fileDesc>
<titleStmt>
  <title>ตร.นัดคู่กรณีตลาดปัฐฯไกล่เกลี่ยพรุ่งนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-31 14:45:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209060  </bibl>
</sourceDesc>
</fileDesc>
</teiHeader>
<news>
<headline>ตร.นัดคู่กรณีตลาดปัฐฯไกล่เกลี่ยพรุ่งนี้</headline>
<lead><persName>พล.ต.อ.ภาณุพงษ์</persName> นัดไกล่เกลี่ย คู่กรณีปัญหาขัดแย้งแย่งตลาดปัฐวิกรณ์ พรุ่งนี้ 13.00 น. หลังเหตุการณ์เริ่มบานปลาย เผชิญหน้าหนักขึ้น</lead>
<neck></neck>
<body><p> <persName>พ.ต.อ.อาณัติ เกล็ดมณี</persName> รอง ผบก.น.4 กล่าวว่า หลังจากมีเหตุปาระเบิดลูกเกลี้ยง เมื่อเช้ามืดวันนี้ บรรยากาศที่ตลาดปัฐวิกรณ์ ก็ยังคงตึงเครียด โดยมี ตร.น. 4 ประมาณ 100 นาย ตึงกำลังรักษาความสงบนั้น ล่าสุด คู่กรณีทั้งสองฝ่าย ต่างเข้าแจ้งความ กับตร.สน.บึงกุ่ม โดยต่างฝ่ายต่างก็โทษกันไปมา ซึ่งไม่สามารถตกลงกันได้ และมีการเผชิญหน้ากันอยู่ทั้งสองฝ่าย </p>
<p>ซึ่งทางตร. หาทางออกคือ ในวันพรุ่งนี้ คู่กรณีทั้งสองฝ่าย จะเขาพบ <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา สบ 10 ซึ่งถือว่า เป็นผู้ใหญ่ที่ทั้งคู่เคารพ ไกล่เกลี่ยเจรจาหาทางออกในเรื่องนี้ ที่ห้องทำงานในสตช. วันพรุ่งนี้ เวลา 13.00 น.  อย่างไรก็ตาม ปัญหาความขัดแย้ง ของตลาดปัฐวิกรณ์ ดังกล่าว ถือว่า มีมายาวนานแล้ว และทำท่าจะบานปลาย เช่นเดียวกับตลาดคลองเตย เพียงแต่ว่า ต่างกันตรงที่เป็นความขัดแย้ง ระหว่างผู้ประกอบการเช่าตลาดด้วยกันเอง</p></body>
</news>
