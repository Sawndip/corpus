<teiHeader>
<fileDesc>
<titleStmt>
  <title>กมม.เชื่อ ยิงถล่มพรรคฯ เชื่อมโยงแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-08 17:01:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220215  </bibl>
</sourceDesc>
</fileDesc>
</teiHeader>
<news>
<headline>กมม.เชื่อ ยิงถล่มพรรคฯ เชื่อมโยงแดง</headline>
<lead>พรรคการเมืองใหม่ จี้ เจ้าหน้าที่ตำรวจ นำคนร้ายก่อเหตุยิงถล่มพรรคฯ เมื่อกลางดึกมาลงโทษภายใน 3 สัปดาห์เชื่อ เชื่อมโยงกับคนเสื้อแดง</lead>
<neck></neck>
<body><p><persName>นายสุริยะใส กตะศิลา</persName> เลขาธิการพรรคการเมืองใหม่ และ<persName>นายสำราญ รอดเพชร</persName> โฆษกพรรคฯ ได้นำภาพถ่ายพร้อมซีดีบันทึกเหตุการณ์การยิงอาวุธ M 16 และ M 79 เข้าใส่พรรคการเมืองใหม่เมื่อช่วงคืนที่ผ่านมา ได้แสดงต่อสื่อมวลชน โดยเชื่อว่าผู้ก่อเหตุมีความเชื่อมโยงกับการชุมนุมของ กลุ่มคนเสื้อแดง ที่ใช้ยุทธศาสตร์ 3 ขา ก่อกวนความสงบ เพื่อหวังผลให้มีการเปลี่ยนแปลงรัฐบาล ซึ่งถือเป็นการกระทำ ที่อุกอาจ เพราะเกิดเหตุขึ้น ระหว่างการประกาศ พ.ร.ก.ฉุกเฉิน</p>
<p>อย่างไรก็ตาม ทางพรรคฯ จะให้เวลาเจ้าหน้าที่ตำรวจเร่งหาตัวคนร้ายมาลงโทษภายใน 3 สัปดาห์ เพราะหลักฐานจากกล้องวงจรปิด มีความชัดเจน ให้สาวไปถึงผู้กระทำความผิดได้ ทั้งนี้ ยังเชื่อมั่นว่า จะเกิดเหตุการณ์ความรุนแรงเช่นนี้ขึ้นอีก โดยขอให้ประชาชนระมัดระวังตัวอยู่ตลอดเวลา โดยในส่วนของพรรคการเมืองใหม่ ก็จะมีมาตรการดูแลรักษาความปลอดภัยที่เข้มงวดมากขึ้น</p></body>
</news>
