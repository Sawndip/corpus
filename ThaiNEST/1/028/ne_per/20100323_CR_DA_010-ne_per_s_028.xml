<teiHeader>
<fileDesc>
<titleStmt>
  <title>เพลิงไหม้โกดังร้านอะไหล่รถยนต์เก่า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-23 12:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55804  </bibl>
</sourceDesc>
</fileDesc>
</teiHeader>
<news>
<headline>เพลิงไหม้โกดังร้านอะไหล่รถยนต์เก่า</headline>
<lead>ไฟไหม้โกดังร้านอะไหล่รถยนต์เก่า ที่แปดริ้ว เสียหายยับกว่า 15 ล้านบาท จนท.เร่งสอบหาสาเหตุ</lead>
<neck></neck>
<body><p>วันนี้ ( 23 มี.ค.) ผู้สื่อข่าวรายงานว่า <persName>พ.ต.ท.นพดล นาคจู</persName> สวส. สภ.บางคล้า จ.ฉะเชิงเทรา รับแจ้งเหตุเพลิงไหม้ โกดังขายอะไหล่รถยนต์เก่า ริมถนนสาย 304 ฉะเชิงเทรา-กบินทร์บุรี หมู่ที่ 3 ต.เสม็ดเหนือ อ.บางคล้า จึงรถดับเพลิง ไปตรวจสอบที่เกิดเหตุ พบเป็นร้านรับซื้อรถเก่า แล้วมาแกะอะไหล่ขายมีเนื้อที่ 3 ไร่ รถที่ซื้อมาถูกไฟไหม้จำนวนหลายสิบคัน และอะไหล่ที่แกะออกมาขายแล้วจำนวนมากถูกๆไฟไหม้อย่างหนัก เจ้าหน้าที่ช่วยกันระดมฉีดนำดับเพลิง แต่ไม่ทัน เสียหายทั้งหมด เบื้องต้นค่าเสียหายประมาณ 15 ล้านบาท</p>
<p>จากสอบถาม<persName>นายสัญญา ปัญญาเลิศ</persName> อายุ 43 ปี ซึ่งเป็นเจ้าของร้าน ว่าก่อนเกิดเหตุ<persName>นายสัญญา</persName>ไม่ได้นอนพักที่ร้าน ให้ลูกชายชื่อ<persName>นายนวพล ปัญญาเลิศ</persName> นอนเฝ้าร้านและมียามคอยดูแลอยู่ ตนเองได้รับโทรศัพท์จากลูกชายว่าที่ร้านเกิดเพลิงไหม้ตนจึงโทรศัพท์แจ้งรถ ดับเพลิงจากเทศบาลบางคล้า และแปดริ้ว แต่รถดับเพลิงออกมาช้ามากเพลิงจึงได้ลุกลามอย่างรวดเร็ว ตนจึงสอบถาม<persName>นายนวพล</persName> ลูกชายว่าต้นเพลิงเกิดที่ตู้คอนเทนเนอร์ที่นำมาทำออฟฟิศ ลูกชายได้ช่วยกันเอาน้ำมาดับก่อนแต่ไม่ไหวเพราะในโกดังมีถังทินเนอร์ ถังแก๊สที่ใช้ตัดเหล็กเป็นจำนวนมาก จึงมีเสียงเกิดระเบิดขึ้นเป็นระยะๆ ซึ่งจะให้เจ้าหน้าที่กองพิสูจน์หลักฐานมาตรวจสอบที่เกิดเหตุเพื่อหาสาเหตุ ต่อไป</p></body>
</news>
