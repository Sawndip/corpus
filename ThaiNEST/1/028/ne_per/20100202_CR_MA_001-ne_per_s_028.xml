<teiHeader>
<fileDesc>
<titleStmt>
  <title>เค้นจนต้องสารภาพไอ้หนุ่มกลัดมันวัยแค่16ข่มขืนฆ่าม .4คาบ้าน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-02 14:31:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265095895&catid=17  </bibl>
</sourceDesc>
</fileDesc>
</teiHeader>
<news>
<headline>เค้นจนต้องสารภาพไอ้หนุ่มกลัดมันวัยแค่16ข่มขืนฆ่าม .4คาบ้าน</headline>
<lead></lead>
<neck></neck>
<body><p>เมื่อเวลา 09.00 น.วันที่ 2 กุมภาพันธ์ 2553 ที่ห้องประชุมสถานีตำรวจภูธรเมืองกำแพงเพชร <persName>พล.ต.ท.สุรสีห์ สุนทรศาลทูล</persName> ผู้บัญชาการตำรวจภาค 6 พร้อมด้วย <persName>พล.ต.ต.ศิรินทร์  ผดุงชีวิตร์</persName> <persName>นายจุมพล ม่วงทอง</persName> นายอำเภอเมืองกำแพงเพชร  แถลงผลการจับกุมฆาตกรที่ก่อเหตุข่มขืนแล้วฆ่านักเรียนชั้น ม.4 โรงเรียนชื่อดังแห่งหนึ่งใน จ.กำแพงเพชร</p>
<p>สืบเนื่องจากเมื่อเวลาประมาณ 07.00 น. วันที่ 1 ก.พ. <persName>นายนิคม ปั๋นปิน</persName> อายุ 42 ปี พ่อของผู้ตายเข้าไปปลุกเพื่อให้ลูกสาวไปโรงเรียน ก็พบว่าลูกสาวถูกข่มขืนและถูกฆ่าตายไปแล้ว ในเรื่องนี้เจ้าหน้าที่ตำรวจชุดสืบสวนนำโดย <persName>พ.ต.อ.ธรวรรธน์ อยู่คง</persName> ผู้กำกับการสถานีตำรวจภูธรเมืองกำแพงเพชร พร้อมด้วย <persName>พ.ต.ท.อเนก จันทร์ศร</persName> รองผู้กำกับฝ่ายสืบสวนสอบสวน ได้แบ่งชุดสืบสวนสอบสวนข้อมูล โดยนำตัวผู้ต้องสงสัยซึ่งมามุงดูในที่เกิดเหตุหลายรายมาสอบสวน ส่วนอีกชุดเข้าไปในหมู่บ้านสอบถามพฤติกรรมของเด็กวัยรุ่นแต่ละคน และในที่สุดเจ้าหน้าที่ตำรวจชุดสืบสวนทราบว่า  <persName>นายเอ</persName> (นามมสมุติ ) อายุ 16 ปี ซึ่งเป็นเด็กวัยรุ่นในหมู่บ้านเคยก่อคดีดังกล่าวมาแล้ว  จึงได้ไปนำตัว<persName>นายเอ</persName>มาตรวจร่างกาย พบว่า ที่แผ่นหลังมีรอยข่วนหลายรอย ซึ่ง<persName>นายเอ</persName>อ้างว่า ถูกยุงกัดจึงเกา แต่จากการเค้นสอบจนถึงเวลาประมาณ 22.30 น.คืนวันที่ 1 มกราคม 2553 นายเอ ก็ยอมรับสารภาพว่าเป็นคนข่มขืนแล้วฆ่า  ผู้ตายจริง </p>
<p><persName>นายเอ</persName> ให้การว่า ก่อนเกิดเหตุตนไปดื่มสุรากับเพื่อนจนเมา หลังจากที่แยกตัวจากเพื่อนๆแล้ว ก็กลับบ้าน แต่ระหว่างทางเกิดอารมณ์เพศ จึงได้เดินจากบ้านซึ่งอยู่ห่างจากบ้าน ผู้ตายประมาณ 200 เมตร จากนั้นก็ย่องเข้าไปในบ้านเกิดเหตุซึ่งไม่มีประตู โดยพ่อกับแม่ของผู้ตายกำลังหลับสนิท ตนได้ย่องไปที่ประตูห้องนอนของ ผู้ตาย ซึ่งมีเพียงผ้าม่านกั้นไว้เฉยๆไม่ได้ปิดประตูแต่อย่างใด เมื่อเข้าไปนั่งข้างเตียงผู้ตายเกิดรู้สึกตัวลุกขึ้น ตนจึงได้ผลักล้มลงกับที่นอน จากนั้นก็ขึ้นคร่อมร่างของ ผู้ตาย  พร้อมกับใช้มือบีบไปที่คอส่วนขากดทับแขนของเหยื่อไว้ ผู้ตายพยายามดิ้นตนจึงบีบแรงขึ้นจน ผู้ตายหมดสติ จากนั้นก็ลงมือข่มขืนจนสำเร็จความใคร่</p>
<p>แต่ก่อนที่จะกลับออกไปตนได้ใช้สายรัดของ รัดคอผู้ตายจนหมดลมหายใจ เพราะเกรงว่า ผู้ตายจะจำตนได้ เนื่องจากเป็นคนในหมู่บ้านเดียวกัน และยังเคยเรียนหนังสือเมื่อช่วงชั้น ม.1 ด้วยกัน 1 ปี แต่ตนไม่ได้เรียนออกไปทำงานที่จังหวัดชัยนาท ในคืนเกิดเหตุตนเพิ่งเดินทางกลับมาบ้านก็มาลงมือก่อเหตุข่มขืนแล้วฆ่า โดยในขณะก่อเหตุตนสามถุงมือด้วย เพราะเกรงว่า ตำรวจจะตรวจพบลายนิ้วมือของตน และในช่วงเช้าที่พบศพตนยังได้ไปมุงดูกับชาวบ้านคนอื่นๆด้วยจนถูกสงสัยและถูก จับได้ดังกล่าว</p>
<p><persName>นายเอ</persName> ยังเปิดเผยอีกว่าเวลาที่ตนเมาสุราก็จะเกิดอารมณ์ทางเพศอย่างรุนแรง โดยเฉพาะอวัยวะเพศของตนผ่านการฉีดโคเคนเพื่อให้มีขนาดใหญ่ขึ้นมาแล้วด้วย ส่วนที่ตนข่มขืนแล้วฆ่าในครั้งนี้ก็เพราะเกิดจากความเมาสุรา</p>
<p>จากนั้นภายหลังจากแถลงข่าวเสร็จสิ้น เจ้าหน้าที่คุมตัว <persName>นายเอ</persName> ไปทำแผนประกอบคำรับสารภาพ ที่บ้านเกิดเหตุ โดยมีชาวบ้านกว่าร้อยคนพากันมามุงดู เจ้าหน้าที่ต้องหลอกพาผู้ต้องหาเข้าทางด้านหลัง เพราะชาวบ้านที่มาดูต่างแสดงอาการเคียดแค้น ส่งเสียงด่าทอและเตรียมจะประชาทัณฑ์ ต้องใช้กำลังเจ้าหน้าที่ตำรวจทั้งในและนอกเครื่องแบบกว่า 100 นาย ควบคุมฝูงชน เจ้าหน้าที่ตำรวจใช้เวลาในการทำแผนประมาณ 10 นาที ต้องรีบนำตัวฆาตกรกลับอย่างรวดเร็ว</p></body>
</news>
