<teiHeader>
<fileDesc>
<titleStmt>
  <title>โฆษกบช.น.เผยมี40กองร้อยผลัดเปลี่ยนกำลัง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-22 20:16:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217528  </bibl>
</sourceDesc>
</fileDesc>
</teiHeader>
<news>
<headline>โฆษกบช.น.เผยมี40กองร้อยผลัดเปลี่ยนกำลัง</headline>
<lead>โฆษก บช.น.เผยกลุ่มเสื้อแดงล่าสุดมี กว่า 13,000 คน ผลัดเปลี่ยนกำลังให้พักผ่อน และมีกำลังทดแทนอีก 40 กองร้อย จากกองบัญชาการ 1-9 และหน่วยอื่น</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยสถานการณ์การชุมนุมของกลุ่มคนเสื้อแดง ล่าสุดว่า ขณะนี้กลุ่มผู้ชุมนุมที่อยู่บริเวณเวทีปราศรัยและบริเวณโดยรอบมีจำนวนกว่า 13,000 คน ส่วนสถานการณ์โดยรวมของการชุมนุมยังคงเป็นไปด้วยความเรียบร้อยดี พร้อมเปิดเผยว่า ศูนย์ปฏิบัติการสวนหน้ากองบัญชาตำรวจนครบาล ได้มีการผลัดเปลี่ยนกำลังเจ้าหน้าที่ตำรวจ จำนวน 28 กองร้อย ไปยังจุดพักคอยในพื้นที่ใกล้เคียง ซึ่งหากต้องการกำลังสนับสนุน สามารถเรียกได้ภายใน 1 ช.ม.ส่วนกำลังที่เข้ามาปฏิบัติหน้าที่ เป็นกำลังจากกองบังคับการตำรวจนครบาล 1 -9 กองบัญชาการตำรวจภูธร 1-9 กองบัญชาการตำรวจตระเวนชายแดน กองบัญชาการตำรวจสอบสวนกลาง กองบัญชาการตำรวจสันติบาล ตำรวจปราบจลาจล หญิงรวมทั้งหมด 40 กองร้อย โดยย้ำว่า กำลังตำรวจที่เข้าประจำจุดพื้นที่การชุมนุมห้ามพกพาอาวุธโดยเด็ดขาด อีกทั้งกำชับให้เจ้าหน้าที่ตำรวจใช้กฎหมายอย่างเคร่งครัด หากพบว่าผู้ชุมนุมมีการขัดขืนให้จับกุมได้ทันที เพื่อป้องกันการก่อเหตุวินาศกรรมขึ้น</p>
<p>อย่างไรก็ตามล่าสุด มีรายงานว่าเจ้าหน้าที่ตำรวจสามารถออกภาพสเกตช์บุคคลต้องสงสัยยิงระเบิดอา ร์พีจี เข้าใส่กระทรวงกลาโหมเมื่อคืนวันที่ 20 มี.ค. ได้แล้ว โดยคาดว่าจะสามารถนำเผยแพร่ต่อสื่อมวลชนได้ในวันพรุ่งนี้ เพื่อให้ประชาชนแจ้งเบาะแสต่อไป</p></body>
</news>
