<teiHeader>
<fileDesc>
<titleStmt>
  <title>แม่ทัพภาคที่4ยันยังใช้จีที200แม้ผู้ดีระงับส่ง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100125/45970/%e0%b9%81%e0%b8%a1%e0%b9%88%e0%b8%97%e0%b8%b1%e0%b8%9e%e0%b8%a0%e0%b8%b2%e0%b8%84%e0%b8%97%e0%b8%b5%e0%b9%884%e0%b8%a2%e0%b8%b1%e0%b8%99%e0%b8%a2%e0%b8%b1%e0%b8%87%e0%b9%83%e0%b8%8a%e0%b9%89%e0%b8%88%e0%b8%b5%e0%b8%97%e0%b8%b5200%e0%b9%81%e0%b8%a1%e0%b9%89%e0%b8%9c%e0%b8%b9%e0%b9%89%e0%b8%94%e0%b8%b5%e0%b8%a3%e0%b8%b0%e0%b8%87%e0%b8%b1%e0%b8%9a%e0%b8%aa%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>แม่ทัพภาคที่4ยันยังใช้จีที200แม้ผู้ดีระงับส่ง</headline>
<lead>อดีตนายตำรวจตระเวนชายแดนที่เคยปฏิบัติหน้าที่ในจังหวัดชายแดนภาคใต้ ระบุเครื่องจีที 200 ที่ใช้ในไทย มีนำเข้าจาก 3 ประเทศ อังกฤษ สหรัฐอเมริกา เยอรมัน ยอมรับกรณีการทำงานของเครื่องต้องอิงความพร้อมของตัวบุคคล ชี้หากโจรดัดแปลงระเบิดทำด้วยดินพลุ-ประทัด จะไม่สามารถตรวจหาเจอ ทหารใต้ห่วงระงับขายจีที200กระทบดับไฟใต้ <persName>หมอพรทิพย์</persName>ปัดอังกฤษเรียกคืนเครื่องหาวัตถุระเบิดของสถาบัน</lead>
<neck></neck>
<body><p>หลังจากที่มีสำนักข่าวต่างประเทศแห่งหนึ่งรายงานข่าวว่า ขณะนี้ทางประเทศอังกฤษ ได้สั่งระงับการส่งออกเครื่องจีที 200 ที่ผลิตขึ้นภายในประเทศ ซึ่งเป็นเครื่องสำหรับใช้ตรวจหาวัตถุระเบิด ไปยังตะวันออกกลาง โดยอ้างว่าระบบการทำงานไม่สมบูรณ์แบบ ใช้งานไม่เต็มประสิทธิภาพ ซึ่งเครื่องดังกล่าวนี้ พบว่ามีใช้งานในหน่วยงานของทางการไทยด้วย</p>
<p> นายตำรวจตระเวนชายแดนรายหนึ่ง ที่เคยทำงานในพื้นที่จังหวัดชายแดนภาคใต้ เปิดเผยว่า เครื่องจีที่ 200 ที่ทางดารไทย ใช้งานอยู่นั้นได้นำเข้ามาจาก 3 ประเทศ คือ อังกฤษ สหรัฐอมเริกา และเยอรมัน เป็นเครื่องที่ใช้ตรวจหาวัตถุระเบิด ช่วงที่ตนเองเคยทำงานอยู่ในพื้นที่จังหวัดชายแดนภาคใต้ ก็เคยผ่านการสัมผัสใกล้ชิดและใช้งานมาบ้างแล้วในหน่วยงานที่ตนทำงานอยู่  ซึ่งประสิทธิภาพของเครื่องชนิดนี้เท่าที่ผ่านประสบการณ์มา พบว่าค่อนข้างทำงานได้ตรงเป้าบ้าง ผิดพลาดบ้าง แต่โดยหลักเกณฑ์การใช้เครื่องที่ทางบริษัทผู้ผลิตระบุมาคือ ต้องขึ้นอยู่กับความมั่นใจและความเชื่อมั่นในประสิทธิภาพของตัวเครื่องจากตัวผู้ใช้งานด้วย จะต้องมีจิตใจเชื่อมั่นแน่วแน่ ผสานใจเป็นหนึ่งเดียวกับตัวเครื่องชนิดนี้ ผลการทำงานจึงค่อนข้างเป็นไปตามเป้าหมาย แต่หากผู้ใช้งานเครื่องนี้มีสภาพจิตใจที่ไม่เชื่อมั่นในคุณภาพของเครื่อง การทำงานของเครื่องก็จะด้อยประสิทธิภาพ และไม่เป็นไปตามเป้า</p>
<p>"เครื่องชนิดนี้ โดยส่วนตัวแล้ว รู้สึกไม่ค่อยมีความมั่นใจมากนัก แต่การที่มีเครื่องดังกล่าวอยู่ในขณะปฏิบัติหน้าที่เสี่ยง ถือว่าเป็นสิ่งที่ดี ดีกว่าไม่มี ถ้าผู้ใช้งานมีความเชื่อมั่นในตัวเครื่องมันก็ทำงานได้ตามเป้าหมาย แต่ถ้าผู้ใช้งานไม่เชื่อมั่น การใช้งานเครื่องนี้ก็จะผิดพลาด ซึ่งที่ผ่านมามีทั้งเป็นไปตามเป้าและความผิดพลาด ทั้งนี้บริษัทผู้ผลิตเองไม่มีรายใดหรอก ที่จะออกมาระบุว่าเครื่องที่ตนเองผลิต มีประสิทธิภาพหรือคุณภาพไม่ดี และเมื่อใช้ไม่ได้ผล จึงบอกว่าผู้ใช้จะต้องมีจิตใจเชื่อมั่นผสานใจเป็นหนึ่งเดียวกับตัวเครื่อง การใช้งานจึงมีประสิทธิผลดี"</p>
<p> แหล่งข่าวรายนี้ กล่าวและว่า อย่างไรก็ตามสำหรับเครื่องดังกล่าวนั้น หากทางกลุ่มคนร้ายดัดแปลงวัตถุระเบิด ก็ไม่สามารถตรวจหาเจอ เช่น หากคนร้ายใช้ดินระเบิดจากพลุ ดอกไม้ไฟ หรือประทัดยักษ์มาทำระเบิด เครื่องดังกล่าวก็จะตรวจหาไม่เจอแล้ว ซึ่งคล้ายกับการนำสุนัขดมกลิ่นมาตรวจหาสารเสพติด ยาเสพติด หากผู้ลักลอบค้ายาเสพติดนำกระเทียม หัวหอม ซึ่งมีกลิ่นแรงมาป้ายมาทา มาป้าย ก็ทำให้สุนัขไขว้เขว เป็นต้น</p>
<p> "สรุปได้ว่าเครื่องดังกล่าวนี้ หากผู้ใช้งานมีความเชื่อมั่นในตัวเครื่อง ก็จะทำให้มีประสิทธิภาพได้ตามเป้าถึง 80 เปอร์เซ็น แต่ถ้าผู้ใช้งานไม่มั่นใจ ไม่เชื่อ ก็อยู่ที่ 50:50" แหล่งข่าวรายนี้ ระบุ</p>
<p>ทหารใต้ห่วงระงับขายจีที200กระทบดับไฟใต้</p>
<p> <persName>พล.ท.กสิกร คีรีศรี</persName> ผบ.พตท. เปิดเผยว่า ประสิทธิภาพเครื่องตรวจจับสารระเบิด หรือ จีที 200 ที่ใช้ในภารกิจแก้ไขปัญหาความไม่สงบในจังหวัดชายแดนภาคใต้ประมาณ 500 เครื่องนั้น จัดเป็นหนึ่งในเครื่องมือของเจ้าหน้าที่ที่นำมาใช้งานแล้วได้ผลดีและให้ประโยชน์มากว่าผลทางด้านลบ และเมื่อเปรียบเทียบสถิติการนำเครื่องมาใช้และสามารถสกัดกั้นการเกิดเหตุรุนแรงมาได้ตลอดนับครั้งไม่ถ้วน ขณะที่ความผิดพลาดอาจมีบ้างอย่างน้อย 1-2 ครั้งซึ่งภายใต้ความผิดพลาดนั้นก็เกิดจากตัวบุคคลส่วนหนึ่งด้วย" <persName>พล.ท.กสิกร</persName> กล่าว</p>
<p> ผบ.พตท. กล่าวอีกว่า อย่างไรก็ตามหากมองเพียงด้านเดียวว่าเครื่องนี้ถูกระงับใช้เพราะไม่มีประสิทธิภาพนั้นอาจไม่เพียงพอที่จะตัดสิน เนื่องจากรูปแบบการนำไปใช้ในแต่ละพื้นที่นั้นมีความแตกต่างกัน อีกทั้งสถานที่และเหตุการณ์ที่แตกต่างกันนั้นก็มีผลต่อระบบการใช้งานของเครื่องด้วยเช่นกัน ทั้งนี้คงต้องขอเวลาในการตรวจสอบและพิจารณาถึงความเหมาะสมต่อไป</p>
<p> อย่างไรก็ตาม ทั้งนี้หากมีการระงับการใช้เครื่องจีที 200 ในพื้นที่จังหวัดชายแดนภาคใต้จริงเชื่อว่าน่าจะกระทบต่อระบบและประสิทธิภาพการทำงานของเจ้าหน้าที่อย่างแน่นอน เนื่องจากจีที 200 ถูกจัดเป็นเครื่องมือระดับต้นๆที่ได้รับการยอมรับสูงจากเจ้าหน้าที่ฝ่ายความมั่นคงว่ามีการนำใช้ในการตรวจสอบหาสารตั้งต้นวัตถุระเบิดได้ผลดีที่สุด</p>
<p>แม่ทัพภาค4ยืนยันไม่เลิกใช้จีที200</p>
<p> <persName>พล.ท.พิเชษญ์ วิสัยจร</persName> แม่ทัพภาค 4 กล่าวถึงกรณีที่ประเทศอังกฤษยกเลิกเครื่องตรวจวัตถุระเบิด จีที 200 ว่า ทางภาคใต้กองทัพภาค 4 ได้ใช้เครื่องจีที 200 เป็นจำนวนมาก ที่ผ่านมาไม่ได้มีปัญหาอะไรมากนัก เชื่อว่ายังสามารถใช้งานได้ 80-90 เปอร์เซ็นต์ โดยยังไม่มีเครื่องใหม่มาทดแทน ถือว่าปฏิบัติหน้าที่ได้ค่อนข้างสมบูรณ์ ซึ่งไม่ใช่แต่ทหารเท่านั้นที่มีความคิดว่าเครื่องนี้ใช้ได้ แม้กระทั่ง<persName>พญ.คุณหญิง พรทิพย์ โรจนสุนันท์</persName> ผอ.นิติวิทยาศาสตร์ กระทรวงยุติธรรม ยังยืนยันว่าสามารถใช้งานได้อย่างมีประสิทธิภาพ</p>
<p> เมื่อผู้สื่อข่าวถามแย้งว่า <persName>พญ.คุณหญิงพรทิพย์</persName> ไม่ได้มีความชำนาญเครื่องจีที 200 มีชำนาญเรื่องผ่าศพ <persName>พล.ท.พิเชษญ์</persName> กล่าวว่า แม้ว่าจะไม่มีความชำนาญ แต่นำเครื่องนี้ไปใช้ในภารกิจภาคใต้เหมือนกัน ซึ่งยืนยันว่าสามารถใช้การได้ดีที่สุด และประการสำคัญ<persName>พญ.คุณหญิงพรทิพย์</persName> ยังเป็นที่น่าเชื่อถือของคนในสังคมอีกมาก และเป็นคนที่มีชื่อเสียงคงไม่นำเรื่องนี้มาเป็นเรื่องล้อเล่น</p>
<p> "ผมว่าหากนำเรื่องนี้มาคุยกัน ผมยังยืนยันต้องใช้เครื่องนี้ต่อไปเพราะไม่มีเครื่องใหม่มาทดแทนให้ อยากจะเปรียบเทียบให้เห็นชัด ๆว่า ทหารตำรวจที่ปฏิบัติในภาคใต้กำลังจะจมน้ำอยู่ เมื่อมีขอนไม้ลอยมาก็คงต้องเกาะกันไว้ก่อน ไม่มีใครอยากจมน้ำตาย หากมีเครื่องตรวจวัตถุระเบิดรุ่นใหม่มาที่ทุกคนยืนยันว่ามีประสิทธิภาพ 100 เปอร์เซ็นต์ ผมก็อยากเปลี่ยนเหมือนกัน" แม่ทัพภาค 4 กล่าว</p>
<p><persName>หมอพรทิพย์</persName>ปัดอังกฤษเรียกคืนเครื่องหาวัตถุระเบิดของสถาบัน</p>
<p>  <persName>พญ.คุณหญิงพรทิพย โรจนสุนันท์</persName> ผอ.สถาบันนิติวิทยาศาตร์กล่าวว่า  จากการตรวจสอบข่าวจากสำนักข่าวต่างประเทศพบว่า เครื่องที่มีปัญหาและจะถูกเรียกคืนเป็นคนละเครื่องกับเครื่องจีที 200  ซึ่งสถาบันสั่งซื้อมาเพื่อใช้ในภาระกิจด้านนิติวิทยาศาสตร์ที่ผ่านมาเครื่องจีที 200  สามารถตรวจาหระเบิด  ตะปูเรือใบหรือกระสุนที่จบอยู่ใต้น้ำได้ ซึ่งใช้งานได้ผลในระดับหนึ่ง</p>
<p> อย่างไรก็ตามเครื่องและระบบเทคโนโลยีไม่ควรได้รับความไว้วางใจมากไปเพราะเครื่องมีสิทธิ์เออเรอร์ไม่เที่ยงตรงได้  ดังนั้นต้องใช้เครื่องอย่างมีวิจารญาณ</p></body>
</news>
