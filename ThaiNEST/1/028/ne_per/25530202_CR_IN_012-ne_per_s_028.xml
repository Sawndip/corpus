<teiHeader>
<fileDesc>
<titleStmt>
  <title>ผบช.น.สั่งแฟนพันธุ์แท้ช่วยดูภาพมือปาอึ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-02 15:29:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209363  </bibl>
</sourceDesc>
</fileDesc>
</teiHeader>
<news>
<headline>ผบช.น.สั่งแฟนพันธุ์แท้ช่วยดูภาพมือปาอึ</headline>
<lead>ผบช.น. ชี้ คนร้ายปาสิ่งปฏิกูลใส่บ้านนายกฯ เป็นเรื่องการเมือง สั่ง ติดกล้องวงจรปิดเพิ่ม พร้อมให้แฟนพันธุ์แท้จยย. มาช่วยดูภาพคนร้ายเพิ่มเติม บ่ายนี้</lead>
<neck></neck>
<body><p><persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล เปิดเผยว่า ได้สั่งการให้เพิ่มความเข้มและกำลังเจ้าหน้าที่ตำรวจทั้งสายตรวจ จักรยานยนต์ สายตรวจเดินเท้า และ ชุดสืบสวน เดินเท้ารอบบ้านนายกรัฐมนตรี รัศมี 1 กิโลเมตร เพื่อหาหลักฐานเพิ่มเติม และดูแลความเรียบร้อย ขณะที่ส่วนตัวผู้บัญชาการตำรวจนครบาล ระบุ เห็นว่ากรณีมือมืดปาอุจจาระบ้านนายกรัฐมนตรีนั้น เชื่อว่าน่าจะเกิดจากปัญหาการเมือง และได้สั่งการให้เจ้าหน้าที่ตำรวจ ที่ปฏิบัติหน้าที่ ในช่วงเหตุการณ์บ้านนายกรัฐมนตรี จะต้องทำรายงาน ชี้แจงเสนอผู้บังคับบัญชา เพื่อพิจารณาแล้ว </p>
<p>อย่างไรก็ดี <persName>พล.ต.ท.สัณฐาน</persName> ย้ำว่าจะมีการเพิ่มจำนวนกล้องวงจรปิด รอบบ้านนายกรัฐมนตรี ขณะที่ภาพของคนร้ายที่อยู่ในกล้องวงจรปิดที่ถ่ายได้นั้น ยอมรับภาพไม่ชัดเจน ทั้งนี้ ตำรวจจะได้ติดต่อผู้เชี่ยวชาญ หรือ แฟนพันธุ์แท้ รถ จักรยานยนต์ มาช่วยตรวจสอบ ที่กองกำกับการสืบสวนนครบาล 5 ในช่วงเวลาประมาณ 14.00 น. วันนี้เพื่อจะได้ทราบยี่ห้อและลักษณะสีของรถที่คนร้ายใช้ก่อเหตุ</p></body>
</news>
