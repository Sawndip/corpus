<teiHeader>
<fileDesc>
<titleStmt>
  <title>อัยการพัทยายังไม่เห็นคำสั่งถอนประกัน กี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-22 08:02:02  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217400  </bibl>
</sourceDesc>
</fileDesc>
</teiHeader>
<news>
<headline>อัยการพัทยายังไม่เห็นคำสั่งถอนประกัน <persName>กี้</persName></headline>
<lead>รองอัยการจังหวัดพัทยา ยืนยัน ยังไม่เห็นหนังสือคำสั่งถอนประกัน '<persName>อริสมันต์ พงษ์เรืองรอง</persName>' กรณีบุกโรงแรมเตรียมหารือผู้บังคับบัญชาเช้าวันนี้</lead>
<neck></neck>
<body><p><persName>นายโกสนธ์ อ้วนเกลี้ยง</persName> รองอัยการจังหวัดพัทยา หนึ่งในคณะทำงานคดี <persName>นายอริสมันต์ พงศ์เรืองรอง</persName> แกนนำ แนวร่วมประชาธิปไตยต่อต้านเผด็จการแห่งชาติ หรือ นปช. บุกโรงแรม รอยัลคลิฟบีช รีสอร์ท พัทยา ขณะมีการประชุมสุดยอดผู้นำอาเซียน เมื่อปีที่ผ่านมา เปิดเผยว่า ขณะนี้ทางคณะทำงานยังไม่ได้รับ หรือเห็นหนังสือคำสั่งให้ถอนประกัน<persName>นายอริสมันต์</persName> ต่อศาล ตามกระแสข่าวแต่อย่างใดซึ่งเรื่องนี้ ต้องนำเข้าหารือกับผู้ใหญ่อีกครั้งหนึ่งในวันนี้ ว่าจะดำเนินการขั้นตอนต่อไปอย่างไร จึงจะมีความเห็นต่อไปว่า จะดำเนินการอย่างไร</p>
<p>อย่างไรก็ตาม ขั้นตอนของการถอนประกันตัวผู้ต้องหาในคดีนี้ หากผู้ต้องหาทำผิดเงื่อนไขที่ศาลกำหนดไว้ในการประกันตัว ก็สามารถกระทำได้ 3 ทาง คือ ทางตำรวจที่เป็นพนักงานสอบสวนในคดี ต้องทำเรื่องยื่นแถลงต่อศาลเองโดยตรงให้ถอนประกัน หรือ ทางตำรวจส่งเรื่องให้กับทางอัยการจังหวัดพัทยา ยื่นต่อศาล หรืออีกทางคือ อัยการยื่นต่อศาลเองโดยตรง แต่คาดว่าอัยการจังหวัดพัทยา จะไม่ยื่นต่อศาลในเรื่องนี้ คงปล่อยให้เจ้าหน้าที่ตำรวจเป็นผู้ยื่นเรื่องเอง</p></body>
</news>
