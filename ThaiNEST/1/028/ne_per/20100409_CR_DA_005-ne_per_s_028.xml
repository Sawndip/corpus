<teiHeader>
<fileDesc>
<titleStmt>
  <title>อดีต ผช.ผญบ.ใจแข็ง ชักปืนยิงสู้โจร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-09 15:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=59132  </bibl>
</sourceDesc>
</fileDesc>
</teiHeader>
<news>
<headline>อดีต ผช.ผญบ.ใจแข็ง ชักปืนยิงสู้โจร</headline>
<lead>ยิง อดีต ผช.ผญบ.-น้องชายเจ็บ แต่ยังแข็งใจชักปืนยิงสู้ โจรใต้กลัวตายเผ่นหนี</lead>
<neck></neck>
<body><p>เมื่อเวลา 13.55 น. วันที่ 9 เม.ย. <persName>พ.ต.อ.นรินทร์ บูสะมัญ</persName> ผกก.สภ.รามัน จ.ยะลา ได้รับแจ้งจากชุดรักษาความปลอดภัยประจำหมู่บ้าน ในพื้นที่ ต.กอตอตือร๊ะ ว่า มีคนถูกยิงบริเวณที่หยุดรถไฟ บ้านปาแต หมู่ 4 ต.กอตอตือร็ะ อ.รามัน จ.ยะลา หลังได้รับแจ้งจึงรีบเดินทางไปยังบริเวณจุดที่เกิดเหตุ อยู่ใกล้กับที่หยุดรถไฟบ้านปาแต พบกองเลือดกองใหญ่ จำนวน 1 กอง ห่างกันพบรถจักรยานยนต์ ยี่ห้อฮอนด้าเวฟ 110 ซีซี ไม่ติดแผ่นป้ายทะเบียน ของคนร้ายล้มลงอยู่ 1 คัน ส่วนผู้ได้รับบาดเจ็บชาวบ้านช่วยกันนำตัวส่งโรงพยาบาลศูนย์ยะลา ทราบชื่อ 1.<persName>นายอูซาแมง ลีอะละ</persName> อายุ 54 ปี เป็นอดีตผู้ช่วยผู้ใหญ่บ้าน หมู่ 2 ต.บ้านแหร อ.ธารโต จ.ยะลา มีบาดแผลถูกยิงด้วยอาวุธปืนสั้นไม่ทราบขนาด เข้าที่บริเวณกลางหลัง 1 นัด บาดเจ็บสาหัส 2.<persName>นายอาบีดิน ลีอะละ</persName> อายุ 27 ปี มีบาดแผลที่บริเวณแขนซ้ายบาดเจ็บเล็กน้อย ทั้งคู่เป็นพี่น้องกัน อยู่บ้านเลขที่ 46 หมู่ 4 ต.กอตอตือร๊ะ อ.รามัน จ.ยะลา</p>
<p>จากการสอบสวนทราบว่า ขณะที่ทั้งคู่กำลังเดินมุ่งหน้ากลับไปยังบ้านพัก หลังจากเสร็จละหมาดวันศุกร์ มีคนร้ายจำนวน 2 คน ใช้รถจักรยานยนต์ ยี่ห้อฮอนด้าเวฟ 110 ซีซี ขับมาอย่างกระชั้นชิด 1 ใน 2 คนร้ายชักอาวุธปืนพกสั้นไม่ทราบขนาด ยิงเข้าใส่ทั้งคู่จำนวนหลายนัด จนกระสุนถูกที่บริเวณหลังของ<persName>นายอูซาแมง</persName> จำนวน 1 นัด และกระสุนปืนไปเฉี่ยวแขนของ<persName>นายอาบีดิน</persName> จนได้รับบาดเจ็บ <persName>นายอูซาแมง</persName> ได้ใช้อาวุธปืนพกสั้นประจำกายยิงตอบโต้ กระสุนไปถูกคนร้ายจนล้มลง และได้ทิ้งรถจักรยานยนต์วิ่งหายเข้าไปในป่าข้างหมู่บ้าน หลังเกิดเหตุเจ้าหน้าที่ตำรวจ ทหาร และฝ่ายปกครองได้ออกติดตามไล่ล่าคนร้ายทั้ง 2 คน แล้ว</p></body>
</news>
