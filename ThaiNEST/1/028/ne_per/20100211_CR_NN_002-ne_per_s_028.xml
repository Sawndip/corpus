<teiHeader>
<fileDesc>
<titleStmt>
  <title>อัยการสั่งไม่ฟ้อง แก๊งค้าอาวุธสงคราม ชี้ ไม่เกิดประโยชน์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=199066  </bibl>
</sourceDesc>
</fileDesc>
</teiHeader>
<news>
<headline>อัยการสั่งไม่ฟ้อง แก๊งค้าอาวุธสงคราม ชี้ ไม่เกิดประโยชน์</headline>
<lead></lead>
<neck></neck>
<body><p>ที่ห้องประชุม 100 ปี สำนักงานอัยการสูงสุด ถ.รัชดาภิเษก  เมื่อเวลา 13.30 น. วันที่  11 ก.พ. นี้ <persName>นายธนพิชญ์ มูลพฤกษ์</persName> อธิบดีอัยการฝ่ายคดีเศรษฐกิจและทรัพยากร  ในฐานะโฆษกสำนักงานอัยการสูงสุด และ<persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา ได้ร่วมกันแถลงข่าวเกี่ยวกับแก๊งค้าอาวุธสงครามชาวตต่างชาติว่า  อัยการมีคำสั่งไม่ฟ้อง 5 ผู้ต้องหาแก๊งค้าอาวุธสงครามชาวเบลารุส และชาวคาซัคสถาน ที่ถูกจับกุมได้พร้อมอาวุธสงครามร้ายแรงที่สนามบินดอนเมืองคดี เมื่อวันที่ ธ.ค. 532  และถูก แจ้งข้อหากระทำผิด พ.ร.บ.ศุลกากร ,พ.ร.บ.อาวุธปืน เครื่องกระสุนปืน พ.ศ.2490  ,พ.ร.บ.ยุทธภัณฑ์ พ.ศ.2530 , พ.ร.บ.การเดินอากาศไทย พ.ศ. 2479</p>
<p>โดย<persName>นายธนพิชญ์</persName>กล่าวว่า สำนักงานอัยการพิจารณาแล้ว เห็นว่า  กรณีนี้กล่าวหาผู้ต้องหาทั้งห้า ขนอาวุธสงครามผ่านแผ่นดินไทย  โดยไม่ได้หมายความความว่าอาวุธดังกล่าวเตรียมนำมาใช้ในราชอาณาจักรไทย แต่ผู้ต้องหาทั้งห้า มีความจำเป็นนำเครื่องบินขนอาวุธลงจอด เพื่อเติมน้ำมัน เห็นว่าผู้ต้องหาทั้งห้าเป็นชาวต่างชาติ ซึ่งตามมติยูเอ็นเอสซี ที่ 1874 (2009)  มิได้ระบุให้ดำเนินการกับลูกเรือ ประกอบกับประเทศคาซัคสถาน และเบลารุส ได้ยีนคำร้องผ่านกระทรวงการต่างประเทศไทยปล่อยตัวผู้ต้องหากับไปดำเนินการ สอบสวนตามกฎหมายตามประเทศเจ้าของสัญชาติ เห็นว่าการดำเนินคดีกับผู้ต้องหา ทั้งห้าในประเทศไทย อาจส่งผลกระทบต่อความสัมพันธไมตรีต่อประเทศ อีกทั้ง การฟ้องคดีนี้ก็ไม่เป็นประโยชน์ต่อสาธารณะของราชอาณาจักรไทย  ดังนั้นอัยการจึงมีคำสั่งไม่ฟ้องผู้ต้องหาทั้งห้าในทุกข้อกล่าวหา ตามระเบียบสำนักงานอัยการสูงสุดว่าด้วยการดำเนินคดีอาญาของพนักงานอัยการ พ.ศ.2547  ข้อ 78 และของกลางในคดีให้พนักงานสอบสวนจัดการตามประมวลกฎหมายวิธีพิจารณาความอาญา มาตรา 85 ส่วนการส่งมอบผู้ต้องหาให้กับประเทศเจ้าของสัญชาติจะเป็นไปไปตาม พ.ร.บ.คนเข้าเมือง พ.ศ.2522  ต่อไ ป</p>
<p>ผู้สื่อข่าวถามว่าจะตอบคำถามสังคมได้อย่างไร เพราะอาจมีการมองว่าไทยเป็นแหล่งที่พักอาวุธสงคราม  <persName>นายธนพิชญ์</persName> กล่าวว่า ในส่วนนี้ข้อเท็จจริงในสำนวนไม่ปรากฏว่า ผู้ต้องหานำอาวุธมาใช้ที่ไหน อย่างไร  ดังนั้นข้อสงสัยที่ว่า ไทยเป็นแหล่งพักอาวุธสงคราม หรือผู้ก่อการร้ายคงไม่มี</p>
<p>ต่อข้อถามว่า หากในเครื่องบินเป็นยาเสพติดแทน อาวุธสงคราม  <persName>นายกายสิทธิ์</persName> กล่าวว่า หากเป็นยาเสพติดก็เป็นอีกกรณีหนึ่ง แตกต่างออกไป กรณีนี้เป็นเพียงเครื่องบินแวะลงมาเติมน้ำมันเท่านั้นเอง สำหรับอาวุธสงครามของกลางก็ต้องปฏิบัติตาม ป.วิอาญา มาตรา 85 โดยใครเป็นเจ้าของก็มารับคืนไป ทั้งนี้ตามกฎหมายไทยสามารถถือครองไว้ได้ภายใน 1 ปี ระหว่างนี้หากไม่มีใครมาแสดงเป็นเจ้าของ ก็จะตกเป็นของไทย โดยเครื่องบินไม่ใช่ของกลางในคดี ส่วนผู้ต้องหาจะฟ้องกลับ นั้นคงไม่มี เพราะผู้ต้องหาจะต้องถูกส่งตัวกลับไปดำเนินคดีของแต่ละคน</p>
<p>ผู้สื่อข่าวถามว่า ยูเอ็นเอสซีคืออะไร  <persName>นายกายสิทธิ์</persName> กล่าวว่า   หมายถึงข้อกำหนดที่สหประชาชาติกำหนดว่า ลูกเรือทั้งหลายที่เกี่ยวข้องกับข้อหาเหล่านี้ห้ามดำเนินคดีเด็ดขาด  ซึ่งอัยการสั่งคดีโดยยึดหลักกฎหมาย  หรือความสัมพันธ์ระหว่างประเทศ  ซึ่งต้องพิจารณาพยานหลักฐานในสำนวน ผลกระทบ ที่จะเกิดขึ้นกับประเทศเรา และเราจะได้อะไร เสียอะไร ประโยชน์สาธารณะ ของบ้านเราเป็นอย่างไร  ซี่งอัยการมองว่าไม่มีประโยชน์อะไรที่จะสั่งฟ้องผู้ต้องหา  แต่เราไม่ได้บอกว่าเขาไม่ผิด  เพียงแต่อยากจะบอกว่า ไม่อยากฟ้องในประเทศไทย  ซึ่งคำสั่งไม่ฟ้องเป็นความเห็นของตน และเรียนให้<persName>นายจุลสิงห์ วสันตสิง</persName> อัยการสูงสุดทราบแล้ว โดยชี้ให้เห็นว่า การฟ้องไม่เกิดประโยชน์อะไรกับประเทศไทย ทั้ง ความสัมพันธไมตรีระหว่างไทยกับ ทั้ง 2 ประเทศที่ทำหนังสือเข้ามาผ่านกระทรวงการต่างประเทศไทย เพื่อขอตัวผู้ต้องหากลับไปดำเนินคดี</p>
<p>ผู้สื่อข่าวถามว่า หากเกิดเหตุการณ์เช่นกรณีนี้อีก อัยการก็จะสั่งไม่ฟ้องเช่นเดียวกันหรือไม่ <persName>นายกายสิทธิ์</persName> ทุกสำนวนขึ้นอยู่กับข้อเท็จจริง พิจารณาเป็นรายไป จะมาเหมาคำตอบเรื่องนี้ไปใช้ในวันหน้าคงไม่ได้</p>
<p>ผู้สื่อข่าวถามว่า อาวุธสงครามมีอานุภาพร้ายแรง จะเป็นอันตรายต่อประเทศไทย และคนไทย ซึ่ง<persName>นายธนพิชญ์</persName>กล่าวว่า  ก็เพราะอย่างนี้ เราจึงมีความเห็นสั่งไม่ฟ้อง เพราะมองแล้วว่า มันไม่เกิดประโยชน์กับประเทศไทย  ซึ่งการสั่งไม่ฟ้องผู้ต้องหา ไม่ได้เป็นการผลักภาระให้ประเทศของผู้ต้องหา </p>
<p>ต่อข้อถามว่า เรื่องนี้เป็นนโยบายของรัฐที่ต้องการปล่อยตัวผู้ต้องหา แล้วมีคำสั่งถึงอัยการหรือไม่  <persName>นายกายสิทธ์</persName> กล่าวว่า  รัฐบาลไม่ได้สั่งให้อัยการปล่อยตัว   เพราะไม่มีใครสั่งอัยการสูงสุดได้</p>
<p>ต่อข้อถามว่า จะเป็นการเปิดช่องให้สหรัฐฯเข้ามาแทรกแซงกระบวนการยุติธรรมของไทยหรือไม่ นั้น <persName>นายธนพิชญ์</persName>  กล่าวว่า แทรกแซงอะไรไม่ได้อยู่แล้ว</p>
<p>อย่างไรก็ตาม เมื่ออัยกามีความเห็นสั่งไม่ฟ้อง ผบ.ตร. สามารถทำความเห็นแย้งกลับมาได้   ซึ่งอัยการสูงสุดจะเป็นผู้ชี้ขาด  แต่ระหว่างนี้ก็ต้องปล่อยผู้ต้องหาไปก่อน  </p>
<p><persName>กายสิทธิ์</persName>กล่าวยอมรับว่า รู้สึกหนักใจมาก ที่ทำคดีนี้ เพราะต้องมาตอบคำถามต่อสังคม แต่เรามองถึงประโยชน์ของประเทศ  จึงต้องสั่งไม่ฟ้อง</p>
<p>บ่ายวันเดียวกันนี้ พนักงานอัยการฝ่ายคดีอาญา7 ได้ยื่นคำร้องขอยืนยันการปล่อยตัวผู้ต้องหาต่อศาลอาญา โดยอ้างว่า พนักงานอัยการมีคำสั่งไม่ฟ้องผู้ต้องหาทั้งห้า  จึงขอให้ศาลได้โปรดมีคำสั่งปล่อยตัวผู้ต้องหาทั้ง 5 คนด้วย</p>
<p>ศาลได้สอบถาม อัยการผู้ร้องแล้ว ซึ่งยืนยันตามคำร้องนี้  จึงให้ออกหมายปล่อย ผู้ต้องหา  ตามที่ร้องขอ</p>
<p>ผู้สื่อข่าวรายงานว่า สำหรับผู้ต้องหาทั้ง 5 คน ประกอบด้วย <persName>นายอิสยาส อิสวาคอฟ</persName> ( <persName>IIyas Issakov</persName> ) อายุ 56 ปี สัญชาติคาซัคสถาน นักบินที่ 1 , <persName>นายวิคเตอร์ อับดุลลายัฟ</persName> (<persName>Viktor Abdullayev</persName>) อายุ 58 ปี สัญชาติคาซัคสถาน เนวิเกเตอร์ , <persName>นายมิคคาอิล พีทูคู</persName> (<persName>Mikhail Petukou</persName>) อายุ 54 ปี สัญชาติเบลารุส ช่างเครื่องยนต์ , <persName>นายอเล็กซ์ซานดะ ไซร์บาเนฟ</persName>  (<persName>Alexandr Zrybnev</persName>) อายุ 53 ปี สัญชาติ คาซัคสถาน ช่างเทคนิค และ<persName>นายวิทาลี ชุมคอบ</persName> (<persName>Vitaliy Shunkov</persName>) อายุ 54 ปี สัญชาติคาซัคสถาน นักบินที่ 2 แก๊งค้าอาวุธข้ามชาติ</p></body>
</news>
