<teiHeader>
<fileDesc>
<titleStmt>
  <title>“ไพร่แดง” ยอมเปิด 2 เส้นราชประสงค์ - ตร.แจงยังไม่สลายแค่ประกาศเตือน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-04 19:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046696  </bibl>
</sourceDesc>
</fileDesc>
</teiHeader>
<news>
<headline>“ไพร่แดง” ยอมเปิด 2 เส้นราชประสงค์ - ตร.แจงยังไม่สลายแค่ประกาศเตือน</headline>
<lead>นครบาลส่งนาย ตร.ระดับสูงเข้าเจรจา “ไพร่แดง” ขอเปิดเส้นทางจราจรแยกราชประสงค์ พร้อมแจ้งประกาศ ศอ.รส.ห้ามชุมนุมให้กับแกนนำ เบื้องต้นยอมเปิดเส้นทางให้ 2 เส้น เตรียมนำรถขยายเสียงประชาสัมพันธ์ให้ผู้ชุมนุมออกจากพื้นที่ บอกยังไม่มีคำสั่งสลายการชุมนุม โดยตอนนี้อยู่ในขั้นแจ้งเตือนและใช้ข้อกฎหมาย</lead>
<neck></neck>
<body><p>วันนี้ (4 เม.ย.) เมื่อเวลา 11.30 น. <persName>พล.ต.ต.ปิยะ อุทาโย</persName> โฆษก บช.น.กล่าวภายหลังการประชุมวิดีโอคอนเฟอเรนซ์ร่วมกับ ศปก. สตช. และศปก.ทั่วประเทศ สรุปสถานการณ์กลุ่มผู้ชุมนุมว่า ขณะนี้มี 2 จุด จุดใหญ่อยู่บริเวณแยกราชประสงค์ กลุ่มผู้ชุมนุมประมาณ 3 หมื่นคน บริเวณสะพานผ่านฟ้าลีลาศ ประมาณ 4,500 คน ยังปราศรัยบนเวทีตามปกติ ตอนเช้าผู้แทนสำนักงานตำรวจแห่งชาติ ประกอบด้วย <persName>พล.ต.อ.อดุลย์ แสงสิงแก้ว</persName> ที่ปรึกษา (สบ 10) เทียบเท่ารอง ผบ.ตร. <persName>พล.ต.อ.ภานุพงศ์ สิงหรา ณ อยุธยา</persName> รอง ผบ.ตร. <persName>พล.ต.ต.วิชัย สังข์ประไพ</persName> ผบก.น.1 และ<persName>พล.ต.ต.อนุชัย เล็กบำรุง</persName> ผบก.น.5 และ <persName>พล.ต.ต.วิทยา รัตนวิชช์</persName> ผบก.น.6 ได้เข้าไปเจรจากับแกนนำ นปช.อีกครั้งหนึ่ง นอกจากขอเปิดเส้นทางการจราจรแล้วก็ยังแจ้งให้รับทราบถึงกรณี ศอ.รส.ประกาศห้ามชุมนุมบริเวณพื้นที่ราชประสงค์</p>
<p>“ไพร่แดง” ยอมเปิด 2 เส้นแยกราชประสงค์</p>
<p><persName>พล.ต.ต.ปิยะ</persName>กล่าวว่า หลังการเจราทางกลุ่ม นปช.ได้ยอมเปิดเส้นทางบริเวณราชประสงค์ 2 ส่วน คือ ช่องทางจากถนนราชดำริมุ่งหน้าราชประสงค์เลี้ยวซ้ายเข้าถนนพระราม 1 ผ่านหน้า รพ.ตำรวจ สำนักงานตำรวจแห่งชาติ ไปสยามสแควร์ได้ 1 ช่อง และถนนสุขุมวิทที่วิ่งมาจากแยกเพลินจิตมุ่งตรงหน้ามาราชประสงค์เลี้ยวซ้าย เข้าถนนราชดำริ ออกไปถนนอังรีดูนังต์ได้</p>
<p>แจงเหตุระเบิดป่วน</p>
<p>ทั้งนี้ <persName>พล.ต.ต.ปิยะ</persName>ยังกล่าวถึงเหตุพบระเบิดช่วงเมื่อคืนที่ผ่านมาว่า ระเบิดดังกล่าวแตกต่างจากการใช้อาวุธก่อสถานการณ์จำนวนกว่า 20 ครั้งก่อนหน้านนี้ โดยระเบิดลูกแรกที่พบอยู่บนท้ายรถขยะที่จอดอยู่หน้าชุมสายโทรศัพท์ทีโอที สาขาผดุงกรุงเกษม ซึ่งเก็บมาจากมาจากบริเวณซอยศุภมิตร ทางเข้าสำนักงานเขตป้อมปราบฯ ใกล้แยก จปร. ขณะกำลังยกเข่งเทใส่รถขยะเจ้าหน้าที่พบเห็นห่อผ้าจึงเปิดออกดู พบเป็นวัตถุคล้ายระเบิดจึงแจ้งให้หน่วยเก็บกู้และตรวจพิสูจน์วัตถุระเบิดใช้ ปืนฉีดน้ำแรงดันสูงทำลาย ตรวจสอบพบว่าเป็นระเบิดชนิดแสวงเครื่อง โดยใช้ปุ๋ยยูเรียใส่ท่อพีวีซี จุดชนวนด้วยเข็มนาฬิกา ซึ่งระเบิดดังกล่าวได้จุดชนวนเรียบร้อยเวลาผ่านไปแล้วแต่ไม่ระเบิดเนื่องจาก แบตเตอรี่อ่อน</p>
<p>ตร.ชี้ระเบิดก่อกวนสร้างสถานการณ์</p>
<p><persName>พล.ต.ต.ปิยะ</persName>กล่าวว่า ส่วนกรณีเหตุระเบิดเวลา 21.00 น. จุดเกิดเหตุอยู่กองขยะริมทางเท้าบริเวณแยกสะพานขาว หน้าบ้านเลขที่ 260-262 ถนนหลานหลวง แขวงคลองมหานาค เขตป้อมปราบฯ กทม. เป็นระเบิดชนิดเดียวกันกับที่พบในจุดแรก ตรวจสอบภายในไม่มีตะปู หรือวัสดุอื่นใดที่จะก่อให้เกิดอันตราย ซึ่งทั้งสองที่ผู้ก่อเหตุน่าจะเป็นกลุ่มเดียวกัน โดยคาดว่าเป็นการก่อกวนสร้างสถานการณ์โดยเอาปุ๋ยยูเรียไปใส่ในท่อพีวีซี เพื่อให้ระเบิด เป็นวัสดุที่เป็นอันตรายหากระเบิดมีเพียงเศษท่อพีวีซีเท่านั้น มองว่าเป็นการก่อกวนสร้างสถานการณ์มากกว่ามุ่งทำลายชีวิต และทรัพย์สิน ขณะนี้แจ้งให้เจ้าหน้าที่ปจ.สังเกตวัตถุระเบิดลักษณะดังกล่าวเป็นพิเศษ</p>
<p>เตรียมแจ้ง “ไพร่” ชุมนุมผิด กม.</p>
<p>ส่วนกำลังสนับสนุนกำลังเจ้าหน้าที่ตำรวจในการดูแลกลุ่มผู้ชุมนุมเสื้อแดง <persName>พล.ต.ต.ปิยะ</persName>กล่าวว่า มีกำลังตำรวจภูธรภาค 1 และภาค 7 ที่ละ 4 กองร้อย มาปฏิบัติหน้าที่ โดยทาง บช.น.เร่งประชาสัมพันธ์และชี้แจงให้กลุ่มผู้ชุมนุมบริเวณสี่แยกราชประสงค์ ทราบว่า การชุมนุมบริเวณพื้นที่ดังกล่าวเป็นการกระทำที่ผิดกฎหมาย และแจ้งให้ทราบถึงบทลงโทษความผิด โดยอาจพิจารณาการใช้เครื่องกระจายเสียงเคลื่อนที่ประชาสัมพันธ์ชี้แจงบริเวณ โดยรอบ รวมถึงที่สะพานผ่านฟ้าฯ และจุดอื่นๆ ด้วย</p>
<p>เรียกหน่วยงานรับมือจราจรวันเปิดทำ งาน</p>
<p><persName>พล.ต.ต.ปิยะ</persName>กล่าวอีกว่า ได้สั่งการหน่วยที่เกี่ยวข้องดำเนินการวมทั้งวางแผนการจราจร และเตรียมกำลังตำรวจดูแลในวันจันทร์นี้เพราะเป็นวันเปิดทำงานของส่วนราชการ รัฐวิสาหกิจ และภาคเอกชนทั่วไป เร่งประชาสัมพันธ์ให้ทราบทั่วกันเพื่อบรรเทาความเดือดร้อนของประชาชน พร้อมหาข่าว และประมาณการว่ากลุ่มผู้ชุมนุมจะมีการเคลื่อนย้าย หรือขยายพื้นที่การชุมนุมไปยังจุดอื่นๆ หรือไม่ แล้วเร่งดำเนินการวางมาตรการยับยั้งล่วงหน้าเพื่อให้กลุ่มผู้ชุมนุมไม่ สามารถดำเนินการตามแผนได้</p>
<p>แจงแผนสลายชุมนุมยังอยู่ขั้นประกาศ เตือน</p>
<p>ผู้สื่อข่าวถามว่าจะมีการ สลายการชุมนุมบริเวณราชประสงค์หรือไม่ <persName>พล.ต.ต.ปิยะ</persName>กล่าวว่า ตอนนี้ยังไม่มีคำสั่งแต่อย่างใดและตำรวจก็ไม่ได้รับมอบภารกิจดังกล่าว โดยการปฏิบัติงานยังอยู่ในขั้นตอนที่ 1 ของกฎการใช้กำลัง คือ แจ้งประกาศถึงเขตและข้อกฎหมาย แต่หากกลุ่มผู้ชุมนุมยืนยันชุมนุมต่อ ก็จะมีขั้นตอน 2-7 ซึ่งศอ.รส.จะเป็นกำหนดขั้นตอนต่างๆ ส่วนจะถึงขั้นเข้าไปจับกุมหรือไม่ แล้วแต่ทาง ศอ.รส.จะพิจารณา ตำรวจมีหน้าที่ดำเนินการตามคำสั่งที่ถูกต้องตามกฎหมาย</p></body>
</news>
