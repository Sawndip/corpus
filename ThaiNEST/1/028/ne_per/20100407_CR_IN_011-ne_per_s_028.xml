<teiHeader>
<fileDesc>
<titleStmt>
  <title>ตร.จ่อออกหมายจับอริสมันต์นำแดงบุกสภา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-07 17:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220037  </bibl>
</sourceDesc>
</fileDesc>
</teiHeader>
<news>
<headline>ตร.จ่อออกหมายจับ<persName>อริสมันต์</persName>นำแดงบุกสภา</headline>
<lead>รอง ผบช.น. ยืนยัน เหตุกลุ่มคนเสื้อแดงบุกรัฐสภามีความผิดชัดเจน และหลายข้อหา เตรียมรวบรวมพยานหลักฐาน ดำเนินคดีทางกฎหมายแล้ว</lead>
<neck></neck>
<body><p><persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล กล่าวถึงกรณีที่กลุ่มคนเสื้อแดงบุกรุกอาคารรัฐสภาว่า พบว่า มีความผิดชัดเจนโดยจะแบ่งเป็น 2 ส่วน ส่วนแรก คือ แกนนำที่นำมวลชนปิดล้อมรัฐสภา จะมีความผิดฐานหน่วงเหนี่ยวให้สูญเสียเสรีภาพและข่มขืนใจผู้อื่นให้กระทำการ ใด ไม่กระทำการใด หรือ จำยอมต่อสิ่งใด ส่วนที่สอง คือ กลุ่มของ <persName>นาย อริสมันต์ พงศ์เรืองรอง</persName> แกนนำ นปช.กรณีนำมวลชลบุกรุกเข้าไปในพื้นที่รัฐสภา โดยใช้รถบรรทุกกระจายเสียง ซึ่งมีการบันทึกภาพและเสียงชัดเจน โดยมีความผิดฐานผู้ใช้จ้างวานสั่งการ รวมถึงร่วมกันบุกรุกสถานที่ราชการ ยึดทรัพย์สินทางราชการ และทำร้ายร่างกายเจ้าหน้าที่รักษาความปลอดภัยบุคคลสำคัญ ซึ่งตำรวจจะเร่งนำพยานหลักฐานขออนุมัติศาลออกหมายจับให้ได้ภายในวันนี้ หรืออย่างช้าในวันพรุ่งนี้เพราะเป็นความผิดชัดเจน พร้อมย้ำว่า เจ้าหน้าที่รักษาความปลอดภัย
และบุคคลสำคัญมีสิทธิพกพาอาวุธได้ แต่ไม่มีส่วนข้องกับการดูแลการชุมนุม ส่วนแกนนำคนอื่นๆ หากพบมีภาพหลักฐานชัดเจนว่า มีส่วนสั่งการให้บุกรุก ก็จะมีความผิดเช่นกัน</p>
<p>ส่วนเหตุกระทบกระทั่ง ระหว่างคนเสื้อแดงกับเจ้าหน้าที่ทหารบริเวณหน้าสถานีรถไฟฟ้าราชดำริวานนี้ พนักงานสอบสวน ได้รวบรวมพยานหลักฐานไว้แล้ว ซึ่งเจ้าหน้าที่ตำรวจ ได้ออกหมายเรียกบรรดาแกนนำ ที่ขึ้นกล่าวปราศรัยบนเวทีบริเวณแยกราชประสงค์ และผู้ที่เกี่ยวข้องจำนวน 18 ราย ให้มาพบพนักงานสอบสวน หลังเทศกาลสงกรานต์ต่อไป</p>
<p>ด้าน<persName>พล.ต.ต.สุเมธ เรืองสวัสดิ์</persName> รอง ผบช.น. เปิดเผยภายหลังประชุมฝ่ายสืบสวนสอบสวนเพื่อเร่งรัดติดตามคดีเหตุ
ระเบิด ที่เกิดขึ้นรายวันในพื้นที่กรุงเทพฯ ว่า วันนี้ได้รับข้อมูลที่เป็นประโยชน์ต่อฝ่ายสืบสวน และหน่วยงานที่เกี่ยว
ข้อง รวมถึงได้มีการสั่งให้มีการเร่งรัดติดตามคดีทั้งหมด โดยเฉพาะคดีที่มีการขอศาลออกหมายจับไปแล้ว ให้ติดตาม
จับกุมตัวผู้ต้องหา ซึ่งขณะนี้มีการรวบรวมพยานหลักฐาน เกือบครบสมบูรณ์แล้ว ในบางคดี ส่วนคดีระเบิดรถยนต์ที่
สถานบริการโพไซดอนนั้น ขณะนี้พนักงานสอบสวนได้มีการสอบปากคำพยาน และรวบรวมพยานหลักฐาน รวมถึงมีการ
ประสานขอข้อมูลไปยังกองบัญชาการตำรวจภูธรภาค 5 เพื่อติดตามคนที่มีส่วนเกี่ยวข้อง กับรถยนต์คันดังกล่าว ทั้งนี้
ยืนยันด้วยว่า จะสามารถออกหมายจับได้ และไม่จับผิดอย่างแน่นอน</p>
<p>ส่วนคดีที่คนร้ายยิงระเบิด เอ็ม79 ใส่พรรคประชาธิปัตย์ วานนี้ ยังไม่รู้ตัวคนร้ายแต่อยู่ในช่วงของการรวบรวมพยาน
หลักฐานเพิ่มเติม ส่วนกรณีที่มีผู้พบเห็น <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก อยู่บริเวณ
จุดเกิดเหตุนั้น ยังไม่มีความจำเป็นที่ต้องเรียกตัวมาตรวจสอบ เพราะหากพยานหลักฐาน มีส่วนเชื่อมโยงไปถึงบุคคลใด
ก็จะเรียกตัวมาสอบปากคำอย่างแน่นอน อย่างไรก็ตามสำหรับเหตุระเบิดที่เกิดขึ้นที่พรรคประชาธิปัตย์นั้น เชื่อว่า จะมี
ส่วนเชื่อมโยงกับคนร้าย 2 กลุ่มมีสำนักงานตำรวจแห่งชาติเปิดเผยก่อนหน้านี้</p></body>
</news>
