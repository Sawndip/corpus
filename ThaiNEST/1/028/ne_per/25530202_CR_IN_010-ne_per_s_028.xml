<teiHeader>
<fileDesc>
<titleStmt>
  <title>ผช.ผบ.ตร.มั่นใจสรุปคดีพธม.ยึดสนามบินกพ.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-02 15:21:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209359  </bibl>
</sourceDesc>
</fileDesc>
</teiHeader>
<news>
<headline>ผช.ผบ.ตร.มั่นใจสรุปคดีพธม.ยึดสนามบินกพ.</headline>
<lead>ผช.ผบ.ตร. เผย หลังเรียกประชุมพนักงานสอบสวนคดี พันธมิตรฯ ยึดสนามบินสุวรรณภูมิ มั่นใจ สรุปคดีได้ทันเวลาสิ้นเดือนนี้ ขณะที่ ผู้ถูกกล่าวหาทั้ง 36 คน ยังไม่เข้าให้ปากคำต่อพนักงานสอบสวน แม้แต่คนเดียว</lead>
<neck></neck>
<body><p><persName>พล.ต.ท.สมยศ พุ่มพันธ์ม่วง</persName> ผช.ผบ.ตร.ในฐานะหัวหน้าพนักงานสอบสวน ในคดีที่กลุ่มพันธมิตรประชาชนเพื่อประชาธิปไตย บุกยึดสนามบินสุวรรณภูมิ ได้เรียกประชุมพนักงานสอบสวน เพื่อสรุปสำนวนพยานหลักฐาน โดย <persName>พล.ต.ท.สมยศ มั่นใจ</persName> จะสามารถสรุปคดีแล้วเสร็จ ได้ภายในสิ้นเดือนกุมภาพันธ์นี้ ตามกรอบเวลา ก่อนส่งสำนวน ให้คณะกรรมการสอบสวน ของสำนักงานตำรวจแห่งชาติ สรุปความเห็นว่า จะสั่งฟ้องหรือไม่ต่อไป</p>
<p>ทั้งนี้ ผู้ถูกกล่าวหาทั้ง 36 คน ยังไม่มีการเข้ารายงานตัวต่อพนักงานสอบสวน ขณะที่ <persName>นาย กษิต ภิรมย์</persName> รัฐมนตรีว่าการกระทรวงต่างประเทศ ได้ขอเลื่อนเข้าให้ปากคำไป 30 วัน ทั้งนี้ ยังเหลือเพียงการตรวจสอบซีดีบันทึกการชุมนุมของสถานีตำรวจภูธรราชาเทวะ จำนวน 10 แผ่นเท่านั้น  <persName>พล.ต.ท.สมยศ</persName> ยังกล่าวอีกว่า ไม่ได้กังวล หากถูกครหาในการสอบสวน เนื่องจาก เป็นคดีทั้งการเมือง และยืนยันว่า จะปฏิบัติหน้าที่ โดยยึดหลักพยานหลักฐาน ไม่ได้ฝักใฝ่ฝ่ายใดฝ่ายหนึ่ง</p></body>
</news>
