<teiHeader>
<fileDesc>
<titleStmt>
  <title>ตำรวจปส.จับยาบ้าล้านเม็ด ขยายผลหลังบุกแหล่งคลองเตย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-29 20:01:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264770101&catid=17  </bibl>
</sourceDesc>
</fileDesc>
</teiHeader>
<news>
<headline>ตำรวจปส.จับยาบ้าล้านเม็ด ขยายผลหลังบุกแหล่งคลองเตย</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 17.00 น. วันที่ 29 มกราคม <persName>พล.ต.ท.อดิเทพ ปัญจมานนท์</persName> ผบช.ปส. และ <persName>พล.ต.ต.หาญพล นิตย์วิบูลย์</persName> รอง ผบช.ปส. <persName>พล.ต.ต.ชินภัทร สารสิน</persName> ผบก.ปส.3 ร่วมกับ ป.ป.ส.นำกำลัง 40 นาย เข้าตรวจค้นทาวน์เฮาส์ 2 ชั้น ริมถนนเทพารักษ์ กม. 9 เลขที่ 16/2 หมู่ที่ 4 ต.บางพลีใหญ่ อ.บางพลี จ.สมุทรปราการ พบของกลางยาบ้า 1,110,000 เม็ด บรรจุในห่อซุกซ่อนภายในบ้าน จึงจับกุม<persName>นายนันทพงศ์ รัตนากรแก้วจริง</persName> อายุ 30 ปี ชาวจังหวัดเพชรบูรณ์ ก่อนนำตัวไปสอบสวนดำเนินคดีต่อไป</p>
<p>สำหรับการจับกุมครั้งนี้ เป็นการขยายผลจากการจับกุมยาบ้า 1,300,000 เม็ด ที่คลองเตย กรุงเทพฯ พร้อมแท่นผลิต เมื่อวันที่ 28 มกราคมที่ผ่านมา ซึ่งเครือข่ายดังกล่าวนำยาบ้าที่ผลิตได้มาซุกซ่อนที่ทาวน์เฮาส์ดังกล่าวก่อน ถูตรวจค้นจับกุมในที่สุด</p>
<p>เวลา 14.20 น. วันเดียวกัน ตำรวจ บช.ปส.ได้ขยายผลคดีทลายโรงงานผลิตยาบ้า ย่านคลองเตย โดยเข้าล้อมจับ<persName>นายมานพ แจ้งคล้ายคม</persName> อายุ 39 ปี ขณะขับรถกระบะ ยี่ห้ออีซูซุ ทะบียน กง 1186 สุพรรณบุรี บริเวณทางลงด่วนเฉลิมมหานคร (ด่วนพระราม 2) ตรงข้ามโรงพยาบาลบางปะกอก 9 อินเตอร์เนชั่นแนล แขวงและเขตจอมทอง กทม. แต่นายมานพจะชักปืนยิงใส่ จึงถูกเจ้าหน้าที่ยิงเสียชีวิต ตรวจค้นในรถพบยาบ้า 50,000 เม็ด อาวุธปืนขนาด 11 มม. พร้อมกระสุน</p></body>
</news>
