<teiHeader>
<fileDesc>
<titleStmt>
  <title>ทบ.จัด1กองร้อยรับมือม็อบแดงบุกถามปฏิวัติ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-29 07:40:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208730  </bibl>
</sourceDesc>
</fileDesc>
</teiHeader>
<news>
<headline>ทบ.จัด1กองร้อยรับมือม็อบแดงบุกถามปฏิวัติ</headline>
<lead>กองทัพบกจัดกำลัง 1 กองร้อยรับมือเสื้อแดงบุกทวงถามเรื่องปฏิวัติ ด้านแม่ทัพภาค 1 มั่นใจตำรวจเอาอยู่ ไม่บานปลาย ด้าน บช.น.วางกำลังเจ้าหน้าที่ ตร.เข้ม หวั่นมือที่ 3 ป่วน</lead>
<neck></neck>
<body><p><persName>พล.ท.คณิต สาพิทักษ์</persName> แม่ทัพภาคที่ 1 กล่าวว่า กองทัพบกได้เตรียมแผนรองรับกลุ่มคนเสื้อแดง ที่เตรียมเคลื่อนขบวนไปชุมนุมที่บริเวณ หน้ากองบัญชากองทัพบก ในเวลา 12.00 น.ไว้แล้ว เพื่อทวงถาม <persName>พล.อ.ประยุทธ์ จันทร์โอชา</persName> รอง ผบ.ทบ.ว่า จะมีปฏิวัติหรือไม่ โดยกองทัพภาคที่ 1 ไม่ได้จัดกำลังเข้าไปดูแลอะไรเป็นพิเศษ เพราะปล่อยให้เป็นหน้าที่ของเจ้าหน้าที่ตำรวจ ในการดูแลความสงบเรียบร้อย ส่วนกองทัพก็จะคอยติดตามประเมินสถานการณ์อย่างใกล้ชิด โดยทาง <persName>พล.อ.อนุพงศ์ เผ่าจินดา</persName> ผู้บัญชาการทหารบก ก็ไม่ได้สั่งกำชับอะไรเป็นพิเศษ อย่างไรก็ตาม เชื่อว่า ไม่น่าจะมีเหตุวุ่นวายใดๆ โดยมั่นใจว่า ตำรวจสามารถรับมือได้</p>
<p>ด้าน <persName>พ.อ.สรรเสริญ แก้วกำเนิด</persName> โฆษกกองทัพบก กล่าวว่า กองทัพบกได้จัดกำลังดูแลความสงบเรียบร้อยในสถานที่ตั้ง จำนวน 1 กองร้อย พร้อมกับปิดประตูเข้า-ออก เพื่อป้องกันเสื้อแดง บุกเข้าไปภายในกองทัพบก ส่วนด้านนอกเป็นหน้าที่การดูแลของตำรวจ </p>
<p>ด้าน <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยว่า สำหรับการชุมนุมของกลุ่มคนเสื้อแดงในช่วงเที่ยงวันนี้ ที่กองทัพบก ว่าทางกองบัญชาการตำรวจนครบาล ได้จัดกำลังเจ้าหน้าที่ตำรวจจากองบังคับการตำรวจนครบาล 1 จำนวนกว่า 600 นาย ซึ่งประกอบไปด้วย เจ้าหน้าที่ควบคุมฝูงชน ชุดปะฉะดะ และเจ้าหน้าที่ฝ่ายสืบสวนสอบสวน ตรึงกำลังเข้มบริเวณพื้นที่โดยรอบแล้ว โดยได้เข้าตรวจสอบความเรียบร้อยตั้งแต่เมื่อช่วงคืนที่ผ่านมา ทั้งนี้ประเมินว่าจะมีกลุ่มผู้เข้าร่วมชุมนุมไม่เกิน 5 พันคน และคาดว่าจะไม่มีเหตุการณ์รุนแรงเกิดขึ้น เนื่องจากแกนนำกลุ่มคนเสื้อแดง ยืนยันว่าจะชุมนุมอย่างสงบตามหลักเกณท์ที่วางไว้และสลายการชุมนุมในเวลา 17.00 น.วันนี้</p>
<p>ขณะที่บรรยากาศ บริเวณด้านหน้ากองบัญชาการกองทัพบก ล่าสุดขณะนี้ ยังคงมีรถยนต์วิ่งสัญจรบนถนนราชดำเนินนอก ตามปกติ และยังไม่พบว่า มีกลุ่มคนเสื้อแดง เดินทางมารวมตัวกันแต่อย่างใด ทั้งนี้หลังจากที่ แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ได้ประกาศจะเดินทางมาชุมนุม เพื่อทวงถามความชัดเจน เรื่องการปฏิวัติ อย่างไรก็ตาม ข้าราชการประจำกองบัญชาการกองทัพบก ยังคงเดินทางเข้ามาปฏิบัติงานตามปกติ ขณะที่ ไทย ได้เพิ่มมาตรการรักษาความปลอดภัย เพื่อรองรับการชุมนุม โดยมี เจ้าหน้าที่สารวัตรทหาร กระจายกำลังประจำจุดต่างๆ โดยรอบ พร้อมด้วย สุนัขทหาร เดินตรวจตราอย่างเข้มงวด อีกทั้ง ยังมีการเตรียมกำลังทหารจาก กองพันทหารราบ มณฑลทหารบกที่ 11 ประมาณ 1 กองร้อย พร้อมโล่เข้ามาเตรียม ณ ที่ตั้ง นอกจากนี้ ยังเตรียมรั้วลวดหนามแทนเหล็กกั้น รถฉีดน้ำ 1 คัน รถบรรทุกน้ำอีก 4 คัน  อย่างไรก็ตาม <persName>พล.อ.อนุพงษ์ เผ่าจินดา</persName> ผู้บัญชาการทหารบก <persName>พล.อ.ประยุทธ์ จันทร์โอชา</persName> รองผู้บัญชาการทหารบก และ <persName>พล.อ.พิรุณ แผ้วพลสง</persName> เสนาธิการทหารบก จะไม่เดินทางเข้ามาปฏิบัติการภายในกองบัญชาการทหารบก เนื่องจาก ได้เดินทางไปปฏิบัติภารกิจในพื้นที่จังหวัดชายแดนภาคใต้ที่จังหวัดยะลา 
</p></body>
</news>
