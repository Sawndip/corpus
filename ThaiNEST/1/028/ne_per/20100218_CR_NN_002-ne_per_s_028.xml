<teiHeader>
<fileDesc>
<titleStmt>
  <title>สั่งจำคุก5,270ปี หนุ่มใหญ่เท้าแชร์ ก๋วยเตี๋ยวบางกอก ฉ้อโกงเหยื่อนับพัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=199898  </bibl>
</sourceDesc>
</fileDesc>
</teiHeader>
<news>
<headline>สั่งจำคุก5,270ปี หนุ่มใหญ่เท้าแชร์ ก๋วยเตี๋ยวบางกอก ฉ้อโกงเหยื่อนับพัน</headline>
<lead></lead>
<neck></neck>
<body><p>เมื่อวันที่ 17 กุมภาพันธ์ <persName>พ.อ.ปิยะวัฒก์ กิ่งเกตุ</persName> ผู้บัญชาการสำนักคดีอาญาพิเศษ กรมสอบสวนคดีพิเศษ (ดีเอสไอ)กล่าวถึงความคืบหน้าการดำเนินคดีแชร์ก๋วยเตี๋ยวว่า ศาลอาญามีคำพิพากษาคดีหมายเลขดำที่ อ.3968/2552 คดีหมายเลขแดงที่ อ.166/2553 โดย<persName>นายเสริมศักดิ์ อุ่นน้อย</persName> จำเลยที่ 1 ให้การรับสารภาพ มีความผิดตามพระราชกำหนดการกู้ยืมเงินที่เป็นการฉ้อโกงประชาชน พ.ศ.2527 มาตรา 4, 5, 12, 15 ประมวลกฎหมายอาญา มาตรา 343 การกระทำของจำเลยเป็นความผิดหลายกรรมต่างกันลงโทษทุกกระทงความผิดตามประมวล กฎหมายอาญา มาตรา 91</p>
<p>แต่เนื่องจากความผิดฐานร่วมกันฉ้อโกงประชาชน และความผิดฐานร่วมกันกู้ยืมเงินที่เป็นการฉ้อโกงประชาชนเป็นกรรมเดียวผิด กฎหมายหลายบท จึงให้ลงโทษในความผิดฐานร่วมกันกู้ยืมเงินที่เป็นการฉ้อโกงประชาชน ตามพระราชกำหนดการกู้ยืมเงินที่เป็นการฉ้อโกงประชาชน พ.ศ.2527 ซึ่งเป็นบทหนักตามประมวลกฎหมายอาญา มาตรา 90 รวม 1,254 กระทง ลงโทษจำคุกกระทงละ 5 ปี รวมเป็นโทษจำคุก 5,270 ปี จำเลยที่ 1 ให้การรับสารภาพเป็นประโยชน์แก่การพิจารณา ลดโทษให้กึ่งหนึ่งตามประมวลกฎหมายอาญา มาตรา 75 คงจำคุก 2,635 ปี แต่จำเลยกระทำความผิดกระทงหนักที่สุดมีอัตราโทษจำคุกอย่างสูงไม่เกิน 10 ปี จึงให้ลงโทษจำคุกจำเลย 20 ปี ตามประมวลกฎหมายอาญา มาตรา 91 พร้อมกับให้จำเลยคืนเงินต้นให้แก่ผู้กู้ยืมเงินหรือผู้เสียหายแต่ละรายตาม จำนวนผู้เสียหายแต่ละรายที่ได้นำมาให้จำเลยกับพวกกู้ยืมเงินไปแล้ว แต่ยังไม่ได้คืนพร้อมด้วยอัตราดอกเบี้ยร้อยละ15 ต่อปี นับแต่วันที่คืนเงินสดของกลางเฉลี่ยให้แก่ผู้เสียหายทั้งหมด</p>
<p>สำหรับพฤติการณ์แห่งคดี บริษัท สยามฟูดซ์แฟรนไชส์ จำกัด กระทำผิดกฎหมายว่าด้วยการกู้ยืมเงินอันเป็นการฉ้อโกงประชาชน หรือ"แชร์ลูกโซ่" ด้วยการโฆษณาชักชวนประชาชนผ่านสื่ออินเทอร์เน็ต วิทยุและออกบูธตามห้างสรรพสินค้า รวมทั้งเคยออกรายการสถานีโทรทัศน์ช่อง 11 แนะนำการประกอบอาชีพ เพื่อชักจูงให้ประชาชนนำเงินไปลงทุนในธุรกิจเฟรนไชส์ของบริษัทฯ แลกกับผลตอบแทนในอัตราสูง โดยสมาชิกไม่ต้องรับรถเข็นก๋วยเตี๋ยวไปเปิดขาย ปรากฏว่ามีประชาชนหลงเชื่อนำเงินไปร่วมลงทุนจำนวนนับพันราย โดยสามารถเลือกลงทุนได้ 2 แผน</p>
<p>โดย แผนที่ 1 สมาชิกต้องจ่ายเงิน 45,000 บาท เพื่อซื้อหุ้นรถเข็นหนึ่งคันจะได้รับผลตอบแทน10,000 บาทต่อเดือน เป็นเวลา 10 เดือนรวม 100,000 บาท เท่ากับว่า ลงทุน 45,000บาท จะได้กำไร 55,000 บาท ส่วนแผนที่ 2 สมาชิกต้องจ่ายเงิน 35,000 บาท เพื่อซื้อหุ้นรถเข็นหนึ่งคัน โดยจะได้รับผลตอบแทน 7,500 บาทต่อเดือน เป็นเวลา 10 เดือนรวม 75,000 บาท เท่ากับว่าลงทุน 35,000 บาท จะได้กำไร 75,000 บาท ซึ่งเป็นการเสนอให้ผลตอบแทนในอัตราที่สูงกว่าอัตราดอกเบี้ยสูงสุดที่สถาบัน การเงินตามกฎหมายว่าด้วยดอกเบี้ยเงินให้กู้ยืมของสถาบันการเงินจะพึงจ่ายได้ เข้าข่ายความผิดฐานร่วมกันฉ้อโกงประชาชนและร่วมกันกู้ยืมเงินที่เป็นการฉ้อ โกงประชาชน</p>
<p><persName>พ.อ.ปิยะวัฒก์</persName> กล่าวต่อว่า ดีเอสไอขอประชาชนให้ระวังการถูกหลอกลวงจากพฤติกรรมดังกล่าว ถ้าพบหรือมีบุคคลใดมาชักชวนให้นำเงินไปลงทุนหรือสมัครเป็นสมาชิกในลักษณะการ บังคับให้เสียค่าสมาชิกและซื้อสินค้า โดยมุ่งเรื่องรายได้หรือผลประโยชน์ตอบแทนที่มาจากการหาสมาชิกเข้าร่วมเครือ ข่ายขยายองค์กร ด้วยการเสนอผลประโยชน์ตอบแทนสูงมากเป็นหลัก ไม่ได้เน้นการนำสินค้าไปแพร่กระจายสู่ผู้บริโภคและขอความร่วมมือประชาชนแจ้ง ตำรวจหรือดีเอสไอที่ฮอตไลน์หมายเลข 1202 เพื่อดำเนินการตามกฎหมายต่อไป</p></body>
</news>
