<teiHeader>
<fileDesc>
<titleStmt>
  <title>โฆษกนครบาลคาดแดงราชประสงค์ มี 3 หมื่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-04 13:47:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219539  </bibl>
</sourceDesc>
</fileDesc>
</teiHeader>
<news>
<headline>โฆษกนครบาลคาดแดงราชประสงค์ มี 3 หมื่น</headline>
<lead>โฆษก บช.น. ประเมินสถานการณ์การชุมนุมเสื้อแดง คาด มี 3 หมื่นคน ที่ ราชประสงค์ ส่วนคดีระเบิดเมื่อคืนวาน สั่งกำชับท้องที่ ให้เข้มงวดมากขึ้น</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย ภายหลังการประชุมร่วมกับเจ้าหน้าที่ตำรวจ ที่เกี่ยวข้องจากทุกกองบัญชาการทั่วประเทศ ผ่านระบบ วิดีโอลิงค์ โดยกล่าวถึงสถานการณ์การชุมนุมของกลุ่มแนวร่วมประชาธิปไตยต่อต้านเผด็จการ แห่งชาติ หรือ นปช. ว่าจากการประเมินของกองบัญชาการตำรวจสันติบาล ระบุว่า ขณะนี้ กลุ่มผู้ชุมนุม ยังคงชุมนุมอยู่ใน 2 จุด ประกอบด้วย บริเวณสะพานผ่านลีลาศ ซึ่งมีจำนวน 4,500 คน และราชประสงค์ 30,000 คน ซึ่งทั้ง 2 จุด ยังคงมีการปราศรัยตามปกติ ส่วนมาตรการรักษาความปลอดภัยนั้น ในเวลา 17.00 น. กองกำลังสนับสนุนจากกองบัญชาการตำรวจภูธรภาค 1 และ 7 จำนวน 8 กองร้อย จะลงพื้นที่สมทบกับกำลังเจ้าหน้าที่ตำรวจ รวม 42 กองร้อย รวมกำลังทั้งสิ้นกว่า 50 กองร้อย ในการดูแลกลุ่มผู้ชุมนุม ทั้งนี้ ยังระบุด้วยว่า ขณะนี้ภารกิจสำคัญของเจ้าหน้าที่ตำรวจ คือ การติดตามด้านการข่าวอย่างใกล้ชิด รวมถึง การเจรจาร่วมกับกลุ่มผู้ชุมนุม เพื่อให้เกิดการกระทบกับประชาชนให้น้อยที่สุด โดยเฉพาะ การเคลื่อนไหวในวันพรุ่งนี้ หากการชุมนุม ยังคงยืดเยื้อ คาดว่า จะส่งผลกระทบกับการจราจรอย่างหนัก เนื่องจาก เป็นวันทำงานตามปกติ</p>
<p>อย่างไรก็ตาม ภายหลังเกิดเหตุ คนร้าย ลอบนำระเบิดแสวงเครื่องซุกซ่อนไว้ในเข่งขยะ และเกิดเหตุระเบิดขึ้นที่บริเวณแยกสะพานขาวนั้น จากการตรวจสอบพบว่า เป็นระเบิดแสวงแสวงเครื่อง ซึ่งมีความแตกต่างจากการใช้อาวุธอื่นที่ผ่านมา จึงได้เน้นย้ำให้เจ้าหน้าที่ตำรวจ เพิ่มความเข้มงวดและตรวจตราท่อ PVC หรือ วัตถุต้องสงสัยอื่นๆมากยิ่งขึ้น ขณะที่ การติดตามจับกุมคนร้ายที่ก่อเหตุปาระเบิดหลายจุดก่อนหน้านี้ ยังไม่มีความคืบหน้าแต่อย่างใด</p></body>
</news>
