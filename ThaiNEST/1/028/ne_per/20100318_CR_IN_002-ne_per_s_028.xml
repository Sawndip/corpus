<teiHeader>
<fileDesc>
<titleStmt>
  <title>ทหารสาธิตปราบม็อบ-ทำขวดน้ำเป็นเกราะ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-18 20:17:18  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=216918  </bibl>
</sourceDesc>
</fileDesc>
</teiHeader>
<news>
<headline>ทหารสาธิตปราบม็อบ-ทำขวดน้ำเป็นเกราะ</headline>
<lead>ทหารตบเท้าโชว์สื่อ แสดงการฝึกแผนตั้งรับม็อบเสื้อแดง อวดไอเดียเก๋ ทำขวดน้ำเป็นเกราะกันภัย ยัน กันการกระแทกได้อย่างดี</lead>
<neck></neck>
<body><p>เมื่อสักครู่ที่ผ่านมาเจ้าหน้าที่ทหาร ประจำศูนย์อำนวยการรักษาความสงบเรียบร้อย ได้พาสื่อมวลชนเยี่ยมชมการฝึกซ้อมรับมือกับกลุ่มผู้ชุมนุม ของกองพลทหารราบที่ 4 กองทัพภาคที่ 3 ภายในกรมทหารราบที่ 11 รักษาพระองค์บางเขน โดยมีการจัดกลุ่มแบ่งการฝึกซ้อมในรูปแบบต่างๆ จากสถานการณ์ที่จำลองขึ้น อาทิ การตั้งโล่การป้องกันการปะทะกับกลุ่มผู้ชุมนุม การตั้งแถวรับการโจมตีของกลุ่มผู้ชุมนุม โดยใช้ไม้กระบองยันฝูงชน โดยไม่มีการทำร้ายกลุ่มผู้ชุมนุม ขณะที่ <persName>จ.ส.อ.ชำนาญ อินทร์ฮวบ</persName> ผู้บังคับหมู่ปืนเล็กกองพันทหารราบที่ 2 ได้แสดงการสาธิต การป้องกันตัวจากกลุ่มผู้ชุมนุมทำร้ายด้วยชุดเกราะป้องกันตัว ที่ประดิษฐ์ขึ้นมาเอง จากการใช้ขวดน้ำพลาสติก เหลือใช้จำนวน 49 ขวด มาร้อยเรียงเป็นเสื้อเกราะ และเปิดโอกาสให้สื่อมวลชนให้ร่วมทดสอบประสิทธิภาพด้วย โดย <persName>จ.ส.อ.ชำนาญ</persName> ระบุว่า เสื้อเกราะดังกล่าว สามารถใช้ได้ผลอย่างดี เนื่องจากสามารถลดแรงกระแทกจากวัสดุได้กว่า 80%</p>
<p>นอกจากนี้ ยังมีเจ้าหน้าที่ทหารบางส่วน ได้ใช้เวลาว่างในการออกกำลังกายด้วยการเล่นตระกร้อ การเล่นกายบริหารด้วยท่าแม่ไม้มวยไทยด้วย โดยบรรยากาศเป็นไปด้วยความสงบเรียบร้อย</p></body>
</news>
