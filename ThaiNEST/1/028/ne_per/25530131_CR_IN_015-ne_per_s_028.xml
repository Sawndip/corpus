<teiHeader>
<fileDesc>
<titleStmt>
  <title>ผบช.ปส.คาดยาเสพติดทะลักมากขึ้นจ่อลุยใหญ่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-31 10:51:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209028  </bibl>
</sourceDesc>
</fileDesc>
</teiHeader>
<news>
<headline>ผบช.ปส.คาดยาเสพติดทะลักมากขึ้นจ่อลุยใหญ่</headline>
<lead>ผบช.ปส. ลุยจับยาเสพติดหนักขึ้น หลังโชว์ผลงานรวบแก๊งค้ายารายใหญ่ได้ทั้งก๊วน เผยประเทศเพื่อนบ้านกวาดล้างหนัก เลยทะลักเข้าไทย คาดปีนี้จะรุนแรงขึ้น ส่งสัญญาณแก๊งอื่นเตรียมตัวได้แล้ว</lead>
<neck></neck>
<body><p><persName>พล.ต.ท.อดิเทพ ปัญจมานนท์</persName> ผบช.ปส. กล่าวว่า จากการขยายผลเข้าจับกุมแก๊งค้ายาเสพติดรายใหญ่ได้นั้น ทาง ตร.ปส.จะไม่หยุดการกวาดล้างแค่นี้ เพราะทางการข่าวทราบว่า ยาเสพติดจากประเทศเพื่อนบ้านจะทะลักเข้าใน ประเทศไทยมากขึ้น เนื่องจากประเทศเพื่อนบ้านที่เป็นแหล่งผลิตยาเสพติดรายใหญ่ ได้ประกาศ ว่า จะล้างแหล่งผลิตให้หมดไปใน 5 ปี ทำให้ชนกลุ่มน้อยในประเทศดังกล่าว เร่งผลิตยาเสพติดป้อนตลาดจำนวนมาก ในการหาเงินมาซื้อ อาวุธต่อต้านต่อไป ซึ่งทาง ตร.เองได้สนธิกำลังกับ ป.ป.ส. และชุมชนมากขึ้น ในการปราบปราม</p>
<p>อย่างไรก็ตาม ในการติดตามไล่ล่าแก๊งยาเสพติดเช่นเดียวกับที่จับกุมได้หลายล้านเม็ดนั้น ทาง ผบช.ปส.ได้กล่าว่า รู้แหล่งพักยา และแก๊งต่างๆ ในเขต กทม.และปริมณฑลแล้ว ซึ่งจะใช้มาตรการกวาดล้างอย่างเข้มข้นมากขึ้น ขอให้กลุ่มคนเหล่านี้ระวังตัวให้ดี</p></body>
</news>
