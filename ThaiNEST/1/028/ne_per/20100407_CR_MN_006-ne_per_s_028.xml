<teiHeader>
<fileDesc>
<titleStmt>
  <title>รวบแล้ว! ข้าเก่าบุกเดี่ยวจี้ชิงทองห้างคาร์ฟูร์ แจ้งวัฒนะ!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-07 15:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000048381  </bibl>
</sourceDesc>
</fileDesc>
</teiHeader>
<news>
<headline>รวบแล้ว! ข้าเก่าบุกเดี่ยวจี้ชิงทองห้างคาร์ฟูร์ แจ้งวัฒนะ!</headline>
<lead>รวบอดีตช่างทำทองวัย 17 บุกเดี่ยวจี้ชิงทองห้างออโรร่า ห้างคาร์ฟูร์แจ้งวัฒนะ พบมีประวัติอยู่ระหว่างคุมประพฤติ คดีเปลี่ยนทองปลอมเอาทองจริงไปจากร้านระหว่างทำงานอยู่ที่ร้านทองออโรร่า ห้างโลตัส สาขาแคราย ตำรวจปลอมตัวหลอกให้มารายงานตัวแล้วตะครุบ เจ้าตัวสารภาพเลียนแบบโจรชิงทองเยาวราช อ้างนำเงินไปช่วยแม่ยากจน แบ่งให้เพื่อนใช้บ้าง ถูกขโมยไปขณะนอนหลับบางส่วน</lead>
<neck></neck>
<body><p>วันนี้ (7 เม.ย.) เมื่อเวลา 10.00 น. <persName>พล.ต.ท.กฤษฎา พันธุ์คงชื่น</persName> ผบช.ภ.1 <persName>พล.ต.ต.ปิยะ สอนตระกูล</persName> รอง ผบช.ภ.1 <persName>พล.ต.ต.ศุภกิจ ศรีจันทรนนท์</persName> ผบก.ภ.จว.นนทบุรี <persName>พ.ต.อ.นพรัตน์ รินทพล</persName> รองผบก.ภ.จว.นนทบุรี <persName>พ.ต.อ.พงษ์สิทธิ์ แสงเพชร</persName> รองผบก.ภ.จว.นนทบุรี <persName>พ.ต.อ.ทศพร บรรจงเขียน</persName> รอง ผบก.ภ.จว.นนทบุรี <persName>พ.ต.อ.ธวัชชัย นาคฤทธิ์</persName> ผกก.สภ.ปากเกร็ด <persName>พ.ต.ท.ศานิตย์ โพธิพรหม</persName> รอง ผกก.สส.สภ.ปากเกร็ด <persName>พ.ต.ท.สันติ วรรณรัตน์</persName> รอง ผกก.ป.สภ.ปากเกร็ด <persName>พ.ต.อ.กิตติ สุขสมภักดิ์</persName> ผกก.กลุ่มงานสืบสวนภ.จว.นนทบุรี และกำลังฝ่ายสืบสวน สภ.ปากเกร็ด ได้ร่วมกันแถลงข่าวจับกุมตัว<persName>นายสมบัติ</persName> (นามสมมติ) อายุ 17 ปี คนร้ายก่อเหตุใช้อาวุธปืนบุกชิงทองคำจากห้างเพชรทองออโรร่า ตั้งอยู่ชั้น 2 ภายในห้างคาร์ฟูร์ สาขาแจ้งวัฒนะ อ.ปากเกร็ด เมื่อวันที่ 4 เมษายน ได้ทองไปกว่า 104 เส้น ได้พร้อมของกลางสร้อยทองคำหนัก 3 บาท 28 เส้น สร้อยคอทองคำหนักขนาดต่างๆ อีก 18 เส้น รวมน้ำหนัก 95 บาท 50 สตางค์ เงินสดที่ได้จากการขายทอง 100,000 บาท ปืนไทยประดิษฐ์ขนาด 11 มม. พร้อมกระสุน 2 นัด ชุดที่ใส่ก่อเหตุ ได้ที่ห้องเลขที่ 402 <persName>นงลักษณ์</persName>อาพาร์ตเม้นต์ ซอยข้างห้างเซ็นทรัล แจ้งวัฒนะ อ.ปากเกร็ด จ.นนทบุรี</p>
<p>ทั้งนี้ เจ้าหน้าที่สืบสวน สภ.ปากเกร็ด ได้สอบปากคำพนักงานของร้านขายทองดังกล่าวจนทราบว่าคนร้ายมีลักษณะเหมือนอดีต ช่างทำทองของร้านที่ถูกพักงานไป</p>
<p>จากการตรวจสอบประวัติ ผู้ต้องหายังอยู่ระหว่างคุมประพฤติ ในคดีเปลี่ยนทองปลอมและเอาทองจริงหนัก 3 บาทไปจากร้านทองในห้างออโรร่า ในห้างโลตัส สาขาแคราย ในระหว่างที่ทำงานอยู่ที่ร้าน ซึ่งเจ้าหน้าที่ชุดสืบสวนจึงปลอมเป็นพนักงานควบคุมความประพฤติ โดยได้ติดต่อให้<persName>นายสมบัติ</persName>มารายงานตัว หลัง<persName>นายสมบัติ</persName>หลงกลเดินทางมาพบเจ้าหน้าที่จึงควบคุมตัวก่อนนำไปสอบ จน<persName>นายสมบัติ</persName>รับสารภาพว่าเป็นคนก่อเหตุบุกจี้ร้านทองดังกล่าว</p>
<p>หลังจากนั้นได้นำไปซุกไว้ที่บ้านแม่เลขที่ 11 หมู่ที่ 4 ต.หนองไผ่ อ.เมือง จ.ศรีสะเกษ และบางส่วนได้นำไปขายที่ร้านทองใน จ.ปทุมธานี เพื่อใช้จ่ายในการเดินทาง <persName>นายสมบัติ</persName> รับสารภาพอีกว่าที่ทำไปเพราะก่อนหน้านั้นไม่กี่วันได้มีคนร้ายก่อเหตุชิง ทรัพย์ร้านทองเยาวราช กรุงเทพ ที่ตั้งอยู่ชั้น 1 ในห้างคาร์ฟูร์สาขาเดียวกัน จึงคิดเลียนแบบเพื่อนำเงินไปช่วยเหลือแม่ที่ยากจน โดยทองบางส่วนได้แบ่งให้เพื่อนไป บางส่วนก็ถูกเพื่อนขโมยไปขณะนอนหลับ ต่อมาเจ้าหน้าที่ตำรวจได้นำตัวไปทำแผนประกอบคำรับสารภาพที่ห้างเพชรทองออโร ร่า ชั้น 2 ห้างคาร์ฟูร์ สาขาแจ้งวัฒนะ</p>
<p><persName>พล.ต.ต.ศุภกิจ</persName>กล่าวว่า จำนวนทองคำที่ผู้ต้องหารับสารภาพกับจำนวนที่เจ้าของร้านทองแจ้งไว้ว่าหายไป ถึง 104 เส้น น้ำหนักรวม 450 บาทนั้นยังต่างจากจำนวนที่ผู้ต้องหารับสารภาพอยู่มาก ซึ่งจะได้สืบสวนสอบสวนต่อไป</p></body>
</news>
