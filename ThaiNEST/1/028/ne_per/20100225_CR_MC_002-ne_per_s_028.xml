<teiHeader>
<fileDesc>
<titleStmt>
  <title>จับคนเมาอาละวาด อ้างตัวเป็น จนท.ททท.  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/25178  </bibl>
</sourceDesc>
</fileDesc>
</teiHeader>
<news>
<headline>จับคนเมาอาละวาด อ้างตัวเป็น จนท.ททท.</headline>
<lead>กทม. 25 ก.พ. - ตำรวจ สน.มักกะสัน นำคลิปภาพชายหนุ่มวัย 28 ปี อ้างตัวเป็นเจ้าหน้าที่การท่องเที่ยวแห่งประเทศไทย ขณะกำลังอาละวาดบริเวณด่านตรวจหน้าซอยศูนย์วิจัยให้สื่อมวลชนดู</lead>
<neck></neck>
<body><p>โดยเหตุการณ์ดังกล่าวเกิดขึ้นเมื่อเวลา 02.10 น. ที่ผ่านมา เมื่อ<persName>นายสมบัติ อัคคีเดช</persName> อายุ 28 ปี อ้างตัวเป็นเจ้าหน้าที่การท่องเที่ยวแห่งประเทศไทย ขับรถโตโยต้าคัมรี่ สีดำ หมายเลขทะเบียน สม 6557 กรุงเทพมหานคร และถูกเจ้าหน้าที่ตำรวจ สน.มักกะสัน ซึ่งตั้งด่านตรวจวัดระดับแอลกอฮอล์อยู่บริเวณหน้าซอยศูนย์วิจัย หรือซอยเพชรบุรี 47 แขวงบางกะปิ เขตห้วยขวาง ขับรถเข้ามาบริเวณถนนเพชรบุรี จึงเรียกตรวจค้น และขอวัดระดับแอลกอฮอล์ พบว่า<persName>นายสมบัติ</persName>มีปริมาณแอลกอฮอล์ในเลือดสูง 55 มิลลิกรัม สูงกว่ากฎหมายกำหนด 5 มิลลิกรัม </p>
<p>เจ้าหน้าที่จึงควบคุมตัวดำเนินคดีในข้อหาเมาสุราขณะขับรถ ซึ่งสร้างความไม่พอใจให้กับ<persName>นายสมบัติ</persName> ตะโกนด่าทอเจ้าหน้าที่ตำรวจด้วยถ้อยคำรุนแรง และยังทุบทำลายเก้าอี้ พร้อมข่มขู่ว่าหากไม่ปล่อยตัวตนเอง จะทำให้การจัดงานส่งเสริมการท่องเที่ยวของการท่องเที่ยวแห่งประเทศไทย ที่ศุนย์ประชุมแห่งชาติสิริกิติ์ ซึ่งนายกรัฐมนตรีจะเป็นประธานเปิดงานในวันพรุ่งนี้ จะไม่เสร็จ นายกฯ เปิดงานไม่ได้ ตำรวจ สน.มักกะสันทุกนายต้องรับผิดชอบ จะถูกสั่งย้ายทั้ง สน. ตำรวจจึงควบคุมตัวไปสงบสติอารมณ์ พร้อมดำเนินคดีเพิ่มเติมอีก 1 ข้อหา  คือดูหมิ่นเจ้าพนักงานขณะปฏิบัติหน้าที่. - สำนักข่าวไทย</p></body>
</news>
