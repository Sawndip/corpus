<teiHeader>
<fileDesc>
<titleStmt>
  <title>กองปราบจับซีดีโป๊-ละเมิดลิขสิทธิ์ และตรวจค้นสถานบริการ‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=198914  </bibl>
</sourceDesc>
</fileDesc>
</teiHeader>
<news>
<headline>กองปราบจับซีดีโป๊-ละเมิดลิขสิทธิ์ และตรวจค้นสถานบริการ‏</headline>
<lead></lead>
<neck></neck>
<body><p>ที่กองบังคับการปราบปราม (บก.ป.) เมื่อวันที่ 10 กุมภาพันธ์ <persName>พ.ต.อ.อัคราเดช พิมลศรี</persName> ผกก.2 บก.ป. <persName>พ.ต.ท.ต่อศักดิ์ ปานกลิ่นพุฒ</persName> สว.กก.2 บก.ป.พร้อมกำลัง นำหมายค้นศาลจังหวัดนนทบุรี ที่ 170/2553 ลงวันที่ 9 กุมภาพันธ์ 2553 เข้าตรวจค้นบ้านพักไม่มีเลขที่ ซอยพิบูลสงคราม 16 ต.สวนใหญ่ อ.เมือง จ.นนทบุรี หลังพบว่ามีการลักลอบจำหน่ายแผ่นซีดีภาพยนตร์ลามกอนาจารและภาพยนตร์ละเมิดลิ ขสิทธิในบ้านหลังดังกล่าว โดยพบ <persName>น.ส.เกษณี ปังศรี</persName> แสดงตัวเป็นเจ้าของจึงให้นำเข้าตรวจค้น ภายในบ้านพบแผ่นซีดีลามกอนาจาร 464 แผ่น และแผ่นวีซีดีละเมิดลิขสิทธิ 331 แผ่น จึงยึดไว้เป็นหลักฐาน ก่อนนำส่งพนักงานสอบสวน สภ.เมืองนนทบุรี ดำเนินคดีต่อไป</p>
<p>ขณะที่ <persName>พ.ต.ท.สุรพงษ์ ธรรมพิทักษ์</persName> สว.กก.2 บก.ป.นำกำลังเข้าตรวจค้นสถานบริการที่เปิดให้บริการโดยไม่ได้รับอนุญาตใน พื้นที่ ต.ท้ายบ้าน อ.เมือง จ.สมุทรปราการ ประกอบด้วย ร้าน<persName>น้องลินลี่</persName> คาราโอเกะ จับกุม <persName>น.ส.วาสนา บัวสาย</persName> อายุ 21 ปี , ร้าน<persName>เจ๊สา</persName> 1 จับกุม <persName>น.ส.สาคร ขอเหล็กกลาง</persName> อายุ 43 ปี และตรวจค้นบ้านเลขที่ 554 จับกุม <persName>นายสมพงษ์ ชูทอง</persName> อายุ 32 ปี แจ้งข้อหาเปิดสถานบริการโดยไม่ได้รับอนุญาต จำหน่ายสุราโดยไม่ได้รับอนุญาต และให้ที่พักพิงแก่บุคคลต่างด้าว สอบสวนทั้งหมดให้การรับสารภาพ จึงนำตัวส่ง สภ.เมืองสมุทรปราการ ดำเนินคดีต่อไป</p>
<p>นอกจากนี้สามารถจับกุมหญิงสาวสัญชาติลาว รวม 5 คน ซึ่งทำงานอยู่ในสถานบริการทั้ง 3 แห่ง ตรวจสอบเบื้องต้นไม่พบเอกสารใบอนุญาตของบุคคลต่างด้าว จึงแจ้งข้อหาเป็นบุคคลต่างด้าวเข้ามาอยู่ในราชอาณาจักรโดยไม่ได้รับอนุญาต และประกอบอาชีพโดยไม่ได้รับอนุญาต สอบสวนทั้งหมดรับสารภาพ นำส่ง สภ.เมืองสมุทรปราการ ดำเนินคดีก่อนผลักดันออกนอกประเทศต่อไป</p></body>
</news>
