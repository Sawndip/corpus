<teiHeader>
<fileDesc>
<titleStmt>
  <title>สลด! แม่ยังสาวอุ้มลูกฉกผ้าอ้อมในห้างโลตัส 'พงศพัศ' ประกันตัวให้  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000013423  </bibl>
</sourceDesc>
</fileDesc>
</teiHeader>
<news>
<headline>สลด! แม่ยังสาวอุ้มลูกฉกผ้าอ้อมในห้างโลตัส '<persName>พงศพัศ</persName>' ประกันตัวให้</headline>
<lead>คุณแม่ยังสาวตกงานมานานกว่า 3 เดือน ไม่มีเงินซื้อของใช้เด็กอ่อน ตัดสินใจอุ้มลูกน้อยวัย 10 เดือน เข้าไปขโมยผ้าอ้อมสำเร็จรูปในห้างโลตัส ประชาชื่น แล้วเดินออกจากห้างโดยที่ไม่จ่ายเงิน "<persName>พงศพัศ</persName>" รีบไปโรงพักเจรจากับตัวแทนห้าง แต่ทางห้างยืนยันดำเนินคดี เลยใช้ตำแหน่งประกันตัวให้ ตำรวจนัดส่งฟ้องศาลเช้าวันนี้</lead>
<neck></neck>
<body><p>เมื่อเวลา 19.00 น. วานนี้ (29 ม.ค.) <persName>พ.ต.ท.เอกราช กำเนิดสุข</persName> พนักงานสอบสวน (สบ 2) สน.เตาปูน รับแจ้งมีเหตุสาววัยรุ่นอุ้มลูกวัยแบเบาะเข้ามาลักทรัพย์ในห้างสรรพสินค้าเทสโก้โลตัส สาขาประชาชื่น แขวงและเขตบางซื่อ จึงรุดไปตรวจสอบทันที</p>
<p>เมื่อไปถึงก็พบเจ้าหน้าที่ของห้างดังกล่าวกำลังควบคุมตัว <persName>น.ส.เมธีกานต์ พจนธารี</persName> อายุ 23 ปี อยู่บ้านเลขที่ 43 ซอยสุกัญญากิจ ถนนริมคลองประปา แขวงและเขตบางซื่อ กำลังอุ้ม <persName>ด.ญ.ก้อย</persName> (นามสมมติ) ลูกสาววัย 10 เดือน พร้อมของกลางอาทิ ผ้าอ้อมสำเร็จรูป 2 ห่อใหญ่ เสื้อผ้าของเด็กอ่อนและสตรีจำนวนหลายรายการ กระติกน้ำเด็ก รวมมูลค่ากว่า 1,950 บาท จึงควบคุมตัวมาสอบปากคำที่สน.เตาปูน</p>
<p>จากการสอบสวน <persName>น.ส.เมธีกานต์</persName> ให้การว่า เมื่อช่วงเย็นที่ผ่านมาตนอุ้มลูกมาจ่ายซื้อของใช้จำเป็นของลูกสาวที่ห้างโดยมีเงินติดตัวมาแค่ 300 บาท เมื่อถึงเวลาชำระค่าสินค้าก็นำของไปวางให้แคชเชียร์คิดเงินตามปกติ แต่เมื่อพนักงานคิดเงินและนำของใส่ถุงเสร็จแล้ว ตนก็หิ้วถุงใส่รถเข็นเดินออกมาจากช่องคิดเงินทันทีโดยไม่ได้ชำระเงิน ทำให้ถูกเจ้าหน้าที่ของห้างตามมาจับกุมตัวได้ที่หน้าทางออกห้าง                <persName>น.ส.เมธีกานต์</persName> ให้การต่อว่า ตนรู้ว่าสิ่งที่ทำไปนั้นผิด แต่ก็ทำไปเพราะความจำเป็น เนื่องจากตอนนี้ตกงานมา 3 เดือนกว่าแล้ว โดยก่อนหน้านี้ตนเคยทำงานเป็นพนักงานขายชั่วคราวแผนกจัดรายการอยู่ที่ห้างนี้มาประมาณ 1 เดือน แต่หลังหมดสัญญาก็ยังหางานใหม่ทำไม่ได้ แถมเมื่อเดือน ต.ค.ที่ผ่านมาก็ยังมาประสบอุบัติเหตุถูกรถจยย.ชนจนลูกสะบ้าแตก โดยคู่กรณีหนีไปไม่รับผิดชอบ ส่วนสามีนั้นก็แยกทางกันไปตั้งแต่ลูกคลอดออกมาได้แค่ 3 เดือนเท่านั้น                "มันเป็นอารมณ์ชั่ววูบไม่รู้จะหาทางออกยังไง รู้ว่าถือถุงออกมาก็ต้องโดนจับ แต่ของที่หยิบมาก็เป็นสิ่งที่ลูกสาวต้องใช้ด้วย ตอนนี้ก็เช่าบ้านอยู่กับลูกสาว 2 คน ต้องหางานรับจ้างทำไปวันๆ เพื่อหาเงินมาเลี้ยงลูก หรือไม่ก็ต้องไปกู้เงินดอกร้อยละ 20 บางครั้ง ดอกร้อยละ 60 ก็ต้องยอม เพราะต้องหาเงินมาใช้จ่ายแก้ขัด" <persName>น.ส.เมธีกานต์</persName> กล่าว</p>
<p>เบื้องต้นทางเจ้าหน้าที่แจ้งข้อหาลักทรัพย์ และให้โอกาส <persName>น.ส.เมธีกานต์</persName> หาเงินมาประกันตัว จำนวน 20,000 บาท หากไม่สามารถหาเงินมาประกันตัวได้ก็จะควบคุมตัวไว้ดำเนินคดี ส่วน <persName>ด.ญ.ก้อย</persName> นั้นจะติดต่อให้ทางศูนย์ประชาบดีมารับตัวไว้ดูแลต่อไป                ต่อมา <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร. ในฐานะโฆษกตร. เดินทางมาที่สน.เตาปูน เพื่อดูแลด้านการดำเนินคดีพร้อมกับว่ากล่าวตักเตือน <persName>น.ส.เมธีกานต์</persName> ว่าการกระทำแบบนี้เป็นเรื่องที่ผิดกฎหมาย พร้อมทั้งช่วยเจรจากับ<persName>นายบุญรับ โรจน์จริยานุรักษ์</persName> ผู้รับมอบอำนาจของห้างโลตัสฯที่เดินทางมาแจ้งความร้องทุกข์ดำเนินคดี แต่<persName>นายบุญรับ</persName> ยืนยันว่าจะต้องดำเนินคดีสถานเดียว ทาง <persName>พล.ต.ท.พงศพัศ</persName> จึงใช้ตำแหน่งของตัวเองประกันตัว <persName>น.ส.เมธีกานต์</persName> ออกไป                <persName>พล.ต.ท.พงศพัศ</persName> กล่าวว่า คดีนี้เป็นอุทาหรณ์อีกครั้งหนึ่ง สำหรับแม่ที่ลูกยังเล็กและไม่ได้ระมัดระวังการกระทำของตนเอง โดยที่เด็กไม่รู้เรื่องอะไร ซึ่งเห็นแก่เด็กที่ยังเล็กมากเพราะหากจะต้องนอนห้องขังก็เป็นเรื่องที่ไม่เหมาะสม จึงประสานไปยังพนักงานสอบสวนว่าจะขอใช้ตำแหน่งประกันตัว <persName>น.ส.เมธีกานต์</persName> ให้ เพื่อคืนนี้ แม่ลูกจะได้กลับไปนอนที่บ้านด้วยกัน                <persName>พล.ต.ท.พงศพัศ</persName> กล่าวต่อว่า ส่วนในวันพรุ่งนี้ทางพนักงานสอบสวนจะนำตัวผู้ต้องหาส่งฟ้องศาลในเวลา 09.00 น. ซึ่งก็ขึ้นอยู่กับศาลว่าจะพิจารณาลงโทษอย่างไร ทั้งนี้อยากฝากไปถึงผู้ที่คิดจะทำแบบนี้ว่า การลักทรัพย์นั้นเป็นสิ่งที่ผิดกฏหมาย หากแม่เด็กมีลูกยังเล็กอยู่ แต่ไม่มีนมหรือข้าวของเครื่องใช้สำหรับเด็ก ก็ยังมีทางออกอีกหลายทาง เช่นติดต่อของความช่วยเหลือจากหน่วยงานต่างๆของรัฐ เพื่อที่เรื่องจะได้ไม่ต้องมาจบที่โรงพักเหมือนอย่างกรณีนี้</p></body>
</news>
