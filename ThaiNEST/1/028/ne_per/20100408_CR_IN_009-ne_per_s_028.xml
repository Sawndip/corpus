<teiHeader>
<fileDesc>
<titleStmt>
  <title>ออกหมายจับอริสมันต์กับพวก7บุกสภา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-08 20:04:28  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220243  </bibl>
</sourceDesc>
</fileDesc>
</teiHeader>
<news>
<headline>ออกหมายจับ<persName>อริสมันต์</persName>กับพวก7บุกสภา</headline>
<lead>ศาลอนุมัติออกหมายจับ "<persName>อริสมันต์</persName>" และพวก กรณีบุกรุกรัฐสภา ข้อหากระทำการให้เกิดสถานการณ์ฉุกเฉิน ร้ายแรง และเวลา 21.00 น.ศอฉ.จะแถลงข่าวอีกครั้ง</lead>
<neck></neck>
<body><p><persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล ได้มอบหมายให้พนักงานสอบสวนกองบัญชาการตำรวจนครบาล
เดินทางไปที่ศาลอาญารัชดา เพื่อขออำนาจศาลออกหมายจับแกนนำกลุ่มแนวร่วมประชาธิปไตยต่อต้านเผด็จการแห่ง ชาติ
(นปช.) จากกรณีนำกลุ่มผู้ชุมนุมบุกเข้าไปยังรัฐสภา เมื่อวันที่ 7 เม.ย.ที่ผ่านมาโดยเบื้องต้น ศาลได้อนุมัติออกหมายจับแกนนำแล้วจำนวน 7 คนประกอบด้วย 1.<persName>นายยศวริศ ชูกล่อม</persName> 2.<persName>นายสุภรณ์ อัตถาวงศ์</persName> 3.<persName>นางศิริวรรณ นิมิตรศิลป์</persName> 4.<persName>นายอริสมันต์ พงศ์เรืองรอง</persName> 5.<persName>นายพายัพ ปั้นเกตุ</persName> 6.<persName>พ.ต.ท.เสงี่ยม สำราญรัตน์</persName> และ 7.<persName>นายวันชนะ เกิดดี</persName> ในความผิดตาม พ.ร.ก.การบริหารราชการภายในสถานการณ์ฉุกเฉินพ.ศ.2548 เข้าข่ายความผิด และ พ.ร.บ.ความมั่นคง มาตรา 11 (1 ) ประกาศให้พนักงานเจ้าหน้าที่มีอำนาจจับกุมและควบคุมตัวบุคคลที่สงสัยว่าจะ เป็นผู้ร่วมกระทำการให้เกิดสถานการณ์ฉุกเฉินหรือเป็นผู้ใช้ผู้โฆษณาหรือเป็น ผู้ใช้ ผู้โฆษณา ผู้สนับสนุนการกระทำเช่นว่านั้น หรือปกปิดข้อมูลเกี่ยวกับการกระทำให้เกิดสถานการณ์ฉุกเฉิน ทั้งนี้ เท่าที่มีเหตุจำเป็นเพื่อป้องกันมิให้บุคคลนั้นกระทำการหรือร่วมมือกระทำการ ใด ๆ อันจะทำให้เกิดเหตุการณ์ร้ายแรง หรือเพื่อให้เกิดความร่วมมือในการระงับเหตุการณ์ร้ายแรง
เพื่อนำตัวมาดำเนินคดีต่อไป</p>
<p>อย่างไรก็ตามมีรายงานว่าในเวลา 21.00 น. ทางศูนย์อำนวยการแก้ไขสถานการณ์ฉุกเฉิน (ศอฉ.) จะแถลงต่อสื่อมวลชนให้ทราบอีกครั้ง</p></body>
</news>
