<teiHeader>
<fileDesc>
<titleStmt>
  <title>หนุ่มขโมยตัดแผงเหล็กพลาดตกตึกดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-02-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100203/47026/%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%82%e0%b9%82%e0%b8%a1%e0%b8%a2%e0%b8%95%e0%b8%b1%e0%b8%94%e0%b9%81%e0%b8%9c%e0%b8%87%e0%b9%80%e0%b8%ab%e0%b8%a5%e0%b9%87%e0%b8%81%e0%b8%9e%e0%b8%a5%e0%b8%b2%e0%b8%94%e0%b8%95%e0%b8%81%e0%b8%95%e0%b8%b6%e0%b8%81%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>หนุ่มขโมยตัดแผงเหล็กพลาดตกตึกดับ</headline>
<lead>หนุ่มใหญ่เก็บของเก่าขาย แอบเข้าไปขโมยตัดแผงเหล็กในตึกร้าง ย่านบางนา แต่เกิดอาการหน้ามืด ร่างลอยละลิ่วร่วงจากชั้นสอง หัวฟาดพื้นตายสยองจมกองเลือด</lead>
<neck></neck>
<body><p>เมื่อเวลา 23.00 น.วานนี้(2ก.พ.) <persName>พ.ต.ต.สันติ ปัญญาวงศ์</persName> สารวัตรเวร (สบ2) สน.บางนา รับแจ้งคนพลัดตกอาคารร้างบริเวณปากซอยบางนาตราด 7 แขวงและเขตบางนา กทม.จึงรุดไปตรวจสอบพร้อม<persName>พ.ต.อ.คมศักดิ์ สุมังเกษตร</persName> ผกก.สน.บางนา พบว่าบริเวณดังกล่าวเป็นตึกร้าง 2 ชั้น มีเนื้อที่ประมาณ 200 ตารางเมตร บริเวณชั้นล่างข้างๆตึกพบชายวัยประมาณ 40 ปี ไม่สวมเสื้อสวมกางเกงขายาวสีดำนอนจมกองเลือด ที่เกิดเหตุพบแผงเหล็กถูกตัดจากบริเวณชั้นสองตกอยู่บนพื้น แพทย์โรงพยาบาลจุฬาฯและเจ้าหน้าที่จากกองพิสูจน์หลักฐานค้นในตัวผู้ตายไม่พบหลักฐานว่าเป็นใครมาจากไหน</p>
<p> จากการสอบสวน<persName>นายประสิทธิ์ เอี่ยมทศ</persName> อายุ 24 ปี อยู่บ้านเลขที่ 53/2 หมู่ 4 ต.ในคลองบางปลากด อ.พระสมุทรเจดีย์ จ.สมุทร ปรา การ เปิดเผยว่าขณะกำลังกลับจากทำงานเวลาประมาณสี่ทุ่มได้แวะเข้าไปปัสสาวะใกล้ๆกับตึกร้าง ขณะกำลังปัสสวะอยู่เห็นคนนอนจมกองเลือดอยู่ คาดว่าจะเสียชีวิตอยู่จึงรีบวิ่งออกมาเรียกเพื่อน ๆ ให้ไปดูแต่ไม่มีใครกล้าเข้าไปดูจึงชวนกันโทรศัพท์ไปแจ้งเจ้าหน้าที่ตำรวจ</p>
<p><persName>พ.ต.อ.คมศักดิ์ สุมังเกษตร</persName> ผกก. สน.บางนา เปิดเผยว่า จากการตรวจสอบที่เกิดเหตุคาดว่าผู้ตายเป็นคนเก็บของเก่าขายและแอบเข้ามาขโมยตัดเหล็กในตึกร้างเพื่อนำไปขายเพื่อนำเงินมาเลื้ยงชีพ แต่ขณะที่กำลังทำการตัดเหล็กอยู่บริเวณชั้นสองของอาคารอาจจะเกิดอาการน่ามืดพลัดตกลงมาศรีษะกระแทกพื้นจนเสียชีวิตดังกล่าวเพราะพบหลักฐานเป็นเหล็กที่ถูกตัดเป็นชิ้นๆมัดไว้ห่างจากศพเพียงเล็กน้อยพร้อมกันนี้ยังพบเหล็กเป็นแผงใหญ่ที่ยังไม่ได้ตัดเป็นชิ้นอีก 1 แผง นอกจากนี้ยังพบรถเข็นซึ่งคาดว่าเป็นของผู้ตายจอดอยู่ใกล้ ๆ กับศพ อย่างไรก็ตาม จะได้มอบศพให้ทางมูลนิธิร่วมกัตญญูส่งสถาบันนิติเวชจุฬาทำการตรวจสอบอีกครั้งหนึ่ง</p></body>
</news>
