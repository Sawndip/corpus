<teiHeader>
<fileDesc>
<titleStmt>
  <title>น.เยี่ยมพร้อมปรับแผนจร.ม็อบแดงเคลื่อน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-03 12:19:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219374  </bibl>
</sourceDesc>
</fileDesc>
</teiHeader>
<news>
<headline>น.เยี่ยมพร้อมปรับแผนจร.ม็อบแดงเคลื่อน</headline>
<lead>รอง ผบช.น. เยี่ยมกำลังพลตามจุดต่าง ๆ ดูแลเสื้อแดง พร้อมปรับกำลังดูแลจราจรทั่วกรุง หลัง เสื้อแดง มีแผนชัดเจน เคลื่อนไปยัง ถ.วิภาวดีรังสิต และแยกราชประสงค์</lead>
<neck></neck>
<body><p><persName>พล.ต.ต.วิมล เปาอินทร์</persName> รองผู้บัญชาการตำรวจนครบาล พร้อมด้วย <persName>พล.ต.ต.กรีรินทร์ อินทร์แก้ว</persName> ผู้บังคับการตำรวจนครบาล 9 ได้เดินทางเข้าให้กำลังใจเจ้าหน้าที่ตำรวจ กองสนับสนุนที่จุดพักกำลัง บริเวณวัดเทวราชกุญชร ย่านเทเวศร์ พร้อมสนับสนุนอาหารว่าง เครื่องดื่ม เนื่องจากเห็นว่าตำรวจชุดดังกล่าว เดินทางมาจากต่างจังหวัด พร้อมเน้นย้ำให้เจ้าหน้าที่ตำรวจ ทำงานด้วยความระมัดระวังและใช้ความอดทนในการปฏิบัติหน้าที่ โดยไม่ให้มีการกระทบกระทั่งกับกลุ่มผู้ชุมนุมขณะเดียวกัน สำหรับความเคลื่อนไหวของกลุ่มผู้ชุมนุม ขณะนี้พบว่า มีการเดินทางไปที่ แยกราชประสงค์ ซึ่งได้กำชับให้กำลังเจ้าหน้าที่ตำรวจท้องที่ ดูแลและอำนวยความสะดวก ให้กระทบกับประชาชนให้น้อยที่สุด</p>
<p>ส่วนกำลังจาก กองบังคับการตำรวจจราจร จะให้การสนับสนุนกำลังหลัก ในสถานีตำรวจท้องที่ เพื่อลดปัญหาด้านการจราจร ตามแยกต่างๆ ทั้งนี้เชื่อว่า ประชาชนที่ติดตามฟังข่าวสาร จะสามารถวางแผนการเดินทางได้ และหาก
กลุ่มผู้ชุมนุมมีการเคลื่อนไหวทุกวัน กองบัญชาการตำรวจนครบาลก็มีแผนรับมือด้านการจราจร โดยย้ำว่า ตามแยกสำคัญต่างๆนั้น ให้สารวัตรจราจรท้องที่ เป็นผู้ดูแลเป็นหลัก เพื่อเร่งระบายรถให้เร็วที่สุด</p></body>
</news>
