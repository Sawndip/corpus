<teiHeader>
<fileDesc>
<titleStmt>
  <title>'พ.อ.อภิรัชต์'ปฏิเสธคนร้ายยิงเอ็ม79ในร.11รอ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100130/46585/%e0%b8%9e.%e0%b8%ad.%e0%b8%ad%e0%b8%a0%e0%b8%b4%e0%b8%a3%e0%b8%b1%e0%b8%8a%e0%b8%95%e0%b9%8c%e0%b8%9b%e0%b8%8f%e0%b8%b4%e0%b9%80%e0%b8%aa%e0%b8%98%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%a2%e0%b8%b4%e0%b8%87%e0%b9%80%e0%b8%ad%e0%b9%87%e0%b8%a179%e0%b9%83%e0%b8%99%e0%b8%a3.11%e0%b8%a3%e0%b8%ad..html  </bibl>
</sourceDesc>
</fileDesc>
</teiHeader>
<news>
<headline>'<persName>พ.อ.อภิรัชต์</persName>'ปฏิเสธคนร้ายยิงเอ็ม79ในร.11รอ.</headline>
<lead><persName>เสธ.แดง</persName>�สวน �<persName>สุเทพ</persName>�อย่าเนรคุณ �เอ็ม 79�ทำเป็นรองนายกฯ คดียังไม่เสร็จ อย่าพิพากษา ย้ำผู้พิพากษาระวังให้ดี แดงคลั่งรักชาติยิงแน่ ยันไม่มีแบ็คเบื้องหลัง ผู้การ ร.11 รอ.ปฏิเสธถูกคนร้ายยิงเอ็ม 79 ใน ร.11 รอ. ยันแค่หม้อแปลงระเบิด</lead>
<neck></neck>
<body><p>(30ม.ค.) <persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก กล่าวกรณีมีกระแสข่าวว่า เกิดเหตุระเบิดภายในกรมทราบราบที่ 11 รักษาพระองค์ (ร.11 รอ.) ว่า เรื่องนี้ตนไม่รู้เรื่อง และไม่มีส่วนเกี่ยวข้อง เพราะ<persName>พ.อ.อภิรัชต์ คงสมพงษ์</persName> ผบ.ร.11 รอ. โทรคุยกับตนประจำ และเคยเป็นลูกศิษย์ตนด้วย อีกทั้ง <persName>พล.อ.สุนทร คงสมพงษ์</persName> อดีตหัวหน้าคณะรักษาความสงบเรียบร้อยแห่งชาติ (รสช.) พ่อของเขาก็เป็นที่เคารพรักของตนด้วย จึงไม่มีทางที่ตนจะไปเกี่ยวข้องเรื่องนี้ ส่วนกรณีที่<persName>นายสุเทพ เทือกสุบรรณ</persName> รองนายกฯด้านความมั่นคง ระบุว่า ตนมีโอกาสติดคุกได้ เพราะกระทำความผิดนั้น ตอนนี้คดียังไม่สิ้นสุด และยังสอบสวนไม่เสร็จ แต่กลับมาพิพากษา ใครยิงใคร ตนไม่รู้เรื่อง และไม่เกี่ยวข้อง
 “ขอทวงบุญคุณให้พี่เอ็ม 79 เพราะที่ท่านได้เป็นรองนายกรัฐมนตรีได้ก็เพราะเอ็ม 79 ดังนั้นอย่าเนรคุณเอ็ม 79 และ<persName>นายสุเทพ</persName>มีที่ทำงานอยุ่ทุกวันนี้ เพราะพี่เอ็ม 79 เป็นคนไล่กลุ่มพันธมิตรฯออกจากทำเนียบรัฐบาล เพราะครั้งนั้นตำรวจหรือทหารก็ไล่พันธมิตรที่เป็นองค์กรยิ่งใหญ่ และเป็นเครื่องมือของระบบอำมาตย์ออกไปไม่ได้ และเพราะเอ็ม 79 ที่ทำให้พันธมิตรตายไป 12 คน เจ็บ 183 คน จน<persName>พล.ต. จำลอง ศรีเมือง</persName> แกนนำกลุ่มพันธมิตร ต้องพาผู้ชุมนุมออกจากทำเนียบรัฐบาลในวันที่ 30 พ.ย. ดังนั้นท่านต้องระลึกบุญคุณเอ็ม 79 ซึ่งผมแนะนำให้ท่านเอาลูกเอ็ม 79 มาใส่ในขัน เอามารดน้ำ พรมน้ำทุกวัน เพราะถ้าไม่มีเอ็ม 79 ในวันนั้น ก็ไม่มีท่านในวันนี้” <persName>พล.ต.ขัตติยะ</persName> กล่าว
</p>
<p>เมื่อถามถึงกรณีที่มีการระบุว่า จะมีการลอบสังหารคณะผู้พิพากษาและองค์กรอิสระที่พิพากษาคดียึดทรัพย์ 7.6 หมื่นล้านบาทของ<persName>พ.ต.ท.ทักษิณ ชินวัตร</persName> อดีตนายกรัฐมนตรี <persName>พล.ต.ขัตติยะ</persName> กล่าวว่า ขณะนี้ทั่วโลกสงสัยกับกระบวนการตัดสินของไทย เพราะไม่มีการแถลงปิดคดี แต่กลับจะมีการตัดสินแล้ว และในกระบวนการของศาลยุติธรรมต้องใช้เวลาถึง 7-8 ปี ในการปิดคดี และมีที่ไหนที่ตัดสินคดีแล้วได้ค่าตัดสิน 1.9 หมื่นล้าน ซึ่งเมื่อคณะกรรมการตรวจสอบการกระทำให้เกิดความเสียหายแก่รัฐ (คตส.) ได้เงินดังกล่าว คงจะมีการแบ่งกันอยู่แล้ว ซึ่งตนเข้าใจและเห็นใจว่า ศาลเหนื่อยมาก ตัดสินคดีหนึ่งต้องสืบพยานหลายสิบปาก แต่กลับไม่เคยได้รับเงินเลย
 “<persName>เสธ.แดง</persName>ไม่เกี่ยวกับเรื่องนี้ แต่ผมขอเตือนให้ท่านระวังไว้ทั้งช่วงก่อน และหลังมีคำพิพากษา เพราะไม่รู้ว่า เขาจะไปยิงเมื่อไร ซึ่งคนที่ยิงอาจเป็นมือปืนรับจ้าง หรือประชาชนที่ร่วมลงขัน เพราะตอนนี้กลุ่มเสื้อแดงบ้าคลั่งเรื่องรักชาติแล้ว เพราะเขาคิดว่า ไม่ได้รับความยุติธรรม ซึ่งผมในฐานะที่อยู่ใกล้ชิดกองทัพแดงทำให้ทราบว่า ขณะนี้คนเสื้อแดงเขาคลั่งแล้ว จนผมต้องพยายามห้ามเขาแล้ว”<persName>พล.ต.ขัตติยะ</persName> กล่าว
</p>
<p>เมื่อถามมึงกรณีที่<persName>น.ต.ประสงค์ สุ่นสิริ</persName> อดีตสมาชิกสภานิติบัญญัติแห่งชาติ (สนช.) ระบุว่า มีคนอยู่เบื้องหลัง<persName>พล.ต.ขัตติยะ</persName> นั้น <persName>พล.ต.ขัตติยะ</persName> กล่าวว่า ท่านเป็นลูกมอญบ้านโป่ง ส่วนตนเป็นลูกมอญโพธาราม ซึ่งมอญเป็นชนชาตินักรบผู้กล้าที่รบให้ไทยและพม่า ซึ่งท่านและตนต่างเป็นมอญเหมือนกัน และตนรู้ว่า ท่านเป็นคนไม่มีแบ็ค คนอย่างตนก็ไม่มีแบ็คเช่นกัน ท่านไม่เคยกลัวใครในปฐพี ส่วนตนก็ไม่เคยกลัวในปฐพีเช่นกัน ทั้งนี้ปกติตนชื่นชอบและให้ความเคารพท่าน เพราะท่านเป็นคนเก่งและกล้า
 <persName>พ.อ.อภิรัชต์ คงสมพงษ์</persName> ผู้บังคับการกรมทหารราบที่ 11 รักษาพระองค์ (ร.11รอ.) ให้สัมภาษณ์ทางโทรศัพท์ถึงกระแสข่าวว่ามีระเบิดเอ็ม 79 ยิงใส่กรม ร.11 รอ. ว่า ตนสอบถามเจ้าหน้าที่พบว่าเป็นหม้อแปลงระเบิด เพราะหากจะยิงระเบิดเข้ามาใน ร.11 รอ. จะไปยิงตรงไหน สำหรับเรื่องระเบิดใน ร.11 รอ.นั้น มีกระแสข่าวมาตั้งแต่วันที่ 28 ม.ค. ซึ่งเป็นวันที่ตนได้จัดสัมมนา และแถลงข่าวเรื่อง<persName>พล.ต.ขัตติยะ</persName> อย่างไรก็ตาม สำหรับเรื่องหม้อแปลงระเบิดมีช่วงเวลาตีหนึ่งครึ่งของวันที่สัมมนา โดยหม้อแปลงตรงข้ามวัดพระศรีมหาธาตุ ที่อยู่ช่องทาง 5 ตรงข้าม ร.11 รอ. เกิดระเบิดขึ้นมา จากนั้นเจ้าหน้าที่การไฟฟ้าก็มาตรวจสอบพบว่าเป็นการระเบิดของหม้อแปลงไม่ได้พบสิ่งผิดปกติอย่างอื่น
</p>
<p> เมื่อถามว่า <persName>พล.ต.ขัตติยะ</persName>ได้โทรศัพท์มาข่มขู่ว่าจะมีระเบิดใน ร.11 รอ. หรือไม่ <persName>พ.อ.อภิรัชต์</persName> กล่าวพร้อมหัวเราะ ว่า ไม่มีโทรมาขู่อะไรตน เพราะยังไม่ได้คุยกันเลย ทั้งนี้ในหน่วยมีมาตรการระวังป้องกันอยู่แล้ว อย่างไรก็ตามในการป้องกันกระสุนวิถีโค้งค่อนข้างจะทำลำบาก เนื่องจากยิงมาได้จากทุกทิศ เพราะไม่ได้ยิงจากในหน่วย แล้วเอ็ม 79 ใคร ๆ ก็ยิงได้
 “ผมว่าอย่าไปเถียงกับแกมาก ตอนแรกมีข่าวระเบิดผมก็ตกใจไปเช็กดู โดยเจ้าหน้าที่การไฟฟ้าเขาบอกว่าหม้อแปลงระเบิดแค่นั้น ส่วนสถานการณ์ใน ร.11รอ. ก็ปกติดีทุกอย่าง ไม่มีอะไรเกิดขึ้น” <persName>พ.อ.อภิรัชต์</persName></p></body>
</news>
