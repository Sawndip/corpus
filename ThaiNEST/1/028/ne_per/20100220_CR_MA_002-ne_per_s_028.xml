<teiHeader>
<fileDesc>
<titleStmt>
  <title>จนท.อาวุโสซี5สุวรรณภูมิพลาดท่ามิจฉาชีพ ถูกตุ๋นเงิน3พันคาขนส่ง  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-20 15:14:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266653666&catid=17  </bibl>
</sourceDesc>
</fileDesc>
</teiHeader>
<news>
<headline>จนท.อาวุโสซี5สุวรรณภูมิพลาดท่ามิจฉาชีพ ถูกตุ๋นเงิน3พันคาขนส่ง</headline>
<lead></lead>
<neck></neck>
<body><p>เมื่อเวลา 11.30 น.วันที่ 20 กุมภาพันธ์   <persName>นางบุปผา จารุพันธุ์</persName> อายุ 38 ปี อยู่บ้านเลขที่ 17 ม.2 ต.คลองพระอุดม อ.ลาดหลุมแก้ว จ.ปทุมธานี ได้แจ้งความกับ <persName>พ.ต.ท.สมชาย อารีย์มิตร</persName> สารวัตรสอบสวนสภ.เมืองปทุมธานี ว่าถูกคนร้ายฉ้อโกงเงิน โดยเหตุเกิดภายในบริเวณสำนักงานขนส่งจังหวัดปทุมธานี ตั้งอยู่ ม.5 ต.บ้านฉาง อ.เมือง จ.ปทุมธานี</p>
<p>ทั้งนี้ <persName>นางบุปผา</persName>  ผู้เสียหายกล่าวว่า  ตนเองทำงานเป็นเจ้าหน้าที่อาวุโสระดับ 5 ภายในท่าอากาศสุวรรณภูมิ  โดยวันนี้ได้ขับรถเก๋งยี่ห้อฮอนด้ารุ่นสีวิคสีขาวทะเบียน กง-8531 ปทุมธานี มาที่สำนักงานขนส่งจังหวัดปทุมธานีเพื่อจะขอยื่นเรื่องเปลี่ยนเลขเครื่องรถ ของตนเอง  พอลงจากรถก็ถือเอกสารเล่มรถเพื่อที่จะเดินเข้าไปในสำนักงานแต่ยังไม่ทันที่ จะก้างขึ้นบันไดของสำนักงานก็ได้มีหญิงคนหนึ่งอายุราวๆ 35-40ปี  นุ่งกางเกงยีนส์สวมเสื้อยืดลักษณะแต่งตัวดีสะอาด อ้างว่า ชื่อ<persName>ตุ๊ก</persName>  แล้วบอกว่า เป็นนายหน้าดำเนินเรื่องเกี่ยวกับเรื่องขนส่งทุกอย่างอยู่ที่นี่  โดยบอกว่าจะดำเนินการให้ใช้เวลาไม่เกิน 3 ชั่วโมง ซึ่งจะต้องมีค่าใช้จ่ายในการดำเนินเรื่องรวมเป็นเงินทั้งสิ้น 3,000 บาท ตนเองเห็นว่า ถ้าดำเนินการเองก็เสียค่าใช้จ่ายอยู่ราวๆ 2,500 บาทและจะต้องอยู่ที่นี้ทั้งวัน แต่เพิ่มอีกแค่ 500 บาทให้กับนายหน้าดำเนินการเรื่องให้ก็จบไม่เกิน 3 ชั่วโมง จึงได้ควักเงินให้หญิงคนดังกล่าวไป</p>
<p>ผู้เสียกหายกล่าวว่า จากนั้นหญิงคนดังกล่าวก็บอกว่าให้รออยู่จะไปติดต่อกับเจ้าหน้าที่ข้างใน สักพักก็เดินขึ้นไปจนเวลาผ่านไปประมาณ เกือบ ชั่วโมงยังไม่เห็นหญิงที่ชื่อ<persName>ตุ๊ก</persName>จะมาหาตนตนจึงได้เดินไปสอบถามเจ้าหน้าที่ คนส่งว่า มีหญิงที่ชื่อ<persName>ตุ๊ก</persName>เป็นนายหน้าอยู่ที่นี้หรือไม่ก็ได้รับคำตอบว่าที่นี้ไม่มี นายหน้าส่วนมากจะเป็นพวกแก๊งมิจฉาชีพที่มาหลอกต้มตุ๋นเอาเงินจากพวกที่จะมา ติดต่อทำธุระมากกว่า ตนจึงได้มาแจ้งความที่โรงพักเพื่อให้เจ้าหน้าที่ติดตามจับกุมตัวพวก 18 มงกุฎพวกนี้มาดำเนินคดีตามกฎหมายต่อไป</p>
<p>ด้าน <persName>พ.ต.ท.สมชาย อารีย์</persName> สารวัตรสอบสวนเจ้าของคดี กล่าว่า ในเบื้องต้นได้รับแจ้งความไว้เป็นที่เรียบร้อยแล้วจากนั้นจะให้ตำรวจชุดสืบ สวนออกหาข่างหาข้อมูลของพวกแก๊งต้มตุ๋นพวกนี้แถวสำนักงานขนส่งเพราะคาดว่า น่าจะมีพวกที่ร่วมขบวนการนี้หรือเจ้าหน้าที่ภายในรู้เห็นเป็นใจก็เป็นได้  ซึ่งหากติดตามจับกุมคนร้ายรายนี้มาได้แล้วก็จะทำการสอบสวนขยายผลและพบว่ามี เจ้าหน้าขนส่งร่วมขบวนการนี้ด้วยก็จะจับกุมตัวมาดำเนินคดีตามกฎหมายต่อไป</p></body>
</news>
