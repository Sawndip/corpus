<teiHeader>
<fileDesc>
<titleStmt>
  <title>สหรัฐฯตั้งข้อหาอดีตผู้ว่าฯททท.รับสินบนงานเทศกาล หนังนานาชาติ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-21 07:52:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264035186&catid=17  </bibl>
</sourceDesc>
</fileDesc>
</teiHeader>
<news>
<headline>สหรัฐฯตั้งข้อหาอดีตผู้ว่าฯททท.รับสินบนงานเทศกาล หนังนานาชาติ</headline>
<lead></lead>
<neck></neck>
<body><p>สำนักข่าวเอพีรายงานเมื่อวันอังคาร (19 ม.ค.) ตามเวลาท้องถิ่นที่นครลอสแองเจลีส รัฐแคลิฟอร์เนียว่า<persName>นางจุทามาศ ศิริวรรณ</persName> อดีตผู้ว่าการการท่องเที่ยวแห่งประเทศไทยกับบุตรสาวซึ่งในรายงานข่าวไม่ได้ ระบุชื่อ ได้ถูกศาลในนครลอสแองเจลีสตั้งข้อหาที่เกี่ยวข้องกับคดีรับสินบนสำหรับการ จัดงานเทศกาลภาพยนต์นานาชาติกรุงเทพฯ เมื่อวันอังคารตามเวลาท้องถิ่น โดยเธอกับบุตรสาวได้ถูกตั้งข้อหาสมคบคิดและข้อหาอื่นๆอีก 8 กระทง</p>
<p>อัยการของรัฐบาลกลางสหรัฐระบุว่า<persName>นางจุฑามาศ</persName>ได้รับเงินสินบนจำนวน 1.8 ล้านดอลลาร์ (ราว 60 ล้านบาท) จาก<persName>นายเจอราล์ด</persName> และ<persName>นางแพทริเซีย กรีน</persName> นักสร้างภาพยนต์ชาวนครลอส แองเจลีส เพื่อให้ทั้งคู่ได้จัดงานนิทรรศการภาพยนต์กรุงเทพฯ และได้ทำข้อตกลงอื่นๆ ที่เกี่ยวข้องกับการท่องเที่ยวด้วย</p>
<p>รายงานข่าวระบุด้วยว่าคู่สามีภรรยากรีนถูกตัดสินว่ามีความผิดจริงเมื่อ เดือนกันยายนปีที่แล้วในข้อหาสมรู้ร่วมคิดและฟอกเงิน และมีกำหนดจะถูกตัดสินโทษในวันพฤหัสบดีตามเวลาท้องถิ่นและรายงานข่าวระบุ ด้วยว่า ยังไม่แน่ชัดว่านางจุฑามาศกับบุตรสาวอยู่ในระหว่างถูกควบคุมตัวหรือไม่</p>
<p>ผู้สื่อข่าวรายงานว่า ก่อนหน้านี้คณะกรรมการป้องกันและปราบปรามการทุจริตแห่งชาติ (ป.ป.ช.) <persName>นายเมธี ครองแก้ว</persName> กรรมการป.ป.ช. ในฐานะประธานคณะอนุกรรมการไต่สวนข้อเท็จจริงคดีกล่าวหา<persName>นางจุฑามาศ ศิริวรรณ</persName> อดีตผู้ว่าการการท่องเที่ยวแห่งประเทศไทย (ททท.) เรียกรับสินบนจากนักธุรกิจชาวสหรัฐอเมริกา เพื่อให้สิทธิในการจัดเทศกาลภาพยนตร์นานาชาติ หรือเทศกาลหนังบางกอกฟิล์ม ปี 2550 กล่าวว่า ที่ประชุมคณะอนุกรรมการวันนี้ได้มีมติให้ร่างหนังสือเพื่อส่งไปยังศาล ยุติธรรมของประเทศสหรัฐอเมริกาผ่านทางสำนักงานอัยการสูงสุด เพื่อขอข้อมูลเกี่ยวกับการพิจารณาคดีเรื่องนี้ เช่นการธุรกรรมทางการเงิน การจัดการเรื่องบัญชี เบื้องต้นยังไม่ทราบว่าทางการสหรัฐอเมริกาจะส่งข้อมูลกลับมาเมื่อใด</p>
<p>"ตัวผมเป็นคนใจร้อน ใจจริงก็อยากจะบินไปเอาเอง หรือไม่ก็ให้เจ้าหน้าที่ของป.ป.ช.ไปรับเอกสารด้วยตัวเอง เพื่อให้คดีพิจารณาดำเนินการไปได้อย่างรวดเร็ว เพราะที่ผ่านมา ยังไม่มีความคืบหน้ามากนัก ทั้งนี้ การพิจารณาของป.ป.ช.ไม่จำเป็นต้องรอให้การพิจารณาคดีที่สหรัฐไปสิ้นสุดที่ ศาลฎีกา โดยป.ป.ช.สามารถดำเนินการในส่วนที่เกี่ยวข้องกับคนไทยได้เลย เพราะถือว่า ทางสหรัฐฯ กับไทยต่างมีระบบกฎหมายที่แตกต่างกัน" <persName>นายเมธี</persName> กล่าว</p>
<p>ผู้สื่อข่าวถามว่า ที่ผ่านมา<persName>นางจุฑามาศ</persName>ได้ติดต่อมายังป.ป.ช.บ้างหรือไม่ <persName>นายเมธี</persName> กล่าวว่า ทางคณะอนุกรรมการได้ส่งเรื่องการแต่งตั้งคณะอนุกรรมการไต่สวนไปให้<persName>นาง จุฑามาศ</persName>แล้ว แต่ยังไม่ได้รับการติดต่อมาว่า <persName>นางจุฑามาศ</persName>จะเดินทางมาชี้แจงหรือไม่ เพราะขั้นตอนนี้เป็นเพียงขั้นตอนการรวบรวมข้อเท็จจริงเท่านั้น ยังไม่ถึงขั้นการแจ้งข้อกล่าวหา แต่หาก<persName>นางจุฑามาศ</persName>มีความสมัครใจที่จะเข้ามาชี้แจงต่อป.ป.ช.ก็สามารถทำได้ และป.ป.ช.เองก็พร้อมให้ความร่วมมือ</p></body>
</news>
