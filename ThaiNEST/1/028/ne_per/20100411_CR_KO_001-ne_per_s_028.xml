<teiHeader>
<fileDesc>
<titleStmt>
  <title>“ประยุทธ์”ฮึ่มยอมไม่ได้ลูกน้องถูกแดงทำร้าย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55450/“ประยุทธ์”ฮึ่มยอมไม่ได้ลูกน้องถูกแดงทำร้าย.html  </bibl>
</sourceDesc>
</fileDesc>
</teiHeader>
<news>
<headline>“<persName>ประยุทธ์</persName>”ฮึ่มยอมไม่ได้ลูกน้องถูกแดงทำร้าย</headline>
<lead>“<persName>ประยุทธ์</persName>” ฮึ่ม ยอมไม่ได้ลูกน้องถูกแดงเถื่อนทำร้ายกว่า 60 คน จี้แดงหยุดทำร้ายชาติ ลั่นนำประเทศกลับสู่ภาวะปกติโดยเร็วที่สุด ศอฉ. สรุปยอดสลายแดง มัฆวานทหารเจ็บอื้อ 63 นาย พลทหารจาก ลพบุรี-ปราจีน ร่วงระนาว</lead>
<neck></neck>
<body><p>(10เม.ย.) ที่กรมทหารราบที่ 11 รักษาพระองค์ (ร. 11 รอ.) เวลา 20.00 น. <persName>พล.อ.ประยุทธ์ จันทร์ โอชา</persName> รองผู้บัญชาการทหารบก ให้สัมภาษณ์ทางโทรศัพท์ว่า ทางศูนย์อำนวยการแก้ไขสถานการณ์ฉุกเฉิน (ศอฉ.) ติดตามการเคลื่อนไหวของกลุ่มคนเสื้อแดงอย่างใกล้ชิด โดยเฉพาะเหตุการณ์การปะทะกันของเจ้าหน้าที่กับกลุ่มคนเสื้อแดง ซึ่งขณะนี้เจ้าหน้าที่ทหารที่ปฏิบัติการอยู่ในพื้นที่ดังกล่าวได้รับบาดเจ็บ หลายคน ดังนั้นตนอยากให้กลุ่มคนเสื้อแดงหยุดการเคลื่อนไหวได้แล้ว เพราะมันไม่มีประโยชน์มันจะยิ่งทำให้สถานการณ์ลุกลามบานปลายออกไป และส่งผลเสียหายให้กับประเทศชาติ</p>
<p><persName>พล.อ.ประยุทธ์</persName> ยังกล่าวด้วยว่า กลุ่มคนเสื้อแดงจะต้องยึดหลักกฎหมายของบ้านเมือง เพราะถ้าไม่ยึดกฎหมายของบ้านเมืองก็แก้ไขกันไมได้ ทั้งนี้ตนคงยอมไม่ได้ที่กลุ่มคนเสื้อแดงไม่ยึดกฎหมายบ้านเมือง ทั้งนี้ตนยืนยันว่าจะทำให้ทุกอย่างเกิดความเรียบร้อย และให้บ้านเมืองกลับมาสู่ภาวะปกติโดยเร็วที่สุด เมื่อถามย้ำว่า การคลี่คลายสถานการณ์ที่บริเวณสะพานผ่านลีลาศจะให้จบวันนี้เลยใช่หรือไม่ <persName>พล.อ.ประยุทธ์</persName> กล่าวว่า ทุกอย่างจะต้องเรียบร้อย</p>
<p>ผู้สื่อข่าวรายงานว่า เมื่อเวลา 19.00   น.ที่ ร. 11 รอ. ได้มีการประชุม ศอฉ. โดยมี <persName>นายอภิสิทธิ์ เวชชาชีวะ</persName> นายกรัฐมนตรี พร้อมด้วย <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะ ผอ.ศอฉ. <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม พร้อมด้วย <persName>พล.อ.อภิชาต เพ็ญกิตติ</persName> ปลัดกระทรวงกลาโหม <persName>พล.อ.ทรงกิตติ จักกาบาตร์</persName>   ผบ.ทหารสูงสุด <persName>พล.อ.อนุพงษ์ เผ่าจินดา</persName> ผู้บัญชาการทหารบก <persName>พล.ร.อ.กำธร พุ่มหิรัญ</persName> ผู้บัญชาการทหารเรือ <persName>พล.อ.อ.อิทธพร ศุภวงศ์</persName> ผู้บัญชาการทหารอากาศ <persName>พล.ต.อ.ปทีป ตันประเสริฐ</persName> รักษาการ ผบ.ตร. <persName>พล.อ.ประยุทธ์ จันทร์โอชา</persName> รองผู้บัญชาการทหารบก และเจ้าหน้าที่ด้านความมั่นคงที่เกี่ยวข้อง ได้เข้าร่วมประชุมอย่างพร้อมเพรียง ทั้งนี้ในที่ประชุม ได้มีการติดตามสถานการณ์การชุมนุมของกลุ่มคนเสื้อแดงอย่างใกล้ชิด โดยเฉพาะเหตุการณ์การปะทะกันของเจ้าหน้าที่ทหาร และ กลุ่มคนเสื้อแดง ซึ่งเบื้องต้นทาง ศอฉ. ได้รับรายงานว่ามีเจ้าหน้าที่ทหารได้รับบาดเจ็บจากกระสุนปืนของกลุ่มคนเสื้อแดง และ ได้รับบาดเจ็บจากการปะทะกัน กว่า 60 คน</p>
<p>ทั้งนี้มีรายงานว่า นายกรัฐมนตรี ได้สั่งให้ <persName>พล.อ.อนุพงษ์ เผ่าจินดา</persName> ผู้บัญชาการทหารบก ให้เพิ่มกำลังเจ้าหน้าที่ทหารที่ได้มีการเตรียมไว้ในพื้นที่ต่าง ๆ ออกมาเสริมการปฏิบัติงานกับกองพลทหารราบที่ 2 รักษาพระองค์ (พล. 2 รอ.) โดยมี <persName>พล.ต.วลิต โรจนภักดี</persName> ผบ.พล ร. 2 รอ. เป็นหัวหน้าชุดในการออกคลี่คลายสถานการณ์ในขณะนี้ ขณะที่มีรายงานข่าวด้วยว่า <persName>พล.อ.ประยุทธ์</persName> ได้พูดในที่ประชุมว่า การแก้ไขปัญหาในวันนี้ทุกอย่างจะต้องจบ เพราะตนยอมไม่ได้ที่ลูกน้องของตนได้รับบาดเจ็บจากกลุ่มคนเสื้อแดงทั้ง ๆ ที่เขาปฏิบัติหน้าที่อยู่ในพื้นที่ภาคสนาม ขณะเดียวกันได้มีเครื่องบินแบบแบล็คฮอว์ก จำนวนหลายลำวิ่งผ่านไปที่ ร. 11 รอ. หลายลำ โดยคาดว่าส่วนหนึ่งได้บินไปสนับสนุนภารกิจในการดูแลความเรียบร้อยในพื้นที่ ดังกล่าว แ ด้วย โดยเฉพาะการส่งหน่วยปฏิบัติการพิเศษ ฉก. 90 หน่วยบัญชาการสงครามพิเศษ จำนวน 1 ชุด ด้วย</p>
<p>ผู้สื่อข่าวรายงานว่า เวลา 20.00 น. ทาง ศอฉ.ได้จัดทำบัญชีสรุปจำนวนกำลังพลที่ได้รับบาดเจ็บจากกรณีที่เจ้าหน้าที่ ทหารปะทะกับกลุ่มผู้ชุมนุมที่ได้มีการสลายการชุมนุม ที่หน้ากองทัพภาคที่   1 จากเหตุสลายการชุมนุมบริเวณ สะพาณมัฆวาน และ ราชดำเนิน    จำนวน 63 นาย กำลังพลส่วนใหญ่ มาจาก พัน ร.มทบ. 11 ,   กองทัพภาคที่ 1 , ร. 31 รอ.,   ร. 12 พัน 2 รอ.   กำลังที่ได้รับบาดเจ็บส่วนใหญ่ เกิดจากการปะทะจากกลุ่มผู้ชุมนุม   ซึ่งผู้ได้รับบาดเจ็บ แบ่งเป็น โดนสะเก็ดระเบิด ถูกกลุ่มผู้ชุมนุมตีด้วยไม้ ถูกของมีคม   ถูกกระสุนปืน   ถูกก้อนอิฐขว้าง และ ส่วนหนึ่งสัมผัสกับแก๊ซน้ำตา   เบื้องต้น ผู้บาดเจ็บถูกนำตัวส่ง รพ.ศิริราช และ รพ.พระมงกุฎเกล้า ทหารที่ได้รับบาดเจ็บส่วนใหญ่เป็นทหารทั้งสิ้น</p></body>
</news>
