<teiHeader>
<fileDesc>
<titleStmt>
  <title>“สัณฐาน” จับตร.แต่งชุด “ไอ้โม่ง” ถือเอ็ม 79 โชว์สื่อแพร่ข่าวหาหลักฐาน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-13 22:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000051607  </bibl>
</sourceDesc>
</fileDesc>
</teiHeader>
<news>
<headline>“<persName>สัณฐาน</persName>” จับตร.แต่งชุด “ไอ้โม่ง” ถือเอ็ม 79 โชว์สื่อแพร่ข่าวหาหลักฐาน</headline>
<lead>“<persName>สัณฐาน</persName>” จับตำรวจแต่งชุด “ไอ้โม่ง” ถือเอ็ม 79 โชว์สื่อเผยแพร่ข่าวหาหลักฐาน พยานที่พบเห็นขณะปะปนเสื้อแดง แจ้งเบาะแสด่วน ยังไม่ยืนยัน “ ทหารพราน” ถือปืนอาก้า-เอ็ม16 ปรากฎตามเว็บไซต์</lead>
<neck></neck>
<body><p>วันนี้ (13 เม.ย.) ที่กองบัญชาการตำรวจนครบาล (บช.น.) <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล พร้อมด้วย <persName>พล.ต.ต.สุเมธ เรืองสวัสดิ์</persName> รองผู้บัญชาการตำรวจนครบาล รับผิดชอบงานด้านการสืบสวน และ <persName>พล.ต.ต.ฉันทวิชย์ รามสูตร</persName> ผู้บังคับการสืบสวนนครบาล ร่วมกันแถลงความคืบหน้ากรณีชายฉกรรจ์สวมชุดดำคลุมไอ้โม่งไหมพรมอย่างมิดชิด ปกปิดใบหน้า ถืออาวุธปืนเอ็ม 79 เข้ามาก่อเหตุช่วงที่มีการสลายการชุมนุมบริเวณแยกคอกวัว คืนวันที่ 10 เม.ย. ที่ผ่านมา พร้อมนำเจ้าหน้าที่ตำรวจนอกเครื่องแบบแต่งกายลักษณะเดียวกันกับคนร้ายรายนี้ ถือปืนเอ็ม 79 มาแสดงต่อสื่อมวลชนเพื่อให้เผยแพร่ไปสู่การติดตามจับกุมตัว ว่า หากประชาชนพบเห็นชายที่แต่งกายในลักษณะแบบนี้และถืออาวุธปืนเอ็ม 79 ลักษณะนี้เข้ามาในที่ชุมนุมวันนั้นให้มาแจ้งเบาะแสข้อมูลแก่เจ้าหน้าที่ ตำรวจได้ตลอดเพื่อใช้เป็นหลักฐานในการสืบสวนคลี่คลายคดี เพราะนอกจากชายที่ถือปืนเอ็ม 79 แล้วยังมีคนที่แต่งกายลักษณะเดียวกันอีก 5-6 คนที่ปะปนเข้ามาก่อเหตุในช่วงชุลมุนมีทั้งถือปืนอาก้า ปืนเอ็ม 16 และอาวุธสงครามอื่นๆ</p>
<p>ส่วนกรณีที่มีภาพคนร้ายถือปืนอาก้าและเอ็ม 16 ปรากฎในสื่อต่างๆ และปรากฎในอินเทอร์เน็ตที่ระบุรู้ชื่อและรู้ตัวแล้วเป็นทหารพรานในพื้นที่ ภาคใต้นั้น <persName>พล.ต.ต.สุเมธ</persName> กล่าวว่า อยู่ระหว่างการสืบสวนรวบรวมพยานหลักฐาน ตอนนี้ตำรวจยังไม่ทราบว่าเป็นใคร ยังไม่มีข้อมูลในจุดนี้ หากสื่อมวลชนมีข้อมูลหลักฐานทางคดีก็สามารถนำมามอบให้เจ้าหน้าที่ตำรวจได้ พร้อมจะตรวจสอบทุกกรณีไม่ว่าจะเป็นใครก็ตาม แต่ตอนนี้เรายังไม่มีพยานหลักฐานในส่วนนั้นในการนำไปสู่การออกหมายจับ เพราะลำพังภาพถ่ายที่ปรากฎโดยไม่เห็นใบหน้าชัดเจนและยังมีหมวกไหมพรมปิด บังใบหน้านั้น ส่วนใหญ่จะไม่อนุมัติเพราะต้องมีพยานหลักฐานอย่างอื่นประกอบด้วย การที่ตำรวจจะรู้ว่าคนร้ายเป็นใครเป็นกลุ่มไหนจะไปจับกุมใครต้องมีพยานหลัก ฐานชัดเจน จะคาดเดาเอาเองไม่ได้หรือไปเอาข้อมูลจากตรงนั้นตรงนี้มาแล้วมาสรุปเองไม่ได้ ต้องสืบสวนอย่างละเอียด ซึ่งตอนนี้มีการส่งเจ้าหน้าที่ฝ่ายสืบสวนลงพื้นที่หาข้อมูลรวบรวมพยานหลัก ฐานต่างๆ แล้ว เราตรวจสอบอยู่ไม่ต้องเป็นห่วง หากมีการยืนยันว่าเป็นคนนั้นคนนี้จริงเราต้องมีหลักฐานประกอบด้วย</p></body>
</news>
