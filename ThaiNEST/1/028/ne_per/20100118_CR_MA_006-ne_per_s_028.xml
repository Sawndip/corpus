<teiHeader>
<fileDesc>
<titleStmt>
  <title>ชาวบ้านพัทลุง-ตรังบุกยธ.ร้องความเป็นธรรมเจอข้อหาทำ โลกร้อน  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-18 20:01:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263819718&catid=17  </bibl>
</sourceDesc>
</fileDesc>
</teiHeader>
<news>
<headline>ชาวบ้านพัทลุง-ตรังบุกยธ.ร้องความเป็นธรรมเจอข้อหาทำ โลกร้อน</headline>
<lead></lead>
<neck></neck>
<body><p><persName>น.ส.พงษ์ทิพย์ สำราญจิตต์</persName> ผู้ช่วยเลขานุการคณะอนุกรรมการอำนวยการเพื่อแก้ไขปัญหาที่ดินของเครือข่าย ปฏิรูปที่ดินแห่งประเทศไทย (คปท.) นำชาวบ้าน จ.พัทลุงและตรัง 8 ราย ที่ถูกกรมอุทยานแห่งชาติสัตว์ป่าและพันธุ์พืช ฟ้องเรียกค่าเสียหายจากการบุกรุกเขตรักษาพันธุ์สัตว์ป่า ทำให้เกิดภาวะโลกร้อน เข้าร้องขอความเป็นธรรมต่อ <persName>พ.ต.อ.ทวี สอดส่อง</persName> รองปลัดกระทรวงยุติธรรม (ยธ.) <persName>นางชูจิรา กองแก้ว</persName> อธิบดีกรมบังคับคดี และ<persName>นางสุวณา สุวรรณจูฑะ</persName> อธิบดีกรมคุ้มครองสิทธิและเสรีภาพ เมื่อวันที่ 18 มกราคม ที่กระทรวงยุติธรรม</p>
<p><persName>พ.ต.อ.ทวี</persName>กล่าวว่า ชาวบ้านที่ถูกฟ้องทั้งแพ่งและอาญา เพราะสารภาพชั้นสอบสวนว่าบุกรุกป่า ทำให้ศาลตัดสินมีความผิดอาญาและถูกฟ้องเรียกค่าเสียหายทางแพ่ง โดยชาวบ้าน 48 รายถูกฟ้องเรียกค่าเสียหายรวม 32 ล้านบาท อาทิ <persName>นางกำจาย ไชยทอง</persName> ศาลตัดสินให้ออกจากที่ดิน 8 ไร่ 2 งานและถูกฟ้องแพ่งข้อหาทำให้เกิดภาวะโลกร้อน 1.3 ล้านบาท ขณะที่นางมีเงินในบัญชีเพียง 170 บาท</p>
<p>"กระทรวงยุติธรรมจำเป็นต้องเข้ามาดูแลชาวบ้านที่ได้รับความเดือดร้อน เพราะไม่รู้ข้อกฎหมายและยากจนทำให้ไม่มีเงินต่อสู้คดี เบื้องต้นกรมบังคับคดีแนะนำชาวบ้านร้องขอให้ศาลชะลอการบังคับคดีจนกว่าศาล รัฐธรรมนูญจะตัดสินเรื่องสิทธิชุมชน ส่วนกรมคุ้มครองสิทธิฯจะช่วยเหลือด้านกองทุนยุติธรรมเพื่อให้ชาวบ้านมีทุน ทรัพย์ในการต่อสู้คดี" <persName>พ.ต.อ.ทวี</persName>กล่าว</p>
<p><persName>นางกำจาย</persName>กล่าวว่า อยู่ตั้งแต่รุ่นปู่ย่าตายาย มีอาชีพปลูกยางพารา ปี 2525 เขตรักษาพันธุ์สัตว์ประกาศเขตอุทยานทับที่ทำกินชาวบ้าน ทำให้ตนและชาวบ้านเดือดร้อน ถูกฟ้องทำให้เกิดภาวะโลกร้อนและเซ็นสารภาพเพราะไม่รู้ข้อกฎหมาย ต้องถูกขับไล่ออกจากที่ทำกินและแบกรับภาระหนี้สินอีกกว่าล้านบาท</p>
<p><persName>น.ส.พงษ์ทิพย์</persName>กล่าวว่า ชาวบ้านมี สค.1 เป็นหลักฐานครอบครองที่ดิน แต่กรมอุทยานฯไม่รับฟัง ใช้เพียงหลักฐานภาพถ่ายทางอากาศและปฏิเสธไม่ตรวจสอบวงปีต้นไม้เพื่อพิสูจน์ ระยะถือครองที่ดิน จึงเห็นว่ากรมอุทยานฯบังคับใช้กฎหมายสิ่งแวดล้อมไม่เป็นธรรม เลือกดำเนินคดีชาวบ้าน ทั้งที่กฎหมายดังกล่าวน่าบังคับใช้กับนิคมอุตสาหกรรมเป็นตัวการก่อให้เกิด โลกร้อน</p></body>
</news>
