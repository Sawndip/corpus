<teiHeader>
<fileDesc>
<titleStmt>
  <title>จำคุกตลอดชีวิตแก๊งโทรมหญิง สารภาพเหลือติดเกือบ 30 ปี  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-17 14:58:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1268812737&catid=17  </bibl>
</sourceDesc>
</fileDesc>
</teiHeader>
<news>
<headline>จำคุกตลอดชีวิตแก๊งโทรมหญิง สารภาพเหลือติดเกือบ 30 ปี</headline>
<lead></lead>
<neck></neck>
<body><p>เมื่อวันที่ 17 มีนาคม ที่ศาลอาญา ถนนรัชดาภิเษก  ศาลพิพากษาจำคุกตลอดชีวิต <persName>นายเพชร</persName> หรือ<persName>หลง นิลเพชร</persName>  อาย 30 ปี  ชาว กทม. จำเลยในความผิดฐาน ร่วมกันกระทำชำเราเด็กหญิงอายุไม่เกิน 13 ปี ซึ่งมิใช่ภรรยาตนอันมีลักษณะเป็นการโทรมหญิงเพื่อการอนาจาร</p>
<p>คดีนี้พนักงานอัยการเป็นโจทก์ฟ้องเมื่อวันที่ 8 ตุลาคม 2552  สรุปว่า เมื่อวันที่ 8 มีนาคม 2550 เวลากลางวัน จำเลยกับพวกอีก 6 คน ซึ่งเป็นเยาวชน 3 คน และถูกแยกไปดำเนินคดี ได้ใช้กำลังประทุษร้ายบังคับ <persName>ด.ญ. พลอย</persName> (นามสมมุติ) อายุ 12 ปีเศษ ผู้เสียหายซึ่งรู้จักกับพวกจำเลยให้ขึ้นรถ จยย. จากหน้า รร.ซินไท้ท้ง ไปบ้านร้างแห่งหนึ่งย่านตรอกข้าวสาร แล้วร่วมกันข่มขืนกระทำชำเราผู้เสียหายจนสำเร็จความใคร่  กระทั่งมารดาผู้เสียหายทราบเรื่องจึงพาเข้าแจ้งความร้องทุกข์ต่อพนักงานสอบสวน สน.เตาปูน ติดตามจับกุมจำเลยดำเนินคดี ชั้นสอบสวนผู้ต้อหาให้การปฏิเสธ แต่ชั้นศาลรับสารภาพ</p>
<p>ศาลพิเคราะห์แล้วเห็นว่า ผู้เสียหายรู้จักจำเลยกับพวกจริง แต่ไม่มีสาเหตุโกรธเคืองกันมาก่อน จึงไม่มีเหตุระแวงสงสัยจะกลั่นแกล้งเบิกความเรื่องน่าอับอายหรือเสื่อมเสียต่อตนเองและครอบครัว เชื่อว่า ผู้เสียหายเบิกความไปตามจริง พิพากษาว่า การกระทำของจำเลยเป็นความผิดหลายกรรมต่างกันให้เรียงกระทงลงโทษฐานร่วมกันกระทำชำเราเด็กหญิงอายุไม่เกิน 13 ปี ซึ่งมิใช่ภรรยาตน อันเป็นลักษณะโทรมหญิงตาม ประมวลกฎหมายอาญามาตรา 277 วรรคสาม ซึ่งเป็นบทหนักสุด  วางโทษจำคุกตลอดชีวิต ,ฐานพรากเด็กอายุไม่เกิน 15  ปีเพื่ออนาจาร จำคุก 5  ปี คำรับสารภาพเป็นประโยชน์แก่การพิจารณาลดโทษให้กึ่งหนึ่ง คงจำคุก 25 ปี และ 2 ปี 6 เดือนตามลำดับ รวมจำคุกจำเลยไว้ 27 ปี 6 เดือน </p></body>
</news>
