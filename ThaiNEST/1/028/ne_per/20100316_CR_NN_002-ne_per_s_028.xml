<teiHeader>
<fileDesc>
<titleStmt>
  <title>กก.สิทธิ์ฯ วอนเสื้อแดงชุมนุมตามกรอบสันติวิธี พร้อมจี้รัฐอย่าใช้ความรุนแรง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=203587  </bibl>
</sourceDesc>
</fileDesc>
</teiHeader>
<news>
<headline>กก.สิทธิ์ฯ วอนเสื้อแดงชุมนุมตามกรอบสันติวิธี พร้อมจี้รัฐอย่าใช้ความรุนแรง</headline>
<lead></lead>
<neck></neck>
<body><p>เมื่อเวลา 13.00 น. <persName>นายวีระ มุสิกพงศ์</persName> และ<persName>นพ.เหงวง โตจิราการ</persName> แกนนำกลุ่มคนเสื้อแดง ได้นัดหารือกับคณะกรรมการสิทธิมนุษยชนแห่งชาติ (กสม.) พร้อมกับแถลงข่าว ที่โรงแรมปริ๊นเซส หลานหลวง โดยใช้เวลาในการหารือประมาณ 2 ชั่วโมง</p>
<p>ซึ่งภายหลังการหารือ เวลา 14.00 น. <persName>นางอมรา พงศ์สาพิชย์</persName> ประธานคณะกรรมการสิทธิ์ฯ กล่าวว่า จากการหารือกับแกนนำกลุ่มนปช. ทางคณะกรรมการสิทธิ์ฯ ตระหนักถึงความห่วงใยและความปรารถนาดีในหมู่ประชาชน ที่ต้องการให้เกิดความสงบและสันติในสังคม หลีกเลี่ยงความรุนแรงจากการใช้สิทธิเสรีภาพของประชาชนตามระบอบประชาธิปไตย ทางคณะกรรมการสิทธิ์ฯ จึงขอเสนอข้อตกลงเพื่อการเคารพสิทธิเสรีภาพและสันติวิธีในการชุมนุม คือ การชุมนุมจะเป็นไปโดยสันติวิธีและปราศจากอาวุธ จะไม่ชุมนุมในรัศมี 500 เมตร โดยรอบสถานที่ประทับ และไม่มีการขัดขวางการเข้าออกของผู้ปฏิบัติหน้าที่ในสถานที่ราชการ เช่น รัฐสภา ทำเนียบรัฐบาล โรงพยาบาล สถานกงสุล และการปฏิบัติหน้าที่ของเจ้าหน้าที่ต่อผู้ชุมนุมจะต้องคุ้มครองและอำนวยความ สะดวกให้กับผู้ชุมนุมที่ปราศจากอาวุธ หากจำกัดเสรีภาพในการชุมนุมจะต้องกระทำตามที่จำเป็นตามสถานการณ์ รวมทั้งจะไม่ต้องใช้ความรุนแรงกับผู้ชุมนุม</p>
<p>ด้าน<persName>นายวีระ</persName> กล่าวว่า การทำงานของคณะกรรมการสิทธิ์ฯชุดนี้ ต่างจากชุดที่ผ่านมา ซึ่งไม่เคยสนใจสิทธิเสรีภาพของประชาชน แต่คณะกรรมการชุดนี้ เพียงแค่ผู้ชุมนุมออกมาเพียงเล็กน้อย ก็เข้ามาติดตามสถานการณ์อย่างใกล้ชิด อย่างไรก็ตาม ก่อนหน้านี้ได้มีกลุ่มสันติวิธี กลุ่มหยุดทำร้ายประเทศไทย ได้ติดต่อมาเพื่อขอพบกลุ่มนปช. เพื่อสอบถามเรื่องการแก้ไขปัญหา ตนจึงย้ำว่าหากจะมีการพูดคุยเรื่องสันติวิธีทางกลุ่มนปช.ก็พร้อมที่จะเจรจา เพราะการชุมนุมเรียกร้องครั้งนี้</p>
<p>“รัฐบาลควรยอมรับสิทธิ์ของประชาชน เพราะทุกคนมีความสมอภาค และยอมให้ประชาชนแก้ไปขปัญหาพื้นฐานของชาติด้วยตัวเอง แต่ที่ผ่านมา ถ้าเราเรียกร้องไปยังรัฐบาล และมีผู้ชุมนุมน้อย รัฐบาลก็ไม่รับฟัง แต่หากเรานำคนมาเป็นล้าน รัฐบาลก็ไม่รับฟังอีก เพราะเห็นว่ามากเกินไป จึงอยากฝากบอกผ่านคณะกรรมการสิทธิ์ฯไปยังรัฐบาลว่า ควรเปิดใจรับฟังเสียงของประชาชนบ้าง”<persName>นายวีระ</persName> กล่าว</p></body>
</news>
