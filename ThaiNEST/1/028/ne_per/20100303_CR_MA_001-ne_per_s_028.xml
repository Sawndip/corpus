<teiHeader>
<fileDesc>
<titleStmt>
  <title>ตร.ตั้ง3ข้อหาหนัก"นก เชิญยิ้ม" นำเข้า"ยาไอซ์-กัญชา" มีไว้จำหน่ายและเสพ โทษสูงสุดประหารชีวิต  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-03 14:50:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267543002&catid=17  </bibl>
</sourceDesc>
</fileDesc>
</teiHeader>
<news>
<headline>ตร.ตั้ง3ข้อหาหนัก"<persName>นก เชิญยิ้ม</persName>" นำเข้า"ยาไอซ์-กัญชา" มีไว้จำหน่ายและเสพ โทษสูงสุดประหารชีวิต</headline>
<lead></lead>
<neck></neck>
<body><p>จากกรณีที่ทหารพราน ร้อย ทพ.1206 ฉก.กรม.ทพ.12 กกล.บูรพา จับกุมตลกหญิงชื่อดัง "<persName>นก เชิญยิ้ม</persName>" หรือ <persName>น.ส.วนิดา แสงสุข</persName> อายุ 42 ปี อยู่บ้านเลขที่ 365/652 ถนนพุทธบูชา แขวงบางแค เขตทุ่งครุ กรุงเทพฯ เมื่อช่วงค่ำวันที่ 2 มีนาคม พร้อมของกลางยาไอซ์ ชนิดเกล็ดสีขาวหนัก 0.56 กรัมและกัญชาแห้งหนัก 0.58 กรัม จากบริเวณหน้าด่านพรม แดนบ้านคลองลึก อ.อรัญประเทศ จ.สระแก้วป ถูกควบคุมตัวดำเนินดีที่ สภ.คลองลึก</p>
<p>เมื่อวันที่ 3 มีนาคม <persName>พ.ต.ท.โกสละ งามผ่อง</persName> พนักงานสอบสวนเวร สภ.คลองลึก เจ้าของคดี นำตัว<persName>นก เชิญยิ้ม</persName> ไปสอบสวนเพิ่มเติม โดยมีทนายความที่พนักงานสอบสวนจัดหาให้ร่วมรับฟัง</p>
<p><persName>พ.ต.ท.โกสละ</persName> กล่าวว่า พนักงานสอบสวนตั้งข้อหา<persName>นก เชิญยิ้ม</persName> 3 ข้อหา คือ ลอบนำเข้ายาไอซ์และกัญชา เข้าราชอาณาจักร มียาไอซ์และกัญชาไว้ในครอบครองเพื่อจำหน่าย และเสพยาไอซ์ โดยข้อหานำเข้ายาไอซ์นั้นเป็นข้อหาหนักโทษสูงสุดถึงประหารชีวิต</p>
<p>ผู้สื่อข่าวรายงานว่ามีญาติและเพื่อนโทรศัพท์ติดต่อ แต่ยังไม่มีใครมาเยี่ยมหรือช่วยเหลือหลังจากขั้นตอนการสอบสวนเสร็จสิ้นแล้ว พนักงานสอบสวนจะนำ <persName>นก เชิญยิ้ม</persName>ฝากขังที่ศาลจังหวัดสระแก้ว โดยในชั้นสอบสวนได้คัดค้านการประกันตัว
ก่อนหน้านี้เมื่อวันที่ 24 ธันวาคม ที่ศาลอาญา ถนนรัชดาภิเษก ศาลพิพากษาจำคุก <persName>น.ส.วนิดา</persName> หรือ<persName>นก แสงสุข</persName> อายุ 40 ปี นักแสดงตลกหญิงชื่อดัง อยู่บ้านเลขที่ 365/ 652 ถ.พุทธบูชา แขวงบางมด เขตทุ่งครุ  กทม. จำเลยในความผิดฐานมียาไอซ์ไว้ในครอบครองโดยไม่ได้รับอนุญาต จำคุก 1 ปี ปรับ 20,000 บาท  ฐานมีกัญชาไว้ในครอบครอง จำคุก 3 เดือน ปรับ 3,000 บาท  คำรับสารภาพเป็นประโยชน์แก่การพิจารณาลดโทษให้กึ่งหนึ่งคงจำคุก 7 เดือน 15 วัน ปรับ 11,500</p>
<p>คดีนี้พนักงานอัยการฝ่ายคดียาเสพติด 3 เป็นโจทก์ฟ้องสรุปว่า เมื่อวันที่ 20 กรกฎาคม 2552 เวลา กลางคืน  จำเลยได้กระทำผิดกฎหมายด้วยการมียาไอซ์ 1 ถุง หนัก 3.990 กรัม และกัญชาผสมยาเส้น 6 มวน กับอีก 1 กล่อง  หนัก 8.510 กรัม ไว้ในครอบครอง บริเวณหน้าร้านสะดวกซื้อเซเว่นอีเลฟเว่น ปาก ซ.รามคำแหง 42 – 44 แขวงหัวหมาก เขตบางกะปิ กทม.   ก่อนถูกเจ้าหน้าที่ตำรวจ สน.หัวหมาก จับกุมดำเนินคดีพร้อมยาเสพติดของกลาง จำเลยให้การรับสารภาพ</p>
<p>ศาลพิเคราะห์แล้วเห็นว่า จำเลยกระทำผิดตามฟ้องจริงพิพากษาลงโทษดังกล่าว  แต่จำเลยไม่เคยต้องโทษจำคุกมาก่อนโทษจำคุกจึงให้รอลงอาญาไว้ 2 ปี</p></body>
</news>
