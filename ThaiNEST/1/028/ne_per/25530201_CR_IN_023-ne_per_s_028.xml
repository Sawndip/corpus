<teiHeader>
<fileDesc>
<titleStmt>
  <title>เลขาฯศาลยันข่าวลอบทำร้ายไม่กระทบคดี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 14:24:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209189  </bibl>
</sourceDesc>
</fileDesc>
</teiHeader>
<news>
<headline>เลขาฯศาลยันข่าวลอบทำร้ายไม่กระทบคดี</headline>
<lead>เลขาฯสำนักงานศาลยุติธรรม ยันอีกครั้ง ข่าวลอบทำร้ายองค์คณะคดียึดทรัพย์ ไม่กระทบผลคดี และไม่มีการจัดเซฟเฮาส์ ให้ผู้พิพากษาแต่อย่างใด</lead>
<neck></neck>
<body><p><persName>นายวิรัช ชินวินิจกุล</persName> เลขาธิการสำนักงานศาลยุติธรรม ยืนยัน ถึงการรักษาความปลอดภัย ของคณะผู้พิพากษาพิจารณาคดียึดทรัพย์ <persName>พ.ต.ท.ทักษิณ ชินวัตร</persName> อดีตนายกรัฐมนตรี จำนวน 7.6 หมื่นล้านบาท ว่า องค์คณะผู้พิพากษา ทั้ง 9 ยังคงปฏิบัติหน้าที่ตามปกติ โดยยังไม่มีผู้พิพากษา แสดงความจำนงขอประสานกำลังเจ้าหน้าที่ ไปเฝ้าดูแลรักษาความปลอดภัยที่บ้านพัก หรือติดตามเส้นทาง ที่จะเดินทางมาทำงานเป็นพิเศษ ซึ่งผู้พิพากษาไม่ได้มีความวิตก กังวล และทุกคนยังมีสภาพจิตใจที่ดี พร้อมปฏิเสธการจัดเซฟเฮาส์ ให้ผู้พิพากษาองค์คณะ ทั้ง 9 คนด้วย</p>
<p> อย่างไรก็ตาม ก่อนหน้านี้ เลขาธิการสำนักงานศาลยุติธรรม ได้ออกมายืนยันแล้วว่า จากการตรวจสอบ ไปยังสำนักข่าวกรองแห่งชาติ ยังไม่พบข้อมูลการลอบทำร้ายผู้พิพากษาจริง จึงเชื่อว่า น่าจะเป็นกระแสข่าวลือ เพื่อหวังผลทางคดียึดทรัพย์มากกว่า</p></body>
</news>
