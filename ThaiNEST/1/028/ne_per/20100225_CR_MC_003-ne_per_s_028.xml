<teiHeader>
<fileDesc>
<titleStmt>
  <title>ตร.ไม่ฟ้องคดีเด็ก 8 ขวบขโมยของร้านสะดวกซื้อย่านบางเขน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/25416  </bibl>
</sourceDesc>
</fileDesc>
</teiHeader>
<news>
<headline>ตร.ไม่ฟ้องคดีเด็ก 8 ขวบขโมยของร้านสะดวกซื้อย่านบางเขน</headline>
<lead>กรุงเทพฯ 25 ก.พ.-พนักงานสอบสวนไม่ฟ้องคดีเด็กชายอายุ 8 ขวบ ขโมยของจากร้านสะดวกซื้อย่านบางเขน หลังผลการตรวจจากจิตแพทย์ยืนยันมีปัญหาทางด้านไอคิว ต้องได้รับการพัฒนาทางสมอง</lead>
<neck></neck>
<body><p>พนักงานสอบสวน สน.ทุ่งสองห้อง พร้อมจิตแพทย์ นักสังคมสงเคราะห์ อัยการ และทนายความ ร่วมสอบปากคำและตรวจสภาพจิตใจเด็กชายอายุ 8 ปี ที่ถูกดำเนินคดีข้อหาลักทรัพย์ในร้านแฟมิลี่มาร์ท ย่านบางเขน เมื่อคืนที่ผ่านมา ซึ่งผลการตรวจพบว่าเด็กมีไอคิว 85 ซึ่งถือว่ามีความผิดปกติ ประกอบกับผู้ปกครองนำใบรับรองแพทย์จากศูนย์บริการสาธารณสุข 24 บางเขน ที่ระบุว่าเด็กต้องได้รับการพัฒนาทางสมองมายืนยัน พนักงานสอบสวนจึงมีความเห็นสั่งไม่ฟ้องคดี </p>
<p><persName>พ.ต.อ.พงษ์ สังข์มุรินทร์</persName> ผู้กำกับการ สน.ทุ่งสองห้อง กล่าวว่า การดำเนินคดีของตำรวจจะพิจารณาเจตนาเป็นสำคัญ หากเป็นเด็กปกติทั่วไป ตำรวจต้องดำเนินคดีตามกฎหมายอย่างแน่นอน เพื่อให้หลาบจำและเป็นเยี่ยงอย่าง แต่เด็กคนนี้จิตแพทย์ยืนยันว่ามีความผิดปกติทางไอคิวจริง จึงมีความเห็นสั่งไม่ฟ้อง ส่วนผู้ปกครองของเด็ก ตำรวจไม่ได้ตั้งข้อหาดำเนินคดี แต่ได้ตักเตือนให้ดูแลเด็กให้ดี อย่าปล่อยปละละเลยจนไปก่อเหตุซ้ำอีก.-สำนักข่าวไทย</p></body>
</news>
