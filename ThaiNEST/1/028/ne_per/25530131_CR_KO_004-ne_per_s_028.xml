<teiHeader>
<fileDesc>
<titleStmt>
  <title>พบศพแม่ช่วยลูกจมแม่น้ำ-แห่ให้กำลังใจเด็ก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100131/46604/%e0%b8%9e%e0%b8%9a%e0%b8%a8%e0%b8%9e%e0%b9%81%e0%b8%a1%e0%b9%88%e0%b8%8a%e0%b9%88%e0%b8%a7%e0%b8%a2%e0%b8%a5%e0%b8%b9%e0%b8%81%e0%b8%88%e0%b8%a1%e0%b9%81%e0%b8%a1%e0%b9%88%e0%b8%99%e0%b9%89%e0%b8%b3%e0%b9%81%e0%b8%ab%e0%b9%88%e0%b9%83%e0%b8%ab%e0%b9%89%e0%b8%81%e0%b8%b3%e0%b8%a5%e0%b8%b1%e0%b8%87%e0%b9%83%e0%b8%88%e0%b9%80%e0%b8%94%e0%b9%87%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>พบศพแม่ช่วยลูกจมแม่น้ำ-แห่ให้กำลังใจเด็ก</headline>
<lead>พบศพแม่ใจเด็ด พลีชีพช่วยลูก 4 คนพ้นจมแม่น้ำแควน้อยแล้ว หลังดำน้ำค้นหา 2 วันแล้วไม่พบ สภาพลอยติดเบ็ดชาวบ้าน ตรงข้ามสภ.วัดโบสถ์ ห่างจากจุดตกเหตุ 3 กม. ชาววัดโบสถ์แห่เข้าเยี่ยมให้กำลังใจ 4 หนูน้อย ที่ยังคงรักษาตัวที่รพ .วัดโบสถ์ ทั้งมอบขนมและพูดคุยให้กำลังใจ</lead>
<neck></neck>
<body><p>เมื่อเวลา 05.45 น . วันที่ 31 ม.ค. 2553 ชาวบ้านได้โทรศัพท์แจ้งตำรวจสภ .วัดโบสถ์ อ.สัดโบสถ์ จ.พิษณุโลก ว่าพบศพหญิงสาวลอยน้ำ ในแม่น้ำแควน้อย บริเวณตรงข้ามสภ . วัดโบสถ์ <persName>พ . ต . ต . ปรีชา ช่างเหล็ก</persName> พนักงานสอบสวนสภ . วัดโบสถ์ พร้อมแพทย์เวรรพ . วัดโบสถ์ และหน่วยกู้ภัยบูรพาพิษณุโลก ตรวจสอบที่เกิดเหตุและนำศพหญิงสาวขึ้นมาชันสูตร
 เมื่อเดินทางไปถึงหน่วยกู้ภัยได้นำศพขึ้นมาไว้บนฝั่งแล้ว จากการตรวจสอบทราบชื่อผู้เสียชีวิตคือ<persName>นางสุพัตรา เครือบุญ</persName> ที่ประสบอุบัติเหตุรถยนต์ตกแม่น้ำแควน้อย เมื่อเช้าวันที่ 29 ม.ค.  ที่ผ่านมา หลังจากช่วยลูก 4 คนขึ้นฝั่งได้สำเร็จ แต่ตัวเองหมดแรงจมน้ำหายไป สภาพศพของ<persName>นางสุพัตรา</persName> สวมเสื้อยืดสีดำ กางเกงขายาว ภายในตัวพลเงินสดจำนวนหนึ่ง โทรศัพท์มือ และบัตรประจำตัวประชาชน ขณะที่ญาติที่มาดูศพ ก็ยืนยันระบุว่าเป็นศพของ<persName>นางสุพัตรา</persName> เบื้องต้น เจ้าหน้าที่ได้นำศพไปพิสูจน์ลายนิ้วมือที่นิติเวชรพ . วัดโบสถ์ ก่อนที่จะมอบให้ญาตินำไปบำเพ็ญกุศลต่อไป
</p>
<p> ทั้งนี้ เจ้าหน้าที่กู้ภัยบูรพาพิษณุโลก ได้ระดมชุดดำน้ำ ออกค้นหาร่างของ<persName>นางสุพัตรา</persName>ตั้งแต่วันที่ 29-30 ม.ค. แต่ก็ไม่พบ ท่ามกลางการยืนให้กำลังใจของชาวอำเภอวัดโบสถ์ที่รู้สึกสงสารครอบครอบเครือบุญ และ ซาบซึ้งในน้ำใจของแม่ ที่ช่วยลูกทั้ง 4 คน ขึ้นจากแม่น้ำได้สำเร็จ ก่อนที่ตัวเองจะจมน้ำหายไป
 ส่วนโรงพยาบาลวัดโบสถ์ จ.พิษณุโลก ผู้สื่อข่าวรายงานว่า เด็กจำนวน 4 คนยังอยู่ในการดูแลของเจ้าหน้าแพทย์พยาบาลอย่าใกล้ชิดโดยมี<persName>นางดอกไม้ กันยา</persName> อายุ 37 ปี อยู่บ้านเลขที่ 235 ม.12 ต.วังแดง อ.ตรอน จ.อุตรดิตถ์ พี่สาวของ<persName>นางสุพัตรา เครือบุญ</persName>ได้เดินทางมาดูแลหลานด้วยตนเอง โดยพบว่า เด็กทั้ง 4 คน มีอาการปลอดภัยแล้ว และหายจากการตกตกใจจากอุบัติเหตุแล้ว มีอาการร่าเริงดี และยังไร้เดียงสา ยังไม่ทราบว่าแม่จมน้ำเสียชีวิต และพบว่า มีประชาชนชาววัดโบสถ์หลายคน ได้เดินทางมาเยี่ยมให้กำลังใจเด็กทั้ง 4 คน นำขนม นม มามอบให้ พร้อมกับพูดคุยให้กำลังใจเด็ก
</p>
<p><persName>นางดอกไม้</persName> กล่าวว่า ตนเป็นพี่สาว<persName>นางสุพัตรา</persName> เดินทางมาตั้งแต่เมื่อวานนี้ หลังทราบข่าว โดยทางเจ้าหน้าที่ตำรวจได้ติดต่อไปทาง อบต.แจ้งข่าวให้ทราบ เพราะที่บ้านกำลังมีงานศพของแม่ ส่วนน้องสาวได้เดินทางจะมาร่วมงานศพ โดยมี<persName>นายสมศักดิ์</persName> ซึ่งมีอาชีพเป็นช่างพาครอบครัวนั่งรถยนต์ และติดต่อกับครั้งสุดท้ายประมาณ 05.00 น. หลังจากนั้นไม่สามารถติดต่อได้อีก กระทั่งทราบข่าว  ปกติน้องสาวกับสามีจะเดินทางมาบ่อย ส่วนวันเกิดเหตุจะมาร่วมงานศพแม่ เพราะตั้งศพเอาไว้ 3 วันแล้ว เนื่องจากจะเผาศพแม่ในวันที่ 31 ม.ค. แต่มาเกิดเหตุร้ายเสียก่อน และคาดว่าจะนำศพน้องสาว กลับไปบำเพ็ญกุศลที่จังหวัดอุตรดิตถ์ต่อไป หลังจากจัดงานงานศพของแม่เรียบร้อยแล้ว
 <persName>นางดอกไม้</persName> กล่าวอีกว่า ตนได้ไปเยี่ยม<persName>นายสมศักดิ์</persName>มาแล้ว ซึ่งรักษาตัวอยู่ตึกศัลยกรรม ชั้น 1 โรงพยาบาลพุทธชินราช แพทย์ได้ให้ออกซิเจนตลอดเวลา ทำให้ไม่สามารถพูดคุยได้ แต่อาการปลอดภัยและดีขึ้น แต่ยังไม่ได้ถามเกี่ยวกับเหตุที่เกิดขึ้น และยังอยู่ในการดูแลของแพทย์อย่างใกล้ชิด</p>
<p> ส่วนเรื่องที่ภรรยาเสียชีวิตยังไม่บอกให้รู้ เกรงว่าจะมีผลกระทบจิตใจ ส่วนหลานทั้ง 4 คน อาการดีขึ้นมากร่าเริงแจ่มใส แต่จะไม่พูดเกี่ยวกับแม่ที่ยังหาตัวไม่พบ โดยเฉพาะ <persName>ด.ญ.รัตนภรณ์</persName> น้อง<persName>รุ่ง ครือบุญ</persName> อายุ 4 ขวบ เรียนอนุบาล 2 กับ <persName>ด.ช.จิรพงษ์</persName> น้อง<persName>ที ครือบุญ</persName> อายุ 3 ขวบ เรียนอนุบาล 1 ยังถามหาแม่ตลอดเวลา ส่วน <persName>ด.ญสุภาภรณ์</persName> น้อง<persName>เอิร์น ครือบุญ</persName> อายุ 10 ปี กับ <persName>ด.ช.ชาญชัย</persName> น้อง<persName>โบ้ ครือบุญ</persName> อายุ 10 ปี พอจะรู้เรื่องที่เกิด ว่าแม่จมหายไปกับน้ำ แต่จะไม่พอให้น้องได้ยิน ขณะนี้แพทย์ยังให้นอนรักษาดูอาการหลายวัน เพราะกลัวจะติดเชื้อ
 จากการสอบถาม <persName>ด.ญสุภาภรณ์</persName> เผยว่า ช่วงเกิดเหตุตนนอนหลับ ตกใจตื่นหลังจากรถกระแทกอย่างแรงและตกไปในน้ำ ตอนนั้นแม่ได้ดันออกมาช่องด้านข้างหลังคาไฟเบอร์ ตนว่ายน้ำเป็น ก่อนที่แม่จะดัน <persName>ด.ช.ชาญชัย</persName>ตามออกมา พาไปเกาะที่ตอไม้ ก่อนแม่จะเข้าไปช่วยน้องอีก 2 คน โดยดันน้องทั้งสองคนพ้นน้ำว่ายพาถึงฝั่ง ช่วงนั้นแม่น่าจะเข้าไปช่วยพ่อเพราะติดอยู่ข้างในติดเข็มขัดนิรภัย ก่อนมีคนมาช่วย และแม่ได้จมน้ำหายไป</p>
<p><persName>ด.ช.ชาญชัย</persName> เผยว่า ขณะนั่งอยู่ในกระบะ พวกตนนอนเล่นอยู่บางคนก็หลับ แต่ตนยังไม่หลับ โดยแม่นั่งเล่นโทรศัพท์ รู้สึกตอนเกิดเหตุ ว่ารถลอยขึ้นและลงกระแทกพื้นอย่างแรง จนหลังคาไฟเบอร์เกือบหลุดแต่ยังติดกับตัวรถอยู่ กระทั่งรถตกลงไปในน้ำ แม่ได้ดันพวกตนออกมาที่ละคนพาไปเกะที่ตอไม้ และช่วยน้องอีกสองปลอดภัย ก่อนหลังคาจะถูกน้ำพัดหลุดออกไป ส่วนพ่อยังติดในรถ แม่คงจะเข้าไปช่วยออกมา ก่อนที่แม่จะจมหายไป และมีชาวบ้านมาช่วยที่หลัง
 <persName>นางประทวน การเมือง</persName> อายุ 50 ปี อยู่บ้านเลขที่ 780 ม.4 ต.วัดโบสถ์ อ.วัดโบสถ์ จ.พิษณุโลก กล่าวว่า วันนี้นี้ตนพร้อมกับญาติ ได้พากันมาเยี่ยมเด็ก พร้อมกับนำสิ่งของขนมอาหารมาฝาก เพราะนึกสงสารกับเหตุการณ์ที่เกิดขึ้น ตลอดทั้งวันทราบว่ามีคนมาเยี่ยมเป็นจำนวนมาก จึงได้ชักชวนคนที่รู้จักมาเยี่ยมให้กำลังใจกับเด็กๆ</p></body>
</news>
