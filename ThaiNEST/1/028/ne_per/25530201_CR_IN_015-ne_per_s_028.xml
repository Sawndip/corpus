<teiHeader>
<fileDesc>
<titleStmt>
  <title>ศาลเลื่อนตรวจหลักฐานคดีราเกซไป22ก.พ.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-02-01 13:47:29  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209180  </bibl>
</sourceDesc>
</fileDesc>
</teiHeader>
<news>
<headline>ศาลเลื่อนตรวจหลักฐานคดี<persName>ราเกซ</persName>ไป22ก.พ.</headline>
<lead>ศาลอาญากรุงเทพใต้ เลื่อนการตรวจหลักฐานคดี "<persName>ราเกซ</persName>" ยักยอกทรัพย์ บีบีซี ชี้มีพยานเอกสารจำนวนมาก เลื่อนไปเป็นวันที่ 22 ก.พ.นี้เวลา 09.00 น. โดยผู้ต้องหาเดินทางมาที่ศาลด้วยตนเอง</lead>
<neck></neck>
<body><p>ศาลอาญากรุงเทพใต้ เลื่อนนัดตรวจพยาน หลักฐานในคดีที่ <persName>นายราเกซ สักเสนา</persName> อดีตที่ปรึกษาอดีตกรรมการผู้จัดการใหญ่ ธนาคารกรุงเทพพาณิชย์การ จำกัด(มหาชน) ตกเป็นจำเลย ฐานร่วมกันอนุมัติสินเชื่อ จำนวน 1,657 ล้านบาท ให้กับ บริษัทซิตี้ เทรดดิ้ง คอร์ปอเรชั่น จำกัด โดยทุจริต ซึ่งอัยการแถลงขอนำสืบพยานโจทก์ 114 ปาก ขณะที่ทนายความจำเลยขอนำสืบพยานจำเลย 15 ปาก แต่เนื่องจาก มีพยานเอกสารจำนวนมาก ทั้งพยานเอกสารของจำเลยส่วนใหญ่ อยู่ในความครอบครองของต่างประเทศ ศาลพิจารณาแล้วเห็นสมควร ให้เลื่อนนัดสืบพยานหลักฐานออกไป เป็นวันที่ 22 ก.พ. นี้ เวลา 09.00 น. ส่วนคำร้องที่จำเลยยื่นขอ ให้ศาลวินิจฉัยชี้ขาดข้อกฎหมายว่าฟ้องของโจทก์ไม่ชอบ ในการส่งผู้ร้ายข้ามแดน ศาลจะพิจารณาชี้ขาดพร้อมกับคำพิพากษา</p>
<p>อย่างไรก็ตาม วันนี้ <persName>นายราเกซ</persName> นั่งรถเข็นมาร่วมการพิจารณาคดีด้วยตนเอง ด้วยสีหน้ายิ้มแย้งแจ่มใส พร้อมสวมชุดผู้ต้องขังเรือนจำพิเศษกรุงเทพ และสวมเสื้อกั๊กสีเทาทับอีกชั้นหนึ่ง</p></body>
</news>
