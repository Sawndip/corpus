<teiHeader>
<fileDesc>
<titleStmt>
  <title>ศอฉ.สั่งทหารถอยกลับกรมกองรอนโยบาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2010-04-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100411/55468/ศอฉ.สั่งทหารถอยกลับกรมกองรอนโยบาย.html  </bibl>
</sourceDesc>
</fileDesc>
</teiHeader>
<news>
<headline>ศอฉ.สั่งทหารถอยกลับกรมกองรอนโยบาย</headline>
<lead>ศอ ฉ.สั่งถอยทหารกลับกรมกองเผยต้องรอฟังนโยบายรัฐดำเนินการ เตรียมสอบอาวุธถูกแดงยึดอื้อ หวั่นนำก่อเหตป้ายสีรัฐทำ เผยรวบรวมข้อมูลทหารปะทะแดงแจงปชช. ยันทหารไม่ได้ใช้กระสุนจริงยิงผู้ชุมนุม เผยทหารถูกแดงจับตัว 6 นาย ปล่อยแล้ว 2</lead>
<neck></neck>
<body><p>(11เม.ย.) เวลา 10.30 น. กรมทหารราบที่ 11 รักษาพระองค์ (ร.11 รอ.) <persName>พ.อ.สรรเสริญ แก้วกำเนิด</persName> โฆษกกองทัพบก ในฐานะโฆษกศูนย์อำนวยการแก้ไขสถานการณ์ฉุกเฉิน ( ศอฉ.) แถลงผลการประชุม ศอฉ.ในรอบเช้าที่มี<persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคงในฐานะผอ.ศอฉ.เป็นประธานในการประชุมว่า ที่ประชุมได้มีการประชุมใน 4 เรื่อง เรื่องแรก คือ ผอ.ศอฉ.ได้ขอให้เจ้าหน้าที่ทหารตำรวจทุกหน่วยที่ปฏิบัติภารกิจเมื่อวันที่ 10 เม.ย.ที่ผ่านมาได้สำรวจตรวจสอบจำนวนผู้บาดเจ็บ ผู้เสียชีวิต และตรวจสอบสถานภาพอาวุธยุทโธปกรณ์ รวมถึงเครื่องมือควบคุมฝูงชน</p>
<p>ส่วนกำลังพลให้ดูรายละเอียดของผู้เสียชีวิตและผู้บาดเจ็บให้ชัดเจนแน่ นอนว่า มีใครเป็นอะไรที่ตรงไหน และใครอยู่ตรงไหน เพื่อดำเนินการแจ้งให้ญาติผู้เกี่ยวข้อได้รับทราบ และดำเนินการดุแลในเรื่องของขวัญ สวัสดิการ รวมถึงมีการฟื้นฟูสวัสดิภาพ และมีการตรวจเยี่ยมโดยผู้บังคับบัญชาตามลำดับชั้นของทุกหน่วย ส่วนอาวุธยุทโธปกรณ์ให้ดำเนินการสำรวจในรายละเอียดทั้งที่ถูกทำลาย ถูกยึด และสูญหาย เนื่องจากยุทโธปกรณ์บางส่วนได้ถูกกลุ่มผู้ชุมนุมยึด ทุบทำลาย ทำให้เกิดความเสียหาย ซึ่งเกรงว่า ผู้ที่นำยุทโธปกรณ์ไปแล้วจะสร้างสถานการณ์ความวุ่นวายขึ้น และโยนความผิดให้กับตำรวจจึงต้องเนินการโดยละเอียด และโดยเร็ว</p>
<p><persName>พ.อ.สรรเสริญ</persName> กล่าวว่า เรื่องที่สองรวบรวมข้อมูลทั้งภาพ เสียง และรายละเอียดที่เป็นเอกสาร เพื่อดำเนินการนำข้อมูลชี้แจงให้สาธารณชนได้รับทราบ ทำความเข้าใจกับประชาชนโดยเร็วที่สุด ซึ่งตัวเลขผู้บาดเจ็บที่ตนได้รับทราบล่าสุดมีเจ้าหน้าที่ทหาร ตำรวจบาดเจ็บทั้งสิ้น 210 นาย สาหัส 90 นาย เสียชีวิต 4 นาย เป็นทหารกองประจำการน 3 นาย และนายทหารสัญญาบัตรยศพ.อ.หนึ่งนาย</p>
<p>นอกจากนี้ยังมีระดับผู้บังคับกองพันได้รับบาดเจ็บอีกหลายท่าน นอกจากนี้ยังมีการเตรียมการเพื่อรองรับการตรวจสอบจากหน่วยต่าง ๆ ที่เกี่ยวข้อง และนำเข้าสู่กระบวนการยุติธรรม ยืนยันว่า ทาง ศอฉ.พร้อมรับการตรวจสอบจากกระบวนการยุติธรรมในทุกสถานการณ์ ทั้งนี้ในที่ประชุมผู้บังคับบัญชาตามลำดับชั้นทุกส่วนต่างยืนยันตรงกันว่า ทหาร ตรวจ เจ้าหน้าที่ที่ปฏิบัติภารกิจทุกนายปฏิบัติตามคำสั่งของผู้บังคับบัญชาอย่าง เคร่งครัด ไม่มีการยิงเข้าใส่ประชาชนด้วยอาวุธกระสุนจริงและไม่ตัดสินใจใช้อาวุธทำใน สิ่งที่เกินกว่าเหตุ ไม่ทำความสูญเสียให้สังคมและส่วนรวม</p>
<p><persName>พ.อ.สรรเสริญ</persName> กล่าวว่า เรื่องที่สาม การดำเนินการตั้งจุดตรวจด่านตรวจสายตรวจเพื่อป้องกันไม่ให้กลุ่มผู้ไม่หวัง ดีนำสิ่งผิดกฎหมายหรืออาวุธร้ายแรงต่าง ๆ มาสร้างสถานการณ์ และเรื่องสุดท้ายคือ เรื่องของความเข้มงวดในมาตรการการรักษาความปลอดภัยหน่วยราชการทุกหน่วย โดยเฉพาะสถานที่ตั้งของหน่วยทหาร และเจ้าหน้าที่ตำรวจทั่วทุกพื้นที่ ทั้งประเทศ ส่วนการดูแลพื้นที่ชุมนุมนั้น เนื่องจากเพิ่งจะมีการปฏิบัติภารกิจขอคืนพื้นที่เมื่อวันที่ 10 เม.ย.ที่ผ่านมา ดังนั้นการรักษาความปลอดภัยในพื้นที่ใกล้เคียงกับกลุ่มผู้ชุมนุมเป็นหน้าที่ ของตำรวจ</p>
<p>เมื่อถามถึงการดำเนินการขอคืนพื้นที่ของทหารจนทำให้มีผู้เสียชีวิต <persName>พ.อ.สรรเสริญ</persName> กล่าวว่า เรื่องการตัดสินใจเป็นไปตามแผนงานที่ได้กำหนดไว้แล้ว แต่เมื่อค่ำมืด เจ้าหน้าที่ทหารไม่ได้เคลื่อนเข้าหาผู้ชุมนุม กลับขับไล่ในจุดที่เจ้าหน้าที่ทหารอยู่ให้ออกไป ซึ่งช่วงเวลาค่ำมืดถือเป็นอุปสรรคของเจ้าหน้าที่ จึงไม่ได้มีการเคลื่อนที่เข้าหา</p>
<p>ต่อข้อถามกรณีที่ส.ส.เพื่อไทยพากลุ่มผู้ชุมนุมไปที่ไทยคม <persName>พ.อ.สรรเสริญ</persName> กล่าวว่า ไมมีรายงานเข้ามา เพราะเจ้าหน้าที่ในส่วนนั้นหยุดการปฏิบัติแต่มีการดูแลรักษาสถานที่ เพราะเป็นพื้นที่ที่มีการประกาศเงื่อนไขและหลักเกณฑ์ในพ.ร.ก.ฉุกเฉิน ทั้งนี้การดำเนินการกับผู้ชุมนุมจากนี้ไปคงหยุดก่อน ต้องรอฟังแนวทางและนโยบายจากรัฐบาล เพราะศอฉ.ถือเป็นกลไกของรัฐ</p>
<p>ผู้สื่อข่าวถามว่า ปฏิบัติการของเจ้าหน้าที่ใครเป็นคนตัดสินใจ <persName>พ.อ.สรรเสริญ</persName> กล่าวต่อว่า การตัดสินใจเป็นไปตามแผนงานที่ได้กำหนดเอาไว้ แต่เมื่อค่ำมืดเจ้าหน้าที่ทหารไม่ได้เคลื่อนที่เข้าหากลุ่มผู้ชุมนุม แต่เหตุปะทะที่เกิดขึ้นเนื่องจากกลุ่มผู้ชุมนุมพยายามที่จะขับไล่ในจุดที่ เจ้าหน้าที่ทหารอยู่ให้ออกไป ซึ่งกลุ่มผู้ชุมนุมบางส่วนได้ใช้อาวุธกระสุนจริง ทั้งระเบิดเอ็ม 79 ระเบิดเอ็ม 67 ระเบิดจากถังแก๊ส ทำร้ายเจ้าหน้าที่จนได้รับความสูญเสีย ฉะนั้นหากหลักปฏิบัติเป็นอย่างที่ได้ระบุว่าเท่ากับว่าส่งเจ้าหน้าที่ไปได้ รับบาดเจ็บและเสียชีวิต</p>
<p>ต่อข้อถามกรณีที่เจ้าหน้าที่ทหารถูกกลุ่มคนเสื้อแดงจับตัวไป <persName>พ.อ.สรรเสริญ</persName> กล่าวว่า นายทหารที่ถูกจับไปมาจากกองพันทหารม้าที่ 3 และจากกองพันทหารม้าที่ 27 จำนวน 6 คน ได้รับการปล่อยตัวแล้ว 2 คน คือ <persName>จ.ส.อ.เกียงไกร บัวศรี</persName> <persName>ส.อ.เกล้า อินแพง</persName> ผู้ที่ยังไม่ยังไม่ได้รับการปล่อยตัวมี 4 คน คือ <persName>จ.ส.อ.สนั่น ภูดี</persName> <persName>จ.ส.อ.สุข จิตตรีเชาว์</persName> จากกองพันทหารม้าที่ 27 <persName>ส.อ.บุญส่ง กุมภา</persName> <persName>ส.ต.วิทยา ปลายขอก</persName> ทั้งนี้ยังไม่ได้มีการต่อรอง ส่วนเจ้าหน้าที่ 2 คนที่กลับมาเรายังไม่สามารถตรวจสอบได้ชัดเจนว่า กลับมาได้อย่างไร</p></body>
</news>
