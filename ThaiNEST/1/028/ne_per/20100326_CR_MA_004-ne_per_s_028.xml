<teiHeader>
<fileDesc>
<titleStmt>
  <title>โจรบุกเดี่ยวจี้รถขนเงินหน้าแบงก์ หิ้วถุงเงิน8ล้านลอยนวล  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-26 15:35:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269592522&catid=17  </bibl>
</sourceDesc>
</fileDesc>
</teiHeader>
<news>
<headline>โจรบุกเดี่ยวจี้รถขนเงินหน้าแบงก์ หิ้วถุงเงิน8ล้านลอยนวล</headline>
<lead></lead>
<neck></neck>
<body><p>เมื่อเวลา 10.30 น. วันที่ 26 มี.ค. <persName>พ.ต.ท.ธีระวุฒิ นกยูงทอง</persName> สารวัตรเวรสอบสวน สภ.เมืองนครสวรรค์ รับแจ้งเหตุคนร้ายใช้อาวุธปืนจี้ชิงเงินสดจำนวน 8 ล้านบาท ที่บริเวณหน้าธนาคารทหารไทย สาขาถนนสายเอเซีย ต.นครสวรรค์ตก อ.เมือง จ.นครสวรรค์ จึงรุดไปที่เกิดเหตุพบรถยนต์ที่ใช้ขนเงินของบริษัทกรุงไทยธุรกิจบริการจำกัด รหัสประจำรถ S-127 ทะเบียน ลล 72 กรุงเทพมหานคร ยี่ห้อโตโยต้า สีขาวคาดน้ำเงินจอดอยู่ หน้าธนาคาร พบเจ้าหน้าที่ประจำรถจำนวน 3 คน ทราบชื่อ<persName>นายณัฐภัทร มีมา</persName> อายุ 39 ปี หัวหน้าชุดควบคุมการขนเงิน <persName>นายสราวุฒ ไชยพรพัฒนา</persName> อายุ 28 ปี และ <persName>นายราเชนทร์ ทิมจันทร์</persName> อายุ 30 ปี พนักงานขนเงิน ยืนรอให้การอยู่</p>
<p>สอบสวนเบื้องต้นทราบว่า ขณะพนักงานทั้ง 3 คนขับรถนำเงินสดมาส่งที่ธนาคารดังกล่าว และอยู่ระหว่างขนเงินสดจำนวน 16 ล้านบาท ที่บรรจุเป็นถุง ละ 8 ล้านบาท จำนวน 2 ถุง เพื่อนำเงินไปส่งที่ จ.พิษณุโลก ปรากฎว่ามีคนร้ายชาย 1 คน สูงประมาณ 167 ซม. ใส่หมวกกันน็อกสีขาว สวมเสื้อคลุมแขนยาวสีดำ ใส่กางเกงขายาวลายพรางแบบทหาร เดินเข้ามาทางด้านหลัง พร้อมทั้งใช้อาวุธปืนไม่ทราบขนาด เจี้เข้าที่ด้านหลังพร้อมทั้งยื้อแย่งถุงบรรจุเงิน 1 ถุง แล้ววิ่งหนีไปขึ้นรถ จยย.ยามาฮ่า รุ่นมิโอ สีดำ ไม่ติดแผ่นป้ายทะเบียนที่จอดอยู่ห่างออกไปประมาณ 50 เมตร ขับขี่ย้อนศรหลบหนีไปทางหมู่บ้านบางเรารักกันจริง</p></body>
</news>
