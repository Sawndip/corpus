<teiHeader>
<fileDesc>
<titleStmt>
  <title>สันติบาลประเมินเสื้อแดงชุมนุมหน้าศาลฎีกาฟังตัดสิน คดี"แม้ว"ไม่เกิน3พันคน คาดรุกหนัก26-28ก.พ.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-22 23:30:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266850412&catid=17  </bibl>
</sourceDesc>
</fileDesc>
</teiHeader>
<news>
<headline>สันติบาลประเมินเสื้อแดงชุมนุมหน้าศาลฎีกาฟังตัดสิน คดี"<persName>แม้ว"</persName>ไม่เกิน3พันคน คาดรุกหนัก26-28ก.พ.</headline>
<lead>สันติบาลเชื่อเสื้อแดงสมัครใจชุมนุมหน้าศาลฏีกาไม่เกิน 3พันคน ชี้28ก.พ.ชุมนุมใหญ่ราชดำเนินเพื่อ5เป้าหมาย นครบาลวางกำลังตร.เข้มรอบศาล "<persName>จุรินทร์</persName>"สั่งรพ.เตรียมพร้อมสำรองเลือดให้พอ</lead>
<neck></neck>
<body><p>สันติบาลชี้แดงรุก 26-28ก.พ.</p>
<p>รายงานข่าวจากกองบัญชาการตำรวจสันติบาล (บช.ส.) แจ้งถึงความเคลื่อนไหวของกลุ่มแนวร่วมประชาธิปไตยต่อต้านเผด็จการแห่งชาติ (นปช.) หรือคนเสื้อแดง ก่อนและหลังตัดสินคดียึดทรัพย์ <persName>พ.ต.ท.ทักษิณ ชินวัตร</persName> อดีตนายกรัฐมนตรี ระหว่างวันที่ 23-28 กุมภาพันธ์ ซึ่งมีการระบุถึงวันที่ 26 กุมภาพันธ์ ศาลนัดอ่านคำพิพากษาคดียึดทรัพย์ <persName>พ.ต.ท.ทักษิณ</persName> จะมีมวลชนคนเสื้อแดงรวมตัวกันที่บริเวณศาลฎีกา เพื่อรอฟังคำพิพากษาประมาณ 2,000-3,000 คน เป็นมวลชนที่สมัครใจไปร่วมเองไม่มีการระดม และหลังรับทราบคำตัดสิน <persName>พ.ต.ท.ทักษิณ</persName>จะออกแถลงการณ์เพื่อแสดงท่าที และเตรียมให้สัมภาษณ์สื่อทั้งในและต่างประเทศที่ร้องขอมา</p>
<p>รายงานระบุอีกว่าวันที่ 28 กุมภาพันธ์ กลุ่ม นปช.แดงทั้งแผ่นดิน นัดชุมนุมใหญ่ที่ถนนราชดำเนิน เวทีอยู่ระหว่างพิจารณาจะจัดตั้งที่แยกมัฆวานรังสรรค์ หรือแยกสวนมิกสกวัน มีวัตถุประสงค์ เพื่อ 1.ต้องการนำรัฐธรรมนูญปี 2540 กลับมาใช้โดยไม่มีเงื่อนไข 2.ให้มีการนิรโทษกรรมคดีทางการเมืองทั้งหมดที่เกิดขึ้นหลังการทำรัฐประหาร เมื่อ 19 กันยายน 2549 3.ให้มีการบังคับใช้กฎหมายอย่างเป็นธรรมโดยไม่แบ่งฝ่าย 4.จัดให้มีการเลือกตั้งใหม่โดยเร็วที่สุด 5.ให้ทุกฝ่ายที่มีความขัดแย้งทางการเมืองร่วมกันทำสัตยาบันยอมรับผลการเลือก ตั้งที่จะมีขึ้น นอกจากนั้นกลุ่ม นปช.ในต่างจังหวัดนัดหมายชุมนุมใหญ่วันที่ 28 กุมภาพันธ์ เช่นเดียวกัน <persName>นายอารี ไกรนรา</persName> ได้นัดหมายกลุ่มการ์ด ว่าการชุมนุมยืดเยื้อ</p>
<p>บช.น.วางกำลังเข้มรับมือ26ก.พ.</p>
<p>ที่กองบัญชาการตำรวจนครบาล (บช.น.) <persName>พล.ต.ต.ปิยะ อุทาโย</persName> ผู้บังคับการประจำ บช.น. ในฐานะโฆษก บช.น. เปิดเผยมาตรการรักษาความปลอดภัยในวันอ่านคำพิพากษาคดียึดทรัพย์ <persName>พ.ต.ท.ทักษิณ</persName> วันที่ 26 กุมภาพันธ์ ว่า เน้นดูแลความปลอดภัยรอบศาลฎีกาฯตามแผนที่วางไว้ใช้กำลัง 2 กองร้อย หรือ 300 นาย และมีกำลังตำรวจ ทหาร และเทศกิจ และปิดถนนราชินี หลักเมือง หับเผย ตั้งแต่เวลา 18.00-06.00 น.ดำเนินการมาแล้ว 2 วัน</p>
<p>โฆษก บช.น.กล่าวว่า วันพิพากษาจะจัดบริเวณชุมนุมโดยกั้นรั้วบริเวณท้องสนามหลวง รวมถึงดูว่ากลุ่มผู้ชุมนุมจำนวนมากหรือไม่ หากการปฏิบัติไม่เป็นไปตามแผน จะสนธิกำลังจากหน่วยสนับสนุน หน่วยจู่โจมภายใน 15 นาที กำลังเจ้าหน้าที่ของ บช.น.ภายใน 1 ชั่วโมง และตำรวจภูธรภาค 1,2,7 ใน 3 ชั่วโมง ซึ่ง <persName>พล.ต.ท.สัณฐาน ชยนนท์</persName> ผบช.น. จะสั่งการเอง ส่วนการชุมนุมคาดไม่น่าจะรุนแรง</p>
<p>ผู้สื่อข่าวรายงานว่า บรรยากาศรอบอาคารศาลฎีกามีการนำแผงเหล็กกั้น มาติดตั้งโดยรอบ ห่างจากรั้วและประตูทางเข้า-ออก ประมาณ 2 เมตร และบริเวณทางเท้านอกรั้วศาลฎีกา มีการตั้งเต๊นท์สำหรับตำรวจนครบาล สารวัตรทหาร (สห.) และเจ้าหน้าที่เทศกิจ 3 แห่งตรงประตูทางเข้า-ออก 3 จุด เพื่อดูแลรักษาความปลอดภัยอย่างเข้มงวด และภายในบริเวณศาลฎีกายังมี รปภ.สวมเสื้อเกราะ ตรวจเป็นระยะ </p>
<p>ขณะที่ <persName>นายจุรินทร์ ลักษณวิศิษฏ์</persName> รัฐมนตรีว่าการกระทรวงสาธารณสุข (สธ.) กล่าวว่า สั่งการให้โรงพยาบาลทุกแห่งในบริเวณใกล้เคียงจุดชุมนุมเตรียมแพทย์ พยาบาล เครื่องมือแพทย์ และสำรองเลือดให้เพียงพอ หากเกิดสถานการณ์ฉุกเฉินวันที่ 26 กุมภาพันธ์</p></body>
</news>
