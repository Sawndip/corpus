<teiHeader>
<fileDesc>
<titleStmt>
  <title>โผตร.คลอดระลอก2กว่า2พันตำแหน่งบช.น.วุ่น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46356/%e0%b9%82%e0%b8%9c%e0%b8%95%e0%b8%a3.%e0%b8%84%e0%b8%a5%e0%b8%ad%e0%b8%94%e0%b8%a3%e0%b8%b0%e0%b8%a5%e0%b8%ad%e0%b8%812%e0%b8%81%e0%b8%a7%e0%b9%88%e0%b8%b22%e0%b8%9e%e0%b8%b1%e0%b8%99%e0%b8%95%e0%b8%b3%e0%b9%81%e0%b8%ab%e0%b8%99%e0%b9%88%e0%b8%87%e0%b8%9a%e0%b8%8a.%e0%b8%99.%e0%b8%a7%e0%b8%b8%e0%b9%88%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>โผตร.คลอดระลอก2กว่า2พันตำแหน่งบช.น.วุ่น</headline>
<lead>โผแต่งตั้งรอง ผบก.-สว.คลอดระลอก 2 เด็กสาย "<persName>เนวิน</persName>" นั่งคุมเมืองนนท์-ปากน้ำ เด็กบิ๊กตำรวจได้ดีทั่วหน้า ด้านอดีตนายเวร "<persName>เสรีพิศุทธ์</persName>" กลับถิ่นเก่าดูแลเมืองกาญจน์ ด้านนครบาลยังป่วนหนักบัญชีส่อล่ม ผบช.น.ลางาน 2 วันหนีวุ่น ขณะที่ค่าเซ็งลี้เก้าอี้ผู้กำกับโรงพักทำเลทองพุ่งพรวด แค่ข้ามคืนจาก 10 ล้านขยับเป็น 13 ล้าน</lead>
<neck></neck>
<body><p>ที่สำนักงานตำรวจแห่งชาติ (ตร.) วันที่ 28 มกราคม ผู้สื่อข่าวรายงานว่ามีการแจกจ่ายคำสั่งแต่งตั้งตำรวจระดับ รอง ผบก.- สว.ในสังกัดกองบัญชาการตำรวจภูธรภาค 1 จำนวน 336 ตำแหน่ง สังกัดกองบัญชาการตำรวจภูธรภาค 2 จำนวน 356 ตำแหน่ง และสังกัดกองบัญชาการตำรวจภูธรภาค 7 จำนวน 239 ตำแหน่ง กองบัญชาการตำรวจภูธรภาค 5 จำนวน 500 ตำแหน่ง กองบัญชาการตำรวจภูธรภาค 6 จำนวน 295 ตำแหน่ง โรงเรียนนายร้อยตำรวจจำนวน 99 ตำแหน่ง โรงพยาบาลตำรวจ จำนวน 170 ตำแหน่ง สำนักงานนายตำรวจราชสำนักประจำ (นรป.) จำนวน 17 ตำแหน่ง สำนักงานเทคโนโลยีสารสนเทศและการสื่อสาร (สทส.) จำนวน 67 ตำแหน่ง กองบัญชาการตำรวจตระเวนชายแดน (ตชด.) 177 ตำแหน่ง รวมทั้งสิ้น 2,256 ตำแหน่ง โดยมีตำแหน่งที่น่าสนใจดังนี้
 <persName>พ.ต.อ.ชยุต รัตนอุบล</persName> รอง ผบก.ภ.จว.นครราชสีมา นายตำรวจสาย <persName>พล.ต.ท.กฤษฎา พันธุ์คงชื่น</persName> ผบช.ภ.1 ขยับกลับมาอยู่ภาค 1 เป็น รอง ผบก.ภ.จว.สมุทรปราการ พ.ต.อ.ธนา ชูวงศ์ รอง ผบก.สส.ภ.1 อดีตนายเวร <persName>พล.ต.อ.พัชรวาท วงษ์สุวรรณ</persName> อดีต ผบ.ตร. เป็น รอง ผบก.ภ.จว.สมุทรปราการ <persName>พ.ต.อ.พงษ์สิทธิ์ แสงเพชร</persName> รอง ผบก.ศฝร.ภ.1 อดีตหัวหน้าสำนักงาน <persName>พล.ต.อ.วุฒิ พัวเวส</persName> ที่ปรึกษา (สบ 10) เป็น รอง ผบก.ภ.จว.นนทบุรี <persName>พ.ต.อ.วรพงษ์ รัตนอุดม</persName> รอง ผบก.ภ.จว.ชัยนาท เป็น รองผบก.ภ.จว.ปทุมธานี <persName>พ.ต.อ.วิสูตร ฉัตรชัยเดช</persName> รอง ผบก.อก.ภ.1 ขยับออกมาเป็น รอง ผบก.ภ.จว.ปทุมธานี <persName>พ.ต.อ.กฤษณะ คุณากร</persName> ผกก.สภ.บ้านหมอ จว.สระบุรี ลูกหม้อสืบสวนภาค 1 กลับมาเป็น รอง ผบก.สส.ภ.1 <persName>พ.ต.อ.ณฐพล แสวงกิจ</persName> ผกก.สภ.เมืองสมุทรปราการ จว.สมุทรปราการ เป็น รอง ผบก.ภ.จว.ชัยนาท <persName>พ.ต.อ.ธวัชชัย ยิ่งเจริญสุข</persName> ผกก.สภ.เมืองปทุมธานี เป็น รอง ผบก.สส.ภ.1 <persName>พ.ต.อ.นครพัฒน์ พรหมพันธุ์</persName> ผกก.สภ.คลองหลวง จว.ปทุมธานี ไปขึ้นเป็น รอง ผบก.ภ.จว.พระนครศรีอยุธยา <persName>พ.ต.อ.จักรกฤษ เครือสุนทรวานิช</persName> ผกก.ฝ่ายอำนวยการ 1 บก.อก.ภ.3 อดีตนายเวร <persName>พล.ต.อ.วุฒิ พัวเวส</persName> ที่ปรึกษา (สบ 10) คนทำบัญชีแต่งตั้งโยกย้าย บช.ภ.3 ตาม <persName>พล.ต.ท.กฤษฎา</persName> มาทำบัญชีแต่งตั้งโยกย้าย บช.ภ.1 เป็น ผกก.ฝ่ายอำนวยการ 1 บก.อก.ภ.1 <persName>พ.ต.อ.นัฎฐ์ จิตรปฏิมา</persName> ผกก.สภ.ค่ายบางระจัน จว.สิงห์บุรี อดีตนายเวร <persName>พล.ต.อ.ประชา พรหมนอก</persName> อดีต ผบ.ตร. มือทำบัญชีแต่งตั้งโยกย้าย เป็น ผกก.สภ.ท่าหิน อ.เมือง จ.ลพบุรี <persName>พ.ต.อ.นราเดช ทิพย์รักษ์</persName> นายเวร <persName>พล.ต.อ.จงรัก จุฑานนท์</persName> รอง ผบ.ตร. ขยับออกไปเป็น ผกก.สภ.คูคต อ.ลำลูกกา จว.ปทุมธานี</p>
<p> <persName>พ.ต.อ.สมศักดิ์ชัย อมรส่งเจริญ</persName> ผกก.สภ.บางบ่อ จว.สมุทรปราการ เด็กสายนายเนวิน ชิดชอบ เป็น ผกก.สภ.เมืองนนทบุรี จ.นนทบุรี <persName>พ.ต.อ.สังวาลย์ ฤกษ์ศรีลักษร์</persName> ผกก.ปพ.บก.สส.ภ.3 เด็กสายนายเนวินอีกคน เป็น ผกก.สภ.เมืองสมุทรปราการ จว.สมุทรปราการ <persName>พ.ต.ท.ปกปภพ บดีพิทักษ์</persName> รอง ผกก.ปป.สภ.ปากเกร็ด จว.นนทบุรี นายตำรวจสายพรรคภูมิใจไทย เลื่อนชั้นขึ้นเป็น ผกก.สภ.บางปู จว.สมุทรปราการ <persName>พ.ต.ท.ไตรรงค์ ผิวพรรณ</persName> รอง ผกก.จร.สภ.พระนครศรีอยุธยา จว.พระนครศรีอยุธยา น้องชาย <persName>พ.ท.หิมาลัย ผิวพรรณ</persName> เป็น ผกก.สส.ภ.จว.อ่างทอง <persName>พ.ต.ท.พัฒนศักดิ์ บุบผาสุวรรณ</persName> สว.กก.สส.ภ.จว.ปทุมธานี ลูกชาย พล.ต.ท.สมศักดิ์ บุบผาสุวรรณ อดีต ผบช.ภ.8 เป็น รอง ผกก.อก.บก.สส.ภ.1
 <persName>พ.ต.ท.อุเทน นุ้ยพิน</persName> สว.กก.สส.2 บก.สส.ภ.1 อดีตนายตำรวจติดตาม <persName>พล.ต.อ.วงกต มณีรินทร์</persName> รอง ผบ.ตร.ได้เลื่อนชั้นเป็น รอง ผกก.สส.3 บก.สส.ภ.1 <persName>พ.ต.อ.มานิตย์ จำลองรักษ์</persName> รอง ผบก.อก.ภ.4 อดีตนายเวร <persName>พล.ต.อ.เสรีพิศุทธ์ เตมียาเวส</persName> อดีต ผบ.ตร.กลับถิ่นเก่าเป็น รอง ผบก.ภ.จว.กาญจนบุรี <persName>พ.ต.อ.จำนงค์ รัตนกุล</persName> รอง ผบก.ภ.จว.ชลบุรี เป็น รอง ผบก.ศฝร.ภ.2 <persName>พ.ต.อ.ถนอม สุวรรณน้อย</persName> รอง ผบก.ภ.จว.ตราด เป็น รอง ผบก.ภ.จว.ปราจีนบุรี <persName>พ.ต.อ.ประสาน บุญเหมือน</persName> รอง ผบก.ภ.จว.ตราด เป็น รอง ผบก.ภ.จว.ฉะเชิงเทรา <persName>พ.ต.อ.ยงยุทธ ขอนดอน</persName> รอง ผบก.ภ.จว.สระแก้ว เป็น รอง ผบก.ภ.จว.ชลบุรี <persName>พ.ต.อ.ศุภมิตร ดวงอมร</persName> รอง ผบก.สส.ภ.2 เป็น รอง ผบก.ภ.จว.จันทบุรี <persName>พ.ต.อ.ณรงค์ สุภาทรัพย์</persName> ผกก.สภ.บางปะกง จว.ฉะเชิงเทรา ขึ้นเป็น รอง ผบก.ภ.จว.นครนายก <persName>พ.ต.อ.ณัฐธวัช ทองใบ</persName> ผกก.สภ.ขลุง จว.จันทบุรี เป็น รอง ผบก.ภ.จว.ตราด <persName>พ.ต.อ.นพดล ศรสำราญ</persName> ผกก.สภ.ศรีมหาโพธิ จว.ปราจีนบุรี เป็น รอง ผบก.ภ.จว.ปราจีนบุรี</p>
<p>รายงานข่าวแจ้งว่า การประชุมแต่งตั้งระดับ รอง ผบก.-สว.ในกองบัญชาการตำรวจนครบาลยังคงวุ่นวายไม่เลิก มีการสั่งเลื่อนการประชุมแต่งตั้งหลายครั้ง จนถึงวันนี้ก็ไม่มีทีท่าว่าจะแล้วเสร็จ นอกจากนั้นมีรายงานข่าวว่ามีนายตำรวจนักวิ่งพยายามซื้อเก้าอี้โรงพักทำเลทองทำให้ราคาค่าเก้าอี้พุ่งจากเดิม 10 ล้าน เป็น 13 ล้านเพียงแค่ข้ามวัน ทั้งนี้มีรายงานข่าวแจ้งว่า <persName>พล.ต.ท.สัณฐาน ชยนนท์</persName> ผบช.น. ได้ลากิจไปทำภารกิจส่วนตัวที่ จ.นครศรีธรรมราช เป็นเวลา 2 วัน ตั้งแต่วันที่ 28-29 มกราคม และ <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. ได้เซ็นอนุมัติไปแล้ว โดยให้ <persName>พล.ต.ต.สุพร พันธุ์เสือ</persName> รอง ผบช.น.รักษาราชการแทน ทำให้มีการตั้งข้อสังเกตกันว่าคงมีปัญหาเรื่องการแต่งตั้งอย่างหนัก อาจจะต้องมีการทำหนังสือขอเลื่อนการแต่งตั้งออกไป เพราะตามกำหนดจะต้องส่งบัญชีแต่งตั้งมายังสำนักงานตำรวจแห่งชาติ ภายในวันที่ 28 มกราคมนี้ เพื่อให้มีผลในวันที่ 16 กุมภาพันธ์</p></body>
</news>
