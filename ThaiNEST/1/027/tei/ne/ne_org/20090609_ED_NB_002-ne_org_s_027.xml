<teiHeader>
<fileDesc>
<titleStmt>
  <title>อธิบดีกรมควบคุมมลพิษ  เผย กากอุตสาหกรรมอันตรายร้อยละ 80 ไม่ได้มีการนำเข้าสู่ระบบการจัดการ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206090010&tb=N255206&return=ok&news_headline="%cd%b8%d4%ba%b4%d5%a1%c3%c1%a4%c7%ba%a4%d8%c1%c1%c5%be%d4%c9%20%20%e0%bc%c2%20%a1%d2%a1%cd%d8%b5%ca%d2%cb%a1%c3%c3%c1%cd%d1%b9%b5%c3%d2%c2%c3%e9%cd%c2%c5%d0%2080%20%e4%c1%e8%e4%b4%e9%c1%d5%a1%d2%c3%b9%d3%e0%a2%e9%d2%ca%d9%e8%c3%d0%ba%ba%a1%d2%c3%a8%d1%b4%a1%d2%c3%20"  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์</orgName> นำระบบไอทีพัฒนาเว็บไซต์ใหม่ให้ธุรกิจโรงแรมขนาดเล็ก</headline>
<lead><orgName>กระทรวงวิทยาศาสตร์และเทคโนโลยี</orgName> นำระบบไอทีพัฒนาเว็บไซต์ใหม่ให้ธุรกิจโรงแรมขนาดเล็ก เพื่อช่วยบรรเทาความเดือดร้อน หวังเพิ่มรายได้พร้อมลดปัญหาคนงานถูกเลิกจ้าง</lead>
<neck></neck>
<body><p>คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> กล่าวว่า ขณะนี้ธุรกิจโรงแรมขนาดเล็กของไทยประสบปัญหาขาดทุนอย่างหนัก เนื่องจากยอดจองลดลง ดังนั้น <orgName>กระทรวง</orgName>จึงได้สนับสนุนงบประมาณ 5 ล้านบาทกำหนดแผนช่วยเหลือโรงแรมขนาดเล็กระดับ 1-3 ดาว จำนวน 300 แห่งทั่วประเทศ โดยจัดทำโครงการพัฒนาไอทีแก้วิกฤตโรงแรม หรือ e-marketing เพื่อทำการตลาดออนไลน์ให้กับโรงแรม แบ่งเป็นให้ความช่วยเหลือโรงแรมที่ยังไม่มีเว็บไซต์จำนวน 100 ราย โดยจะจัดอบรมทำเว็บไซต์ให้กับผู้ประกอบการ นำข้อมูลรูปภาพของโรงแรมขึ้นบนเว็บไซต์ เบื้องต้นจะสนับสนุนค่าใช้จ่ายให้รายละ 5,000 บาทในปีแรก ส่วนกลุ่มโรงแรมที่มีเว็บไซต์อยู่แล้วจำนวน 200 ราย จะให้ผู้เชี่ยวชาญวิเคราะห์เว็บไซต์และให้คำปรึกษา เพื่อปรับปรุงให้ดึงดูดนักท่องเที่ยวมากขึ้น ทั้งนี้ เบื้องต้นได้นำร่องเปิดเว็บไซต์ให้กับโรงแรมเวียงใต้ ถนนรามบุตรี กรุงเทพฯ ก่อนที่จะดำเนินให้ครอบคลุมทั่วประเทศใน 7 จังหวัดแห่งท่องเที่ยวสำคัญ อาทิ กรุงเทพฯ เชียงใหม่ ภูเก็ต เกาะสมุย ซึ่งโครงการนี้จะเริ่มดำเนินการระหว่างเดือนกรกฎาคมถึงสิงหาคมนี้</p>
<p>รัฐมนตรีว่าการ<orgName>กระทรวงวิทยาศาตร์และเทคโนโลยี</orgName> คาดว่า การดำเนินการดังกล่าวจะสามารถสร้างรายได้ให้กับผู้ประกอบการเพิ่มขึ้นอย่าง น้อยร้อยละ 20 ในปีแรก พร้อมลดปัญหาคนงานในธุรกิจโรงแรมที่ถูกปลดไปแล้วเดือนละกว่า 10,000 คน </p></body>
</news>
