<teiHeader>
<fileDesc>
<titleStmt>
  <title>ไอซีทีลุย6เดือน เร่งอุดรอยโหว่เครือข่ายจีไอเอ็น  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090605/48495/%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b8%a5%e0%b8%b8%e0%b8%a26%e0%b9%80%e0%b8%94%e0%b8%b7%e0%b8%ad%e0%b8%99-%e0%b9%80%e0%b8%a3%e0%b9%88%e0%b8%87%e0%b8%ad%e0%b8%b8%e0%b8%94%e0%b8%a3%e0%b8%ad%e0%b8%a2%e0%b9%82%e0%b8%ab%e0%b8%a7%e0%b9%88%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2%e0%b8%88%e0%b8%b5%e0%b9%84%e0%b8%ad%e0%b9%80%e0%b8%ad%e0%b9%87%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ผลสำรวจโจ๋ไทยฟังเพลง ผ่านมือถือมากกว่าเอ็มพี3</headline>
<lead></lead>
<neck></neck>
<body><p>รายงานผลสำรวจที่จัดทำโดย<orgName>แบรนด์เด็ด แอนด์ ซินโนเวท</orgName> เปิดเผยพฤติกรรมการฟังเพลงดิจิทัลของวัยรุ่นในเอเชีย พบว่า ผู้บริโภคกลุ่มนี้ฟังเพลงผ่านเครื่องคอมพิวเตอร์พีซีมากที่สุด โดยเฉพาะในเวียดนาม มีสัดส่วนสูงถึง 52% ตามมาด้วยไต้หวัน 50% มาเลเซีย 47% ส่วนฟิลิปปินส์และฮ่องกง อยู่ในระดับเท่ากันคือ 34%</p>
<p>ขณะที่ ผลสำรวจทั้งภูมิภาค ระบุว่า มีกลุ่มที่นิยมฟังเพลงจากเครื่องเอ็มพี 3 ประมาณ 27% และโทรศัพท์มือถือ 23%</p>
<p>นอก จากนี้ มีแนวโน้มว่าวัยรุ่นจะใช้เวลาฟังเพลงผ่านเครื่องเล่นเอ็มพี 3 และพีซีมากขึ้นเมื่อเทียบกับมือถือ ในสัดส่วนเป็น 33% และ 29% ตามลำดับ โดยมีผู้ที่ยังนิยมฟังเพลงจากมือถือเพียง 25%</p>
<p>อย่างไรก็ตาม <orgName>ซินโนเวท</orgName> มองว่าสัดส่วนการฟังเพลงจากมือถือที่อยู่ในระดับต่ำ อาจมาจากปัจจัยของการมีมือถือใช้ด้วย เพราะจากกลุ่มตัวอย่างพบว่ามากกว่า 50% ของวัยรุ่นที่มีมือถือ ก็จะใช้เพื่อฟังเพลงด้วย</p>
<p>ทั้ง นี้ ผู้ใช้มือถือในกลุ่มวัยรุ่นของไทย 70% ระบุว่าพวกเขาฟังเพลงจากมือถือ ตามมาด้วย ฮ่องกงและจีน มีสัดส่วน 63% เวียดนาม 62% มาเลเซียและอินเดีย 61%</p>
<p>นายสตีฟ การ์ตัน กรรมการบริหารฝ่ายมีเดีย ของ<orgName>ซินโนเวท</orgName> กล่าวว่า โทรศัพท์มือถือมีบทบาทเพิ่มขึ้นเรื่อยๆ ในการดาวน์โหลดเพลง โดยพบว่าเกือบครึ่งของผู้ตอบแบบสอบถามเคยดาวน์โหลดเพลงจากพีซีลงมือถือ ขณะที่ มีเพียง 20% ที่ดาวน์โหลดเพลงมือถือโดยตรง เมื่อเทียบกับผลสำรวจเมื่อ 2 ปีก่อนที่มีสัดส่วนถึง 27%</p>
<p>เขา เสนอแนะผ่านแถลงการณ์ด้วยว่า <orgName>อุตสาหกรรมเพลง</orgName>ควรทำงานร่วมกับ<orgName>บริษัทโทรคมนาคม</orgName> สำหรับบริการเพลงผ่านมือถือ ขณะที่ นักการตลาด และเจ้าของแบรนด์ ควรสำรวจและวางกลยุทธ์เพื่อใช้เพลงเป็นแพลทฟอร์ม เข้าถึงผู้บริโภคกลุ่มนี้ที่ถูกขับเคลื่อนโดยดิจิทัล และเติบโตอย่างรวดเร็ว</p>
<p>ด้าน กลุ่มตัวอย่างสำหรับการสำรวจครั้งนี้ครอบคลุม ช่วงอายุ 15-24 ปี จำนวน8,841 คน ในจีน ฮ่องกง อินเดีย อินโดนีเซีย ญี่ปุ่น มาเลเซีย ฟิลิปปินส์ สิงคโปร์ เกาหลีใต้ ไต้หวัน ไทย และเวียดนาม</p></body>
</news>
