<teiHeader>
<fileDesc>
<titleStmt>
  <title>บอร์ด"กสท"เร่งสรรหาซีอีโอ-สางปัญหา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/04/news_28866686.php?news_id=28866686  </bibl>
</sourceDesc>
</fileDesc>
</teiHeader>
<news>
<headline><orgName>ฟิสิกส์เชียงใหม่</orgName>  ออกเครื่องหมาย  รับรองผ้าอัจฉริยะ</headline>
<lead><orgName>มหาวิทยาลัยเชียงใหม่</orgName>ช่วยยกระดับอุตสาหกรรมสิ่ง ทอ ออกเครื่องหมายรับรองผ้าอัจฉริยะ เพิ่มคุณสมบัติกันคราบเปื้อน รังสียูวี กันยับย่น และอีกสารพัด หลังจากขยายห้องอาบไอก๊าซเพิ่มคุณสมบัติผ้าใหญ่ขึ้น</lead>
<neck></neck>
<body><p>รศ.ธีรวรรณ บุญญวรรณ หัวหน้า<orgName>หน่วยวิจัยฟิสิกส์พลาสมา ภาควิชาฟิสิกส์ คณะวิทยาศาสตร์ มหาวิทยาลัยเชียงใหม่</orgName> เปิดเผยว่า <orgName>หน่วยวิจัยฯ</orgName>ได้ขยายห้องสุญญากาศอาบก๊าซพลาสมาเพิ่มเป็นขนาด 1,200 ลิตร เพื่อรองรับความต้องการบริการเพิ่มคุณสมบัติสิ่งทอของผู้ผลิตผ้าสำเร็จรูป ที่ให้ความสนใจเพิ่มขึ้นอย่างรวดเร็ว</p>
<p>งานวิจัยประยุกต์พลาสมาแก่สิ่งทอเป็นโครงการนำ ร่องเพื่อให้บริการแก่ผู้ผลิตสิ่งทอสำเร็จรูป โดยได้รับการอุดหนุนงบประมาณจากสภาวิจัยแห่งชาติ สถาบันพัฒนาอุตสาหกรรมสิ่งทอ ฯลฯ</p>
<p>ปัจจุบัน ห้องปฏิบัติการฯสามารถให้บริการแก่ผู้ผลิตสิ่งทอได้หลายรูปแบบ อาทิ ผ้ากันเปื้อน ผ้ากันยับย่น ผ้ากันเปื้อน คุณสมบัติซับเหงื่อหรือซับน้ำได้ดี ติดสีดี และกันแสงยูวี ตัวอย่างสินค้าที่เคยให้บริการ เช่น เนคไทไหม ผ้าลูกไม้ ผ้าไหม ชุดกีฬา ชุดชั้นใน เป็นต้น นอกจากนี้ ยังสามารถพัฒนาวิธีการประยุกต์ร่วมกับเทคนิคอื่นๆ เพื่อสร้างนวัตกรรมสิ่งทออย่าง "ผ้าอัจฉริยะ" สำหรับใช้งานทางด้านชีวการแพทย์ ทางเภสัชวิทยา หรือทางเทคโนโลยีสื่อสาร</p>
<p>การประยุกต์พลาสมาได้เปรียบกว่าการใส่สารเคมี เพิ่มคุณสมบัติลงบนผ้า เนื่องจากการอาบพลาสมาไม่กระทบต่อคุณสมบัติดั้งเดิมของผ้า และใช้ปริมาณก๊าซหรือไอระเหยเพียงเล็กน้อย และใช้เวลาสั้นเพียง 10-15 นาที และรักษาคุณภาพสิ่งแวดล้อมในระยะยาว</p>
<p>สำหรับผ้าที่ผ่านการอาบด้วยพลาสมาจากห้อง ปฏิบัติการฯ จะได้รับการรับรองด้วยตรา Plasma Modified พร้อมกันนี้ หน่วยวิจัยยังรับให้คำปรึกษาด้านเทคโนโลยีพลาสมาทุกรูปแบบอีกด้วย</p></body>
</news>
