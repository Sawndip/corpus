<teiHeader>
<fileDesc>
<titleStmt>
  <title>กรมวิทยาศาสตร์บริการ เตรียมยื่นเรื่องเสนอ ครม.พิจารณาปรับรูปแบบเป็นองค์การมหาชน มิ.ย.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206040275&tb=N255206&return=ok&news_headline='%a1%c3%c1%c7%d4%b7%c2%d2%c8%d2%ca%b5%c3%ec%ba%c3%d4%a1%d2%c3  </bibl>
</sourceDesc>
</fileDesc>
</teiHeader>
<news>
<headline><orgName>เอไอเอส</orgName>ผุด"สถานีฐานกังหันลม"</headline>
<lead><orgName>เอไอเอส</orgName>ลงทุน 4.5 ล้านบาท สร้างสถานีฐานกังหันลมแห่งแรกที่เมืองพัทยา ขอเวลา 1 ปีประเมินความคุ้มค่า ก่อนตัดสินใจจะลุยต่อหรือไม่ รับต้นทุนค่อนข้างสูง</lead>
<neck></neck>
<body><p>นายวิเชียร เมฆตระการ กรรมการผู้อำนวยการ <orgName>บมจ.แอดวานซ์ อินโฟร์ เซอร์วิส</orgName> หรือ <orgName>เอไอเอส</orgName> กล่าวว่า <orgName>เอไอเอส</orgName>ได้สานต่อแนวคิด "กรีน เน็ตเวิร์ก" โดยใช้งบประมาณ 4.5 ล้านบาท สร้างสถานีฐานกังหันลมเป็นแห่งแรกที่เมืองพัทยา ชายหาดบ้านอำเภอ เทศบาลตำบลนาจอมเทียน อ.สัตหีบ จ.ชลบุรี จากก่อนหน้านี้ที่มีสถานีฐานโซลาร์เซลล์ ที่เชียงใหม่แล้ว ซึ่ง<orgName>บริษัท</orgName>มีเป้าหมายผลิตพลังงานไฟฟ้าที่ได้จากพลังงานลมไปใช้ในสถานีฐาน ตลอดจนบางส่วนใช้เพื่อประโยชน์สาธารณะของเทศบาลนั้นๆ สำหรับพื้นที่ซึ่งใช้พลังงานลมทดแทนได้ เป็นบริเวณเกาะ ได้แก่ เกาะสุรินทร์ เกาะหลีเป๊ะ หมู่เกาะสิมิลัน ชุมพร เพราะต้องใช้พลังงานลมความเร็ว 6 เมตรต่อวินาที</p>
<p>อย่างไรก็ตาม <orgName>สถานีฐานกังหันลม</orgName>จะมีต้นทุนสูงกว่าสถานีฐานพลังงานไฟฟ้าปกติถึง 4 ล้านบาทต่อแห่ง และหากเปรียบเทียบต้นทุนการใช้ไฟฟ้าที่ได้จากบริการของการไฟฟ้าปกติกับการผลิตไฟฟ้าจากพลังงานลมจะเสียค่าใช้จ่ายส่วนนี้เพิ่มขึ้นถึง 9 เท่า แต่การใช้พลังงานลมก็เป็นพลังงานทางเลือกที่เป็นพลังงานสะอาด และคืนประโยชน์สู่สังคม ดังนั้น <orgName>เอไอเอส</orgName>จะเก็บข้อมูลการใช้งานเป็นเวลา 1 ปี ก่อนตัดสินใจว่าจะขยายไปยังแห่งอื่นหรือไม่</p>
<p>“หากประเมินความคุ้มค่าในการลงทุน เปรียบเทียบกับผลที่คืนกลับอาจไม่คุ้มค่า เพราะต้นทุนยังสูงมาก หากคิดอย่างนั้น<orgName>เอไอเอส</orgName>คงไม่ลงทุน แต่เป็นประโยชน์ต่อสิ่งแวดล้อม สังคม ส่วนการประเมินความคุ้มค่าของการจัดตั้งสถานีฐานกังหันลม เราจะวัดจากที่นำไฟฟ้าคืนกลับให้ราชการ” นายวิเชียรกล่าวและว่า หวังว่าอนาคตรัฐบาลจะสนับสนุนการใช้พลังงานทดแทนมากขึ้น โดยแนวทางหนึ่งคือการลดภาษีนำเข้าอุปกรณ์ จะช่วยลดต้นทุนได้อีกทางหนึ่ง</p></body>
</news>
