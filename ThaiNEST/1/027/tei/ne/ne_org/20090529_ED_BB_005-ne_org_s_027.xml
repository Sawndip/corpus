<teiHeader>
<fileDesc>
<titleStmt>
  <title>'ไอเน็ต'เร่งปรับโครงสร้าง รับรายได้อุตฯเติบโตช้าลง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/29/news_28832413.php?news_id=28832413  </bibl>
</sourceDesc>
</fileDesc>
</teiHeader>
<news>
<headline>อดีตนักวิจัยลุยธุรกิจนวัตกรรมสุขภาพ</headline>
<lead>อดีตนักวิจัยมหิดลเปิด<orgName>บริษัทที่ปรึกษาทางการ ตลาด</orgName> ทุนจดทะเบียน 1 ล้านบาท จับมือผู้ประกอบการด้านเทคโนโลยีดูแลผู้ป่วยทางไกล ชู "นวัตกรรมสุขภาพ" ฟื้นท่องเที่ยวไทย</lead>
<neck></neck>
<body><p>น.พ.กำพล ศรีวัฒนกุล ประธาน <orgName>บริษัท ไบโอคอนซัลท์ จำกัด</orgName> กล่าวว่า ได้ลงทุนจัดตั้งบริษัทที่ปรึกษาทางการตลาด QACT (Quality Affordable care Thailand) ทุนจดทะเบียน 1 ล้านบาท พร้อมทั้งมองหาพาร์ทเนอร์ร่วมลงทุน ซึ่งเป็นกิจกรรมที่จะผลักดันให้โครงการเครือข่ายธุรกิจนวัตกรรมการท่อง เที่ยวทางการแพทย์เกิดขึ้นจริง</p>
<p><orgName>เครือข่ายธุรกิจฯ</orgName> เป็นความพยายามผลักดันของ<orgName>ผู้ประกอบการธุรกิจโรงพยาบาล โรงแรม สปาเพื่อสุขภาพและสำนักงานนวัตกรรมแห่งชาติ</orgName> (<orgName>สนช.</orgName>) ที่ต้องการสร้างความแข็งแกร่งให้กับภาคการท่องเที่ยวด้วย "นวัตกรรมสุขภาพ"</p>
<p><orgName>QACT</orgName> อยู่ระหว่างสร้างความร่วมมือกับภาคธุรกิจกว่า 10 บริษัท ที่เกี่ยวข้องกับเทคโนโลยีที่ช่วยติดตามและดูแลผู้ป่วยอย่างใกล้ชิด เช่น เครื่องมือติดตามผลการรักษาในผู้ป่วยเบาหวาน เครื่องตรวจคลื่นหัวใจและคลื่นสมองสำหรับผู้ป่วยโรคหัวใจและโรคทางสมอง รวมทั้งการฝังชิพสำหรับผู้ป่วยโรคสมองเสื่อม และการรวบรวมข้อมูลผลักดันโครงการลองสเตย์ รองรับนักท่องเที่ยวญี่ปุ่น</p>
<p>"ยังมีสมุนไพรอีกหลายชนิดที่มีศักยภาพ สามารถพัฒนาเป็นผลิตภัณฑ์ต้านเชื้อไวรัส หรือมีความเป็นไปได้ในการผลิตเป็นวัคซีน และยารักษาโรคอุบัติใหม่ที่เกิดจากเชื้อไวรัส เช่น สมุนไพรซึ่งมีถิ่นกำเนิดอยู่ทางภาคเหนือชื่อว่า “คาวตอง” มีคุณสมบัติต้านเชื้อไวรัสที่มีเปลือกหุ้ม จึงมีความเป็นไปได้ที่จะนำมาศึกษาเพิ่มเติม ใช้เสริมประสิทธิภาพกับสมุนไพรชนิดอื่น โดยมีข้อมูลทางวิชาการยืนยัน" น.พ.กำพล อดีตอาจารย์และนักวิจัยด้านสเต็มเซลล์ <orgName>คณะวิทยาศาสตร์ มหาวิทยาลัยมหิดล</orgName> กล่าว</p>
<p>นายโฆสิต สุวินิจจิต ที่ปรึกษาด้านการตลาด บริษัท ยูนอวัส (ประเทศไทย) และอดีตประธานเจ้าหน้าที่บริหารกรรมการผู้จัดการ <orgName>บริษัท มีเดีย ออฟ มีเดียส์ จำกัด</orgName> ( มหาชน ) กล่าวว่า ส่วนตัวมีความสนใจที่จะพัฒนานวัตกรรมเพื่อสุขภาพ โดยมีแนวคิดที่จะนำเข้าอุปกรณ์กรองอากาศแบบพกพาจากอเมริกามาจำหน่ายในไทย</p>
<p>“เครื่องกรองอากาศแบบพกพา ราคานำเข้าประมาณ 5,000 บาท กรองอากาศจากเชื้อไวรัสไข้หวัดใหญ่ในระยะ 1 ฟุต โดยมีผลงานวิจัยยืนยัน จึงมั่นใจว่าผลิตภัณฑ์นี้จะเป็นที่สนใจของกลุ่มคนรักสุขภาพ ที่ต้องการป้องกันตัวเองจากโรคระบาดที่มีสาเหตุจากไวรัส” นายโฆสิต กล่าวในเวทีสัมมนาระดมความคิดเห็นเรื่องการใช้นวัตกรรมเพื่อป้องกันการระบาด ของไข้หวัดใหญ่สายพันธุ์ใหม่ 2009 (H1N1) วานนี้ (28 พค.) ที่โรงแรมสยามซิตี้ จัดโดยสำนักงานนวัตกรรมแห่งชาติ</p></body>
</news>
