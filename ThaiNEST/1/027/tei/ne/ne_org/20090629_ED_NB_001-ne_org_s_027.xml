<teiHeader>
<fileDesc>
<titleStmt>
  <title>เลื่อนประมูล3จีต้องรอต้นปีหน้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090629/18807/%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b8%9b%e0%b8%a3%e0%b8%b0%e0%b8%a1%e0%b8%b9%e0%b8%a53%e0%b8%88%e0%b8%b5%e0%b8%95%e0%b9%89%e0%b8%ad%e0%b8%87%e0%b8%a3%e0%b8%ad%e0%b8%95%e0%b9%89%e0%b8%99%e0%b8%9b%e0%b8%b5%e0%b8%ab%e0%b8%99%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline><orgName>วว.</orgName>ถ่ายทอดเทคโนโลยีการผลิต “ผลิตภัณฑ์ไพลจีนิค” สู่เชิงพาณิชย์</headline>
<lead><orgName>สถาบันวิจัยวิทยาศาสตร์และเทคโนโลยี แห่งประเทศไทย (วว.)</orgName> ถ่ายทอดเทคโนโลยีการผลิต “ผลิตภัณฑ์ไพลจีนิค” แผ่นผ้าอนามัยเช็ดทำความสะอาดจุดซ่อนเร้นสำหรับสตรี ให้แก่ห้างหุ้นส่วนจำกัด ฟ้าใส่สมุนไพร เพื่อเจาะตลาดกลุ่มสตรี และเพิ่มมูลค่าให้กับสมุนไพรไทย</lead>
<neck></neck>
<body><p>นางอัญชลี กลมรัตน์กุล รองผู้ว่าการ<orgName>กลุ่มวิจัยและพัฒนา ด้านอุตสาหกรรมชีวภาพ</orgName> เปิดเผยว่า ฝ่ายเภสัชและผลิตภัณฑ์ธรรมชาติ ได้ประสบความสำเร็จในการวิจัยและพัฒนาผลิตภัณฑ์ไพลจีนิค แผ่นผ้าอนามัยเช็ดทำความสะอาดจุดซ่อนเร้นภายนอกสำหรับสตรี ที่มีผลในการยับยั้ง และฆ่าเชื้อแบคทีเรียก่อโรคสตรี เช่น เชื้อโรคในช่องคลอด และเชื้อโรคปนเปื้อนตามสุขภัณฑ์ ที่นำน้ำมันไพรที่สกัดจากเหง้าไพร ที่มีคุณสมบัติในการยับยั้งและฆ่าเชื้อจุลินทรีย์ที่ก่อให้เกิดโรคในช่อง คลอด มาเป็นส่วนประกอบของผลิตภัณฑ์ไพลจีนิค จึงอยากส่งเสริมให้กลุ่มสตรีทั้งไทยและต่างชาติได้ใช้ผลิตภัณฑ์ที่เป็นผลงาน ของนักวิจัยไทย และใช้สมุนไพรไทย ที่ไม่ก่อให้เกิดอันตรายต่อร่างกาย โดยได้ถ่ายทอดเทคโนโลยีการผลิตให้กับห้างหุ้นส่วนจำกัดฟ้าใสสมุนไพร ในระยะเวลา 5 ปี เพื่อนำผลงานวิจัยดังกล่าวไปต่อยอดในเชิงพาณิชย์ เพื่อเป็นทางเลือกให้กับผู้บริโภค และเป็นการเพิ่มมูลค่าให้กับสมุนไพรไทยด้วย </p>
<p>ทั้งนี้ <orgName>ห้างหุ้นส่วนจำกัด ฟ้าใส่สมุนไพร</orgName> จะนำเทคโนโลยีการผลิต “ผลิตภัณฑ์ไพลจีนิค” ออกสู่ตลาดในแบรน์ว่า “ไพรเฟรส” ในช่วงกลางเดือนสิงหาคม และจะวางจำหน่ายที่ห้างสรรพสินค้าทั่วไปด้วย </p></body>
</news>
