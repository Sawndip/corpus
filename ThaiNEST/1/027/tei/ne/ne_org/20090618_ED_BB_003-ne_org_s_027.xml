<teiHeader>
<fileDesc>
<titleStmt>
  <title>"ขยับโลกไอที" : คอมมูนิคเอเชีย 2009 กรีนเทคโนฯมาแรง-ทัชโฟนคึกคัก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/18/news_28950805.php?news_id=28950805  </bibl>
</sourceDesc>
</fileDesc>
</teiHeader>
<news>
<headline><orgName>พันธุ์ทิพย์</orgName>จัดฮอตเซลชิงลูกค้าคอมมาร์ต</headline>
<lead></lead>
<neck></neck>
<body><p><orgName>พันธุ์ทิพย์พลาซ่า</orgName>จัดฮอตเซล ชนคอมมาร์ต ชิงลูกค้า กระตุ้นรายได้ผู้เช่า ทั้งให้คำมั่นเปลี่ยนภาพสาขาประตูน้ำเป็นแหล่งขายสินค้าไอทีถูกลิขสิทธิ์ 100% หลังสัญญาเช่าพื้นที่ระยะยาวกลุ่มขายของเถื่อนหมดอายุ เผยมาตรการใหม่คัดร้านค้าหนักขึ้น-ให้สัญญาระยะสั้น พร้อมยกเลิกทันทีหากละเมิดสิทธิ์ ย้ำใช้แผนเดียวกันกับสาขาใหม่ "ดิจิทัล เกตเวย์" ที่เปิดให้บริการกลางปี</p>
<p>นายวิษณุ หวังวิสุทธิ์ กรรมการผู้จัดการกลุ่มธุรกิจศูนย์การค้าไอที <orgName>พันธุ์ทิพย์พลาซ่า</orgName> กล่าวว่า สภาพตลาดค้าปลีกไอทีโดยรวมในตลาดลดลงกว่า 20-30% ขณะที่ยอดขายร้านค้าในพันธุ์ทิพย์ก็ลดลง 15-20%</p>
<p>ล่าสุด<orgName>บริษัท</orgName>เตรียมจัดงาน "พันธุ์ทิพย์ ฮอต เซล" ครั้งที่ 2 วันที่ 27 มิ.ย.-5 ก.ค.นี้ เน้นลดราคาสินค้าไอที พร้อมทำโปรโมชั่นลดครึ่งราคาให้สินค้าบางรายการ และเสนอโปรโมชั่นเงินผ่อน 0% และชิงรางวัลรถยนต์โปรตอน 1 คัน กระตุ้นการใช้จ่ายไอทีภายในพันธุ์ทิพย์</p>
<p>เขาระบุว่า <orgName>บริษัท</orgName>ตั้งใจจัดงานพันธุ์ทิพย์ชนกับงานเทรดโชว์ขนาดใหญ่ในตลาด โดยชูจุดเด่นในการเพิ่มทางเลือกผู้ซื้อ โดยเฉพาะผู้ซื้อรายใหม่ที่ยังไม่มีความรู้ไอที ซึ่งมักประสบปัญหาติดต่อร้านค้าลำบาก เนื่องจากที่ตั้งไกล ขณะที่<orgName>พันธุ์ทิพย์</orgName>จะได้เปรียบกว่าด้านที่มีที่ตั้งชัดเจน</p>
<p>"เราตั้งใจจัดงานชนกับคอมมาร์ตเลย เพื่อชิงฐานลูกค้า เพราะเงินสะพัดในงานสูงมาก เชื่อว่าหลายพันล้านบาท ซึ่งเศรษฐกิจช่วงนี้เราก็ต้องพยายามหากิจกรรม หรือทำอะไรเพื่อช่วยกระตุ้นรายได้ให้กับผู้เช่าพื้นที่เรามากขึ้น ส่วนเรามีรายได้แค่ค่าเช่าพื้นที่เท่านั้น ซึ่งคาดว่าปลายปีจะจัดอีกครั้งเพื่อฉลองครบรอบ 25 ปีพันธุ์ทิพย์" นายวิษณุกล่าว</p>
<p>อย่างไรก็ตาม<orgName>บริษัท</orgName>คาดการณ์ว่าจะมีรายได้ค่า เช่าพื้นที่เพิ่มขึ้นเกือบ 1,000 ล้านบาทจากปกติมีรายได้เฉลี่ย 500 ล้านบาท จากพันธุ์ทิพย์ 3 สาขาหลัก เนื่องจากปีนี้จะมีรายได้จากสาขาใหม่ที่กำลังจะเปิดเข้ามารวมอยู่ด้วย</p>
<p>พร้อมกันนี้ เขากล่าวว่า <orgName>บริษัท</orgName>ตั้งเป้าลบภาพพันธุ์ทิพย์ที่เป็นแหล่งขายสินค้าละเมิดลิขสิทธิ์แหล่ง ใหญ่แห่งหนึ่งในไทยให้กลายเป็นศูนย์รวมสินค้าไอทีถูกกฎหมาย 100% ภายในปี 2557 ซึ่งเป็นปีที่ผู้เช่าพื้นที่ระยะยาว 30 ปี จะหมดสัญญาและคืนพื้นที่ให้</p>
<p>ทั้งนี้เนื่องจากพื้นที่ดังกล่าว ส่วนใหญ่ใช้เปิดร้านค้าขายซอฟต์แวร์และซีดีเถื่อน ซึ่งคิดเป็นสัดส่วนราว 5% ของพื้นที่ทั้งหมดของพันธุ์ทิพย์ ยังไม่รวมร้านค้าที่ลักลอบขายโซนอื่นๆ</p>
<p>อย่างไรก็ตาม ขณะนี้<orgName>บริษัท</orgName>พยายามหาทางลดจำนวนลง โดยร่วมมือกับเจ้าของลิขสิทธิ์ เช่น ไมโครซอฟท์ เสนอแผนสนับสนุนการขายโปรแกรมลิขสิทธิ์ให้ร้านค้า และจะใช้มาตรการเดียวกันนี้กับที่สาขาใหม่ "ดิจิทัล เกตเวย์" ซึ่งมีกำหนดเปิดตัวราวเดือน ก.ค.-ส.ค.ปีนี้ โดยขณะนี้กำลังตกแต่งร้านค้า</p>
<p>"ดิจิทัล เกตเวย์เราจะสกรีนหนักมาก เพราะตั้งใจเป็น Clean Mall ไอทีแห่งแรก โดยรวมร้านค้าทั้งฮาร์ดแวร์ ซอฟต์แวร์ราว 50 ราย ซึ่งสาขาประตูน้ำก็จะค่อยๆ ลดลง เพราะสัญญาเช่าพื้นที่ของร้านค้ากลุ่มนี้จะหมดลง เราจะเอาพื้นที่มาจัดสรรใหม่ และคัดเลือกร้านค้าเฉพาะที่ถูกกฎหมาย แต่ถ้ารายไหนดูยังไม่ชัดเจน ก็จะให้เช่าระยะสั้น 3-6 เดือน เพื่อดูว่าเขาทำถูกสัญญาหรือไม่ เพราะต้องยอมรับว่า การเอาผิดกับร้านค้าเหล่านี้ยังติดว่าต้องมีเจ้าหน้าที่นำคำสั่งศาลมายื่น เราถึงจะสั่งปิดร้านค้านั้นๆ ได้"</p></body>
</news>
