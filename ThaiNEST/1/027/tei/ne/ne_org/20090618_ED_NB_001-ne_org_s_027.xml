<teiHeader>
<fileDesc>
<titleStmt>
  <title>เพย์พาลเตรียมเพิ่มทีมงานชาวไทย  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-19 01:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090619/52563/%e0%b9%80%e0%b8%9e%e0%b8%a2%e0%b9%8c%e0%b8%9e%e0%b8%b2%e0%b8%a5%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b9%80%e0%b8%9e%e0%b8%b4%e0%b9%88%e0%b8%a1%e0%b8%97%e0%b8%b5%e0%b8%a1%e0%b8%87%e0%b8%b2%e0%b8%99%e0%b8%8a%e0%b8%b2%e0%b8%a7%e0%b9%84%e0%b8%97%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline><orgName>เนคเทค</orgName> พัฒนาเทคโนโลยีวัดความชื้นข้าวเปลือกแบบพกพา</headline>
<lead><orgName>เนคเทค</orgName> พัฒนาเทคโนโลยีวัดความชื้นข้าวเปลือกแบบพกพา หวังช่วยเกษตรกรคัดเลือกข้าวคุณภาพสูงพร้อมลดการพึ่งพาเทคโนโลยีจากต่างประเทศ</lead>
<neck></neck>
<body><p>ดร.พันธ์ศักดิ์ ศิริรัชตพงษ์ ผู้อำนวยการ<orgName>ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) กระทรวงวิทยาศาสตร์และเทคโนโลยี</orgName> กล่าวว่า <orgName>เนคเทค</orgName> โดยศูนย์เทคโนโลยีไมโครอิเล็กทรอนิกส์ (ทีเมค) ประสบความสำเร็จในการพัฒนา "หัววัดความชื้นข้าวเปลือกแบบพกพา" ซึ่งเป็นเทคโนโลยีเซนเซอร์สำหรับวัดอุณหภูมิข้าวเปลือกในโรงอบข้าว หรือ ไซโลอบข้าว เพื่อให้ได้ข้าวเปลือกคุณภาพสูง โดยสามารถพกพาใช้งานนอกสถานที่ได้ ทั้งนี้ หัววัดความชื้นดังกล่าวจะอาศัยหลักการของสนามไฟฟ้าในการทำงาน โดยเมื่อนำหัววัดเสียบเข้าไปที่ข้าวเปลือก ค่าของสนามไฟฟ้าจะลดลงทันทีเมื่อข้าวเปลือกมีความชื้นสูง และยังระบุถึงระดับอุณหภูมิได้ ทั้งนี้ อุปกรณ์ดังกล่าวยังมีราคาถูกกว่าการนำเข้าเทคโนโลยีจากต่างประเทศประมาณ 10 เท่า โดยมีราคาถูกเพียง 200-300 บาทเท่านั้น</p>
<p>นอกจากนี้ ทีมนักวิจัยทีเมคยังออกแบบเซ็นเซอร์หรือหัววัดอุณหภูมิความร้อนเพื่อใช้กับ รถยนต์เชื้อเพลิงแก๊ส เนื่องจากที่ผ่านมารถยนต์ติดแก๊สมักประสบปัญหาขณะเร่งเครื่องจะเกิดความร้อน สูงและทำให้อุปกรณ์เสียหาย โดยเซ็นเซอร์สามารถแจ้งเตือนอุณหภูมิที่เปลี่ยนแปลงไปในเครื่องยนต์ เมื่อติดตั้งหัววัดไว้ที่ห้องเครื่อง และหากความร้อนเปลี่ยนแปลงไปเซ็นเซอร์จะส่งสัญญาณไปยังชุดควบคุมที่ติดอยู่ บริเวณคอนโซลหน้ารถทันที ทั้งนี้ อุปกรณ์ดังกล่าวมีต้นทุนประมาณ 2,000 บาท คาดว่าจะแล้วเสร็จพร้อมใช้งานภายใน 3 เดือน </p></body>
</news>
