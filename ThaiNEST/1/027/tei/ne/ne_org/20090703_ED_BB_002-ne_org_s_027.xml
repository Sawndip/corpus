<teiHeader>
<fileDesc>
<titleStmt>
  <title>เอสเอพีชูโซลูชั่นคน-สิ่งแวดล้อมฝ่าวิกฤตเศรษฐกิจ  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-03 05:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090703/56993/%e0%b9%80%e0%b8%ad%e0%b8%aa%e0%b9%80%e0%b8%ad%e0%b8%9e%e0%b8%b5%e0%b8%8a%e0%b8%b9%e0%b9%82%e0%b8%8b%e0%b8%a5%e0%b8%b9%e0%b8%8a%e0%b8%b1%e0%b9%88%e0%b8%99%e0%b8%84%e0%b8%99-%e0%b8%aa%e0%b8%b4%e0%b9%88%e0%b8%87%e0%b9%81%e0%b8%a7%e0%b8%94%e0%b8%a5%e0%b9%89%e0%b8%ad%e0%b8%a1%e0%b8%9d%e0%b9%88%e0%b8%b2%e0%b8%a7%e0%b8%b4%e0%b8%81%e0%b8%a4%e0%b8%95%e0%b9%80%e0%b8%a8%e0%b8%a3%e0%b8%a9%e0%b8%90%e0%b8%81%e0%b8%b4%e0%b8%88.html  </bibl>
</sourceDesc>
</fileDesc>
</teiHeader>
<news>
<headline><orgName>กทช.</orgName>ชงแผนบรอดแบนด์เสนอนายกฯต.ค.</headline>
<lead><orgName>กทช.</orgName> ทุ่มงบจ้างจุฬาฯ เร่งแผนขยายบรอดแบนด์ในประเทศ ประชุมใหญ่ร่วม 3 ฝ่าย กทช.-โอเปอเรเตอร์-ไอซีที กำหนดนโยบายเสนอนายกรัฐมนตรีภายในเดือน ต.ค.</lead>
<neck></neck>
<body><p>นายประสิทธิ์ ประพิณมงคลการ <orgName>คณะกรรมการกิจการโทรคมนาคมแห่งชาติ (กทช.)</orgName> กล่าวว่า<orgName>กทช.</orgName>ได้ ร่วมมือกับศาสตราจารย์ เครก วอเรนต์ สมิธ ผู้เชี่ยวชาญบรอดแบนด์ของสหรัฐอเมริกา หนึ่งในคณะทำงานบรอดแบนด์ที่เป็นประโยชน์ต่อสาธารณชน(Meanningful working group) จุฬาลงกรณ์มหาวิทยาลัย โดยอุดหนุนงบประมาณ 7 แสนบาท เพื่อทำวิจัย และกำหนดแผนบรอดแบนด์ในไทย ก่อนนำเสนอต่อรัฐบาล</p>
<p>“โอเปอเรอตอร์ทั้ง 5 ราย ไม่ว่าจะเป็น<orgName>เอไอเอส</orgName> <orgName>ดีแทค</orgName> <orgName>ทรู</orgName> <orgName>กสท</orgName> และ<orgName>ทีโอที</orgName> จะร่วมกับเราร่างแผนขยายการใช้บรอดแบนด์ในภาพใหญ่ เพื่อให้คนไทยได้เข้าถึงบรอดแบนด์ และลดช่องว่างการเข้าถึงไอทีของประเทศไทยได้”นายประสิทธิ กล่าว</p>
<p>นอก จากนี้ คณะทำงานยังจะมีการทำงานร่วมกันเพื่อพัฒนาการติดต่อกับผู้ใช้ หรือระบบปฏิบัติการที่สามารถใช้ได้กับโทรศัพท์รุ่นใหม่ทั้งหมด ซึ่งจะทำให้ภาครัฐ และสถาบันการศึกษามีช่องทางส่งบริการด้านเนื้อหาอื่นๆ ให้แก่ผู้ใช้รายได้น้อย</p>
<p>ด้านนายศุภชัย เจียรวนนท์ ประธานบริหาร และกรรมการผู้จัดการใหญ่ <orgName>บมจ.ทรู คอร์ปอเรชั่น</orgName> และ<orgName>บริษัท ทรูมูฟ จำกัด</orgName> ได้เสนอตัวขอเป็นเจ้าภาพในการประชุมร่วมครั้งต่อไป และจะสนับสนุนเงินงบประมาณในการทำวิจัยเพิ่มเติมร่วมกับทางจุฬาฯ และจัดการเรื่องเอกสารต่างๆ ในการประชุม</p>
<p>ทั้งนี้ จะกำหนดกรอบการทำงานซึ่งประกอบด้วย กทช. โอเปอเรเตอร์ และตัวแทนไอซีที ทำเป็นแผนนโยบายบรอดแบนด์ให้เสร็จภายใน 3 เดือนนับจากนี้และนำเสนอต่อนายกรัฐมนตรีภายในเดือนตุลาคมนี้</p>
<p>โดย หลังจากเสนอไปถึงนายกรัฐมนตรีแล้ว ก็คาดหวังว่านายกรัฐมนตรี อาจจะเรียกกระทรวงที่เกี่ยวข้องในแผนนี้ ทั้งด้านการศึกษา สาธารณสุข รวมถึงกระทรวงการคลังเข้าหารือ เพื่อกำหนดแผนที่ชัดเจน และเร่งดำเนินการให้เร็วที่สุด </p>
<p>นายศุภชัย กล่าวว่า จะเน้นแผนบรอดแบนด์ไปยังการศึกษาก่อนเป็นอันดับแรก โดยอาจดึงหน่วยงานด้านการศึกษาของไทยเข้ามาร่วม เช่น <orgName>กระทรวงศึกษาธิการ</orgName> โดยมีแนวคิดว่า อาจให้ภาค<orgName>รัฐ</orgName>เข้ามาช่วยสนับสนุนในเรื่องของการกู้ยืมเงินในราคาถูกเพื่อให้ นักเรียน นักศึกษาได้มีการอุปกรณ์ราคาถูกในการเข้าถึงความรู้</p>
<p>""ความร่วมมือครั้งนี้ เป็นเรื่องที่ดีในการช่วยกันผลักดัน โดยจะลงลึกไปถึงอุปกรณ์ต่างๆ เช่น สมาร์ทโฟน คอมพิวเตอร์ โน้ตบุ๊ค รวมไปถึงซอฟต์แวร์ แอพลิเคชั่นด้านการศึกษา" นายศุภชัยกล่าว</p>
<p>ส่วน กรณี<orgName>กระทรวงไอซีที</orgName> มุ่งหวังให้โอเปอเรเตอร์ลดราคาบรอดแบนด์นั้น โดยส่วนตัวเห็นว่า หาก 3จี และไวแม็กซ์ เกิดขึ้นเร็วจะเป็นตัวกระตุ้นให้ราคาบรอดแบนด์ปรับลงมาเอง เพราะมีดีมานด์สูงขึ้น</p>
<p>ขณะที่ นายเครก วอเรนต์ สมิธ กล่าวว่า ปัจจุบันไทยมีอัตราการใช้บรอดแบนด์เพียง 2% โดยคาดว่าหลังจากการมี 3จี และไวแม็กซ์ จะทำให้การขยายตัวของการใช้เพิ่มขึ้นกว่า 20%และครอบคลุมพื้นที่การใช้งานได้มากกว่า 80%</p>
<p>นายเศรษฐพร คูศรีพิทักษ์ กรรมการ <orgName>กทช.</orgName> กล่าวว่า <orgName>กทช.</orgName> ยืนยันกำหนดการเปิดประมูลไลเซ่นทั้ง 3จี และไวแม็กซ์ ไตรมาส 3 เช่นเดิม ไม่มีการเลื่อนไปเป็นต้นปี 2553 อย่างที่มีกระแสข่าวออกไปก่อนหน้านี้</p>
<p>รวมทั้ง ล่าสุด<orgName>บริษัท</orgName>ที่ปรึกษาการออกแบบประมูลไลเซ่น 3จีของ <orgName>กทช.</orgName> ก็ได้แจ้งมาแล้วว่า กำหนดการเปิดประมูลที่วางไว้เหมาะสมแล้ว</p></body>
</news>
