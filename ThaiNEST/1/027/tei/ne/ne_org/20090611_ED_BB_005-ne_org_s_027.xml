<teiHeader>
<fileDesc>
<titleStmt>
  <title>มอนิเตอร์ : เอสวีโอเอขายผ่านทีวีดาวเทียม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/11/news_28909561.php?news_id=28909561  </bibl>
</sourceDesc>
</fileDesc>
</teiHeader>
<news>
<headline>น้ำส้มสายชูจาก'ข้าวอินทรีย์' เพิ่มทางเลือกสินค้าปลอดสาร</headline>
<lead><orgName>ไทยออร์แกนิค</orgName>ต่อยอดผักสดปลอดสาร ใช้ “ข้าวอินทรีย์” ผลิต “น้ำส้มสายชู” รายแรก ชูจุดเด่นรสชาตินุ่ม หอมกลิ่นข้าว เพิ่มทางเลือกผู้บริโภค</lead>
<neck></neck>
<body><p>นายกานต์ ฤทธิ์ขจร ผู้จัดการทั่วไป <orgName>ไทยออร์แกนิค ฟาร์ม</orgName> ผู้ผลิตและจำหน่ายผักสดอินทรีย์ แบรนด์ “ไร่ปลูกรัก” กล่าวว่า <orgName>ฟาร์ม</orgName>ประสบความสำเร็จในการพัฒนาวิธีผลิตน้ำส้มสายชูจากข้าวเกษตรอินทรีย์ ขณะนี้อยู่ระหว่างขอการรับรองจากสำนักงานคณะกรรมการอาหารและยา (อย.) คาดว่าราวกลางปี 2552 จะสามารถออกสู่ตลาดได้ เพื่อเป็นทางเลือกให้กับกลุ่มรักสุขภาพ</p>
<p>ทาง<orgName>ฟาร์ม</orgName>ต้องการขยายตลาดผลิตภัณฑ์เกษตรอินทรีย์ โดยมุ่งเน้นไปที่กลุ่มผักดอง พริกดองและผลิตภัณฑ์เกษตรอินทรีย์อื่นๆ ที่ใช้น้ำส้มสายชูหมักเป็นวัตถุดิบ แต่ปัจจุบันยังไม่มีการผลิตน้ำส้มสายชูจากวัตถุดิบเกษตรอินทรีย์ และเป็นการต่อยอดผลผลิตจากผักสด จึงเป็นที่มาของการผลิตน้ำส้มสายชูจากข้าวเกษตรอินทรีย์ เพื่อขยายตลาดและต้องการฐานลูกค้าที่หลากหลายมากขึ้น</p>
<p>"โครงการการพัฒนากระบวนการผลิตน้ำส้มสายชูหมัก จากข้าวเกษตรอินทรีย์” ได้รับความช่วยเหลือจากศูนย์บริหารจัดการเทคโนโลยี (TMC) สำนักงานพัฒนาวิทยาศาสตร์และเทคโนโลยีแห่งชาติ (สวทช.) และบริษัท ไวน์วิเศษ จำกัด โดยมี รศ.วรวุฒิ ครูส่ง มหาวิทยาลัยเทคโนโลยีพระจอมเกล้าเจ้าคุณทหารลาดกระบัง เป็นที่ปรึกษาโครงการฯ</p>
<p>จุดเด่นของน้ำส้มสายชูอินทรีย์อยู่ที่รสชาติ นุ่ม ไม่บาดคอ ต่างจากน้ำส้มสายชูจากองุ่นหรือแอปเปิ้ล ที่นิยมผลิตอยู่ในปัจจุบัน ขณะนี้มีออเดอร์จากลูกค้ายุโรปแล้ว ผลจากการไปโรดโชว์ต่างประเทศ</p>
<p>นายวรรณภพ กล่อมเกลี้ยง ผู้จัดการ<orgName>โครงการสนับสนุนการพัฒนาเทคโนโลยีของอุตสาหกรรมไทย (iTAP) เครือข่ายมหาวิทยาลัยเทคโนโลยีพระจอมเกล้าธนบุรี</orgName> กล่าวว่า <orgName>ฟาร์ม</orgName>ยังอยู่ระหว่างพัฒนาสูตรน้ำจิ้มไก่ออร์แกนิกสำเร็จรูป มีนางทัศณีย์ ปิ่นแก้ว อาจารย์<orgName>คณะเทคโนโลยีคหกรรมศาสตร์ มหาวิทยาลัยเทคโนโลยีราชมงคลกรุงเทพ</orgName> เป็นที่ปรึกษา</p></body>
</news>
