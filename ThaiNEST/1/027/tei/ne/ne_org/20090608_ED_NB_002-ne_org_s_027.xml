<teiHeader>
<fileDesc>
<titleStmt>
  <title>แอ๊ปเปิ้ลเปิดตัวไอโฟน 3G S หั่นรุ่นเก่าลงครึ่งราคา  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 09:40:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090609/49462/%e0%b9%81%e0%b8%ad%e0%b9%8a%e0%b8%9b%e0%b9%80%e0%b8%9b%e0%b8%b4%e0%b9%89%e0%b8%a5%e0%b9%80%e0%b8%9b%e0%b8%b4%e0%b8%94%e0%b8%95%e0%b8%b1%e0%b8%a7%e0%b9%84%e0%b8%ad%e0%b9%82%e0%b8%9f%e0%b8%99-3G-S%e0%b8%ab%e0%b8%b1%e0%b9%88%e0%b8%99%e0%b8%a3%e0%b8%b8%e0%b9%88%e0%b8%99%e0%b9%80%e0%b8%81%e0%b9%88%e0%b8%b2%e0%b8%a5%e0%b8%87%e0%b8%84%e0%b8%a3%e0%b8%b6%e0%b9%88%e0%b8%87%e0%b8%a3%e0%b8%b2%e0%b8%84%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline><orgName>สสช.</orgName> เผย ตลาดอีคอมเมิร์สไทย ประเภท SME สามารถสร้างรายได้กว่า 1 แสนล้านบาทต่อปี</headline>
<lead><orgName>สำนักงานสถิติแห่งชาติ</orgName> เผยผลสำรวจผู้ประกอบการด้านธุรกิจพาณิชย์อิเล็กทรอนิกส์ในประเทศไทยปี กว่า ร้อยละ 73.6 เป็นธุรกิจขนาดเล็กร่วมทุนเพียง 1-5 คน แต่สามารถสร้างมูลค่ารวมต่อปีกว่า 1 แสนล้านบาท</lead>
<neck></neck>
<body><p>นางธนนุช ตรีทิพยบุตร เลขาธิการ<orgName>สถิติแห่งชาติ</orgName> หรือ <orgName>สสช.</orgName> เปิดเผยผลสำรวจธุรกิจพาณิชย์อิเล็กทรอนิกส์หรือ อีคอมเมิร์สในประเทศไทยขณะนี้ ว่า จำแนกตามธุรกิจส่วนใหญ่กว่าร้อยละ 73.6 เป็นผู้ประกอบการอีคอมเมิร์สรายย่อย หรือ SME ที่มีหุ้นส่วนหรือร่วมลงทุนเพียง 1-5 คน รองลงมาเป็นธุรกิจขนาดกลางที่หุ้นส่วน 6-50 คน ประมาณร้อยละ 20 และธุรกิจขนาดใหญ่มีหุ้นส่วน 60 คนขึ้นไปมีสัดส่วนเพียงร้อยละ 5.7 เท่านั้น ซึ่งแต่ละปีธุรกิจอีคอมเมิร์สสามารถสร้างรายได้กว่า 1 แสนล้านบาท และรายได้กว่า 7 หมื่นล้านบาทของรายได้รวมมาจากธุรกิจอีคอมเมิร์สรายย่อย จึงเป็นสิ่งที่ชี้ให้เห็นว่า อีคอมเมิร์สขนาดเล็กเป็นธุรกิจที่โตเร็ว ได้รับความนิยมและสร้างรายได้มากที่สุดในตลาด </p>
<p>ด้านสินค้า ผลิตภัณฑ์และบริการที่จำหน่ายในตลาดอีคอมเมิร์ส ประเภทอุปกรณ์อิเล็กทรอนิกส์ อุปกรณ์คอมพิวเตอร์ และสินค้าประเภทแฟชั่น เครื่องประดับ เครื่องแต่งกาย สินค้าเสริมความงาม มียอดเปิดจำหน่ายในตลาดมากที่สุด รองลงมาคือ อาหาร บริการท่องเที่ยวและอื่น ๆ ส่วนการทำธุรกิจอีคอมเมิร์สรายย่อย พบว่า กว่าร้อยละ 50 ของผู้ประกอบการมีการลงทุนต่ำกว่า 20,000 บาท ซึ่งถือว่าค่อนข้างต่ำ มีความเสี่ยงไม่มาก มีการจัดการธุรกิจด้วยตนเองได้ตลอดเวลา ทำให้ธุรกิจอีคอมเมิร์สในประเทศไทยขยายตัวอย่างต่อเนื่อง ทั้งในด้านผู้ประกอบการและผู้บริโภค ตั้งแต่ปี 2549-2551 </p></body>
</news>
