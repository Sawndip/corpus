<teiHeader>
<fileDesc>
<titleStmt>
  <title>ทรูมูฟเดินหน้าขยายบริการเน็ตไร้สายสู่ภาคอีสาน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090619/17693/%e0%b8%97%e0%b8%a3%e0%b8%b9%e0%b8%a1%e0%b8%b9%e0%b8%9f%e0%b9%80%e0%b8%94%e0%b8%b4%e0%b8%99%e0%b8%ab%e0%b8%99%e0%b9%89%e0%b8%b2%e0%b8%82%e0%b8%a2%e0%b8%b2%e0%b8%a2%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b9%80%e0%b8%99%e0%b9%87%e0%b8%95%e0%b9%84%e0%b8%a3%e0%b9%89%e0%b8%aa%e0%b8%b2%e0%b8%a2%e0%b8%aa%e0%b8%b9%e0%b9%88%e0%b8%a0%e0%b8%b2%e0%b8%84%e0%b8%ad%e0%b8%b5%e0%b8%aa%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>โนเกีย</orgName>เปิดเอ็น97พร้อมทั่วโลก เผยยอดจองไทยสูงสุดในเอเชีย</headline>
<lead><orgName>โนเกีย</orgName> โหมกระแสสมาร์ทโฟน เปิดตัว "เอ็น 97" พร้อมกัน 75 ประเทศ เผยยอดจองล่วงหน้าไทยสูงสุด มั่นใจตลาดรวมมือถือไทยครึ่งปีหลังยิ่งแรง</lead>
<neck></neck>
<body><p>นายชูมิท คาพูร์ ผู้จัดการทั่วไป <orgName>บริษัท โนเกีย (ประเทศไทย) จำกัด</orgName> กล่าวว่า <orgName>บริษัท</orgName>เปิดตัวสมาร์ทโฟนรุ่นล่าสุด "โนเกีย เอ็น 97" พร้อมกัน 75 ประเทศทั่วโลก ซึ่งถือเป็นสมาร์ทโฟนรุ่นที่ 4 ของโนเกียปีนี้</p>
<p>ทั้งนี้หลังการเปิดให้จองล่วงหน้า ตั้งแต่ 12 พ.ค.ที่ผ่านมา ในไทยมีผู้ใช้จองถึง 1,400 เครื่อง ซึ่งสูงที่สุดในเอเชียตะวันออกเฉียงใต้</p>
<p>นายคาพูร์ เผยว่า เครื่องรุ่นดังกล่าวแตกต่างจากสมาร์ทโฟนทั่วไป นอกจากคุณสมบัติทั่วไปของสมาร์ทโฟนทั้งจอสัมผัส และคีย์บอร์ดคิวเวอร์ตี้แล้ว ยังโดดเด่นด้วยความสามารถในการเป็นโมบาย คอมพิวติ้งรองรับการใช้งานได้หลากหลาย ทั้งการทำงาน การท่องเน็ต และฟังเพลง</p>
<p><orgName>บริษัท</orgName>วางโพสิชั่นให้โนเกีย เอ็น 97 เจาะกลุ่มการใช้งานของผู้ใช้ระดับบน ซึ่งจะวางตลาดเฉพาะโนเกีย สโตร์ และตัวแทนจำหน่ายขนาดใหญ่ เนื่องจากมีราคา และการใช้งานในกลุ่มพรีเมียมคือ 23,730 บาท</p>
<p>"เอ็น 97 ถือเป็น Next Gen ของสมาร์ทโฟน ซึ่งเรายังนำเสนอโซลูชั่นที่ตอบโจทย์การใช้งานของผู้ใช้ด้วย รวมทั้งมีบริการโอวี่ ซึ่งถือเป็นคลังแอพพลิเคชั่นใหญ่"</p>
<p>ปัจจุบัน<orgName>โนเกีย</orgName>มี เครื่องที่รองรับการใช้บริการโอวี่ ราว 50 ล้านเครื่อง แต่คาดว่าภายในปี 2555 จะมีเครื่องที่สามารถรองรับการใช้งานถึง 300 ล้านเครื่อง </p>
<p>พร้อมกันนี้เขาประเมินว่า แนวโน้มตลาดมือถือไทยครึ่งปีหลังจะเติบโตมากกว่าครึ่งปีแรก แม้ว่าบริษัทสำรวจตลาดส่วนใหญ่จะคาดการณ์ว่าตลาดโดยรวมจะหดตัวลง ทั้งนี้เนื่องจากโนเกียเชื่อว่า ผู้ใช้มือถือไทยยังต้องการมือถือเครื่องใหม่เพื่อตอบสนองการใช้งานที่มากกว่าใช้โทร</p>
<p>นายคาร์พูเผยว่า ในครึ่งปีหลังโนเกียยัง เตรียมผลิตภัณฑ์ใหม่ๆ ออกวางตลาดจำนวนมาก ซึ่งจะยังคงยึดนโยบายการมีผลิตภัณฑ์ให้ครอบคลุมความต้องการของผู้ใช้ ทุกกลุ่ม แม้ว่าช่วง 12 เดือนที่ผ่านมา ตลาดส่วนใหญ่จะตอบรับกับเครื่องระดับกลางราคา 3,000 บาทขึ้นไป</p>
<p>นอกจากนี้<orgName>บริษัท</orgName>ยังเชื่อว่า <orgName>ตลาดไทย</orgName>จะเริ่มตอบรับการใช้งานสมาร์ทโฟนมากขึ้น โดยเฉพาะผู้ใช้กลุ่มวัยรุ่น ซึ่งถือเป็นกลุ่มที่ผลักดันยอดขายสูงสุดในไทยขณะนี้ </p>
<p>ทั้ง<orgName>บริษัท</orgName>มั่นใจว่าการเข้ามาของสมาร์ทโฟนแพลตฟอร์มใหม่ๆ รวมทั้งผู้เล่นรายใหม่ ไม่ส่งผลกระทบต่อการทำตลาดของโนเกีย เนื่องจาก<orgName>โนเกีย</orgName>เป็นแบรนด์ที่แข็งแกร่ง และผู้ซื้อสามารถวางใจในคุณภาพ และบริการหลังการขาย</p>
<p>"ไม่เฉพาะกลุ่มสมาร์ทโฟนเท่านั้นที่มีผู้เล่นใหม่ๆ เข้ามามาก ซึ่งเรามองว่าเป็นเรื่องปกติของการแข่งขัน ขณะที่<orgName>โนเกีย</orgName>ก็ยังถือเป็นแบรนด์ที่ครองใจผู้ใช้ โดย 5 เดือนที่ผ่านมา เราก็ยังทำได้ตามที่ตั้งเป้าไว้ และเชื่อว่าครึ่งปีหลังก็จะทำได้ดีกว่านี้อีก โดยจะมีสินค้าใหม่ๆ เข้ามาทำตลาดอีกมาก และที่สำคัญคือ เราเชื่อว่า <orgName>ตลาดไทย</orgName>ยังมีขนาดใหญ่มากพอสำหรับทุกคน"</p>
<p>ปัจจุบันยอดจำหน่ายสมาร์ทโฟนของโนเกียใน ไทยมีส่วนแบ่งตลาดสูงกว่าตลาดระดับโลก ซึ่งล่าสุดอยู่ที่ราวๆ 40% และยังเป็นแบรนด์ที่มียอดจำหน่ายเป็นอันดับ 1 ของโลก และมีส่วนแบ่งตลาดอันดับ 1 ในไทย</p></body>
</news>
