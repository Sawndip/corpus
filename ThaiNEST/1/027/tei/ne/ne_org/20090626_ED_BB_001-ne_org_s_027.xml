<teiHeader>
<fileDesc>
<titleStmt>
  <title>ไซแมนเทคเปิดโซลูชั่นป้องภัยเจาะเอสเอ็มบี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/26/news_29000400.php?news_id=29000400  </bibl>
</sourceDesc>
</fileDesc>
</teiHeader>
<news>
<headline>สงคราม "สตอเรจ" ระอุ รายใหญ่เปิดเกมโกยแชร์คู่แข่ง</headline>
<lead>สงคราม "สตอเรจ" เริ่มขึ้นแล้ว แม้ขนาดตลาดจะย่ำอยู่กับที่แค่ 2,000 ล้านบาท</lead>
<neck></neck>
<body><p>ด้วยขนาดตลาดที่มีมูลค่าย่ำอยู่กับที่ที่ 2,000 พันล้านบาท อันเนื่องมาจากสภาพเศรษฐกิจที่มีผลต่อการตัดสินใจลงทุนขององค์กร รวมถึงพัฒนาการของเทคโนโลยีที่ทำให้วันนี้ราคาต่อเทราไบต์ที่เคยสูงลิบลิ่ว เริ่มจะลดระดับเพดานลงมาให้เอื้อต่อการซื้อสตอเรจของลูกค้ามากยิ่งขึ้น</p>
<p>ทว่าอีกมุมหนึ่งกลับส่งผลให้สถานการณ์ตลาดสตอเรจแบบเชื่อมต่อภายนอก รวมทั้งโซลูชั่นช่วยจัดการสตอเรจนาทีนี้ เริ่มจะมีบรรยากาศคุกรุ่น เกิดเกมขโมยแชร์ ชิงเค้กก้อนเดิมที่นับวันเริ่มจะหดขนาดลง</p>
<p>ปรับตัวดีมีชัยไปกว่าครึ่ง</p>
<p>ฉะนั้นผู้ที่สามารถปรับตัวได้ดีเท่านั้น จึงจะสามารถอยู่รอดได้ ซึ่งก่อนหน้านี้รายใหญ่ในวงการสตอเรจทั้ง <orgName>ไอบีเอ็ม</orgName> และ<orgName>เอชพี</orgName> ก็เริ่มขยับตัวส่งเทคโนโลยีใหม่ออกมาฟาดฟันกันไปล่วงหน้า จนล่าสุดมาถึงคิวของรายใหญ่อย่าง "ฮิตาชิ ดาต้า ซิสเต็มส์"</p>
<p>นายทวีศักดิ์ แสงทอง ผู้จัดการประจำประเทศไทย <orgName>บริษัท ฮิตาชิ ดาต้า ซิสเต็มส์</orgName> ให้ความเห็นว่า ตลาดสตอเรจไทย แข่งขันสูง ซึ่งแม้การเติบโตโดยรวมของการใช้ข้อมูลในองค์กรจะเพิ่มขึ้นปีละกว่า 30% แต่กลับสวนทางกับการเติบโตของราคาต่อหน่วย ทำให้การลงทุนของลูกค้าในด้านสตอเรจลดลง</p>
<p>ทั้งยังมีปัจจัยลบจากสภาพเศรษฐกิจทำให้การตัดสินใจลงทุนของลูกค้าช้าลงส่งผลให้มูลค่าตลาดโดยรวมขยับตัวได้ไม่มาก</p>
<p><orgName>ฮิตาชิ</orgName>ปูพรมตลาดล่าง</p>
<p>เขาเผยว่า <orgName>ฮิตาชิ</orgName>ได้เริ่มปรับนโยบายการทำตลาด โดยขยายไลน์ผลิตภัณฑ์และโซลูชั่นให้ครอบคลุมการใช้งานตั้งแต่องค์กรระดับ กลางขึ้นไป โดยปัจจุบันมีพาร์ทเนอร์ช่วยทำตลาดระดับบน คือ ซัน และสตรีม ไอที ส่วนเอเซอร์ ช่วยทำตลาดระดับล่าง</p>
<p>ล่าสุด<orgName>บริษัท</orgName>แต่งตั้ง “เอ็นฟอร์ซ ซีเคียวริตี้” เป็นตัวแทนจำหน่ายนำเสนอโซลูชั่นสตอเรจ สำหรับตลาดระดับกลาง โดยเน้น “เอชซีเอพี (ฮิตาชิ คอนเทนท์ อาร์ไคฟว์ แพลตฟอร์ม) โซลูชั่นสำหรับการค้นหาและจัดเก็บข้อมูลดิจิทัล</p>
<p>เขา ระบุว่า ช่วง 12 เดือนที่ผ่านมา <orgName>ฮิตาชิ</orgName>มีลูกค้าใหม่เพิ่มขึ้นอย่างน้อย 1 รายต่อสัปดาห์ ส่วนใหญ่เป็นการย้ายค่ายของลูกค้าที่เคยใช้บริการของคู่แข่ง เนื่องจากโซลูชั่นใหม่ช่วยลดต้นทุนได้ดีกว่า และยังสามารถตอบรับกับกฎระเบียบการเก็บข้อมูลของ พ.ร.บ.คอมพิวเตอร์ฉบับล่าสุดได้ดี โดย<orgName>ฮิตาชิ</orgName>ยังได้ "ธนาคารแห่งประเทศไทย" เป็นลูกค้าใหญ่รายล่าสุดมาการันตี</p>
<p>"ธาดา" อำลาอีเอ็มซี</p>
<p>ขณะที่อีกฟากหนึ่งของสนามแข่ง ขัน รายงานข่าวจากอุตสาหกรรมไอทีไทย ระบุว่า นายธาดา เศวตศิลา ผู้จัดการประจำประเทศไทย <orgName>บริษัท อีเอ็มซี คอร์ปอเรชั่น</orgName> หนึ่งในคู่แข่งรายสำคัญของฮิตาชิ ได้ลาออกจากตำแหน่งอย่างเป็นทางการแล้ว ตั้งแต่สิ้นสุดเดือน พ.ค.ที่ผ่านมา หลังร่วมงานได้ 2 ปี โดยกลับไปร่วมงานกับบริษัทเดิมคือ ทรู คอร์ปอเรชั่น ส่วนอีเอ็มซีกำลัง "Shortlist" เพื่อคัดเลือกบุคคลที่เหมาะสมเข้ากับตำแหน่งแทนเร็วๆ นี้</p>
<p>ทั้ง นี้ <orgName>บริษัท อีเอ็มซี</orgName>ได้ชี้แจงว่า ระหว่างนี้<orgName>บริษัท</orgName>ได้มอบหมายให้นายปีเตอร์ โก๊ะ ผู้จัดการประจำประเทศมาเลเซีย ดูแลตลาดไทยชั่วคราวจนกว่าจะแต่งตั้งผู้บริหารคนใหม่มาแทน ซึ่ง<orgName>อีเอ็มซี</orgName>มุ่งมั่นกับการพัฒนาศักยภาพผู้บริหารในประเทศที่พร้อมด้วย ข้อมูลเชิงลึกและความเชี่ยวชาญในตลาด โดยต้องมีทักษะที่เหมาะสม พร้อมทัศนคติและวัฒนธรรมแนวคิดที่เหมาะกับองค์กร</p>
<p>ส่วนการลาออกของนายธาดา เป็นการตัดสินใจส่วนตัวที่ต้องการเปลี่ยนหน้าที่การงานใหม่ที่ต่างออกไป</p>
<p>ตอกย้ำตลาดแข่งเดือด</p>
<p>กูรูในอุตสาหกรรมประเมินว่า ที่ผ่านมา <orgName>อีเอ็มซี</orgName>เปลี่ยนแปลงบ่อย โดยเฉพาะผู้บริหารประจำประเทศ เหตุผลสำคัญหนึ่งอาจเป็นเพราะสถานการณ์ตลาดโซลูชั่นสตอเรจไทยแข่งขันกันสูง การเปลี่ยนตัวผู้บริหารเป็นการลดความเชื่อมั่นในกลุ่มพาร์ทเนอร์อย่างมาก</p>
<p>“ตลาดสตอเรจไทย แข่งขันสูง ซึ่งนโยบายผลิตภัณฑ์ของแต่ละ<orgName>บริษัท</orgName>จะมีผลต่อความมั่นใจของพาร์ทเนอร์ ถ้ารายไหนไม่สามารถสร้างความมั่นใจให้พาร์ทเนอร์ หรือลูกค้าได้ ก็จะเจอสภาพการชิงลูกค้าจากรายที่แข็งแกร่งกว่า หรือแม้แต่ถ้าไม่มีความแตกต่างก็อยู่ได้ยาก ซึ่งสำหรับ<orgName>อีเอ็มซี</orgName>เปลี่ยนแปลงบ่อยเกินไป และเชื่อว่าปัจจุบันส่วนแบ่งตลาดน่าจะหลุดจากท้อปทรีไปแล้ว” แหล่งข่าว กล่าว</p></body>
</news>
