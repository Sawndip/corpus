<teiHeader>
<fileDesc>
<titleStmt>
  <title>ตำรวจจับองค์กรใช้ซอฟต์แวร์ผี มูลค่าเสียหายกว่า 30 ล้านบาท  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/29/news_28832410.php?news_id=28832410  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ : <orgName>อีเอ็มซี</orgName> ปลื้มผลงานตลาดไทย</headline>
<lead></lead>
<neck></neck>
<body><p>นายธาดา เศวตศิลา, ผู้จัดการประจำประเทศไทย <orgName>บริษัท อีเอ็มซี คอร์ปอเรชั่น</orgName> กล่าวว่า ไอดีซี ได้เผยผลสำรวจการติดตามผลซอฟต์แวร์ สตอเรจครึ่งปีหลังของปี 2551 ว่า <orgName>อีเอ็มซี</orgName> มีส่วนแบ่งการตลาด 26.83% จากยอดรายได้รวมทั้งปีของตลาดซอฟต์แวร์ สตอเรจโดยรวมในประเทศไทย ซึ่งมีมูลค่า 20.96 ล้านดอลลาร์</p>
<p>โดยปี 2551 <orgName>อีเอ็มซี คอร์ปอเรชั่น</orgName> มีรายได้รวมจากการดำเนินงานทั่วโลก ที่ 14.88 พันล้านดอลลาร์ เพิ่มขึ้น 12% ปีต่อปี และเป็นตัวเลขการเติบโตสองหลักต่อเนื่องเป็นปีที่หกของอีเอ็มซีด้วยเช่นกัน</p>
<p>ขณะที่ ช่วงเดือนแรกๆ ของปีนี้ <orgName>องค์กรธุรกิจและบริษัท</orgName>ที่มีความเติบโตในไทยให้ความสำคัญกับโซลูชั่นซอฟต์ แวร์สตอเรจและบริการที่ช่วยให้ธุรกิจสามารถพัฒนาทางด้านการดำเนินธุรกิจและ รักษาระดับศักยภาพในการแข่งขัน</p>
<p>“<orgName>สเมอร์นอฟ</orgName>” ปั้นเฟสบอล</p>
<p>นายกมลาศ พัฒนาไพศาล ผู้จัดการ<orgName>ฝ่ายการตลาด ผลิตภัณฑ์สเมอร์นอฟ</orgName> โดย บริษัท ดิอาจิโอ โมเอ็ท เฮนเนสซี่ ประเทศไทย จำกัด กล่าวว่า ขณะนี้<orgName>สเมอร์นอฟ</orgName>ได้สร้างแอพพลิเคชั่น “เฟสบอล” ซึ่งเป็นสนามฟุตบอลที่ให้แฟนบอลได้ระเบิดความมันส์และความรู้สึกต่อทุกแมทช์ การแข่งขันกับทุกสโมสร</p>
<p>ผู้สนใจเข้ามาร่วมสนุกด้วยการลงทะเบียนเป็นสมาชิกของเฟสบอลได้ที่เว็บไซต์ www.thefaceball.com เพื่อให้แฟนบอลได้รวมกลุ่มเชียร์บอลอย่างสนุกพร้อมเพื่อนในโลกอินเทอร์เน็ต</p>
<p><orgName>ไฮ-เจ็ท</orgName> ถล่มราคาในไอที ซิตี้</p>
<p><orgName>บริษัท ปภาวิน จำกัด</orgName> ผู้จัดจำหน่ายผลิตภัณฑ์กระดาษและหมึกสำหรับเครื่องพิมพ์อิงค์เจ็ท กระดาษสำหรับเครื่องพิมพ์เลเซอร์ ยี่ห้อ ไฮ-เจ็ท ได้จัดจำหน่ายสินค้าราคาพิเศษมอบส่วนลด 10-20% พร้อมแจกของที่ระลึก ในงาน Big Thanks 2009 ที่ร้านไอที ซิตี้ ทุกสาขา</p>
<p>ตั้งแต่วันนี้ไปจนถึงวันที่ 7 มิ.ย.2552 นี้ สนใจสอบถามรายละเอียดเพิ่มเติมได้ที่ บริษัท ปภาวิน จำกัด โทร.02-423-3555 หรือเว็บไซต์ http://www.hi-jet.com</p>
<p><orgName>ทรูมูฟ</orgName> เปิดเบอร์เดียวครบเรื่อง</p>
<p>นายสุภกิจ วรรธนะดิษฐ์ หัวหน้า<orgName>คณะผู้บริหารด้านการพาณิชย์ บริษัท ทรูมูฟ จำกัด</orgName> กล่าวว่า <orgName>ทรูมูฟ</orgName>ได้เปิดบริการใหม่ IVR *9399 เบอร์เดียวครบทุกเรื่อง ซึ่งจะรวมทุกบริการให้ลูกค้าแบบรายเดือนเลือกสิ่งที่ต้องการได้ทุกวัน ตลอด 24 ชั่วโมง</p>
<p>สำหรับบริการหลากหลายที่มีรองรับ เช่น เช็คค่าโทร เปลี่ยนโปรโมชั่น จ่ายบิล สมัครบริการเสริมทันใจ และบริการอื่นๆ อีกมากมาย ให้ชาวทรูมูฟแบบรายเดือนกว่า 15 ล้านราย ได้รับความสะดวก</p>
<p><orgName>ชาร์ป</orgName> ส่ง "ไทย ไดรเวอร์" เจาะตลาด</p>
<p>คุณสมชาย โรจน์อัศวเสถียร ผู้อำนวยการกลุ่มผลิตภัณฑ์ <orgName>บริษัท ชาร์ป ไทย จำกัด</orgName> กล่าวว่า <orgName>บริษัทฯ</orgName> ได้พัฒนาสินค้าให้ตรงกับความต้องการตลาดไทยชาร์ป ไทย ที่ต้องการเครื่องใช้งานง่ายประหยัด</p>
<p>ดังนั้นจึงได้พัฒนาเครื่องถ่ายเอกสารขาว-ดำรุ่น ภาษาไทยในตระกูล Pegasus ขึ้นเป็น แบรนด์แรกของโลก ภายใต้ความร่วมมือระหว่างบริษัท ชาร์ป ไทย จำกัด, บริษัท ชาร์ป แมนูแฟคเจอริ่ง (ประเทศไทย) จำกัด และ บริษัท ชาร์ป คอร์ปอเรชั่น จำกัด ประเทศญี่ปุ่น</p>
<p>เครื่องถ่ายเอกสารรุ่น Pegasus นี้นอกจากพัฒนาไดรเวอร์ภาษาไทยแล้ว ยังใช้วัสดุที่ปลอดสารพิษ รวมทั้งวัสดุที่สามารถรีไซเคิลได้ และมีระบบประหยัดหมึก และระบบประหยัดไฟฟ้า เพื่อความประหยัด ของผู้ใช้ และช่วยลดภาวะโลกร้อนด้วย</p></body>
</news>
