<teiHeader>
<fileDesc>
<titleStmt>
  <title>สนช.พัฒนาหน้ากากอนามัยนาโนป้องกันการแพร่กระจายไข้หวัดใหญ่สายพันธ์ใหม่ 2009  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120176&tb=N255206  </bibl>
</sourceDesc>
</fileDesc>
</teiHeader>
<news>
<headline><orgName>วช.</orgName> โชว์ รถลากจูงพลังงานไฟฟ้า ขับเคลื่อนด้วยเซลล์เชื้อเพลิงคันแรกของไทย</headline>
<lead><orgName>สำนักงานคณะกรรมการวิจัยแห่งชาติ</orgName> โชว์ผลงานจากการสนับสนุนทุนวิจัย รถลากจูงพลังงานไฟฟ้า ขับเคลื่อนด้วยพลังงานเซลล์เชื้อเพลิงคันแรกของประเทศไทย ที่สามารถวิ่งด้วยความเร็ว 30 กิโลเมตร/ชั่วโมง</lead>
<neck></neck>
<body><p><orgName>สำนักงานคณะกรรมการวิจัยแห่งชาติ</orgName>หรือ <orgName>วช.</orgName> โชว์รถลากจูงพลังงานไฟฟ้าคันแรกในประเทศไทย ขับเคลื่อนด้วยพลังงานเซลล์เชื้อเพลิง (Fuel Cell) ชนิด PEMCF ผลงานจากโครงการสนับสนุนทุนวิจัย ในโครงการสร้างต้นแบบพลังงานเซลล์เชื้อเพลิง (Fuel Cell) ชนิด PEMCF เพื่อนำไปใช้ขับเคลื่อนรถพลังงานไฟฟ้าแห่งชาติ ที่คณะกรรมาธิการวิทยาศาสตร์ วุฒิสภา เป็นผู้กำหนดนโยบายและส่งเสริม โดยรถพลังงานไฟฟ้าดังกล่าว เป็นผลงานวิจัยและคิดค้นประดิษฐ์ของพลอากาศโทมรกต ชาญสำรวจ และคณะ ซึ่งมีหลักการทำงานและขับเคลื่อนรถด้วยพลังงานเซลล์เชื้อเพลิง (Fuel Cell) ชนิด PEMCF ทำปฏิกิริยาร่วมกับไฮโดรเจน และเปลี่ยนเป็นพลังงานไฟฟ้าในการขับเคลื่อนรถ ทำให้รถที่ได้ จะไม่มีเสียงดัง ไม่มีกลิ่น และไม่สร้างมลพิษสู่อากาศจากการเผาไหม้เชื้อเพลิงเหมือนการใช้น้ำมัน ส่วนความสามารถและประสิทธิภาพของรถพลังงานไฟฟ้าดังกล่าว สามารถวิ่งด้วยความเร็ว 30 กิโลเมตร/ชั่วโมง และต่อพ่วงบรรทุกผู้โดยสารได้ 20 คน หรือสามารถเพิ่มประสิทธิภาพของรถให้มีการบรรทุกได้มากขึ้น ด้วยการเพิ่มกำลังวัตต์ของเซลล์เชื้อเพลิง (Fuel Cell) ให้มากขึ้นได้แบบไม่จำกัด</p>
<p>ด้านศาสตราจารย์อานนท์ บุณยะรัตเวช เลขาธิการ<orgName>คณะกรรมการวิจัยแห่งชาติ</orgName> หรือ <orgName>วช.</orgName> กล่าวภายหลังการเยี่ยมชมและทดสอบประสิทธิภาพ รถลากจูงพลังงานไฟฟ้า ขับเคลื่อนด้วยพลังงานเซลล์เชื้อเพลิง (Fuel Cell) ชนิด PEMCF ว่า รถพลังงานไฟฟ้าคันแรกของประเทศไทยคันนี้ นับว่าเป็นความสำเร็จอย่างมากในการคิดค้นหาพลังงานทดแทนน้ำมัน ที่จะตอบสนองและแก้ไขปัญหาน้ำมันราคาแพงและปัญหามลพิษทางอากาศ ด้านการต่อยอดงานวิจัย รถพลังงานไฟฟ้าดังกล่าว <orgName>วช.</orgName> ได้เตรียมเสนอภาครัฐ เพื่ออนุมัติและสนุบสนุนให้มีการประดิษฐ์ เป็นรถต้นแบบ เพื่อนำไปใช้ในเชิงพาณิชย์หรือใช้ประโยชน์ด้านอื่นๆ แก่ประเทศต่อไป </p></body>
</news>
