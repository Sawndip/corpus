<teiHeader>
<fileDesc>
<titleStmt>
  <title>สทน.จัดประชุมวิทยาศาสตร์และเทคโนโลยีนิวเคลียร์แห่งชาติ ครั้งที่ 11 พร้อมเปิดตัวนักวิทย์ฯนิวเคลียร์ประจำปี  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206170226&tb=N255206&return=ok&news_headline="%ca%b7%b9.%a8%d1%b4%bb%c3%d0%aa%d8%c1%c7%d4%b7%c2%d2%c8%d2%ca%b5%c3%ec%e1%c5%d0%e0%b7%a4%e2%b9%e2%c5%c2%d5%b9%d4%c7%e0%a4%c5%d5%c2%c3%ec%e1%cb%e8%a7%aa%d2%b5%d4%20%a4%c3%d1%e9%a7%b7%d5%e8%2011%20%be%c3%e9%cd%c1%e0%bb%d4%b4%b5%d1%c7%b9%d1%a1%c7%d4%b7%c2%ec%cf%b9%d4%c7%e0%a4%c5%d5%c2%c3%ec%bb%c3%d0%a8%d3%bb%d5"  </bibl>
</sourceDesc>
</fileDesc>
</teiHeader>
<news>
<headline><orgName>เนคเทค</orgName> ทุ่มงบ 10 ล้านบาทให้สถาบันการศึกษาตั้งศูนย์ความรู้เฉพาะด้าน</headline>
<lead><orgName>เนคเทค</orgName> ทุ่มงบ 10 ล้านบาท ให้สถาบันการศึกษาตั้งศูนย์ความรู้เฉพาะด้าน หวังพัฒนางานวิจัยและเพิ่มศักยภาพเทคโนโลยีถ่ายทอดสู่การใช้ประโยชน์ได้จริง</lead>
<neck></neck>
<body><p>ดร.พันธ์ศักดิ์ ศิริรัชตพงษ์ ผู้อำนวยการ<orgName>ศูนย์เทคโนโลยีอิเล็กทรอนิกส์และคอมพิวเตอร์แห่งชาติ</orgName> หรือ <orgName>เนคเทค</orgName> หน่วยงานภาตใต้สังกัดสำนักงานพัฒนาวิทยาศาสตร์และเทคโนโลยีแห่งชาติ หรือ สวทช. กล่าวว่า ได้สนับสนุนงบประมาณ 5 ล้านบาท ให้มหาวิทยาลัยเกษตรศาสตร์ ตั้งเครือข่ายศูนย์ความรู้เฉพาะด้านวิศวกรรมความรู้และวิศวกรรมภาษา เพื่อพัฒนาบุคลากร กระบวนการวิจัยให้ได้มาตรฐาน และศักยภาพทางด้านเทคโนโลยี โดยทำหน้าที่ต่อยอดการวิจัยและพัฒนาเทคนิควิศวกรรมความรู้และวิศวกรรมภาษา เชิงบูรณาการ โดยจะร่วมกันสร้างเทคโนโลยีใหม่ๆ ที่เน้นเรื่องการเกษตรและความต้องการของเกษตรกรเป็นหลัก เพื่อถ่ายทอดให้นำไปสู่การใช้ประโยชน์ได้จริง อาทิ ระบบเตือนภัยล่วงหน้าเกี่ยวกับการระบาดของโรคพืช ระบบให้บริการความรู้เกี่ยวกับราคาสินค้าแบบสั่งตัด ซึ่งจะทำหน้าที่ถ่ายทอดไปยังเกษตรกรด้วยระบบไอที ทั้งนี้ เบื้องต้นจะนำร่องพัฒนาเครือข่ายความรู้ไซเบอร์เบรน (Cyberbrain) ที่ช่วยเก็บข้อมูลด้านการเกษตรอย่างครบวงจร เพื่อเป็นประโยชน์ในการเพาะปลูกของเกษตรกร ลดต้นทุนการผลิต และผลกระทบจากสิ่งแวดล้อม</p>
<p>นอกจากนี้ <orgName>เนคเทค</orgName>ยังสนับสนุนงบประมาณอีก 5 ล้านบาท สนับสนุนให้มหาวิทยาลัยวลัยลักษณ์ตั้งศูนย์ความรู้เฉพาะด้านนิเวศวิทยา พยากรณ์และการจัดการ เพื่อเป็นศูนย์พัฒนาระบบคอมพิวเตอร์และซอฟแวร์ในการรองรับฐานข้อมูลด้าน นิเวศวิทยา ในการแก้ไขปัญหาการเปลี่ยนแปลงของสภาพภูมิอากาศ เช่น การวิจัยผลกระทบของสภาพภูมิอากาศต่อการเปลี่ยนแปลงของปะการัง โปรแกรมศึกษาจำนวนประชากรปลาโลมาหลังโหนก ที่จังหวัดนครศรีธรรมราช อย่างไรก็ตาม ศูนย์ความรู้เฉพาะด้านทั้งสองแห่งได้เปิดตัวอย่างเป็นทางการแล้ว พร้อมกันนี้ ในอนาคตมีแนวโน้มประสานความร่วมมือกับสถาบันการศึกษาที่มีความพร้อมด้าน เทคโนโลยีแบบไร้สาย อุปกรณ์ตรวจวัดเซ็นเซอร์ </p></body>
</news>
