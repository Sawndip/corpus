<teiHeader>
<fileDesc>
<titleStmt>
  <title>จี้ป.ป.ช.ตรวจสอบการสรรหา“ซีอีโอกสท.”  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090713/20365/%e0%b8%88%e0%b8%b5%e0%b9%89%e0%b8%9b.%e0%b8%9b.%e0%b8%8a.%e0%b8%95%e0%b8%a3%e0%b8%a7%e0%b8%88%e0%b8%aa%e0%b8%ad%e0%b8%9a%e0%b8%81%e0%b8%b2%e0%b8%a3%e0%b8%aa%e0%b8%a3%e0%b8%a3%e0%b8%ab%e0%b8%b2%e2%80%9c%e0%b8%8b%e0%b8%b5%e0%b8%ad%e0%b8%b5%e0%b9%82%e0%b8%ad%e0%b8%81%e0%b8%aa%e0%b8%97.%e2%80%9d.html  </bibl>
</sourceDesc>
</fileDesc>
</teiHeader>
<news>
<headline>จี้<orgName>ป.ป.ช.</orgName>ตรวจสอบการสรรหา“ซีอีโอกสท.”</headline>
<lead>“เครือข่ายคนไทยรักชาติ” จี้ <orgName>ป.ป.ช.</orgName> ตรวจสอบการสรรหา “ซีอีโอ กสท.” หวั่นนักการเมืองส่งคนเข้าไปแสวงหาผลประโยชน์-เอื้อธุรกิจเอกชน สุดท้ายอาจล้มเหมือนรัฐวิสาหกิจหลายแห่ง</lead>
<neck></neck>
<body><p>เมื่อเวลา 11.00น. วันที่ 13 ก.ค. นายวิทยา ศรีจันทร์เลขาธิการ<orgName>เครือข่ายคนไทยรักชาติ</orgName> พร้อมคณะเดินทางเข้ายื่นหนังสือร้องเรียนต่อ<orgName>คณะกรรมการป้องกันและปราบปรามการทุจริตแห่งชาติ (ป.ป.ช.)</orgName>เพื่อขอให้ดำเนินการตรวจสอบการสรรหากรรมการผู้จัดการใหญ่ <orgName>บริษัท กสท. โทรคมนาคมจำกัด(มหาชน)</orgName>โดยมีนายณรงค์รัฐอมฤทธิ์ ผู้ช่วยเลขาธิการ <orgName>ป.ป.ช.</orgName>เป็นผู้แทนรับเรื่องร้องเรียนดังกล่าว </p>
<p>ทั้งนี้นายวิทยา เปิดเผยว่า ที่ผ่านมาตนได้ยื่นหนังสือร้องเรียนผ่านไปยังนายอภิสิทธิ์ เวชชาชีวะ นายกรัฐมนตรี เพื่อดำเนินการตรวจสอบแล้ว ซึ่งหวังว่า<orgName>รัฐบาล</orgName>จะให้ความสำคัญกับการตรวจสอบเพราะตำแหน่งซีอีโอ กสท. ถือเป็นตำแหน่งสำคัญที่จะต้องรับผิดชอบในการบริหาร กสท. ซึ่งเป็นรัฐวิสาหกิจ ที่<orgName>กระทรวงการคลัง</orgName>ถือหุ้น 100%</p>
<p>หาก<orgName>รัฐบาล</orgName>ปล่อยให้ฝ่ายการเมืองแต่งตั้งคนของตัวเองเข้าไปดำรงตำแหน่งสำคัญ เพื่อครอบงำการดำเนินการในรัฐวิสาหกิจต่างๆเชื่อว่าอีกไม่นาน<orgName>รัฐวิสาหกิจ</orgName>เหล่านี้จะประสบปัญหาขาดทุนกันถ้วนหน้า เนื่องจากจะมีการเข้าไปแสวงหาผลประโยชน์จากรัฐวิสาหกิจเหล่านี้ทำให้เกิดภาวะขาดทุนสะสมเพื่อเปิดโอกาสให้เอกชนเข้ามาบริหารหรือเทกโอเวอร์ </p>
<p>"ขณะนี้มีหลาย<orgName>รัฐวิสาหกิจ</orgName>ที่ส่อเค้าจะไปไม่รอดและอาจตกอยู่ในมือของธุรกิจเอกชนและกลุ่มทุนทางการเมืองดังนั้นขอเรียกร้องให้รัฐบาลเร่งตรวจสอบการแต่งตั้งซีอีโอ กสท. เพื่อให้เกิดความโปร่งใสโดยเร็วที่สุด" นายวิทยา กล่าว</p></body>
</news>
