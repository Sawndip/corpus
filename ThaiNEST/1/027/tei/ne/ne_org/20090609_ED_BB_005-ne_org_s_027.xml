<teiHeader>
<fileDesc>
<titleStmt>
  <title>มหิดลใช้โมเดลจำลองช่วยผ่าบายพาส จำลองกระแสเลือดหัวใจ-ลดโอกาสผ่าตัดซ้ำ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/09/news_28893748.php?news_id=28893748  </bibl>
</sourceDesc>
</fileDesc>
</teiHeader>
<news>
<headline>11<orgName>บริษัท</orgName>ยื่นคลังค้านยกเลิกอีออคชั่นก่อสร้าง</headline>
<lead>ผู้ให้บริการอีออคชั่น 11 ราย เล็งยื่น 4 ข้อเสนอถึงกระทรวงการคลังสัปดาห์หน้า ยกเครื่องระเบียบการประมูลผ่านอิเล็กทรอนิกส์ รองรับ พ.ร.ก.เงินกู้ 4 แสนล้านบาท ชูธง “ไม่เห็นด้วย” กับแนวคิด กรอ. เตรียมยกเลิกอีออคชั่นประมูลงานก่อสร้าง</lead>
<neck></neck>
<body><p>พันเอกรังษี กิติญาณทรัพย์ ที่ปรึกษาประธานเจ้าหน้าที่บริหาร <orgName>บริษัท พันธวณิช จำกัด</orgName> กล่าวว่า กลุ่มผู้ให้บริการระบบประมูลผ่านอิเล็กทรอนิกส์ (อีออคชั่น) 11 ราย เตรียมยื่นหนังสือถึงกรมบัญชีกลาง กระทรวงการคลังสัปดาห์หน้า เพื่อคัดค้านกรณีที่ประชุมคณะกรรมการร่วมภาครัฐ และเอกชน (กรอ.) หารือการแก้ไขระเบียบอีออคชั่น และเสนอให้ยกเลิกอีออคชั่นประมูลงานก่อสร้าง</p>
<p><orgName>กลุ่มพันธมิตร</orgName>ผู้ให้บริการอีออคชั่น จะยื่น 4 ข้อเสนอควบคู่ไปด้วย เพื่อให้ปรับระเบียบการอีออคชั่นให้รัดกุมมากที่สุด เพราะจะมีเงินงบประมาณจำนวนมาก ไหลลงสู่โครงการต่างๆ โดยเฉพาะ พ.ร.ก. เงินกู้ 4 แสนล้านบาท จะทำให้เกิดโครงการทั้งเล็กและใหญ่มากขึ้น ซึ่งทุกโครงการควรต้องสามารถตรวจสอบได้ และไม่เห็นด้วยกับ กรอ.ที่ยกเลิก เพราะงานไม่ดีไม่เกี่ยวกับอีออคชั่น แต่เกี่ยวกับบริษัทที่รับงานมากกว่า</p>
<p>เมื่อเร็วๆ นี้ที่ประชุม <orgName>กรอ.</orgName> เสนอให้ยกเลิกอีออคชั่นในการประมูลงานก่อสร้าง เพราะเห็นว่า ระเบียบดังกล่าวเป็นอุปสรรคต่อการประมูลงานของภาครัฐ และเอกชน ที่ยังได้รับงานที่ไม่มีคุณภาพในการประมูล</p>
<p>พันเอกรังษี กล่าวว่า 4 ข้อเสนอหลักที่จะยื่นกรมบัญชีกลาง ได้แก่ ข้อเสนอแรก ระเบียบว่าด้วยการยึดหลักประกันซองจากผู้มีสิทธิเสนอราคาในการประมูลด้วย ระบบอีออคชั่น พ.ศ.2549 โดยทางกลุ่มจะเสนอให้กรมบัญชีกลางแยกหลักประกันเป็น 2 ส่วน คือ ค่าปรับผิดเงื่อนไขเสนอราคา และยึดหลักค้ำประกันซอง</p>
<p>ทั้งนี้ให้หน่วยงานผู้ซื้อเก็บค่าปรับเป็น มูลค่า 10 เท่า ของธรรมเนียมการบริการประมูล กรณีที่ผู้มีสิทธิเสนอราคาไม่สามารถเข้าร่วมการประมูลได้ และโดยให้หน่วยงานผู้ซื้อยึดหลักค้ำประกันซองกรณีที่ผู้เสนอทำราคาผิดพลาด ร้ายแรง</p>
<p>ข้อเสนอที่สอง คือ สถานที่เสนอราคา ไม่มีห้องเสนอราคาเพียงพอสำหรับผู้มีสิทธิเสนอราคา กรมบัญชีจึงควรกำหนดวงเงินสำหรับการใช้สถานที่กลางตั้งแต่วงเงินจัดซื้อ จัดจ้าง ที่มีมูลค่า 25 ล้านบาทขึ้นไป เพื่อให้ช่วยภาครัฐประหยัดทรัพยากรบุคคลในการเป็นผู้สังเกตการณ์ประมูล ตลอดจนงบจัดประมูล</p>
<p>ข้อเสนอที่สาม เสนอให้ลดวงเงินงบประมาณทำอีออคชั่นจาก 2 ล้านบาท เหลือ 1 ล้านบาท เพราะปัจจุบันงบประมาณแผ่นดินส่วนใหญ่ลงไปสู่ระดับ อบต. อบจ. ซึ่งโครงการเป็นจำนวนมากวงเงินไม่ถึง 2 ล้านบาท หากเราปรับลดลงที่ 1 ล้านบาท ก็จะเข้าสู่กระบวนการอีออคชั่นได้ ทำให้เกิดตรวจสอบโครงการในระดับท้องถิ่นก็จะได้รับการตรวจสอบมากขึ้น</p>
<p>ข้อเสนอสุดท้าย คือ ขายเอกสารประกวดราคา โดยจะเสนอให้หน่วยงานดำเนินการขายเอกสารประกวดราคาผ่านทางเว็บไซต์ ซึ่งเป็นการสกัดการฮั้วในเวลาที่มีการซื้อซอง</p>
<p>เขากล่าวด้วยว่า ที่ผ่านมากว่า 70% ของอีออคชั่น จะเป็นการประมูลงานก่อสร้างเป็นหลัก และจากการทำประมูลแบบอีออคชั่นมากว่า 7 ปี สามารถช่วยรัฐประหยัดงบประมาณแผ่นดินได้ถึง 2 แสนล้านบาท</p>
<p>สำหรับ<orgName>กลุ่มบริษัทผู้ให้บริการอีออคชั่น</orgName>ทั้ง 11 ราย ประกอบด้วย <orgName>บริษัท พันธวณิช จำกัด</orgName> <orgName>บริษัท ป๊อป เนทเวอร์ค จำกัด</orgName> <orgName>บริษัท บีส ไดเมนชั่น จำกัด</orgName> <orgName>บริษัท ดาต้าแมท จำกัด (มหาชน)</orgName> <orgName>บริษัท ซอฟแวร์ลิ้งค์ จำกัด</orgName> <orgName>บริษัท ฟรีอินเตอร์เน็ท จำกัด</orgName> <orgName>บริษัท อินเทลลิเจนท์ โซลูชั่น แอนด์เซอร์วิส จำกัด</orgName> <orgName>บริษัท นิวตรอน การประมูล จำกัด</orgName> <orgName>บริษัท สเปซไวร์ จำกัด</orgName> <orgName>บริษัท สวนกุหลาบ เซอรารี่ชีล จํากัด</orgName> และ<orgName>บริษัท ไอ ซี เอ็น ซิสเต็ม จำกัด</orgName></p></body>
</news>
