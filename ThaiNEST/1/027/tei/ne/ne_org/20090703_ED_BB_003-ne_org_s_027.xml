<teiHeader>
<fileDesc>
<titleStmt>
  <title>ควินแอลเปิดเว็บตลาดกลางออนไลน์  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-04 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090724/62750/%e0%b8%84%e0%b8%a7%e0%b8%b4%e0%b8%99%e0%b9%81%e0%b8%ad%e0%b8%a5%e0%b9%80%e0%b8%9b%e0%b8%b4%e0%b8%94%e0%b9%80%e0%b8%a7%e0%b9%87%e0%b8%9a%e0%b8%95%e0%b8%a5%e0%b8%b2%e0%b8%94%e0%b8%81%e0%b8%a5%e0%b8%b2%e0%b8%87%e0%b8%ad%e0%b8%ad%e0%b8%99%e0%b9%84%e0%b8%a5%e0%b8%99%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline><orgName>อาร์เอส</orgName>ลุยบริการ"ไฮ-คิว วิดีโอ"</headline>
<lead><orgName>อาร์เอส ดิจิตอล</orgName> ส่งบริการไฮ-คิว วิดีโอ ความบันเทิงครบเครื่องภาพเสียงคมชัดไฟล์ใหญ่กว่า 7 เมกะไบต์ รองรับแนวโน้มมือถือยุคใหม่</lead>
<neck></neck>
<body><p>นายพอล มนัสถาวร ผู้อำนวยการสายงาน<orgName>อาร์เอส ดิจิตอล บมจ.อาร์เอส</orgName> กล่าวว่า <orgName>อาร์เอส</orgName>ได้ พัฒนาบริการไฮ-คิว วิดีโอ (High Quality VDO) ต่อยอดจากบริการ“ไฮ-คิว ซอง" เพื่อรองรับนักฟังเพลงในยุคดิจิทัล ที่นิยมการดาวน์โหลดเพลง ภาพผ่านมือถือรุ่นใหม่ๆ มากขึ้น</p>
<p>ปัจจุบัน ปริมาณการดาวน์โหลดคอนเทนท์เพิ่มขึ้นกว่า 10-15% ทุกเดือน เนื่องจากตลาดนอนวอยซ์ขยายตัวต่อเนื่อง ประกอบกับการพัฒนาเทคโนโลยีทางการสื่อสาร มีส่วนช่วยให้การดาวน์โหลดข้อมูลทำได้อย่างรวดเร็ว ดังนั้นผู้ผลิตคอนเทนท์ จึงพัฒนาคอนเทนท์ที่มีไฟล์ขนาดใหญ่ และมีคุณภาพดีออกให้บริการ</p>
<p>อีก ทั้งแนวโน้มมือถือที่จะออกจำหน่ายปีนี้ มีหน้าจอใหญ่ขึ้น ความละเอียดมากขึ้น ซึ่งปัจจัยดังกล่าวผลักดันให้คนนิยมใช้คอนเทนท์นอนวอยซ์กันมากขึ้นตามไป ด้วย</p>
<p>ด้านจุดเด่นของบริการ "ไฮ-คิว วิดีโอ" จะให้ภาพและเสียงคมชัด เนื่องจากเทคโนโลยีการแปลงไฟล์รูปแบบใหม่ ที่สามารถแปลงไฟล์มิวสิควีดีโอและคาราโอเกะ จากไฟล์ต้นฉบับที่มีขนาดใหญ่กว่า 200 เมกะไบต์ต่อเพลง เป็นขนาดเพียง 7 เมกะไบต์ต่อเพลง</p>
<p>ขณะที่ คุณภาพไฟล์เทียบเท่าไฟล์ต้นฉบับ สามารถให้บริการดาวน์โหลดผ่านจีพีอาร์เอส และเอดจ์ได้อย่างรวดเร็ว และดาวน์โหลดได้โดยไม่ต้องรอเทคโนโลยี 3 จี</p>
<p>ทั้งนี้ <orgName>อาร์เอส</orgName> ให้บริการดังกล่าวผ่านโอเปอเรเตอร์มือถือ 3 รายหลัก ได้แก่ <orgName>เอไอเอส</orgName> <orgName>ดีแทค</orgName> และ<orgName>ทรูมูฟ</orgName> โดยดาวน์โหลดได้ผ่าน wap.mobiclub.netคิดค่าบริการ 40 บาทต่อคอนเทนท์ ไม่รวมค่าจีพีอาร์เอส</p>
<p>ปัจจุบัน ธุรกิจบริการคอนเทนท์ผ่านมือถือ (โมบาย บิสสิเนส) สร้างรายได้ให้กับอาร์เอส ดิจิตอล ประมาณ 80% อีก 20% เป็นส่วนออนไลน์ บิสสิเนส โดยปีนี้ตั้งเป้ารายได้ธุรกิจดิจิทัลไว้ 480 ล้านบาท</p></body>
</news>
