<teiHeader>
<fileDesc>
<titleStmt>
  <title>รมว.วิทย์ฯ น้อมรับกระแสพระราชดำรัสในหลวง ที่ทรงห่วงข้าวไทย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206250241&tb=N255206&return=ok&news_headline="%c3%c1%c7.%c7%d4%b7%c2%ec%cf%20%b9%e9%cd%c1%c3%d1%ba%a1%c3%d0%e1%ca%be%c3%d0%c3%d2%aa%b4%d3%c3%d1%ca%e3%b9%cb%c5%c7%a7%20%b7%d5%e8%b7%c3%a7%cb%e8%c7%a7%a2%e9%d2%c7%e4%b7%c2%20"  </bibl>
</sourceDesc>
</fileDesc>
</teiHeader>
<news>
<headline>ศึกชิงไหวชิงพริบ โหมกระแสแบล็กเบอร์รี่</headline>
<lead>ปิดเกมช่วงชิงตลาดกันอย่างสนุกสำหรับการโหมกระแสให้กับ 'แบล็กเบอร์รี่' สมาร์ทโฟนที่กำลังได้รับความนิยมอย่างมากจากผู้บริโภคทั่วไป หลังจากบรรดานักธุรกิจ ไฮโซ และดาราพาเหรดกันทิ้ง 'ไอโฟน' บวกกระแสเพิ่มไปอีกเมื่อ<orgName>เอไอเอส</orgName>และ<orgName>ทรูมูฟ</orgName> พร้อมใจกันสร้างแพกเกจมาดึงดูดผู้บริโภค ส่วนดีแทคเดินเกมเงียบๆ เตรียมรุกแบล็กเบอร์รี่ช่วงเดือนสิงหาคม-กันยายนนี้</lead>
<neck></neck>
<body><p>ประกอบกับบรรดานักธุรกิจ นักการเมืองที่มีชื่อเสียง ไฮโซ และดารา ต่างนิยมใช้แบล็กเบอร์รี่ จึงกลายเป็นภาพให้ผู้บริโภคทั่วไปต้องการเป็นเจ้าของแบล็กเบอร์รี่สัก เครื่อง เพื่อไม่ให้ตกกระแส ที่สำคัญแบล็กเบอร์รี่ไม่ใช่มือถือที่คนธรรมดาทั่วไปจะเลือกใช้จนกลายเป็น ของโหลพกไว้เท่ๆ เพียงอย่างเดียว เหมือนกับกระแสที่เกิดขึ้นกับ 'ไอโฟน'</p>
<p>'แบล็กเบอร์รี่กำลังได้รับความนิยมอย่างมาก'</p>
<p>เป็นคำกล่าวของ สมชัย เลิศสุทธิวงศ์ รองกรรมการผู้อำนวยการ สายงานการตลาด <orgName>บริษัท แอดวานซ์ อินโฟร์ เซอร์วิส จำกัด (มหาชน)</orgName> หรือ<orgName>เอไอเอส</orgName></p>
<p>เมื่อแบล็กเบอร์รี่เป็นที่นิยม <orgName>เอไอเอส</orgName>จึงไม่รอช้าที่จะเกาะและสร้างกระแสให้แบล็กเบอร์รี่ต่อไป ล่าสุด<orgName>เอไอเอส</orgName>ได้มีการร่วมมือกับ Research in Motion (RIM) เปิดตัว BlackBerry Storm สมาร์ทโฟนทัชสกรีนรุ่นแรกของแบล็กเบอร์รี่ และเป็นทัชสกรีนรุ่นแรกของโลกในสไตล์ clickable ที่สามารถตอบสนองได้ทั้งเรื่องงานและส่วนตัวด้วยคุณสมบัติมัลติมีเดียครบ ครันในเครื่อง</p>
<p>ที่สำคัญ<orgName>เอไอเอส</orgName>ได้มีการออกแบบแพกเกจเพื่อดึงดูดและขยายกลุ่มคนที่ ใช้งานแบล็กเบอร์รี่ในเมืองไทย ประกอบด้วย AIS BlackBerry Daily Unlimited จ่ายเพียงวันละ 40 บาทสำหรับผู้ใช้งานระบบพรีเพด AIS BlackBerry Traveller สำหรับคนต่างชาติที่เดินทางมาเมืองไทย สามารถใช้งาน 3 วัน 500 บาท และ 7 วัน 900 บาท และ AIS BlackBerry Unlimited เดือนละ 850 บาทสำหรับผู้ใช้งานระบบโพสต์เพด</p>
<p>เกรกอรี่ เวดด์ รองประธาน ประจำภูมิภาคเอเชียแปซิฟิกของ RIM กล่าวว่า BlackBerry Storm สามารถตอบโจทย์กลุ่มผู้ที่ชื่นชอบความทันสมัย ไม่ว่าจะเป็นดีไซน์ตัวเครื่อง ใช้งานง่ายจากหน้าจอสัมผัส รวมถึงฟังก์ชั่นจากแพลตฟอร์มแบล็กเบอร์รี่ สำหรับคนรุ่นใหม่ที่ต้องการสมาร์ทโฟนซึ่งสามารถเป็นสื่อกลางเชื่อมต่อเรื่อง ต่างๆ ในชีวิตประจำวัน</p>
<p>ด้าน<orgName>ทรูมูฟ</orgName>ที่เป็นผู้ริเริ่มทำตลาดแบล็กเบอร์รี่รายแรกในประเทศไทย โดยมุ่งเจาะกลุ่มลูกค้าองค์กรและขยายไปสู่กลุ่มลูกค้าบุคคล ได้โหมกระแสแบล็กเบอร์รี่ โบลด์ ซึ่งเป็นที่นิยมจากตลาดทั้งในประเทศและต่างประเทศ ด้วยการออกแบบแพกเกจบริการให้ตรงกับไลฟ์สไตล์และเวิร์กสไตล์ โดยรวมค่าโทร. ค่าบริการรับ-ส่งข้อมูลผ่านเครือข่ายไร้สายหลากหลายรูปแบบ และบริการ SMS/MMS ไว้ในแพกเกจเดียว</p>
<p>แพกเกจแบล็กเบอร์รี่ของทรูมฟนั้น ได้แก่ แบล็กเบอร์รี่ 449 คิดค่าบริการ 449 บาทต่อเดือน ใช้งานข้อมูลได้ 30 เมกะไบต์ ค่าโทร.1.25 บาทต่อนาทีทุกเครือข่าย แบล็กเบอร์รี่ 599 คิดค่าบริการ 599 บาทต่อเดือน ใช้งาน 3จี/เอดจ์/จีพีอาร์เอส ไม่จำกัด ค่าโทร.1.25 บาทต่อนาทีทุกเครือข่าย และแบล็กเบอร์รี่ 899 คิดค่าบริการ 899 บาทต่อเดือน ใช้งาน 3จี/เอดจ์/จีพีอาร์เอส/ไวไฟ ไม่จำกัด โทร.ฟรีในเครือข่ายทรูมูฟไม่จำกัด นอกเครือข่าย 1.25 บาทต่อนาที ทั้งสามแพกเกจ คิดค่าใช้งานเอสเอ็มเอสครั้งละ 1.25 บาท และเอ็มเอ็มเอสครั้งละ 5 บาท</p>
<p>สำหรับ<orgName>ค่ายดีแทค</orgName>นั้น มีข่าวว่าจะโหมกระแสแบล็กเบอร์รี่ในช่วงเดือนสิงหาคม-กันยายนนี้ เพื่อไม่ให้ตกกระแสและเป็นอีกหนึ่งทางเลือกสำหรับผู้บริโภค ผู้ใช้งาน<orgName>ค่ายดีแทค</orgName>คงจะต้องอดใจรออีกนิด เผื่อ<orgName>ดีแทค</orgName>จะมีแพกเกจดีๆ ออกมาสร้างจุดแตกต่างและดึงดูดคนที่สนใจใช้งานแบล็กเบอร์รี่</p></body>
</news>
