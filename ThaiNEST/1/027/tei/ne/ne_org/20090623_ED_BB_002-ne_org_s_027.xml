<teiHeader>
<fileDesc>
<titleStmt>
  <title>แทคกาชี้ศก.ทรุดหนุนแอนิเมชั่นพุ่ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/23/news_28979806.php?news_id=28979806  </bibl>
</sourceDesc>
</fileDesc>
</teiHeader>
<news>
<headline>นักกฎหมายล้อมคอก"สเต็มเซลล์"</headline>
<lead>นักกฎหมายเตือนอวดอ้างผลการรักษาสเต็มเซลล์เกิน จริงเสี่ยงผิดกฎหมาย ยอมรับกฎหมายวิ่งตามเทคโนโลยีไม่ทัน แต่จำเป็นเพื่อความเป็นธรรมต่อสาธารณชน</lead>
<neck></neck>
<body><p>ศ.แสวง บุญเฉลิมวิภาส <orgName>คณะนิติศาสตร์ มหาวิทยาลัยธรรมศาสตร์</orgName> หนึ่งในกรรมการจริยธรรมการวิจัยในคน <orgName>คณะแพทยศาสตร์ ศิริราชพยาบาล</orgName> กล่าวว่า สิ่งที่นักกฎหมายเป็นกังวลคือการนำงานวิจัยสเต็มเซลล์จากตัวเต็มวัย และสเต็มเซลล์จากตัวอ่อนมาปนกัน</p>
<p>"ความก้าวหน้าในปัจจุบันยังไม่สามารถบ่งบอกได้ ว่า สเต็มเซลล์ที่ฉีดกลับเข้าสู่ร่างกายอาจกลายเป็นอนุมูลอิสระ หรือมะเร็งในระยะยาวได้หรือไม่” ศ.แสวง ให้ข้อสังเกต</p>
<p>ก่อนหน้านี้ แพทยสภาได้ออกร่างบังคับแพทยสภาว่าด้วยการรักษาจริยธรรมแห่งวิชาชีพเวชกรรม ว่าด้วยการปลูกถ่ายเซลล์ต้นกำเนิดเพื่อรักษาโรคในคน และ<orgName>สำนักงานคณะกรรมการอาหารและยา</orgName>ได้ออกประกาศว่าด้วยการควบคุม กำกับ ดูแลยาที่เป็นผลิตภัณฑ์เซลล์ต้นกำเนิด และผลิตภัณฑ์จากเซลล์ต้นกำเนิด ส่งผลให้นักวิจัย และธุรกิจบริการด้านสุขภาพหลายแห่งกังวลว่า ระเบียบดังกล่าวจะฉุดงานวิจัยสเต็มเซลล์ตัวอ่อนให้ล่าช้า</p>
<p>“ข้อกฎหมายที่ต้องพิจารณาในหลักใหญ่ ได้แก่ Respect Benefit และ Adjustment อะไรที่นักกฎหมายมองว่าไม่ถูกต้อง ก็ต้องช่วยแก้ไข ซ่อมแซมให้ถูกต้อง ไม่ละเลยและปล่อยผ่านจะกลายเป็นปัญหาตามมาเมื่อเกิดคดีฟ้องร้อง” นักกฎหมาย กล่าว</p>
<p>เขายอมรับว่า เทคโนโลยีที่พัฒนาอย่างรวดเร็วทำให้กฎหมายที่มีอยู่ตามไม่ทัน และปัญหาไม่ได้เกิดที่สเต็มเซลล์เพียงอย่างเดียว การจัดทำร่าง พรบ.การใช้เทคโนโลยีช่วยในการเจริญพันธุ์ เพื่อแก้ปัญหาการซื้อขายไข่ สเปิร์ม การโคลนนิ่ง เป็นอีกตัวอย่างที่กฎหมายต้องพัฒนาให้ทัน</p>
<p>ศ.อานนท์ บุณยะรัตเวช เลขาธิการ<orgName>คณะกรรมการวิจัยแห่งชาติ (วช.)</orgName>กล่าวว่า ประเทศไทยมีศักยภาพด้านวิจัยไม่แพ้ต่างชาติ เนื่องจากเริ่มต้นพัฒนาองค์ความรู้ด้านการวิจัยมาพร้อมกัน และอยากเห็นงานวิจัยที่เดินหน้าไปอย่างมีทิศทาง ไม่ติดขัด หรือผลิตผลงานวิจัยที่ซ้ำซ้อนกัน</p>
<p>“ส่วนตัวมองว่าสเต็มเซลล์เป็นเทคโนโลยีความก้าว หน้าทางการแพทย์ที่ช่วยรักษาโรคที่รักษาไม่หายทำได้สำเร็จ ไม่อยากให้คนมองสเต็มเซลล์เช่นเดียวกับพืชดัดแปลงพันธุกรรมที่เกิดทัศนคติ ผิดพลาดจนไม่สามารถลบล้างได้” เลขาธิการ <orgName>วช.</orgName> กล่าว</p>
<p>ปัจจุบัน ประเทศไทยไม่มี พ.ร.บ. ที่เกี่ยวข้องกับการวิจัยเซลล์ต้นกำเนิดโดยเฉพาะ การพิจารณาให้มีการวิจัยหรือไม่ยังคงขึ้นอยู่กับคณะกรรมการจริยธรรม (EC) ของแต่ละสถาบัน และล่าสุดกระทรวงสาธารณสุขได้ยกร่าง พ.ร.บ.การวิจัยในคน และเป็นไปได้ที่จะตั้งคณะกรรมการการวิจัยกลางขึ้นมาดูแลโดยเฉพาะ</p></body>
</news>
