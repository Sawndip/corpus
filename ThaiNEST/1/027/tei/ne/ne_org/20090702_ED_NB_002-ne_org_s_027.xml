<teiHeader>
<fileDesc>
<titleStmt>
  <title>กทช.ชงแผนบรอดแบนด์เสนอนายกฯต.ค.  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-03 11:54:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090703/57002/%e0%b8%81%e0%b8%97%e0%b8%8a.%e0%b8%8a%e0%b8%87%e0%b9%81%e0%b8%9c%e0%b8%99%e0%b8%9a%e0%b8%a3%e0%b8%ad%e0%b8%94%e0%b9%81%e0%b8%9a%e0%b8%99%e0%b8%94%e0%b9%8c%e0%b9%80%e0%b8%aa%e0%b8%99%e0%b8%ad%e0%b8%99%e0%b8%b2%e0%b8%a2%e0%b8%81%e0%b8%af%e0%b8%95.%e0%b8%84..html  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์ฯ</orgName> เร่งพัฒนาเทคโนโลยีวัดมาตรฐานสุนัขและควายไทย</headline>
<lead><orgName>กระทรวงวิทยาศาสตร์และเทคโนโลยี</orgName> เร่งพัฒนาเทคโนโลยีวัดมาตรฐานสุนัขและควายไทย ป้องกันการถูกแอบอ้างจากต่างชาติ สนองพระราชดำริพระบาทสมเด็จพระเจ้าอยู่หัว</lead>
<neck></neck>
<body><p>นางจุฬารัตน์ ตันประเสริฐ นักวิจัยประจำหน่วยปฏิบัติการวิจัยคลังอนุพันธ์ความรู้ <orgName>ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) กระทรวงวิทยาศาสตร์และเทคโนโลยี</orgName> กล่าวถึงความคืบหน้าการจัดทำมาตรฐานของสุนัขไทย สนองพระราชดำริพระบาทสมเด็จพระเจ้าอยู่หัว ว่า ขณะนี้เตรียมนำเทคโนโลยี 3D Body Scanning หรือ เครื่องมือวัดมาตรฐานรูปร่างคนไทย ที่พัฒนาสำเร็จแล้วมาประยุกต์พัฒนาเป็นเทคโนโลยี 3D Body Scanning วัดขนาดมาตรฐานสุนัขไทย และควายไทย ซึ่งจะมีขนาดใหญ่กว่า ทั้งนี้ หน่วยปฏิบัติการวิจัยพัฒนาเทคโนโลยีสมองกลฝังตัวจะดำเนินการพัฒนาเครื่อง สแกนดังกล่าว โดยปรับเปลี่ยนระบบซอฟต์แวร์ ปรับเปลี่ยนมุมกล้อง และเทคนิค ซึ่งจะใช้งบประมาณ 5 ล้านบาท คาดว่าจะแล้วเสร็จภายใน 1-2 เดือน อย่างไรก็ตาม จะร่วมกับ<orgName>สำนักงานสถิติแห่งชาติ</orgName> <orgName>โรงพยาบาลสัตว์</orgName> และ<orgName>จุฬาลงกรณ์มหาวิทยาลัย</orgName> สำรวจและจัดทำขนาดสุนัขและควายไทย เพื่อป้องกันการถูกแอบอ้างจากต่างชาติได้</p>
<p>ด้าน คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> กล่าวถึงกรณีที่นักวิชาการออกมาระบุ มีการจัดทำมาตรฐานสุนัขไทยอยู่แล้ว ว่า จะช่วยให้การดำเนินการของกระทรวงวิทยาศาสตร์ฯ เร็วยิ่งขึ้น และแบ่งสุนัขพันธุ์ไทยแท้ให้ชัดเจนมากขึ้น โดยเฉพาะจะเป็นประโยชน์ต่อการอนุรักษ์พันธุ์สุนัขไทยและการวิจัยพัฒนาในแต่ ละสายพันธุ์ </p></body>
</news>
