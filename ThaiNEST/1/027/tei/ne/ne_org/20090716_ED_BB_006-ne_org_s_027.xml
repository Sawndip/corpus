<teiHeader>
<fileDesc>
<titleStmt>
  <title>"ทีโอที"ได้ฤกษ์ชงแผนใหม่3จีเข้าครม.21ก.ค.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/16/news_29113421.php?news_id=29113421  </bibl>
</sourceDesc>
</fileDesc>
</teiHeader>
<news>
<headline>"<orgName>ทีโอที</orgName>"ได้ฤกษ์ชงแผนใหม่3จีเข้าครม.21ก.ค.</headline>
<lead><orgName>ทีโอที</orgName>สรุปแผนธุรกิจ 3 จี เวอร์ชั่นล่าสุดลงตัว พร้อมชงเข้า <orgName>ครม.</orgName>พิจารณา 21 ก.ค.นี้ คาดใช้งบลงทุนทั่วประเทศ 2.2 หมื่นล้านบาท ด้าน<orgName>โนเกีย</orgName> <orgName>ซีเมนส์</orgName>-<orgName>อีริคสัน</orgName> ที่เคยคว้างานเฟสแรกยุคเอซีที เตรียมอัพเกรด 500 สถานีฐานรับแผนใหม่</lead>
<neck></neck>
<body><p>นพ.ระเฑียร ศรีมงคล โฆษกกรรมการบริหาร (บอร์ด) <orgName>บมจ.ทีโอที</orgName> กล่าวว่า ที่ประชุมบอร์ดเมื่อวันที่ 14 ก.ค. ที่ผ่านมา มีมติอนุมัติแผนธุรกิจการให้บริการมือถือ 3 จี ของทีโอทีแล้ว โดยสรุปเป็นบริการเอ็มวีเอ็มโอ (โมบาย เวอร์ชวล เน็ตเวิร์ค โอเปอเรเตอร์) ทุกรูปแบบ เพื่อให้เอกชนมาเช่าโครงข่ายให้บริการเต็มรูปแบบ สามารถมีแบรนด์เป็นของตัวเองได้ รวมถึงบริการรีเซลเลอร์ เอ็มวีเอ็นโอ</p>
<p>ทั้งนี้ แนวทางดังกล่าวจะสร้างความยืดหยุ่นทางธุรกิจให้แก่ทีโอที และการทำตลาดของผู้เช่าโครงข่ายเองที่มีความถนัด หรือความพร้อมที่แตกต่างกัน ซึ่งขณะนี้ มีผู้ให้บริการมือถือบางราย ได้ทำจดหมายเข้ามาขอเจรจาในรายละเอียดทางธุรกิจกับทีโอทีแล้ว</p>
<p>สำหรับแผนธุรกิจนี้จะนำเสนอเข้าสู่คณะรัฐมนตรี (ครม.) พิจารณาได้ภายในวันที่ 21 ก.ค.นี้ และจะเปิดให้บริการทั่วประเทศ ด้วยงบประมาณ 2-2.2 หมื่นล้านบาท</p>
<p>ขณะที่โครงการอัพเกรดสถานีฐาน 500 แห่งนั้น ทาง<orgName>บริษัท เอซีที โมบาย</orgName> เจ้าของโครงข่ายโทรศัพท์มือถือ 1900 เมกะเฮิรตซ์ ได้อนุมัติให้แก้ไขโครงข่ายจาก 2 จี เป็น 3 จี ที่ความเร็ว 7.2 เมกะบิตต่อวินาที โดยผู้จัดหาและผู้ติดตั้งอุปกรณ์รายเดิม คือ กลุ่มคอนซอร์เตียม ซึ่งประกอบด้วย <orgName>โนเกีย</orgName> <orgName>ซีเมนส์</orgName> <orgName>เน็ตเวิร์ค</orgName> และ<orgName>อีริคสัน</orgName> จะต้องปรับระบบให้สามารถรองรับฟีเจอร์พรีเพดทั้งบริการวอยซ์และดาต้าได้</p>
<p>"ในส่วนอัพเกรดนี้พร้อมให้บริการวันที่ 5 ธ.ค. ปีนี้ บริเวณพื้นที่ย่านกลางเมืองกรุงเทพฯ อาทิเช่น ราชประสงค์" นพ. ระเฑียรกล่าว</p></body>
</news>
