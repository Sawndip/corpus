<teiHeader>
<fileDesc>
<titleStmt>
  <title>งาน Commart X-Gen Thailand 2009   เปิดตัวอย่างเป็นทางการวันแรก ประชาชนเข้าร่วมงานแน่น  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207020106&tb=N255207&return=ok&news_headline="%a7%d2%b9%20Commart%20X-Gen%20Thailand%202009%20%20%20%e0%bb%d4%b4%b5%d1%c7%cd%c2%e8%d2%a7%e0%bb%e7%b9%b7%d2%a7%a1%d2%c3%c7%d1%b9%e1%c3%a1%20%bb%c3%d0%aa%d2%aa%b9%e0%a2%e9%d2%c3%e8%c7%c1%a7%d2%b9%e1%b9%e8%b9%20"  </bibl>
</sourceDesc>
</fileDesc>
</teiHeader>
<news>
<headline><orgName>กทช.</orgName>ร่วมกรมสอบสวนฯ ตั้งศูนย์เตือนภัยเน็ต</headline>
<lead><orgName>ทช.</orgName>ร่วมกรมสอบสวนฯ ตั้งศูนย์เตือนภัยเน็ต ใช้งบประมาณ 190 ล้านบาท</lead>
<neck></neck>
<body><p>นายฐากร ตัณฑสิทธิ์ รองเลขาธิการ <orgName>คณะกรรมการกิจการโทรคมนาคมแห่งชาติ (กทช.)</orgName> กล่าวหลังการประชุมบอร์ดวานนี้ (1 ก.ค.) ว่า ที่ประชุมมีมติอนุมัติในหลักการโครงการความร่วมมือ จัดตั้งศูนย์รวบรวมและวิเคราะห์ข้อมูลเครือข่ายอินเทอร์เน็ตที่เป็นภัยต่อ ความมั่นคงของชาติ ซึ่ง<orgName>กรมสอบสวนคดีพิเศษ (ดีเอสไอ) กระทรวงยุติธรรม</orgName> เสนอเข้ามา</p>
<p>ด้านงบประมาณการจัดตั้งศูนย์ <orgName>ดีเอสไอ</orgName> เสนอให้ใช้งบประมาณของ กทช. 190 ล้านบาท ซึ่ง กทช. เพียงแต่อนุมัติในหลักการก่อน และจะตั้งคณะกรรมการร่วมขึ้นภายใน 2 สัปดาห์ เพื่อพิจารณาถึงความจำเป็น และแนวทางจัดตั้งศูนย์ดังกล่าวอีกครั้ง ว่าจะใช้งบประมาณจากที่ใดบ้าง และจะใช้งบมากน้อยเพียงใด ทั้งนี้ เรื่องดังกล่าว <orgName>กทช.</orgName> จะเร่งรีบศึกษาและพิจารณา เพราะว่าต้องดำเนินการให้ทันเสนองบประมาณปี 2553</p>
<p>“ขณะนี้ต้องยอมรับว่าปัญหาจากเครือข่ายอินเทอร์เน็ตมีมาก ไม่สามารถป้องกันได้ทัน และที่แก้ปัญหาก็เป็นการแก้ที่ปลายเหตุ ดังนั้น <orgName>กทช.</orgName> จึงเข้ามาร่วมดำเนินการเรื่องนี้ด้วย เพราะเป็นเรื่องที่เกี่ยวกับความมั่นคงของชาติ เช่น การพนัน, ยาเสพติด, หมิ่นพระบรม ฯลฯ ซึ่งหากจำเป็นจริงๆ จำนวนเงินอาจจะมากกว่าหรือน้อยกว่า 190 ล้านบาทก็ได้ ” นายฐากร กล่าว</p>
<p>นอกจากนี้ <orgName>กทช.</orgName> ได้สั่งการให้<orgName>สำนักงาน กทช.</orgName> ศึกษาเพื่อจัดทำร่างหลักเกณฑ์โทรศัพท์มือถือระบบเติมเงิน (พรีเพด) เพราะมีโทรศัพท์ระบบเติมเงินจำนวนมาก ที่จำนวนวันหมดแต่จำนวนเงินยังเหลืออยู่ ต้องมีการศึกษาว่ามีเงินในระบบทั้งหมดเท่าไร และมีเงินค้างหลังจากวันหมดอายุเท่าไร เพื่อจะได้นำเงินนั้นมาใช้ประโยชน์เพื่อสังคม โดยอาจนำเข้ากองทุนยูเอสโอ แต่ต้องศึกษาถึงแนวทางก่อน</p>
<p>อย่างไรก็ตาม ประเด็นนี้ยังต้องศึกษาความเป็นไปได้อีก เพราะมีส่วนเกี่ยวข้องกับการเลื่อนวันหมดอายุของระบบเติมเงิน รวมทั้งต้องดูว่าผู้ประกอบการจะมีแนวทางเสนอแนะอย่างไร</p></body>
</news>
