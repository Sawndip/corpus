<teiHeader>
<fileDesc>
<titleStmt>
  <title>เอกชนรวมพลังจัดเอ็กซ์โป หลังไอซีทีเลื่อนไม่มีกำหนด  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 13:17:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090708/57944/%e0%b9%80%e0%b8%ad%e0%b8%81%e0%b8%8a%e0%b8%99%e0%b8%a3%e0%b8%a7%e0%b8%a1%e0%b8%9e%e0%b8%a5%e0%b8%b1%e0%b8%87%e0%b8%88%e0%b8%b1%e0%b8%94%e0%b9%80%e0%b8%ad%e0%b9%87%e0%b8%81%e0%b8%8b%e0%b9%8c%e0%b9%82%e0%b8%9b-%e0%b8%ab%e0%b8%a5%e0%b8%b1%e0%b8%87%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b9%84%e0%b8%a1%e0%b9%88%e0%b8%a1%e0%b8%b5%e0%b8%81%e0%b8%b3%e0%b8%ab%e0%b8%99%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>สรรหา<orgName>กทช.</orgName>ชงวุฒิฯฟันธงสิงหาฯ</headline>
<lead></lead>
<neck></neck>
<body><p>นายธานีรัตน์ ศิริปะชะนะ ประธาน<orgName>คณะกรรมการสรรหากรรมการกิจการโทรคมนาคมแห่งชาติ (กทช.)</orgName> กล่าวว่า เมื่อวันที่ 3 ก.ค.ที่ผ่านมา มีการเปิดรายชื่อผู้สมัครเข้ารับการคัดเลือกเป็น <orgName>กทช.</orgName> ทั้งกรณีจับสลากออก 3 คน ซึ่งมีผู้สมัคร 43 คน และกรณีลาออก 1 คน มีผู้สมัคร 11 คน</p>
<p>ทั้งนี้ จะมีการพิจารณา และตรวจสอบคุณสมบัติของผู้สมัครอีกครั้ง โดยวันที่ 13 ก.ค.นี้ คณะกรรมการสรรหาจะร่วมประชุมกันอีกครั้ง คาดว่าจะมีการตัดรายชื่อผู้สมัครกรณีจับสลากออกให้เหลือ 24 คน เพื่อแสดงวิสัยทัศน์อีกครั้ง</p>
<p>อย่างไรก็ตาม เพื่อความละเอียดรอบคอบ คณะกรรมการสรรหาจะสั่งการให้<orgName>สำนักงาน กทช.</orgName>ส่งหนังสือไปยังหน่วยงานที่เกี่ยวข้อง เช่น <orgName>ศาลปกครอง</orgName> <orgName>คณะกรรมการการเลือกตั้ง</orgName> <orgName>สำนักงานการตรวจเงินแผ่นดิน</orgName> เพื่อตรวจสอบคุณสมบัติตามข้อห้ามโดยละเอียดอีกครั้งด้วย คาดว่าจะใช้เวลาประมาณ 2 สัปดาห์</p>
<p>คาดว่าจะสามารถจัดรับฟังการแสดงวิสัยทัศน์ได้ ภายในเดือน ก.ค. และพิจารณาคัดเลือกรายชื่อเสนอวุฒิสภาภายในกลางเดือน ส.ค. แบ่งเป็น 2 ชุด คือ ชุดจับสลาก เสนอ 6 รายชื่อ เพื่อให้วุฒิสภาคัดเหลือ 3 คน และชุดลาออก 2 รายชื่อ ให้วุฒิสภาคัดเหลือ 1 คน</p>
<p>นายธานีรัตน์ ย้ำว่า ผู้สมัครครั้งนี้อยู่ภายใต้กฎหมาย พ.ร.บ.องค์กรจัดสรรคลื่นความถี่ พ.ศ. 2543 จะมีวาระในตำแหน่ง 6 ปี แต่ก็ขึ้นอยู่กับว่า กฎหมายใหม่จะเข้าสู่กระบวนการนิติบัญญัติ และประกาศใช้เมื่อไร ถ้ามีการประกาศใช้ คณะกรรมการ <orgName>กทช.</orgName>ชุดใหม่นี้ ก็ต้องพ้นวาระไปทันที</p>
<p>นอกจากนี้ จากรายชื่อผู้สมัคร มีผู้ที่ยื่นซ้ำกัน ทั้งกรณีจับสลากและกรณีลาออก ประมาณ 4-5 คน แม้จะมีการขอร้องไว้ก่อนหน้านี้แล้วว่า ไม่ควรยื่นสมัครซ้ำกัน แต่คณะกรรมการสรรหาไม่ได้ห้าม เพราะเป็นสิทธิของผู้สมัคร โดยให้ถือเป็นดุลพินิจของคณะกรรมการตัดสินใจคัดเลือกรายชื่อต่อไป</p>
<p>อย่างไรก็ตาม รายชื่อดังกล่าวต้องรอการตรวจสอบคุณสมบัติ และการคัดเลือกจากคณะกรรมการสรรหาอีกครั้ง</p></body>
</news>
