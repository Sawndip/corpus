<teiHeader>
<fileDesc>
<titleStmt>
  <title>รมว.วิทย์ฯ เตรียมหารือนายกฯ ตั้ง คกก.ร่วมรัฐเอกชนด้านวิทยาศาสตร์และเทคโนโลยี ครั้งแรกของประเทศ  </title>
  <author>ฑีฆะสุดา ภักดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206090245&tb=N255206  </bibl>
</sourceDesc>
</fileDesc>
</teiHeader>
<news>
<headline><orgName>เอไอเอส</orgName>ของดจ่ายส่วนแบ่งซีเอสอาร์</headline>
<lead><orgName>เอไอเอส</orgName> เล็งเจรจาทีโอที ของดจ่ายส่วนแบ่งรายได้ในส่วนโครงการเพื่อสังคม จากเดิมรวมอยู่ใน 30% จากค่าแอร์ไทม์ทั้งหมด</lead>
<neck></neck>
<body><p>นายวิเชียร เมฆตระการ กรรมการผู้อำนวยการ <orgName>บมจ.แอดวานซ์ อินโฟร์ เซอร์วิส (เอไอเอส)</orgName> กล่าวว่า <orgName>บริษัท</orgName>กำลังเตรียมทำหนังสือ และเจรจากับ บมจ.ทีโอที ในเรื่องของดจ่ายส่วนแบ่งรายได้ 30% สำหรับโครงการที่สนับสนุนหรือช่วยเหลือสังคม</p>
<p>เนื่องจากปัจจุบัน โครงการเพื่อสังคมต่างๆ ของ เอไอเอส หากเกี่ยวข้องกับค่าแอร์ไทม์ <orgName>บริษัท</orgName>จะต้องนำไปรวมเป็นรายได้ที่ได้จากบริการจริง และจัดส่งเป็นส่วนแบ่งรายได้ให้กับทีโอที ซึ่งเป็นเจ้าของสัญญาสัมปทาน</p>
<p>ปัจจุบัน โครงการด้านสังคมที่มีมูลค่าสูงที่สุด เป็นโครงการโทรมาตรตรวจวัดสภาพอากาศอัตโนมัติ ที่มอบให้สถาบันสารสนเทศทรัพยากรน้ำและการเกษตร (องค์การมหาชน) หรือ สสนก. ซึ่งมีมูลค่าแอร์ไทม์ปีละ 1.78 ล้านบาท</p>
<p>ทั้งนี้ ทุกโครงการเพื่อสังคมที่มีระยะเวลาต่อเนื่อง <orgName>เอไอเอส</orgName>จะรับผิดชอบไปจนกว่าจะสิ้นสุดสัญญาสัมปทาน จากนั้นเจ้าของสัญญาสัมปทาน ก็ต้องรับผิดชอบต่อไป หรือจะยกเลิกขึ้นกับผู้มีอำนาจในองค์กรขณะนั้น</p>
<p>นอกจากนี้ หากมีโครงข่าย 3จีบริการในอนาคต ซึ่งมีผลทำให้การส่งข้อมูลเร็วขึ้นนั้น อาจนำมาปรับใช้กับโครงการเพื่อสังคมได้ต่อไป ซึ่งปัจจุบันปริมาณการใช้ “ดาต้า” เติบโตขึ้นกว่า 10% ในแต่ละไตรมาส ซึ่งเป็นสัญญาณที่ดี</p>
<p>"ที่ผ่านมายังไม่มีโครงการที่ใช้วงเงินมาก แต่จากนี้คงต้องขอการสนับสนุนจาก บมจ.ทีโอที ซึ่งน่าจะเข้าใจและยอมรับได้ เพราะการสนับสนุนสังคม ไม่ได้เป็นการแสวงหารายได้ขององค์กรแต่ประการใด" นายวิเชียร กล่าว</p>
<p>ทั้งนี้ <orgName>เอไอเอส</orgName> มีรายได้จากค่าเชื่อมต่อโครงข่าย (ไอซี) และนำส่งให้ทีโอทีในฐานะที่เป็นรายได้อื่นๆ ที่เกิดจากสัญญาสัมปทาน คำนวณตั้งแต่เดือนกุมภาพันธ์ 2550-มิถุนายน 2551 เป็นเงิน 731.63 ล้านบาท ส่วนรายได้สัมปทานที่เอไอเอสจ่ายให้ทีโอทีปีละไม่น้อยกว่าหมื่นล้านบาท</p>
<p>นายวิเชียร กล่าวอีกว่า ส่วนการหารืออื่นๆ กับทีโอที ในเรื่องความร่วมมือขอใช้สถานีติดตั้งเครือข่าย 3จี ปัจจุบันยังไม่มีการเจรจาเพิ่มเติม เนื่องจากในระยะหลัง <orgName>ทีโอที</orgName> มีแนวทางที่จะให้เอกชนเข้ามาประมูลแข่งขันกัน</p>
<p>ด้านตัวเลขรายได้รวมไตรมาสที่ 2 จะเติบโตจากไตรมาสแรกได้ตามเป้าหมายที่คาดไว้ 3-4% หรือไม่นั้น คงต้องรอสรุปผลสิ้นเดือนนี้</p></body>
</news>
