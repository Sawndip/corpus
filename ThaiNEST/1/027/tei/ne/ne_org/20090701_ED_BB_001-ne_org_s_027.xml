<teiHeader>
<fileDesc>
<titleStmt>
  <title>ซีเมนส์ชี้บริการไอทีโตสวนทางศก.  </title>
  <author>กิ่งกาญจน์ ตรียงค์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090701/56244/%e0%b8%8b%e0%b8%b5%e0%b9%80%e0%b8%a1%e0%b8%99%e0%b8%aa%e0%b9%8c%e0%b8%8a%e0%b8%b5%e0%b9%89%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b9%84%e0%b8%ad%e0%b8%97%e0%b8%b5%e0%b9%82%e0%b8%95%e0%b8%aa%e0%b8%a7%e0%b8%99%e0%b8%97%e0%b8%b2%e0%b8%87%e0%b8%a8%e0%b8%81..html  </bibl>
</sourceDesc>
</fileDesc>
</teiHeader>
<news>
<headline><orgName>ซัมซุง</orgName>-<orgName>เอปสัน</orgName>บุกเอสเอ็มอี ชิงกำลังซื้อตลาดพรินเตอร์</headline>
<lead><orgName>ซัมซุง</orgName>-<orgName>เอปสัน</orgName> ฉวยจังหวะเศรษฐกิจขาลงลุยหนักตลาดพรินเตอร์ เดินเครื่องขยายฐานต่างจังหวัด และธุรกิจระดับเอสเอ็มอี ปูฐานขึ้นแท่นผู้นำ</lead>
<neck></neck>
<body><p>นายบุญเลิศ วิบูลย์เกียรติ หัวหน้ากลุ่มธุรกิจไอที <orgName>บริษัท ไทยซัมซุง อิเลคโทรนิคส์ จำกัด</orgName> กล่าวว่า ตลาดรวมพรินเตอร์ปีนี้อัตราเติบโตติดลบ 14% โดยเฉพาะเครื่องอิงค์เจ็ทลดลงมากที่สุด เพราะผลกระทบจากวิกฤตเศรษฐกิจ ทำให้มีการชะลอการใช้จ่ายด้านนี้ อย่างไรก็ตาม ยังได้ปัจจัยหนุนจากแนวโน้มตลาดพรินเตอร์เลเซอร์ความเร็วสูง และพรินเตอร์มัลติฟังก์ชั่นที่เติบโตเพิ่มขึ้น เนื่องจากผู้ซื้อเริ่มเล็งเห็นว่าการซื้อพรินเตอร์ให้คุ้มค่า ต้องสามารถทำงานได้หลากหลาย</p>
<p>"ดังนั้นจะเห็นได้ว่า โอกาสทางธุรกิจอยู่ที่ตลาดพรินเตอร์เลเซอร์ และมัลติฟังก์ชั่น ซึ่งซัมซุงทำ ตลาดเป็นหลักอยู่แล้ว มีการเติบโตขึ้น 8% โดยปีนี้เน้นทำตลาดเอสเอ็มบี สร้างแบรนด์ ขยายตลาดต่างจังหวัด และสร้างช่องทางการจำหน่ายให้ครอบคลุม เจาะเข้าโมเดิร์นเทรด และออฟฟิศ ออโตเมชั่น" นายบุญเลิศกล่าว</p>
<p>ปัจจุบัน <orgName>ซัมซุง</orgName> มีส่วนแบ่งตลาด พรินเตอร์สี มัลติฟังก์ชั่น 33% และพรินเตอร์ขาวดำ มัลติฟังก์ชั่น 31% เป็นอันดับ 1 ในตลาด ขณะที่ตลาดพรินเตอร์เลเซอร์ มีส่วนแบ่ง 28% เป็นอันดับที่ 2 รองจากเอชพี แต่จากแนวโน้มถ้า<orgName>ซัมซุง</orgName>ทำตลาดได้ดีต่อเนื่องต่อไป ตั้งเป้าปีนี้มีส่วนแบ่งเพิ่มเป็น 30% และใน 2-3 ปีจะขึ้นอันดับ 1 ได้</p>
<p>เขา กล่าวเพิ่มเติมว่า ภาพรวมตลาดไอทีของไทยปีนี้ ติดลบประมาณ 9-10% ตามที่มีการคาดการณ์ไว้ตั้งแต่ต้นปี เพราะวิกฤตเศรษฐกิจและการขาดความเชื่อมั่นทางการเมือง แต่เชื่อว่าประมาณปลายไตรมาส 3 ต้นไตรมาสที่ 4 ทุกอย่างจะเริ่มดีขึ้น เพราะตอนนี้สภาพเศรษฐกิจเริ่มดีขึ้น <orgName>บริษัท</orgName>ขนาดใหญ่จะเริ่มมีการใช้จ่ายด้านไอทีมากขึ้น</p>
<p>อย่างไรก็ตาม ในส่วนของซัมซุง ครึ่งปีแรกเติบโตขึ้น 36% ถือว่าสวนกระแสทั้งตลาด และเมื่อเทียบกับบริษัทคู่แข่งที่ทรงตัวหรือมีการเติบโตเล็กน้อย เป็นผลมาจากการที่<orgName>ซัมซุง</orgName>มีสินค้าครบทุกไลน์ มีการปรับโครงสร้างช่องทางการตลาดใหม่ และเตรียมแต่งตั้งตัวแทนเพิ่มให้ครอบคลุมตลาดมากขึ้น</p>
<p>ด้านนายยรรยง มุนีมงคลทร ผู้จัดการทั่วไป <orgName>บริษัท เอปสัน (ประเทศไทย)จำกัด</orgName> กล่าวว่า ทิศทางการเติบโตของตลาดพรินเตอร์ปีนี้ ยังคงได้รับผลกระทบจากภาวะเศรษฐกิจที่ยังผันผวน ส่งผลให้ตลาดน่าจะเติบโตในระดับ 2-3% เท่านั้น ขณะที่ <orgName>บริษัท</orgName>เองยังเห็นโอกาสตลาดกลุ่มที่ยังมีกำลังซื้ออย่างต่อเนื่อง โดยจะเข้าไปเจาะลูกค้าองค์กร และเอสเอ็มอีมากขึ้น</p>
<p>“ตอนนี้ สัดส่วนตลาดคอนซูมเมอร์อยู่ที่ 45% ซึ่งการเติบโตยังไปได้ขณะที่ตลาดองค์กร 55% โดยในกลุ่มนี้คิดเป็นกลุ่มเอสเอ็มอีไม่ต่ำกว่า 30% ถือว่า เป็นกลุ่มที่ยังมีความเคลื่อนไหวในการใช้ไอที แต่จะเน้นหาโซลูชั่นที่ลดต้นทุน และไม่ต้องลงทุนมาก” นายยรรยงกล่าว</p>
<p>เขา กล่าวว่า ปัจจุบันธุรกิจเอสเอ็มอีสร้างรายได้ คิดเป็นจีดีพีของประเทศไทยประมาณ 39% หรือมูลค่า 3.5 ล้านล้านบาท โดยทั่วประเทศมีเอสเอ็มอีประมาณ 2.2 ล้านราย เฉพาะใน<orgName>กรุงเทพ</orgName>มีเอสเอ็มอีไม่ต่ำกว่า 7 แสนราย ตรงนี้ถือเป็นตลาดที่ยังเติบโตได้อีก</p>
<p>ล่าสุด เอปสัน เปิดตัวแคมเปญกระตุ้นเอสเอ็มอี โดยให้ซื้อเครื่องพรินเตอร์ในรุ่นราคา 4-8 พันบาท ผ่อนชำระ 10เดือน ดอกเบี้ยติดลบ 5%โดยลูกค้าจะได้รับส่วนลด 5% ในทุกๆ การผ่อนชำระ ซึ่งต่ำกว่าโปร 0% ที่มีอยู่ปัจจุบัน และเตรียมทำในกลุ่มคอนซูมเมอร์ด้วย โดยจะประเดิมในงานคอมมาร์ตซึ่งจะเริ่มพรุ่งนี้ (2 ก.ค.)</p></body>
</news>
