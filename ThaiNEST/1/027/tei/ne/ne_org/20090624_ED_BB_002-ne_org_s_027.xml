<teiHeader>
<fileDesc>
<titleStmt>
  <title>สนช.ลุยซอฟต์แวร์90บาทช่วยเอสเอ็มอี  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/global/20090624/54087/%e0%b8%aa%e0%b8%99%e0%b8%8a.%e0%b8%a5%e0%b8%b8%e0%b8%a2%e0%b8%8b%e0%b8%ad%e0%b8%9f%e0%b8%95%e0%b9%8c%e0%b9%81%e0%b8%a7%e0%b8%a3%e0%b9%8c90%e0%b8%9a%e0%b8%b2%e0%b8%97%e0%b8%8a%e0%b9%88%e0%b8%a7%e0%b8%a2%e0%b9%80%e0%b8%ad%e0%b8%aa%e0%b9%80%e0%b8%ad%e0%b9%87%e0%b8%a1%e0%b8%ad%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline><orgName>เอเซอร์</orgName>ทุ่ม80ล้านส่ง"เกตเวย์"บุกไทย</headline>
<lead><orgName>เอเซอร์</orgName>ทุ่มงบ 80 ล้านบาท ขนทัพสินค้ากว่า 10 รุ่นปูพรมเปิดตัวแบรนด์ “เกตเวย์” ลุยตลาดไทย</lead>
<neck></neck>
<body><p>นายนิธิพัทธ์ ประวีณวงศ์วุฒิ ผู้จัดการอาวุโสฝ่ายการตลาด เกตเวย์ <orgName>บริษัทในเครือเอเซอร์ คอมพิวเตอร์ จำกัด</orgName> กล่าวว่า <orgName>เอเซอร์</orgName> ทุ่มงบกว่า 80 ล้านบาทเปิดตัวแบรนด์คอมพิวเตอร์ “เกตเวย์” ในไทย โดยช่วงแรกนี้ได้นำเข้าทั้งผลิตภัณฑ์กลุ่มพีซี โน้ตบุ๊ค รวมทั้งลิตเติ้ลบุ๊ค ไม่ต่ำกว่า 10 รุ่น ระดับราคาตั้งแต่ 19,900 -59,900 บาท</p>
<p>ทั้งนี้ <orgName>บริษัท</orgName>เน้นจุดเด่นของแบรนด์ในเรื่องของแฟชั่น ดีไซน์ มุ่งเจาะกลุ่มลูกค้าระดับพรีเมี่ยมเป็นหลัก โดยจากผลสำรวจพบว่ากลุ่มนี้มีส่วนแบ่งตลาดประมาณ 10% ของตลาดรวมไอที ซึ่งกลุ่มนี้ราคาไม่ใช่ปัจจัยในการตัดสินใจซื้อ แต่ต้องการมองหาผลิตภัณฑ์ที่โดนใจ มีดีไซน์ไม่ซ้ำใคร</p>
<p>ด้านช่องทาง การตลาดจะเลือกร้านค้าที่เป็นพรีเมี่ยม ครอบคลุมทั้งช่องทางการจัดส่ง การทำลอจิสติกส์ เนื่องจากวางตำแหน่งไว้เป็นแบรนด์ที่เข้ามาเติมเต็มในส่วนที่เอเซอร์ยังเข้าไปไม่ถึง</p>
<p>ขณะที่ นายบุญชัย เงาวิศิษฐ์กุล รองผู้อำนวยการฝ่ายผลิตภัณฑ์คอนซูมเมอร์ เกตเวย์ กล่าวว่า <orgName>บริษัท</orgName>ตั้งเป้ายอดขายแบรนด์นี้ปีแรกไว้สัดส่วน 10% ของรายได้รวมเอเซอร์ และคาดว่าจะมีส่วนแบ่งประมาณ 3% ของตลาดคอมพิวเตอร์โดยรวม</p>
<p>พร้อมกันนี้ <orgName>บริษัท</orgName>มีแผนเพิ่มบุคคลากรเข้ามารองรับในส่วนของช้อปเกตเวย์ที่จะเปิดใหม่ แยกต่างหากจากช้อปของเอเซอร์ ซึ่งอยู่ระหว่างเลือกทำเลที่สอดคล้องกับตำแหน่งทางการตลาดของแบรนด์นี้ อย่างไรก็ตาม ช่วงแรกจะวางจำหน่ายในช้อปเดียวกัน แต่มีการแยกโซนอย่างชัดเจน</p>
<p>นางสาวคิม ฟิพส์ ผู้อำนวยการตลาด และแบรนด์ <orgName>เกตเวย์ กรุ๊ป</orgName> กล่าวว่า มั่นใจว่าแบรนด์เกตเวย์ในไทยจะได้รับความนิยม โดยเฉพาะในกลุ่มแฟชั่น</p>
<p>“จุดเด่นของพีซี และโน้ตบุ๊คแบรนด์เกตเวย์ อยู่ที่การดีไซน์ เรามีทีมดีไซน์แยกต่างหากจากเอเซอร์ ทีมดีไซน์เราได้แรงบันดาลใจมากจากกระเป๋าถือทั้งของผู้ชาย และผู้หญิง โน้ตบุ๊คเกตเวย์ จึงมีลักษณะที่เป็นแอคเซสซอรี่คู่กายที่ดูเป็นแฟชั่นมากกว่าสินค้าไอทีธรรมดา” นางสาวฟิพส์กล่าว</p>
<p>ทั้งนี้ การออกแบบจะทำที่ปารีส และบางส่วนในสหรัฐอเมริกา ขณะที่ ด้านการผลิตนั้นเกือบทั้งหมดจะใช้ฐานการผลิตที่ไต้หวัน</p>
<p>สำหรับการเปิดตัวเกตเวย์ในประเทศไทย ถือเป็นการสานต่อกลยุทธ์มัลติแบรนด์ของเอเซอร์ทั่ว โลก โดยวางตำแหน่งเป็นสินค้าพรีเมี่ยม ตลาดเป้าหมายหลักๆ จะอยู่ในอเมริกา เอเชีย รวมทั้งจีน นอกจากนี้ ยังมีแบรนด์แพคการ์ด เบล์ สำหรับเจาะตลาดพรีเมี่ยมในยุโรป ซึ่งทั้งสองแบรนด์จะอยู่ภายในคอนเซปต์ “trendy simple & easy”</p>
<p>"แม้ว่าเกตเวย์จะใหม่ที่นี่ แต่การมีโลคัล คอมพานีอย่างเอเซอร์ ซึ่งมีส่วนแบ่งตลาดคอมพิวเตอร์และโน้ตบุ๊คที่สูงมากในไทย ดูแลตลาดอยู่ก็น่าจะทำให้เกตเวย์เป็นที่รู้จักในกลุ่มคนไทยได้เร็ว" นางสาวฟิพส์กล่าว</p></body>
</news>
