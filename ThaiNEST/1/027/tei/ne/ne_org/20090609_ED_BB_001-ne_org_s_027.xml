<teiHeader>
<fileDesc>
<titleStmt>
  <title>เอไอเอสของดจ่ายส่วนแบ่งซีเอสอาร์  </title>
  <author>เรวดี ตั้งสกุล  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090609/49440/%e0%b9%80%e0%b8%ad%e0%b9%84%e0%b8%ad%e0%b9%80%e0%b8%ad%e0%b8%aa%e0%b8%82%e0%b8%ad%e0%b8%87%e0%b8%94%e0%b8%88%e0%b9%88%e0%b8%b2%e0%b8%a2%e0%b8%aa%e0%b9%88%e0%b8%a7%e0%b8%99%e0%b9%81%e0%b8%9a%e0%b9%88%e0%b8%87%e0%b8%8b%e0%b8%b5%e0%b9%80%e0%b8%ad%e0%b8%aa%e0%b8%ad%e0%b8%b2%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline><orgName>แอ๊ปเปิ้ล</orgName>เปิดตัวไอโฟน 3G S หั่นรุ่นเก่าลงครึ่งราคา</headline>
<lead><orgName>แอ๊ปเปิ้ล</orgName>เปิดตัวไอโฟน 3G S หั่น Macbook Air เหลือห้าหมื่น</lead>
<neck></neck>
<body><p><orgName>แอ๊ปเปิ้ล</orgName>ช็อคผู้ใช้ไอโฟน หั่นราคารุ่น8 กิ๊กเหลือสามพันกว่าบาทเตรียมวางจำหน่ายไอโฟนรุ่นใหม่ 19 มิ.ย ขน Macbook มาหั่นราคา แต่เพิ่มพลังซีพียู และแบตเตอรี่ ใช้งานนานขึ้น </p>
<p>ในการประชุมกลุ่มนักพัฒนาซอฟท์แวร์ประจำปี WWDC 09 ที่เริ่มเมื่อวันจันทร์ที่ผ่านมา (8) <orgName>แอ๊ปเปิ้ล</orgName>ประกาศเปิดตัวมือถือไอโฟนรุ่นใหม่ 3G S เป็นไปตามที่หลายคนคาดการณ์ไว้ หน้าตา 3 G S ยังดูเหมือนรุ่นที่แล้ว แต่มาพร้อมกับซีพียูที่แรงขึ้น แบตเตอรี่ใช้งานนานขึ้น มีเข็มทิศในตัว มีกล้องวิดีโอ กล้องดิจิทัลที่ให้ความละเอียดภาพสูงกว่ารุ่นก่อน และมีออโต้โฟกัสด้วย</p>
<p>สำหรับ ไอโฟน 3 GS ตัวใหม่รุ่น 16 กิกะไบต์ตั้งราคาไว้ 199 ดอลลาร์ หรือราว7พันกว่าบาท และรุ่น 32 กิ๊กวางไว้ 299 ดอลลาร์</p>
<p>ส่วนไอโฟนรุ่น 3 G ที่ออกจำหน่ายเมื่อปีที่แล้ว รุ่น 8 กิ๊กลดราคาลงมาเหลือ 99 ดอลลาร์ จากเดิม 199 ดอลลาร์ เรียกว่าถูกกว่าหลายเท่าเมื่อเทียบกับไอโฟนรุ่นที่เปิดตัวเมื่อสองปีก่อนที่ แฟนพันธุ์แท้แอ๊ปเปิ้ลยอมจ่ายสำหรับรุ่นแค่ 4 กิ๊ก ตั้ง 499 ดอลลาร์ และรุ่น 8 กิ๊ก ที่เปิดตัวราคา 599 ดอลลาร์ หรือสองหมื่นกว่าบาท</p>
<p>ไอโฟน รุ่น 3G S มีกำหนดวางตลาดสหรัฐ 19 มิ.ย. ซึ่งตรงกับวันหมดสัญญาที่ลูกค้าไอโฟนสองปีที่แล้วซื้อผูกกับสัญญาใช้บริการ กับ เอทีแอนด์ที ผู้ให้บริการโทรศัพท์มือถือ</p>
<p>ไอโฟนรุ่นใหม่อัพเกรดซอฟท์แวร์ให้สามารถดาวน์โหลดรายการภาพยนตร์ และทีวีผ่านมือถือระบบเซลลูล่าร์ และสามารถส่งรูปและวิดีโอได้แบบเดียวกับที่ใช้ส่งเอสเอ็มเอส เท่ากับว่าดึงไอโฟนให้ลงสนามแข่งกับสมาร์ทโฟนรุ่นอื่น ไอโฟนตัวใหม่ยังมีซอฟท์แวร์ที่ผู้ปกครองสามารถจำกัดการใช้ซอฟท์แวร์บาง ประเภทที่อนุญาตให้ลูกดาวน์โหลดด้วย</p>
<p>ซอฟท์แวร์ตัวใหม่ของไอโฟนสามารถตัด ก้อปปี้ และนำไปแปะ วิธีการเดียวกับที่ใช้ซอฟท์แวร์อื่น ผู้ใช้สามารถเอาไอโฟนไปเชื่อมต่อกับคอมพิวเตอร์เครื่องอื่นเพื่อต่ออิน เทอร์เน็ตได้ เหมือนกับวินโดวส์ โมบายของไมโครซอฟท์ และมีผู้ให้บริการมือถือไร้สาย 22 รายที่สามารถรองรับการเชื่อมต่ออินเทอร์เน็ตจากซอฟท์แวร์ใหม่ของไอโฟน</p>
<p><orgName>แอ๊ปเปิ้ล</orgName>ยังได้เปิดตัวโน้ตบุ๊ครุ่นใหม่ แบตเตอรี่ใช้งานนานขึ้น ซีพียูเร็วกว่าเดิม โดย Mac Pro จอ 13 นิ้วประเดิมที่ราคา 1,200 ดอลลาร์ ถูกกว่ารุ่นก่อน 100 ดอลลาร์ ส่วน Macbook Pro เริ่มที่ 1,700 ถูกลงจากรุ่นี่จำหน่านอยู่ตอนนี้ 300 ดอลลาร์</p>
<p>สำหรับ Macbook Air ตัวบางลดลงจาก 1,800 ดอลลาร์ เหลือ 1,500 ดอลลาร์ และ Macbook Pro จอ 17 นิ้วที่เปิดตัวไปเมื่อม.ค. ราคาเริ่มต้นที่ 2,500 ดอลลาร์</p></body>
</news>
