<teiHeader>
<fileDesc>
<titleStmt>
  <title>เอไอเอสของดจ่ายส่วนแบ่งซีเอสอาร์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/09/news_28894672.php?news_id=28894672  </bibl>
</sourceDesc>
</fileDesc>
</teiHeader>
<news>
<headline><orgName>สถาบันน้ำ</orgName>ติดตั้ง 'โทรมาตร' จับตาใกล้ชิดปริมาณน้ำฝน</headline>
<lead><orgName>สถาบันสารสนเทศทรัพยากรน้ำฯ</orgName> เดินหน้าโครงการติดตั้งอุปกรณ์โทรมาตรตรวจวัดสภาพอากาศ ล่าสุดติดตั้งแล้ว 699 สถานี เพิ่มประสิทธิภาพการจัดการทรัพยากรน้ำ และเตรียมพร้อมป้องกันปัญหาภัยแล้ง-อุทกภัย</lead>
<neck></neck>
<body><p>วานนี้ (8 มิ.ย.) คุณหญิงกัลยา โสภณพณิช รัฐมนตรีว่าการ<orgName>กระทรวงวิทยาศาสตร์และเทคโนโลยี (วท.)</orgName> เป็นประธานร่วมกับนายวิเชียร เมฆตระการ กรรมการผู้อำนวยการ <orgName>บมจ. แอดวานซ์ อินโฟร์ เซอร์วิส จำกัด</orgName> หรือ<orgName>เอไอเอส</orgName> ส่งมอบอุปกรณ์โทรมาตรตรวจวัดสภาพอากาศอัตโนมัติ ให้สถาบันสารสนเทศทรัพยากรน้ำและการเกษตร ใช้ประโยชน์ด้านการจัดการทรัพยากรน้ำ และเตรียมพร้อมป้องกันปัญหาภัยแล้ง-อุทกภัย อุปกรณ์โทรมาตรดังกล่าวติดตั้งอยู่บนเสาส่งสัญญาณโทรศัพท์เคลื่อนที่เอไอเอส 408 สถานีทั่วประเทศ</p>
<p>ดร.รอยล จิตรดอน ผู้อำนวยการ<orgName>สถาบันสารสนเทศทรัพยากรน้ำฯ</orgName> หรือ <orgName>สสนก.</orgName> กล่าวว่า <orgName>สำนักงาน</orgName>ได้ติดตั้งโทรมาตรตรวจวัดอากาศแล้วทั้งสิ้น 699 แห่ง มีทั้งที่ติดตั้งเองและหน่วยงานอื่นนำไปติดตั้ง เช่น <orgName>กรมชลประทาน</orgName> <orgName>กรมป้องกันและบรรเทาสาธารณภัย</orgName> <orgName>บริษัทน้ำตาลมิตรผล</orgName> <orgName>ปตท.</orgName> และ<orgName>บริษัทปูนซิเมนต์ไทย (เอสซีจี)</orgName> แต่ละแห่งใช้เงินลงทุน 5 หมื่น - 1 แสนบาท ขึ้นอยู่กับความทันสมัยของโทรมาตร โดยดำเนินการมาแล้วประมาณ 4 ปี ในส่วนของโทรมาตรบนเสาสัญญาณเอไอเอส ก็เป็นส่วนหนึ่ง ที่เอไอเอสสนับสนุนค่าใช้จ่าย 20 ล้านบาท</p>
<p>ที่ผ่านมา <orgName>สถาบันฯ</orgName>พยายามปรับปรุงโทรมาตรขนาดเล็ก ซึ่งพัฒนาโดยคนไทยให้มีความทันสมัย สามารถบอกข้อมูลที่ต้องการได้อย่างรวดเร็วและแม่นยำ ไม่ว่าจะเป็น ปริมาณน้ำฝน สภาพอากาศ อุณหภูมิและความชื้น ทั้งนี้ เทคโนโลยีที่ติดตั้งในโทรมาตรขนาดเล็ก ประกอบด้วย หัววัดระดับน้ำ หัววัดปริมาณน้ำฝน เซ็นเซอร์วัดความชื้น เซ็นเซอร์วัดความเข้มแสง ตัวตรวจวัดอากาศ โดยปรับปรุงจนมีความแม่นยำกว่า 70% ใช้งานได้ในทุกพื้นที่รวมถึงพื้นที่ไฟฟ้าเข้าไม่ถึง เพราะใช้แผงโซลาร์เซลล์ร่วมด้วย</p>
<p>ในอนาคตเตรียมที่จะพัฒนา "สถานีวัดลม" 50 จุด ตลอดจนประยุกต์ใช้เทคโนโลยีเชื่อมต่อเข้ากับระบบควบคุมเปิด-ปิดประตูระบาย น้ำ เพื่อการบริหารจัดการน้ำมีประสิทธิภาพมากขึ้น</p></body>
</news>
