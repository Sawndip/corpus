<teiHeader>
<fileDesc>
<titleStmt>
  <title>เอไอเอสควงเนชั่นส่งข่าวภาษาญี่ปุ่นเจาะกลุ่มนักธุรกิจ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090717/20876/%e0%b9%80%e0%b8%ad%e0%b9%84%e0%b8%ad%e0%b9%80%e0%b8%ad%e0%b8%aa%e0%b8%84%e0%b8%a7%e0%b8%87%e0%b9%80%e0%b8%99%e0%b8%8a%e0%b8%b1%e0%b9%88%e0%b8%99%e0%b8%aa%e0%b9%88%e0%b8%87%e0%b8%82%e0%b9%88%e0%b8%b2%e0%b8%a7%e0%b8%a0%e0%b8%b2%e0%b8%a9%e0%b8%b2%e0%b8%8d%e0%b8%b5%e0%b9%88%e0%b8%9b%e0%b8%b8%e0%b9%88%e0%b8%99%e0%b9%80%e0%b8%88%e0%b8%b2%e0%b8%b0%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%99%e0%b8%b1%e0%b8%81%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88.html  </bibl>
</sourceDesc>
</fileDesc>
</teiHeader>
<news>
<headline><orgName>เอไอเอส</orgName>ควงเนชั่นส่งข่าวภาษาญี่ปุ่นเจาะกลุ่มนักธุรกิจ</headline>
<lead><orgName>เอไอเอส</orgName>จับมือเนชั่น เปิดบริการข่าวเอ็มเอ็มเอสภาษาญี่ปุ่นรายแรกในไทย เจาะลูกค้านักธุรกิจแดนปลาดิบ คิดค่าบริการเดือนละ 149 บาท</lead>
<neck></neck>
<body><p>นายปรัธนา ลีลพนัง ผู้อำนวยการ<orgName>สำนักการตลาดบริการเสริม บริษัท แอดวานซ์ อินโฟร์ เซอร์วิส จำกัด (มหาชน)</orgName> หรือ<orgName>เอไอเอส</orgName> กล่าวว่า <orgName>เอไอเอส</orgName>ได้จับมือกับเครือบริษัทเนชั่น มัลติมีเดีย เปิดให้บริการ "เนชั่น เจแปนนิส เอ็มเอ็มเอส นิวส์" ส่งข่าวภาษาญี่ปุ่นบนมือถือรายแรกในประเทศไทย เพื่อรายงานข่าวสารความเคลื่อนไหวในไทย ทั้งด้านการเมือง เศรษฐกิจ สังคม และจราจร ขั้นต่ำวันละ 3-4 ข่าว ในราคา 149 บาทต่อเดือน</p>
<p>"เราเลือกทำคอนเทนท์เป็นภาษาญี่ปุ่น เพราะผลสำรวจในเครือข่ายเราพบว่ามีคนญี่ปุ่นที่ใช้เอไอเอสอยู่ถึง 5 หมื่นราย จากฐานลูกค้าทั้งหมด 24 ล้านเลขหมาย ถือว่ามากสำหรับกลุ่มชาวต่างชาติ และเป็นกลุ่มที่นิยมรับข่าวสารรวดเร็ว" นายปรัธนากล่าว</p>
<p>ด้านนายพนา จันทรวิโรจน์ กรรมการอำนวยการสายธุรกิจด้านข่าวภาษาอังกฤษ <orgName>บมจ.เนชั่น มัลติมีเดีย กรุ๊ป</orgName> กล่าวว่า บริการครั้งนี้จะใช้วิธีดึงข่าวจากเครือข่ายทั้งหมดของเครือเนชั่น ที่มีทีมข่าวประจำทั่วประเทศ 300-400 คน โดยจะมีพนักงานชาวญี่ปุ่น 3-4 คน เป็นผู้คัดเลือกข่าวพร้อมภาพมาแปล และใส่เสียงภาษาญี่ปุ่น ส่งเป็นข่าวอัพเดทบนมือถือให้สมาชิกทุกวัน ในอัตราเร็วเทียบเท่ากับการรายงานข่าวภาษาไทยและภาษาอังกฤษบนมือถือที่มีให้บริการอยู่ปัจจุบัน</p>
<p>ส่วนสาเหตุที่ต้องให้บริการในรูปแบบเอ็มเอ็มเอส เนื่องจากระบบเอสเอ็มเอสจะไม่รองรับการอ่านภาษาญี่ปุ่นบนมือถือในไทย และในอนาคตบริษัทมีแผนต่อยอดความร่วมมือกับเอไอเอส เพื่อพัฒนาเอ็มเอ็มเอสข่าวสำหรับภาษาอื่นๆ ด้วย เช่น จีน และเกาหลี</p></body>
</news>
