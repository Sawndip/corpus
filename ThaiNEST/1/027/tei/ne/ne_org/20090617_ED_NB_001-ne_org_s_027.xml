<teiHeader>
<fileDesc>
<titleStmt>
  <title>แท็กซี่แก๊สติดเซ็นเซอร์ฟ้องเครื่อง "ฮีต" ทีเมคประยุกต์ใช้งานภาคเกษตรสู่อุตฯยานยนต์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/18/news_28950832.php?news_id=28950832  </bibl>
</sourceDesc>
</fileDesc>
</teiHeader>
<news>
<headline><orgName>ก.ไอซีที</orgName> โชว์ผลงานศูนย์ ISOC สามารถปิดเว็บไซต์ที่ไม่เหมาะสมไปแล้วทั้งสิ้นกว่า 16,072 URL</headline>
<lead>ผู้อำนวยการ<orgName>สำนักกิจการสารสนเทศ กระทรวงเทคโนโลยีสารสนเทศและการสื่อสาร</orgName> โชว์ผลงานศูนย์ปฏิบัติการรักษาความปลอดภัยทางอินเทอร์เน็ต หรือศูนย์ ISOC ว่า มีการปิดเว็บไซต์ที่ไม่เหมาะสมไปแล้วทั้งสิ้นกว่า 16,072 URL</lead>
<neck></neck>
<body><p>นายอารีย์ จิวรรักษ์ ผู้อำนวยการ<orgName>สำนักกำกับการใช้เทคโนโลยีสารสนเทศ สำนักงานปลัดกระทรวง เทคโนโลยีสารสนเทศและการสื่อสาร</orgName> หรือ <orgName>ไอซีที</orgName> เปิดเผยผลการดำเนินการปิดเว็บไซต์ที่ไม่เหมาะสมทุกประเภท โดยศูนย์ปฏิบัติการรักษาความปลอดภัยทางอินเทอร์เน็ต หรือ ศูนย์ ISOC ว่า มีการปิดเว็บไซต์ที่ไม่เหมาะสมไปแล้วทั้งสิ้นกว่า 16,072 URL แบ่งเป็นเว็บไซต์ที่เข้าข่ายหมิ่นพระบรมเดชานุภาพ 11,000 URL เว็บไซต์ลามกอนาจร 5,000 URL และเว็บไซต์การพนัน 72 URL นอกจากนี้ ผู้อำนวยการสำนักกำกับการใช้เทคโนโลยีสารสนเทศ เปิดเผยด้วยว่า ขณะนี้สายด่วนรับแจ้งเหตุพบเว็บไซต์ไม่เหมาะสม 1212 ของกระทรวงไอซีที ถูกผู้ไม่ประสงค์ดีโทรก่อกวนตั้งแต่ต้นเดือนมิถุนายนที่ผ่านกว่า 25,000 ครั้ง โดยส่วนใหญ่ที่โทรเข้ามาจะเป็นประเภทโทรมาแสดงความไม่พอใจที่เว็บไซต์ถูกปิด หรือท้าทายเจ้าหน้าที่ของกระทรวงไอซีทีว่า สามารถติดตามการกระทำผิดผ่านทางเครือข่ายอินเทอร์เน็ตได้จริงหรือไม่ หรือบางประเภทที่โทรเข้ามาจะเป็นการโทรมาคุยเรื่องไร้สาระทั่วไปที่ไม่ เกี่ยวกับการแจ้งเหตุพบเว็บไซต์ไม่เหมาะสม แต่ก็นับว่าเป็นการรบกวนการทำงานของเจ้าหน้าที่เช่นกัน ซึ่งมองว่าปัญหาการโทรมาก่อกวนและรบกวนเจ้าหน้าที่ผ่านทาง 1212 เกินไปนั้น คาดว่าเกิดจากสายด่วนดังกล่าวมีการเปิดบริการให้ประชาชนสามารถโทรฟรีและยัง ไม่มีบทลงโทษสำหรับผู้ที่โทรเข้ามาก่อกวน </p></body>
</news>
