<teiHeader>
<fileDesc>
<titleStmt>
  <title>"ทวงสิทธิ" ดาวเทียมคืนคนไทย รัฐต้องปลดล็อคป้องกันผูกขาด  </title>
  <author>ขยับโลกไอที  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 10:08:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/global/20090610/49857/%e0%b8%97%e0%b8%a7%e0%b8%87%e0%b8%aa%e0%b8%b4%e0%b8%97%e0%b8%98%e0%b8%b4-%e0%b8%94%e0%b8%b2%e0%b8%a7%e0%b9%80%e0%b8%97%e0%b8%b5%e0%b8%a2%e0%b8%a1%e0%b8%84%e0%b8%b7%e0%b8%99%e0%b8%84%e0%b8%99%e0%b9%84%e0%b8%97%e0%b8%a2-%e0%b8%a3%e0%b8%b1%e0%b8%90%e0%b8%95%e0%b9%89%e0%b8%ad%e0%b8%87%e0%b8%9b%e0%b8%a5%e0%b8%94%e0%b8%a5%e0%b9%87%e0%b8%ad%e0%b8%84%e0%b8%9b%e0%b9%89%e0%b8%ad%e0%b8%87%e0%b8%81%e0%b8%b1%e0%b8%99%e0%b8%9c%e0%b8%b9%e0%b8%81%e0%b8%82%e0%b8%b2%e0%b8%94.html  </bibl>
</sourceDesc>
</fileDesc>
</teiHeader>
<news>
<headline><orgName>อินเทล</orgName>เปิดตัวชิพ"อัลตรา-โลว์ โวลเทจ"</headline>
<lead><orgName>อินเทล</orgName>เปิดตัวชิพอัลตรา-โลว์ โวลเทจ ชูจุดเด่นกินไฟต่ำ ราคาเบาะๆ รับกระแสนิยมโน้ตบุ๊กสุดบางเฉียบหนาไม่ถึง 1 นิ้ว น้ำหนักเบาเพียง 2-5 ปอนด์</lead>
<neck></neck>
<body><p>นายเอกรัศมิ์ อวยสินประเสริฐ กรรมการผู้จัดการ <orgName>บริษัทอินเทล ไมโครอิเล็กทรอนิกส์ (ประเทศไทย) จำกัด</orgName> กล่าวว่า <orgName>อินเทล</orgName>ได้ เปิดตัวชิพรุ่นใหม่ 4 รุ่นล่าสุด พร้อมทั้งชิปเซ็ตที่เป็นรุ่นกินไฟต่ำเป็นพิเศษ และมีราคาไม่แพง ที่จะรองรับผลิตภัณฑ์โน้ตบุ๊กกลุ่มใหม่ที่จะมีดีไซน์บางเฉียบ มีน้ำหนักเบา ในกลุ่มลูกค้าเมนสตรีม</p>
<p>โดย อินเทล อัลตรา-โลว์ โวลเทจ (Intel® ultra-low voltage หรือ ULV) โปรเซสเซอร์จะช่วยให้ผู้ผลิตคอมพิวเตอร์โน้ตบุ๊กสามารถนำเสนอผลิตภัณฑ์ที่มี ดีไซน์ใหม่ คือมีความหนาไม่ถึงหนึ่งนิ้ว น้ำหนักเบาเพียง 2-5 ปอนด์ และที่สำคัญมาพร้อมกับราคาไม่สูงเหมาะสำหรับผู้ใช้ในกลุ่มเมนสตรีม โปรเซสเซอร์รุ่นใหม่เหล่านี้ยังกินไฟต่ำเป็นพิเศษ จึงช่วยยืดอายุการใช้งานของแบตเตอรี่ให้มากยิ่งขึ้น</p>
<p>"การที่อินเทลสร้าง ความต้องการของคอมพิวเตอร์โน้ตบุ๊กในตลาดกลุ่มใหม่ในวันนี้ เป็นการตอบโจทย์ความต้องการของผู้ใช้งานที่เปลี่ยนไปที่ต้องการความคล่องตัว ในการพกพา ควบคู่กับประสิทธิภาพการทำงานที่โดดเด่น รวมทั้งยังมีราคาที่ไม่แพง" </p>
<p>ขณะที่คอมพิวเตอร์โน้ตบุ๊กรุ่นบางและเบาเป็นพิเศษที่ใช้โปรเซสเซอร์รุ่นกินไฟต่ำเป็นพิเศษของอินเทลนี้ จะช่วยให้ผู้ใช้งานได้สัมผัสกับประสบการณ์ที่เป็นความลงตัวของประสิทธิภาพ การใช้งานและการประหยัดพลังงานที่โดดเด่นกว่าผลิตภัณฑ์อื่นๆ ในตลาดที่มีอยู่ปัจจุบัน โดยคอมพิวเตอร์โน้ตบุ๊กรุ่นใหม่นี้จะมีดีไซน์ที่บางเฉียบ สุดโฉบเฉี่ยว และที่สำคัญจำหน่ายในราคาที่ใกล้เคียงกับโน้ตบุ๊กส่วนใหญ่ที่วางจำหน่ายใน ตลาด ซึ่งนับเป็นความภูมิใจของอินเทลที่จะนำเสนอความบางเบาเป็นพิเศษนี้ให้แก่ผู้ใช้โน้ตบุ๊กได้สัมผัส</p>
<p>นอกจากนั้น<orgName>อินเทล</orgName>ยังได้เสริมความเป็นผู้นำด้านเทคโนโลยีด้วยการเปิดตัวอินเทล™ คอร์™2 ดูโอ โปรเซสเซอร์ รุ่นประหยัดพลังงานปกติ (Standard Voltage: SV) โดยมีความเร็วสูงสุดถึง 3.06 GHz ผลิตภัณฑ์โปรเซสเซอร์ที่ประหยัดพลังงานเหล่านี้มาพร้อมกับประสิทธิภาพการทำ งานล้ำสมัย</p>
<p>รวมถึงความสามารถในการตอบสนองการใช้งานใหม่ๆ สำหรับผู้ใช้งานในทางธุรกิจ และกลุ่มผู้ใช้งานทั่วไป โดยผู้ใช้งานจะเห็นถึงประสิทธิภาพที่เพิ่มมากขึ้นเมื่อใช้งานแอพพลิเคชั่น ที่หนักหน่วงหลายตัวพร้อมๆ กัน รวมทั้งแอพพลิเคชั่นที่ต้องการประสิทธิภาพแบบดูอัล-คอร์มารองรับอีกด้วย</p></body>
</news>
