<teiHeader>
<fileDesc>
<titleStmt>
  <title>ไมโครซอฟท์เปลี่ยนชื่อเน็ตบุ๊ค  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/sunday/070609/5849  </bibl>
</sourceDesc>
</fileDesc>
</teiHeader>
<news>
<headline><orgName>ไมโครซอฟท์</orgName>เปลี่ยนชื่อเน็ตบุ๊ค</headline>
<lead></lead>
<neck></neck>
<body><p>สินค้า "เน็ตบุ๊ค" ที่ถูกเรียกกันจนติดปากเป็นชื่อที่ <orgName>บริษัท อินเทล</orgName> เป็นผู้ตั้งขึ้นเพื่อสะท้อนถึง ฟังก์ชันการทำงานหลักของมันคือเล่นเน็ต แต่ในความเป็นจริงแล้วก็รู้กันดีว่า เน็ตบุ๊คหลายรุ่นมีศักยภาพมากกว่านั้นมาก และด้วยชื่อ เน็ตบุ๊ก แบบกว้างๆ นี้เอง ทำให้ผู้ผลิตซอฟต์แวร์ระบบปฏิบัติรายใหญ่อย่าง<orgName>ไมโครซอฟท์</orgName>มีปัญหาในการแบ่ง แยกประเภทของสินค้า ดังนั้นในงาน Computex 2009 ที่ไต้หวัน ตัวแทนของไมโครซอฟท์ได้ประกาศว่า <orgName>บริษัท</orgName>จะเรียกฮาร์ดแวร์ในกลุ่มนี้ว่าโน้ตบุ๊คขนาดเล็กราคาประหยัด "low cost small notebook PC" แทน "เน็ตบุ๊ค"</p>
<p>  ทั้งนี้นักวิเคราะห์การตลาดบางรายมองว่า กลยุทธ์การเรียกชื่อแบบนี้จะทำให้ไมโครซอฟท์สามารถแยกฮาร์ดแวร์ได้เป็น 3 ระดับ คือ "เน็ตบุ๊ค", "low cost small notebook PC" และ "โน้ตบุ๊คปกติ" ซึ่งไมโครซอฟท์จะขาย Windows 7 Starter Edition ให้เฉพาะกลุ่มที่เป็น "เน็ตบุ๊ค" เท่านั้น ถ้าสูงขึ้นมาอยู่ใน "low cost small notebook PC" ก็ต้องซื้อ Windows 7 รุ่นปกติ</p>
<p>  ด้านตัวแทนของ<orgName>ไมโครซอฟท์</orgName>ยังปฏิเสธที่จะให้ความเห็นกับการวิเคราะห์นี้ บอกว่าให้รอคำแถลงอย่างเป็นทางการอีกที</p>
<p>โซนี่ PSP Go ได้ฤกษ์เปิดตัวแล้ว</p>
<p>  <orgName>โซนี่</orgName> บริษัทผู้ผลิตเครื่องเกมคอนโซลรายใหญ่ เตรียมเปิดตัวเครื่องเกมแบบพกพาตัวใหม่ ที่มีชื่อว่า "พีเอสพี โก PSP Go" อย่างเป็นทางการในงาน E3 ตอกย้ำข่าวลือก่อนหน้านี้เกี่ยวกับเรื่องรูปทรงที่หลุดมาตามเว็บไซต์ก่อน หน้านี้ ทั้งนี้ทางโซนี่กล่าวว่า เครื่อง PSP Go ตัวใหม่นี้จะมีน้ำหนักน้อยลงจากเดิม 40 เปอร์เซ็นต์ ขนาดลดลงครึ่งหนึ่งแต่ก็ยังมาพร้อมกับจอขนาด 3.8 ที่ความละเอียด 480 x 272 พิกเซล จะวางขายที่ราคา $249 คิดเป็นเงินไทยคร่าวๆ ก็ประมาณ 9,500 บาท โดยเจ้ารุ่นนี้ จะมีขนาดโดยประมาณ 128 x 16.5 x 69 มม. (กว้าง x สูง x หนา) น้ำหนัก 5.6 ออนซ์ (รวมแบตเตอรี่) เชื่อมต่ออินเทอร์เน็ตผ่านไวไฟ 802.11b WiFi มีลำโพงคู่และไมโครโฟน และมีหน่วยความจำภายในตัวเครื่อง 16GB ครั้งนี้ <orgName>โซนี่</orgName>ตั้งใจจะวางขายเกมส์ต่างๆ ผ่านช่องทางออนไลน์เพื่อลดการละเมิดลิขสิทธิ์ </p>
<p><orgName>จีน</orgName>บล็อกเว็บไซต์รับ 20 ปี เทียนอันเหมิน</p>
<p>  เว็บไซต์ไมโคร-บล็อกกิ้ง ชื่อดังระดับโลก Twitter ทวิตเตอร์ นั้นเคยช่วยในการรายงานข่าวแผ่นดินไหวในมณฑลเสฉวนของจีนเมื่อปีที่แล้ว แต่มาวันนี้ผู้ใช้งาน Twitter ในจีนหลายรายได้รายงานว่าเว็บไซต์ Twitter นั้นไม่สามารถใช้งานได้ตั้งแต่ช่วงบ่ายที่ผ่านมา ซึ่งนี่เป็นครั้งแรกที่<orgName>จีน</orgName>บล็อกเว็บไซต์ดังกล่าว </p>
<p>  เป็นที่น่าสังเกตว่าการบล็อกนี้เกิดขึ้นใกล้กันกับวันที่ 4 มิถุนายน ซึ่งเป็นวันครบรอบ 20 ปี เหตุการณ์ชุมนุมประท้วงต่อต้านพรรคคอมมิวนิสต์จีนที่จตุรัสเทียนอันเหมิน ซึ่งอาจจะเป็น สาเหตุให้ทางการของจีนนั้นบล็อกเว็บไซต์ต่างๆ เพื่อเหตุผลทางความมั่นคงได้ </p>
<p>  ไม่พอเท่านั้น<orgName>รัฐบาลจีน</orgName>ยังบล็อกเว็บไซต์เพิ่มเติมอีกมากมาย อาทิ Flickr, YouTube, Hotmail, Bing, Wordpress, Blogger และเว็บ Social Network อื่นๆ นอกจากนี้แล้ว เว็บภายในประเทศจีนหลายๆ เว็บ ก็ได้ทำการเซ็นเซอร์ตัวเองเช่นกัน เช่น VeryCD เว็บแชร์วิดีโอคลิปชื่อดังในประเทศจีน ทำการปิดเว็บชั่วคราวโดยอ้างว่า เป็นการปรับปรุงระบบ </p>
<p><orgName>เอเซอร์</orgName>ดันเน็ตบุ๊คแจมแอนดรอยด์</p>
<p>  ในงานคอมพิวเท็กซ์ Computex ที่ไต้หวันนั้น <orgName>เอเซอร์</orgName>ได้ออกมาประกาศแล้วครับว่ากำลังจะเอาสินค้าของตัวเองมาร่วมวงกับระบบ ปฏิบัติแอนดรอยด์ "Android" ของกูเกิล และ นอกจากที่จะออกโทรศัพท์เหมือนบริษัทอื่นๆ แล้ว <orgName>เอเซอร์</orgName>ยังสนใจที่จะนำ แอนดรอยด์ ไปใช้กับเน็ตบุ๊คด้วยครับ โดยเราน่าจะได้เห็นผลิตภัณฑ์เน็ตบุ๊ค แอนดรอยด์ ยี่ห้อเอเซอร์ นั้นได้ภายในช่วงไตรมาสที่สามของปีนี้ </p>
<p>  นายจิม หว่อง ซึ่งเป็นผู้บริหารของเอเซอร์ได้กล่าวว่า "เนื่องจากเน็ตบุ๊คนั้นมีขนาดเล็ก  เชื่อมต่ออินเทอร์เน็ตได้ง่ายๆ ส่วนแอนดรอยด์นั้น ก็เป็นระบบปฏิบัติการขนาดเล็กและเชื่อมอินเทอร์เน็ตได้รวดเร็วเช่นเดียวกัน เราก็เลยคิดว่าจะเพิ่มความสะดวกให้ลูกค้าด้วยการผลิตเน็ตบุ๊คที่ใช้แอนดรอยด์เสียเลย และเมื่อวันที่ 1 มิ.ย. ที่ผ่านมา <orgName>เอเซอร์</orgName>ยังได้ประกาศตัวว่าเข้าร่วมกับ Open Handset Alliance ซึ่งเป็นกลุ่มของผู้ผลิตที่สนับสนุนแอนดรอยด์อย่างเป็นทางการอีกด้วยครับ</p>
<p><orgName>กูเกิล</orgName>จ่อขาย eBook แข่งอเมซอน</p>
<p>  ขณะนี้เราสามารถใช้กูเกิลเพื่อที่จะอ่านส่วนบางส่วนจากหนังสือต่างๆ ได้แล้วผ่าน Google Book Search ที่เป็นบริการที่เป็นปัญหาให้กับกูเกิลมากพอสมควรในช่วงแรกๆ แต่ดูเหมือนว่า แผนธุรกิจ eBook ของอเมซอน ที่กำลังตักตวงรายได้อยู่ช่วงนี้เข้าตากรรมการในกูเกิลแล้วจนได้</p>
<p>  โดยล่าสุด<orgName>กูเกิล</orgName>จะเปิดบริการขาย eBook ซึ่งผู้ซื้อสามารถที่จะอ่าน eBook บนคอมพิวเตอร์มือถือ หรือเครื่องอ่าน eBook ได้หมด ในขณะเดียวกันผู้ผลิตหนังสือก็สามารถที่จะตั้งราคาของตัวเองได้โดย New York Times เองก็ได้บอกไว้ว่า <orgName>อเมซอน</orgName>ได้ทำให้ผู้ผลิตหนังสือหลายๆ รายโมโหด้วยการที่ขายหนังสือทั้งหมดไม่ว่าจะเก่าหรือใหม่ที่ราคา 9.99 ดอลลาร์ในขณะที่หนังสือเล่มจริงๆ วางขายในแผงหนังสือทั่วไปที่ราคา 26 ดอลลาร์</p>
<p>  กูเกิลคาดว่าแผนการขาย eBook ของกูเกิลนั้นคงเริ่มต้นได้ก่อนสิ้นปีนี้แน่นอน เมื่อถูกถามว่าแล้วแผนก่อนๆ ที่ลักษณะคล้ายๆ กันที่กูเกิลเลิกทำไปแล้ว คราวนี้จะเป็นแบบเดิมอีกหรือไม่ แต่ตัวแทน<orgName>กูเกิล</orgName>ได้ตอบว่า "คราวนี้เราเอาจริง"</p></body>
</news>
