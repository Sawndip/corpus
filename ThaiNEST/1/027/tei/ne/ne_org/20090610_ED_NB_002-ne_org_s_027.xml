<teiHeader>
<fileDesc>
<titleStmt>
  <title>เต้าเทียมเหมือนจริง ฝึกคลำตรวจหามะเร็ง  </title>
  <author>จุฑารัตน์ ทิพย์นำภา  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-11 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/innovation/20090611/50185/%e0%b9%80%e0%b8%95%e0%b9%89%e0%b8%b2%e0%b9%80%e0%b8%97%e0%b8%b5%e0%b8%a2%e0%b8%a1%e0%b9%80%e0%b8%ab%e0%b8%a1%e0%b8%b7%e0%b8%ad%e0%b8%99%e0%b8%88%e0%b8%a3%e0%b8%b4%e0%b8%87-%e0%b8%9d%e0%b8%b6%e0%b8%81%e0%b8%84%e0%b8%a5%e0%b8%b3%e0%b8%95%e0%b8%a3%e0%b8%a7%e0%b8%88%e0%b8%ab%e0%b8%b2%e0%b8%a1%e0%b8%b0%e0%b9%80%e0%b8%a3%e0%b9%87%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><orgName>สวทช.</orgName>มอบทุนวิจัยแกนนำให้นักวิจัย ม.เชียงใหม่ หวังพัฒนาชุดตรวจวินิจฉัยและยารักษาโรคหัวใจ</headline>
<lead><orgName>สวทช.</orgName>มอบทุนวิจัยแกนนำให้นักวิจัย ม.เชียงใหม่ คนแรกของประเทศ หวังพัฒนาชุดตรวจวินิจฉัยและยารักษาโรคหัวใจ</lead>
<neck></neck>
<body><p><orgName>สำนักงานพัฒนาวิทยาศาสตร์และเทคโนโลยี แห่งชาติ (สวทช.) กระทรวงวิทยาศาสตร์และเทคโนโลยี</orgName> ได้รับทุนนักวิจัยแกนนำคนแรกของประเทศ จำนวน 20 ล้านบาทให้กับ ศ.ดร.วัชระ กสิณฤกษ์ <orgName>คณะเทคนิคการแพทย์ มหาวิทยาลัยเชียงใหม่</orgName> ในผลงานโครงการวิจัยการพัฒนาชุดตรวจวินิจฉัยและยารักษาโรค โดยใช้สารโมโนโคลนอล แอนติบอดี้ โดย ศ.ดร.วัชระ กล่าวว่า สารโมโนโคลนอล แอนติบอดี้ หรือสารชีวโมเลกุลที่พัฒนาขึ้นได้ในห้องปฏิบัติการ ในต่างประเทศจะนำมาประยุกต์ใช้เป็นชุดตรวจวินิจฉัย และเป็นยาป้องกันและรักษาโรค ขณะที่ประเทศไทยต้องมีการนำเข้าชุดตรวจดังกล่าวจากต่างประเทศถึงร้อยละ 98 ทำให้สูญเสียงบประมาณปีละไม่ต่ำกว่า 3,000 ล้านบาท ดังนั้น จึงต้องการศึกษาโมโนโคลนอล แอนติบอดี้ เพื่อนำมาพัฒนาเป็นยารูปแบบใหม่ในการรักษาโรค เช่น มะเร็ง ภูมิคุ้มกันต่อต้านตัวเอง และ โรคเอดส์ ตลอดจนพัฒนาเป็นชุดตรวจวินิจฉัยโรคต่างๆ ที่เป็นปัญหาสาธารณสุขของประเทศ เช่น วัณโรค ซึ่งเดิมอาศัยการตรวจจากเสมหะและต้องใช้เวลากว่าครึ่งวันจึงจะรู้ผล แต่หากพัฒนาชุดตรวจดังกล่าวสำเร็จ จะใช้เวลาเพียง 10 นาทีเท่านั้น และโรคหัวใจขาดเลือด โดยวิธีการตรวจในปัจจุบันจะดูเพียงระดับโคเรสเตอรอลในเลือด ซึ่งบอกความเสี่ยงของการเกิดโรคได้ในระดับหนึ่งเท่านั้น จึงต้องการพัฒนาชุดตรวจที่ดูจากระดับ LDL ขนาดเล็กซึ่งจะให้ผลที่แม่นยำกว่าถึง 7 เท่า</p>
<p>สำหรับ ศ.ดร.วัชระ กสิณฤกษ์ นักวิจัยที่ได้รับทุนมีผลงานการพัฒนาชุดตรวจคัดกรองพาหะโรคแอลฟาธาลัสซีเมีย เป็นชุดแรกในโลก และพัฒนาชุดน้ำยาตรวจนับเม็ดเลือดขาว สำหรับเครื่องวิเคราะห์เม็ดเลือดอัตโนมัติ เพื่อติดตามอาการของผู้ป่วยเอดส์ และยังได้รับมอบรางวัลนักวิทยาศาสตร์ดีเด่น สาขาวิทยาภูมิคุ้มกัน ประจำปี 2551 จากมูลนิธิส่งเสริมวิทยาศาสตร์และเทคโนโลยีในพระบรมราชูปถัมภ์ รวมถึง รางวัลมหิดล-บี บราวน์ เพื่อการแพทย์และสาธาณสุขไทย ประจำปี 2550 </p></body>
</news>
