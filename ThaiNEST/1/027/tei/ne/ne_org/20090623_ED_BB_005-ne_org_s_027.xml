<teiHeader>
<fileDesc>
<titleStmt>
  <title>โรงไฟฟ้านิวเคลียร์ฉบับสุริยะ ปลอดภัย-ไร้กัมมันตรังสี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/23/news_28979824.php?news_id=28979824  </bibl>
</sourceDesc>
</fileDesc>
</teiHeader>
<news>
<headline><orgName>จุฬาฯ</orgName>ผนึก<orgName>ศิริราช</orgName>จัดประชุมวิชาการ-เล็งดึงรามาฯร่วม</headline>
<lead>สมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินเป็นประธานเปิดการประชุมวิชาการระหว่าง<orgName>คณะแพทยศาสตร์ จุฬาลงกรณ์มหาวิทยาลัย</orgName> กับ<orgName>คณะแพทยศาสตร์ศิริราชพยาบาล มหาวิทยาลัยมหิดล</orgName> ทรงมีรับสั่งว่า การประชุมวิชาการครั้งนี้เป็นการนำทรัพยากรของชาติจากทั้งสองสถาบัน มาสรรค์สร้างคุณประโยชน์ได้อย่างคุ้มค่า</lead>
<neck>ผู้เข้าร่วมงานได้รับความรู้ทางด้านวิชาการและ เทคโนโลยี ที่เท่าทันเหตุการณ์โลก และประชาชนทั่วไปสามารถเข้าถึงการรักษาพยาบาลได้มากยิ่ง อีกทั้งทรงกำชับเป็นพิเศษว่าอยากให้ความร่วมมือครั้งนี้เกิดโครงการร่วมกัน รักษาผู้ด้อยโอกาสในพื้นที่ห่างไกลผ่านระบบเทเลคอนเฟอร์เรนซ์</neck>
<body><p>นพ.อดิศร ภัทราดูรย์ คณบดี<orgName>คณะแพทยศาสตร์ จุฬาฯ</orgName> กล่าวถึงความร่วมมือกับ<orgName>คณะแพทยศาสตร์ศิริราชพยาบาล</orgName>ครั้งนี้ว่า เป็นความร่วมมือครั้งแรกในรอบประวัติศาสตร์ด้านการจัดประชุมวิชาการร่วมกัน เพื่อแลกเปลี่ยนความรู้ด้านการแพทย์ระหว่างกัน รวมถึงเผยแพร่ข้อมูลการวิจัยที่เป็นผลงานวิชาการของทั้งสองสถาบัน ให้บุคลากรทางการแพทย์จากทั่วประเทศที่เข้าร่วมประชุม สามารถติดตามเทคโนโลยีการรักษาสมัยใหม่</p>
<p>งานประชุมวิชาการดังกล่าวจัดขึ้นด้วยงบประมาณ 20 ล้านบาท ทดแทนการจัดประชุมวิชาการประจำปีของทั้งสองสถาบัน จัดขึ้นระหว่างวันที่ 22-24 มิ.ย.นี้ ที่โรงแรมเซ็นทาราแกรนด์ แอนด์ บางกอกคอนเวนชั่นเซ็นเตอร์ เซ็นทรัลเวิลด์</p>
<p>นพ.ธีรวัฒน์ กุลทนันทน์ คณบดี<orgName>คณะแพทยศาสตร์ศิริราชฯ</orgName> กล่าวว่า งานประชุมดังกล่าวจะจัดขึ้นเป็นประจำในทุกปี ปีหน้าจะเชิญ<orgName>คณะแพทยศาสตร์รามาธิบดี</orgName>เข้าร่วมด้วย เพื่อให้การแลกเปลี่ยนความรู้ด้านการวิจัยมีศักยภาพสูงยิ่งขึ้นไปอีก</p>
<p>“ผมเชื่อว่าความร่วมมือกันในครั้งนี้ จะเป็นช่องทางให้ทั้งสองสถาบันเริ่มมีสัมพันธภาพที่ดีต่อกัน รวมถึงในอนาคตอันใกล้อาจพัฒนางานวิจัยร่วม หรือคิดค้นวิธีการรักษาผู้ป่วยแนวใหม่ที่มีประสิทธิภาพร่วมกัน” คณบดีฯศิริราชพยาบาล กล่าว</p></body>
</news>
