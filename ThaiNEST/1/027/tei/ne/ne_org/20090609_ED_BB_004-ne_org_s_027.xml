<teiHeader>
<fileDesc>
<titleStmt>
  <title>มหิดลใช้โมเดลจำลองช่วยผ่าบายพาส จำลองกระแสเลือดหัวใจ-ลดโอกาสผ่าตัดซ้ำ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/09/news_28893748.php?news_id=28893748  </bibl>
</sourceDesc>
</fileDesc>
</teiHeader>
<news>
<headline><orgName>เนคเทค</orgName>เปิดโครงการสมาร์ทฟาร์ม สร้างแวลูเชนจากท้องนาสู่ตลาด</headline>
<lead><orgName>เนคเทค</orgName>เปิดตัวโครงการสมาร์ทฟาร์ม หนึ่งในสามโครงการเรือธง นำผลงานวิจัยและพัฒนาไปสู่การพัฒนาประเทศ ชูแนวคิดหลักจากเกษตรกรสู่ตลาด เพิ่มผลผลิต ลดต้นทุน ใช้ไอทีและสื่อสารพัฒนาแวลูเชนครบวงจร</lead>
<neck></neck>
<body><p>นางอัศนีย์ ก่อตระกูล รองผู้อำนวยการ <orgName>ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค)</orgName> กล่าวว่า <orgName>เนคเทค</orgName>ได้จัดทำโครงการสมาร์ท ฟาร์ม ซึ่งเป็นหนึ่งในสามเรือธงที่มีแผนจัดทำ ซึ่งอีก 2 เรื่องคือ สมาร์ท เฮลธ์ และดิจิไทด์ ไทยแลนด์</p>
<p>โครงการสมาร์ท ฟาร์ม มีแนวคิดหลักคือ จากเกษตรกรสู่ตลาด เพื่อเพิ่มผลผลิต ลดต้นทุน ลดความเสี่ยง และยกระดับมาตรฐานเพื่อสร้างมูลค่าเพิ่ม โดยการใช้เทคโนโลยีอิเล็กทรอนิกส์และคอมพิวเตอร์ สารสนเทศและการสื่อสารเข้าไปพัฒนาแวลูเชน ของกระบวนการทางการเกษตรตั้งแต่ระดับไร่นาไปถึงตลาดและผู้บริโภค</p>
<p>การให้เกษตรกรใช้เทคโนโลยีสารสนเทศเพื่อการ เกษตร ได้ใช้กลไกเพิ่ม 2 กลไก คือ กลไกยุวเกษตรกร ที่จะเป็นตัวเชื่อมการใช้ไอทีระหว่างพ่อแม่ และโรงเรียน ทำให้เกษตรกรตัวจริงเข้าถึงคอมพิวเตอร์และเครือข่ายสื่อสาร และกลไกอัลโร ไซเบอร์ เบรน สร้างเครือข่ายเกษตรกรที่ใช้ไอทีมาสร้างชุมชน โดยเป็นการทำงานร่วมกันของรัฐ ชุมชน นักวิชาการ ที่เป็นความร่วมมือระหว่าง<orgName>เนคเทค</orgName> กับ<orgName>สำนักงานการปฏิรูปที่ดินเพื่อเกษตรกรรม (ส.ป.ก.)</orgName> และ<orgName>มหาวิทยาลัยเกษตรศาสตร์ (ม.ก.)</orgName></p>
<p>โครงการสมาร์ท ฟาร์ม มีระยะเวลาดำเนินงาน 5 ปี จากปี 2552-2556 โดยความร่วมมือกับหน่วยงานต่างๆ ทั้ง <orgName>ส.ป.ก.</orgName> <orgName>ม.ก.</orgName> <orgName>จุฬาลงกรณ์มหาวิทยาลัย</orgName> เกษตรกรพื้นที่ ส.ป.ก. แถบทุ่งกุลาร้องไห้ 5 ชุมชน จาก 5 จังหวัด คือ ศรีสะเกษ ร้อยเอ็ด อุบลราชธานี ยโสธร และสุรินทร์ และยุวเกษตรกรพื้นที่ทดลอง 34 โรงเรียน 17 จังหวัด รวม 170 คน</p>
<p>งานวิจัยและพัฒนาของเนคเทคที่เข้าสนับสนุน โครงการสมาร์ท ฟาร์ม ประกอบด้วย ระบบตรวจวัดและควบคุมโดยใช้เครือข่ายเซ็นเซอร์แบบมีสายและไร้สายเพื่อเก็บ ข้อมูล การประมวลผลโดยใช้ฐานความรู้ที่ได้จากงานวิจัยด้านการเกษตรในการเตือนและ เฝ้าระวังโรคพืชและแมลงต่างๆ</p>
<p>พร้อมทั้งสามารถควบคุมการใช้สารอาหารที่เหมาะสม และคาดการผลผลิต ระบบตรวจวัดและควบคุมจะเชื่อมโยงข้อมูลจากฟาร์มสู่ศูนย์ควบคุมสู่กลาง เพื่อการตรวจสอบอย่างต่อเนื่อง และการควบคุมอย่างเป็นระบบ ได้แก่ การให้น้ำให้ปุ๋ย การปราบศัตรูพืช เป็นต้น</p>
<p>ทั้งนี้ ปีแรกจะได้เห็น 5 ชุมชนต้นแบบ โดยงานทั้งหมด ยังไม่ได้ของบประมาณ แต่เริ่มดำเนินการไปแล้ว เครื่องมือที่สร้างขึ้นจะนำออกสู่ตลาดเชิงพาณิชย์เป็นรายปี เครื่องมือแต่ละชนิดจะประหยัดกว่านำเข้าประมาณ 50% ขึ้นไป</p></body>
</news>
