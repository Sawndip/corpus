<teiHeader>
<fileDesc>
<titleStmt>
  <title>ซีเมนส์ชี้บริการไอทีโตสวนทางศก.  </title>
  <author>กิ่งกาญจน์ ตรียงค์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090701/56244/%e0%b8%8b%e0%b8%b5%e0%b9%80%e0%b8%a1%e0%b8%99%e0%b8%aa%e0%b9%8c%e0%b8%8a%e0%b8%b5%e0%b9%89%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b9%84%e0%b8%ad%e0%b8%97%e0%b8%b5%e0%b9%82%e0%b8%95%e0%b8%aa%e0%b8%a7%e0%b8%99%e0%b8%97%e0%b8%b2%e0%b8%87%e0%b8%a8%e0%b8%81..html  </bibl>
</sourceDesc>
</fileDesc>
</teiHeader>
<news>
<headline><orgName>แทคกา</orgName>ร่วม<orgName>ซิป้า</orgName>ชงบีโอไอหนุนแอนิเมชั่น</headline>
<lead><orgName>แทคกา</orgName>ร่วม<orgName>ซิป้า</orgName>ชงบีโอไอหนุนแอนิเมชั่น หวังนำเสนอต่อรัฐบาลพิจารณามาตราการอุดหนุน</lead>
<neck></neck>
<body><p>นายศิริศักดิ์ คชพัชรินทร์ ประธานเจ้าหน้าที่บริหาร <orgName>บริษัท อิมเมจิแม็กซ์ จำกัด</orgName> กล่าวว่า <orgName>สมาคมแอนิเมชั่นและคอมพิวเตอร์กราฟฟิคส์ไทย (แทคกา)</orgName> อยู่ระหว่างรวบรวมข้อมูลเพื่อเป็นแนวทางให้<orgName>สำนักงานส่งเสริมอุตสาหกรรมซอฟต์แวร์แห่งชาติ (ซิป้า)</orgName> นำเสนอต่อไปยังรัฐบาล สำหรับเพิ่มมาตรการอุดหนุนอุตสาหกรรมแอนิเมชั่น</p>
<p>ทั้ง นี้ หนึ่งในแผนยุทธศาสตร์คือ การเสนอแนวทางร่วมทุนรูปแบบใหม่ ระหว่างองค์กรและบริษัทต่างๆ ทางด้านนี้ เพื่อสร้างให้เกิดแมทชิ่ง ฟันด์ ตั้งเป็นกองทุนรวม และขอสิทธิพิเศษด้านภาษี</p>
<p>"จากประสบการณ์ ที่เราไปร่วมงานระดับโลก พบว่าหลายประเทศให้การสนับสนุนอุตสาหกรรมนี้ เช่น <orgName>สหรัฐ</orgName> เขามี Tax Redemption และมีมาตรการจูงใจต่างๆ ให้เป็นพิเศษ ซึ่งเป็นส่วนกระตุ้นการลงทุนด้านนี้" นายศิริศักดิ์กล่าว</p>
<p>ด้านนายรุ่งเรือง ลิ้มชูปฏิภาณ์ ผู้อำนวยการ <orgName>สำนักงานส่งเสริมอุตสาหกรรมซอฟต์แวร์แห่งชาติ (ซิป้า)</orgName> กล่าวว่า <orgName>ซิป้า</orgName> มีแผนงานอยู่แล้วที่จะผลักดันเรื่องสิทธิประโยชน์ และส่งเสริมการลงทุนในอุตสาหกรรมซอฟต์แวร์ และดิจิทัล คอนเทนท์ ซึ่งเป็นภาคธุรกิจที่มีความแตกต่างกับอุตสาหกรรมอื่นๆ เพราะจำเป็นต้องอาศัยผู้เชี่ยวชาญ และอุปกรณ์เฉพาะในการผลิตงาน</p>
<p>ทั้ง นี้ คาดว่าจะใช้เวลารวบรวมข้อมูลประมาณ 3 เดือน จากนั้นก็เป็นขั้นตอนระดมความคิดเห็น ก่อนนำเสนอไปยังสำนักงานคณะกรรมการส่งเสริมการลงทุน (บีโอไอ) เพื่อนำเข้าพิจารณาในที่ประชุม ครม. ต่อไป</p>
<p>ขณะที่ นางสาวอีมี่ อาร์. มาร์กอส ประธาน<orgName>สมาพันธ์ภาพยนตร์และสื่อเชิงสร้างสรรค์แห่งฟิลิปปินส์ (CreaM)</orgName> กล่าวว่า แนวทางการสนับสนุนอุตสาหกรรมแอนิเมชั่นนั้น นอกเหนือจากมาตรการอุดหนุนของภาครัฐแล้ว ในระดับเอกชนด้วยกันก็เข้ามามีส่วนร่วมได้ ในรูปแบบการสนับสนุนที่เรียกว่า sweat funding</p>
<p>โดย<orgName>บริษัท</orgName>ใหญ่อาจอุดหนุนเงินทุนบางส่วน แก่ผู้ประกอบการรายเล็ก หรือกรณีที่ไม่สนับสนุนเป็นตัวเงิน ก็สามารถนำทรัพยากรที่มีอยู่ ไม่ว่าจะเป็นบุคลากร หรืออุปกรณ์ต่างๆ เข้ามาช่วยบริษัทเล็กๆ ที่เงินทุนไม่พอให้มีศักยภาพในการสร้างงานได้</p></body>
</news>
