<teiHeader>
<fileDesc>
<titleStmt>
  <title>ก.วิทย์ฯ เปิดบริการข้อมูลภาพถ่ายจากดาวเทียมธีออสวันแรกแล้ว  </title>
  <author>ปราโมทย์ ฐิติวงศ์ฤทธิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206010146&tb=N255206  </bibl>
</sourceDesc>
</fileDesc>
</teiHeader>
<news>
<headline><orgName>กสท.</orgName>จับมือเคเบิลให้บริการเน็ตความเร็วสูง</headline>
<lead><orgName>กสท.</orgName>จับมือเคเบิลท้องถิ่น เปิดให้บริการอินเทอร์เน็ตความเร็วสูง 10 เมกะบิต บนโครงข่ายเคเบิลทีวี เผยนำจุดแข็งของ 2 องค์กรร่วมผนึกกำลัง</lead>
<neck></neck>
<body><p>นายประสิทธิ์ กุหลาบเพ็ชรทอง ผู้จัดการ<orgName>สำนักงานบริการลูกค้าเขตตะวันออกเฉียงเหนือ บริษัท กสท โทรคมนาคม จำกัด (มหาชน)</orgName> หรือ <orgName>CAT</orgName> เปิดเผยผู้สื่อข่าว ภายหลังพิธีร่วมลงนามความร่วมมือเพื่อให้บริการอินเทอร์เน็ตความเร็วสูง 10 เมกะบิต บนโครงข่ายเคเบิลทีวี หรือเคเบิลบอดแบนด์ ร่วมกับ <orgName>บริษัท โฮมทีวีเน็ตเวิร์ค จำกัด</orgName> ว่า <orgName>กสท.</orgName>ได้ ร่วมกับผู้ประกอบการเคเบิลท้องถิ่นรำร่องในการให้บริการอินเทอร์เน็ตผ่าน โครงข่ายเคเบิลทีวี ทั้งนี้เพื่อสร้างมูลค่าเพิ่มให้แก่ผู้ประกอบการเคเบิลทีวีท้องถิ่นโดยนำ โครงข่ายเคเบิลทีวีที่มีอยู่มาให้บริการเสริมอย่างคุ้มค่า และทำให้ผู้ประกอบการเคเบิลมีรายได้ อีกทั้งยังเป็นการเสริมสร้างให้ผู้ใช้บริการเคเบิลทีวีมีโอกาสเชื่อมโยงเข้า สู่เครือข่ายอินเทอร์เน็ตได้สะดวก โดยอาศัยโครงข่ายเคเบิลทีวีเป็นเส้นทางในการสื่อสาร</p>
<p>"เดิมที่ <orgName>กสท.</orgName>ให้ บริการอินเทอร์เน็ตจาก 4 เมกะบิต แต่ในกรณีที่เป็นลูกค้าของโอมเคเบิลทีวีได้เปิดให้บริการสูงสุดถึง 10 เมกะบิต ซึ่งการร่วมมือในครั้งนี้เป็นการนำเอาจุดแข็งของทั้ง 2 สององค์กรผนึกกำลังร่วมกัน นับว่าประชาชนจะได้ประโยชน์เป็นอย่างยิ่ง สามารถเข้าถึงเทคโนโลยีได้โดยง่าย โดยเฉพาะทางด้านเทคโนโลยีอินเทอร์เน็ตความเร็วสูง"</p>
<p>นายประสิทธิ์ กล่าวอีกว่า สำหรับการร่วมมือกับผู้ประกอบเคเบิลท้องถิ่น ทางส่วนกลางได้มีการหารือร่วมกับทางสมาคมเคเบิลทีวีแห่งประเทศไทยแล้ว และมีโครงการที่จะขยายไปยังจังหวัดต่างๆ ในภาคอีสาน โดยรูปแบบการลงทุนการให้บริการอินเทอร์เน็ตผ่านโครงข่าย<orgName>เคเบิลทีวี</orgName>จะมี 3 รูปแบบ คือ 1.<orgName>เคเบิลทีวี</orgName>ลงทุนเอง 2.<orgName>เคเบิลทีวี</orgName>และ กสท.ลงทุนครึ่งต่อครึ่ง และ 3.<orgName>กสท.</orgName>ลงทุนให้ ซึ่งในส่วนของการให้บริการอินเทอร์เน็ตผ่านโฮมเคเบิลทีวีในครั้งนี้ ทาง <orgName>กสท.</orgName>ก็เป็นผู้ลงทุนเองทั้งหมด</p>
<p>"สำหรับอัตราค่าบริการนั้นอินเทอร์เน็ตความเร็วอยู่ที่ 4 เมกะบิต อยู่ที่ 590 บาท/เดือน และเชื่อว่า หากมีผู้เข้ามาใช้บริการอินเทอร์เน็ตผ่านโครงข่ายเคเบิลทีวี ราคาน่าจะถูกลง และหากในอนาคตมีผู้ใช้บริการอินเทอร์เน็ตมากขึ้นก็จะไม่ส่งผลกระทบต่อความ เร็วของอินเทอร์เน็ตแต่อย่างใด เพราะท่อมีเดียที่เราใช้เป็นไฟเบอร์ออฟติก ซึ่งสามารถจุได้เป็น 100 เมกะบิต จึงยืนยันได้ว่าไม่มีปัญหาต่อผู้ใช้แน่นอน" </p>
<p>ด้านนายชาญณรงค์ บุริสตระกูล กรรมการผู้จัดการ <orgName>บริษัท อีสานพิมาน กรุ๊ป จำกัด</orgName> ผู้ให้บริการ โฮมเคเบิลทีวี กล่าวว่า ปัจจุบันอัตราค่าบริการสมาชิกโฮมเคเบิลทีวีอยู่ที่ 350 บาท/เดือน หากลูกค้าต้องการติดตั้งอินเทอร์เน็ตผ่านโครงข่ายเคเบิลทีวี 4 เมกะบิต จะเสียค่าบริการรายเดือน 590 บาท ส่วนค่าติดตั้งอุปกรณ์ EOC เพื่อติดตั้งเสริมเข้าไปในโครงข่ายเคเบิลทีวีนั้นประมาณ 2,000 บาท ซึ่งในอนาคตเชื่อว่าค่าอุปกรณ์และค่าบริการจะลดลงหากขยายฐานลูกค้าได้มาก ขึ้น</p>
<p>"ในฐานะที่<orgName>โฮมทีวีเน็ตเวิร์ค</orgName> เป็นผู้ให้บริการรายแรกของภาคอีสาน คงจะต้องมีการพัฒนาทางด้านเทคโนโลยีและการสื่อสารเพิ่มขึ้นเรื่อยๆ และเชื่อว่าในอนาคตอินเทอร์เน็ตจะเข้ามามีบทบาทในชีวิตมากขึ้น ทั้งด้านการศึกษา หรือด้านการทำธุรกิจ ดังนั้นขอนแก่นก็ควรจะมีบริการสิ่งเหล่านี้ไว้ให้พร้อม ทั้งนี้<orgName>บริษัทฯ</orgName> ตั้งเป้าไว้ว่าจะมีผู้เข้ามาใช้บริการประมาณ 10% จากจำนวนสมาชิกของโฮมเคเบิลทีวีในปัจจุบัน" นายชาญณรงค์ กล่าว</p></body>
</news>
