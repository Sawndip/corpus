<teiHeader>
<fileDesc>
<titleStmt>
  <title>ก.ไอซีที จัดอบรมความรู้ด้านปฏิบัติการคอมพิวเตอร์ ให้เจ้าหน้าที่ลาว  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160113&tb=N255206&return=ok&news_headline="%a1.%e4%cd%ab%d5%b7%d5%20%a8%d1%b4%cd%ba%c3%c1%a4%c7%d2%c1%c3%d9%e9%b4%e9%d2%b9%bb%af%d4%ba%d1%b5%d4%a1%d2%c3%a4%cd%c1%be%d4%c7%e0%b5%cd%c3%ec%20%e3%cb%e9%e0%a8%e9%d2%cb%b9%e9%d2%b7%d5%e8%c5%d2%c7%20%20"  </bibl>
</sourceDesc>
</fileDesc>
</teiHeader>
<news>
<headline><orgName>สสช.</orgName>สำรวจพบผู้มีงานทำเพิ่มขึ้น 6 แสน 3 หมื่นคน เมื่อเปรียบเทียบกับช่วงเดียวกันของปีก่อน</headline>
<lead><orgName>สำนักงานสถิติแห่งชาติ</orgName> สำรวจพบผู้มีงานทำเพิ่มขึ้น 6 แสน 3 หมื่นคน เมื่อเปรียบเทียบกับช่วงเดียวกันของปีก่อน ขณะเดียวกันพบอัตราการว่างงานร้อยละ 2.1 เพิ่มจากร้อยละ 1.9 ของเดือนก่อน โดยมีผู้ว่างงาน 8 แสน 2 หมื่นคน เพิ่มขึ้น 1 แสน 1 หมื่นคน</lead>
<neck></neck>
<body><p>นางธนนุช ตรีทิพยบุตร เลขาธิการ<orgName>สถิติแห่งชาติ</orgName> เปิดเผยผลการสำรวจภาวะการทำงานของประชากร เดือนเมษายน 2552 ว่า จากจำนวนผู้ที่อยู่ในกำลังแรงงานรวม 38.14 ล้านคน มีผู้มีงานทำ 37.06 ล้านคน เมื่อเปรียบเทียบกับช่วงเวลาเดียวกันของปี 2551 พบว่า มีจำนวนผู้มีงานทำเพิ่มขึ้น 6 แสน 3 หมื่นคน โดยผู้มีงานทำในภาคเกษตรกรรมเพิ่มขึ้น 1 แสน 4 หมื่นคน และผู้ทำงานนอกภาคเกษตรกรรมเพิ่มขึ้น 4 แสน 9 หมื่นคน โดยเพิ่มในสาขาการขายส่งและขายปลีกฯ มากที่สุด ตามด้วยสาขาการโรงแรมและภัตตาคาร และสาขาบริหารราชการแผ่นดิน ส่วนอุตสาหกรรมการผลิตที่มีผู้ทำงานลดลง ได้แก่ การผลิตอุปกรณ์และเครื่องอุปกรณ์อิเล็กทรอนิกส์ลดลง 2 แสนคน รองลงมาคือการผลิตยานยนต์ และการผลิตผลิตภัณฑ์จากแร่อโลหะ ขณะที่การผลิตสิ่งทอ มีผู้ทำงานเพิ่มขึ้น 6 หมื่น 9 พันคน </p>
<p>สำหรับจำนวนผู้ว่างงาน มีทั้งสิ้น 8 แสน 2 หมื่นคน หรือคิดเป็นอัตราการว่างงาน ร้อยละ 2.1 เมื่อเปรียบเทียบกับเดือนก่อน มีผู้ว่างงาน 7 แสน 1 หมื่นคน เพิ่มขึ้น 1 แสน 1 หมื่นคน หรืออัตราการว่างงานเพิ่มขึ้นร้อยละ 0.2 จากร้อยละ 1.9 ขณะที่เมื่อเปรียบเทียบกับช่วงเวลาเดียวกันกับปีก่อน มีผู้ว่างงาน 5 แสน 5 หมื่นคน เพิ่มขึ้น 2 แสน 7 หมื่นคน หรืออัตราการว่างงานเพิ่มขึ้นร้อยละ 0.6 โดยในจำนวนผู้ว่างงานเป็นผู้ว่างงานที่เคยทำงานมาก่อน 6 แสนคน ส่วนผู้ว่างงานที่ไม่เคยทำงานมาก่อนมี 2 แสน 2 หมื่นคน ทั้งนี้ภาคตะวันออกเฉียงเหนือมีผู้ว่างงานมากที่สุด 3 แสน 6 หมื่นคน รองลงมาคือ ภาคกลาง ภาคใต้ ภาคเหนือ และกรุงเทพมหานคร ตามลำดับ </p></body>
</news>
