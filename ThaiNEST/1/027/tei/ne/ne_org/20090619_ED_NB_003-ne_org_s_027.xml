<teiHeader>
<fileDesc>
<titleStmt>
  <title>ทีโอทีอนุมัติหลักการทีโออาร์3จี พร้อมให้บริการ 5ธ.ค.นี้  </title>
  <author>เรวดี ตั้งสกุล  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-20 01:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090620/53093/%e0%b8%97%e0%b8%b5%e0%b9%82%e0%b8%ad%e0%b8%97%e0%b8%b5%e0%b8%ad%e0%b8%99%e0%b8%b8%e0%b8%a1%e0%b8%b1%e0%b8%95%e0%b8%b4%e0%b8%ab%e0%b8%a5%e0%b8%b1%e0%b8%81%e0%b8%81%e0%b8%b2%e0%b8%a3%e0%b8%97%e0%b8%b5%e0%b9%82%e0%b8%ad%e0%b8%ad%e0%b8%b2%e0%b8%a3%e0%b9%8c3%e0%b8%88%e0%b8%b5-%e0%b8%9e%e0%b8%a3%e0%b9%89%e0%b8%ad%e0%b8%a1%e0%b9%83%e0%b8%ab%e0%b9%89%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3-5%e0%b8%98.%e0%b8%84.%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline><orgName>ไปรษณีย์</orgName> เตรียมจัดงาน 50 ปีแห่งการเขียนจดหมาย</headline>
<lead><orgName>ริษัท ไปรษณีย์ไทย จำกัด</orgName> เตรียมจัดงาน ครบรอบ 50 ปี สัปดาห์สากลแห่งการเขียนจดหมายปลายปีนี้ เน้นโชว์วิวัฒนาการการเขียนจดหมายตั้งแต่ยังไม่กำเนิดดินสอและปากกา พร้อมเปิดตัวกิจกรรมรณรงค์และเชิญชวนคนไทยร่วมเขียนจดหมาย ในหัวข้อ เล่าเรื่องเมืองไทย 2552</lead>
<neck></neck>
<body><p>นายออมสิน ชีวพฤกษ์ กรรมการผู้จัดการใหญ่ <orgName>บริษัท ไปรษณีย์ไทย จำกัด</orgName> กล่าวว่า ในโอกาสครบรอบ 50 ปีของสัปดาห์สากลแห่งการเขียนจดหมาย ซึ่งมีการจัดเป็นประจำทุกปีตั้งแต่ปี 2502 โดยในปีนี้จะจัดขึ้นระหว่างวันที่ 9-13 ตุลาคม 2552 ณ ศูนย์การค้าจัตุรัสจามจุรี ซึ่งภายในงานครบรอบ 50 ปีสัปดาห์สากลแห่งการเขียนจดหมายในปีนี้ จะมีการจัดนิทรรศการประวัติความเป็นมา 50 ปีของการเขียนจดหมาย เปิดตัวคอลเล็คชั่นแสตมป์ 50 ปี 50 ชุด นิทรรศการถ่ายทอดตำนานการเขียนจดหมาย การจัดแสดงวิวัฒนาการอุปกรณ์การเขียนจดหมายตั้งแต่สมัยก่อนจนถึงปัจจุบันที่ ยังไม่มีปากกาและดินสอ และกิจกรรมให้ความรู้น่าสนใจอีกมากมาย 5 วันของการจัดงาน</p>
<p>และในโอกาสเดียวกันนี้ <orgName>ไปรษณีย์ไทย</orgName>ยังได้ร่วมกับ 5 หน่วยงานพันธมิตร ประกอบด้วย <orgName>จุฬาลงกรณ์มหาวิทยาลัย</orgName> <orgName>สำนักงานกองทุนสนับสนุนการสร้างเสริมสุขภาพ(สสส)</orgName> <orgName>สมาคมนักข่าวหนังสือพิมพ์แห่งประเทศไทย</orgName> <orgName>สำนักหอจดหมายเหตุแห่งชาติ</orgName> และ<orgName>สถาบันวิมุตตยลัย</orgName> ร่วมกันเปิดตัวกิจกรรมรณรงค์การเขียนจดหมาย ในหัวข้อ เล่าเรื่องเมืองไทย 2552 โดยชักชวนให้ประชาชนทั่วประเทศร่วมกันถ่ายทอดเรื่องราวทุกแง่มุมที่เกิดขึ้น ในรอบปี 2552 ในรูปของการเขียนจดหมายด้วยลายมือ เพื่อร่วมประกวดรับรางวัลมูลค่านับแสนบาท พร้อมนำจดหมายทุกฉบับไปรวบรวมและส่งมอบให้แก่หอจดหมายเหตุกรุงศรีแห่งชาติ เก็บรักษาไว้ เพื่อเป็นหลักฐานทางประวัติศาสตร์สำหรับคนรุ่นหลังสามารถเรียนรู้ว่ามี เรื่องราวใดบ้างที่เกิดขึ้นในปีพศ 2552 ที่นับเป็นการบันทึกประวัติศาสตร์อีกรูปแบบหนึ่งโดยประชาชนทั้งประเทศเป็น ครั้งแรกในโลก สำหรับผู้ที่สนใจเข้าร่วมงาน ครบรอบ 50 ปีสัปดาห์สากลแห่งการเขียนจดหมายและร่วมเขียนจดหมายเล่าเรื่องเมืองไทย 2552 สามารถดูรายละเอียดเพิ่มเติมได้ที่ www.thailandpost.co.thหรือโทร 02 831 3515-6 </p></body>
</news>
