<teiHeader>
<fileDesc>
<titleStmt>
  <title>ไอซีทีหนุนนักวิจัยสร้างไทยเข้มแข็ง  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-15 20:40:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090715/60292/%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b8%ab%e0%b8%99%e0%b8%b8%e0%b8%99%e0%b8%99%e0%b8%b1%e0%b8%81%e0%b8%a7%e0%b8%b4%e0%b8%88%e0%b8%b1%e0%b8%a2%e0%b8%aa%e0%b8%a3%e0%b9%89%e0%b8%b2%e0%b8%87%e0%b9%84%e0%b8%97%e0%b8%a2%e0%b9%80%e0%b8%82%e0%b9%89%e0%b8%a1%e0%b9%81%e0%b8%82%e0%b9%87%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><orgName>ไอซีที</orgName>หนุนนักวิจัยสร้างไทยเข้มแข็ง</headline>
<lead><orgName>ไอซีที</orgName>ผนึก <orgName>มก.</orgName>จัดประกวดแผนงานวิจัย"ไอซีทีสร้างไทยเข้มแข็ง"หวังต่อยอดสู่ธุรกิจ ดึงส่วนแบ่งตลาดกว่า 5 หมื่นล้านบาท</lead>
<neck></neck>
<body><p>นายนิมิตร ดำรงรัตน์ ที่ปรึกษารัฐมนตรีว่า<orgName>การกระทรวงเทคโนโลยีสารสนเทศและการสื่อสาร (ไอซีที)</orgName> กล่าวว่า ปีนี้<orgName>กระทรวงไอซีที</orgName>จัดงบประมาณสนับสนุนงานวิจัย 7 ล้านบาท และคาดว่าปีงบประมาณ 2553 จะได้งบสนับสนุนต่อเนื่องอีก 8 ล้านบาท</p>
<p>ปีนี้ได้ร่วมมือกับ<orgName>มหาวิทยาลัยเกษตรศาสตร์ (มก.)</orgName> จัดประกวดแผนงานวิจัยเรื่อง “ไอซีทีสร้าง ไทยเข้มแข็ง” เพื่อมุ่งหวังให้งานวิจัยนำไปสู่การทำธุรกิจได้อย่างแท้จริง เนื่องจากที่ผ่านมาส่วนใหญ่งานวิจัยจะไม่สอดคล้องกับทิศทางอุตสาหกรรมไอซีที</p>
<p>นายยืน ภู่วรวรรณ รองอธิการบดี<orgName>ฝ่ายเทคโนโลยีสารสนเทศ มก.</orgName> กล่าวว่า โครงการวิจัยที่เข้าข่ายได้รับทุนจะต้องมีการวิจัย สร้างนวัตกรรมด้านโทรคมนาคม แอพพลิเคชั่นที่ใช้บนมือถือ ฮาร์ดแวร์ ซอฟต์แวร์ แอนิเมชั่น ซึ่งต้องได้รับการพัฒนาเป็นผลิตภัณฑ์ต้นแบบ หรือสามารถสาธิตการนำไปใช้งานจริงได้ หากนักวิจัยต้องการทำธุรกิจต่อยอดจากงานของตัวเอง <orgName>มก.</orgName> จะจัดอบรมหลักสูตร ”เตรียมความพร้อมสู่การเป็นผู้ประกอบการใหม่” ให้ความรู้เพื่อเขียนแผนธุรกิจได้ด้วย</p>
<p>ทั้งนี้ ผู้สนใจเข้าแข่งขันต้องศึกษาอยู่ระดับอุดมศึกษาขึ้นไป ส่งแผนงานได้ที่<orgName>ภาควิชาการตลาด คณะบริหารธุรกิจ มก.</orgName> ได้ถึงวันที่ 31 ส.ค.นี้ โดยจะมีคณะกรรมการภายนอกร่วมตัดสิน ทีมที่ผ่านรอบแรกจะได้รับทุนการศึกษาทีมละ 3,000 บาท ส่วนงานวิจัยที่เข้ารอบรองชนะเลิศจะได้รับเงินทุนเพิ่มอีกทีมละ 5,000 บาท รางวัลชนะเลิศได้ทุน 1 แสนบาท รองชนะเลิศ 5 หมื่นบาท รางวัลชมเชย 5 รางวัล รางวัลละ 5,000 บาท รวมถึงรางวัลพิเศษ วิจัย นวัตกรรมยอดเยี่ยม ได้ทุน 1 หมื่นบาท</p>
<p>จุดมุ่งหมายของการส่งเสริมทุนวิจัยนี้ เพื่อให้นักวิจัยไทยสามารถสร้างงาน มีส่วนแบ่งตลาดในอุตสาหกรรมนี้ โดยเฉพาะคอนเทนท์ที่มีมูลค่าไม่น้อยกว่า 5 หมื่นล้านบาท ส่วนภาพรวมคาดว่าจะมีมูลค่าหลักแสนล้านบาท</p>
<p>แหล่งข่าวจากไอซีที กล่าวว่า งบประมาณปี 2553 ของกระทรวงยังไม่นิ่ง เนื่องจากคาดว่าจะมีการใช้จ่ายด้านอีกอฟเวิร์นเมนท์ไม่น้อยกว่า 9 พันล้านบาท</p></body>
</news>
