<teiHeader>
<fileDesc>
<titleStmt>
  <title>มอนิเตอร์ : ทีซีทีตั้ง "สุชัย" รักษาการนายกสมาคม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/13/news_28923782.php?news_id=28923782  </bibl>
</sourceDesc>
</fileDesc>
</teiHeader>
<news>
<headline><orgName>กสท</orgName>ตั้งบอร์ดเล็กซื้อซีดีเอ็มเอฮัทช์</headline>
<lead>บอร์ดตั้ง"กฤษดา"รับผิดชอบธุรกิจซีดีเอ็มเอ เล็งประชุมปลายสัปดาห์หน้า หาทางออกแคทซีดีเอ็มเอ มั่นใจซื้อคืนฮัทช์ บริหารเองรอด</lead>
<neck></neck>
<body><p>นายนัที เปรมรัศมี ประธานบอร์ด <orgName>บมจ.กสท โทรคมนาคม</orgName> กล่าวหลังการประชุมบอร์ดเมื่อวันที่ 12 มิ.ย. ที่ผ่านมาว่า บอร์ด ได้เร่งรัดให้ฝ่ายบริหารดำเนินการ 3 เรื่องหลัก ประกอบด้วย เร่งกำหนดทิศทางการทำธุรกิจบริการโทรศัพท์มือถือ แคท ซีดีเอ็มเอ มีเป้าหมายต้องทำให้มีกำไร ขยายฐานลูกค้าและทำให้ลูกค้ามีความพึงพอใจ พร้อมทั้งแต่งตั้ง นายกฤษดา กวีญาณ เป็นประธานอนุกรรมการ ธุรกิจซีดีเอ็มเอโดยเฉพาะ</p>
<p>ทั้งนี้ บอร์ด ชุดดังกล่าวประชุมในปลายสัปดาห์หน้า หาทางออกการดำเนินธุรกิจซีดีเอ็มเอ โดยเฉพาะเจรจากับ บริษัท ฮัทชิสัน ซีเอที ไวร์เลส มัลติมีเดีย จำกัดเพื่อซื้อโครงข่ายในเขต 25 จังหวัดภาคกลางมาดำเนินการเองทั้งหมด ซึ่งคาดว่าจะสามารถบริหารได้เองเป็นอย่างดี</p>
<p>ปัจจุบัน <orgName>กสท</orgName> มีลูกค้าภูมิภาคประมาณ 3 แสนราย และอยู่ระหว่างการเจรจาแนวทางทำธุรกิจร่วมกับ ฮัทช์ ในการให้บริการซีดีเอ็มเอทั่วประเทศ</p>
<p>ทั้งนี้บอร์ดแสดงความเป็นห่วงกสท ที่เป็นองค์กรขนาดใหญ่ การเปลี่ยนแปลงเป็นเรื่องยาก และยังมีปัญหาการทับซ้อนกับ บมจ.ทีโอที และข้อพิพาทกับบริษัทเอกชน ที่ต้องเร่งแก้ไขหาทางออก</p>
<p>“เรื่องข้อพิพาท เป็นอีกประเด็นหนึ่งที่ต้องเร่งดำเนินการ ทั้งกรณี <orgName>กสท</orgName> กับ <orgName>ทีโอที</orgName> และ <orgName>กสท</orgName> กับ <orgName>บริษัทเอกชน</orgName> บอร์ดได้เร่งรัดไปยังฝ่ายบริหารแล้วให้มานำเสนอแนวทางออกในการประชุมครั้งต่อไป” นายนัที กล่าว</p>
<p>นายธานีรัตน์ ศิริปะชะนะ รองปลัด<orgName>กระทรวงเทคโนโลยีสารสนเทศและการสื่อสาร (ไอซีที)</orgName> และกรรมการ <orgName>กสท</orgName> กล่าวว่า คณะกรรมการสรรหากรรมการผู้จัดการใหญ่ จะให้ผู้สมัครทั้ง 7 คน มาแสดงวิสัยทัศน์ในวันที่ 22 มิ.ย. นี้ให้เสร็จภายในวันเดียว จากนั้นจะประชุมลงคะแนน พร้อมเสนอบอร์ดพิจารณาในวันที่ 24 มิ.ย. 2552</p>
<p>หากบอร์ดเห็นชอบ ก็จะเข้าสู่กระบวนการเจรจาค่าตอบแทน จากนั้นบอร์ดจะส่งไปกระทรวงการคลังอีกครั้ง คาดว่าจะเสร็จสิ้นทั้งหมดภายในเดือนก.ค. นี้</p></body>
</news>
