<teiHeader>
<fileDesc>
<titleStmt>
  <title>สงคราม "สตอเรจ" ระอุ รายใหญ่เปิดเกมโกยแชร์คู่แข่ง  </title>
  <author>วัลย่า แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 10:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/global/20090626/54902/%e0%b8%aa%e0%b8%87%e0%b8%84%e0%b8%a3%e0%b8%b2%e0%b8%a1-%e0%b8%aa%e0%b8%95%e0%b8%ad%e0%b9%80%e0%b8%a3%e0%b8%88-%e0%b8%a3%e0%b8%b0%e0%b8%ad%e0%b8%b8-%e0%b8%a3%e0%b8%b2%e0%b8%a2%e0%b9%83%e0%b8%ab%e0%b8%8d%e0%b9%88%e0%b9%80%e0%b8%9b%e0%b8%b4%e0%b8%94%e0%b9%80%e0%b8%81%e0%b8%a1%e0%b9%82%e0%b8%81%e0%b8%a2%e0%b9%81%e0%b8%8a%e0%b8%a3%e0%b9%8c%e0%b8%84%e0%b8%b9%e0%b9%88%e0%b9%81%e0%b8%82%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><orgName>ก.ไอซีที</orgName> ชูบรอดแบรนด์อินเทอร์เน็ต ช่วยกระตุ้นเศรษฐกิจชาติ</headline>
<lead><orgName>กระทรวงเทคโนโลยีสารสนเทศและการสื่อสาร</orgName> ชูแผนกระตุ้นเศรษฐกิจด้วยการวางรากฐานระบบไอซีทีของประเทศ พร้อมเร่งขยายการเข้าถึงไอซีทีทุกพื้นที่ทั่วประเทศ</lead>
<neck></neck>
<body><p>นายนิมิตร ดำรงรัตน์ ที่ปรึกษารัฐมนตรีว่าการ<orgName>กระทรวงเทคโนโลยีสารสนเทศและการสื่อสาร</orgName> หรือ <orgName>ไอซีที</orgName> กล่าวในการประชุมวาระแห่งชาติ เรื่อง การกระตุ้นเศรษฐกิจด้วยการวางรากฐานระบบไอซีทีของประเทศ ว่า <orgName>กระทรวงไอซีที</orgName>ได้วางแนวทางและเป้าหมายกระตุ้นเศรษฐกิจด้วยเทคโนโลยีสารสนเทศ และการสื่อสาร ภายใต้แผนแม่บทไอซีที ฉบับที่ 2 เพื่อมุ่งสู่การบรรลุผลที่เป็นรูปธรรมและประชาชนได้รับประโยชน์ และเศรษฐกิจประเทศมีการขับเคลื่อนจริง โดยในปี 2553 จะมีประชาชนไม่น้อยกว่าร้อยละ 50 ของจำนวนครัวเรือนทั่วประเทศ จะสามารถติดต่อสื่อสารถึงกันได้อย่างมีประสิทธิภาพด้วยบริการอินเทอร์เน็ต และคอมพิวเตอร์ หรือคิดเป็นผู้จดทะเบียนเข้าใช้งานอินเทอร์เน็ตความเร็วสูงไม่น้อยกว่า 8 ล้านพอร์ต ขณะเดียวกันก็จะทำให้เป้าหมายของการเข้าถึงอุปกรณ์คอมพิวเตอร์เพิ่มขึ้นเป็น 4 ล้านเครื่อง ภายในปี 2553 ด้วย และคาดว่าจะช่วยยกระดับความพร้อมทางด้านเทคโนโลยีสารสนเทศและการสื่อสารของ ประเทศขึ้นอย่างน้อย 15 อันดับภายในปี 2556 จากการจัดอันดับของ Networked Readiness Ranking ตลอดจนเพิ่มบทบาทและความสำคัญของอุตสาหกรรมเทคโนโลยีสารสนเทศและการสื่อสาร ในระบบเศรษฐกิจของประเทศอีกด้วย </p></body>
</news>
