<teiHeader>
<fileDesc>
<titleStmt>
  <title>กทช. เปิด Call Center 1200 สายด่วนรับร้องเรียนปัญหาโทรคมนาคม  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206290119&tb=N255206&return=ok&news_headline="%a1%b7%aa.%20%e0%bb%d4%b4%20Call%20Center%201200%20%ca%d2%c2%b4%e8%c7%b9%c3%d1%ba%c3%e9%cd%a7%e0%c3%d5%c2%b9%bb%d1%ad%cb%d2%e2%b7%c3%a4%c1%b9%d2%a4%c1%20  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์ฯ</orgName> เตรียมลงนามร่วมกับ <orgName>ก.เกษตรฯ</orgName> นำเทคโนโลยีช่วยเพิ่มมูลค่าลำไยค้างสต็อก</headline>
<lead><orgName>กระทรวงวิทยาศาสตร์และเทคโนโลยี</orgName> เตรียมลงนามความร่วมมือกับ<orgName>กระทรวงเกษตรและสหกรณ์</orgName> นำเทคโนโลยีช่วยเพิ่มมูลค่าลำไยค้างสต็อก 4.6 หมื่นตัน พัฒนาเป็นเชื้อเพลิงอัดแท่งชีวมวลใช้ในภาคอุตสาหกรรม คาดภายในสัปดาห์หน้า เริ่มดำเนินการได้</lead>
<neck></neck>
<body><p>ดร.คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> กล่าวถึงความคืบหน้าการลงนามความร่วมมือกับ<orgName>กระทรวงเกษตรและสหากรณ์</orgName> ในการทำโครงการรีไซเคิลลำไยค้างสต็อก ตั้งแต่ปี 2546-2547 จำนวนกว่า 46,000 ตันว่า ขณะนี้<orgName>กระทรวงวิทยาศาสตร์ฯ</orgName> ได้เสนอโครงการให้กับที่ประชุมคณะกรรมการบริหารจัดการและทำลายลำไยอบแห้งปี 2546-2547 ที่<orgName>กระทรวงเกษตรและสหกรณ์</orgName>เป็นเจ้าภาพ โดย<orgName>กระทรวงวิทยาศาสตร์ฯ</orgName> จะพัฒนาลำไยค้างสต๊อกไปเป็นพลังงานชีวมวล หรือเชื้อเพลิงแท่งตะเกียบ ด้วยเทคโนโลยีจากโครงการวิศวกรรมย้อนรอยของกระทรวงวิทยาศาสตร์ฯ ซึ่งเป็นเทคโนโลยีเครื่องอัดแท่งเชื้อเพลิงชีวมวล เพื่อเพิ่มมูลค่าให้กับลำไยที่เน่าเสีย ซึ่งที่ผ่านมา<orgName>กระทรวงวิทยาศาสตร์ฯ</orgName> ได้สนับสนุนผู้ประกอบการพัฒนาเครื่องจัดอัดแท่งชีวมวล ที่มีศักยภาพในการแปรรูปชีวมวลต่างๆ ทำเป็นเชื้อเพลิงแท่งตะเกียบ หรือที่เรียกว่า Wood Pellet ได้สำเร็จแล้ว ซึ่งจะช่วยให้ภาคการเกษตรและอุตสาหกรรม นำกลับมาใช้เป็นเชื้อเพลิงได้ โดยเฉพาะภาคอุตสาหกรรมเซรามิก โรงไฟฟ้า และอุตสาหกรรมทางภาคเหนือ</p>
<p>อย่างไรก็ตาม คาดว่าจะสามารถลงนามความร่วมมือกับ<orgName>กระทรวงเกษตรและสหกรณ์</orgName>ได้ ภายในสัปดาห์หน้า ซึ่งจะได้เชื้อเพลิงชีวมวลจากโครงการไม่น้อยกว่า 20,000 ตันๆ ละ 1,500 บาท คิดเป็นมูลค่า 30 ล้านบาท โดยจะใช้เวลาดำเนินการ ทั้งบดลำไย และผลิตชีวมวลอัดแท่งจากลำไยไม่เกิน 9 เดือน</p></body>
</news>
