<teiHeader>
<fileDesc>
<titleStmt>
  <title>ก.ไอซีที ผลักดันศูนย์บริการข้อมูลภาครัฐเพื่อประชาชน GCC 1111 ให้บริการข้อมูลภาครัฐแบบครบวงจร  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206260201&tb=N255206  </bibl>
</sourceDesc>
</fileDesc>
</teiHeader>
<news>
<headline><orgName>สวทช.</orgName>-<orgName>ซิป้า</orgName>ดันซอฟต์แวร์ขึ้นอุตฯอันดับ4</headline>
<lead><orgName>สวทช.</orgName>-<orgName>ซิป้า</orgName> ผนึกกำลังดันธุรกิจซอฟต์แวร์ รวมดิจิทัลคอนเทนท์ ติดอันดับ 4 อุตสาหกรรมดาวรุ่งไทยภายใน 5 ปีดันมูลค่าซอฟตแวร์ไทยทะลุ 5 แสนล้าน</lead>
<neck></neck>
<body><p>นายศักรินทร์ ภูมิรัตน ผู้อำนวยการ<orgName>สำนักงานพัฒนาวิทยาศาสตร์และเทคโนโลยีแห่งชาติ (สวทช.)</orgName> กล่าวว่า <orgName>สวทช.</orgName> และ<orgName>สำนักงานส่งเสริมอุตสาหกรรมซอฟต์แวร์แห่งชาติ (ซิป้า)</orgName> บรรลุข้อตกลงร่วมในการปรับแนวทางการพัฒนาอุตสาหกรรมซอฟต์แวร์ และดิจิทัล คอนเทนท์ ให้เป็นไปในทิศทางเดียวกัน</p>
<p>ล่าสุดทั้ง 2 หน่วยงานได้จัดตั้งคณะกรรมการร่วม พร้อมจัดสรรเงินรวม 40 ล้านบาท จากทั้ง<orgName>กระทรวงวิทย์</orgName> และ<orgName>ไอซีที</orgName> ซึ่งเป็นหน่วยงานต้นสังกัดของทั้ง 2 แห่ง เพื่อต่อยอดโครงการพัฒนาอุตสาหกรรมซอฟต์แวร์ และอุตสาหกรรมดิจิทัล คอนเทนท์ รวม 11 โครงการใหญ่ รองรับเป้าหมายผลักดันให้เป็นอุตสาหกรรมที่มีศักยภาพสร้างรายได้เข้าประเทศ เป็นอันดับ 4 ของไทย รองจากอุตสาหกรรมท่องเที่ยว, ชิ้นส่วนอิเล็กทรอนิกส์ และยานยนต์ ภายใน 5 ปี (2552-2556)</p>
<p>ทั้งนี้ ที่ผ่านมากระบวนการทำงานส่วนใหญ่ ยังเป็นการแยกพัฒนา และส่งเสริม ขณะที่งานหลายส่วนสามารถร่วมกันพัฒนาได้ เช่น งานพัฒนาและวิจัย ที่ทำโดยศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) สามารถส่งต่อให้กับซิป้าเป็นผู้ส่งเสริม และหาโอกาสทางธุรกิจเพื่อต่อยอดผลงานเชิงพาณิยช์ให้กับภาคเอกชนได้</p>
<p>"เรา คาดหวังผลค่อนข้างสูง ซึ่งเงินทุกบาทที่ลงไปจะต้องเพิ่มโอกาสทางธุรกิจได้มากกว่าหลายเท่า แต่จะเกิดขึ้นจริงเมื่อไรก็ต้องมาประเมินกัน และปรับวิธีการทำงาน ต้องซินเนอร์ยี่กันระหว่างหน่วยงานที่มีส่วนเกี่ยวข้องทั้งหมด" นายศักรินทร์กล่าว</p>
<p>ด้านนายพันธ์ศักดิ์ ศิริรัชตพงษ์ ผู้อำนวยการ<orgName>เนคเทค</orgName> กล่าวว่า แนวโน้มของอุตสาหกรรมซอฟต์แวร์ จะเปลี่ยนจากการพัฒนาและวิจัย เป็นอุตสาหกรรมในเชิงบริการมากขึ้น เพื่อสร้างเม็ดเงินจริงเข้าประเทศ โดยโครงการทั้ง 11 โครงการส่วนใหญ่เป็นการต่อยอดจากที่มีอยู่เดิม เช่น โครงการบ่มเพาะผู้ประกอบการซอฟต์แวร์, โครงการพัฒนาบุคลากรเทคโนโลยีกริด และการจัดประชุมซอฟต์แวร์ในระดับนานาชาติ</p>
<p>นอก จากนี้ จะเพิ่มโครงการใหม่ๆ เช่น โครงการพัฒนาโอเพ่นซอร์ส เพื่อรองรับพ.ร.บ.ว่าด้วยการกระทำผิดทางคอมพิวเตอร์ และโครงการเสริมความสามารถในการแข่งขันให้กับผู้ประกอบการซอฟต์แวร์และดิจิทัล คอนเทนท์ ด้วยการนำกฎหมายทรัพย์สินทางปัญญาเข้ามาประยุกต์</p>
<p>ทั้งนี้ แบ่งเป็นความร่วมมือระหว่างซิป้า และเนคเทคราว 24 ล้านบาท ใน 5 โครงการหลัก และความร่วมมือระหว่างซิป้า และซอฟต์แวร์พาร์ค อีก 23 ล้านบาท ใน 6 โครงการหลัก</p>
<p>เขา คาดว่า เบื้องต้นน่าจะสามารถเปิดกว้างให้เอกชนจากภาคธุรกิจไอที เข้ามามีส่วนร่วมในโครงการได้มากกว่า 1,000 ราย โดยหลักๆ จะเป็นการให้ทุน และร่วมกันพัฒนาเทคโนโลยี</p>
<p>ขณะที่ นายรุ่งเรือง ลิ้มชูปฏิภาณ์ ผู้อำนวยการซิป้า กล่าวว่า แต่ละหน่วยงานจะตั้งคณะกรรมการร่วม เพื่อให้สามารถทำงานร่วมกันได้ โดยแต่ละโครงการก็จะมีผู้เชี่ยวชาญเป็นผู้ผลักดันงานในเชิงลึก ซึ่งคาดว่าจะได้ผลสะท้อนกลับมาเป็นประโยชน์ทั้งต่อผู้ประกอบการ โดยเฉพาะระดับเอสเอ็มอี ซึ่งจะสามารถใช้ซอฟต์แวร์ช่วยลดต้นทุนได้</p>
<p>"ปัจจุบันตลาดซอฟต์แวร์ รวมกับตลาดดิจิทัล คอนเทนท์ไทย มีมูลค่ารวมกันราว 3 แสนล้านบาท ซึ่งถ้าเพิ่มเป็น 5 แสนล้านบาทตามแผน แน่นอนเลยว่าเราจะกลายเป็นอุตสาหกรรมหลัก ที่สร้างรายได้เข้าประเทศเป็นอันดับ 4 ทันที" นายรุ่งเรืองกล่าว</p></body>
</news>
