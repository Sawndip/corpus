<teiHeader>
<fileDesc>
<titleStmt>
  <title>2ค่ายมือถือเตือนมิจฉาชีพระบาดหนักอย่าได้หลงกลโกง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090530/14941/2%e0%b8%84%e0%b9%88%e0%b8%b2%e0%b8%a2%e0%b8%a1%e0%b8%b7%e0%b8%ad%e0%b8%96%e0%b8%b7%e0%b8%ad%e0%b9%80%e0%b8%95%e0%b8%b7%e0%b8%ad%e0%b8%99%e0%b8%a1%e0%b8%b4%e0%b8%88%e0%b8%89%e0%b8%b2%e0%b8%8a%e0%b8%b5%e0%b8%9e%e0%b8%a3%e0%b8%b0%e0%b8%9a%e0%b8%b2%e0%b8%94%e0%b8%ab%e0%b8%99%e0%b8%b1%e0%b8%81%e0%b8%ad%e0%b8%a2%e0%b9%88%e0%b8%b2%e0%b9%84%e0%b8%94%e0%b9%89%e0%b8%ab%e0%b8%a5%e0%b8%87%e0%b8%81%e0%b8%a5%e0%b9%82%e0%b8%81%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><orgName>เนคเทค</orgName> จับมือ ตำรวจ เปิดศูนย์ปฎิบัติการข้อมูลจราจรอัจฉริยะแห่งแรกของไทย</headline>
<lead><orgName>เนคเทค</orgName> ร่วมกับ เจ้าหน้าที่ตำรวจ เปิดศูนย์ปฎิบัติการข้อมูลจราจรอัจฉริยะไทยแห่งแรกของประเทศ เป็นศูนย์กลางรายงานสภาพการจราจรที่แม่นยำเที่ยงตรงมากขึ้น หวังช่วยลดปัญหาการจราจรติดขัดในเมืองหลวง</lead>
<neck></neck>
<body><p>ดร.ภาสกร ประถมบุตร ผู้อำนวยการโปรแกรมระบบขนส่งและจราจรอัจฉริยะ <orgName>ศูนย์เทคโนโลยีอิเล็กทรอนิกส์และคอมพิวเตอร์แห่งชาติ</orgName> (<orgName>เนคเทค</orgName>) <orgName>สำนักงานพัฒนาวิทยาศาสตร์และเทคโนโลยีแห่งชาติ</orgName> (<orgName>สวทช.</orgName>) <orgName>กระทรวงวิทยาศาสตร์และเทคโนโลยี</orgName> หรืออุปนายก<orgName>สมาคมระบบขนส่งและจราจรอัจฉริยะไทย</orgName> กล่าวว่า <orgName>สมาคมฯ</orgName> ได้ร่วมกับ <orgName>กองบังคับ การตำรวจจราจร</orgName> (<orgName>บก.จร.</orgName>) <orgName>กองบัญชาการตำรวจนครบาล สำนักงานตำรวจแห่งชาติ</orgName> และภาคเอกชน เปิดศูนย์ปฏิบัติการข้อมูลจราจรอัจฉริยะไทยเป็นแห่งแรกของประเทศ (Traffic Data Center) เพื่อช่วยแก้ไขปัญหาการจราจรติดขัดในกรุงเทพมหานครและปริมณฑล โดยนำข้อมูลการจราจรจากทุกหน่วยงาน อาทิ สำนักงานจราจรและขนส่ง กรุงเทพมหานคร การทางพิเศษแห่งประเทศไทย ตำรวจทางหลวง ศูนย์เทคโนโลยีและอิเล็กทรอนิกส์แห่งชาติ มารวบรวมและสร้างมาตรฐานให้ข้อมูลจราจรมีความถูกต้องแม่นยำที่สุด โดยได้มีการติดตั้งจอแสดงภาพแผนที่การจราจรดิจิตอลขนาดใหญ่ที่สุดในประเทศ หรือ VDO Wall ขนาด 67 นิ้ว*2*2 ภายใต้งบกว่า 12 ล้านบาทไว้ที่กองบังคับการตำรวจจราจร หรือ บก.02 เพื่อช่วยอำนวยความสะดวกให้กับประชาชนผู้ใช้รถใช้ถนน และช่วยในการปฏิบัติหน้าที่ของเจ้าหน้าที่ตำรวจจราจรให้มีประสิทธิภาพมาก ยิ่งขึ้น โดยการแสดงข้อมูลบนหน้า จอจะแสดงด้วยแถบสี ได้แก่ สีแดง หมายถึง การจราจรติดขัด สีเขียว การจราจรคล่องตัว และสีเหลืองหรือสีน้ำตาล หมายถึงเส้นทางจราจรติดปานกลาง ซึ่งมีลักษณะการรายงาน เหมือน จส.100 โดยระบบดังกล่าวสามารถทำนายสภาพการจราจรล่วงหน้าครึ่งชั่วโมง นอกจากนี้ ยังรายงานอุบัติเหตุที่เกิดขึ้นบนท้องถนน</p>
<p><orgName>ศูนย์ข้อมูลจราจรอัจฉริยะ</orgName>จะให้ข้อมูลดิบของสภาพจราจรที่ประชาชน หรือผู้ประกอบการด้านข้อมูลจราจรสามารถนำไปใช้ได้โดยไม่เสียค่าใช้จ่าย มีช่องทางในการรับข้อมูลผ่านระบบอินเทอร์เน็ต www.traffic.police.go.th ระบบ GPRS และระบบตอบรับโทรศัพท์พื้นฐานแบบอัตโนมัติ ซึ่งจะให้ข้อมูลการจราจรในรูปแบบเสียง นอกจากนี้ กำลังพัฒนาระบบส่งข้อมูลสภาพจราจรผ่านคลื่นวิทยุ RDS-TMC (Radio Data System-Traffic Data Center) ซึ่งขณะนี้อยู่ระหว่างการพัฒนาใช้ต่อไป </p></body>
</news>
