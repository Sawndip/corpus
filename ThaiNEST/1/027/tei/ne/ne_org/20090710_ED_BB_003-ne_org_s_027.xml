<teiHeader>
<fileDesc>
<titleStmt>
  <title>ทอท.ร่วมกสทตั้งคีออสเน็ตฟรี หวังดันสุวรรณภูมิไต่ท็อป10ปีนี้  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-10 10:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090710/58504/%e0%b8%97%e0%b8%ad%e0%b8%97.%e0%b8%a3%e0%b9%88%e0%b8%a7%e0%b8%a1%e0%b8%81%e0%b8%aa%e0%b8%97%e0%b8%95%e0%b8%b1%e0%b9%89%e0%b8%87%e0%b8%84%e0%b8%b5%e0%b8%ad%e0%b8%ad%e0%b8%aa%e0%b9%80%e0%b8%99%e0%b9%87%e0%b8%95%e0%b8%9f%e0%b8%a3%e0%b8%b5-%e0%b8%ab%e0%b8%a7%e0%b8%b1%e0%b8%87%e0%b8%94%e0%b8%b1%e0%b8%99%e0%b8%aa%e0%b8%b8%e0%b8%a7%e0%b8%a3%e0%b8%a3%e0%b8%93%e0%b8%a0%e0%b8%b9%e0%b8%a1%e0%b8%b4%e0%b9%84%e0%b8%95%e0%b9%88%e0%b8%97%e0%b9%87%e0%b8%ad%e0%b8%9b10%e0%b8%9b%e0%b8%b5%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline><orgName>ทอท.</orgName>ร่วม<orgName>กสท</orgName>ตั้งคีออสเน็ตฟรี หวังดันสุวรรณภูมิไต่ท็อป10ปีนี้</headline>
<lead><orgName>ท่าอากาศยานไทย</orgName> ร่วมกับ<orgName>กสท</orgName> ติดตั้งตู้คีออสให้บริการอินเทอร์เน็ตฟรี ในห้องพักผู้โดยสารก่อนขึ้นเครื่องใช้บริการได้ 15 นาที ความเร็ว 10 เมกะบิต</lead>
<neck></neck>
<body><p>นายเสรีรัตน์ ประสุตานนท์ กรรมการผู้อำนวยการใหญ่ <orgName>บมจ.ท่าอากาศยานไทย จำกัด (ทอท.)</orgName> กล่าวว่า <orgName>ทอท.</orgName> ได้ร่วมมือกับ <orgName>บมจ. กสท โทรคมนาคม</orgName> ติดตั้งตู้คีออส เพื่อให้บริการอินเทอร์เน็ตฟรี ในห้องพักผู้โดยสารก่อนขึ้นเครื่อง จำนวน 51 ห้อง และบริเวณรอรถบัสขึ้นเครื่องอีก 12 ห้อง ทั้งในส่วนผู้โดยสารในประเทศและต่างประเทศ รวม 126 เครื่อง โดยเป็นบริการหนึ่ง เพื่อรองรับเป้าหมายติดอันดับท่าอากาศยานที่มีบริการดีเด่น 1 ใน 10 ของโลกปีนี้ </p>
<p>ทั้งนี้ บริการฟรีอินเทอร์เน็ตดังกล่าว ผู้ใช้งานสามารถล็อกอินและใช้บริการได้ทันที เป็นเวลา 15 นาที จากนั้นระบบจะตัดการเชื่อมต่อ ความเร็วที่ให้บริการอยู่ที่ 10 เมกะบิตต่อวินาที เป็นความเร็วเต็ม ไม่มีการแชร์ใช้ร่วมกับที่อื่น</p>
<p>เขาเสริมว่า บริการอินเทอร์เน็ตฟรีดังกล่าว เป็นคนละส่วนกับบริการอินเทอร์เน็ตไร้สาย (ไวไฟ) ซึ่ง <orgName>ทอท.</orgName> ได้เปิดประมูลและได้ผู้ชนะคือ <orgName>บริษัท มิลล์คอมม์ ซิสเต็มส์</orgName> โดยติดตั้งระบบและฮอตสปอตทั้งหมดแล้ว ปัจจุบันอยู่ระหว่างการทดสอบระบบและสัญญาณ คาดว่าจะให้บริการได้เร็วๆ นี้ โดยผู้โดยสารที่เช็คอินเข้าไปเตรียมขึ้นเครื่องสามารถเชื่อมต่ออินเทอร์เน็ต ผ่านไวไฟได้ฟรี</p>
<p>"หากต้องการใช้ความเร็วสูงหรือไม่จำกัดเวลา อาจต้องซื้อล็อกอินเพิ่ม โดย<orgName>มิลล์คอมม์</orgName> จะแบ่งรายได้ให้กับ <orgName>ทอท.</orgName> เป็นเงิน 250,000 บาทต่อเดือน สัญญาให้บริการ 3 ปี" นายเสรีรัตน์กล่าว</p>
<p>ขณะที่ นายสุชิน พึ่งวรอาสน์ รักษาการกรรมการผู้จัดการใหญ่ ของ <orgName>กสท</orgName> กล่าวว่า <orgName>กสท</orgName> ใช้งบประมาณ 15 ล้านบาทเพื่อติดตั้งตู้คีออสให้บริการอินเทอร์เน็ตฟรี ถือเป็นส่วนหนึ่งการแผนงานสร้างภาพลักษณ์ตอกย้ำ<orgName>แบรนด์ กสท</orgName> ผู้ให้บริการอินเทอร์เน็ต</p>
<p>ส่วนการให้บริการอื่นๆ ในเขตสนามบินสุวรรณภูมิ กสท มีศูนย์บริการ 4 แห่ง ให้บริการจำหน่าย บัตรโทรศัพท์ระหว่างประเทศบัตรอินเทอร์เน็ต และอินเทอร์เน็ตในสนามบิน มีรายได้ประมาณ 4 ล้านบาทต่อเดือน</p>
<p>ด้านบริการโทรศัพท์ระหว่างประเทศ หลังจาก<orgName>คณะกรรมการกิจการโทรคมนาคมแห่งชาติ (กทช.)</orgName> ประกาศปลดล็อกห้ามใช้เครื่องหมาย + แล้ว ผู้ให้บริการทุกรายต้องยกเลิก เชื่อว่ารายได้ของ กสท จะเพิ่มขึ้นมาจากส่วนนี้เล็กน้อยและ <orgName>กสท</orgName> เตรียมแผนยื่นฟ้องเอกชน ที่ใช้เครื่องหมาย + ตัดเข้าระบบให้บริการของตัวเอง ทำให้ <orgName>กสท</orgName> เสียหายประมาณ 500 ล้านบาท</p></body>
</news>
