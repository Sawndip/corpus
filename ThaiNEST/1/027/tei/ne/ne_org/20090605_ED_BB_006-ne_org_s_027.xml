<teiHeader>
<fileDesc>
<titleStmt>
  <title>ไมโครซอฟท์เปลี่ยนชื่อเน็ตบุ๊ค  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/sunday/070609/5849  </bibl>
</sourceDesc>
</fileDesc>
</teiHeader>
<news>
<headline><orgName>ซอฟต์แวร์ดัง</orgName>หั่นราคาไลเซ่นสูงสุด50%</headline>
<lead><orgName>ไมโครซอฟท์</orgName>นำทัพซอฟต์แวร์ไทย-เทศ รวมกลุ่มทำโปรแกรมลิขสิทธิราคาพิเศษสำหรับเอสเอ็มอีไทย สนองนโยบายกระตุ้นเศรษฐกิจภาครัฐ</lead>
<neck></neck>
<body><p>นางสาวปฐมา จันทรักษ์ กรรมการผู้จัดการใหญ่ <orgName>บริษัท ไมโครซอฟท์ (ประเทศไทย) จำกัด</orgName> กล่าวว่า <orgName>บริษัท</orgName>ร่วมมือกับผู้ผลิตซอฟต์แวร์ชั้นนำของโลก 3 ราย และบริษัทซอฟต์แวร์ไทยอีกกว่า 36 บริษัท ร่วมกันลดราคาไลเซ่นซอฟต์แวร์ลิขสิทธิ์เริ่มต้นตั้งแต่ 10-50% สำหรับผู้ประกอบการธุรกิจรายย่อย (เอสเอ็มอี) ในไทย</p>
<p>ขณะเดียวกัน สำหรับ<orgName>ไมโครซอฟท์</orgName> ยังถือเป็นการลดราคาซอฟต์แวร์สำหรับกลุ่มเอสเอ็มอีเป็นครั้งแรกในโลก จากปัจจุบันจะทำซอฟต์แวร์ราคาต่ำเฉพาะกลุ่มผู้ใช้ตามบ้าน และนักเรียนนักศึกษาเท่านั้น</p>
<p>ในเบื้องต้น<orgName>บริษัท</orgName>จะคัดเลือกซอฟต์แวร์ที่ มีการใช้งานสูงในกลุ่มเอสเอ็มอี มาทำราคาพิเศษลดสูงสุด 35% เช่น โปรแกรมไมโครซอฟท์ ออฟฟิศ และไมโครซอฟท์ ไอเอสเอ เซิร์ฟเวอร์ ซึ่งในเฟสแรกจะเริ่มตั้งแต่วันนี้-วันที่ 30 มิถุนายนนี้ ก่อนจะพิจารณาต่อระยะเวลาการซื้อออกไปตามความเหมาะสม โดยเอสเอ็มอีที่ สามารถสนใจสั่งซื้อผ่านคู่ค้าทุกรายของบริษัท หรือดูรายละเอียดผ่านเว็บไซต์ microsoft.com/thailand</p>
<p><orgName>ชูไทย</orgName>"นำร่อง"ซอฟต์แวร์ราคาถูก</p>
<p>เธอระบุว่า ไมโครซอฟท์ไทย ถือเป็นหัวหอกในการนำร่องซอฟต์แวร์ราคา ต่ำของโลก เนื่องจากอัตราการละเมิดลิขสิทธิอยู่ในระดับสูง แม้ว่าล่าสุดจะขยับลงมาเหลือ 76% แต่ก็ยังจัดว่าสูงเมื่อเทียบกับประเทศในภูมิภาคเดียวกัน ขณะที่ โปรแกรมของไมโครซอฟท์ ก็เป็นซอฟต์แวร์ที่ยังคงถูกละเมิดสูงสุดในประเทศ</p>
<p>อย่างไรก็ตาม นอกเหนือจากการทำซอฟต์แวร์ราคา ต่ำสำหรับเอสเอ็มอี <orgName>บริษัท</orgName>ยังคงมีแผนลดราคาไลเซ่นสำหรับผู้ใช้ในกลุ่มอื่นๆ ด้วย เช่น นักเรียนนักศึกษา และผู้ประกอบการอินเทอร์เน็ตคาเฟ่ เนื่องจากเป็นกลุ่มที่มีแนวโน้มใช้ซอฟต์แวร์เถื่อนสูง </p>
<p>"อัตรา การละเมิด ก็เป็นดัชนีตัวหนึ่งที่ใช้วัดความก้าวหน้าของประเทศ ซึ่ง 76% สำหรับไทยตอนนี้ก็ถือเป็นสัญญาณดี แต่ก็ยังต้องร่วมกันผลักดันต่อไป เราก็ค่อนข้างมั่นใจว่า การทำราคาต่ำในครั้งนี้จะช่วยเหลือผู้ประกอบการรายเล็กๆ ได้จริง เพราะเราทำเฉพาะเวอร์ชั่นภาษาไทยที่เอสเอ็มอีมีการใช้งานกันอยู่จริง ฉะนั้นปัญหาการลักลอบซื้อไปขายข้ามชายแดน หรือเอาไปใช้ผิดเป้าหมายของเราก็ไม่น่าจะมี" นางสาวปฐมากล่าว</p>
<p><orgName>ซอฟต์แวร์ดัง</orgName>แห่ร่วมโครงการ</p>
<p>นายรุ่งเรือง ลิ้มชูปฏิภาณ์ ผู้อำนวยการ<orgName>สำนักงานส่งเสริมอุตสาหกรรมซอฟต์แวร์แห่งชาติ (ซิป้า)</orgName> กล่าวว่า สำหรับผู้ผลิตซอฟต์แวร์ระดับโลกอีก 3 รายคือ เทรนด์ ไมโคร, ไซแมนเทค และออโตเดสก์ ก็จะคัดเลือกซอฟต์แวร์ที่ มีการใช้งานสูง และถูกละเมิดลิขสิทธิมากที่สุดมาเข้าร่วมโครงการในครั้งนี้ด้วย เช่น โปรแกรมออกแบบออโตแคด 2010 และอินเทอร์เน็ต ซิเคียวริตี้</p>
<p>รวมทั้งผู้ผลิตซอฟต์แวร์ไทย รายใหญ่อีกกว่า 36 บริษัท ซึ่งทุกรายจะมีนโยบายลดราคาไลเซ่นตั้งแต่ 10%-50% ขึ้นไปเช่นกัน โดยผู้ประกอบการเอสเอ็มอีที่สนใจ สามารถตรวจสอบรายชื่อตัวแทนได้ผ่านเว็บไซต์ www.sipa.or.th</p>
<p>ขานรับนโยบายกระตุ้นศก.</p>
<p>นายสมพร มณีรัตนะกูล กรรมการผู้จัดการ <orgName>บริษัท ไทยซอฟท์แวร์ เอ็นเตอร์ไพรซ์ จำกัด</orgName> กล่าวเสริมว่า นอกเหนือจากเป้าหมายในการลดอัตราการละเมิดลิขสิทธิซอฟต์แวร์แล้ว เชื่อว่าความร่วมมือในครั้งนี้ ยังสอดคล้องกับนโยบายกระตุ้นเศรษฐกิจของรัฐบาล ซึ่งเป็นการช่วยลดต้นทุนด้านไอทีให้กับผู้ประกอบการรายเล็กด้วย</p>
<p>รวมทั้งส่งผลดีต่อผู้พัฒนาซอฟต์แวร์ไทยเอง เนื่องจากปัจจุบันผู้ผลิตไทยจะต้องลงทุนมากกว่า 30% เพื่อพัฒนาเทคโนโลยีสำหรับป้องกันการละเมิดลิขสิทธิของบริษัท</p>
<p>"สำหรับผู้ผลิตไทยคนอาจจะมองว่า เมื่อเป็นซอฟต์แวร์ไทยแล้วจะต้องลดราคาอีกทำไม แต่ความเป็นจริงคือ <orgName>ผู้ผลิตซอฟต์แวร์ไทย</orgName> เองจะต้องใช้ลงทุนอีกกว่า 10-30% เพื่อหาทางป้องกันการละเมิดลิขสิทธิของตัวเอง ดังนั้นการยอมลดราคาเพื่อให้คนหันมาซื้อของถูกลิขสิทธิ์ก็น่าจะดีกว่า ซึ่งจากนี้ก็คงจะมีรายอื่นๆ ทั้งซอฟต์แวร์ไทย และต่างประเทศเข้ามาร่วมโครงการเพิ่มเติมอีก" นายสมพรกล่าว</p>
<p>ขณะที่ นายสมเกียรติ อึงอารี นายก<orgName>สมาคมอุตสาหกรรมซอฟต์แวร์ไทย</orgName> กล่าวว่า เนื่องจากผู้ประกอบการธุรกิจในไทยมากกว่า 80-90% หรือมากกว่า 2 ล้านรายเป็นระดับเอสเอ็มอี ซึ่งการใช้ซอฟต์แวร์ถูก หรือไม่ถูกลิขสิทธิ์จะมีผลต่อภาพรวมอัตราการละเมิดลิขสิทธิของประเทศ ดังนั้น หาก<orgName>ไทย</orgName>สามารถลดอัตราการละเมิดลิขสิทธิลงได้ถึง 10% จะสามารถเพิ่มจีดีพีคิดเป็นมูลค่าได้มากกว่า 35,000 ล้านบาท</p>
<p>พร้อมกันนี้ มีการคาดการณ์ว่าความร่วมมือครั้งนี้ จะช่วยลดต้นทุนด้านซอฟต์แวร์ลิ ขสิทธิ ให้กับผู้ประกอบการรายย่อยในไทยได้ราว 10 ล้านบาทสำหรับการดำเนินงานในระยะแรก และช่วยแก้ปัญหาการละเมิดลิขสิทธิโดยรวมลงได้ราว 20% ซึ่งหากเป็นไปตามแผนจะทำให้อัตราการละเมิดลิขสิทธิไทยโดยรวมลดลงได้ถึง 50% ภายในระยะเวลา 2 ปี</p></body>
</news>
