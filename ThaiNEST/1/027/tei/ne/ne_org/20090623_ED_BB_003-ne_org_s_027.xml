<teiHeader>
<fileDesc>
<titleStmt>
  <title>แทคกาชี้ศก.ทรุดหนุนแอนิเมชั่นพุ่ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/23/news_28979806.php?news_id=28979806  </bibl>
</sourceDesc>
</fileDesc>
</teiHeader>
<news>
<headline><orgName>ทรู</orgName>เปิดศูนย์แอพพลิเคชั่นปั้นนักพัฒนาไทย</headline>
<lead><orgName>ทรู</orgName>เปิด “ทรู แอพ เซ็นเตอร์” ศูนย์กลางแอพพลิเคชั่นสำหรับมือถือทุกแพลตฟอร์ม หวังสร้างนักพัฒนาเทียบชั้นสากล ครอบคลุม 5 ระบบปฏิบัติการหลักที่ครองส่วนแบ่งตลาด 95%</lead>
<neck></neck>
<body><p>นายอติรุฒม์ โตทวีแสนสุข กรรมการผู้จัดการ คอนเวอร์เจนซ์ <orgName>บมจ.ทรู คอร์ปอเรชั่น</orgName> กล่าวว่า <orgName>ทรู</orgName>เปิดตัว “ทรู แอพ เซ็นเตอร์” สถาบันศูนย์กลางการศึกษาเพื่อการพัฒนาแอพพลิเคชั่นสำหรับมือถือทุกแพลตฟอร์ มครบวงจร ซึ่งปัจจุบันตลาดแอพพลิเคชั่นบนมือถือมีโอกาสเติบโตสูง และเปิดกว้างสำหรับคอนเทนท์หลากหลาย ทั้งเวิร์คสไตล์ ไลฟ์สไตล์ หรือเพื่อความบันเทิงต่างๆ</p>
<p>การจัดตั้งศูนย์จะเริ่มต้นด้วยการสร้าง นักพัฒนาซอฟต์แวร์ไทยกับโครงการ “ทรู แอพพลิเคชั่น เซ็นเตอร์ ฟอรั่ม” ที่ผสานความพร้อมและประสบการณ์ของทีมนักพัฒนาของทรูมูฟกับคณาจารย์ผู้เชี่ยว ชาญจากมหาวิทยาลัยชื่อดัง ร่วมกันถ่ายทอดเทคนิคการเขียนและพัฒนาแอพพลิเคชั่นบนระบบต่างๆ ให้นักพัฒนาไทย ได้เรียนรู้ทั้งภาคทฤษฎีและภาคปฏิบัติ ข้อแนะนำ บิซิเนส โมเดล และสถานที่ติดต่อ สัมผัสผลงาน ที่ www.trueappcenter.com และกำลังสร้างสถานที่ที่สยาม เซ็นเตอร์</p>
<p>โครงการนี้เริ่มจับมือกับ<orgName>วิทยาลัยนานาชาติ มหาวิทยาลัยมหิดล</orgName> เปิดหลักสูตรพัฒนาแอพพลิเคชั่นต่างๆ บนระบบปฏิบัติหลักๆ ของมือถือ 5 แพลตฟอร์มหลักที่ครองส่วนแบ่งกว่า 95% ทั่วโลก คือ ไอโฟน, วินโดว์ส โมบาย, ซิมเบียน, แบล็คเบอรี่ และแอนดรอยด์ กำหนดเปิดสอน 24 ก.ค. 2552 หลักสูตรไอโฟน เบสิก ค่าใช้จ่าย 900 บาทต่อคน ลูกค้าทรูมูฟเหลือ 200 บาท หลักสูตรแอดวานซ์ ค่าใช้จ่าย 6,000 บาท ลูกค้าทรูมูฟ 3,000 บาท</p>
<p>"<orgName>ทรู</orgName>มีเป้าหมายสร้างคนไทยเป็นนักพัฒนาแอพพลิเค ชั่นมือถือ ซึ่งนอกจากจะตอบสนองความต้องการของลูกค้าไทยแล้ว ยังครอบคลุมถึงผู้ใช้มือถือทั่วโลก สอดรับกับการใช้งานมือถือปัจจุบันที่เปลี่ยนไปสู่การใช้งานด้านคอนเทนท์และ ดาวน์โหลดแอพพลิเคชั่นมากยิ่งขึ้น จากปัจจุบันมูลค่าการดาวน์โหลดแอพพลิเคชั่นบนมือถือทั่วโลกมีถึง 17,500 ล้านบาท" นายอตุรุฒม์กล่าว</p>
<p>ทั้งนี้ แอพพลิเคชั่นบนแพลตฟอร์มไอโฟน มีส่วนแบ่ง 65% แอนดรอยด์ 9% จาวา 8% จากไอโฟนที่มี 5 หมื่นแอพพลิเคชั่น แอนดรอยด์ 4,900 แอพพลิเคชั่น ซิมเบียน 1,088 แอพพลิเคชั่น เป็นต้น</p></body>
</news>
