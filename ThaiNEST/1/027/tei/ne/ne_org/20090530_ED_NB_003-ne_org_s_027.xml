<teiHeader>
<fileDesc>
<titleStmt>
  <title>กสท.จับมือเคเบิลให้บริการเน็ตความเร็วสูง  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-01 10:44:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090601/47047/%e0%b8%81%e0%b8%aa%e0%b8%97.%e0%b8%88%e0%b8%b1%e0%b8%9a%e0%b8%a1%e0%b8%b7%e0%b8%ad%e0%b9%80%e0%b8%84%e0%b9%80%e0%b8%9a%e0%b8%b4%e0%b8%a5%e0%b9%83%e0%b8%ab%e0%b9%89%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b9%80%e0%b8%99%e0%b9%87%e0%b8%95%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%a3%e0%b9%87%e0%b8%a7%e0%b8%aa%e0%b8%b9%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><orgName>กรมควบคุมมลพิษ</orgName>จัดกิจกรรมรณรงค์ถนนปลอดมลพิษ ชีวิตปลอดภัย ลดมลพิษจากยานพาหนะในเมืองสมุทรปราการ</headline>
<lead><orgName>กรมควบคุมมลพิษ</orgName>จัดกิจกรรมรณรงค์ถนนปลอดมลพิษ ชีวิตปลอดภัย ลดมลพิษจากยานพาหนะในเมืองสมุทรปราการ เนื่องจากที่ผ่านมาจากการตรวจวัดคุณภาพอากาศอย่างต่อเนื่องพบว่ามีฝุ่นละอองในปริมาณที่สูงเกินเกณฑ์มาตรฐาน</lead>
<neck></neck>
<body><p>นายสุพัฒน์ หวังวงศ์วัฒนา อธิบดี<orgName>กรมควบคุมมลพิษ</orgName> เปิดเผยว่า จังหวัดสมุทรปราการ เป็นเมืองอุตสาหกรรมขนาดใหญ่ที่มีการใช้ยานพาหนะในการขนส่งสินค้า และโดยสารจำนวนมาก ซึ่งจากการตรวจวัดคุณภาพอากาศอย่างต่อเนื่องโดย<orgName>กรมควบคุมมลพิษ</orgName>ตั้งแต่ปี 2540-2551 พบว่า ปัญหาหลักคือฝุ่นละอองขนาดเล็กกว่า 10 ไมครอน ซึ่งมีปริมาณสูงเกินเกณฑ์มาตรฐาน ทั้งนี้ การจัดการปัญหามลพิษทางอากาศและเสียงจากยานพาหนะ จังหวัดสมุทรปราการได้มีการแต่งตั้งคณะทำงานตรวจสอบตรวจจับและห้ามใช้รถยนต์ ควันดำ-เสียงดัง โดยได้รับความร่วมมือจากทุกส่วนราชการในการจัดทำแผนปฏิบัติการ ส่วนการจัดการปัญหามลพิษทางอากาศจากภาคอุตสาหกรรม <orgName>กรมควบคุมมลพิษ</orgName>อยู่ระหว่างดำเนินโครงการพัฒนาเทคโนโลยีการจัดการมลพิษ แนวทางการจัดการปัญหากลิ่นเหม็นรบกวนในพื้นที่อำเภอเมืองสมุทรปราการ ทั้งนี้จากการประชุมคณะทำงานได้มีการกำหนดจัดงานรณรงค์ถนนปลอดมลพิษ ชีวิตปลอดภัย ในจังหวัดสมุทรปราการ 2 ครั้ง ในปลายเดือนพฤษภาคม และต้นเดือนมิถุนายน โดย<orgName>กรมควบคุมมลพิษ</orgName>จะติดตามตรวจสอบสถานการณ์มลพิษจากยานพาหนะในเขตจังหวัด สมุทรปราการเป็นประจำทุกปี</p>
<p>นอกจากนี้ กิจกรรมดังกล่าวจะเป็นการรณรงค์ส่งเสริมการให้ความรู้แก่ผู้ประกอบการที่ เป็นเจ้าของรถ ผู้ขับขี่รถยนต์ และรถจักรยานยนต์ ซึ่งเป็นผู้มีส่วนร่วมในการลดมลพิษจากยานพาหนะ จึงขอเชิญชวนร่วมกิจกรรมได้ในวันนี้ (30 พ.ค.52) ที่สำนักงานขนส่งจังหวัดสมุทรปราการ และจะมีการจัดอีกเป็นครั้งที่ 2 ในวันที่ 5-6 มิถุนายนนี้ ณ สวนเฉลิมพระเกียรติฉลองสิริราชสมบัติครบ 60 ปี อ.พระประแดง จ.สมุทรปราการ </p></body>
</news>
