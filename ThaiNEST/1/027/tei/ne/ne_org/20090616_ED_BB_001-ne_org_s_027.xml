<teiHeader>
<fileDesc>
<titleStmt>
  <title>สนช.เตรียมร่วมกับมหาวิทยาลัยต่างชาติ ศึกษาสารสำคัญในผลไม้ทำอาหารเสริมสุขภาพ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160131&tb=N255206&return=ok&news_headline="%ca%b9%aa.%e0%b5%c3%d5%c2%c1%c3%e8%c7%c1%a1%d1%ba%c1%cb%d2%c7%d4%b7%c2%d2%c5%d1%c2%b5%e8%d2%a7%aa%d2%b5%d4%20%c8%d6%a1%c9%d2%ca%d2%c3%ca%d3%a4%d1%ad%e3%b9%bc%c5%e4%c1%e9%b7%d3%cd%d2%cb%d2%c3%e0%ca%c3%d4%c1%ca%d8%a2%c0%d2%be%20%20"  </bibl>
</sourceDesc>
</fileDesc>
</teiHeader>
<news>
<headline>วินโดว์ส7โชว์เทคโนฯก่อนวางตลาด22ต.ค.นี้</headline>
<lead><orgName>ไมโครซอฟท์</orgName>แกะกล่องโชว์โอเอสใหม่ "วินโดว์ส 7" ชูเวอร์ชั่นใหม่ฟีเจอร์ล้ำ-อุดช่องโหว่วิสต้าครบถ้วน-ตอบโจทย์ผู้ใช้มากขึ้น</lead>
<neck></neck>
<body><p>นาวสาวลิซ่า ลัม ผู้อำนวยการ<orgName>ฝ่ายการตลาด บริษัท ไมโครซอฟท์ (ประเทศไทย) จำกัด</orgName> กล่าวว่า <orgName>ไมโครซอฟท์</orgName>เปิดให้ผู้ใช้ทั่วไปทดลองใช้ระบบปฏิบัติการ (โอเอส) เวอร์ชั่นใหม่ "วินโดว์ส 7" พร้อมเปิดคอร์สอัพเดทเทคโนโลยีให้พาร์ทเนอร์ และสื่อมวลชน ก่อนเข้าสู่กระบวนการ "อาร์ทีเอ็ม (Ready to Manufacturing) แก่ผู้ผลิตพีซี และวางตลาดอย่างเป็นทางการ (เวอร์ชั่นเจเนอรัล อไวลิบิตี้ หรือจีเอ) วันที่ 22 ต.ค.นี้ทั่วโลก</p>
<p>โอเอสเวอร์ชั่นใหม่ได้รับการแก้ไขจุด ด้อยที่ได้รับเสียงตอบรับมาจากผู้ใช้งานโอเอสเดิม (วิสต้า) พร้อมกับพัฒนาฟีเจอร์ใหม่ๆ เพิ่มเติม โดยมีคุณสมบัติเด่นเพื่อตอบสนองการใช้งานของผู้ใช้ 3 ด้านหลักๆ คือ ใช้งานง่าย ทำงานสะดวกขึ้น และปรับเปลี่ยนฟังก์ชั่นได้ตามความต้องการของผู้ใช้ เช่น ฟังก์ชั่นวินโดว์ส เชค (Windows shake) ซึ่งผู้ใช้สามารถใช้เมาส์เขย่าบริเวณด้านบนของหน้าต่างโปรแกรมเบาๆ ก็จะสามารถรวบ หรือเปิดโปรแกรมที่ใช้งานอยู่ได้ง่ายๆ</p>
<p>นอกจากนี้การพัฒนาวินโดว์ส เวอร์ชั่นใหม่ยังได้ทำงานร่วมกับพาร์ทเนอร์ผู้ผลิตอุปกรณ์ต่างๆ มากขึ้น เช่น ผู้ผลิตกล้อง และมือถือ เพื่อร่วมกันพัฒนาการใช้งานต่อเชื่อมอุปกรณ์ต่างๆ เข้ากับเครื่องได้โดยไม่ต้องลงไดร์ฟเวอร์เพิ่มเติม</p>
<p>ขณะเดียวกันก็สามารถใช้โอเอสใหม่กับ เครื่องทุกรุ่น ตั้งแต่ผู้ใช้ซีพียู ระดับเพนเทียม โฟร์ หรือซีพียูตระกูลอะตอม เนื่องจากวินโดว์ส 7 ใช้ทรัพยากรของเครื่องต่ำกว่าววินโดส์ว วิสต้ามาก</p>
<p>นางสาวลัม กล่าวว่า <orgName>บริษัท</orgName>พัฒนาวินโดว์ส 7 ตามแนวทางใหม่คือ รับฟังเสียงผู้ใช้มากขึ้น และนำมาพัฒนาโปรแกรม จากก่อนหน้านี้จะเน้นการพัฒนาเทคโนโลยีจากบริษัทเพื่อนำเสนอให้กับผู้ใช้ มากกว่า ซึ่ง<orgName>บริษัท</orgName>เรียนรู้หลังจากการเปิดตัวโอเอสวิสต้า เมื่อราว 3 ปีที่ผ่านมา และพบว่า คุณสมบัติการใช้งานส่วนใหญ่ยังไม่ตอบสนองความต้องการของผู้ใช้เท่าที่ควร</p>
<p>"ก่อนจะเริ่มพัฒนาโอเอสใหม่ <orgName>บริษัท</orgName>เราเปลี่ยนแนวคิดในการพัฒนาคือ จะฟังเสียงผู้บริโภคมากขึ้น ซึ่งโอเอสตัวนี้เราทำวิจัยความต้องการของผู้ใช้ 20 ประเทศทั่วโลก ซึ่งผลลัพธ์หลักๆ ก็คือ ผู้ใช้ต้องการความง่ายในการใช้งาน แต่ก่อนออกวางตลาดจริง เราก็ยังคงต้องฟังเสียงตอบรับในสิ่งที่เราพัฒนาออกมาแล้วด้วย ซึ่งผลก็คือ หลังจากเปิดเวอร์ชั่นเบต้าประมาณ 5 เดือนมีผู้ดาวน์โหลดไปทดลองใช้ถึง 3 ล้านคนทั่วโลก และก็มีผู้ใช้ส่ง Fedback กลับมาทุกๆ 2 วินาที แสดงให้เห็นว่า มีคนสนใจโอเอสตัวใหม่จริงๆ" นางสาวลัม กล่าว</p>
<p>พร้อมกันนี้เธอระบุว่า วินโดว์ส 7 เวอร์ชั่นใหม่บริษัทยังคงมีผลิตภัณฑ์ให้เลือกสำหรับผู้ใช้งาน 5 กลุ่มหลักๆ แต่จะเปลี่ยนแปลงชื่อเวอร์ชั่นสำหรับผู้ใช้ระดับธุรกิจจาก "วินโดว์ส บิสิเนส" เป็น "วินโดว์ส โปรเฟสชั่นนอล" เพื่อตอบสนองการใช้งานที่กว้างขึ้นทั้งกลุ่มนักธุรกิจ และผู้ใช้งานมืออาชีพ</p>
<p>ส่วนวินโดว์ส 7 เวอร์ชั่นภาษาไทยจะมีวางจำหน่ายตามมาหลังจากเปิดตัววินโดว์ส7 เวอร์ชั่นจีเอ โดยขณะนี้ยังไม่ประกาศราคาวางจำหน่ายอย่างเป็นทางการ</p>
<p>อย่างไรก็ตาม <orgName>บริษัท</orgName>ยืนยันว่าการพัฒนาวินโดว์ส 7 ครั้งนี้เป็นไปตามนโยบายการออกผลิตภัณฑ์ใหม่ของบริษัท ซึ่งตามแผนจะออกโอเอสใหม่ๆ ทุก 3 ปี เพื่ออัพเดทการใช้งานโปรแกรมใหม่ๆ ให้ผู้บริโภค</p></body>
</news>
