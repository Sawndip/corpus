<teiHeader>
<fileDesc>
<titleStmt>
  <title>ไทยแสวงหาความรู้นาโนเทคโนโลยีจากรัสเซียพัฒนาคุณภาพสิ่งทอไทย  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207080153&tb=N255207  </bibl>
</sourceDesc>
</fileDesc>
</teiHeader>
<news>
<headline>ค่ายไอทีชี้กระแสไอทีทรงตัว กำลังซื้อกระจุกกลุ่มกลางถึงบน</headline>
<lead>ค่ายไอทีวัดกระแสตลาดไอทีทรงตัว หลังจบคอมมาร์ต <orgName>เอชพี</orgName>เผยกำลังซื้อกระจุกตัวกลุ่มลูกค้ากลาง-บน หวั่นปลายปีแนวโน้มหดตัวเพิ่ม หากเศรษฐกิจไม่ฟื้น</lead>
<neck></neck>
<body><p>นายประเสริฐ จรูญไพศาล ผู้จัดการทั่วไป กลุ่มธุรกิจ<orgName>เพอร์ซันแนล ซิสเต็มส์ (พีเอสจี) บริษัท ฮิวเลตต์-แพคการ์ด (ประเทศไทย) จำกัด (เอชพี)</orgName> กล่าวว่า ยอดขายในงานคอมมาร์ต เอ็กซ์เจนที่ผ่านมาเป็นไปตามเป้า แต่น่าจะดีกว่านี้ เพราะที่ผ่านมามีข่าวการฟื้นตัวของเศรษฐกิจเป็นระยะ</p>
<p>ทั้งนี้ กลุ่มสินค้าที่ขายดีคือสินค้าระดับกลางถึงบนเป็นหลัก เพราะยังมีกำลังซื้อสูง ตัดสินใจง่าย ขณะที่กลุ่มคอนซูเมอร์ หรือตลาดระดับล่างลงมายังระมัดระวังค่าใช้จ่าย</p>
<p>"จริงๆ ยอดขายก็ไม่ได้เลวร้ายอะไร ตอนนี้ผมคิดว่าตลาดกำลังสับสน บางกระแสก็มองว่า สัญญาณเศรษฐกิจเริ่มเป็นบวก เพราะเราผ่านจุดต่ำสุดมาแล้ว ตลาดน่าจะดีดตัว ซึ่งจริงๆ แล้วก็ไม่ได้ดีดขึ้นมาทุกอุตสาหกรรม บางกลุ่มยังทรงตัว ดูได้จากผลประกอบการที่ประกาศกันออกมา ขณะที่การเลิกจ้างงานยังมีให้เห็นอย่างต่อเนื่อง"</p>
<p>เขา เห็นว่าตลาดไอทีช่วงครึ่งปีหลัง หากมองจำนวนยูนิตอาจเพิ่มขึ้นไม่มาก แต่เงินที่จะจับจ่ายในตลาดมีแนวโน้มลดลงเมื่อเทียบกับปี 2551 ซึ่งที่ผ่านมากลุ่มลูกค้าระดับกลางถึงล่าง จะเป็นตลาดใหญ่ที่ทำรายได้ให้บริษัทไอทีมากสุด</p>
<p><orgName>ฟูจิตสึ</orgName>หวังไอทีโค้งสุดท้ายพลิก</p>
<p>นางสาววรสชา สาระสุรีย์ภรณ์ ผู้จัดการประจำประเทศไทย <orgName>บริษัท ฟูจิตสึ ซีสเต็มส์</orgName> กล่าวว่า ยอดขายในงานคอมมาร์ตไม่ เป็นไปตามเป้าที่ตั้งไว้ เพราะคนเดินน้อยกว่าครั้งที่ผ่านมา โดยยอดขายต้นปีดีกว่า และกลุ่มสินค้าที่ขายได้มากสุดยังเป็นโน้ตบุ๊คระดับกลางถึงบน</p>
<p>"เห็นได้จากงานนี้ลูกค้ากลุ่มนี้ส่วนใหญ่จะจ่ายเงินสด คอมมาร์ตครั้งนี้จึงไม่ใช่ตลาดของคนที่ซื้อคอมพิวเตอร์เครื่องแรก"</p>
<p>เธอ เห็นว่า สินค้าไอทีระดับพรีเมียมกำลังอยู่ในความสนใจ และหลายแบรนด์ก็หันมาจับตลาดนี้มากขึ้น เพราะลูกค้าพร้อมจ่าย เมื่อเทียบกับกลุ่มคอนซูเมอร์ทั่วไปที่ยังใช้จ่ายอย่างระมัดระวัง</p>
<p>"ปลายปี ตลาดไอทีอาจพลิกฟื้นขึ้นมา เพราะเป็นช่วงจับจ่าย แต่คงไม่มากกว่าปลายปีที่แล้ว ขณะที่หลายแบรนด์ก็คงเปิดตัวรุ่นใหม่ๆ ออกมาช่วงนั้น ตัวเลือกในตลาดสำหรับลูกค้าก็จะเพิ่มมากขึ้น คิดว่ายอดขายปลายปีถ้าได้เท่ากับปลายปีก่อน ก็เก่งแล้ว"</p>
<p><orgName>เดลล์</orgName>ชี้โน้ตบุ๊ค "เกมเปลี่ยน"</p>
<p>นายกฤตวิทย์ กฤตยเรืองโรจน์ ผู้จัดการฝ่ายการตลาด กลุ่มธุรกิจคอนซูเมอร์ <orgName>บริษัทเดลล์ คอร์ปอเรชั่น (ประเทศไทย)</orgName> กล่าวว่า ยอดขายเดลล์ในงานคอมมาร์ตครั้งล่าสุดยังเป็นไปตามเป้า โดยเฉพาะโน้ตบุ๊คราคา 2 - 2.5 หมื่นบาท มียอดขายมากกว่า 50% ของยอดขายเดลล์ทั้งหมด</p>
<p>เขาคาดว่าครึ่งปีหลัง <orgName>เดลล์</orgName>จะยังคงกลยุทธ์เปิดตัวสินค้าจำนวนมากขึ้น เนื่องจากตลาดโน้ตบุ๊คไทยเริ่มเห็นแนวโน้มการแบ่งกลุ่มชัดเจน ทั้งกลุ่มพรีเมียม และเมนสตรีม ซึ่งผู้บริโภคเริ่มต้องการสินค้าเจาะจงมากขึ้น</p>
<p>ส่วนกลยุทธ์การเล่นสงครามราคาเชื่อว่า จะเป็นเพียงตัวสร้างกระแส เพื่อดึงดูดให้มีผู้เข้ามาเลือกชมสินค้ามากยิ่งขึ้น เนื่องจากการตัดสินใจซื้อยังอยู่ที่คุณสมบัติการใช้งานมากกว่า</p>
<p>อย่างไรก็ตาม ยอดเงินสะพัดภายในงานคอมมาร์ต ต้นปีนี้ มียอด 3.02 พันล้านบาท ต่ำกว่าช่วงเวลาเดียวกันของปี 2551 ที่ทำได้ 5 พันล้านบาท คอมมาร์ตกลาง ปีนี้ก็มียอดรายได้ต่ำกว่ากลางปีที่ผ่านมา ซึ่งทำได้ 3 พันล้านบาท ต้องรอดูปลายปีว่า ยอดจะเท่ากับปลายปีที่แล้ว ที่มียอด 3.20 พันล้านบาทหรือไม่</p></body>
</news>
