<teiHeader>
<fileDesc>
<titleStmt>
  <title>ก.วิทย์ฯ เป็นเจ้าภาพจัดประชุมเห็ดรานานาชาติกว่า 24 ประเทศหวังต่อยอดพัฒนางานวิจัยด้านเห็ดรา  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207090143&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์ฯ</orgName> เป็นเจ้าภาพจัดประชุมเห็ดรานานาชาติกว่า 24 ประเทศหวังต่อยอดพัฒนางานวิจัยด้านเห็ดรา</headline>
<lead><orgName>ศูนย์พันธุวิศวกรรมและเทคโนโลยีแห่งชาติ</orgName> เป็นเจ้าภาพจัดประชุมเห็ดรานานาชาติกว่า 24 ประเทศ เพื่อต่อยอดพัฒนางานวิจัยด้านเห็ดรา</lead>
<neck></neck>
<body><p>ดร. กัญญวิมว์ กีรติกร ผู้อำนวยการ<orgName>ศูนย์พันธุวิศวกรรมและเทคโนโลยีชีวภาพแห่งชาติ (ไบโอเทค)</orgName> หน่วยงานภายใต้สังกัด<orgName>สำนักงานพัฒนาวิทยาศาสตร์และเทคโนโลยีแห่งชาติ กระทรวงวิทยาศาสตร์และเทคโนโลยี</orgName> กล่าวว่า การประชุมวิชาการนานาชาติ เรื่อง “วิวัฒนาการของเห็ดรา นับจากยุคชาลส์ ดาร์วิน” (Fungal Evolution and Charles Darwin: Form Morphology to Molecules) จัดขึ้นระหว่างวันที่ 9-11 กรกฎาคมนี้ ณ บ้านวิทยาศาสตร์สิรินธร อุทยาน วิทยาศาสตร์ประเทศไทย เพื่อเฉลิมฉลองและนำเสนอวิวัฒนาการของเห็ดรา (Fungi) ตามทฤษฎีของ ชาลส์ ดาร์วิน ที่ระบุถึงการจำแนกสิ่งมีชีวิตที่จัดกลุ่มตามวิวัฒนาการ โดยการประชุมนี้เป็นเวทีนำเสนอผลงานวิจัยและความก้าวหน้าของงานวิจัยด้าน อนุกรมวิธาน การจำแนกชนิด และความสัมพันธ์ระดับวิวัฒนาการของเชื้อรา กว่า 24 ประเทศ เช่น เกาหลี ญี่ปุ่น จีน รัสเซีย สหรัฐอเมริกา เป็นต้น ซึ่งจะเป็นประโยชน์ต่อการวิจัยด้านเชื้อราและนำไปสู่การพัฒนางานวิจัย </p>
<p>นอกจากนี้ ยังมีการนำเสนอผลงานเรื่องเห็ดรา ที่มีความสำคัญต่อการอนุรักษ์ระบบนิเวศวิทยา การวิจัยเพื่อนำมาใช้ประโยชน์ในด้านต่าง ๆ เช่น อุตสาหกรรมอาหาร การแพทย์ และด้านการเกษตร ได้แก่ วิวัฒนาการของเชื้อรากับผลต่อการสร้างสารออกฤทธิ์ทางชีวภาพที่มีศักยภาพใน ทางเภสัช วิวัฒนาการร่วมของสิ่งมีชีวิต ต้นไม้แห่งชีวิต ชนิดพันธุ์และการเกิดชนิดพันธุ์ใหม่ และชีวภูมิศาสตร์ ที่มีผลต่อการกระจายของเชื้อรา โดยขณะนี้การศึกษาเกี่ยวกับเห็ดรามีความก้าวหน้ามาก ทำให้ทราบถึงวิวัฒนาการ รวมถึงการแบ่งกลุ่มหรือประเภทของราได้ชัดเจนมากขึ้น โดยประเทศไทยมีความหลากหลายทางชีวภาพของรา ซึ่งพบถึง 6,000 สายพันธุ์ จากจำนวนราทั่วโลก 80,000 สายพันธุ์ </p></body>
</news>
