<teiHeader>
<fileDesc>
<titleStmt>
  <title>กทม.เดินหน้าโครงการGreen Wi-Fiเพิ่ม256k  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090629/18787/%e0%b8%81%e0%b8%97%e0%b8%a1.%e0%b9%80%e0%b8%94%e0%b8%b4%e0%b8%99%e0%b8%ab%e0%b8%99%e0%b9%89%e0%b8%b2%e0%b9%82%e0%b8%84%e0%b8%a3%e0%b8%87%e0%b8%81%e0%b8%b2%e0%b8%a3GreenWiFi%e0%b9%80%e0%b8%9e%e0%b8%b4%e0%b9%88%e0%b8%a1256k.html  </bibl>
</sourceDesc>
</fileDesc>
</teiHeader>
<news>
<headline><orgName>HP</orgName>  คลอดเน็ตบุ๊คสำหรับธุรกิจ</headline>
<lead></lead>
<neck></neck>
<body><p>เว็บไซต์ คอมพิวเตอร์เวิลด์ เปิดเผยว่า <orgName>บริษัท ฮิวเลตต์ แพคการ์ด</orgName> ได้เปิดตัว เน็ตบุ๊ครุ่นใหม่ เจาะกลุ่มภาคธุรกิจ และคนทำงานโดยเฉพาะ โดยเจ้าเน็ตบุ๊คตัวนี้มีชื่อรุ่นว่า Mini 5101 ซึ่งจุดเด่นของรุ่นนี้ก็คือ การเลือกใช้วัสดุที่มีความแข็งแรงขึ้น พร้อมกับหน้าจอ OLED ขนาด 10.1 นิ้ว ที่สว่างขึ้นและคมชัดขึ้น แถมด้วยการใส่คียบอร์ดขนาด 95% จากคีย์บอร์ดโน้ตบุ๊คปกติ ไม่พอยังมียังเพิ่มความละเอียดของกล้องเว็บแคม เป็น 2 ล้านพิกเซลอีกด้วย ส่วนชิพประมวลผลจะใช้อินเทลอะตอม 1.66 GHz ราคาเริ่มต้นที่ 499 เหรียญสหรัฐ หรือประมาณ 18,000 บาท แต่สำหรับราคาในประเทศไทย คงต้องรอประกาศอย่างเป็นทางการอีกครั้ง</p>
<p><orgName>สหรัฐ</orgName> บี้<orgName>จีน</orgName>ยกเลิกโปรแกรมกรองเว็บไซต์</p>
<p>  <orgName>สำนักข่าวรอยเตอร์</orgName> รายงานว่า <orgName>สำนักงานการค้าของสหรัฐอเมริกา</orgName> ได้ออกมาเตือนทางการจีนให้ยกเลิก ข้อบังคับติดตั้งโปรแกรมกรองเนื้อหาบนอินเทอร์เน็ตลงบน คอมพิวเตอร์ส่วนบุคคลที่จะเริ่มมีผลบังคับใช้ตั้งแต่เดือน ก.ค.ที่จะถึงนี้ ทั้งนี้เพราะกฎข้อ บังคับดังกล่าวนั้น ขัดกับกฏการค้าโลก อีกทั้งยังเป็นการริด รอนสิทธิเสรีภาพของผู้ผลิตและผู้บริโภค โดยโปรแกรมดังกล่าวนอกจากไม่มีความจำเป็นแล้วยังอาจ ก่อให้เกิดกำแพงทางการค้าในจีนอีกด้วย</p>
<p>  อย่างไรก็ดีทาง<orgName>จีน</orgName>ก็ยังยืนยันว่า โปรแกรมกรองเว็บไซต์ที่ชื่อว่า "กรีน แดม" หรือเขื่อนสีเขียวนี้จะทำหน้าที่กรองเว็บโป๊ และภาพที่ไม่เหมาะสมแก่เด็กเท่านั้น</p>
<p>  แต่ยังมีกลุ่มนักวิจารณ์ชาวจีนออกมาติติงถึงเรื่องที่<orgName>จีน</orgName>บังคับให้ติดตั้ง โปรแกรมนี้ว่า อาจจะเป็นช่องทางในการส่งข้อมูลของผู้ใช้กลับไปยังฐานข้อมูล หรือไม่ก็อาจ จะมีการบล็อกเว็บไซต์ที่ทาง<orgName>รัฐบาล</orgName>ไม่ต้องการให้ประชาชนจีนรับรู้</p>
<p>จ็อบส์ผ่าตัดมะเร็งฉลุยเตรียมลุยงานต่อ   </p>
<p>  แม้ว่า ข่าวการรักษาโรคมะเร็งตับอ่อนของสุดยอดซีอีโอโลก อย่างสตีฟ จ็อบส์ ประธานกรรมการบริหาร<orgName>แอปเปิล</orgName>จะถูกปิดเงียบเป็นความลับมาโดยตลอด ล่าสุดสำนักข่าวชื่อดัง<orgName>วอลล์สตรีทเจอร์นอล</orgName> สามารถไปคุ้ยแคะรายละเอียดการรักษาตัวของซีอีโอรายนี้จนได้ โดยรายงานระบุว่า การเปลี่ยนถ่ายตับของจ็อบส์นั้นเกิดขึ้นตั้งแต่ 2 เดือนที่แล้ว โดยในช่วงพักฟื้น จ็อบส์จะบริหารงานแอปเปิลในลักษณะพาร์ตไทม์เท่านั้น ทั้งนี้ประชาสัมพันธ์<orgName>แอปเปิล</orgName>ปฏิเสธที่จะให้ความเห็นเกี่ยวกับข่าวการเปลี่ยน ถ่ายตับของจ็อบส์ โดยระบุเพียงว่า จ็อบส์วางแผนกลับมาลุยงานแอปเปิลในเดือนมิถุนายน </p>
<p>  นอกจากนี้แหล่งข่าว<orgName>วอลล์สตรีทเจอร์นอล</orgName> อ้างว่า แพทย์อาจยินยอมให้จ็อบส์ทำงานพาร์ตไทม์กับแอปเปิลแล้วตั้งแต่ช่วง 1-2 เดือนที่ผ่านมา ทำให้จ็อบส์เริ่มงานกับแอปเปิลแล้วในขณะนี้ เชื่อว่าประธานฝ่ายปฏิบัติการแอปเปิล "ทิม คุก (Tim Cook)" จะมีบทบาทในการประสานงานระหว่างแอปเปิลและจ็อบส์มากขึ้น และอาจมีการเรียกประชุมกรรมการบริหารแอปเปิลในเร็ววันนี้</p>
<p>iPhone 3GS ยอดขายทะลุล้านใน 1 สัปดาห์      </p>
<p>  รายงานข่าวจากบริษัทแอปเปิลแจ้งว่า ตั้งแต่มีการเปิดตัว iPhone 3GS นั้น เพิ่งเปิดตัวไปเมื่อวันที่ 19 มิถุนายน ปรากฏว่าเพียงสัปดาห์เดียว ยอดขายของ iPhone 3GS ทั่วโลกพุ่งทะลุหนึ่งล้านเครื่องแล้ว ขณะเดียวกันซอฟต์แวร์ของ iPhone OS 3.0 เวอร์ชั่นล่าสุดนั้นถูกดาวน์โหลดไปแล้วกว่าหกล้านครั้งภายในห้าวันเท่านั้น </p>
<p>  "ผู้บริโภคนั้นกำลังโหวตให้ iPhone เป็นผู้ชนะในสนามรบนี้ และนอกจากนี้ด้วยแอพพลิเคชั่นที่มีกว่า 50,000 ตัวนั้น ยังเป็นแรงผลักดันให้ iPhone นั้นแข็งแกร่งยิ่งขึ้นไปอีก" นายสตีฟ จ๊อบส์กล่าว</p>
<p><orgName>โนเกีย</orgName>จับมือ<orgName>อินเทล</orgName>พัฒนาอุปกรณ์พกพา</p>
<p>  รายงานข่าวจากเอพี ระบุว่า <orgName>อินเทล</orgName> และ<orgName>โนเกีย</orgName> ได้บรรลุข้อตกลงเมื่อวันอังคารที่ 23 มิ.ย. ในการร่วมสร้างเทคโนโลยีสุดฉลาดสำหรับสมาร์ทโฟน และอุปกรณ์อินเทอร์เน็ตพกพาอื่นๆ โดย<orgName>อินเทล</orgName>จะฝังโมเด็มของโนเกียลงไปในชิพของตัวเอง ทั้งอนาคตมือถือ และสมาร์ทโฟนของโนเกียจะมีชิพอินเทลฝังอยู่ในตัวเครื่อง ข้อตกลงดังกล่าวถือเป็นสัญญาณสำคัญ สำหรับเจ้าแห่งชิพประมวลผลอย่าง "อินเทล" เพราะนั่นหมายความว่า <orgName>อินเทล</orgName>จะสามารถขยายอาณาจักรธุรกิจชิพสำหรับคอมพิวเตอร์ไปยังแก็ดเจ็ตดังๆ อย่างสมาร์ทโฟน ซึ่ง<orgName>อินเทล</orgName>เล็งเห็นถึงการเติบโตในตลาดนี้มาโดยตลอด ข้อตกลงครั้งนี้ <orgName>อินเทล</orgName>จะฝังเทคโนโลยีโมเด็มลิขสิทธิ์โนเกียลงในชิพของตัวเอง ขณะที่ทั้งสอง<orgName>บริษัท</orgName>จะร่วมวิจัยและพัฒนา ร่วมกันในด้านซอฟต์แวร์ที่จะเข้าไปเพิ่มความสามารถบนระบบปฏิบัติการสำหรับ อุปกรณ์พกพา และจะทำให้ทั้ง<orgName>โนเกีย</orgName> และ<orgName>อินเทล</orgName>ผลิตแก็ดเจ็ตที่ดึงดูดใจกลุ่มผู้ใช้งานทั่วไปได้เพิ่มมากขึ้น ขณะที่<orgName>โนเกีย</orgName>จะสามารถสร้างยอดขายมือถือได้มากขึ้นเช่นกัน ด้วยจุดเด่นใหม่คือ การมีชิพของอินเทลติดตั้งอยู่ภายใน</p></body>
</news>
