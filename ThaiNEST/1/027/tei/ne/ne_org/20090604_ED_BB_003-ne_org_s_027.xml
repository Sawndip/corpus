<teiHeader>
<fileDesc>
<titleStmt>
  <title>"มก.-ซัน-ยูนิเน็ต" จับมือ นำร่องโอเพ่นซอร์ส3มิติ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/04/news_28866271.php?news_id=28866271  </bibl>
</sourceDesc>
</fileDesc>
</teiHeader>
<news>
<headline>คอมมาร์ตเก็งรัฐ-คอนซูเมอร์ฟื้นตลาด</headline>
<lead>คอมมาร์ตกลางปีเริ่มโหมโรงก่อนเปิดงานต้น ก.ค. ผู้ค้าไอทีเล็งเข็นโปรโมชั่น-เทคโนฯ ใหม่ดันยอด หวังปรับค่าเฉลี่ยราคาสินค้าขึ้น <orgName>เอเซอร์</orgName>กางแผนปล่อยเกตเวย์" ชนแบรนด์หรู หลังไตรมาส 2 ส่อแววค้าปลีกทรุดหนักติดลบ 20% หวัง "รัฐ-คอนซูเมอร์" ดึงกำลังซื้อฟื้น</lead>
<neck></neck>
<body><p>นายปฐม อินทโรดม ผู้จัดการทั่วไป <orgName>บริษัท เอ.อาร์.อินฟอร์เมชัน แอนด์ พับลิเคชัน จำกัด</orgName> ผู้จัดงานคอมมาร์ต กล่าวว่า สถานการณ์ตลาดค้าปลีกไอทีตั้งแต่ช่วงต้นปียังคงโตติดลบต่อเนื่อง โดยคาดว่าไตรมาส 2 อาจทรุดตัวลงไปถึง -20% จากไตรมาสแรก -14% ซึ่งเป็นผลจากสภาพเศรษฐกิจ และปัญหาการเมืองที่ส่งผลต่อความเชื่อมั่นของผู้บริโภค</p>
<p>อย่างไรก็ตามกลุ่มที่คาดว่าจะยังมีกำลังซื้อ และเป็นความหวังของตลาดไอทีในไตรมาส 3 คือ ภาครัฐ และคอนซูเมอร์ทั่วไป เนื่องจากเป็นนโยบายที่รัฐยังต้องลงทุน ขณะที่ผู้บริโภคก็น่าจะปรับตัวได้แล้ว</p>
<p>นายปฐมระบุว่า หากเป็นไปตามคาดการณ์น่าจะมีผลให้อัตราการเติบโตของตลาดไอทีไทยในภาพรวมลดลง เหลือไม่เกิน 4% จากเดิมที่เคยคาดกันว่าจะโตได้ราว 6-8%</p>
<p>ทั้งนี้ในกลุ่มผู้ค้าไอที (เวนเดอร์) ส่วนใหญ่ยังประคองตัวได้ โดยคาดว่าช่วงกลางปีจะเริ่มเห็นการเปิดตัวนวัตกรรมและเทคโนโลยีใหม่เข้า มาสร้างความน่าสนใจให้ตลาดมากขึ้น</p>
<p>ล่าสุด<orgName>บริษัท</orgName>เตรียมจัดงาน "คอมมาร์ต เอ็กซ์เจน ไทยแลนด์" ระหว่างวันที่ 2-5 ก.ค.นี้ที่ศูนย์สิริกิติ์พบว่า ผู้ค้าไอทีทุกรายยังคงเข้าร่วมงาน ทั้งส่วนใหญ่ยังมุ่งเน้นการนำเสนอเทคโนโลยีที่รองรับการใช้เทคโนโลยีที่สูง ขึ้น เช่น โปรเจ็คเตอร์ขนาดจิ๋ว เครื่องพิมพ์ระบบไร้สาย และจอแอลอีดีที่ใช้พลังงานต่ำ</p>
<p>"งานครั้งนี้คาดว่าทุกรายจะเน้นสินค้า อิเล็กทรอนิกส์สำหรับตลาดระดับบน และของเล่นไฮเทคใหม่ๆ แต่อยู่ในราคาที่ซื้อหาได้ ซึ่งคอนเซปต์งานก็ยังเหมือนเดิม มีเวิร์คชอปให้ความรู้ควบคู่ไปกับการเปิดตัวแบรนด์และเทคโนโลยีใหม่ ซึ่งคาดว่าเงินสะพัดในงานก็น่าจะไม่หนีไปจากเดิมคือ 2,000-2,500 ล้านบาท"</p>
<p>นายนิธิพัทธ์ ประวีณวงศ์วุฒิ ผู้จัดการอาวุโสฝ่ายการตลาด <orgName>บริษัท เอเซอร์ คอมพิวเตอร์ จำกัด</orgName> กล่าวว่า งานครั้งนี้<orgName>เอเซอร์</orgName>เตรียมส่งไฮไลต์เด็ดคือ การวางจำหน่ายพีซีแบรนด์ใหม่ "เกตเวย์" ซึ่งเป็นได้รับความนิยมเป็นอันดับ 3 ในสหรัฐเข้ามาทำตลาดไทย โดยจะมีงานเปิดตัว พร้อมประกาศตั้งเอสไอเอสและไอทีซิตี้เป็นตัวแทนจำหน่ายอย่างเป็นทางการวัน ที่ 23 มิ.ย.นี้</p>
<p>เขาระบุว่า <orgName>แบรนด์เกตเวย์</orgName>จะเข้ามาอุดช่องว่างในตลาดระดับ โดยวางโพสิชั่นชนกับแบรนด์พรีเมียม เช่น ไวโอและฟูจิตสึ ขณะที่แอสไปร์ ไทม์ จะเป็นตัวสร้างรายได้หลัก เนื่องจาก<orgName>บริษัท</orgName>ได้สิทธิทำตลาดซีพียูราคาต่ำของอินเทล ซึ่งคาดว่าจะสร้างความได้เปรียบและแตกต่างจากสินค้าอื่นๆ ที่ต้องเน้นแข่งราคา "เรายังได้เอ็กซ์คลูซีพดีลชิพซียูแอลวีกับอินเทลอีกราว 4 เดือน ในกลุ่มเอเซอร์ไทม์ไลน์ ซึ่งเป็นตัวที่ทำให้เรามีมาร์จินดีขึ้น"</p>
<p><orgName>บริษัท</orgName>คาดการณ์ว่าเทคโนโลยีดังกล่าวจะสามารถปรับราคาสินค้าโดยรวมขึ้นได้ราว 5-10%</p></body>
</news>
