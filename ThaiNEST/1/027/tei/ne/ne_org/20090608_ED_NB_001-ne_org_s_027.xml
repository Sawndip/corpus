<teiHeader>
<fileDesc>
<titleStmt>
  <title>แอ๊ปเปิ้ลเปิดตัวไอโฟน 3G S หั่นรุ่นเก่าลงครึ่งราคา  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 09:40:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090609/49462/%e0%b9%81%e0%b8%ad%e0%b9%8a%e0%b8%9b%e0%b9%80%e0%b8%9b%e0%b8%b4%e0%b9%89%e0%b8%a5%e0%b9%80%e0%b8%9b%e0%b8%b4%e0%b8%94%e0%b8%95%e0%b8%b1%e0%b8%a7%e0%b9%84%e0%b8%ad%e0%b9%82%e0%b8%9f%e0%b8%99-3G-S%e0%b8%ab%e0%b8%b1%e0%b9%88%e0%b8%99%e0%b8%a3%e0%b8%b8%e0%b9%88%e0%b8%99%e0%b9%80%e0%b8%81%e0%b9%88%e0%b8%b2%e0%b8%a5%e0%b8%87%e0%b8%84%e0%b8%a3%e0%b8%b6%e0%b9%88%e0%b8%87%e0%b8%a3%e0%b8%b2%e0%b8%84%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline><orgName>สสนก.</orgName> ติดตั้งโทรมาตรตรวจวัดสภาพอากาศอัตโนมัติบนระบบเครือข่ายโทรศัพท์เคลื่อนที่</headline>
<lead><orgName>สถาบันสารสนเทศทรัพยากรน้ำและการเกษตร (องค์การมหาชน)</orgName> ติดตั้งโทรมาตรตรวจวัดสภาพอากาศอัตโนมัติบนระบบเครือข่ายโทรศัพท์เคลื่อนที่ พร้อมเครื่องตรวจวัดสภาพลม หวังเพิ่มความแม่นยำพยากรณ์สภาพภูมิอากาศประเทศไทย</lead>
<neck></neck>
<body><p>ดร.รอยล จิตรดอน ผู้อำนวยการ<orgName>สถาบันสารสนเทศทรัพยากรน้ำและการเกษตร (องค์การมหาชน)</orgName> หรือ <orgName>สสนก.</orgName> <orgName>กระทรวงวิทยาศาสตร์และเทคโนโลยี</orgName> กล่าวว่า ได้ร่วมกับ <orgName>บมจ.แอดวานซ์ อินโฟร์ เซอร์วิส</orgName> หรือ <orgName>เอไอเอส</orgName> ติดตั้งอุปกรณ์โทรมาตรตรวจวัดสภาพอากาศอัตโนมัติบนระบบเครือข่ายโทรศัพท์ เคลื่อนที่เอไอเอสจำนวน 408 สถานี โดยติดตั้งบริเวณสถานีรับส่งสัญญาณของเอไอเอสจำนวน 407 สถานีทั่วประเทศ และ 1 สถานีที่กระทรวงวิทยาศาสตร์และเทคโนโลยี โดยอุปกรณ์ดังกล่าวจะใช้สำหรับตรวจวัดค่าปริมาณน้ำฝน ความเข้มแสง อุณหภูมิ ความชื้นสัมพัทธ์ และความกดอากาศ ซึ่งจะเชื่อมโยงข้อมูลไปยังระบบเครือข่าย ส่งข้อมูลสภาพภูมิอากาศผ่าน GPRS ไปยังโทรศัพท์เคลื่อนที่ และเชื่อมโยงส่งข้อมูลอัตโนมัติไปยังระบบเครือข่ายอินเทอร์เน็ตของ สสนก. ที่ www.thaiweather.net ทุก 10 นาที เพื่อให้ทุกหน่วยงานที่สนใจสามารถค้นหาข้อมูลมาใช้ประโยชน์ในการบริหาร จัดการน้ำได้ ทั้งนี้ จะทำให้ได้ข้อมูลที่รวดเร็ว ถูกต้องและแม่นยำไปใช้ประโยชน์ในการป้องกันและแก้ไขปัญหาทั้งภัยแล้งและ อุทกภัยได้อย่างมีประสิทธิภาพ โดยเฉพาะในปีนี้ที่มีการคาดการณ์ว่าจะมีน้ำมาก</p>
<p>นอกจากนี้ <orgName>สสนก.</orgName> ยังมีโครงการติดตั้งระบบตรวจวัดสภาพลมจำนวน 50 สถานีบนอุปกรณ์โทรมาตรที่ติดตั้งไปแล้ว 699 สถานีทั่วประเทศ พร้อมจะขยายให้ครบทุกสถานีในเร็วๆ นี้ โดยจะทำหน้าที่เก็บข้อมูลลม ทั้งทิศทาง และความเร็วลมอย่างน้อยเฉลี่ยวันละ 2 ครั้ง เพื่อจัดทำเป็นแผนที่ลมของประเทศไทย ซึ่งจะนำไปใช้ประโยชน์ในการเพิ่มความแม่นยำของการพยากรณ์อากาศ การบริหารจัดการมลพิษทางอากาศ รวมทั้งการจัดหาพื้นที่ที่เหมาะสมในการพัฒนาพลังงานลมในอนาคต </p></body>
</news>
