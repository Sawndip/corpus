<teiHeader>
<fileDesc>
<titleStmt>
  <title>กทช. เปิด Call Center 1200 สายด่วนรับร้องเรียนปัญหาโทรคมนาคม  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206290119&tb=N255206&return=ok&news_headline="%a1%b7%aa.%20%e0%bb%d4%b4%20Call%20Center%201200%20%ca%d2%c2%b4%e8%c7%b9%c3%d1%ba%c3%e9%cd%a7%e0%c3%d5%c2%b9%bb%d1%ad%cb%d2%e2%b7%c3%a4%c1%b9%d2%a4%c1%20  </bibl>
</sourceDesc>
</fileDesc>
</teiHeader>
<news>
<headline>เลื่อนประมูล3จีต้องรอต้นปีหน้า</headline>
<lead><orgName>กทช.</orgName>เลื่อนประมูลใบอนุญาต 3 จีเป็นต้นเดือนม.ค.ปีหน้า เอกชนชี้ไม่กระทบการดำเนินงาน แต่เสียดายผลต่อภาพรวมของเศรษฐกิจและผู้ใช้บริการ</lead>
<neck></neck>
<body><p>นายสุรนันท์ วงศ์วิทยกำจร เลขาธิการ<orgName>คณะกรรมการกิจการโทรคมนาคมแห่งชาติ (กทช.)</orgName> กล่าวในงานสัมมนา "ก้าวสู่ยุคเทคโนโลยี 3 จี จุดเปลี่ยนวิถีชีวิต-ธุรกิจโทรคมนาคมไทย" จัดโดยประชาชาติธุรกิจ ว่า <orgName>สำนักงานเลขาฯ</orgName>คาดว่าจะสามารถประกาศจัดประมูลใบอนุญาต 3 จี ได้ประมาณต้นเดือนมกราคม 2553 อย่างไรก็ตาม กำหนดการที่แน่ชัดขึ้นอยู่กับมติของ<orgName>คณะกรรมการกทช.</orgName> (บอร์ด) ที่จะอนุมัติหลักเกณฑ์เงื่อนไขได้เมื่อใด ซึ่งในระหว่าง 1-2 เดือนยังอยู่ในช่วงเวลาของการสรรหา กทช.ใหม่มาทดแทนที่ครบกำหนดออกไปก่อนหน้านี้ จึงต้องรอความชัดเจนทั้งในแง่การสรรหา และนโยบายของกทช.อีกครั้ง</p>
<p>นายสมประสงค์ บุญยะชัย ประธานกรรมการบริหาร <orgName>บมจ.ชิน คอร์ปอเรชั่น</orgName> กล่าวว่า แม้การประมูล 3จี จะเลื่อนไปจากกำหนดเดิมที่คาดว่าจะพร้อมในไตรมาส 3 หรืออย่างช้าไตรมาสที่ 4 นั้นไม่ได้เป็นเรื่องที่จะกระทบต่อเอไอเอส เพราะรอมานานหลายปีแล้ว จะช้าอีก 2-3 เดือนก็สามารถรอได้ แต่หากมองในแง่ความพร้อมของการลงทุน และการบริการแล้ว <orgName>เอไอเอส</orgName> สามารถให้บริการได้หลังจากมีใบอนุญาตในเวลาไม่กี่เดือน ส่วนเม็ดเงินการลงทุนยังพร้อมเช่นเดิม ซึ่งหาก<orgName>กทช.</orgName>ประกาศให้อ็อกชั่นจะส่งผลดีต่อรากฐานเศรษฐกิจโดยรวม</p>
<p>"เอกชนไม่ได้เสียหายอะไร เพราะแม้<orgName>กทช.</orgName>ยังไม่ประกาศให้ประมูล หรือออกใบอนุญาต 3 จี เอกชนก็มีการลงทุนทดแทนในโครงข่ายจากเดิมกันอยู่แล้ว เพื่อรองรับบริการใหม่ๆ ของเขาเอง" นายสุรนันท์กล่าว </p>
<p>นายทอเร่ จอห์นเซ่น ประธานเจ้าหน้าที่บริหาร <orgName>บมจ.โทเทิ่ล แอ็คเซ็ส คอมมูนิเคชั่น (ดีแทค)</orgName> กล่าวว่า ระหว่างที่เวลาเลื่อนออกไป <orgName>ดีแทค</orgName>ยังคงพร้อมทุกด้านทั้งแง่พัฒนาทรัพยากรบุคคลรองรับบริการใหม่ๆ และเงินทุน แต่หวังว่าสิ่งที่เคยสอบถามไปกทช.ก่อนหน้านี้จะมีความชัดเจนเพิ่มขึ้นด้วยในแง่ของหลักเกณฑ์การประมูล</p></body>
</news>
