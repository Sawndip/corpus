<teiHeader>
<fileDesc>
<titleStmt>
  <title>รัฐหนุนวิจัยเต็มสูบ อนุมัติงบ917ล้านเท่ากับตัวเลขปี52  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/02/news_28851002.php?news_id=28851002  </bibl>
</sourceDesc>
</fileDesc>
</teiHeader>
<news>
<headline><orgName>ไมโครซอฟท์</orgName>ส่ง"บิง"ลุยเสิร์ชเอ็นจิน</headline>
<lead><orgName>ไมโครซอฟท์</orgName>ยกเครื่องระบบค้นหารับยุค 2.0 ปั้นแบรนด์ "บิงดอทคอม" ทดแทน "คูโม" ชูเวอร์ชั่นใหม่ฉลาดขึ้น หวังชิงตำแหน่งผู้นำตลาดอันดับ 2 แทนยาฮู</lead>
<neck></neck>
<body><p>เว็บไซต์บีบีซี นิวส์ รายงานว่า ไมโครซอฟท์ เตรียมเปิดตัวระบบค้นหา (เสิร์ช เอ็นจิน) รอบใหม่ หลังพยายามปรับให้ระบบการค้นง่ายขึ้น เพื่อแข่งกับระบบการค้นหาของยาฮู โดยเปลี่ยนชื่อจากแบรนด์เดิม "คูโม (Kumo.com) เป็น "บิง ดอทคอม (Bing.com)"</p>
<p>ทั้งนี้ <orgName>บริษัท</orgName>มีแผนประเดิมเปิดตัวแบรนด์ใหม่กับตลาดสหรัฐ และปูพรมเวอร์ชั่นทดลองในบางพื้นที่ของโลก ซึ่งผู้ใช้ในไทยขณะนี้ก็สามารถทดลองใช้บริการดังกล่าวได้แล้วเช่นกัน</p>
<p>ระบบดังกล่าวจะช่วยค้นหาข้อมูลให้ตรงกับความต้องการมากขึ้น โดยทำความเข้าใจกับคำที่ต้องการค้นหา และจัดกลุ่มข้อมูลที่มีความสัมพันธ์กับคำค้นต้นฉบับให้มากที่สุด เช่น เมื่อค้นข้อมูลผลิตภัณฑ์จะปรากฏผลลัพธ์ทั้งการรีวิว, อุปกรณ์เสริม และร้านค้าออนไลน์ที่สามารถสั่งซื้อได้ทันที รวมทั้งข้อมูลของสินค้านั้นๆ</p>
<p>ขณะที่ หากค้นข้อมูลเกี่ยวกับการบิน ระบบก็จะไปดึงข้อมูลตารางเวลาบินจากเว็บไซต์ และข้อมูลเชื่อมโยงไปยังเว็บไซต์โรงแรม รวมทั้งเว็บตรวจสอบสภาพอากาศ</p>
<p>ทั้งนี้ เนื่องจาก<orgName>ไมโครซอฟท์</orgName>ต้องการลดระยะเวลาที่ผู้ใช้คลิกเพื่อค้นหาข้อมูลเฉพาะ หรือเรื่องที่เกี่ยวข้อง</p>
<p>นายพอล สตอดดาร์ท หัวหน้ากลุ่มเสิร์ชของไมโครซอฟท์ใน อังกฤษ กล่าวว่า 40% ของคำค้นหาไม่ได้รับคำตอบที่ต้องการ ซึ่งแสดงให้เห็นว่ายังคงมีความผิดพลาดบางอย่างในระบบการค้นหา ขณะเดียวกัน สิ่งที่หายไปก็เป็นสิ่งที่ผู้บริโภคต้องการมากที่สุดเช่นกัน</p>
<p>เขาระบุว่า ระบบใหม่ของไมโครซอฟท์จะ ดึงข้อมูลที่เชื่อว่าเป็นสิ่งที่คนใช้ทุกวันขึ้นมาแสดง โดย<orgName>บริษัท</orgName>หวังจะสร้าง "ความเชื่อมโยงทางอารมณ์" ระหว่างผู้ใช้ และ เสิร์ช เอ็นจิน รวมทั้งการสร้างฐานลูกค้าที่มีความเชื่อมั่นในระบบของค้นหาของไมโครซอฟท์</p>
<p>นอกจากนี้ ผู้ใช้ยังสามารถบันทึกคำค้นหา เพื่อช่วยจำว่าเว็บไซต์ที่เคยค้นหาแล้วพบข้อมูลเฉพาะที่ต้องการ</p>
<p>ทั้งนี้ <orgName>บริษัท</orgName>ตั้งเป้ามีส่วนแบ่งตลาดอันดับ 2 จากปัจจุบันกูเกิลครองอันดับหนึ่งในสหรัฐ สัดส่วนมากกว่า 64% ตามมาด้วยยาฮู 20% และไมโครซอฟท์ 8.2% </p></body>
</news>
