<teiHeader>
<fileDesc>
<titleStmt>
  <title>บอร์ด"กสท"เร่งสรรหาซีอีโอ-สางปัญหา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/04/news_28866686.php?news_id=28866686  </bibl>
</sourceDesc>
</fileDesc>
</teiHeader>
<news>
<headline><orgName>สวทช.</orgName>แจกทุนวิจัย20ล้าน พัฒนาชุดตรวจสารพัดโรค</headline>
<lead><orgName>ทีมวิจัยเชียงใหม่</orgName>คว้าทุนวิจัย 20 ล้านบาทจากสำนักงานพัฒนาวิทยาศาสตร์ฯ วางแผนขยายชุดตรวจโรคให้ครอบคลุม โรคหัวใจ มะเร็ง และวัณโรค กลุ่มโรคยอดฮิตของประชากรโลก พร้อมกับวางแผนก่อตั้งเป็นบริษัทผลิตและจำหน่ายขนาดใหญ่</lead>
<neck></neck>
<body><p>น.พ ประสิทธิ์ ผลิตผลการพิมพ์ รองผู้อำนวยการ<orgName>สำนักงานพัฒนาวิทยาศาสตร์และเทคโนโลยีแห่งชาติ (สวทช.)</orgName> กล่าวว่า โครงการทุนวิจัยแกนนำเป็นทุนวิจัยที่มอบแก่นักวิจัยที่มีผลงาน และผลิตผลงานตีพิมพ์ในวารสารวิชาการระดับนานาชาติ โดยหวังว่าการสนับสนุนทุน 20 ล้านบาทจากสวทช. จะช่วยผลักดันให้เกิดการต่อยอดในระดับอุตสาหกรรม</p>
<p>"การทำวิจัยในระดับห้องทดลองไม่ใช่เรื่องยาก แต่การขยายขนาดเพื่อผลิตในระดับใหญ่เป็นเรื่องค่อนข้างยากและจำเป็นต้อง อาศัยทุนวิจัยสนับสนุน และ<orgName>สวทช.</orgName>มองว่า การพัฒนาชุดตรวจคิดว่ามีความเป็นไปได้ในเชิงพาณิชย์" รองผู้อำนวยการ <orgName>สวทช.</orgName> กล่าว</p>
<p>ทีมวิจัยจากคณะเทคนิคการแพทย์ มหาวิทยาลัยเชียงใหม่ (มช.) โดย ศ.วัชระ กสินฤกษ์ ผู้อำนวยการ<orgName>ศูนย์วิจัยเทคโนโลยีชีวการแพทย์ ภาควิชาเทคนิคการแพทย์</orgName> เป็นหัวหน้าทีมพัฒนาชุดตรวจโรค เป็นทีมวิจัยแรกที่ได้รับทุนจากโครงการทุนวิจัยแกนนำ ระยะเวลาทุน 5 ปี</p>
<p>ก่อนหน้านี้ <orgName>ทีมวิจัย</orgName>ประสบความสำเร็จจากการพัฒนาชุดตรวจโรคจากแอนติบอดี้ หรือภูมิคุ้มกันชนิดหนึ่งของร่างกาย และสามารถพัฒนาออกมาเป็นชุดตรวจคัดกรองพาหะโรคอัลฟ่าธาลัสซีเมียเป็นครั้ง แรกของโลก ตามติดด้วยชุดน้ำยาตรวจนับเม็ดเลือดขาว หรือซีดี 4 สำหรับผู้ป่วยเอดส์</p>
<p>ชุดตรวจที่พัฒนาโดย<orgName>ทีมวิจัยมหาวิทยาลัย เชียงใหม่</orgName>ได้ถ่ายทอดเทคโนโลยีไปยังภาคเอกชนสู่การผลิตในเชิงพาณิชย์ ช่วยลดการนำเข้าชุดตรวจจากต่างประเทศ</p>
<p>“การใช้แอนติบอดี้ หรือกลไกภูมิคุ้มกันของร่างกายมาใช้ในการพัฒนาชุดตรวจ มีพัฒนาการมาตลอดในช่วง 50-60 ปีที่ผ่านมา ในต่างประเทศทำกันแพร่หลาย แต่ของ<orgName>ไทย</orgName>ยังอยู่ในวงจำกัด” ศ.วัชระ กล่าว</p>
<p>ความน่าสนใจของแอนติบอดี้ ทำให้นักวิทยาศาสตร์ต่างประเทศเริ่มพัฒนายาแอนติเจนเป็นยารักษาโรคกว่า 400 ชนิด ทั้งในรูปแบบของการวิจัย รีคอมบิแนนท์ หรือการพัฒนาโปรตีนจำเพาะในหลอดทดลอง ตลอดจนผลิตเป็นยารักษาโรคแล้วกว่า 22 ชนิด เช่น ยารักษาโรคมะเร็ง โรคภูมิแพ้ โรคอักเสบเรื้อรัง และภูมิคุ้มกันต่อต้านตัวเอง</p>
<p>สำหรับทุนวิจัยทุนที่ได้รับ <orgName>ทีมวิจัย</orgName>มีแผนนำไปพัฒนาเป็นชุดตรวจโรคหัวใจและหลอดเลือด โดยการศึกษาโปรตีนจำเพาะที่เกี่ยวข้องกับคอเรสเตอรอลชนิดแอลดีแอล ตัวการทำให้ไขมันอุดตันในเส้นเลือด รวมถึงพัฒนาชุดตรวจมะเร็ง และชุดตรวจวัณโรคอย่างรวดเร็วภายใน 10 นาที จากเดิมที่ใช้ระยะเวลา 1 เดือน ตลอดจนพัฒนายาใหม่ในกลุ่มแอนติบอดี้</p>
<p>เป้าหมายในอนาคต ศ.วัชระกล่าวว่าต้องการผลักดันให้เกิดศูนย์เชี่ยวชาญเฉพาะทาง รวมถึงแตกตัวจากมหาวิทยาลัยออกมาเป็นบริษัทเพื่อผลิตชุดตรวจวินิจฉัยโรคใน เชิงพาณิชย์ ซึ่งเป็นโมเดลที่มหาวิทยาลัยต่างประเทศใช้สร้างธุรกิจนวัตกรรมสู่ตลาด</p>
<p>ศ.วัชระ เคยได้รับรางวัลมหิดลบี-บราวน์ เพื่อการแพทย์และสาธารณสุขไทย ประจำปี 2550 และนักวิจัยดีเด่นแห่งชาติ ประจำปี 2551 โดย สสวท. ทุนนักวิจัยแกนนำเป็นทุนวิจัยสนับสนุนเพิ่มเติมมาจากโครงการทุนนักวิจัย อาชีพ มูลค่าทุน 20 ล้านบาทที่จัดต่อเนื่องเป็นประจำทุกปี</p></body>
</news>
