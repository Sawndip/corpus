<teiHeader>
<fileDesc>
<titleStmt>
  <title>อินเทลเตรียมโชว์เคสไอทีโอบามา  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 01:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090617/51917/%e0%b8%ad%e0%b8%b4%e0%b8%99%e0%b9%80%e0%b8%97%e0%b8%a5%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b9%82%e0%b8%8a%e0%b8%a7%e0%b9%8c%e0%b9%80%e0%b8%84%e0%b8%aa%e0%b9%84%e0%b8%ad%e0%b8%97%e0%b8%b5%e0%b9%82%e0%b8%ad%e0%b8%9a%e0%b8%b2%e0%b8%a1%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>นักวิจัยไบโอเทค เตือนชาวบ้านนำว่านจักจั่นมาบูชา ระวังมีผลต่อผู้ที่เป็นภูมิแพ้ (07.30 น.)</headline>
<lead>นักวิจัยไบโอเทค เตือนชาวบ้านที่นำว่านจักจั่นมาบูชา พบเชื้อราก่อโรคกับผู้ที่เป็นภูมิแพ้ เผย เป็นเชื้อราที่พบกันทั่วโลก</lead>
<neck></neck>
<body><p>ดร.สายัณห์ สมฤทธิ์ผล นักวิจัยห้องปฏิบัติการราวิทยา <orgName>ศูนย์พันธุวิศวกรรมและเทคโนโลยีชีวภาพแห่งชาติ (ไบโอเทค) กระทรวงวิทยาศาสตร์และเทคโนโลยี</orgName> กล่าวถึงกรณีที่ชาวบ้านในหลายจังหวัดของประเทศไทยนำว่านจักจั่นที่ตายแล้วมา บูชาเป็นสิ่งศักดิ์สิทธิ์ว่า ว่านจักจั่นที่นำมาบูชานี้เป็นเพียงแมลงที่ตายจากการติดเชื้อราเท่านั้น รวมถึงประเทศไทยได้ค้นพบมาตั้งแต่ปี 2544 แล้ว โดยเฉพาะในช่วงฤดูฝนจักจั่นยิ่งมีโอกาสติดเชื้อราแมลง ซึ่งจะก่อให้เกิดโรคและตายในที่สุด เบื้องต้นจากการนำตัวอย่างมาวิเคราะห์คาดว่า เป็นเชื้อราสายพันธุ์คอร์โดเซฟ ชนิด โซโบซิเฟอรา ทั้งนี้ ต้องการเตือนชาวบ้านที่นำว่านจักจั่นไปบูชาให้ระวัง แม้ว่าเชื้อราในแมลงจะก่อโรคต่อแมลงเท่านั้น แต่สำหรับผู้ที่เป็นภูมิแพ้ก็มีโอกาสเสี่ยงให้เกิดอาการแพ้ได้ เนื่องจากราบนตัวจักจั่นที่ขุดขึ้นมาอาจยังมีชีวิตอยู่และสร้างสปอร์ได้ รวมถึง หากนำจักจั่นที่ตายแล้วมาทำความสะอาด ทาแลคเกอร์เคลือบ ก็อาจจะยังมีราหลงเหลืออยู่ และหากเก็บรักษาไม่ได้ในช่วงฤดูฝนที่มีความชื้นสูง อาจทำให้เชื้อราชนิดอื่น โดยเฉพาะที่ก่อโรคในคนมาเจริญเติบโตและเป็นอันตรายต่อผู้พกพาได้ นอกจากนี้ ชาวบ้านไม่ควรนำว่านจักจั่นมารับประทาน เนื่องจากขณะนี้กำลังศึกษาว่าเชื้อราชนิดนี้ก่อโรคในคนหรือไม่ โดยเฉพาะอาการท้องเสีย</p>
<p>นักวิจัยห้องปฏิบัติการราวิทยา <orgName>ไบโอเทค</orgName> กล่าวอีกว่า ขณะนี้<orgName>ไบโอเทค</orgName>ได้มีการรวบรวมราแมลงไว้ศึกษาเกือบ 40,000 ชนิด เพื่อดูสารออกฤทธิ์ทางชีวภาพมาพัฒนาเป็นยารักษาโรค เช่น โรคมาลาเรีย และโรคที่เกิดจากแบคทีเรีย </p></body>
</news>
