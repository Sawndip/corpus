<teiHeader>
<fileDesc>
<titleStmt>
  <title>ค่ายไอทีชี้กระแสไอทีทรงตัว กำลังซื้อกระจุกกลุ่มกลางถึงบน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-09 01:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090709/58047/%e0%b8%84%e0%b9%88%e0%b8%b2%e0%b8%a2%e0%b9%84%e0%b8%ad%e0%b8%97%e0%b8%b5%e0%b8%8a%e0%b8%b5%e0%b9%89%e0%b8%81%e0%b8%a3%e0%b8%b0%e0%b9%81%e0%b8%aa%e0%b9%84%e0%b8%ad%e0%b8%97%e0%b8%b5%e0%b8%97%e0%b8%a3%e0%b8%87%e0%b8%95%e0%b8%b1%e0%b8%a7-%e0%b8%81%e0%b8%b3%e0%b8%a5%e0%b8%b1%e0%b8%87%e0%b8%8b%e0%b8%b7%e0%b9%89%e0%b8%ad%e0%b8%81%e0%b8%a3%e0%b8%b0%e0%b8%88%e0%b8%b8%e0%b8%81%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%81%e0%b8%a5%e0%b8%b2%e0%b8%87%e0%b8%96%e0%b8%b6%e0%b8%87%e0%b8%9a%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ทีมตัวแทนเยาวชนแข่งขันหุ่นยนต์ไทย ที่คว้า 2 แชมป์ จาก world robocup 2009 ที่ออสเตรีย เดินทางถึงไทยแล้ว</headline>
<lead>ทีมตัวแทนเยาวชนแข่งขันหุ่นยนต์ของไทย ที่คว้า 2 แชมป์ จากการแข่งขัน world robocup 2009 ที่ประเทศออสเตรีย เดินทางกลับถึงไทยแล้ว ท่ามกลางการแสดงความยินดีและการต้อนรับอย่างอบอุ่น</lead>
<neck></neck>
<body><p>ทีมหุ่นยนต์ไอราปโปร จากคณะวิศวกรรมศาสตร์ มหาวิทยาลัยเทคโนโลยีพระเจ้าเกล้าพระนครเหนือ ซึ่งคว้าแชมป์ประเภทหุ่นยนต์กู้ภัย ติดต่อกันเป็นสมัยที่ 4 จากการแข่งขันรายการ world Robocup 2009 ที่เมืองกราซ ประเทศออสเตรีย และทีมหุ่นยนต์สกูบ้า จากคณะวิศวกรรมศาสตร์ มหาวิทยาลัยเกษตรศาสตร์ ซึ่งคว้าแชมป์ประเภทหุ่นยนต์เตะฟุตบอล จากรายการเดียวกัน ได้เดินทางกลับถึงประเทศไทยแล้ว ท่ามกลางการต้อนรับจากเพื่อนและครอบครัวอย่างอบอุ่น ซึ่งตัวแทนจากทั้ง 2 ทีมต่างแสดงถ้วยรางวัลชนะเลิศอย่างภาคภูมิใจ โดย นายอาทิตย์ ตระกูลธงชัย ตัวแทนเยาวชนจากทีม ไอราปโปร กล่าวว่า การเตรียมความพร้อมและความสามัคคีของกลุ่ม ถือเป็นแรงผลักดันหลัก ที่ช่วยให้สามารถคว้าแชมป์การแข่งขันหุ่นยนต์ประเภทกู้ภัยมาเป็นสมัยที่ 4 ติดต่อกันได้เป็นผลสำเร็จ และขอมอบรางวัลนี้เป็นของขวัญให้แก่ประชาชนชาวไทยทั่วประเทศด้วย</p>
<p>ขณะที่ นายจักรกฤษณ์ ศุทธากรณ์ นายก<orgName>สมาคมวิชาการหุ่นยนต์ไทย</orgName> กล่าวว่า ความสำเร็จของตัวแทนเยาวชนไทย เป็นที่ยอมรับในเวทีโลก จนเป็นแรงบันดาลใจและกระตุ้นให้เยาวชนสนใจเทคโนโลยีหุ่นยนต์ในวงกว้างมาก ขึ้น จึงคาดหวังว่า ภาครัฐและภาคเอกชนจะร่วมมือกันพัฒนาเทคโนโลยีหุ่นยนต์ของไทยให้ก้าวหน้าต่อ ไปในอนาคต </p></body>
</news>
