<teiHeader>
<fileDesc>
<titleStmt>
  <title>รมว.วิทย์ฯ น้อมรับกระแสพระราชดำรัสในหลวง ที่ทรงห่วงข้าวไทย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206250241&tb=N255206&return=ok&news_headline="%c3%c1%c7.%c7%d4%b7%c2%ec%cf%20%b9%e9%cd%c1%c3%d1%ba%a1%c3%d0%e1%ca%be%c3%d0%c3%d2%aa%b4%d3%c3%d1%ca%e3%b9%cb%c5%c7%a7%20%b7%d5%e8%b7%c3%a7%cb%e8%c7%a7%a2%e9%d2%c7%e4%b7%c2%20"  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์ฯ</orgName> นำคณะผู้แทนด้านสิ่งแวดล้อมภูฎานลงพื้นที่ศึกษาโครงการแก้มลิงอเนกประสงค์</headline>
<lead><orgName>กระทรวงวิทยาศาสตร์และเทคโนโลยี</orgName> นำคณะผู้แทนด้านสิ่งแวดล้อมภูฎาน ลงพื้นที่ศึกษาโครงการแก้มลิงอเนกประสงค์ โครงการในพระราชดำริของพระบาทสมเด็จพระเจ้าอยู่หัว หวังร่วมวิจัยพัฒนาวิทยาศาสตร์และเทคโนโลยีรับมือกับภาวะโลกร้อน</lead>
<neck></neck>
<body><p>คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> กล่าวภายหลังนางสาวเพลดอน ซริงริ่ง (Mrs.Peldon Tshering) รองประธานคณะกรรมการด้านสิ่งแวดล้อม พร้อมคณะเจ้าหน้าด้านสิ่งแวดล้อม และสาธารณสุข ประเทศภูฎาน เข้าพบ เพื่อหารือแนวทางความร่วมมือด้านการวิจัยและพัฒนาวิทยาศาสตร์และเทคโนโลยี ภายหลังได้เคยลงนามความร่วมมือไปก่อนหน้านี้ ว่า ประเทศภูฏานต้องการขอศึกษาการนำวิทยาศาสตร์ในประเทศไทยไปใช้ประโยชน์ในการ รับมือกับการเปลี่ยนแปลงของสภาพภูมิอากาศ หรือภาวะโลกร้อน เนื่องจากภูฎานต้องจัดทำรายงานการเปลี่ยนแปลงสภาพภูมิอากาศ เพื่อเสนอต่อสหประชาชาติ โดยในวันจันทร์นี้ได้มอบหมายให้ดร.รอยล จิตรดอน ผู้อำนวยการ<orgName>สถาบันสารสนเทศทรัพยากรน้ำและการเกษตร (องค์การมหาชน)</orgName> หรือ <orgName>สสนก.</orgName>และผศ.ดร.อานนท์ สนิทวงศ์ ณ อยุธยา ที่ปรึกษารัฐมนตรีและผู้อำนวยการ<orgName>ศูนย์วิทยาศาสตร์เทคโนโลยีด้านภัยพิบัติและ การเปลี่ยนแปลงภูมิอากาศ</orgName>นำคณะของภูฎานลงพื้นที่ไปศึกษาโครงการแก้มลิง อเนกประสงค์ คลองสนามชัย-มหาชัย กรุงเทพมหานคร-สมุทรสาคร ที่จังหวัดสมุทราสาคร โครงการในพระราชดำริพระบาทสมเด็จพระเจ้าอยู่หัว </p>
<p>นอกจากนี้ ประเทศภูฏานต้องการร่วมทำวิจัยด้านความหลากหลายทางชีวภาพ เช่น การหาพืชสมุนไพรรักษาโรค การศึกษาด้านวิทยาศาสตร์ทางการแพทย์ โดยได้เชิญตัวแทนกระทรวงวิทยาศาสตร์ไปภูฏาน เพื่อศึกษาความเป็นไปได้ในการวิจัยและพัฒนา เนื่องจากเป็นประเทศที่มีการพัฒนาเมืองและสิ่งแวดล้อมได้อย่างสมดุล โดยมีพื้นที่ป่าไม้กว่าร้อยละ 74 ขณะที่ไทยมีเพียงร้อยละ 20 เท่านั้น</p></body>
</news>
