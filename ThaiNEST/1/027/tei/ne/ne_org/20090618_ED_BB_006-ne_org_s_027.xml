<teiHeader>
<fileDesc>
<titleStmt>
  <title>เพย์พาลเตรียมเพิ่มทีมงานชาวไทย  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-19 01:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090619/52563/%e0%b9%80%e0%b8%9e%e0%b8%a2%e0%b9%8c%e0%b8%9e%e0%b8%b2%e0%b8%a5%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b9%80%e0%b8%9e%e0%b8%b4%e0%b9%88%e0%b8%a1%e0%b8%97%e0%b8%b5%e0%b8%a1%e0%b8%87%e0%b8%b2%e0%b8%99%e0%b8%8a%e0%b8%b2%e0%b8%a7%e0%b9%84%e0%b8%97%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline><orgName>กสท</orgName>ตั้งบอร์ด4คน แจงองค์กรใหญ่รมว.ไอซีทีส่งตรง</headline>
<lead></lead>
<neck></neck>
<body><p>นายธานีรัตน์ ศิริปะชะนะ กรรมการ (บอร์ด) และประธานกรรมการสรรหา กรรมการผู้จัดการใหญ่ <orgName>บมจ.กสท โทรคมนาคม</orgName> กล่าวว่า ขณะนี้ <orgName>กสท</orgName> มีบอร์ด 4 คนใหม่ เสนอโดย รมว.ไอซีที เป็น 15 คนจาก 11 คน เพราะเป็นองค์กรใหญ่ต้องมีบอร์ดรับผิดชอบคณะกรรมการชุดเล็กๆ ให้รัดกุม ได้แก่ นายวัลลภ พลอยทับทิม ปลัด<orgName>กระทรวงการพัฒนาสังคมและความมั่นคงของมนุษย์</orgName> นายอรรถสิทธิ์ ดำรงรัตน์ ที่ปรึกษาผู้ช่วยรัฐมนตรีว่าการ<orgName>กระทรวงการคลัง</orgName> นายชาวันย์ สวัสดิ์-ชูโต รองผู้อำนวยการ<orgName>สำนักส่งเสริมวิสาหกิจขนาดกลางและขนาดย่อม (สสว.)</orgName> และนายรักษ์ศักดิ์ วิศวพลานนท์ กรรมการผู้จัดการ <orgName>บริษัทพลานนท์ จำกัด</orgName> ญาตินายฉัตร พลานนท์ เลขาฯ รมว.<orgName>ไอซีที</orgName></p>
<p>การประชุมบอร์ดครั้งต่อไป 24 มิ.ย.2552 บอร์ดชุดใหม่จะพิจารณารายชื่อที่กรรมการสรรหาซีอีโอ ส่งมาเพียง 1 รายชื่อ ตามที่ลงคะแนนให้ผู้สมัคร 7 ราย วันที่ 22 มิ.ย.นี้ จากนั้น 25 มิ.ย.อนุกรรมการพิจารณาค่าตอบแทนของซีอีโอ ซึ่งมีนายกุลิศ สมบัติศิริ จาก สกร. จะร่วมพิจารณาด้วย อีกทั้งสรุปเงินเดือนลงตัว คาดว่ากลางเดือนก.ค.นี้จะได้กรรมการผู้จัดการใหญ่</p>
<p>ทั้งบอร์ดนัดแรกยังเรียกผู้บริหารจาก 6 ธุรกิจ ชี้แจงผลการดำเนินงานและรายได้สรุปรายได้ต่ำกว่าเป้าหมาย 3% และเมื่อเปรียบเทียบไตรมาสแรกของปี 2551-2552 หน่วยงานด้านซีดีเอ็มเอ เติบโตแง่ทิศทางที่วางไว้ แต่ต้องเสริมการสร้างการรับรู้ของแบรนด์ให้ดีขึ้น ดังนั้นจะตั้งคณะกรรมการพิจารณาการใช้งบสื่อสารองค์กร เพื่อใช้งบการตลาดอย่างมีประสิทธิภาพยิ่งขึ้นด้วยงบประมาณเท่าเดิม 58 ล้านบาท</p>
<p>ส่วนหน่วยงานโทรศัพท์ทางไกลระหว่างประเทศมี อัตราการลดลงของรายได้มากที่สุด แม้รายได้ของเลขหมาย 009 เพิ่มขึ้น แต่รายได้ 001 ตกลง และกลุ่มธุรกิจสัญญาร่วมการงานที่ลดลงเนื่องจากสภาพเศรษฐกิจของประเทศ ดังนั้นบอร์ดให้ผู้บริหาร กสท ไปแก้ไขแผนฟื้นฟูองค์กร และนำกลับมาเสนอใหม่</p></body>
</news>
