<teiHeader>
<fileDesc>
<titleStmt>
  <title>สนช.เตรียมร่วมกับมหาวิทยาลัยต่างชาติ ศึกษาสารสำคัญในผลไม้ทำอาหารเสริมสุขภาพ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160131&tb=N255206&return=ok&news_headline="%ca%b9%aa.%e0%b5%c3%d5%c2%c1%c3%e8%c7%c1%a1%d1%ba%c1%cb%d2%c7%d4%b7%c2%d2%c5%d1%c2%b5%e8%d2%a7%aa%d2%b5%d4%20%c8%d6%a1%c9%d2%ca%d2%c3%ca%d3%a4%d1%ad%e3%b9%bc%c5%e4%c1%e9%b7%d3%cd%d2%cb%d2%c3%e0%ca%c3%d4%c1%ca%d8%a2%c0%d2%be%20%20"  </bibl>
</sourceDesc>
</fileDesc>
</teiHeader>
<news>
<headline><orgName>กทช.</orgName> จับมือ TRIDI มอบทุนการศึกษา NTC Scholarship 2552 15 ล้านบาท หวังพัฒนาบุคลากรโทรคมนาคมไทย</headline>
<lead><orgName>คณะกรรมการกิจการโทรคมนาคมแห่งชาติ</orgName> ร่วมกับ <orgName>สถาบันวิจัยและพัฒนาอุตสาหกรรมโทรคมนาคม</orgName> มอบทุนการศึกษา NTC Scholarship 2552 จำนวน 15 ล้านบาท หวังลดการขาดแคลนบุคลากรด้านโทรคมนาคม และเสริมศักยภาพนักวิจัยด้านโทรคมนาคมไทยให้มีมาตรฐานทัดเทียมสากล</lead>
<neck></neck>
<body><p>นายสุพจน์ เธียรวุฒิ ผู้อำนวยการ<orgName>สถาบันวิจัยและพัฒนาอุตสาหกรรมโทรคมนาคม</orgName> หรือ <orgName>TRIDI</orgName> กล่าวว่า เนื่องจากปัจจุบันประเทศไทยค่อนข้างขาดแคลนบุคลากรด้านโทรคมนาคมเฉพาะ หากเปรียบเทียบกับความต้องการในตลาดโทรคมนาคม ทาง <orgName>TRIDI</orgName> จึงร่วมกับ<orgName>สำนักงานคณะกรรมการกิจการโทรคมนาคมแห่งชาติ</orgName> มอบทุนการศึกษา NTC Scholarship 2552 จำนวน 15 ล้านบาท เพื่อสนับสนุนนิสิต นักศึกษาที่มีศักยภาพด้านโทรคมนาคม ให้มีการศึกษาในระดับที่สูงขึ้น และสามารถนำความรู้ที่ได้ไปพัฒนางานวิจัยในสาขาโทรคมนาคม เทคโนโลยีสารสนเทศและเทคโนโลยีที่เกี่ยวข้อง เกิดการกระตุ้นสร้างงานวิจัย เพื่อรองรับการเจริญเติบโตของอุตสาหกรรมโทรคมนาคมของประเทศ ตลอดจนเพื่อสร้างนักวิจัยที่ทำการศึกษาในประเทศไทยให้มีมาตรฐาน เพียงพอต่อความต้องการบุคลากรในประเทศ และมีคุณภาพเป็นที่ยอมรับในระดับสากล นอกจากนี้ การที่มีบุคลากรด้านงานวิจัยเพิ่มมากขึ้นในสาขาโทรคมนาคมในประเทศไทย ก็จะเป็นการสร้างความเชื่อมั่นและเพิ่มโอกาสในการลงทุนด้านอุตสาหกรรมโทร คมนาคมในประเทศไทยมากขึ้น ตลอดจนช่วยสร้างโอกาสในการเกิดผู้ประกอบการรายใหม่ด้านโทรคมนาคมอีกด้วย</p>
<p>ทั้งนี้ การมอบทุนการศึกษา NTC Scholarship 2552 มีการคัดเลือกและพิจารณาบุคลากรผู้ที่มีความเหมาะสมในการได้รับทุนการศึกษา จากผลงานทางวิชาการของผู้ขอรับทุนซึ่งมีความสอดคล้องกับยุทธศาสตร์หลักของ TRIDI คือ ด้านการมุ่งพัฒนาโทรคมนาคมไทย ในด้านการสื่อสารไร้สาย อาทิ เครือข่ายอินเทอร์เน็ตและโทรศัพท์มือถือ </p></body>
</news>
