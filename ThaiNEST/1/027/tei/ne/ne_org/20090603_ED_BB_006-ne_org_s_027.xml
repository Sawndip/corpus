<teiHeader>
<fileDesc>
<titleStmt>
  <title>เอชพีเข็นแคมเปญแจกเครื่องสู้ พิษศก.ทำตลาดพรินเตอร์ทรุด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/03/news_28858682.php?news_id=28858682  </bibl>
</sourceDesc>
</fileDesc>
</teiHeader>
<news>
<headline><orgName>เอชพี</orgName>เข็นแคมเปญแจกเครื่องสู้ พิษศก.ทำตลาดพรินเตอร์ทรุด</headline>
<lead>ค่ายพรินเตอร์ปรับตัว หลังศก.พ่นพิษทำตลาดทรุดหนักต่อเนื่อง <orgName>เอชพี</orgName>เผยโตต่อปี 4% เข็นแคมเปญให้เครื่องฟรีลูกค้า เสียเฉพาะค่าหมึกต่อเดือนทั้งปี เปิดตัวแล้ว 2 เดือน มีลูกค้าใช้กว่า 50 ราย เตรียมรุกต่อกลุ่มเอสเอ็มบี คาดช่วยลดต้นทุนการทำงานให้ลูกค้าได้กว่า 50%</lead>
<neck></neck>
<body><p>นางสาววริยา อุดมศิริ ผู้จัดการฝ่ายพัฒนาตลาดผลิตภัณฑ์เครื่องพิมพ์อิงค์เจ็ท <orgName>บริษัทฮิวเลตต์-แพคการ์ด (ประเทศไทย)</orgName> หรือ<orgName>เอชพี</orgName> กล่าวว่า จากรายงานของไอดีซีเมื่อต้นปี ระบุว่า ตลาดพรินเตอร์โดยภาพรวมปีนี้ จะเติบโตเพียง 4% เท่านั้น ถือว่าน้อยมากเมื่อเทียบกับหลายปีก่อน โดยอัตราการเติบโตนี้ แบบออลอินวันโต 65% แบบฟังก์ชันเดี่ยวโต 35%</p>
<p>2 เดือนที่ผ่านมา <orgName>เอชพี</orgName>จึงเปิดแคมเปญ “When everything count” ขึ้น ให้ลูกค้าใช้เครื่องพิมพ์ตระกูลอิงค์เจ็ทแบบออลอินวันฟรี เสียเฉพาะค่าหมึกพิมพ์รายเดือน 2 ตลับ ผ่อนจ่ายรายเดือนอย่างต่ำ 12 เดือน สามารถเลือกได้ว่าจะซื้อหมึกดำ 2 ตลับ หรือหมึกดำ 1 ตลับ หมึกสี 1 ตลับ ราคาเดือนละ 2,340 บาท และทำแคมเปญแจกเครื่องฟรีไปยังกลุ่มคอนซูเมอร์ด้วย ซึ่งได้รับความสนใจมาก ทำให้ตลาดพรินเตอร์ส่วนคอนซูเมอร์โตกว่า 74%</p>
<p>แคมเปญนี้ได้รับการตอบรับกว่า 50 รายจากฐานลูกค้าของเอชพี บางรายใช้เครื่องของคู่แข่งอยู่แต่หันมาใช้แคมเปญของเอชพี ซึ่งครั้งนี้เปิดกว้างสู่กลุ่มลูกค้าเอสเอ็มบีทั่วไป ซึ่งมีกว่า 40 รายให้ความสนใจ</p>
<p>ทั้งนี้ ผู้ประกอบการเอสเอ็มบีในไทยมี 2.4 ล้านราย แต่ผลสำรวจกลุ่มตัวอย่างผู้ประกอบการรายใหม่ พบว่ามีระยะเวลาดำเนินธุรกิจสั้นลง ทำให้มี<orgName>เอสเอ็มบี</orgName>ต้องปิดกิจการลงแล้วไม่ต่ำกว่า 1,500 ราย เพราะสภาพเศรษฐกิจตกต่ำ ต้องหาแนวทางช่วยลดต้นทุนการทำงานเข้ามาเสริมมากขึ้น</p>
<p>ดังนั้น<orgName>เอชพี</orgName>จะใช้เครื่องพิมพ์ตระกูลออฟฟิศ เจ็ท โปร ในแคมเปญนี้ จากการทดสอบพบว่า รุ่นนี้ลดต้นทุนการพิมพ์ต่อหน้า และประหยัดไฟได้ 50% ของค่าใช้จ่ายด้านการพิมพ์ทั้งหมด</p>
<p>เธอ กล่าวด้วยว่า <orgName>เอชพี</orgName>จะใช้แคมเปญนี้เป็นกลยุทธ์หลักของส่วนธุรกิจพรินเตอร์และภาพพิมพ์ตลอด ทั้งปีนี้ จากสภาพเศรษฐกิจที่ไม่ดี ทำให้ต้องคิดหาแคมเปญที่ช่วยได้ทั้งเอชพีเอง และลูกค้า</p>
<p>“การแข่งขันของตลาดพรินเตอร์ปีนี้ แต่ละแบรนด์จะหันมาใช้วิธีที่ให้ลูกค้าลดต้นทุนการทำงานให้มากที่สุด ซึ่งขึ้นอยู่กับว่าแต่ละแบรนด์จะเปิดแคมเปญลักษณะนี้ออกมาได้รวดเร็วแค่ไหน”</p>
<p>อย่างไรก็ตาม เมื่อต้นปีนายสมชัย สูงสว่าง ผู้จัดการทั่วไป กลุ่มธุรกิจภาพและการพิมพ์ เอชพี ประเมินว่า กำไรต่อเครื่องของพรินเตอร์โดยภาพรวมปรับตัวลดลง ทำให้หลาย<orgName>บริษัท</orgName>ต้องหันมาเน้นทำกำไรจากยอดขายของหมึกพิมพ์แทน</p>
<p>นายยรรยงค์ มุนีมงคลทร ผู้อำนวยการบริหาร <orgName>บริษัท เอปสัน (ประเทศไทย) จำกัด</orgName> กล่าวว่า การให้เครื่องฟรีกับลูกค้า แต่สร้างรายได้จากการขายหมึกพิมพ์เป็นกลยุทธ์ที่น่าสนใจ แต่เชื่อว่าท้ายที่สุดค่าเครื่องจะต้องบวกเพิ่มไปกับค่าหมึกแน่นอน เนื่องจากเป็นต้นทุนที่ผู้ผลิตไม่สามารถหลีกเลี่ยงได้ สำหรับ<orgName>เอปสัน</orgName>จะเปิดโอกาสให้พาร์ทเนอร์เป็นผู้เสนอทางเลือกแก่ลูกค้าเป็นรายๆ แทน</p>
<p>อย่างไรก็ตาม <orgName>เอปสัน</orgName>เชื่อว่า สินค้าของบริษัทอยู่ในระดับราคาที่ลงทุนได้ไม่ยาก ทั้งยังทำโปรโมชั่นหมึกพิมพ์ในราคาสมเหตุสมผลอยู่แล้ว</p>
<p>นายวรินทร์ ตันติพงศ์พาณิช ผู้อำนวยการอาวุโสและผู้จัดการทั่วไป ส่วนงานคอนซูเมอร์ อิมเมจิ้ง แอนด์ อินฟอร์เมชั่น <orgName>บริษัท แคนนอน มาร์เก็ตติ้ง (ไทยแลนด์) จำกัด</orgName> กล่าวว่า <orgName>แคนนอน</orgName>ยังทำตลาดต่อเนื่อง เน้นโรดโชว์ไปพร้อมตัวแทนจำหน่าย แม้ไตรมาสแรกตลาดพรินเตอร์โดยภาพรวมยังทรงตัว คาดว่าตลาดจะโตระดับ 4-5% แต่ราคาเครื่องตกประมาณ 30% จากหลายๆ แบรนด์หันเล่นราคากันมาก หาก<orgName>แคนนอน</orgName>ยังไม่มีแผนทำโปรโมชั่นเหมือนคู่แข่ง</p></body>
</news>
