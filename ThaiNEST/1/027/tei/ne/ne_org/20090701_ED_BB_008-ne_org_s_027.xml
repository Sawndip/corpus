<teiHeader>
<fileDesc>
<titleStmt>
  <title>ม.อ.รับตรวจฮาลาลปนเปื้อนเนื้อหมู  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/01/news_29026919.php?news_id=29026919  </bibl>
</sourceDesc>
</fileDesc>
</teiHeader>
<news>
<headline><orgName>ม.อ.</orgName>รับตรวจฮาลาลปนเปื้อนเนื้อหมู</headline>
<lead><orgName>มหาวิทยาลัยสงขลานครินทร์</orgName>เปิดบริการตรวจหาเนื้อ หมูปนเปื้อนในอาหารฮาลาล เผยประยุกต์ใช้เทคนิคพีซีอาร์แยกความแตกต่างดีเอ็นเอหมูกับสัตว์อื่นได้ ชัดเจน สร้างความมั่นใจให้ผู้บริโภคอาหารฮาลาลทั้งในและต่างประเทศ</lead>
<neck></neck>
<body><p>นางพจชนาถ จันทรัศมี นักวิจัยศูนย์เครื่องมือวิทยาศาสตร์ <orgName>มหาวิทยาลัยสงขลานครินทร์ (ม.อ.) วิทยาเขตหาดใหญ่</orgName> ได้พัฒนาเทคนิคตรวจผลิตภัณฑ์อาหารฮาลาลหาการปนเปื้อนเนื้อสุกร และเปิดให้บริการเอกชนในอุตสาหกรรมการผลิตอาหารฮาลาลเพื่อจำหน่ายในประเทศ และต่างประเทศ เพื่อสร้างการยอมรับในการผลิตอาหารฮาลาลของไทย</p>
<p>การคัดเลือกวัตถุดิบผลิตอาจมีการปนเปื้อนหรือ ผสมระหว่างเนื้อสัตว์ต่างๆ ที่ไม่เป็นไปตามหลักบัญญัติของศาสนาอิสลาม ทางศูนย์ฯจึงพัฒนาการตรวจบริการวิเคราะห์ดีเอ็นเอหมูจากเนื้อสัตว์ด้วย เทคนิค Polymerase Chain Reaction (พีซีอาร์) ที่สามารถแยกความแตกต่างระหว่างดีเอ็นเอหมูกับเนื้อสัตว์ได้อย่างชัดเจน ซึ่งจะช่วยสร้างความมั่นใจให้กับผู้บริโภค</p>
<p>ขั้นตอนการตรวจสอบ ทาง<orgName>ศูนย์ฯ</orgName> จะใช้เทคนิคพีซีอาร์ ซึ่งเป็นเทคนิคสำหรับเพิ่มปริมาณดีเอ็นเอ อาศัยหลักการสังเคราะห์สายดีเอ็นเอสายใหม่ จากดีเอ็นเอต้นแบบในห้องทดลอง จุดเด่นของเทคนิคพีอาร์ซีสามารถเพิ่มปริมาณดีเอ็นเอได้อย่างเฉพาะเจาะจง เพื่อนำดีเอ็นเอที่ได้ไปผ่านเข้าตรวจด้วยเครื่อง Electrophoresis set และเครื่อง Gel Documentation หรือเครื่องถ่ายภาพแบบแบนดีเอ็นเอ หากพบว่ามีการปนเปื้อนของหมู ก็จะพบแถบแบนดีเอ็นเอของหมูปรากฏในเครื่อง Gel Documentation แต่จะไม่พบแถบแบนในเนื้อสัตว์ประเภทอื่น</p></body>
</news>
