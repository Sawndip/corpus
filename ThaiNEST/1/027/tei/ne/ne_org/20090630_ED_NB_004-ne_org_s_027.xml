<teiHeader>
<fileDesc>
<titleStmt>
  <title>ก.ไอซีที เผย การจัดซื้อบัตรประจำตัวประชาชนแบบสมาร์ทการ์ด รุ่นที่ 3 จำนวน 26 ล้านใบ เสร็จสิ้นแล้ว  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300094&tb=N255206  </bibl>
</sourceDesc>
</fileDesc>
</teiHeader>
<news>
<headline><orgName>ทีโอที</orgName> ปรับโฉมจากวารสารกระดาษเป็นแมกกาซีนออนไลน์  ลดค่าใช้จ่าย</headline>
<lead><orgName>บริษัท ทีโอที จำกัด (มหาชน)</orgName> จัดทำแมกกาซีนออนไลน์ บนเว็บไซต์ทีโอที แทนการจัดทำวารสารลูกค้าสัมพันธ์แบบเดิม เพื่อลดค่าใช้จ่าย</lead>
<neck></neck>
<body><p>นางพิมพ์วิมล วงษ์สุวรรณ ผู้จัดการฝ่ายประชาสัมพันธ์และสื่อสารองค์กร <orgName>บริษัท ทีโอที จำกัด (มหาชน)</orgName> เปิดเผยว่า ตั้งแต่เดือนมิถุนายนนี้ <orgName>ทีโอที</orgName>ได้จัดทำแมกกาซีนออนไลน์ หรืออี-แมกกาซีน บนเว็บไซต์ทีโอที (www.tot.co.th) เพื่อนำเสนอข่าวสารเกี่ยวกับทีโอที แทนการจัดทำวารสารลูกค้าสัมพันธ์แบบเดิม ที่ส่งไปพร้อมกับใบแจ้งหนี้ทางไปรษณีย์ ซึ่งมองว่าการแจ้งข่าวสารและประชาสัมพันธ์ผ่านแมกกาซีนออนไลน์ จะช่วยลดค่าใช้จ่ายในการจัดส่งเอกสารได้มาก และเว็บไซต์ทีโอทีก็มีผู้เข้าใช้งานเป็นจำนวนมากในแต่ละเดือนอยู่แล้ว โดยที่ผ่านมา <orgName>ทีโอที</orgName>จัดส่งวารสารสัมพันธ์ให้ลูกค้าพร้อมใบแจ้งหนี้เดือนละกว่า 3 ล้านฉบับ ทั้งผู้ที่ใช้งานโทรศัพท์บ้าน และอินเทอร์เน็ตความเร็วสูง แต่ลูกค้าที่ได้รับวารสารสัมพันธ์ดังกล่าว บางคนก็ไม่ได้เปิดอ่าน ซึ่งเป็นการสูญเสียทรัพยากรและสิ้นเปลืองค่าใช้จ่าย อีกทั้งการปรับเปลี่ยนมาเป็นแบบแมกกาซีนออนไลน์ยังเพิ่มเนื้อหาที่นำเสนอ เป็น 12 หน้า จากการจัดพิมพ์เป็นวารสาร ซึ่งมีพื้นที่เพียง 2 หน้า โดยเนื้อหาที่นำเสนอก็จะเป็นข่าวสาร กิจกรรม และผลิตภัณฑ์ของทีโอที แนวโน้มเทคโนโลยีใหม่ๆ ในตลาด และกิจกรรมแบบอินเตอร์แอคทีฟ เช่น การถาม-ตอบ ปัญหาเกี่ยวกับการใช้งานเทคโลยีโทรคมนาคม </p></body>
</news>
