<teiHeader>
<fileDesc>
<titleStmt>
  <title>เอกชนลุยแทนกระทรวงไอซีทีจัดเอ็กซ์โปโชว์นวัตกรรมใหม่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090708/19673/%e0%b9%80%e0%b8%ad%e0%b8%81%e0%b8%8a%e0%b8%99%e0%b8%a5%e0%b8%b8%e0%b8%a2%e0%b9%81%e0%b8%97%e0%b8%99%e0%b8%81%e0%b8%a3%e0%b8%b0%e0%b8%97%e0%b8%a3%e0%b8%a7%e0%b8%87%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b8%88%e0%b8%b1%e0%b8%94%e0%b9%80%e0%b8%ad%e0%b9%87%e0%b8%81%e0%b8%8b%e0%b9%8c%e0%b9%82%e0%b8%9b%e0%b9%82%e0%b8%8a%e0%b8%a7%e0%b9%8c%e0%b8%99%e0%b8%a7%e0%b8%b1%e0%b8%95%e0%b8%81%e0%b8%a3%e0%b8%a3%e0%b8%a1%e0%b9%83%e0%b8%ab%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>"<orgName>แอร์การ์ด</orgName>"ปูพรมรุกเอเชียเต็มสูบ หลังควบเวฟคอม</headline>
<lead>ต้นตำรับแบรนด์ "<orgName>แอร์การ์ด</orgName>" จากแคนาดา เดินเกมบุกหนักเอเชีย ประกาศควบ "<orgName>เวฟคอม</orgName>" มูลค่า 7,000 ล้านบาท ปูพรมกวาดลูกค้าเป้าหมายทั้งกลุ่มองค์กร-คอนซูเมอร์ สานฝันขยายตลาดโซลูชั่นไร้สายจีเอสเอ็ม</lead>
<neck></neck>
<body><p>นายโคลิน ชู ผู้จัดการฝ่ายการตลาดระดับภูมิภาค <orgName>บริษัท ไวร์เลส เซียร่า</orgName> ผู้ผลิตอุปกรณ์จีเอสเอ็ม ไวร์เลส โซลูชั่น และผู้ริเริ่มแบรนด์แอร์การ์ด จากแคนาดา กล่าวว่า บริษัทบรรลุข้อตกลงเข้าถือหุ้น 96% ในบริษัท เวฟคอม เอจี ผู้ผลิตอุปกรณ์ไวร์เลส ซีพียู สำหรับใช้งานในเครื่องจักร (แมชชีน ทู แมชชีน) มูลค่ารวม 7,000 ล้านบาท (200 ล้านดอลลาร์) โดยดำเนินการเสร็จสมบูรณ์เมื่อเดือน ก.พ. ที่ผ่านมา</p>
<p>ทั้งนี้ ส่งผลให้บริษัทสามารถขยายฐานตลาดจากผู้ผลิตอุปกรณ์ไร้สาย สำหรับใช้งานบนเครือข่ายจีเอสเอ็ม เช่น แอร์การ์ดในตลาดพีซี สู่ผู้ให้บริการสินค้าที่เกี่ยวข้องกับการควบคุมระบบ เช่น จีเอสเอ็ม จีพีอาร์เอส สำหรับใช้ในงานด้านโลจิสติกส์ รวมทั้งการขยายฐานลูกค้าใหม่เจาะเอเชียผ่านเวฟคอม ซึ่งมีฐานตลาดที่แข็งแกร่งในภูมิภาคนี้</p>
<p>เขาเผยว่า แนวโน้มการขยายตัวของระบบติดตามยานพาหนะ เริ่มเป็นที่ต้องการสูงมากในแถบเอเชีย โดยเฉพาะระบบการติดตามรถผ่านเครือข่ายจีพีอาร์เอส ซึ่งมีประสิทธิภาพดีกว่าระบบอาร์เอฟไอดี เนื่องจากมีรัศมีให้บริการกว้างกว่า</p>
<p>ขณะที่ คู่แข่งในธุรกิจยังมีน้อยราย เช่น <orgName>ซีเมนส์</orgName> จากเยอรมนี และ<orgName>ซิมคอม</orgName> จากจีน เนื่องจากขนาดตลาดยังถือว่าไม่ใหญ่มาก โดยมียอดขายเครื่องจีเอสเอ็ม จีพีอาร์เอส รวมในไทย 4-5 แสนเครื่องต่อปี</p>
<p>นายชู ระบุว่า ด้านแผนการตลาด บริษัทยังคงยึดนโยบายขายผ่านตัวแทนจำหน่ายในประเทศ ซึ่งในไทยมี "<orgName>เอ็มวี คอมมูนิเคชั่น</orgName>" เป็นคู่ค้าหลัก โดยบริษัทตั้งเป้าเติบโต 20% จากปีที่ผ่านมามีรายได้รวม 60 ล้านบาท รวมทั้งเพิ่มสัดส่วนรายได้จากตลาดเอเชียจาก 19-20% เป็น 28%</p></body>
</news>
