<teiHeader>
<fileDesc>
<titleStmt>
  <title>ไซแมนเทคเปิดโซลูชั่นป้องภัยเจาะเอสเอ็มบี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/26/news_29000400.php?news_id=29000400  </bibl>
</sourceDesc>
</fileDesc>
</teiHeader>
<news>
<headline><orgName>ไซแมนเทค</orgName>เปิดโซลูชั่นป้องภัยเจาะเอสเอ็มบี</headline>
<lead></lead>
<neck></neck>
<body><p>นายอันเมช เดชมูห์ ผู้อำนวยการฝ่ายระบบรักษาความปลอดภัยและการบริหารจัดการส่วนเอ็นพอยท์ ประจำภูมิภาคเอเชียแปซิฟิกและญี่ปุ่น <orgName>บริษัท ไซแมนเทค คอร์ปอเรชั่น</orgName> กล่าวว่า <orgName>ไซแมนเทค</orgName> ได้เปิดตัวสินค้าใหม่ ไซแมนเทค เอ็นพอยท์ โพรเทคชั่น ที่ออกแบบมาเฉพาะสำหรับลูกค้ากลุ่มองค์กรขนาดกลางและเล็ก ที่มีผู้ใช้งานตั้งแต่ 10-99 ราย แต่ต้องการการปกป้องที่ครอบคลุม ใช้งานง่าย ตรงไปตรงมา เน้นติดตั้งได้ง่าย ภายใน 20 นาที การทำงานไม่ยุ่งยากซับซ้อน</p>
<p>นอกจากนี้ยังมีการแจ้งเตือนล่วงหน้าเรื่องการ ตั้งค่าระบบ ช่วยแนะนำการตั้งค่าที่เหมาะสม โดยได้รับการสนับสนุนจากศูนย์ตอบสนองด้านความปลอดภัย และเครือข่ายโกลบอล อินทิลิเจนท์ เน็ตเวิร์ค ที่ตั้งขึ้นเพื่อเป็นแหล่งรวบรวมข้อมูลภัยคุกคามบนอินเทอร์เน็ต รวมถึงการจัดทำระบบรายงานความปลอดภัยแบบอัตโนมัติ ที่จะช่วยให้ธุรกิจขนาดเล็กประหยัดเงิน และเวลา</p>
<p>ทั้งนี้ <orgName>ไซแมนเทค</orgName> เห็นว่า ธุรกิจเอสเอ็มบีในประเทศไทยขยายตัวมาก และโซลูชั่นด้านการป้องกันภัยออนไลน์ที่มีอยู่ เหมาะสำหรับธุรกิจขนาดใหญ่ ที่การทำงานซับซ้อนมาก ซึ่งหลายๆ ส่วนเกินความจำเป็นของธุรกิจเอสเอ็มบี จึงได้ออกสินค้าตัวใหม่มาเพื่อตอบโจทย์นี้</p>
<p>ส่วนฟังก์ชันการทำงานหลักๆ ของโซลูชั่นสำหรับเอสเอ็มบี จะเป็นไปตามผลสำรวจของไซแมนเทค คือ เน้นป้องกันภัยจากภายนอก เช่น ไวรัส, มัลแวร์ต่างๆ ปกป้องข้อมูลภายใน โดยเฉพาะฐานข้อมูลสำคัญ รวมถึงการแบ็คอัพข้อมูล และการกู้ข้อมูลที่เสียหาย และลดความเสี่ยงความเสียหายที่เกิดจากการใช้อุปกรณ์พกพาอื่นๆ</p>
<p>ผลสำรวจระดับโลกเกี่ยวกับการรักษาของความ ปลอดภัยและการจัดเก็บข้อมูลของเอสเอ็มอีภาคพื้นเอเชียแปซิฟิกและญี่ปุ่น กล่าวว่า องค์กรเหล่านี้กังวลถึงไวรัส ช่องโหว่ของข้อมูล และข้อมูลสำคัญสูญหาย หรือความลับบริษัทรั่วไหลจากการใช้ยูเอสบีและอุปกรณ์เชื่อมต่ออื่นๆ และ 52% ขององค์กรเคยประสบปัญหาเรื่องช่องโหว่ในระบบรักษาความปลอดภัยมาแล้ว</p></body>
</news>
