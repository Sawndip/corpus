<teiHeader>
<fileDesc>
<titleStmt>
  <title>ซีอีโอฟันธงตลาดไอทีส่งสัญญาณ"ฟื้นตัว"  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 10:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090605/48438/%e0%b8%8b%e0%b8%b5%e0%b8%ad%e0%b8%b5%e0%b9%82%e0%b8%ad%e0%b8%9f%e0%b8%b1%e0%b8%99%e0%b8%98%e0%b8%87%e0%b8%95%e0%b8%a5%e0%b8%b2%e0%b8%94%e0%b9%84%e0%b8%ad%e0%b8%97%e0%b8%b5%e0%b8%aa%e0%b9%88%e0%b8%87%e0%b8%aa%e0%b8%b1%e0%b8%8d%e0%b8%8d%e0%b8%b2%e0%b8%93%e0%b8%9f%e0%b8%b7%e0%b9%89%e0%b8%99%e0%b8%95%e0%b8%b1%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline><orgName>ซีอีโอ</orgName>ฟันธงตลาดไอทีส่งสัญญาณ"ฟื้นตัว"</headline>
<lead><orgName>ซีอีโอ</orgName>ชี้<orgName>ไอทีไทย</orgName>ส่งสัญญาณฟื้น <orgName>ไอบีเอ็ม</orgName>เผยรายได้โตสวนศก.<orgName>อินเทล</orgName>ชี้สินค้าบางรายการขาดตลาดเหตุดีมานด์ล้น <orgName>เดลล์</orgName>เผยเงินกู้รัฐฯ จุดเปลี่ยนไอทีฟื้น</lead>
<neck></neck>
<body><p>นางศุภจี สุธรรมพันธ์ รองประธาน และผู้ช่วยประธานเจ้าหน้าที่บริหาร <orgName>บริษัท ไอบีเอ็ม สำนักงานใหญ่ สหรัฐอเมริกา</orgName> กล่าวว่า อุตสาหกรรมไอทีโลกช่วงที่ผ่านมา เริ่มมีสัญญาณบวกมากขึ้น เห็นจากผลประกอบการของไอบีเอ็มทั่วโลกในไตรมาสที่ 4 ปี 2551 มีรายได้ทั้งหมดราว 1 แสนล้านดอลลาร์ หุ้นในตลาดโลกปรับตัวเพิ่มขึ้น 11% ขณะที่จบไตรมาส 1 ของปี 2552 <orgName>ไอบีเอ็ม</orgName>ยังมีรายได้เติบโตอย่างต่อเนื่อง</p>
<p>เธอ ย้ำด้วยว่า แม้ทั่วโลกจะยังประสบปัญหาวิกฤติเศรษฐกิจ แต่ในวิกฤติยังมีโอกาสใหม่ๆ <orgName>องค์กรธุรกิจ</orgName>ต้องปรับตัวเพื่อรับการเปลี่ยนแปลง <orgName>องค์กร</orgName>ต้องเร่งพัฒนา และเปลี่ยนแนวคิดเดิม ไปสู่แนวคิดใหม่ๆ เพื่อรับการฟื้นตัวของตลาดในอนาคตได้ทันที <orgName>ไอที</orgName>ยังถือเป็นแรงขับเคลื่อนสำคัญของโลกเศรษฐกิจ ทำให้เกิดตลาดใหม่ๆ และการจ้างงานใหม่ๆ เพิ่มขึ้น</p>
<p>ทั้งนี้ ปัจจัยหนึ่งที่ทำให้<orgName>ไอบีเอ็ม</orgName> ยังรักษาผลประกอบการให้เติบโตอย่างต่อเนื่อง มาจากควบคุมกระแสเงินสด ขณะที่มีความระมัดระวังในเรื่องของค่าใช้จ่าย และหันมาทำตลาดบริการโซลูชั่นเพิ่มขึ้น โดยปัจจุบัน <orgName>ไอบีเอ็ม</orgName>มีกระแสเงินสดหมุนเวียนมากกว่า 1.6 หมื่นล้านดอลลาร์</p>
<p>ด้านนายเอกรัศมิ์ อวยสินประเสริฐ กรรมการผู้จัดการ <orgName>บริษัท อินเทล ไมโครอิเล็กทรอนิกส์ (ประเทศไทย) จำกัด</orgName> กล่าวว่า <orgName>ตลาดไอที</orgName>ช่วงไตรมาส 3-4 จะเริ่มพื้นตัวขึ้นอีกครั้งหนึ่ง หลังจากตั้งแต่ไตรมาสที่ 4 ของปีที่แล้ว จนถึงไตรมาสแรกของปีนี้ ตลาดโดยรวมชะลอตัวลงไป โดยช่วงกลางเดือนพฤษภาคมที่ผ่านมา สัญญาณความเชื่อมั่นของการใช้จ่ายในภาคคอนซูเมอร์เริ่มเป็นบวก</p>
<p>“สัญญาณ เศรษฐกิจสิ้นปีนี้น่าจะดีขึ้น จากไตรมาส 3-4 ปีที่แล้ว เราเห็นการยกเลิกคำสั่งซื้อของลูกค้า แต่ปลายไตรมาสแรกของปีนี้ ดีมานด์กลับดีดตัวเพิ่มขึ้น” นายเอกรัศมิ์กล่าว</p>
<p>นอกจากนี้ ปัจจุบันสินค้าบางรายการ โดยเฉพาะในกลุ่มดิจิทัล ดีไวซ์ เมมโมรี่ รวมถึงจอ เริ่มขาดตลาด เพราะดีมานด์เริ่มมากขึ้น ขณะที่ก่อนหน้านี้บรรดาผู้ผลิตมีการปรับลดกำลังการผลิตลง ทำให้สินค้าบางตัวเข้าสู่ตลาดไม่ทัน</p>
<p>"<orgName>องค์กรธุรกิจ</orgName> รวมถึงภาคบริการจำเป็นต้องปรับตัว และเร่งหากลยุทธ์เพื่อเตรียมตอบสนองความต้องการของลูกค้าให้ได้ทันที ที่<orgName>ตลาด</orgName>มีการฟื้นตัว สิ่งที่น่าจะวัดกำลังซื้อได้ดีในช่วงหลังจากนี้ คือ งานคอมมาร์ตที่จะมีขึ้นช่วงเดือนกรกฏาคม" นายเอกรัศมิ์ กล่าว</p>
<p>ขณะที่ นายอโณทัย เวทยากร ผู้จัดการประจำประเทศไทย <orgName>บริษัท เดลล์ คอร์ปอเรชั่น</orgName> กล่าว ว่า การที่รัฐสภาเห็นชอบเรื่อง พรก. กู้เงิน 4 แสนล้านบาท จะยิ่งทำให้ผู้ประกอบการทุกภาคส่วนมีความมั่นใจในการลงทุนเพิ่ม เพราะหลังจากนี้ เงินจำนวนดังกล่าวน่าจะลงไปสู่โครงการต่างๆ</p>
<p>ขณะ ที่ ภาคการผลิตเองเริ่มมีความต้องการแรงงานกลับเข้าไปมากขึ้น เพื่อผลิตให้ทันคำสั่งซื้อที่มีเพิ่มเข้ามา โดยก่อนหน้านี้<orgName>ตลาดไอทีในไทย</orgName>หดตัวไปมากกว่า 10%</p></body>
</news>
