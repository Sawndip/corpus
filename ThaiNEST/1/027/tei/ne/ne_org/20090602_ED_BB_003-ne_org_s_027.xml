<teiHeader>
<fileDesc>
<titleStmt>
  <title>สผ.พร้อมนำข้อสรุปผลการศึกษาจากผู้มีส่วนได้ส่วนเสียตามอนุสัญญาริโอ จัดทำแผนแม่บทภายใต้ยุทธศาสตร์แห่งชาติ  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280163&tb=N255205&return=ok&news_headline=%ca%bc.%be%c3%e9%cd%c1%b9%d3%a2%e9%cd%ca%c3%d8%bb%bc%c5%a1%d2%c3%c8%d6%a1%c9%d2%a8%d2%a1%bc%d9%e9%c1%d5%ca%e8%c7%b9%e4%b4%e9%ca%e8%c7%b9%e0%ca%d5%c2%b5%d2%c1%cd%b9%d8%ca%d1%ad%ad%d2%c3%d4%e2%cd%20%a8%d1%b4%b7%d3%e1%bc%b9%e1%c1%e8%ba%b7%c0%d2%c2%e3%b5%e9%c2%d8%b7%b8%c8%d2%ca%b5%c3%ec%e1%cb%e8%a7%aa%d2%b5%d4%20%20  </bibl>
</sourceDesc>
</fileDesc>
</teiHeader>
<news>
<headline><orgName>ไอซีที</orgName>มั่นใจคลังไฟเขียวค้ำเงินกู้3จี</headline>
<lead><orgName>ไอซีที</orgName> ยันโครงการ 3จี ไร้ปัญหาเกาเหลาระหว่างพรรค <orgName>คลัง</orgName>พร้อมค้ำประกันเงินกู้แน่นอน</lead>
<neck></neck>
<body><p>ร.ต.หญิง ระนองรักษ์ สุวรรณฉวี รัฐมนตรีว่าการ<orgName>กระทรวงเทคโนโลยีสารสนเทศและการสื่อสาร (ไอซีที)</orgName> กล่าวว่า วาระการพิจารณาโครงการลงทุน 3จี ของ บมจ.ทีโอที ยังไม่ได้นำเข้าที่ประชุม <orgName>ครม.</orgName> หลังจากสัปดาห์ที่ผ่านมา<orgName>กระทรวงไอซีที</orgName>ได้ ถอดออกจากวาระเพื่อพิจารณา เพราะรัฐมนตรีว่าการกระทรวงการคลังเดินทางไปต่างประเทศ ไม่ได้เข้าร่วมประชุมด้วย จึงเสนอให้ถอดเรื่องออกก่อน รวมถึงการประชุมวันที่ 3 มิ.ย. นี้ด้วย ก็อาจไม่ได้เสนอวาระอีกเช่นกัน ทำให้การพิจารณาอาจจะช้าออกไปอีก 1 สัปดาห์</p>
<p>อย่างไรก็ตาม <orgName>กระทรวงไอซีที</orgName>รับรอง ว่าไม่ได้มีปัญหาอื่นใดตามที่มีกระแส ทั้งเรื่อง<orgName>กระทรวงการคลัง</orgName>ไม่ค้ำประกันเงินกู้ หรือความขัดแย้งระหว่างพรรคมาเกี่ยวข้อง และยืนยันว่า<orgName>กระทรวงการคลัง</orgName>จะค้ำประกันเงินกู้ให้โครงการ 3จีอย่าง แน่นอน เพราะเป็นโครงการสำคัญของประเทศ เป็นโครงสร้างพื้นฐานการพัฒนา ไม่มีเหตุผลอะไรที่จะไม่ค้ำประกันให้ ยิ่งช่วงนี้เป็นเวลาที่ดีในการลงทุน เพราะอุปกรณ์ต่างๆ มีราคาต่ำลงมาก</p>
<p>ทั้งนี้ วาระการพิจารณาจะเสนอให้ทบทวน 2 มติ คือ 1.การเปิดให้กู้เงินภายในประเทศ และ 2.ไม่จำเป็นต้องใช้การประมูลสากล ทั้ง 2 ประเด็น จะช่วยให้ไทยได้เงินกู้ดอกเบี้ยต่ำภายในประเทศ ไม่ต้องสูญเสียดอกเบี้ยออกนอกประเทศ และไม่ต้องติดเงื่อนไขการกู้เงิน คือ กู้กับประเทศใดต้องใช้อุปกรณ์ของประเทศนั้น ทำให้ตัวเลือกมีจำกัด</p>
<p>เธอ กล่าวว่า การเสนอให้ประมูลทั่วไป ไม่ต้องประมูลสากล ไม่ได้เป็นการเอื้อประโยชน์เอกชนภายในประเทศอย่างแน่นอน เพราะโครงการใหญ่ที่ใช้เทคโนโลยีระดับสูงขนาดนี้ บริษัทเอกชนไทย"ไม่มีทาง"ทำได้อย่างแน่นอน</p>
<p>นอกจากนี้ <orgName>กระทรวงไอซีที</orgName>ได้ หารือร่วมกับ<orgName>สหภาพแรงงานรัฐวิสาหกิจ บมจ.ทีโอที (สรท.)</orgName> เกี่ยวกับการแต่งตั้งกรรมการใหม่เข้ามาแทนกรรมการที่หมดวาระ รวมถึงการแต่งตั้งผู้บริหารชุดใหม่แทนผู้บริหารที่จะเกษียณอายุราชการ ซึ่ง<orgName>กระทรวง</orgName>จะเน้นดูเรื่องนโยบาย ให้โปร่งใสและมีคุณธรรม แต่จะไม่ลงไปล้วงลูกการทำงานของบอร์ดและฝ่ายบริหาร</p>
<p>นายพงศ์ฐิติ พงศ์ศิลามณี ประธาน <orgName>สรท.</orgName> กล่าวว่า <orgName>สรท.</orgName> ต้องการให้ปรับเปลี่ยนบอร์ดชุดปัจจุบันทั้งชุด หรืออย่างน้อย ต้องไม่มีนายธีรวุฒิ บุณยโสภณ ประธานบอร์ด, นายระเฑียร ศรีมงคล และพลเอกวิทวัส รชตะนันทน์ อยู่ในบอร์ดชุดใหม่ ส่วนระดับผู้บริหารต้องการให้แต่งตั้งบุคคลที่เหมาะสมตรงตามสายงานและอาวุโส เพียงพอ</p></body>
</news>
