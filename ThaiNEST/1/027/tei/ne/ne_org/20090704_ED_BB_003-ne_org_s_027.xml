<teiHeader>
<fileDesc>
<titleStmt>
  <title>ใช้เว็บเป็นตัวช่วยส่งข้อมูลผู้ป่วยทันใจ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090705/19411/%e0%b9%83%e0%b8%8a%e0%b9%89%e0%b9%80%e0%b8%a7%e0%b9%87%e0%b8%9a%e0%b9%80%e0%b8%9b%e0%b9%87%e0%b8%99%e0%b8%95%e0%b8%b1%e0%b8%a7%e0%b8%8a%e0%b9%88%e0%b8%a7%e0%b8%a2%e0%b8%aa%e0%b9%88%e0%b8%87%e0%b8%82%e0%b9%89%e0%b8%ad%e0%b8%a1%e0%b8%b9%e0%b8%a5%e0%b8%9c%e0%b8%b9%e0%b9%89%e0%b8%9b%e0%b9%88%e0%b8%a7%e0%b8%a2%e0%b8%97%e0%b8%b1%e0%b8%99%e0%b9%83%e0%b8%88.html  </bibl>
</sourceDesc>
</fileDesc>
</teiHeader>
<news>
<headline><orgName>ไซแมท</orgName>-ทุนมาเลย์วิจัยร่วมระยะยาวลุยแวร์เฮาส์เอเชีย</headline>
<lead><orgName>ไซแมท</orgName> ร่วมทุนบริษัทไอทีมาเลเซีย "แกรนด์ โฟ" พัฒนาซอฟต์แวร์มาตรฐานภายใต้แบรนด์ใหม่ "แมเนจ สวีท" เจาะตลาดองค์กรใหญ่-แวร์เฮาส์</lead>
<neck></neck>
<body><p>นายทองคำ มานะศิลปพันธ์ รองประธานกรรมการ <orgName>บริษัท ไซแมท เทคโนโลยี จำกัด (มหาชน)</orgName> กล่าวว่า <orgName>บริษัท</orgName>ได้ร่วมทุนกับพันธมิตรใหม่ "แกรนด์โฟ โซลูชั่น" ซึ่งเป็นผู้พัฒนาโซลูชั่นด้านไอทีจากมาเลเซีย ในสัดส่วน 50:50 เพื่อร่วมกันพัฒนาและขยายตลาดโซลูชั่นการบริหารจัดการคลังสินค้า รวมทั้งระบบบริหารจัดการและสนับสนุนงานขายอัตโนมัติ</p>
<p>เขา ระบุว่า ทั้ง 2 <orgName>บริษัท</orgName>จะร่วมกันลงทุนพัฒนาและวิจัยระยะยาวด้วยงบราว 20 ล้านบาทต่อปี พร้อมทั้งตั้งหน่วยงานขึ้นมาดูแลโดยเฉพาะ โดยมีสำนักงานหลักอยู่ที่มาเลเซีย ซึ่งเน้นการพัฒนาซอฟต์แวร์ในรูปแบบโซลูชั่นที่เหมาะสำหรับการใช้งานในองค์กร ขนาดใหญ่ที่มีคลังสินค้า ภายใต้โซลูชั่นแบรนด์ "แมเนจ สวีท" โดยคาดว่าจะเริ่มทำตลาดภายในไตรมาส 3</p>
<p>"ที่ผ่านมาเราทำตลาด แบบ Tailor Made คือ พัฒนาซอฟต์แวร์ตามความต้องการของลูกค้า ซึ่งก็ได้รับการตอบรับดี จนเราเริ่มมองที่จะพัฒนาออกมาเป็น Standard ซึ่งคุ้มกว่า เพราะลงทุนพัฒนาครั้งเดียว แต่สามารถทำออกขายได้ทั่ว โดยการร่วมทุนครั้งนี้ยังทำให้ขยายตลาดออกไปในต่างประเทศได้ด้วย" นายทองคำกล่าว</p>
<p>อย่าง ไรก็ตาม เขายอมรับว่า ช่วงไตรมาสแรกที่ผ่านมา<orgName>บริษัท</orgName>ขาดทุน เนื่องจากลูกค้าหลักในกลุ่มโรงงานอุตสาหกรรมและองค์กรขนาดใหญ่ชะลอการลงทุน แต่เริ่มเห็นสัญญาณดีขึ้นไตรมาส 2 โดยลูกค้าเริ่มมีคำสั่งซื้อโซลูชั่นกลับเข้ามา</p>
<p>ส่วนการร่วมทุน ครั้งนี้ <orgName>ไซแมท</orgName> จะดูแลตลาดในไทยและเวียดนาม ส่วนแกรนด์ โฟ จะรับผิดชอบการจำหน่ายโซลูชั่นในมาเลเซีย และสิงคโปร์ อย่างไรก็ตาม ปีนี้<orgName>บริษัท</orgName>ตั้งเป้ารายได้เท่ากับปีที่ผ่านมาคือ ประมาณ 243 ล้านบาท</p>
<p>ด้าน นายตัน บัค ฮอง ประธานกรรมการ<orgName>บริษัทแกรนด์ โฟ โซลูชั่น เบอร์ฮาด</orgName> กล่าวว่า ในอนาคต<orgName>บริษัท</orgName>ยังมีแผนเปิดตัวฮาร์ดแวร์ภายใต้แบรนด์ของตัวเอง เช่น เครื่องสแกนบาร์โค้ด และเทคโนโลยีอาร์เอฟไอดี โดยต้องรอผลตอบรับจากตลาดระยะหนึ่ง</p></body>
</news>
