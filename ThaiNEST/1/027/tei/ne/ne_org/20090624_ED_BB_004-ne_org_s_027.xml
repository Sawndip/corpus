<teiHeader>
<fileDesc>
<titleStmt>
  <title>"จิรายุทธ"เข้าเป้าซีอีโอใหม่ กสท  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090624/53985/%e0%b8%88%e0%b8%b4%e0%b8%a3%e0%b8%b2%e0%b8%a2%e0%b8%b8%e0%b8%97%e0%b8%98%e0%b9%80%e0%b8%82%e0%b9%89%e0%b8%b2%e0%b9%80%e0%b8%9b%e0%b9%89%e0%b8%b2%e0%b8%8b%e0%b8%b5%e0%b8%ad%e0%b8%b5%e0%b9%82%e0%b8%ad%e0%b9%83%e0%b8%ab%e0%b8%a1%e0%b9%88-%e0%b8%81%e0%b8%aa%e0%b8%97.html  </bibl>
</sourceDesc>
</fileDesc>
</teiHeader>
<news>
<headline><orgName>ทีโอที</orgName>เปิด"วีดู"ขยายตลาดเกมออนไลน์</headline>
<lead><orgName>ทีโอที</orgName> เปิดเกมออนไลน์ใหม่ “วีดู” จับเกมเมอร์ทุกเพศทุกวัย ตั้งเป้าลูกค้า 1 ล้านราย สร้างรายได้ 50 ล้านบาท</lead>
<neck></neck>
<body><p>นายวรุธ สุวกร กรรมการผู้จัดการใหญ่ <orgName>บมจ.ทีโอที</orgName> กล่าวว่า <orgName>ทีโอที</orgName>ได้ เปิดตัวเกมออนไลน์ใหม่ "วี แดนซิ่ง ออนไลน์" หรือวีดู จากไต้หวันอย่างเป็นทางการแล้ว โดยเป็นเกมแข่งเต้นสไตล์แคชช่วล ที่สามารถเล่นได้ทุกคนในครอบครัว รองรับแผนขยายตลาดลูกค้าเกมออนไลน์ จากเดิมที่ทำตลาดเกมเทลส์ รันเนอร์ มาเป็นระยะเวลากว่า 1 ปีแล้ว มียอดผู้เล่นลงทะเบียน 2 ล้านราย และเริ่มคุ้มทุนแล้วด้วยรายได้กว่า 100 ล้านบาท</p>
<p>ขณะเดียวกัน <orgName>ทีโอที</orgName> ตั้งเป้าว่าจะมีลูกค้าลงทะเบียนเข้ามาเล่นเกมใหม่นี้ 1 ล้านรายภายในสิ้นปี และสร้างรายได้ให้ประมาณ 50 ล้านบาท</p>
<p>ทั้ง นี้ ภาพตัวละครและฉากในเกมวีดู จะมีลวดลายสีสันสดใส มีไอเท่ม เสื้อผ้าเครื่องแต่งกายให้เลือกมากกว่า 3 หมื่นชนิด ผู้เล่นสามารถสร้างบุคลิก เอกลักษณ์ส่วนตัว มีระบบคอมมูนิตี้คนเล่นเกม มีห้องแชทรูม การเล่นเกมสามารถเลือกโหมดได้หลากหลาย เช่น โหมดทั่วไป โหมดจังหวะกลอง โหมดจังหวะดนตรี และมีโหมดพิเศษเต้นกับศิลปิน เช่น เรน, เอฟ4, ซินดี้ และโจลีน รวมกว่า 30 ศิลปิน มีท่าเต้นให้สร้างสรรค์กว่า 500 ท่า</p>
<p>ก่อนหน้านี้ <orgName>ทีโอที</orgName> เปิดทดลองให้บริการเกมนี้แบบระบบปิด ตั้งแต่วันที่ 9 มิ.ย. ได้รับการตอบรับที่ดี ส่วนหลังจากนี้จะจัดประกวดการเต้นโคฟเวอร์สำหรับวัยรุ่นยุคใหม่ ในงานบิ๊ก เฟส 2009 ชิงเงินรางวัลกว่า 2 แสนบาท ดูรายละเอียดได้ที่www.wedo.in.th</p>
<p>พร้อม กันนี้ เขา กล่าวถึงความคืบหน้าของ 3จี 500 สถานีฐานเขต กทม. และปริมณฑลว่า กำลังแก้สัญญากับกิจการร่วมค้าโนเกียซีเมนส์ เรื่องการอัพเกรดอุปกรณ์ มีกำหนดเปิดบริการได้ 5 ธ.ค. ขณะที่ 3จีทั่วประเทศจำนวน 3 พันสถานีฐาน อีก 2 สัปดาห์จะประกาศทีโออาร์ และให้บริการได้ปี 2553</p>
<p>ส่วนแหล่งเงินกู้เพื่อลงทุน 3จีใหม่ เขากล่าวว่า ถ้า<orgName>กระทรวงการคลัง</orgName>มีแหล่งเงินกู้ที่ดี และลงนามค้ำประกันให้ <orgName>ทีโอที</orgName>ก็ยินดีใช้แหล่งเงินดังกล่าว แต่ถ้าไม่มี<orgName>ทีโอที</orgName>ก็สามารถหาแหล่งเงินกู้ได้เอง โดย<orgName>คลัง</orgName>จะค้ำประกันหรือไม่ก็ตาม</p></body>
</news>
