<teiHeader>
<fileDesc>
<titleStmt>
  <title>ก.วิทย์ฯ เปิดบริการข้อมูลภาพถ่ายจากดาวเทียมธีออสวันแรกแล้ว  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206010146&tb=N25520  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์ฯ</orgName> เปิดบริการข้อมูลภาพถ่ายจากดาวเทียมธีออสวันแรกแล้ว</headline>
<lead><orgName>กระทรวงวิทยาศาสตร์และเทคโนโลยี</orgName> เปิดบริการข้อมูลภาพถ่ายจากดาวเทียมธีออสวันแรกแล้ว</lead>
<neck></neck>
<body><p>พร้อมนำร่องใช้ประโยชน์เสริมศักยภาพด้านความมั่นคง 3 จังหวัดชายแดนภาคใต้ ดร.คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> กล่าวว่า <orgName>สำนักงานพัฒนาเทคโนโลยีอวกาศและภูมิสารสนเทศ (องค์การมหาชน)</orgName> หรือ <orgName>สทอภ.</orgName> เปิดให้บริการข้อมูลภาพถ่ายจากดาวเทียมธีออส ให้กับผู้ใช้ประโยชน์เป็นวันแรกแล้ว เบื้องต้นจะเน้นใช้ประโยชน์จากดาวเทียมสำรวจทรัพยากรธรรมชาติดวงแรกของไทย จัดทำโครงการนำร่องการใช้ประโยชน์ในภาคใต้ เพื่อสร้างความมั่งคงทางด้านเศรษฐกิจและสังคม โดยจะใช้ข้อมูลจากภาพถ่ายดาวเทียมธีออสสำรวจภูมิประเทศ อาทิ แม่น้ำ บ้านเรือน สำมะโนครัวประชากร ซึ่งจะทำให้ทราบความเคลื่อนไหวของชุมชนในแต่ละพื้นที่ โดยเฉพาะความเคลื่อนไหวของกลุ่มอาชญากร ทั้งนี้ คาดว่าจะนำร่องในพื้นที่ 3 จังหวัดชายแดนภาคใต้ภายใน 1-2 เดือน นอกจากนี้ จะนำดาวเทียมธีออสไปใช้ประโยชน์สำรวจพื้นที่น้ำท่วม น้ำแล้ง และพื้นที่การเกษตร ด้าน รศ.ดร.สมเจตน์ ทิณพงษ์ </p>
<p>ประธานกรรมการบริหาร <orgName>สทอภ.</orgName> กล่าวว่า จะเน้นการใช้ประโยชน์จากภาพถ่ายดาวเทียมธีออส ภายในประเทศเป็นหลัก โดยขณะนี้ร่วมกับกรมป่าไม้ กรมอุทยานแห่งชาติ สัตว์ป่า และพันธุ์พืช จัดทำข้อมูลด้านป่าไม้ พื้นที่ไฟป่า นอกจากนี้ ล่าสุดยังมีกว่า 10 ประเทศที่สนใจขอรับบริการ โดยมี 7 ประเทศอยู่ระหว่างติดตั้งสถานีรับสัญญาณภาพจากดาวเทียมธีออส อาทิ สวีเดน เปรู ฝรั่งเศส โดยได้จัดส่งผู้แทนมาหารือถึงการใช้ประโยชน์ในวันนี้</p></body>
</news>
