<teiHeader>
<fileDesc>
<titleStmt>
  <title>เอเชียซอฟท์เมินพิษศก.ลงทุน200ล้าน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/17/news_29120836.php?news_id=29120836  </bibl>
</sourceDesc>
</fileDesc>
</teiHeader>
<news>
<headline><orgName>ไมโครซอฟท์</orgName>รุกกทม.กระจายความรู้สู่ร.ร.</headline>
<lead><orgName>ไมโครซอฟท์</orgName>ดึง กทม.ร่วมโครงการพันธมิตรด้านการศึกษา ขยายขอบเขตการเรียนรู้ครูนักเรียน 435 โรงเรียนในสังกัด</lead>
<neck></neck>
<body><p>น.ส.ปฐมา จันทรักษ์ กรรมการผู้จัดการ <orgName>บริษัท ไมโครซอฟท์ (ประเทศไทย) จำกัด</orgName> กล่าวว่า <orgName>ไมโครซอฟท์</orgName>และ<orgName>กรุงเทพมหานคร (กทม.)</orgName> ได้ลงนามบันทึกความร่วมมือกัน ในโครงการ “Microsoft Education Alliance” ที่เป็นความร่วมมือด้านการศึกษา ขยายโอกาสการเรียนรู้ให้แก่ครูและนักเรียนในโรงเรียนสังกัด กทม. 435 แห่ง โดยนำเทคโนโลยีมาส่งเสริมการศึกษา ด้วยมอบโปรแกรม Microsoft MultiPoint และโปรแกรม Microsoft Accessibility ฟรี และอบรมการใช้สื่อการเรียนรู้แก่ครู นำร่อง ก.ย.นี้</p>
<p>ทั้งนี้ โปรแกรมมัลติพอยต์เป็นเทคโนโลยีจากแผนกวิจัยของไมโครซอฟท์ที่พัฒนาขึ้นเพื่อ ขยายโอกาสการเรียนรู้ โดยทำให้คอมพิวเตอร์ 1 เครื่อง รองรับการใช้งานเมาส์ 3-50 ตัว เท่ากับรองรับการใช้งานของนักเรียน 50 คนพร้อมกัน เหมาะสำหรับประเทศที่การจัดซื้อคอมพิวเตอร์มีจำกัด</p>
<p>ส่วนโปรแกรมแอคเซสสิบิลิตี้ จะรองรับการใช้งานของผู้พิการ ที่มีปัญหาด้านการเคลื่อนไหว หรือการมองเห็น รวมไปถึงผู้สูงวัย</p>
<p>ม.ร.ว.สุขุมพันธุ์ บริพัตร ผู้ว่าราชการ <orgName>กทม.</orgName> กล่าวว่า ระยะความร่วมมือนี้ 3 ปี ครอบคลุมนักเรียนพิการที่ <orgName>กทม.</orgName>มี 1,800 คน และจะจัดซื้อเมาส์เพื่อให้โรงเรียนในสังกัดได้ใช้โปรแกรมของไมโครซอฟท์ด้วย งบประมาณ 6 ล้านบาท หรือราคาประมาณ 250 บาทต่อตัว</p>
<p>นอกจากนี้ <orgName>กทม.</orgName>ยังมีโครงการจัดซื้อคอมพิวเตอร์กระจายสู่โรงเรียนในสังกัดอีก 20,500 เครื่อง ที่กำลังเตรียมอีออคชั่น โดยเปิดกว้างการแข่งขันทั้งคอมพิวเตอร์อินเตอร์แบรนด์ และโลคอลแบรนด์ จัดสรรให้โรงเรียนละ 41 เครื่อง รองรับนักเรียน 3.4 แสนคน เพื่อให้ทันใช้ช่วงเปิดภาคการศึกษา 2 ของปีนี้</p>
<p>สำหรับผลประกอบการของบริษัทมีการเติบโต 2 หลัก แม้เศรษฐกิจและการเมืองมีผลกระทบต่อผู้ประกอบการแต่ก็ยังให้ความสำคัญการลงทุนไอที</p>
<p>อย่างไรก็ตาม เดือน ส.ค.บริษัทจะออกแคมเปญราคาพิเศษช่วยลูกค้าประหยัด เป็นระยะที่ 2 หลังจากระยะแรกได้รับการตอบรับดี</p>
<p>ส่วนการที่<orgName>กูเกิล</orgName> ออกโอเอสโครมมา ก็เป็นสิ่งดีที่เพิ่มทางเลือกแก่ลูกค้า และเป็นตัวเปรียบเทียบให้ลูกค้าเห็นระหว่างโอเอสที่พัฒนามาตลอดกว่า 10 ปี กับของที่เพิ่งเริ่มต้น ทั้งถ้าลูกค้าซื้อวิสต้าช่วงนี้จะได้รับอัพเกรดฟรีเมื่อออกวินโดว์ส 7 ที่มีกำหนดเปิดตัวปลายปีเช่นเดิม</p></body>
</news>
