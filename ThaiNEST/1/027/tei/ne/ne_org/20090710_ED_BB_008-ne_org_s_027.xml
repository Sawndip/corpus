<teiHeader>
<fileDesc>
<titleStmt>
  <title>บลูโค้ทผนึกไอเอสพีลุย"แมเนจเซอร์วิส"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/10/news_29080146.php?news_id=29080146  </bibl>
</sourceDesc>
</fileDesc>
</teiHeader>
<news>
<headline><orgName>บลูโค้ท</orgName>ผนึก<orgName>ไอเอสพี</orgName>ลุย"แมเนจเซอร์วิส"</headline>
<lead><orgName>บลูโค้ท</orgName> คลิกโมเดลธุรกิจใหม่ ผนึก<orgName>ไอเอสพี</orgName> กรุยทางขยายตลาดโซลูชั่นเร่งความเร็วเครือข่ายผ่านบริการออนท็อป "แมเนจ เซอร์วิส" เจาะลูกค้าองค์กร หวังช่วยลดต้นทุนบริหารระบบ เผยทดลองตลาดมะกันได้ผล เตรียมแผนรุกเอเชีย คาดสานแผนเติบโตต่อเนื่อง</lead>
<neck></neck>
<body><p>นายคริสโตเฟอร์ คาเซ่ ผู้อำนวยการธุรกิจเซอร์วิส โพรไวเดอร์ เอเชีย แปซิฟิก <orgName>บริษัท บลูโค้ท ซิสเต็มส์ อินเตอร์เนชั่นแนล อิงค์</orgName> ผู้ให้บริการโซลูชั่นเร่งความเร็วเครือข่าย กล่าวว่า บริษัทมีแผนจับมือผู้ให้บริการเครือข่าย (ไอเอสพี) นำเสนอบริการจัดการระบบ "แมเนจ เซอร์วิส" ให้ลูกค้าองค์กรที่ใช้ระบบอินเทอร์เน็ตขนาดกลาง-ใหญ่</p>
<p>ทั้งนี้ เพื่อให้ลูกค้าสามารถให้ความสำคัญกับธุรกิจหลักได้เต็มที่ โดยไม่ต้องลงทุนดูแลระบบการใช้เครือข่ายเอง เนื่องจากสามารถใช้บริการแพ็คเกจดูแลระบบจากไอเอสพีได้ โดยจ่ายเพียงค่าเช่าใช้ระบบ หรือซื้อแพ็คเกจรายเดือน</p>
<p>รูปแบบธุรกิจนี้เริ่มได้รับความนิยมในสหรัฐ ซึ่งเป็นการขยับบทบาทจากเป็นผู้ให้บริการระบบ หรือ<orgName>ไอเอสพี</orgName>อย่างเดียวสู่ "เอสไอ (ซิสเต็มส์ อินทิเกรชั่น)" เพื่อขยายช่องทางตลาดใหม่ๆ ชดเชยรายได้จากค่าบริการหลักที่ลดลงต่อเนื่อง</p>
<p>ปัจจุบันบริษัทมีพาร์ทเนอร์ในกลุ่มไอเอสพีแล้ว หลายราย หลังจากเริ่มทดลองทำตลาดในสหรัฐ เช่น <orgName>เอทีแอนด์ที</orgName>, <orgName>บริติช เทเลคอม</orgName>, <orgName>เวอไรซอน</orgName>, <orgName>สปรินท์</orgName>, <orgName>ออเร้นจ์</orgName> และบางส่วนในเอเชีย เช่น เอ็นทีที ซึ่งปีนี้<orgName>บลูโค้ท</orgName>มีเป้าจะเริ่มขยายตลาดดังกล่าวแถบเอเชียมากขึ้น</p>
<p>นายวิลเลี่ยม ตัน ผู้จัดการประจำประเทศไทยและเวียดนาม <orgName>บลูโค้ท ซิสเต็มส์</orgName> เผยว่า ตลาดแมเนจ เซอร์วิสในไทยถือว่ายังเป็นเรื่องใหม่มาก เมื่อเทียบกับประเทศแถบเดียวกัน เนื่องจากผู้ให้บริการยังไม่มั่นใจ และไม่เชี่ยวชาญในบริการดังกล่าว</p>
<p>อย่างไรก็ตาม ช่วงนี้ได้เริ่มเข้าไปนำเสนอรูปแบบธุรกิจใหม่ให้ไอเอสพีในไทยแล้วเกือบทุก ราย พร้อมทั้งเพิ่มทีมงานขาย เพื่อช่วยขยายฐานตลาดใหม่ผ่านไอเอสพี คาดว่าจะผลักดันรายได้รวมของ<orgName>บลูโค้ท</orgName>ได้สามารถเติบโตได้แบบก้าวกระโดด</p>
<p>"สิ่งที่ต้องทำคือ ให้ความรู้ความเข้าใจกับไอเอสพีใหม่ว่า ควรต้องเปลี่ยนความคิด เพื่อหาโอกาสใหม่ๆ ไม่ใช่มองที่การขายบ็อกซ์ หรือแบนวิดธ์อย่างเดียว แต่ต้องมีเซอร์วิสพ่วงเข้าไปด้วย เพื่อเพิ่มมูลค่าทางธุรกิจให้ตัวเอง" นายตันกล่าว</p></body>
</news>
