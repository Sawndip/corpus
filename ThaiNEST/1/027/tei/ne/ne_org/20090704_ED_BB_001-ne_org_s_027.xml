<teiHeader>
<fileDesc>
<titleStmt>
  <title>ควินแอลเปิดเว็บตลาดกลางออนไลน์  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-04 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090724/62750/%e0%b8%84%e0%b8%a7%e0%b8%b4%e0%b8%99%e0%b9%81%e0%b8%ad%e0%b8%a5%e0%b9%80%e0%b8%9b%e0%b8%b4%e0%b8%94%e0%b9%80%e0%b8%a7%e0%b9%87%e0%b8%9a%e0%b8%95%e0%b8%a5%e0%b8%b2%e0%b8%94%e0%b8%81%e0%b8%a5%e0%b8%b2%e0%b8%87%e0%b8%ad%e0%b8%ad%e0%b8%99%e0%b9%84%e0%b8%a5%e0%b8%99%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>'คอมมาร์ต'ลุ้นยอด2.5พันล้าน ดัชนีวัดค้าปลีกไอทีครึ่งปีหลัง</headline>
<lead>"คอมมาร์ต เอ็กซ์เจน" วันแรก ค่ายไอทีพลิกโผแห่ถล่มราคา-อัดโปรโมชั่น ขณะรายใหญ่ตบเท้าแข่งเปิดตัว "ซับแบรนด์ใหม่" ลุ้นเงินสะพัด 2,500 ล้านบาท</lead>
<neck></neck>
<body><p>นายปฐม อินทโรดม ผู้จัดการทั่วไป <orgName>บริษัท เอ.อาร์.อินฟอร์เมชัน แอนด์ พับลิเคชัน จำกัด</orgName> ผู้จัดงานคอมมาร์ตเอ็กซ์เจน 2009 ระหว่างวันที่ 2-5 ก.ค. นี้ที่ศูนย์สิริกิติ์ กล่าวว่า ภาพรวมงานคอมมาร์ตกลางปีครั้งนี้ ผู้ค้าไอทีแทบทุกรายยังเน้นทำโปรโมชั่นราคาต่ำเพื่อเรียกความสนใจจากผู้เข้าชมงาน ซึ่งต่างจากคอมมาร์ตช่วงกลางปีที่ผ่านๆ มา ที่จะเน้นการเปิดตัวสินค้าใหม่ และเทคโนโลยีระดับพรีเมียมมากกว่าการเล่นสงครามราคา</p>
<p>โดย เฉพาะสินค้าโน้ตบุ๊ค ซึ่งยังเป็นกลุ่มที่มีการทำโปรโมชั่นแรงสุด ขณะที่สินค้าที่น่าจับตาในอันดับรองลงมาอาจมีการเปลี่ยนแปลง โดยคาดว่าผู้ซื้อจะให้ความสนใจกับสินค้าในกลุ่มจอภาพ เนื่องจากเป็นช่วงของการเปลี่ยนผ่านเทคโนโลยีจากแอลซีดีเป็น "แอลอีดี" ซึ่งให้ภาพคมชัดกว่า และประหยัดพลังงานมากกว่า</p>
<p>"ตอนแรกที่คุยกับ เวนเดอร์หลายๆเจ้าว่าจะเน้นสินค้าพรีเมียม แต่เอาเข้าจริงกลับเป็นแค่ตัวชูให้เห็นทางเลือกมากขึ้น เพราะอย่างไรแล้วก็ต้องมาตัดสินกันที่โปรโมชั่นและราคาอยู่ดี" นายปฐมกล่าว</p>
<p>อย่างไรก็ตาม งานครั้งนี้สินค้ากลุ่มคอมพิวเตอร์ขนาดเล็ก (เน็ตบุ๊ค) กลับไม่ได้รับความสนใจมากเท่ากับงานคอมมาร์ตในหลายครั้งที่ผ่านมา โดยพบว่าผู้จำหน่ายบางแบรนด์ไม่นำเข้ามาร่วมงาน เช่น โคจินฉะ (KOJINSHA)</p>
<p>ชี้สัญญาณ"เทค ครันช์"</p>
<p>นายปฐม กล่าวว่า งานครั้งนี้ยังต้องลุ้นว่าจะมีเงินสะพัดได้ตามเป้า 2,500 ล้านบาท เท่ากับงานในช่วงเดียวกันของปีที่ผ่านมาหรือไม่ ขณะที่ ผู้เข้าชมงานคาดว่าจะยังคงที่ระดับ1 ล้านคน เนื่องจากจะถือเป็นหนึ่งในดัชนีชี้วัดแนวโน้มตลาดไอทีช่วงครึ่งปีหลัง</p>
<p>ขณะเดียวกัน การจัดงานคอมมาร์ตครั้ง นี้ อยู่ในจังหวะที่มีงานไอทีขนาดใหญ่หลายงานจัดพร้อมกัน ทั้งพันธุ์ทิพย์ฮอตเซล และอิเล็กทรอนิก้า ซึ่งมีผลต่อพฤติกรรมผู้บริโภค ชะลอการซื้อสินค้าไอทีในช่วงที่ไม่มีงาน เพื่อรอโปรโมชั่นจากงานใหญ่ๆ</p>
<p>"ไม่ใช่ครั้งแรกที่คอมมาร์ตเจอ งานอื่นชน แต่ถือเป็นครั้งแรกที่ทุกงานจัดชนแบบเต็มกำลัง ซึ่งถือว่าเป็นผลดีกับผู้ซื้อ แต่ที่น่าห่วงคือ ครึ่งปีหลังอาจเจอ Tech crunch หรือภาวะเงินฝืดของสินค้าไอที ซึ่งเกิดแล้วในสินค้าหลายๆ กลุ่ม เช่น อุปกรณ์ก่อสร้าง และมีแววว่าจะเกิด" นายปฐมกล่าว</p>
<p>ทั้งนี้ เขาเริ่มเห็นสัญญาณช่วง 2 เดือนที่ผ่านมา ว่าตลาดอั้นกำลังซื้อ เพื่อรอมาดูโปรโมชั่นในงานใหญ่ๆ ทำให้ค้าปลีกไอทียอดตกเกือบ 15% ดังนั้นจึงต้องดูปลายปีอีกครั้ง ว่าเมื่อมีการกระหน่ำโปรโมชั่นขนาดนี้แล้ว หากตลาดยังไม่ตอบสนอง หรือไม่สามารถดึงกำลังซื้อกลับมาได้ ก็จะเห็นประเทศไทยเกิดภาวะเงินฝืดเกิดกับกลุ่มสินค้าไอทีเป็นครั้งแรก</p>
<p>เขา แนะว่า ภาค<orgName>รัฐ</orgName>ควรเร่งให้เม็ดเงินกระตุ้นเศรษฐกิจไหลเข้าสู่ระบบให้ได้เร็วที่สุด รวมทั้งการร่วมกันกระตุ้นตลาดของผู้ค้าทุกราย ขณะที่ในระยะยาวภาค<orgName>รัฐ</orgName>ควรสนับสนุนให้ผู้ใช้สินค้าไฮเทค ระดับคอนซูเมอร์ทั่วไปนำมาต่อยอดเป็นธุรกิจมากขึ้น เพื่อผลักดันให้ยูสเซอร์ไทย กลายเป็นผู้พัฒนาเทคโนโลยีมากกว่าเป็นผู้ใช้อย่างเดียว </p>
<p><orgName>เอเซอร์</orgName>ใจป้ำลดให้หมื่นบาท</p>
<p>นายนิธิพัทธ์ ประวีณวงศ์วุฒิ ผู้จัดการอาวุโสฝ่ายการตลาด เกตเวย์ <orgName>บริษัทในเครือเอเซอร์ คอมพิวเตอร์ จำกัด</orgName> กล่าวว่า นอกจากโปรโมชั่นปกติทั้งสินค้าในแบรนด์เอเซอร์ และเกตเวย์ <orgName>บริษัท</orgName>ยังได้จัดโปรแกรมออน ท้อปลดราคาโน้ตบุ๊คเพิ่มให้ 10,000 บาท โดยจับคูปองชิงโชค สำหรับผู้ซื้อโน้ตบุ๊คของเอเซอร์ในงานรวม 100 เครื่อง ส่วนปีนี้คาดว่าจะมียอดขายจากงานเฉลี่ยเท่ากับทุกครั้งที่ผ่านมา คือประมาณ 15,000 เครื่อง</p>
<p><orgName>ฟูจิตสึ</orgName>-<orgName>เดลล์</orgName>-<orgName>เอชพี</orgName>อัดโปรฯแรง</p>
<p>นางสาววรสชา สาระสุรีย์ภรณ์ ผู้จัดการประจำสาขาประเทศไทย <orgName>ฝ่ายผลิตภัณฑ์ พีซี บริษัท ฟูจิตสึ ซิสเต็มส์ บิสซิเนส (ประเทศไทย) จำกัด</orgName> กล่าวว่า <orgName>บริษัท</orgName>ให้สิทธิผ่อน 0% นาน 10 เดือน สำหรับผู้ถือบัตรเครดิตซิตี้ แบงค์, กรุงศรีอยุธยา และกรุงไทย และผ่อน 0% นาน 4-6 สำหรับบัตรเฟิร์ท ชอยส์ </p>
<p>รวม ทั้งยังได้เปิดตัวโน้ตบุ๊ครุ่นใหม่หลายรุ่น เช่น ไลฟ์บุ๊ค P8020 และไลฟ์บุ๊ค S6520 รองรับเทคโนโลยี 3.5จี นอกจากนี้ยังมีรุ่นไลฟ์บุ๊ค S6421 ซึ่งเป็นโมเดลพิเศษ ที่ประเทศญี่ปุ่นผลิตสำหรับไทยโดยเฉพาะ เช่นเดียวกัน<orgName>เอชพี</orgName> และ<orgName>เดลล์</orgName> ซึ่งในงานครั้งนี้ได้เสนอโปรโมชั่นผ่อน 0% พร้อมเปิดตัวสินค้าใหม่เช่นเดียวกับรายอื่นๆ</p>
<p>นายกฤตวิทย์ กฤตยเรืองโรจน์ ผู้จัดการ<orgName>ฝ่ายการตลาด กลุ่มธุรกิจคอมซูเมอร์ บริษัท เดลล์ คอร์ปอเรชั่น (ประเทศไทย)</orgName> กล่าวว่า <orgName>เดลล์</orgName>อัดโปรโมชั่นสำหรับงานครั้งนี้แรงกว่าทุกครั้งที่ผ่านมา รวมทั้งทำโปรโมชั่นผ่อน 0% นาน 6-10 เดือน เพื่อหวังกระตุ้นยอดขายช่วงครึ่งปีหลัง พร้อมเปิดตัวโน้ตบุ๊คหลายรุ่นในงาน เช่น สตูดิโอ วัน 19 นิ้ว และ มินิ10 จอขนาด 10 นิ้ว</p>
<p>แบรนด์ใหม่จ่อคิวลงตลาด</p>
<p>นอกจากนี้ <orgName>เดลล์</orgName> ยังเปิดตัวซับแบรนด์ "อะดาโม (ADAMO)" โน้ตบุ๊ครุ่นแรกที่ใช้ซีพียู "ซียูแอลวี" ตัวเครื่องทำด้วยอะลูมิเนียม ราคาเริ่มต้น 95,000 บาท และยังเปิดให้สั่งจองโน้ตบุ๊คสำหรับกลุ่มเกมมิ่ง "เอเลี่ยนแวร์" ราคาเริ่มต้น 3 แสนบาท</p>
<p>"เชื่อว่า <orgName>อะดาโม</orgName>อาจจะเป็นแม็ค คิลเลอร์ เพราะตัวเครื่องทำจากอะลูมิเนียม ดีไซน์สวย มีคนสั่งซื้อผ่านเว็บมากกว่า 10 เครื่องแล้ว ตั้งแต่ยังไม่เปิดตัวอย่างเป็นทางการ" นายกฤตวิทย์กล่าว</p>
<p>ด้าน นางสาวมู ซือ ฮวง ผู้บริหาร<orgName>ฝ่ายการตลาด กลุ่มธุรกิจโน้ตบุ๊ค บริษัท ไมโคร-สตาร์ อินเตอร์เนชั่นแนล จำกัด</orgName> กล่าวว่า หลังจากเปิดตัวในไทยราว 2 เดือน ทำยอดขายได้แล้วราว 600-1,000 เครื่องต่อเดือน ซึ่งเป็นไปตามเป้าที่คาดไว้ โดยในงานครั้งนี้ยังได้เปิดตัวโน้ตบุ๊ครุ่นใหม่ "เอ็กซ์ 600" พร้อมทั้งทำโปรโมชั่นให้ผ่อน 0% ผ่านบัตรเครดิตต่างๆ</p>
<p>พร้อมกันนี้ เธอระบุว่า ภายในเดือนหน้า (ส.ค.) <orgName>บริษัท</orgName>จะมีสำนักงานสาขาในไทยอย่างเป็นทางการ โดยตั้งเป้าส่วนแบ่งตลาดโน้ตบุ๊คไทย 1% ภายในปีนี้</p></body>
</news>
