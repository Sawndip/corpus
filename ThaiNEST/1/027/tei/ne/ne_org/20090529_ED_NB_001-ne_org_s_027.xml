<teiHeader>
<fileDesc>
<titleStmt>
  <title>วช. เตรียมผลิตโครงการวิจัยเร่งด่วนเพื่อความมั่นคงและสงบสุขของประเทศ  </title>
  <author>วีระพันธ์ วุฒิบุญญะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205290143&tb=N255205&return=ok&news_headline=%c7%aa.%20%e0%b5%c3%d5%c2%c1%bc%c5%d4%b5%e2%a4%c3%a7%a1%d2%c3%c7%d4%a8%d1%c2%e0%c3%e8%a7%b4%e8%c7%b9%e0%be%d7%e8%cd%a4%c7%d2%c1%c1%d1%e8%b9%a4%a7%e1%c5%d0%ca%a7%ba%ca%d8%a2%a2%cd%a7%bb%c3%d0%e0%b7%c8  </bibl>
</sourceDesc>
</fileDesc>
</teiHeader>
<news>
<headline><orgName>วช.</orgName> ชี้ การเสนอขอรับทุนวิจัยยังขาดความสมบูรณ์ ส่งผลเสียโอกาสรับทุน</headline>
<lead>เลขาธิการ<orgName>คณะกรรมการวิจัยแห่งชาติ</orgName> เผย การเขียนโครงการเพื่อขอรับทุนอุดหนุนการวิจัย ส่วนใหญ่ยังขาดความสมบูรณ์ ทำให้เสียโอกาสในการรับทุนและเป็นการสูญเสียทรัพยากรบุคคลและความรู้โดย เปล่าประโยชน์</lead>
<neck></neck>
<body><p>ศาตราจารย์อานนท์ บุณยะรัตเวช เลขาธิการ<orgName>คณะกรรมการวิจัยแห่งชาติ</orgName> หรือ <orgName>วช.</orgName> กล่าวภายหลังการประชุมชี้แจงกรอบการให้ทุนอุดหนุนการวิจัย ปีงบประมาณ 2553 ว่า ที่ผ่านมาการเขียนข้อเสนอโครงการเพื่อขอรับทุนอุดหนุนการวิจัยจาก วช. ส่วนใหญ่ยังขาดความสมบูรณ์ ในแง่ของวัตุประสงค์ เนื้อหา แผนการดำเนินงาน รวมทั้งขาดการเชื่อมโยงระหว่างโครงงานในแผนงานวิจัย เป้าหมาย ผลผลิต ทำให้โครงการที่นำเสนอไม่ผ่านการพิจารณา ตามเกณฑ์อนุมัติทุนอุดหนุนการวิจัย โดยในวันนี้ได้จัดประชุมชี้แจง ระหว่าง วช. และนักวิจัยจากหน่วยงานต่างๆ ทั่วประเทศ เพื่อชี้แจงรายละเอียดและเงื่อนไขต่างๆ รวมถึงแนะนำวิธีการเขียนข้อเสนอโครงการอย่างมีคุณภาพ ตรงกับหลักเกณฑ์ของการพิจารณาให้ทุนอุดหนุนการวิจัยประจำปี 2553 ซึ่งควรจะประกอบด้วย ผลการวิจัยจากโครงการที่ได้ ต้องมีเป้าหมายของผลผลิตและผลลัพธ์ที่เป็นรูปธรรม สามารถนำไปใช้ประโยชน์ได้จริงในเชิง พาณิชย์ นโยบาย วิชาการและเกิดประโยชน์เชิงสาธารณะ ตลอดจนให้ผลความคุ้มค่า ด้านประสิทธิผลทั้งเชิงปริมาณ คุณภาพ เวลาและต้นทุนของแต่ละงานวิจัย สำหรับรายละเอียดการขอรับทุนวิจัยนั้น นักวิจัยและผู้ที่สนใจสามารถดูรายละเอียดการส่งโครงการ และการรับโครงการวิจัยในปี 2553 อย่างละเอียดได้ที่ www.nrct.go.th</p></body>
</news>
