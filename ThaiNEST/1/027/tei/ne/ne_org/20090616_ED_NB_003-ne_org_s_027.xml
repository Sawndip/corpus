<teiHeader>
<fileDesc>
<titleStmt>
  <title>ก.ไอซีที จัดอบรมความรู้ด้านปฏิบัติการคอมพิวเตอร์ ให้เจ้าหน้าที่ลาว  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160113&tb=N255206&return=ok&news_headline="%a1.%e4%cd%ab%d5%b7%d5%20%a8%d1%b4%cd%ba%c3%c1%a4%c7%d2%c1%c3%d9%e9%b4%e9%d2%b9%bb%af%d4%ba%d1%b5%d4%a1%d2%c3%a4%cd%c1%be%d4%c7%e0%b5%cd%c3%ec%20%e3%cb%e9%e0%a8%e9%d2%cb%b9%e9%d2%b7%d5%e8%c5%d2%c7%20%20"  </bibl>
</sourceDesc>
</fileDesc>
</teiHeader>
<news>
<headline><orgName>อ.อ.ป.</orgName> เปิดหลักสูตรอบรมควาญช้าง สร้างจิตสำนึกให้คนเลี้ยงช้าง</headline>
<lead><orgName>องค์การอุตสากรรมป่าไม้</orgName> เปิดหลักสูตรอบรมควาญช้าง สร้างจิตสำนึกให้คนเลี้ยงช้าง สามารถเป็นควาญช้างได้อย่างมีประสิทธิภาพ</lead>
<neck></neck>
<body><p>นายมนูญศักดิ์ ตันติวิวัฒน์ ผู้อำนวยการ<orgName>องค์การอุตสาหกรรมกรมป่าไม้ (อ.อ.ป.)</orgName> เปิดเผยว่า ปัจจุบันช้างไทยมีจำนวนลดลง สาเหตุมาจากการเสียชีวิตจากการนำมาเร่ร่อนในเมืองหลวง ทำให้เกิดอุบัติเหตุบ่อยครั้ง และยังพบว่าปัญหาดังกล่าวเกิดจากคนเลี้ยงช้างต้องการผลประโยชน์จากช้างเท่า นั้น แต่ไม่ได้คำนึงถึงผลเสียที่อาจส่งผลให้ช้างไทยต้องมีจำนวนลดลง และยังพบอีกว่า ผู้ดูแลช้างส่วนใหญ่ไม่ใช่ควาญช้างที่มีความรู้ <orgName>องค์การอุตสาหกรรมป่าไม้ (อ.อ.ป.)</orgName> โดยสถาบันคชบาลแห่งชาติ ในพระอุปถัมภ์ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ร่วมกับ<orgName>มูลนิธิ เอเชีย เฮาส์ ประเทศเดนมาร์ค</orgName> จึงจัดโครงการฝึกอบรมควาญช้างเพื่อสร้างความรู้ความเข้าใจให้กับควาญช้างใน การดูแลช้างให้มีสุขภาพและคุณภาพชีวิตที่ดี โดยมีการฝึกอบรมทั้งหมด 4 หลักสูตรให้กับควาญช้างภายนอกที่สนใจเข้ารับการฝึกอบรมด้วย</p>
<p>นายมนูญศักดิ์ กล่าวอีกว่า ในอีก 5 เดือนข้างหน้า พังพระธิดาจุฑานันท์ ซึ่งเป็นช้างเชือกแรกในพระอุปถัมภ์ของสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ จะให้กำเนิดลูกช้าง ซึ่งถือว่าเป็นการผสมพันธุ์แบบธรรมชาติกับช้างสีดอตาแดง โดยขณะนี้ตั้งท้องได้ 15 เดือนแล้ว นับเป็นความสำเร็จอีกก้าวหนึ่งของทีมสัตวแพทย์โรงพยาบาลช้าง มูลนิธิเพื่อนช้าง และศูนย์อนุรักษ์ช้างไทย จ.ลำปาง ของ อ.อ.ป. ที่สามารถเพิ่มจำนวนช้างสายพันธุ์เอเชียให้กับประเทศไทยได้ </p></body>
</news>
