<teiHeader>
<fileDesc>
<titleStmt>
  <title>กูเกิลห้าวทำโอเอสชนไมโครซอฟท์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/sunday/120709/7635  </bibl>
</sourceDesc>
</fileDesc>
</teiHeader>
<news>
<headline><orgName>กูเกิล</orgName>ห้าวทำโอเอสชนไมโครซอฟท์</headline>
<lead></lead>
<neck></neck>
<body><p>หลังจากเคยเปิดตัวระบบปฏิบัติการบนโทรศัพท์มือถือและอุปกรณ์พกพาอย่าง แอนดรอยด์ ล่าสุดมีข่าวมาจากบล็อกของบริษัทกูเกิลว่า ขณะนี้<orgName>กูเกิล</orgName>กำลังพัฒนาระบบปฏิบัติการ (โอเอส) สำหรับคอมพิวเตอร์ส่วนบุคคล ซึ่งระบบปฏิบัติการดังกล่าวจะมีพื้นฐานอยู่บนเว็บเบรเซอร์ "โครม (Chrome)" ใช้ชื่อเรียกในขณะนี้ว่า Google Chrome OS โดยจะสร้างด้วยชุดคำสั่งมาตรฐานเปิด (โอเพ่น ซอร์ส) ซึ่งกลุ่มเป้าหมายของโอเอสตัวนี้ที่สำคัญคือคอมพิวเตอร์เน็ตบุ๊ค และโน้ตบุ๊คหรือเดสก์ทอปขนาดเล็ก ทั้งนี้คาดว่า คอมพิวเตอร์เน็ตบุ๊คระบบปฏิบัติการโครม จะสามารถเริ่มวางตลาดได้ในช่วงกลางปี 2553 จุดสำคัญที่กูเกิลจะพัฒนาให้ Google Chrome OS คือความเร็ว ความง่ายและความปลอดภัย โดย</p>
<p><orgName>กูเกิล</orgName>ยืนยันว่า จะพัฒนาให้ระบบปฏิบัติการสามารถทำงานได้เร็วและไม่กินทรัพยากรมาก ตั้งเป้าว่า จะพัฒนาให้เครื่องสามารถเริ่มทำงานและเปิดเว็บเพจบนโลกออนไลน์ได้ใน 2-3 วินาที</p>
<p>นอกจากนี้<orgName>กูเกิล</orgName>ยังได้เปิดเผยพันธมิตรฮาร์ดแวร์ที่เข้ามาพัฒนาและทดสอบ Chrome OS อยู่ ณ ขณะนี้ ได้แก่ <orgName>เอเซอร์</orgName>, <orgName>อะโดบี</orgName>, <orgName>อัสซุส</orgName>, <orgName>เอชพี</orgName>, <orgName>เลอโนโว</orgName>, <orgName>โตชิบา</orgName> เป็นต้น</p>
<p>แน่นอนการเปิดตัวระบบปฏิบัติการในครั้งนี้ เท่ากับทำให้การแข่งขันระหว่าง <orgName>กูเกิล</orgName>และ<orgName>ไมโครซอฟท์ (Microsoft)</orgName> จะทวีความเข้มข้นขึ้นอีกในอนาคต </p>
<p>คนสหรัฐเสี่ยงโดนแฮกเกอร์ล้วงข้อมูล</p>
<p><orgName>เว็บอินฟอร์เมชั่น วีค</orgName> รายงานถึงปัญหาการโจรกรรมความเป็นตัวบุคคล (Identity Theft) กำลังเป็นปัญหาที่หนักขี้นเรื่อยๆ โดยเฉพาะในประเทศสหรัฐอเมริกา ซึ่งในเว็บไซต์ระบุว่า ในปัจจุบันแฮกเกอร์นั้นสามารถทดสอบตัวบุคคลที่ปลอมแปลงขึ้นได้ง่ายขึ้น อย่างในกรณีสหรัฐนั้น ซึ่งขึ้นชื่อว่ามีระบบป้องกันที่ดี อย่างการปลอมแปลงหมายหมายเลขประกันสังคม (Social Security Number - SSN) ที่ทำได้ค่อนข้างยากเนื่องจากมีหมายเลข PIN กำกับไว้สามหลัก อีกทั้งไม่สามารถการคาดเดาหมายเลขนี้แบบเจาะจงตัวบุคคลนั้นได้ แต่งานวิจัยล่าสุดก็เตือนให้ประชาชนสหรัฐต้องระวังตัวกันมากขึ้น</p>
<p>ทั้งนี้งานวิจัยจาก<orgName>มหาวิทยาลัยคาร์เนกีเมลลอน</orgName> ได้อธิบายถึงความเสี่ยงของการคาดเดาหมายเลขประกันสังคมโดยอาศัยเพียงสถานที่ เกิด และวันเกิดของบุคคลเป้าหมาย โดยโอกาสที่แฮกเกอร์จะสามารถคาดเดาหมายเลขประจำตัวประชาชนได้นั้นอยู่ที่ ร้อยละ 0.08 ไปจนถึงร้อยละ 10 แล้วแต่พื้นที่ ซึ่งความเสี่ยงในปัจจุบันก็คือ ทุกวันนี้ประชาชนสหรัฐประมาณสิบล้านคนมีการเปิดเผยข้อมูลวันเกิดไว้ในโลกออ นไลน์</p>
<p><orgName>เกาหลีเหนือ</orgName>โจมตีเว็บไซต์<orgName>โสมขาว</orgName></p>
<p><orgName>ทางการเกาหลีใต้</orgName>กำลังสอบสวนหาต้นตอที่ต้องสงสัยว่า เป็นการโจมตีในโลกไซเบอร์โดยมีเป้าหมายที่เว็บไซต์ของหน่วยงานหรือสถาบัน หลักในเกาหลีใต้และสหรัฐ ตั้งแต่ช่วงเย็นวันที่ 7 ก.ค.เป็นต้นมา <orgName>สำนักงานความมั่นคงด้านข้อมูลเกาหลี</orgName>เผยว่า มีเว็บไซต์สหรัฐและเกาหลีใต้ 25 เว็บ ตกเป็นเป้าโดย 14 เว็บที่อยู่ในสหรัฐรวมถึงเว็บของ<orgName>รัฐบาลสหรัฐ</orgName>ด้วย ส่วนของเกาหลีใต้ที่ถูกโจมตีจนทำให้เว็บล่ม หรือเข้าใช้ไม่ได้นั้นมีทั้งเว็บของทำเนียบประธานาธิบดี, กระทรวงกลาโหม, รัฐสภา, ธนาคาร, ตลาดหลักทรัพย์และเว็บยอดนิยม โดยเชื่อว่า แฮกเกอร์ปล่อยไวรัสที่สั่งการให้เครื่องคอมพิวเตอร์ส่วนบุคคลมากกว่า 18,000 เครื่อง รวมถึงจากต่างประเทศ ส่งข้อมูลจำนวนมากเข้าไปพร้อมกัน ทำให้เว็บเหล่านั้นต้องหยุดให้บริการชั่วคราว หรือที่เรียกว่าการโจมตีแบบ DDoS แต่ไม่มีการรั่วไหลของข้อมูลลับสำคัญ หรือสร้างความเสียหายทางการเงิน </p>
<p>เมื่อวันที่ 8 ก.ค.ที่ผ่านมา <orgName>สำนักข่าวยอนฮัป เกาหลีใต้</orgName> รายงานว่า <orgName>สำนักงานข่าวกรองแห่งชาติเกาหลีใต้</orgName> ออกแถลงการณ์ระบุว่า องค์กรที่มีความเชื่อมโยงกับรัฐบาลคอมมิวนิสต์เกาหลีเหนือ หรือกลุ่มคนที่เห็นใจรัฐบาลเกาหลีเหนือ อยู่เบื้องหลังปฏิบัติการส่งแฮกเกอร์ดำเนินการเจาะระบบ แทรกแซงเครือข่ายคอมพิวเตอร์และอินเทอร์เน็ตของหน่วยราชการ รวมถึงสถาบันการเงินต่างๆ ของเกาหลีใต้จนใช้งานไม่ได้เมื่อวันอังคารที่ผ่านมา</p>
<p><orgName>Facebook</orgName> ตั้งเป้ารายได้พันล้านใน 5 ปี</p>
<p>มาร์ก แอนเดรียเซน กรรมการของเฟชบุ๊ค ออกมาประกาศว่า ภายใน 5 ปี จากนี้ <orgName>เฟชบุ๊ค</orgName>จะมีรายได้สูงถึงพันล้านเหรียญอย่างแน่นอน แม้ว่าที่ผ่านมาบรรดาเว็บเครือข่ายสังคมจะประสบปัญหาคล้ายๆ กันคือยังหากลยุทธ์สร้างรายรับเป็นกอบเป็นกำไม่ได้ </p>
<p>แอนเดรียเซนกล่าวว่า ปีนี้ <orgName>Facebook</orgName> น่าจะมีรายได้อยู่ที่ราว 500 ล้านเหรียญ และสามารถดันไปได้ถึงระดับพันล้านถ้าหากเพิ่มความสนใจในการขายโฆษณามากขึ้น เขากล่าวเพิ่มเติมอีกว่า เทียบสัดส่วนกับจำนวนผู้ใช้งานตอนนี้ประมาณ 225 ล้านคน รายได้เท่านี้จึงถือเป็นตัวเลขที่น้อยมากๆ</p></body>
</news>
