<teiHeader>
<fileDesc>
<titleStmt>
  <title>'ไอเน็ต'เร่งปรับโครงสร้าง รับรายได้อุตฯเติบโตช้าลง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/29/news_28832413.php?news_id=28832413  </bibl>
</sourceDesc>
</fileDesc>
</teiHeader>
<news>
<headline><orgName>เอเซอร์</orgName>ตั้งเป้าท็อปไฟว์สมาร์ทโฟนใน5ปี</headline>
<lead><orgName>เอเซอร์</orgName> แตกไลน์พีซีสู่ "สมาร์ทโฟน" เปิดตัวรุกไทยอย่างเป็นทางการ นำร่อง 5 รุ่นรวดจับตลาดล่าง-บน ก่อนส่งเพิ่มอีก 5 รุ่นภายในปีนี้ สานแผนปรับโพสิชั่นเป็น "โมบาย ดาต้า ดีไวส์" เจาะผู้ใช้ทุกระดับ พร้อมประกาศตั้ง "ไอทีซิตี้-คิวดิสท์" ดิสทริบิวเตอร์ 2 รายใหญ่ขึ้นตรงกับหน่วยงานแฮนด์เฮลด์ สำนักงานภูมิภาคที่สิงคโปร์</lead>
<neck></neck>
<body><p>นายเอมาร์ เด ลางเกอแซล รองประธานอาวุโส และประธาน<orgName>กลุ่มธุรกิจสมาร์ท แฮนด์เฮลด์ เอเซอร์ อิงค์</orgName> กล่าวว่า <orgName>บริษัท</orgName>ตั้งเป้าติดอันดับผู้จำหน่ายสมาร์ทโฟนรายใหญ่ที่สุด 1 ใน 5 ของโลกภายใน 3-5 ปี เพื่อสานวิสัยทัศน์การปรับบทบาทแบรนด์เอเซอร์เป็นผู้ให้บริการ "โมบาย ดาต้า ดีไวส์" ครบวงจร</p>
<p>ล่าสุด ได้เปิดตัวในไทยอย่างเป็นทางการต่อจากสิงคโปร์ มาเลเซีย ฟิลิปปินส์ และฮ่องกง โดยเริ่มวางจำหน่ายด้วยแพลตฟอร์มวินโดว์ทั้งหมด 5 รุ่น ราคาเริ่มต้น 14,900 บาท ก่อนจะวางตลาดเพิ่มอีก 5 รุ่นภายในเดือนมิ.ย.นี้ ครอบคลุมการใช้งานตั้งแต่ระดับแมสถึงไฮเอนด์</p>
<p>เขาระบุว่า <orgName>บริษัท</orgName>ตัดสินใจเข้าสู่ธุรกิจสมาร์ทโฟน เนื่องจากมีความพร้อมที่จะเป็นผู้ให้บริการหลังจากประสบความสำเร็จในกลุ่ม สินค้าโน้ตบุ๊ต และเน็ตบุ๊คในตลาดโลก ทั้งบริษัทยังมีเป้าหมายทำตลาดสมาร์ทโฟนอย่างจริงจัง</p>
<p>"เราไม่ได้ทำตลาดตามกระแส แต่เป็นเพราะเรามีความพร้อม และประสบความสำเร็จในตลาดพีซีแล้ว โดยโน้ตบุ๊คเราเป็นอันดับ 2 ของโลก ขณะที่เน็ตบุ๊คเราเป็นอันดับ 1 ทำให้ต้องมองก้าวต่อไปเลยต่อยอดมาที่ตลาดสมาร์ทโฟน ซึ่งช่วงแรกจะเริ่มจากวินโดว์ส แต่ก็กำลังพิจารณาจะขยายไปแพลตฟอร์มอื่นๆ ด้วย" นายลางเกอแซลกล่าว</p>
<p>นอกจากนี้ เขาเชื่อว่า สมาร์ทโฟนยังเป็นตลาดที่มีโอกาสขยายตัวได้อีกมากอัตราเติบโต 15% ต่อปี ขณะที่ อุตสาหกรรมมือถือโดยรวมหดตัวลง โดยผลสำรวจล่าสุดพบว่า จำนวนผู้ใช้มือถือทั่วโลกกว่า 4,000 ล้านรายมีผู้ใช้สมาร์ทโฟนเพียง 300 ล้านเครื่อง</p>
<p>ด้านนายโรเจอร์ หยวน รองประธาน<orgName>กรรมการ ภูมิภาคเอเชีย แปซิฟิก กลุ่มผลิตภัณฑ์สมาร์ท แฮนด์ เฮลด์ เอเซอร์ อิงค์</orgName> กล่าวว่า <orgName>บริษัท</orgName>ให้ความสำคัญกับธุรกิจใหม่อย่างจริงจัง โดยลงทุนซื้อกิจการบริษัท "อีเท็น" ซึ่งเป็นผู้เชี่ยวชาญในการพัฒนาสมาร์ทโฟนรายใหญ่ มูลค่า 300 ล้านดอลลาร์เมื่อปีที่ผ่านมา</p>
<p>ล่าสุด เอเซอร์ ยังจัดตั้ง<orgName>หน่วยงานสมาร์ท แฮนด์เฮลด์</orgName> เพื่อดูแลธุรกิจนี้โดยเฉพาะ ซึ่งสำหรับ<orgName>ไทย</orgName>จะมีพันธมิตรคือ <orgName>บมจ.ไอที ซิตี้</orgName> เป็นไดเร็ค รีเทล และ<orgName>บริษัท คิวดิสท์ ในเครือของเอสไอเอส</orgName>เป็นดิสทริวเบอร์หลัก โดยดีลตรงกับ<orgName>หน่วยงานสมาร์ท แฮนด์เฮลด์ สำนักงานใหญ่ของภูมิภาคที่สิงคโปร์</orgName></p>
<p>ส่วนการดูแลหลังการขายจะใช้ทรัพยากรทั้งหมดของ เอเซอร์ คอมพิวเตอร์ โดยจะให้การอบรม และเทรนนิ่งด้านงานบริการลูกค้ากลุ่มสมาร์ทโฟนเพิ่ม</p>
<p>ทั้งนี้ <orgName>บริษัท</orgName>ยังไม่มีการตั้งทีมงานไทยเพื่อดูแลธุรกิจใหม่นี้โดยเฉพาะ โดยจะประเมินจากความต้องการตลาดในอนาคตต่อไป</p></body>
</news>
