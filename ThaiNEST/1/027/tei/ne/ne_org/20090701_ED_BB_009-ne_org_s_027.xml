<teiHeader>
<fileDesc>
<titleStmt>
  <title>แทคการ่วมซิป้าชงบีโอไอหนุนแอนิเมชัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/01/news_29027729.php?news_id=29027729  </bibl>
</sourceDesc>
</fileDesc>
</teiHeader>
<news>
<headline><orgName>ซีเมนส์</orgName>ชี้บริการไอทีโตสวนทางศก.</headline>
<lead><orgName>ซีเมนส์</orgName>มองแนวโน้มตลาดบริการไอทียังโตท่ามกลาง ภาวะเศรษฐกิจขาลง เตรียมลงทุนเพิ่มขยายบุคลากรรับโอกาสใหม่ๆ หลังศูนย์บริการลูกค้าในไทยเป็น 1 ใน 10 สถาบันทั่วโลกที่คว้ามาตรฐานขั้นสูงจากเอสเอพี</lead>
<neck></neck>
<body><p>นายลิเออร์ อูรบีซู ผู้อำนวยการฝ่ายขายกลุ่มโซลูชั่นและบริการด้านไอที (เอสไอเอส) <orgName>บริษัท ซีเมนส์ จำกัด</orgName> กล่าวว่า <orgName>บริษัท</orgName>ยังเห็นแนวโน้มการเติบโตของธุรกิจด้านบริการไอทีในประเทศไทย เนื่องจากยังมีบริษัทขนาดใหญ่ที่พร้อมลงทุนต่อเนื่อง เพื่อสร้างความพร้อมรับมือโอกาสเมื่อเศรษฐกิจฟื้นตัว</p>
<p>ในส่วนของประเทศไทย ปีนี้ภาคธุรกิจที่ยังมีศักยภาพการลงทุน ได้แก่ พลังงาน อุตสาหกรรม การแพทย์ ตามมาด้วยธุรกิจโทรคมนาคม ขนส่ง และการเงิน</p>
<p>"เมื่อลงทุนด้านไอที ธุรกิจได้ประโยชน์แน่แม้เป็นช่วงเศรษฐกิจขาลง เห็นได้ว่าบริษัทที่เป็นอินโนเวทีฟ คอมปานี ยังคงเดินหน้าปรับปรุงระบบเพื่อการก้าวนำหน้าคู่แข่ง" นายอูรบีซูกล่าว</p>
<p>นอกจากนี้ การที่เอสเอพี ซึ่งเป็นพันธมิตรของบริษัท มีนโยบายขยายฐานไปยังลูกค้าระดับเอสเอ็มอีมากขึ้น ยังเพิ่มโอกาสให้กลุ่มเอสไอเอส สามารถเจาะลูกค้าใหม่ๆ เช่นกัน โดยปีนี้มองไปที่อุตสาหกรรมภาคการผลิต ธุรกิจบริการ อสังหาริมทรัพย์ ประกันภัย รวมถึงธุรกิจที่มีสาขากระจายทั่วประเทศ</p>
<p>ทั้งนี้ <orgName>บริษัท</orgName>เตรียมนำเสนอโซลูชั่นที่สอดคล้องกับงบประมาณของผู้ประกอบการ<orgName>กลุ่มเอสเอ็มอี</orgName> ที่จะตอบโจทย์การใช้งานขั้นพื้นฐาน รวมทั้งมี templates จำนวนมากไว้ให้ลูกค้าเข้ามาเลือกหยิบไปใช้ได้ตามความต้องการเฉพาะ ซึ่งช่วยให้องค์กรนำไปปรับใช้กับธุรกิจได้เร็วขึ้น</p>
<p>"ช่วงเศรษฐกิจขาลงอย่างนี้ ตลาดในกลุ่มธุรกิจขนาดกลางมีอัตราการเติบโตสูงกว่าธุรกิจใหญ่ เพราะเขามีความยืดหยุ่นในการทำธุรกิจและการตัดสินใจมากกว่า" นายอูรบีซูกล่าว</p>
<p>เขากล่าวว่า จากประสบการณ์ที่ให้บริการลูกค้า พบว่า การลงทุนเพื่อนำไอทีไปใช้ประโยชน์ในกระบวนการทางธุรกิจนั้น สามารถช่วยให้องค์กรประหยัดต้นทุนลงไม่ต่ำกว่า 2 เท่า ขณะเดียวกัน ก็จะสร้างโพรดักทิวิตี้เพิ่มขึ้น 2 เท่าเช่นกัน</p>
<p>ปัจจุบัน<orgName>กลุ่มโซลูชั่นและบริการด้านไอที</orgName> ในประเทศไทย ถือเป็นศูนย์กลางสำหรับอาเซียน และปัจจุบันเป็น 1 ใน 10 รายแรกของโลก ที่ได้รับประกาศนียบัตรจากเอสเอพี "SAP Custumer Core Center of Expertise” ด้านให้บริการกระบวนการแก้ปัญหาของลูกค้าได้อย่างมีประสิทธิภาพในระดับสูง ทำให้เพิ่มโอกาสในการรับเอาท์ซอร์สงานจากนอกกลุ่มอาเซียน ได้แก่ ยุโรป สหรัฐ อินเดีย แอฟริกา ตะวันออกกลาง เป็นต้น</p>
<p>ทั้งนี้ <orgName>ซีเมนส์</orgName> เริ่มตั้งศูนย์แห่งนี้เมื่อประมาณ 10 ปีที่ผ่านมา จากเริ่มต้นมีบุคลากร 20 คน ขยายเป็น 60 คนเมื่อ 5 ปีที่ผ่านมา จนปัจจุบันมีประมาณ 400 คน โดยสัดส่วน 80% เป็นบุคลากรชาวไทย</p>
<p>ขณะที่ปีนี้<orgName>บริษัท</orgName>เตรียมลงทุนเพิ่มเติมโดยเฉพาะ ในด้าน "บุคลากร" เนื่องจากถือว่าเป็นสินทรัพย์และการลงทุนสำคัญที่สุด สำหรับการทำธุรกิจบริการไอที โดยเฉพาะการให้บริการด้านคำปรึกษา ที่เป็นปัจจัยหลักขับเคลื่อนการเติบโตให้ส่วนงานนี้</p></body>
</news>
