<teiHeader>
<fileDesc>
<titleStmt>
  <title>ซีอีโอฟันธงตลาดไอทีส่งสัญญาณ"ฟื้นตัว"  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 10:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090605/48438/%e0%b8%8b%e0%b8%b5%e0%b8%ad%e0%b8%b5%e0%b9%82%e0%b8%ad%e0%b8%9f%e0%b8%b1%e0%b8%99%e0%b8%98%e0%b8%87%e0%b8%95%e0%b8%a5%e0%b8%b2%e0%b8%94%e0%b9%84%e0%b8%ad%e0%b8%97%e0%b8%b5%e0%b8%aa%e0%b9%88%e0%b8%87%e0%b8%aa%e0%b8%b1%e0%b8%8d%e0%b8%8d%e0%b8%b2%e0%b8%93%e0%b8%9f%e0%b8%b7%e0%b9%89%e0%b8%99%e0%b8%95%e0%b8%b1%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline><orgName>ก.ไอซีที</orgName> สร้างระบบ รปภ.โครงข่ายเชื่อมโยงข้อมูลภาครัฐ ป้องกันการโจรกรรมข้อมูลสำคัญ</headline>
<lead><orgName>กระทรวงเทคโนโลยีสารสนเทศและการสื่อสาร</orgName> สร้างระบบความปลอดภัยเครือข่ายสื่อสารข้อมูลเชื่อมโยงหน่วยงานภาครัฐ GIN เพื่อป้องกันการก่ออาชญากรรมข้อมูลสำคัญของภาครัฐผ่านเครือข่ายอินเทอร์เน็ต</lead>
<neck></neck>
<body><p>นายอังสุมาล ศุนาลัย รองปลัด<orgName>กระทรวงเทคโนโลยีสารสนเทศและการสื่อสาร</orgName> หรือ<orgName>ไอซีที</orgName> เปิดเผยว่า <orgName>กระทรวงฯ</orgName> ได้จัดทำโครงการเพิ่มศักยภาพการเสริมสร้างความมั่นคงปลอดภัยเครือข่ายสื่อ สารข้อมูลเชื่อมโยงหน่วยงานภาครัฐขึ้น จึงจำเป็นต้องได้รับการปกป้องความเสี่ยงจากการเกิดอาชญากรรมทางคอมพิวเตอร์ เช่น การโจรกรรมข้อมูล การดัดแปลงหรือปลอมแปลงข้อมูล การแพร่ของหนอนและไวรัสคอมพิวเตอร์ การบุกรุกและโจมตีระบบเครือข่าย ซึ่งอาจก่อให้เกิดความเสียหายเป็นมูลค่ามหาศาลแก่ผู้ใช้งานของหน่วยงานภาค <orgName>รัฐ</orgName>และ<orgName>กระทรวงไอซีที</orgName> ดังนั้น เพื่อให้ปลอดภัยจากอาชญากรรมดังกล่าว จึงต้องมีการตรวจสอบ ประเมิน และดูแลด้านความมั่นคงปลอดภัยบนระบบเครือข่าย อันเป็นการสร้างมาตรฐานด้านความมั่นคงปลอดภัยที่ดีในการบริหารจัดการระบบ และเสริมสร้างความมั่นคงปลอดภัยของการใช้งานเครือข่าย </p>
<p>สำหรับการดำเนินโครงการเพิ่มศักยภาพฯ นี้จะใช้ระยะเวลาในการดำเนินการ 6 เดือนนับจากเดือนมิถุนายนนี้ ซึ่งโครงการฯ นี้ จะช่วยทำให้เครือข่าย GIN ใสสะอาด มีความปลอดภัยจากอาชญากรรมทางคอมพิวเตอร์ โดยจะดูแลข้อมูลทุกอย่างที่ผ่านเข้ามาในช่องทางเครือข่าย ซึ่งเป็นการสร้างความน่าเชื่อถือ และความเชื่อมั่นให้กับผู้ใช้งานเพิ่มมากยิ่งขึ้น สำหรับการดำเนินการเชื่อมโยงเครือข่าย GIN นั้น ในปีงบประมาณ 2549 <orgName>กระทรวงฯ</orgName> ได้ดำเนินการเชื่อมโยงเครือข่ายในส่วนกลางระดับกระทรวง ระดับกรมไปแล้ว จำนวน 274 หน่วยงาน และในปีงบประมาณ 2550 และ 2551 ได้ดำเนินการเชื่อมโยงเครือข่ายสื่อสารข้อมูลภาครัฐไปยังส่วนภูมิภาคครบทั่ว ประเทศรวม 432 หน่วยงาน</p></body>
</news>
