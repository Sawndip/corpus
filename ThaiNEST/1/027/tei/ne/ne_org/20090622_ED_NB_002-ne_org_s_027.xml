<teiHeader>
<fileDesc>
<titleStmt>
  <title>นักกฎหมายล้อมคอก"สเต็มเซลล์"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/23/news_28979826.php?news_id=28979826  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์ฯ</orgName> เตรียมเสนอตั้ง กรอ.วท.เข้าที่ประชุม ครม.สัปดาห์หน้า</headline>
<lead><orgName>กระทรวงวิทยาศาสตร์และเทคโนโลยี</orgName> เตรียมเสนอการตั้งคณะกรรมการร่วมภาครัฐและเอกชนด้านวิทยาศาสตร์และเทคโนโลยี เข้าที่ประชุม ครม.สัปดาห์หน้า หวังดึงวิทยาศาสตร์และเทคโนโลยีกระตุ้นเศรษฐกิจ แก้ปัญหาภาคอุตสาหกรรม นำร่องในอุตสาหกรรม SMEs</lead>
<neck></neck>
<body><p>รศ.ดร.วีระพงษ์ แพสุวรรณ รองปลัด<orgName>กระทรวงวิทยาศาสตร์และเทคโนโลยี</orgName> ในฐานะเลขานุการ<orgName>คณะกรรมการร่วมภาครัฐและเอกชนด้านวิทยาศาสตร์และเทคโนโลยี (กรอ.วท.)</orgName> กล่าวถึงความคืบหน้าการตั้ง<orgName>คณะกรรมการร่วมภาครัฐและเอกชนด้านวิทยาศาสตร์และ เทคโนโลยี</orgName> ว่า ขณะนี้<orgName>กระทรวงวิทยาศาสตร์ฯ</orgName> ได้เตรียมเสนอรายชื่อการแต่งตั้งคณะกรรมการชุดดังกล่าวเข้าสู่ที่ประชุมคณะ รัฐมนตรี (ครม.) พิจารณาเห็นชอบในสัปดาห์หน้า โดยมี คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> เป็นประธานคณะกรรมการฯ พร้อมทั้งมี 7 ปลัดกระทรวงเข้าร่วม อาทิ กระทรวง<orgName>กระทรวงเกษตรและสหกรณ์</orgName> <orgName>กระทรวงอุตสาหกรรม กระทรวงพาณิชย์</orgName> นอกจากนี้ ยังมีภาคเอกชน สภาอุตสาหกรรมแห่งประเทศไทย สภาหอการค้าแห่งประเทศไทย รวมถึงกลุ่มนักวิชาการเข้าร่วม โดยการตั้งคณะกรรมการชุดนี้ขึ้นมา ถือเป็นครั้งแรกที่มีคณะกรรมการร่วมรัฐเอกชนด้านวิทยาศาสตร์และเทคโนโลยี ซึ่งที่ผ่านมามีแต่ภาคเศรษฐกิจ และอุตสาหกรรม ทั้งนี้ เพื่อมีส่วนร่วมช่วยกระตุ้นเศรษฐกิจและแก้ปัญหาให้กับภาคอุตสาหกรรม ด้วยการนำวิทยาศาสตร์และเทคโนโลยีเข้าไปช่วย โดยจะมีการกำหนดนโยบายการวิจัยและพัฒนา รวบรวมข้อมูลการใช้ประโยชน์ของผลงานวิจัย เบื้องต้นจะเริ่มดึงผลงานวิจัยวิทยาศาสตร์และเทคโนโลยีนำไปช่วยผู้ประกอบการ SMEs เนื่องจากเป็นปัญหาเร่งด่วน ซึ่งส่วนใหญ่เป็นธุรกิจรายย่อยที่กำลังประสบปัญหา คาดว่าจะมีส่วนช่วยเพิ่มศักยภาพการแข่งขัน และลดการนำเข้าเทคโนโลยีจากต่างประเทศได้ นอกจากนี้ ยังมุ่งนำวิทยาศาสตร์ช่วยพัฒนาศักยภาพอุตสาหกรรมการท่องเที่ยว โดยให้ความสำคัญเรื่องเชื้อโรค โรคติดต่อ เพื่อเพิ่มความมั่นใจให้กับนักท่องเที่ยว</p>
<p>รศ.ดร.วีระพงษ์ กล่าวด้วยว่า ในการประชุมสมัชชาวิทยาศาสตร์เทคโนโลยีและนวัตกรรมเพื่อการพัฒนา ครั้งที่ 8 ที่จะมีขึ้นในวันที่ 24 กรกฎาคมนี้ ที่ศูนย์นิทรรศการและการประชุมไบเทค บางนา จะมี นายอภิสิทธิ์ เวชชาชีวะ นายกรัฐมนตรี เป็นประธานเปิดงานและปาฐกถาพิเศษเรื่อง “สร้างชาติด้วยวิทยาศาสตร์เทคโนโลยีและนวัตกรรม” โดยรัฐมนตรีว่าการกระทรวงวิทยาศาสตร์ฯ จะชี้แจงบทบาทการทำงานของคณะกรรมการร่วมภาครัฐและเอกชนด้านวิทยาศาสตร์และ เทคโนโลยี ว่าจะมีส่วนช่วยกระตุ้นเศรษฐกิจได้อย่างไรบ้าง </p></body>
</news>
