<teiHeader>
<fileDesc>
<titleStmt>
  <title>เอกชนรวมพลังจัดเอ็กซ์โป หลังไอซีทีเลื่อนไม่มีกำหนด  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 13:17:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090708/57944/%e0%b9%80%e0%b8%ad%e0%b8%81%e0%b8%8a%e0%b8%99%e0%b8%a3%e0%b8%a7%e0%b8%a1%e0%b8%9e%e0%b8%a5%e0%b8%b1%e0%b8%87%e0%b8%88%e0%b8%b1%e0%b8%94%e0%b9%80%e0%b8%ad%e0%b9%87%e0%b8%81%e0%b8%8b%e0%b9%8c%e0%b9%82%e0%b8%9b-%e0%b8%ab%e0%b8%a5%e0%b8%b1%e0%b8%87%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b9%84%e0%b8%a1%e0%b9%88%e0%b8%a1%e0%b8%b5%e0%b8%81%e0%b8%b3%e0%b8%ab%e0%b8%99%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>เอกชนรวมพลังจัดเอ็กซ์โป หลัง<orgName>ไอซีที</orgName>เลื่อนไม่มีกำหนด</headline>
<lead>เอกชนรวมพลัง 6 สมาคม 1 มูลนิธิ เดินหน้าจัดบางกอก ไอซีที แอนด์ บรอดแคสติ้ง เอ็กซโป 2009 ต้นส.ค. หลัง<orgName>กระทรวงไอซีที</orgName>เลื่อนจัดงาน</lead>
<neck></neck>
<body><p>นายบุญรักษ์ สรัคคานนท์ <orgName>สมาคมอุตสาหกรรมเทคโนโลยีสารสนเทศไทย (เอทีซีไอ)</orgName> กล่าวว่า <orgName>เอทีซีไอ</orgName> ร่วมกับ<orgName>สมาคมโทรคมนาคมแห่งประเทศไทยในพระบรมราชูปถัมภ์</orgName> <orgName>สมาคมสื่อสาธารณะแห่งประเทศไทย</orgName> <orgName>สมาคมเคเบิลทีวีแห่งประเทศไทย</orgName> <orgName>สมาคมโทรทัศน์ดาวเทียม (ประเทศไทย)</orgName> <orgName>สมาคมสิทธิผู้บริโภค มูลนิธิสภาวิทยาศาสตร์และเทคโนโลยีแห่งประเทศไทย</orgName> และหน่วยงานที่เกี่ยวข้อง พร้อมจัดงาน “Bangkok ICT & Broadcasting EXPO 2009” พร้อมงาน Broadcasting & Contents EXPO 2009 (B&C’09) วันที่ 5-9 ส.ค.นี้ ที่อิมแพค เมืองทองธานี</p>
<p>ทั้งสองงานเป็นการรวมการแสดงนวัตกรรมด้านไอซีที และอุตสาหกรรมบรอดคาสต์และคอนเทนต์ของประเทศไทยทั้งระบบ เพื่อแสดงศักยภาพความก้าวหน้าทางเทคโนโลยีและนวัตกรรมล่าสุดของอุตสาหกรรม ดังกล่าว ซึ่งมีเป้าหมายนำความล้ำหน้าของเทคโนโลยีสารสนเทศที่มีอยู่ไปใช้ขับเคลื่อน ประเทศ และก้าวเข้าสู่ความเป็นผู้นำในภูมิภาคอาเซียน คาดว่าจะมีผู้เข้าร่วมงานกว่า 2 แสนคน และมีเงินสะพัดไม่ต่ำกว่า 4 พันล้านบาท โดยส่วนหนึ่งอาจเป็นการเกิดมูลค่าต่อเนื่อง</p>
<p>การจัดงานครั้งนี้ ได้ดึงผู้เข้าร่วมแสดงจากทั้งในและต่างประเทศไม่น้อยกว่า 200 บริษัท และมีเป้าหมายให้งานนี้สร้างความเชื่อมั่นต่อนโยบายการพัฒนาไอซีทีของประเทศอย่างต่อเนื่อง และแสดงให้เห็นถึงศักยภาพความพร้อมของประเทศไทยในการเปิดรับการพัฒนาด้านไอซีที</p>
<p>"งานนี้เป็นคนละงานกับไอซีที เอ็กซโป ของ<orgName>กระทรวงไอซีที</orgName>ที่ จัดต่อเนื่องมาทุกปี แต่ปีนี้ได้ประกาศเลื่อนไปไม่มีกำหนด ซึ่งการทำงานใหญ่ระดับนี้ สมาคมต้องเตรียมการล่วงหน้า ติดต่อหน่วยงานประเทศต่างๆ เป็นปี มีบุคคลสำคัญที่เชี่ยวชาญไอซีทีระดับ โลกตอบรับเข้าร่วมงาน เช่นประธานสมาคม World Information Technology and Services Alliance (WITSA) เมื่อกระทรวงเลื่อน เอกชนต้องเดินหน้าต่อ โดยไม่ได้ใช้ชื่องานของกระทรวงและเชิญนายกรัฐมนตรีมาเป็นประธานและองค์ปาฐก"</p>
<p>พร้อมกับระบุว่า การพัฒนาไอซีทีของประเทศ รัฐเป็นผู้กำกับดูแลได้ แต่ต้องไม่เป็นผู้สร้างอุปสรรค</p>
<p>นายสือ ล้ออุทัย ปลัด<orgName>กระทรวงไอซีที</orgName> กล่าวว่า กระทรวงมีหนังสือวันที่ 1 ก.ค.ที่ผ่านมา เลื่อนจัดงานไอซีที เอ็กซ์โป 2009 ออกไปอย่างไม่มีกำหนด จากเดิมจะจัด 4 ส.ค. นี้ โดยแจ้งไปยังบริษัท ปิโก้, อิมแพ็ค อารีน่า และบริษัทต่างๆ ที่กระทรวงเคยทำหนังสือเชิญชวนร่วมงานแล้ว</p>
<p>ทั้งนี้ เมื่อพิจารณาจากเวลาที่เหลืออยู่เพียงเดือนเดียว กระทรวงไม่พร้อมจัดงานทันตามกำหนดอย่างแน่นอน และยืนยันว่าไม่มีหนังสือจากกระทรวงสั่งห้ามหน่วยงานในสังกัดสนับสนุนงาน เอ็กซ์โปของเอกชน เพราะอย่างไรก็เป็นงานไอซีทีของประเทศ</p>
<p>แหล่งข่าวหน่วยงานสังกัด<orgName>กระทรวงไอซีที</orgName> กล่าวว่า ได้รับหนังสือแจ้งเลื่อนการจัดงานไปอย่างไม่มีกำหนดแล้ว และรับทราบเบื้องลึกว่า กระทรวงจะจัดงานไอซีที เอ็กซ์โปต่อไป แต่ปรับรูปแบบ 2 ส่วน คือ การประชุมสุดยอดผู้นำด้านไอซีทีระดับรัฐมนตรี (เอ็มไอซีที) ที่นำเสนองานไอซีที และปรับขนาดงานเล็กลง เป็น "มินิ ไอซีที เอ็กซโป" โดยทีมจัดงานเป็นองค์กรสื่อแห่งหนึ่ง ที่ส่งตัวแทนเข้าเป็นที่ปรึกษาหน่วยงานสังกัดไอซีทีมาระยะหนึ่งแล้ว ทั้งการเปลี่ยนแปลงนี้เพราะตกลงผลประโยชน์ให้สายการเมืองไม่ลงตัว</p></body>
</news>
