<teiHeader>
<fileDesc>
<titleStmt>
  <title>วิทย์ชูเม็ดแบคทีเรีย ปราบลูกน้ำยุงลาย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/03/news_28858580.php?news_id=28858580  </bibl>
</sourceDesc>
</fileDesc>
</teiHeader>
<news>
<headline><orgName>หัวเว่ย</orgName>ปรับกลยุทธ์ลดเสี่ยงในไทย</headline>
<lead><orgName>หัวเว่ย</orgName>ปรับกลยุทธ์รับมือตลาดไทย "นิ่ง" หลังโครงการ 3 จียังไม่เกิด ใช้นโยบาย "ส่งออก" บุคลากรไปสนับสนุนโครงการที่บริษัทแม่คว้างานในอาเซียน ล่าสุดมีกระแสข่าวเตรียมตั้ง "สามารถ คอร์ป" เป็นหัวหอกบุกงานประมูลในไทย</lead>
<neck></neck>
<body><p>แหล่งข่าวจากวงการโทรคมนาคม กล่าวว่า <orgName>บริษัท หัวเว่ย เทคโนโลยีส์ (ประเทศไทย)</orgName> ได้ปรับโครงสร้างองค์กร ซึ่งมีการลดจำนวนบุคลากรในบางส่วนงาน เช่น การให้บริการสนับสนุนลูกค้า เนื่องจากได้ปรับรูปแบบการทำตลาดจากการขายตรงเป็นขายผ่านตัวแทน ซึ่งอยู่ระหว่างการเจรจากับกลุ่ม บมจ. สามารถ คอร์ปอเรชั่น คาดว่าจะสรุปผลในไม่ช้า</p>
<p>แหล่งข่าว กล่าวว่า การปรับโครงสร้างครั้งนี้ ยังมีสาเหตุจากการทำธุรกิจของหัวเว่ยที่ "เจ็บตัว" เสียหายพอสมควร เนื่องจากถูกปรับเงินจำนวนหนึ่งจาก บมจ. กสท โทรคมนาคม กรณีส่งมอบงานซีดีเอ็มเอล่าช้า</p>
<p>ดังนั้น นโยบายการขายผ่านตัวแทน จะลดความเสี่ยงดังกล่าวได้ ในกรณีเข้าประมูล โดยตัวแทนขายเป็นคนเข้าประมูล แล้วใช้ผลิตภัณฑ์หัวเว่ย</p>
<p>ทั้งนี้ โครงการประมูลแรกที่คาดว่าจะเป็นความร่วมมือ กรณี<orgName>สามารถฯ</orgName> และ<orgName>หัวเว่ย</orgName>บรรลุข้อตกลง คือ การประมูลโครงการ 3 จี ของ บมจ. ทีโอที ซึ่งเดิม<orgName>รัฐ</orgName>มีนโยบายจะเข้าประมูลแบบภาครัฐต่อรัฐ (จีทูจี) ทำให้ในขณะนั้นหัวเว่ย ตลอดจน <orgName>แซดทีอี</orgName> มีโอกาสได้งานสูง แต่หลังจากมีการเปลี่ยนนโยบาย <orgName>หัวเว่ย</orgName> อาจเห็นว่าการขายผ่าน<orgName>สามารถฯ</orgName> มีโอกาสได้งานสูงกว่า</p>
<p>รายงานข่าวจาก<orgName>บริษัท หัวเว่ย เทคโนโลยีส์</orgName> กล่าวว่า ที่ผ่านมาบริษัทยังไม่มีการปรับโครงสร้างองค์กรสำนักงานในประเทศไทย โดยมีเพียงความเคลื่อนไหวด้านบริหารจัดการภายใน ที่มีการโอนถ่ายบุคลากรบางส่วนของหัวเว่ย (ประเทศไทย) เพื่อไปสนับสนุนสำนักงานภูมิภาคอาเซียนของหัวเว่ย ซึ่งมีศูนย์กลางอยู่ที่ประเทศไทยเช่นกัน</p>
<p>ด้านแหล่งข่าววงการโทรคมนาคม กล่าวว่า ปัจจุบันตลาดไทยอยู่ในภาวะ "เงียบ" และโครงการมือถือ 3 จี ยังไม่เกิด ทาง<orgName>หัวเว่ย</orgName>จึงใช้วิธีกระจายบุคลากรที่มีอยู่ โดยเฉพาะในส่วนงานสนับสนุนทางเทคนิค เข้าไปช่วยงานติดตั้งโครงการที่หัวเว่ยได้รับเลือกให้เป็นผู้จัดหาอุปกรณ์ ในหลายประเทศที่ตลาดสื่อสารยังมีความเคลื่อนไหวอยู่ ได้แก่ เวียดนาม ฟิลิปปินส์ ลาว กัมพูชา บังกลาเทศ และพม่า</p>
<p>แหล่งข่าว จาก <orgName>บมจ.สามารถ คอร์ปอเรชั่น</orgName> กล่าวว่า กรณีโครงการ 3 จีของ <orgName>บมจ.ทีโอที</orgName>นั้น <orgName>สามารถฯ</orgName> จะยังไม่สรุปที่จะเข้าร่วมโครงการกับพันธมิตรรายใดรายหนึ่ง จนกว่าจะรู้เงื่อนไขที่ชัดเจนของการจัดซื้อจัดจ้าง โดยปัจจุบันเปิดกว้างเจรจากับทุกราย</p></body>
</news>
