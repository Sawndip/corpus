<teiHeader>
<fileDesc>
<titleStmt>
  <title>ไอซีทีมั่นใจคลังไฟเขียวค้ำเงินกู้3จี  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-02 10:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090602/47234/%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b8%a1%e0%b8%b1%e0%b9%88%e0%b8%99%e0%b9%83%e0%b8%88%e0%b8%84%e0%b8%a5%e0%b8%b1%e0%b8%87%e0%b9%84%e0%b8%9f%e0%b9%80%e0%b8%82%e0%b8%b5%e0%b8%a2%e0%b8%a7%e0%b8%84%e0%b9%89%e0%b8%b3%e0%b9%80%e0%b8%87%e0%b8%b4%e0%b8%99%e0%b8%81%e0%b8%b9%e0%b9%893%e0%b8%88%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline><orgName>ทรูดิจิตอล</orgName>หวังส่วนแบ่ง35% เกมออนไลน์</headline>
<lead></lead>
<neck></neck>
<body><p>นายอิศร์ เตาลานนท์ ผู้จัดการทั่วไป <orgName>บริษัท ทรู ดิจิตอล เอ็นเตอร์เทนเม้นท์ จำกัด</orgName> กล่าวว่า ปีที่ผ่านมาตลาดเกมออนไลน์มีมูลค่าประมาณ 2 พันล้านบาท และปีนี้คาดว่าจะโตขึ้น 10% สวนกระแสเศรษฐกิจ จากการใช้งานอินเทอร์เน็ตบรอดแบนด์เติบโตต่อเนื่อง</p>
<p>ทั้งนี้ หลัง<orgName>บริษัท</orgName>เปิดตัวเกมออนไลน์ใหม่ 2 เกมเมื่อปลายปี คือ คาร์ทไรเดอร์ และฟีฟ่าออนไลน์ ได้การตอบรับดีและเริ่มรับรู้รายได้ ส่วนเกมเดิมโดยเฉพาะสเปเชี่ยลฟอร์ซยังทำรายได้เพิ่มต่อเนื่อง ปัจจุบันมีส่วนแบ่งตลาด 28% หรือรายได้ 500 ล้านบาท ปีนี้ตั้งเป้าส่วนแบ่งรายได้ 35%</p>
<p>“กลยุทธ์หลักของทรูดิจิตอลจะทำตลาดแบบคอน เวอร์เจนซ์ร่วมไปกับกลุ่มทรู เช่น ซื้อชั่วโมงออนไลน์แล้วได้ค่าโทรทรูมูฟ หรือการเตรียมทำโปรโมชั่นกับทรูวิชั่นส์ ที่มีลิขสิทธิ์ถ่ายทอดพรีเมียร์ลีก กับเกมฟีฟ่าออนไลน์ รวมถึงจัดกิจกรรมอื่นๆ ตลอดปี ใช้งบประมาณ 20-30 ล้านบาท และมีแผนเปิดตัวเกมใหม่ปลายปีนี้”</p>
<p>ส่วนการพัฒนาเกมออนไลน์ในประเทศ <orgName>ทรู</orgName>เปิดกว้างหารือกับ<orgName>บริษัทพัฒนาเกมของไทย</orgName>ซึ่งเห็นได้ว่าพัฒนามากขึ้น คุณภาพของตัวเกมเทียบเท่าต่างประเทศ แต่คอนเทนท์และเนื้อหายังต้องพัฒนาให้ทำตลาดได้ เชื่อว่า 1-2 ปีจากนี้จะเริ่มเชิงพาณิชย์ แต่ที่สำคัญรัฐต้องสนับสนุน ซึ่งที่ผ่านมาไม่ต่อเนื่องเพราะรัฐเปลี่ยนบ่อย</p>
<p>อย่างไรก็ตาม เอกชนร่วมมือกับรัฐเสมอมา ทั้งการเตรียมเปิดเรทติ้งเกมออนไลน์ การร่วมมือกับสำนักทะเบียนราษฎร์ระบุตัวตนผู้เล่นว่าอายุเท่าใด</p>
<p>ล่าสุด <orgName>บริษัท</orgName>ดำเนินการโครงการวี แคน บี ฮีโร่ รณรงค์นักเล่นเกมหันมาใช้เวลาว่างให้เป็นประโยชน์ และช่วยเหลือสังคม สร้างชุมชนออนไลน์เกมที่มีคุณภาพ ปีนี้มีกิจกรรม 4 ส่วนหลัก คือ บริจาคโลหิต, บริจาคเงินช่วยเหลือมูลนิธิ, เล่นเกมต้านภัยยาเสพติด และให้ความรู้ด้านกีฬา เพื่อแก้ไขข่าวแง่ลบ โดยเฉพาะกลุ่มผู้ปกครอง ว่า เกมก็มีด้านดี ถ้าเล่นอย่างเหมาะสม</p></body>
</news>
