<teiHeader>
<fileDesc>
<titleStmt>
  <title>สทน.จัดประชุมวิทยาศาสตร์และเทคโนโลยีนิวเคลียร์แห่งชาติ ครั้งที่ 11 พร้อมเปิดตัวนักวิทย์ฯนิวเคลียร์ประจำปี  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206170226&tb=N255206&return=ok&news_headline="%ca%b7%b9.%a8%d1%b4%bb%c3%d0%aa%d8%c1%c7%d4%b7%c2%d2%c8%d2%ca%b5%c3%ec%e1%c5%d0%e0%b7%a4%e2%b9%e2%c5%c2%d5%b9%d4%c7%e0%a4%c5%d5%c2%c3%ec%e1%cb%e8%a7%aa%d2%b5%d4%20%a4%c3%d1%e9%a7%b7%d5%e8%2011%20%be%c3%e9%cd%c1%e0%bb%d4%b4%b5%d1%c7%b9%d1%a1%c7%d4%b7%c2%ec%cf%b9%d4%c7%e0%a4%c5%d5%c2%c3%ec%bb%c3%d0%a8%d3%bb%d5"  </bibl>
</sourceDesc>
</fileDesc>
</teiHeader>
<news>
<headline><orgName>ชาร์ปไทย</orgName>จัดทัพรุกองค์กรหวังขึ้นท็อป3</headline>
<lead><orgName>ชาร์ปไทย</orgName> ปรับแนวทางมุ่งขายโปรเฟสชั่นแนล บิซิเนส โซลูชั่นส์ จัดทีมบริการพร้อมรุกองค์กร หวัง 3 ปีติดท็อป 3 ขายเครื่องถ่ายเอกสาร</lead>
<neck></neck>
<body><p>นายสมชาย โรจน์อัศวเสถียร ผู้อำนวยการกลุ่มผลิตภัณฑ์ <orgName>บริษัท ชาร์ป ไทย จำกัด</orgName> กล่าวว่า นับจากนี้ ชาร์ปไทย ส่วนการขายเครื่องถ่ายเอกสาร ได้ปรับกลยุทธ์องค์กรใหม่จากการขายเครื่องสู่กลุ่มลูกค้า 3 กลุ่มหลักผ่านตัวแทนจำหน่าย เป็นขายความรู้ด้านการบริการ และมุ่งกลุ่มลูกค้าระดับองค์กร ลักษณะโปรเฟสชั่นแนล บิซิเนส โซลูชั่นส์ โดยทีมขายตรง และทีมบริการด้านเทคนิคจากชาร์ปเอง</p>
<p><orgName>บริษัท</orgName> คาดว่าจากการปรับแนวทางใหม่ ยอดขายจะเติบโต และส่วนแบ่งรายได้เพิ่มขึ้น เป็นอันดับ 3 ได้ภายใน 3 ปี หรือมีส่วนแบ่งตลาด 25% จากปัจจุบัน 14-15% อยู่อันดับ 4 ซึ่งครึ่งปีแรกยอดขายตลาดรวมตก 20% โดยชาร์ปตก แต่น้อยกว่าตลาด หรืออยู่ที่ 5% เพราะมีสินค้าครบเจาะทุกกลุ่มลูกค้า และมีสินค้าออกตลาดอย่างต่อเนื่อง รวมทั้งยังบริหารต้นทุนได้ดีกว่าคู่แข่ง เนื่องจากมีโรงงานผลิตเครื่องถ่ายเอกสารในไทย 2 แห่ง จาก 4 แห่งในภูมิภาคเอเชีย ที่จีน และญี่ปุ่น โรงงานไทยผลิตเครื่องถ่ายเอกสารส่งทั่วโลก 90% อีก 10% ขายในประเทศ</p>
<p>ขณะเดียวกันตั้งเป้ารายได้จากส่วน สัญญาบริการเป็นสัดส่วน 50% เท่ากับการขายเครื่อง จากปัจจุบันที่รายได้จากส่วนสัญญาบริการมี 25% จากรายได้รวม</p>
<p>"แนวคิดบิซิเนส โซลูชั่น นี้จะช่วยลดต้นทุนให้องค์กรได้ดีขึ้นกว่าเดิมที่องค์กรอาจใช้เครื่อง พรินเตอร์หลายเครื่องแต่ถ้าองค์กรจะประหยัดทั้งกระดาษ หมึกพิมพ์จากเครื่องพรินเตอร์ เพียงใช้เครื่องถ่ายเอกสารที่มีประสิทธิภาพเครื่องเดียวคุ้มค่ากว่าลดต้นทุน ได้ไม่น้อยกว่า 30% ซึ่งจะคุ้มทุนเมื่อเปรียบเทียบกับการซื้อพรินเตอร์ และหมึกพิมพ์ในเวลา 3 ปี" นายสมชาย กล่าว</p>
<p>ทั้งนี้<orgName>บริษัท</orgName>ได้พัฒนาผลิตภัณฑ์ร่วมกับชาร์ป ประเทศญี่ปุ่นออกเครื่องถ่ายเอกสารขาว-ดำ รุ่นไทย ไดร์ฟเวอร์ จากโรงงานในไทย 6 รุ่น มีข้อพิเศษที่คำสั่งเมนูใช้ภาษาไทย คาดว่า จะมียอดขายกว่า 2 พันเครื่องในครึ่งปีนี้จากกลุ่มเอสเอ็มอีและกลุ่มราชการ</p>
<p>ด้าน<orgName>ซีร็อกซ์ คอร์ปอเรชั่น สหรัฐอเมริกา</orgName> และ<orgName>บริษัท ฟูจิ ซีร็อกซ์ จำกัด</orgName> ได้รับมอบหมายจากบริษัท พรอคเตอร์แอนด์แกมเบิล (พีแอนด์จี) ให้ร่วมกันบริหารงานพิมพ์ทั่วโลกให้ยักษ์คอนซูเมอร์แห่งนี้ ซึ่งระบบของทั้งคู่จะช่วยลดค่าใช้จ่ายการดำเนินการของพีแอนด์จีได้ประมาณ 20-25% สัญญาต่อเนื่อง 5 ปี เริ่มตั้งแต่เข้าดำเนินการให้บริการด้านอุปกรณ์พื้นฐานของเครื่องพิมพ์ใน สำนักงาน รวมทั้งสภาพแวดล้อมของสำนักงานที่เป็นโมบาย</p>
<p>สัญญานี้จะทำให้พีแอนด์จีดำเนินนโยบาย การลดค่าใช้จ่ายได้อย่างยั่งยืน พร้อมๆ กับเพิ่มความพึงพอใจจากผู้ใช้งาน ทั้งลดค่าใช้จ่ายเกี่ยวกับงานพิมพ์ถึง 30% และลดการใช้กระดาษปีละ 20-30%</p></body>
</news>
