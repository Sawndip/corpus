<teiHeader>
<fileDesc>
<titleStmt>
  <title>กสท.จับมือเคเบิลให้บริการเน็ตความเร็วสูง  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-01 10:44:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090601/47047/%e0%b8%81%e0%b8%aa%e0%b8%97.%e0%b8%88%e0%b8%b1%e0%b8%9a%e0%b8%a1%e0%b8%b7%e0%b8%ad%e0%b9%80%e0%b8%84%e0%b9%80%e0%b8%9a%e0%b8%b4%e0%b8%a5%e0%b9%83%e0%b8%ab%e0%b9%89%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b9%80%e0%b8%99%e0%b9%87%e0%b8%95%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%a3%e0%b9%87%e0%b8%a7%e0%b8%aa%e0%b8%b9%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><orgName>สนช.</orgName>จับมือ ภาคเอกชน พัฒนาสมุนไพรไทยคาวตอง เสริมภูมิคุ้มกัน-ต้านไวรัสไข้หวัดใหญ่ 2009</headline>
<lead><orgName>สำนักงานนวัตกรรมแห่งชาติ</orgName> ร่วมกับ ภาคเอกชน พัฒนาสมุนไพรไทยคาวตองทางเลือกใหม่เสริมภูมิคุ้มกัน-ต้านไวรัสไข้หวัดใหญ่ สายพันธุ์ใหม่ 2009</lead>
<neck></neck>
<body><p>ดร.ศุภชัย หล่อโลหการ ผู้อำนวยการ<orgName>สำนักงานนวัตกรรมแห่งชาติ</orgName> (<orgName>สนช.</orgName>) <orgName>กระทรวงวิทยาศาสตร์และเทคโนโลยี</orgName> กล่าวถึงการใช้นวัตกรรมเพื่อป้องกันการระบาดของไข้หวัดใหญ่สายพันธุ์ใหม่ 2009 ว่า การแพร่ระบาดของเชื้อไข้หวัดใหญ่สายพันธุ์ใหม่ 2009 ส่งผลกระทบโดยตรงกับธุรกิจการท่องเที่ยวอย่างมาก ดังนั้น จึงได้ร่วมกับภาคเอกชน คือ รศ.ดร.นพ.กำพล ศรีวัฒนกุล ประธาน <orgName>บริษัท ไบโอคอนซัลท์ จำกัด</orgName> และเลขาธิการ<orgName>ชมรมวิทยาการเซลล์บำบัดแห่งประเทศไทย</orgName> วิจัยและพัฒนาสมุนไพรคาวตอง หรือภูคาว พืชสมุนไพรที่พบมากทางภาคเหนือ เพื่อนำมาใช้ประโยชน์ทางการแพทย์ เนื่องจากการศึกษาของนักวิจัยชาวต่างชาติพบว่าสารสกัดของคาวตองมีคุณสมบัติ ต้านเชื้อรา เชื้อแบคทีเรีย และเชื้อไวรัส รวมทั้งอาจใช้ยับยั้งเชื้อมะเร็งได้ นอกจากนี้ ยังได้ทำการศึกษาว่าคาวตองจะสามารถนำมาต้านไวรัสหวัดใหญ่สายพันธุ์ใหม่ 2009 ที่กำลังระบาดอยู่ขณะนี้หรือไม่ โดยจะต้องมีข้อมูลทางวิชาการมารองรับก่อนจะนำไปพัฒนาเป็นยาต้านเชื้อไวรัส ต่อไป คาดว่าใช้เวลาการวิจัยและพัฒนาประมาณ 2 ปี</p>
<p>รศ.ดร.นพ.กำพล ศรีวัฒนกุล ประธาน <orgName>บริษัท ไบโอคอนซัลท์ จำกัด</orgName> กล่าวว่า ได้เตรียมหารือกับ <orgName>กระทรวงสาธารณสุข จุฬาลงกรณ์มหาวิทยาลัย และมหาวิทยาลัยมหิดล</orgName> เพื่อศึกษาคุณสมบัติของคาวตอง ว่า สามารถนำมาพัฒนาเป็นยาต้านไวรัสไข้หวัดใหญ่สายพันธุ์ใหม่ 2009 ได้หรือไม่ อย่างไรก็ตาม ในต้นเดือนมิถุนายนนี้จะหารือกับกลุ่มแพทย์จากประเทศญี่ปุ่น เพื่อพัฒนาวัคซีนไข้หวัดใหญ่สายพันธุ์ใหม่ 2009 นอกจากนี้ จะศึกษาสมุนไพรตัวอื่นๆ เช่น กวาวเครือขาว ว่านชักมดลูกและตังกุย โดยจะนำมาผสมผสานเป็นสูตรยาพิเศษสำหรับลดภาวะวัยทอง และทำให้ผิวพรรณมีน้ำมีนวล </p></body>
</news>
