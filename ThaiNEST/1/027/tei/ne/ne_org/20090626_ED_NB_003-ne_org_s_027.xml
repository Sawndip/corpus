<teiHeader>
<fileDesc>
<titleStmt>
  <title>กรมควบคุมมลพิษ เร่งสรุปความเห็นเรื่องการให้สัตยาบันต่อข้อแก้ไขอนุสัญญาบาเซล ในการห้ามการส่งออกของเสียอันตราย ก่อนเสนอ  ครม.  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206260174&tb=N255206  </bibl>
</sourceDesc>
</fileDesc>
</teiHeader>
<news>
<headline>รมว.<orgName>วิทย์ฯ</orgName> เตรียมลงพื้นที่ภาคใต้ นำวิทย์ฯ ช่วยกระตุ้นเศรษฐกิจในพื้นที่</headline>
<lead>รัฐมนตรีว่าการ<orgName>กระทรวงวิทยาศาสตร์และ เทคโนโลยี</orgName> เตรียมลงพื้นที่ภาคใต้ นำวิทยาศาสตร์และเทคโนโลยีช่วยกระตุ้นเศรษฐกิจในพื้นที่ หวังลดความรุนแรงในพื้นที่ พร้อมมอบยารักษาโรคชิคุนกุนยาให้ 3 จังหวัดชายแดนใต้แล้ว</lead>
<neck></neck>
<body><p>ดร.คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> กล่าวภายหลังมอบผลิตภัณฑ์ชีวินทรีย์แบคทีเรียกำจัดลูกน้ำยุงลายจำนวน 800 ซอง ให้แก่ เรือโทนายแพทย์ ธนวัฒน์ ศุภนิตยานนท์ ผู้บังคับหมวดพยาบาล <orgName>ค่ายจุฬาภรณ์</orgName> หน่วยเฉพาะกิจนาวิกโยธินกองทัพเรือ ผู้แทนจากกรมแพทย์ทหารเรือ ที่ปฏิบัติหน้าที่ในจังหวัดชายแดนภาคใต้ว่า ผลิตภัณฑ์นี้สามารถกำจัดลูกน้ำยุงลายได้ครบวงจรภายใน 1 สัปดาห์ และจะออกฤทธิ์ยาวถึง 3 เดือน ทั้งนี้ ตนเองเตรียมลงพื้นที่ใน 3 จังหวัดชายแดนภาคใต้ในสัปดาห์หน้า เพื่อเข้าหารือกับผู้นำชุมชน รวมทั้งผู้นำศาสนาในพื้นที่ 3 จังหวัดชายแดนภาคใต้ เพื่อหาแนวทางนำวิทยาศาสตร์และเทคโนโลยีลงไปช่วยเหลือชาวบ้าน รวมทั้งการส่งเสริมด้านอาหารฮาลาล ซึ่งเป็นโครงการในสมเด็จพระนางเจ้าสิริกิติ์ พระบรมราชินีนาถ เพื่อช่วยบรรเทาภาวะเศรษฐกิจให้กับชาวบ้านดีขึ้น โดยเชื่อว่าหากสภาวะเศรษฐกิจดี จะช่วยให้เรื่องของความมั่นคงในพื้นที่ด้วย นอกจากนี้ จะหารือถึงแนวทางนำเทคโนโลยีด้านความมั่งคงเข้าไปในพื้นที่ อย่างเครื่องตรวจจับความเคลื่อนไหวของบุคคล ซึ่งสามารถตรวจความเคลื่อนไหวของกลุ่มคนร้ายได้</p>
<p>ด้านเรือโทนายแพทย์ธนวัฒน์ กล่าวว่า ในฐานะผู้แทนรับผิดชอบดูแลประชาชนใน 5 อำเภอใน 2 จังหวัดชายแดนภาคใต้ ได้แก่ อำเภอเมือง อำเภอยี่งอ อำเภอบาเจาะ จังหวัดนราธิวาส และอำเภอสายบุรี อำเภอไม้แก่น จังหวัดปัตตานี พบว่าประชาชนส่วนมากได้รับผลกระทบกับการแพร่ระบาดของโรคชิคุนกุนยา ขณะที่ทหารได้รับผลกระทบจากโรคนี้ไม่ถึง 10 ราย โดยเบื้องต้นจะนำผลิตภัณฑ์ไปช่วยเหลือผู้ที่ได้รับความเดือดร้อนก่อน </p></body>
</news>
