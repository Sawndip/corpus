<teiHeader>
<fileDesc>
<titleStmt>
  <title>เอชพีส่ง3รุ่นฟื้นตลาดคอนซูเมอร์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/12/news_28916881.php?news_id=28916881  </bibl>
</sourceDesc>
</fileDesc>
</teiHeader>
<news>
<headline><orgName>ค่ายเกมออนไลน์</orgName>โต้ไม่ขายไลเซ่นพ่วง</headline>
<lead><orgName>ค่ายเกม</orgName>ประสานเสียง โต้กระแสเอาเปรียบผู้บริโภคและขายพ่วงไลเซ่น ฟากยักษ์ใหญ่ "<orgName>เอเชียซอฟท์</orgName>" ย้ำชัดโมเดลธุรกิจเกมออนไลน์ยังเปิดให้เล่นฟรี</lead>
<neck></neck>
<body><p>นายเลิศชาย กันภัย กรรมการผู้จัดการ <orgName>บมจ.เอเชียซอฟท์ คอร์ปอเรชั่น</orgName> กล่าวว่า จากกระแสข่าวที่มีผู้ร้องเรียนกรมการค้าภายใน กระทรวงพาณิชย์ ว่าร้านเกมหลายแห่งถูกบริษัทผู้ให้บริการเกมออนไลน์ บีบบังคับให้ซื้อลิขสิทธิ์เกมออฟไลน์ หรือเกมที่ไม่ได้รับความนิยม พ่วงไปกับเกมดัง ในส่วนของบริษัทเอง ไม่เคยมีนโยบายการจำหน่ายไลเซ่นเกมออนไลน์ให้กับผู้ประกอบการร้านอินเทอร์เน็ต หรือร้านเกม</p>
<p>เนื่องจากโมเดลธุรกิจเกมออนไลน์ปัจจุบัน จะเปิดให้ผู้เล่นสามารถเข้าเล่นฟรีผ่านเว็บไซต์ ขณะที่ผู้ให้บริการที่ซื้อลิขสิทธิ์จากผู้พัฒนาอีกต่อหนึ่ง ก็มีรายได้จากการขายแอร์ไทม์ หรือการ์ดเติมเงิน และค่าไอเท่มจากผู้เล่นเกมเท่านั้น</p>
<p>ส่วนระบบสมาชิก "เอ คาเฟ่" เป็นเพียงกลยุทธ์ทางการตลาด เพื่อทำระบบสมาชิกร้านอินเทอร์เน็ตคาเฟ่ที่สนใจเข้าเป็นสมาชิกของเอเชีย ซอฟท์ ซึ่งจะได้รับสิทธิพิเศษต่างๆ ในการให้บริการเกมออนไลน์ในร้าน เช่น แผ่นเกมออนไลน์ฟรี เพิ่มความสะดวกให้กับผู้ประกอบการไม่ต้องดาวน์โหลดซอฟต์แวร์เกมเอง รวมทั้งสื่อส่งเสริมการขายต่างๆ เช่น โปสเตอร์ และส่วนลดเกมออฟไลน์ (เกมกล่อง) โดยค่าสมาชิกจะคิดราคาแบ่งเป็นแพ็คเกจคล้ายกับสมาชิกเคเบิล ทีวี</p>
<p>ทั้งนี้ <orgName>บริษัท</orgName>ได้ชี้แจงนโยบายดังกล่าว ให้คณะกรรมการแข่งขันทางการค้ารับทราบแล้ว ซึ่งผู้ดูแลก็ยอมรับ และเข้าใจแนวทางการดำเนินธุรกิจของเอเชียซอฟท์ ว่าไม่ได้มีการเอาเปรียบผู้บริโภค แต่เข้าใจว่าเป็นระบบของหน่วยงานรัฐ ซึ่งจำเป็นต้องมีกระบวนการหลายขั้นตอน</p>
<p>"ข่าวการขายพ่วงไลเซ่นเกมนั้น คาดว่ามาจากตลาดเกมกล่อง ซึ่งสำหรับ<orgName>เอเชียซอฟท์</orgName>ปัจจุบันมีจำหน่ายเพียง 4 เกม จากผู้พัฒนารายเดียวคือบริษัท วิซาร์ด (Wizard) เช่น วอร์คราฟ ซึ่งผู้ผลิตได้ทำข้อตกลงให้จำหน่ายเกมแบบหลายเกมในครั้งเดียว ทั้งนี้เพื่อเฉลี่ยค่าลิขสิทธิ์ให้ต่ำลง เนื่องจากจะได้ราคาที่ต่ำกว่าการซื้อเพียงเกมเดียว โดยปัจจุบันตั้งราคาขายสำหรับผู้ประกอบการ 1,200 บาทต่อเครื่อง และจะได้รับสิทธิลงเกมทั้ง 4 เกม ซึ่งจะมีราคาเท่ากับการซื้อสิทธิเพียงเกมเดียวตามนโยบายของผู้ผลิตเกม" นายเลิศชายกล่าว</p>
<p>ด้าน นายทวีชัย ภูรีทิพย์ ประธานคณะผู้บริหาร <orgName>บริษัท เอ็นซี ทรู จำกัด</orgName> กล่าวว่า <orgName>เอ็นซีทรู</orgName> ไม่เคยมีนโยบายการขายไลเซ่นเกมออนไลน์ เนื่องจากใช้โมเดลการตลาดเดียวกับผู้ประกอบการรายอื่นคือ ให้เล่นฟรี แต่จะมีรายได้จากค่าแอร์ไทม์หรือไอเท่ม</p>
<p>ส่วนรายได้จากผู้ประกอบการร้านเกมไม่มี เพราะถือเป็นพันธมิตรทางธุรกิจ ซึ่งทางร้านจะมีรายได้จากค่าเช่าเครื่อง ขณะที่ <orgName>บริษัท</orgName>ก็จะได้ค่าแอร์ไทม์หรือไอเท่มตามปกติ</p>
<p>ทั้งนี้ ช่องทางรายได้ดังกล่าว ปัจจุบันถือว่ายังสามารถเลี้ยงตัวเกมได้ เพราะยังมีผู้เล่นเกมที่พอใจจะจ่ายค่าแอร์ไทม์ หรือซื้อไอเท่มพิเศษเพิ่มเติม</p>
<p>ปัจจุบัน <orgName>เอ็นซี ทรู</orgName> ให้บริการเกมออนไลน์ 2 เกม คือ ลินเนจ และ พอยท์แบลงค์ และคาดว่าครึ่งปีหลังจะเปิดตัวเพิ่มอีก 1 เกม</p>
<p>ขณะที่ นายพจน์ พันธ์ศิริพจน์ ผู้จัดการทั่วไป <orgName>บริษัท ฟันบ็อกซ์ จำกัด</orgName> ให้ความเห็นว่า กรณีดังกล่าว <orgName>บริษัท</orgName>มองว่าเป็น "สิทธิ" ของผู้ให้บริการ ซึ่งอาจมีรูปแบบการทำตลาดที่แตกต่างกันไป เช่น การขายแบบเหมารวมหลายๆ เกม เพื่อให้เกมได้เป็นที่รู้จักมากขึ้น ในราคาที่ไม่สูงเท่ากับการซื้อไลเซ่นเกมแบบเดี่ยวๆ</p>
<p>นอกจากนี้ สภาพเศรษฐกิจปัจจุบัน มีผลต่อการต้นทุนของผู้ประกอบการร้านเกม ซึ่งพยายามหาทางลดต้นทุนให้ได้มากที่สุด เช่น การหลีกเลี่ยงซื้อไลเซ่นเกม หรือแม้แต่การใช้โปรแกรมผิดกฎหมาย</p>
<p>"ค่าไลเซ่นที่เก็บจากร้านเกมถือว่ายังต่ำมาก เมื่อเทียบกับต้นทุนที่ผู้ให้บริการต้องจ่าย ทั้งรายได้ส่วนใหญ่ที่ได้กลับมาก็ต้องกลับไปสนับสนุนการตลาดอยู่แล้ว เช่น ไอพี โบนัส และการแจกไอเท่มให้กับร้านเกม" นายพจน์ กล่าว </p></body>
</news>
