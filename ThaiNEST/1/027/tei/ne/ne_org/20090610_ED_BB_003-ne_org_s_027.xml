<teiHeader>
<fileDesc>
<titleStmt>
  <title>โพลล์ชี้บ.ส่วนใหญ่ตกข่าวเปิดเสรีโดเมน  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090610/49834/%e0%b9%82%e0%b8%9e%e0%b8%a5%e0%b8%a5%e0%b9%8c%e0%b8%8a%e0%b8%b5%e0%b9%89%e0%b8%9a.%e0%b8%aa%e0%b9%88%e0%b8%a7%e0%b8%99%e0%b9%83%e0%b8%ab%e0%b8%8d%e0%b9%88%e0%b8%95%e0%b8%81%e0%b8%82%e0%b9%88%e0%b8%b2%e0%b8%a7%e0%b9%80%e0%b8%9b%e0%b8%b4%e0%b8%94%e0%b9%80%e0%b8%aa%e0%b8%a3%e0%b8%b5%e0%b9%82%e0%b8%94%e0%b9%80%e0%b8%a1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>รร.3ดาวใช้ตลาดออนไลน์ หาลูกค้าแก้วิกฤติท่องเที่ยว</headline>
<lead><orgName>กระทรวงวิทย์ฯ</orgName> หนุนอี-คอมเมิร์ชช่วยโรงแรม 1-3 ดาวคาดเพิ่มรายได้กว่า 20% สวทช . รับดูแลล็อตแรกกว่า 300 ราย</lead>
<neck></neck>
<body><p>คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> กล่าวว่า จากปัญหาธุรกิจท่องเที่ยวของไทยตกต่ำลง เหตุเศรษฐกิจโลก ส่งผลต่อกลุ่มโรงแรมขนาดเล็กของไทยอย่างรุนแรง <orgName>สมาคมโรงแรมไทย</orgName>ขอให้<orgName>กระทรวงวิทย์ฯ</orgName> ช่วยเหลือโรงแรมขนาด 1-3 ดาว ที่มีความเสี่ยงทางธุรกิจสูง พื้นที่ท่องเที่ยวทั่วประเทศ 7 จังหวัด ระยะเวลาดำเนินการ 6-7 เดือน</p>
<p>ดังนั้น <orgName>กระทรวงวิทย์ฯ</orgName> จึงมีนโยบายเร่งสร้างระบบการตลาดออนไลน์ให้โรงแรมขนาดดังกล่าว และคาดว่าปีแรกจะสร้างรายได้ให้ผู้ประกอบการเพิ่มขึ้นอย่างน้อย 20% และปีต่อๆ ไปจะเพิ่มขึ้นอย่างต่อเนื่อง</p>
<p>นอกจากนี้ ยังมีแผนจัดอบรมการสร้างเว็บไซต์ และเพิ่มประสิทธิภาพของเว็บไซต์ที่มีอยู่เดิมให้ตอบสนอง หรือรองรับต่อพฤติกรรมของนักท่องเที่ยวที่เปลี่ยนไปในปัจจุบันได้ เป็นการปรับแผนงานการถ่ายทอดความรู้เรื่องการทำการตลาดออนไลน์ (e-marketing) ให้แก่ผู้ประกอบการในอุตสาหกรรมท่องเที่ยวโดยรวมมาแล้ว เมื่อปี 2551 มาให้รองรับเฉพาะกลุ่มโรงแรมขนาดเล็กได้ทันที</p>
<p>เป้า หมายของโครงการคือ ทำให้โรงแรม 100 แห่งที่ยังไม่มีเว็บไซต์ได้มีเว็บไซต์ อีก 200 มีเว็บไซต์แล้ว จะเพิ่มประสิทธิภาพ เพิ่มจำนวนผู้เข้าชมเว็บ และสามารถเปลี่ยนผู้เข้าชมเว็บไซต์ให้เป็นลูกค้าได้ในที่สุด ที่สำคัญจะช่วยลดจำนวนการเลิกจ้างพนักงานที่กำลังเกิดขึ้นในปัจจุบัน</p>
<p>“คาด ว่าการปรับเปลี่ยนกำลังคนที่กำลังจะถูกปลด ให้มาเพิ่มความรู้และทักษะด้านอี - มาร์เก็ตติ้ง จะช่วยให้โรงแรมที่พักระดับนี้ปรับตัวเพื่อรองรับการท่องเที่ยวแบบออนไลน์ ได้อย่างมีประสิทธิภาพขึ้น” คุณหญิงกัลยากล่าว</p>
<p>ด้านนายสุ รพงษ์ เตชะหรูวิจิตร อุปนายก<orgName>สมาคมโรงแรมไทย</orgName> กล่าวว่า ผู้ประกอบการโรงแรมขนาดเล็กจะมีปัญหาเรื่องขาดแคลนผู้รู้ด้านไอที ที่จะมาช่วยงาน ซึ่ง<orgName>กระทรวงวิทย์ฯ</orgName> กำลังช่วยแก้ปัญหาดังกล่าว</p>
<p>เขา ยังยกตัวอย่างโรงแรมที่พักระดับ 4 ดาว ว่า ได้ปรับระบบเอเย่นต์ การจำหน่ายห้องพัก จากเดิมที่กว่า 80% จะผ่านตัวแทนจำหน่ายจากทุกระดับ แต่หลังจากที่ขายผ่านออนไลน์ โรงแรมสามารถขายที่พักตรงให้ลูกค้าทั่วโลกถึง 40% ทำให้โรงแรมที่พักของไทยมีส่วนแบ่งกำไรที่มากขึ้น และยังมีแนวโน้มว่าสัดส่วนนี้จะเพิ่มมากขึ้นเป็น 60% ในอนาคตอันใกล้</p>
<p>นาย ศักรินทร์ ภูมิรัตน ผู้อำนวยการ <orgName>สำนักงานพัฒนาวิทยาศาสตร์และเทคโนโลยีแห่งชาติ ( สวทช .)</orgName> กล่าวว่า หน่วยงานหลักที่ดูแลโครงการนี้โดยตรงคือ <orgName>ศูนย์เทคโนโลยีอิเล็กทรอนิกส์และคอมพิวเตอร์แห่งชาติ ( เนคเทค )</orgName> และเขตอุตสาหกรรมซอฟต์แวร์ประเทศไทย ( ซอฟต์แวร์พาร์ค ) ใช้งบประมาณสนับสนุนเบื้องต้น 5 ล้านบาท และ<orgName>สมาคมโรงแรมไทย</orgName>จะคัดเลือกและรับสมัครผู้เข้าอบรมโดยไม่จำกัดว่าต้องเป็น สมาชิกสมาคม</p>
<p>เมื่อสิ้นสุดโครงการ โรงแรมที่เข้ารับการอบรมจะมีเว็บไซต์ พร้อมบริการโฮลติ้งปีแรก โดยซอฟต์แวร์พาร์คจะหาบริษัทซอฟต์แวร์ที่จัดทำเว็บไซต์ หรือ มีบริการเว็บสำเร็จรูปเข้าให้บริการ</p></body>
</news>
