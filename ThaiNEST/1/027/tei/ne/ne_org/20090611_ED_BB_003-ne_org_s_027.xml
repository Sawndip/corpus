<teiHeader>
<fileDesc>
<titleStmt>
  <title>สั่งค่ายมือถือทำเคลียริ่งเฮ้าส์ใน3เดือน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/11/news_28909550.php?news_id=28909550  </bibl>
</sourceDesc>
</fileDesc>
</teiHeader>
<news>
<headline><orgName>มข.</orgName>พบเทคนิคร่นเวลารักษาโรคหอบในเด็ก</headline>
<lead><orgName>แพทย์ขอนแก่น</orgName>ศึกษาผลยาฉีดสเตียรอยด์ รักษาโรคหลอดลมฝอยอักเสบเฉียบพลันในเด็กอายุต่ำกว่า 2 ปี เผยลดช่วงเวลาหอบ ลดระยะพักฟื้นในโรงพยาบาล ผลข้างเคียงต่ำ</lead>
<neck></neck>
<body><p>พญ.จามรี ธีรตกุลพิศาล <orgName>คณะแพทยศาสตร์ มหาวิทยาลัยขอนแก่น (มข.)</orgName> กล่าวว่า จากการศึกษาผลการรักษาโรคหลอดลมฝอยอักเสบเฉียบพลันในเด็กต่ำกว่า 2 ปี 174 ราย ด้วยการให้ยาสเตียรอยด์ชนิดฉีดเทียบกับยาหลอก (น้ำเกลือชนิดฉีด) พบทำให้ลดจำนวนวันที่นอนพักรักษาในโรงพยาบาล และลดค่าใช้จ่ายในการรักษาได้</p>
<p>“การศึกษาครั้งนี้จะเพิ่มทางเลือกในการรักษา จากเดิมที่สถานพยาบาลยังไม่มีมาตรฐานการรักษาที่แน่นอน เพียงแต่ให้ออกซิเจนหรือให้น้ำเกลือ หรือยารักษาบรรเทาอาการเท่านั้น”นักวิจัย กล่าว</p>
<p>วิธีการศึกษา ทีมวิจัยนำเด็ก 174 คนอายุระหว่าง 1 เดือนถึง 2 ปี แบ่งเป็นสองกลุ่ม รับยาสเตียรอยด์ 89 รายด้วยการฉีดเข้ากล้ามครั้งเดียว (ขนาด 0.6 มิลลิกรัมต่อน้ำหนักตัว1 กิโลกรัม) และรับยาหลอกซึ่งเป็นน้ำเกลือชนิดฉีด 85 รายเช่นเดียวกับยาศึกษา พบว่ากลุ่มที่ได้รับยาสเตียรอยด์สามารถลดระยะเวลาที่มีอาการหอบเฉลี่ยที่ 11.8 ชั่วโมง ลดระยะเวลาการรักษาด้วยออกซิเจนเฉลี่ยที่ 16.6 ชั่วโมง และลดระยะเวลาอยู่โรงพยาบาลเฉลี่ยที่ 13.4 ชั่วโมง ต่างจากกลุ่มที่ได้รับหลอกอย่างมีนัยสำคัญทางสถิติ</p>
<p>การศึกษาครั้งนี้ทีมวิจัยร่วมกับหอผู้ป่วยเด็ก <orgName>โรงพยาบาลศรีนครินทร์ คณะแพทยศาสตร์ ม.ขอนแก่น</orgName> และ<orgName>หอผู้ป่วยเด็กโรงพยาบาลศูนย์ขอนแก่น กระทรวงสาธารณสุข</orgName>ในการศึกษาวิจัย โดยขณะนี้ก็ได้มีการเผยแพร่ข้อมูลที่ศึกษาไปยังสถานพยาบาลอื่นบ้างแล้วเพื่อ ประโยชน์ในการนำไปประยุกต์ใช้ในเวชปฏิบัติอื่น</p>
<p>งานวิจัยดังกล่าวได้รับทุนจากสำนักงานคณะ กรรมการวิจัยแห่งชาติ ขณะนี้อยู่ระหว่างการต่อยอดด้วยการศึกษาหาเชื้อที่เป็นสาเหตุของโรคหลอดลม ฝอยอักเสบเฉียบพลันในเด็ก เบื้องต้นพบตัวการสำคัญบ้างแล้วได้แก่ respiratory syncitial virus (RSV) และเชื้อไข้หวัดใหญ่</p></body>
</news>
