<teiHeader>
<fileDesc>
<titleStmt>
  <title>สนช.เตรียมร่วมกับมหาวิทยาลัยต่างชาติ ศึกษาสารสำคัญในผลไม้ทำอาหารเสริมสุขภาพ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160131&tb=N255206&return=ok&news_headline="%ca%b9%aa.%e0%b5%c3%d5%c2%c1%c3%e8%c7%c1%a1%d1%ba%c1%cb%d2%c7%d4%b7%c2%d2%c5%d1%c2%b5%e8%d2%a7%aa%d2%b5%d4%20%c8%d6%a1%c9%d2%ca%d2%c3%ca%d3%a4%d1%ad%e3%b9%bc%c5%e4%c1%e9%b7%d3%cd%d2%cb%d2%c3%e0%ca%c3%d4%c1%ca%d8%a2%c0%d2%be%20%20"  </bibl>
</sourceDesc>
</fileDesc>
</teiHeader>
<news>
<headline><orgName>สนช.</orgName>เตรียมร่วมกับมหาวิทยาลัยต่างชาติ ศึกษาสารสำคัญในผลไม้ทำอาหารเสริมสุขภาพ</headline>
<lead><orgName>สำนักงานนวัตกรรมแห่งชาติ</orgName> เตรียมร่วมกับมหาวิทยาลัยต่างชาติ ศึกษาสารสำคัญในผลไม้ทำอาหารเสริมสุขภาพ ต้านอนุมูลอิสระ หวังแก้ปัญหาผลผลิตเกษตรล้นตลาด</lead>
<neck></neck>
<body><p>ดร.ศุภชัย หล่อโลหการ ผู้อำนวยการ<orgName>สำนักงานนวัตกรรมแห่งชาติ (สนช.) กระทรวงวิทยาศาสตร์และเทคโนโลยี</orgName> กล่าวว่า ขณะนี้เกษตรกรประสบปัญหากับผลผลิตทางการเกษตรล้นตลาด ทำให้ต้องสูญเสียรายได้อย่างหนัก ซึ่งการนำผลไม้ไปแปรรูปอย่างเดียวเพื่อเพิ่มมูลค่าของผลิตภัณฑ์คงไม่เพียงพอ ดังนั้น เพื่อเป็นการบรรเทาผลกระทบ สนช. จึงได้เตรียมหารือกับสถาบันการศึกษาทั้งในและต่างประเทศ อาทิ มหาวิทยาลัยปักกิ่ง ที่มีความรู้ความเชี่ยวชาญศึกษานำสารสำคัญในผลไม้ออกมาผ่านอนุภาคนาโน เพื่อทำเป็นอาหารเสริมสุขภาพ ต้านอนุมูลอิสระ ช่วยบำรุงผิวพรรณ ในรูปแบบของแคปซูล ทั้งนี้ จะมีการศึกษาหาสารต้านอนุมูลอิสระที่มีประโยชน์ในผลไม้แต่ละชนิด อาทิ มังคุด ที่มีสารแซนโทน ที่มีความสำคัญในการยับยั้งเซลล์มะเร็ง ซึ่งต้องศึกษาว่าจะสามารถดึงสารออกมาในรูปแบบใด และจะสามารถนำไปใช้ประโยชน์ได้อย่างไรบ้าง</p>
<p>อย่างไรก็ตาม มั่นใจว่า การศึกษาดังกล่าวจะช่วยลดปัญหาให้กับเกษตรกรในเรื่องผลผลิตล้นตลาด รวมทั้งลดปัญหาการแข่งขันทางด้านการตลาด </p></body>
</news>
