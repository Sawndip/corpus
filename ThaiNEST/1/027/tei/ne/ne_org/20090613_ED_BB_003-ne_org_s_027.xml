<teiHeader>
<fileDesc>
<titleStmt>
  <title>มอนิเตอร์ : ทีซีทีตั้ง "สุชัย" รักษาการนายกสมาคม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/13/news_28923782.php?news_id=28923782  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ : <orgName>ทีซีที</orgName>ตั้ง "สุชัย" รักษาการนายกสมาคม</headline>
<lead></lead>
<neck></neck>
<body><p>นายโกศล เพ็ชร์สุวรรณ์ นายกกิตติมศักดิ์ และอดีตนายก<orgName>สมาคมโทรคมนาคมแห่งประเทศไทย ในพระบรมราชูปถัมภ์ (ทีซีที)</orgName> กล่าวว่า คณะกรรมการบริหารสมาคมชุดที่ 9 ได้จัดประชุมวันที่ 10 มิ.ย. 2552 พร้อมเปลี่ยนผู้รักษาการนายกสมาคม ชุดที่ 9 จากนายวุฒิพร เดี่ยวพานิช เป็นนายสุชัย รอยวิรัตน์ กรรมการทะเบียน และมอบให้จัดการเลือกตั้งใหม่ให้บริสุทธิ์ยุติธรรม</p>
<p>นายวุฒิพร กล่าวว่า ไม่ทราบเรื่องการประชุมของกรรมการชุดที่ 9 เพราะปัจจุบันมีกรรมการชุดที่ 10 ซึ่งเลือกตั้งอย่างถูกต้องแล้ว ส่วนข้อร้องเรียนก่อนหน้านี้ได้ตั้งนายธรรมนูญ จุลมณีโชติ ทำหน้าที่สอบสวน ซึ่งอยู่ในขั้นดำเนินการ</p>
<p>นายธรรมนูญ กล่าวว่า การสอบสวนเรื่องร้องเรียน ได้เชิญผู้ร้อง 5 คน เข้าชี้แจง แต่มีเพียง 1 คนที่ร่วมมือ ล่าสุดจึงออกหนังสือเชิญรอบใหม่ขอความร่วมมือจากทั้งหมดมาให้ข้อมูลวันพุธ ที่ 17 มิ.ย.2552</p>
<p><orgName>สคพท.</orgName>เตรียมจัดงาน</p>
<p>นายศรีศักดิ์ จามรมาน อดีตนายก<orgName>สมาคมคอมพิวเตอร์แห่งประเทศไทย ในพระบรมราชูปถัมภ์ (สคพท.)</orgName> กล่าวว่า กรรมการสมาคมมีมติตั้งนายจอห์น รัตนเวโรจน์ ขึ้นดำรงตำแหน่งนายก <orgName>สคพท.</orgName> ต่อจากเขาเป็นการดำเนินงานที่ถูกต้องตามระเบียบข้อบังคับของสมาคมทุกประการ และนายจอห์น จะอยู่ในตำแหน่งนี้ 1 ปีเศษตามวาระที่เหลืออยู่ของกรรมการชุดนี้ มีจะจัดงานครั้งแรกวันที่ 25 มิ.ย. 2552</p>
<p>เขา กล่าวว่า เขาอายุ 72 ปีแล้ว มีงานในความรับผิดชอบมากมาย ต้องการจะพักบ้าง จึงได้ลาออกจากตำแหน่ง เปิดทางให้คนรุ่นใหม่ที่มีคุณภาพ มีความคิดดีๆ เขามาทำงาน หากไม่พอใจผลงานของนายกสมาคมคนใหม่ ก็มีโอกาสที่จะไม่เลือกกลับเข้ามาใหม่หลังจากครบวาระแล้ว และเขาถือเป็นเรื่องธรรมดา ทั้งไม่ผิดข้อบังคับสมาคมที่ฝ่ายที่ระดมสมาชิกได้มากจะได้รับชัยชนะในการ เลือกตั้ง</p>
<p>พร้อมกันนี้ เขากล่าวถึงสถานที่ตั้งสมาคมมูลค่า 8 ล้านบาท ที่อาคารพญาไท พลาซ่า ว่า เขามีแนวคิด 3 ด้าน คือ ขาย ให้เช่า หรือปล่อยไว้เหมือนเดิม ซึ่งเมื่อมีเสียงคัดค้านการขาย ทุกอย่างก็ยังอยู่คงเดิม มีให้เช่าพื้นที่บางส่วนแก่สมาคมอุตสาหกรรมเทคโนโลยีสารสนเทศ (เอทีซีไอ) ที่อยู่มาดั้งเดิมเดือนละ 2 หมื่นบาทเท่านั้น</p>
<p><orgName>แซส</orgName>แก้ปัญหาอาชญากรรมการเงิน</p>
<p>นายขวัญชัย เลิศจุลัศจรรย์ กรรมการผู้จัดการ <orgName>บริษัท แซส ซอฟท์แวร์ (ไทยแลนด์) จำกัด</orgName> กล่าวว่า แนวโน้มอาชญากรรมทางการเงินภายในองค์กรของธนาคารทั่วโลกเพิ่มขึ้น ส่งผลให้ธนาคารและสถาบันทางการเงินเล็งเห็นปัญหา หากลยุทธ์และเทคโนโลยีเข้าช่วยป้องกันความสูญเสียที่จะเกิดขึ้นภายในองค์กร พร้อมสร้างมาตรฐานการรักษาความปลอดภัยด้านธุรกรรมทางการเงิน และเพิ่มความเชื่อมั่นแก่ลูกค้ายิ่งขึ้น แซสจึงแนะนำซอฟต์แวร์ "Financial Crime Solution" แบบครบวงจร ที่ช่วยแก้ปัญหาลูกค้ากลุ่มนี้อย่างมีประสิทธิภาพ</p></body>
</news>
