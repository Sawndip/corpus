<teiHeader>
<fileDesc>
<titleStmt>
  <title>เอชพีส่ง3รุ่นฟื้นตลาดคอนซูเมอร์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/12/news_28916881.php?news_id=28916881  </bibl>
</sourceDesc>
</fileDesc>
</teiHeader>
<news>
<headline><orgName>เอชพี</orgName>ส่ง3รุ่นฟื้นตลาดคอนซูเมอร์</headline>
<lead><orgName>เอชพี</orgName>สานต่อกลยุทธ์สร้างแบรนด์ให้เข้าถึงลูกค้า ทุกกลุ่ม ย้ำภาพผู้นำส่งพีซี 3 รุ่นใหม่เบียดคู่แข่งชิงแชร์ตลาดคอนซูเมอร์ ชี้ลูกค้าทั่วไปหายตกใจจากเศรษฐกิจปีที่ผ่านมา ผลงานไตรมาสแรกเติบโตกว่าตลาดรวม</lead>
<neck></neck>
<body><p>นายประเสริฐ จรูญไพศาล ผู้จัดการทั่วไป กลุ่มธุรกิจเพอร์ซันแนล ซิสเต็มส์ <orgName>บริษัท ฮิวเลตต์-แพคการ์ด (ประเทศไทย) จำกัด</orgName> กล่าวว่า ขณะนี้ตลาดพีซีสำหรับกลุ่มคอนซูเมอร์ในไทย เริ่มฟื้นตัว โดยเฉพาะสินค้าของเอชพี เนื่องจากลูกค้ากลุ่มเป้าหมายเริ่มฟื้นความมั่นใจจากสภาพเศรษฐกิจที่มีแนว โน้มดีขึ้น ตลอดจนหายจากการตกใจ ที่สภาพเศรษฐกิจชะลอตัวช่วงปลายปีที่ผ่านมา รวมถึงสถานการณ์ในประเทศ</p>
<p>ทั้งนี้ การสำรวจของไอดีซีพบว่า ตลาดพีซีไทย ช่วงไตรมาส 4 ปีที่ผ่านมา ถึงไตรมาสแรกปีนี้ กลุ่มคอนซูเมอร์พีซี เติบโตลดลง 14% ซึ่งสวนทางกับเอชพี ที่มีการเติบโตสูงกว่าตลาด โดยส่วนใหญ่เป็นการเพิ่มยอดจากลูกค้าจากที่เคยใช้สินค้าจากคู่แข่ง เนื่องจากตลาดมีอยู่เท่าเดิมไม่ได้เติบโตขึ้น</p>
<p>ส่วนปีนี้ <orgName>เอชพี</orgName> ยังคงสานต่อกลยุทธ์สร้างแบรนด์ให้เข้าถึงทุกกลุ่มเป้าหมายของคอนซูเมอร์พีซี ที่ดำเนินการมา 2-3 ปีแล้ว พร้อมหาพันธมิตรที่มีศักยภาพทำตลาดและดูแลลูกค้า ไปพร้อมๆ กับเน้นกิจกรรมการตลาดให้เข้าถึงลูกค้าอย่างต่อเนื่อง</p>
<p>นายประเสริฐ กล่าวว่า ล่าสุด<orgName>ไอดีซี</orgName> ยังไม่ได้สรุปผลสำรวจตลาดไตรมาส 1-2 ของปีนี้ แต่คาดว่าจะเติบโต 5-7% ส่วนใหญ่เป็นสินค้าอินเตอร์แบรนด์ เนื่องจากตลาดสินค้าเครื่องประกอบในไทยลดลงเหลือ 20% ของตลาดรวม ต่างจากเมื่อ 3-4 ปีก่อนที่มีสัดส่วนสูงถึง 70%</p>
<p>เนื่องจากผู้ค้าในตลาดจะขายสินค้าอินเตอร์แบ รนด์ได้สะดวกกว่า มีบริการหลังการขายดีกว่า ขณะที่ช่องว่างราคาของสินค้าทั้ง 2 กลุ่มยังลดลงเหลือเพียง 15-20%</p>
<p>ล่าสุด <orgName>เอชพี</orgName> ได้นำเสนอพีซีสำหรับกลุ่มคอนซูเมอร์อีก 3 รุ่น ได้แก่ คอมแพค เพรสซาริโอ ซีคิว 3000 ราคาเริ่มต้น 12,890 บาท (ไม่รวมภาษีมูลค่าเพิ่ม) เหมาะกับลูกค้าที่เริ่มต้นใช้งาน รุ่นเอชพี พาวิลเลียน สลิมไลน์ เอส5000 และรุ่นอีลิท เอ็ม 9000 ราคาเริ่มต้น 49,900 บาท</p>
<p>ทั้งนี้ ปัจจุบันกลุ่มระดับกลางๆ เป็นผลิตภัณฑ์พีซีที่มียอดขายสูงสุดทั้งในตลาดรวม และส่วนของเอชพีเอง คิดเป็นกว่า 50%</p>
<p>“การทำตลาดกลุ่มคอนซูเมอร์ปีนี้ทำได้ง่ายกว่า คอมเมอร์เชียล เนื่องจากเมื่อลูกค้าหายตกใจจากเศรษฐกิจแล้ว ก็กลับมาซื้อสินค้าตามปกติ ขณะที่ ภาค<orgName>รัฐ</orgName>จะใช้เวลาตัดสินใจนานกว่า อย่างเร็วที่สุดก็จะใช้จ่ายกับโครงการเดิมมากกว่าจะมีโครงการจัดซื้อใหม่” นายประเสริฐกล่าว</p></body>
</news>
