<teiHeader>
<fileDesc>
<titleStmt>
  <title>รมว.วิทย์ฯ เตรียมหารือนายกฯ ตั้ง คกก.ร่วมรัฐเอกชนด้านวิทยาศาสตร์และเทคโนโลยี ครั้งแรกของประเทศ  </title>
  <author>ฑีฆะสุดา ภักดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206090245&tb=N255206  </bibl>
</sourceDesc>
</fileDesc>
</teiHeader>
<news>
<headline><orgName>สคบ.</orgName>พอใจเกณฑ์ขายประกันผ่านมือถือ</headline>
<lead><orgName>สมาคมประกันชีวิต</orgName>ถก <orgName>สคบ.</orgName>สางปัญหาร้องเรียนขายประกันผ่านมือถือ เผย <orgName>สคบ.</orgName>พอใจเกณฑ์การดูแลการขาย ยอมรับส่วนใหญ่ร้องเรียนเพราะความรำคาญ ชี้ยอดขายโตขึ้นต่อเนื่อง คาดปีนี้ขายผ่านมือถือกว่าพันล้าน</lead>
<neck></neck>
<body><p> นายสาระ ล่ำซำ นายก<orgName>สมาคมประกันชีวิตไทย</orgName> เปิดเผยว่า เมื่อวันที่ 3 กรกฎาคมที่ผ่านมา ตนได้ร่วมหารือกับสำนักงานคณะกรรมการคุ้มครองผู้บริโภค (สคบ.) เกี่ยวกับเกณฑ์การขายประกันทางโทรศัพท์ ซึ่ง <orgName>สคบ.</orgName>พอใจที่ธุรกิจประกันภัยมีประกาศกฎเกณฑ์การขายประกันทางโทรศัพท์ออกมารองรับ และ<orgName>สคบ.</orgName>จะเอาแนวทางของประกันไปใช้กับการขายสินค้าทางโทรศัพท์ของธุรกิจอื่นๆ</p>
<p>"ที่ผ่านมาต้องยอมรับว่าประเด็นที่ร้องเรียนกับ สคบ.เรื่องการขายประกันทางโทรศัพท์มากที่สุด คือการสร้างความรำคาญ ไม่ได้ร้องเรียนเพราะประเด็นไม่ชอบธุรกิจประกัน" นายก<orgName>สมาคมประกันชีวิตไทย</orgName>กล่าวและว่า การขายประกันทางโทรศัพท์ ตัวเลขยอดขายเพิ่มขึ้นต่อเนื่อง คาดปีนี้เฉพาะธุรกิจประกันชีวิตจะมียอดขายประกันผ่านโทรศัพท์ไม่ต่ำกว่า 1,000 ล้านบาท</p>
<p>อย่างไรก็ตาม การขายประกันชีวิตแม้จะมีกฎเกณฑ์ที่เข้มงวด แต่รูปแบบและตัวแทนขายมีหลากหลาย ดังนั้นผู้เอาประกันต้องรักษาสิทธิประโยชน์ เช่น การขายผ่านช่องทางเทเลมาร์เก็ตติ้ง ต้องตรวจสอบใบอนุญาต (ไลเซนส์) ว่าได้รับการอนุญาตจริงและยังมีผลบังคับใช้ รวมถึงต้องขึ้นทะเบียนผ่านระบบเทเลมาร์เก็ตติ้งของประกันชีวิต ซึ่งวิธีการหลักของการขายประกันชีวิตผ่านระบบนี้ เจ้าหน้าที่ต้องแนะนำตัวเอง เลขที่บัตรสังกัดบริษัทประกันชีวิตค่ายไหน</p>
<p>ทั้งนี้ ธุรกิจประกันได้กำหนดเกณฑ์แนวปฏิบัติการขายประกันทางโทรศัพท์ออกมา โดยให้สิทธิลูกค้าเลือกว่าจะเอาหรือไม่เอา เมื่อขายแล้วต้องโทรไปย้ำคำตอบกับลูกค้าอีกครั้ง หลังจากเสนอขาย 7 วัน และเมื่อส่งกรมธรรม์ให้ลูกค้าแล้ว ลูกค้ามีสิทธิบอกยกเลิกกรมธรรม์ได้ภายใน 30 วัน</p>
<p>สำหรับกรมธรรม์ต้องมีใบปะหน้าสรุปเงื่อนไขกรมธรรม์ให้ลูกค้าด้วย คนขายต้องแจ้งชื่อ ใบอนุญาต และบริษัทที่สังกัด พร้อมกับขออนุญาตลูกค้าเพื่ออัดเทปการเสนอขายประกัน ถ้าผู้ถูกขายบอกว่าไม่ชอบ ตัวแทนจะต้องหยุดการขายทันที</p>
<p>ขณะที่ธุรกิจประกันภัยต้องเคร่งครัดในการปฏิบัติ ต้องเอาสลิปในการขายทางโทรศัพท์แนบไปกับแบบประกันที่จะขายทางโทรศัพท์เพื่อขออนุมัติจากสำนักงานคณะกรรมการกำกับและส่งเสริมการประกอบธุรกิจประกันภัย (คปภ.) ด้วย</p></body>
</news>
