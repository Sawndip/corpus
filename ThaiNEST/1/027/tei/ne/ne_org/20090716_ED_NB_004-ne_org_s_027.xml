<teiHeader>
<fileDesc>
<titleStmt>
  <title>ไมโครซอฟท์รุกกทม.กระจายความรู้สู่โรงเรียน  </title>
  <author>มรกต คนึงสุขเกษม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-17 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090717/60572/%e0%b9%84%e0%b8%a1%e0%b9%82%e0%b8%84%e0%b8%a3%e0%b8%8b%e0%b8%ad%e0%b8%9f%e0%b8%97%e0%b9%8c%e0%b8%a3%e0%b8%b8%e0%b8%81%e0%b8%81%e0%b8%97%e0%b8%a1.%e0%b8%81%e0%b8%a3%e0%b8%b0%e0%b8%88%e0%b8%b2%e0%b8%a2%e0%b8%84%e0%b8%a7%e0%b8%b2%e0%b8%a1%e0%b8%a3%e0%b8%b9%e0%b9%89%e0%b8%aa%e0%b8%b9%e0%b9%88%e0%b9%82%e0%b8%b5%e0%b8%a3%e0%b8%87%e0%b9%80%e0%b8%a3%e0%b8%b5%e0%b8%a2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>สสช.</orgName>จับมือ <orgName>สำนักงาน ก.พ.ร.</orgName> สำรวจการให้บริการภาครัฐเพื่อพัฒนาระบบราชการไทย</headline>
<lead><orgName>สำนักงานสถิติแห่งชาติ</orgName> ร่วมมือกับ <orgName>สำนักงานคณะกรรมการพัฒนาระบบราชการ</orgName> ประเมินผลการปฏิบัติงานของหน่วยงานภาครัฐ มุ่งสู่การให้บริการประชาชนสูงสุด</lead>
<neck></neck>
<body><p>นางธนนุช ตรีทิพยบุตร เลขาธิการ<orgName>สถิติแห่งชาติ</orgName> เปิดเผยว่า หลังจากที่<orgName>สำนักงานสถิติแห่งชาติ</orgName> หรือ <orgName>สสช.</orgName> ได้จัดทำข้อตกลงกับ<orgName>สำนักงานคณะกรรมการพัฒนาระบบราชการ</orgName> หรือ <orgName>ก.พ.ร.</orgName> และลงนามความร่วมมือกันไปเมื่อต้นปี เพื่อสำรวจความพึงพอใจของผู้รับบริการเกี่ยวกับคุณภาพการให้บริการของหน่วย งานภาครัฐ 20 กระทรวง 75 จังหวัดและ 67 สถาบันอุดมศึกษา โดยส่งเจ้าหน้าที่ออกเก็บข้อมูลระหว่างเดือนกรกฎาคม - สิงหาคมนี้ เพื่อรับฟังความคิดเห็นเกี่ยวกับความพึงพอใจในคุณภาพการให้บริการของภาครัฐ โดยมีการเก็บข้อมูลทั้งในรูปของการตอบสัมภาษณ์ในแบบสอบถาม ทางโทรศัพท์ ทางไปรษณีย์ รวมทั้งออกไปสัมภาษณ์ประชาชน ณ จุดให้บริการ เช่น การไปรับบริการที่โรงพยาบาลของรัฐ การทำบัตรประจำตัวประชาชนที่อำเภอ การไปต่อทะเบียนรถที่สำนักงานขนส่ง และการขอรับสิทธิประโยชน์ทดแทนกองทุนประกันสังคมจากสำนักงานประกันสังคม เป็นต้น การสำรวจโครงการนี้เพื่อให้ภาค<orgName>รัฐ</orgName>มีข้อมูลที่สามารถใช้เป็นแนวทางในการปรับ วิธีปฏิบัติของหน่วยงานต่าง ๆ ให้มีความเหมาะสม มีประสิทธิภาพตามเจตนารมณ์ของรัฐบาล </p>
<p>เลขาธิการ<orgName>สถิติแห่งชาติ</orgName> กล่าวย้ำว่า การสำรวจครั้งนี้ นับเป็นการเปิดโอกาสให้ประชาชนได้ติชมการทำงานของหน่วยงานภาครัฐได้อย่างเต็มที่ เสมือนเป็นกระจกสะท้อนการพัฒนาระบบราชการในมุมมองที่มาจากกลุ่มเป้าหมาย ที่ต้องได้รับการบริการที่ดี และมีคุณภาพ</p></body>
</news>
