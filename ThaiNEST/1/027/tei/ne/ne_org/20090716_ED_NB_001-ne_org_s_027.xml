<teiHeader>
<fileDesc>
<titleStmt>
  <title>ก.วิทย์ฯ จัดกิจกรรมชมปรากฏการณ์สุริยุปราคาแบบบางส่วนทั่วประเทศไทย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207160141&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์ฯ</orgName> จัดกิจกรรมชมปรากฏการณ์สุริยุปราคาแบบบางส่วนทั่วประเทศไทย</headline>
<lead><orgName>กระทรวงวิทยาศาสตร์และเทคโนโลยี</orgName> ร่วมกับ เครือข่าย จัดฉายปรากฏการณ์สุริยุปราคาเต็มดวง พร้อมจัดกิจกรรมชมปรากฏการณ์สุริยุปราคาแบบบางส่วนทั่วประเทศไทย</lead>
<neck></neck>
<body><p>รศ.บุญรักษา สุนทรธรรม ผู้อำนวยการ<orgName>สถาบันวิจัยดาราศาสตร์แห่งชาติ (สดร.) กระทรวงวิทยาศาสตร์และเทคโนโลยี</orgName> กล่าวว่า ประชาชนที่สนใจเข้าร่วมชมปรากฏการณ์สุริยุปราคาที่จะเกิดขึ้นในวันพุธที่ 22 กรกฎาคม 2552 สามารถเข้าชมได้ตามสถานที่จัดกิจกรรมทั่วประเทศ โดยทุกสถาบันจะมีการตั้งกล้องโทรทรรศน์ และจัดนิทรรศการวิชาการทางดาราศาสตร์ที่เกี่ยวข้องเพื่อให้ความรู้แก่ ประชาชนตั้งแต่เวลา 07.00 น. ได้แก่ โรงเรียนเทพศิรินทร์ เขตป้อมปราบศัตรูพ่าย บริเวณสนามฟุตบอล จุฬาลงกรณ์มหาวิทยาลัย บริเวณสระน้ำหน้าหอประชุม มหาวิทยาลัยเชียงใหม่ บริเวณสนามรักบี้ มหาวิทยาลัยราชภัฏเชียงราย บริเวณหอดูดาว มหาวิทยาลัยราชภัฏเชียงราย มหาวิทยาลัยนเรศวร บริเวณอาคารภาควิชาฟิสิกส์ มหาวิทยาลัยเทคโนโลยีสุรนารี บริเวณ Inter Zone มหาวิทยาลัยราชภัฏอุดรธานี บริเวณสนามฟุตบอล มหาวิทยาลัยราชภัฏนครราชสีมา บริเวณลานกิจกรรม มหาวิทยาลัยอุบลราชธานี บริเวณลานจอดรถคณะวิทยาศาสตร์ มหาวิทยาลัยราชภัฏสงขลา บริเวณหาดชลาทัศน์ มหาวิทยาลัยราชภัฏภูเก็ต บริเวณวงเวียนภิรมย์รัตน์ มหาวิทยาลัยวลัยลักษณ์ บริเวณหอดูดาวมหาวิทยาลัยวลัยลักษณ์ </p>
<p>นอกจากนี้ <orgName>ศูนย์วิทยาศาสตร์เพื่อการศึกษา</orgName> หรือ <orgName>ท้องฟ้าจำลองกรุงเทพ เอกมัย</orgName> ยังเปิดให้บริการแก่ผู้สนใจเข้าร่วมสังเกตการณ์และเรียนรู้จากปรากฏการณ์ สุริยุปราคาของจริง ตั้งแต่ 06.30 น. ส่วนท้องฟ้าจำลอง รังสิต ไม่เพียงจัดตั้งกล้องดูดวงอาทิตย์จำนวน 4 ตัว ไว้บริการยังมีการจัดฉายปรากฏการณ์สุริยุปราคาเต็มดวงจำลอง เหนือท้องฟ้าประเทศจีน ที่โดมท้องฟ้าจำลอง ส่วนประชาชนที่สนใจชมสุริยุปราคาริมทะเล สามารถข้าร่วมสังเกตการณ์ได้ที่ศูนย์บริการวิชาการจิรายุ-พูนทรัพย์ หาดแสงจันทร์ อำเภอเมือง จังหวัดระยอง ซึ่งจะมีการจัดงานมหกรรมสุริยุปราคา มีการตั้งกล้องโทรทรรศน์ติดแผ่นกรองแสงอาทิตย์กว่า 30 ตัว โดยกล้องแต่ละตัวทำให้เห็นดวงอาทิตย์ในมุมมองที่แตกต่างกัน นอกจากนี้ ภายในงานยังมีกิจกรรมให้เยาวชนได้ร่วมทดลองประดิษฐ์กล้องโทรทรรศน์ด้วยตนเอง ด้วย</p>
<p>สำหรับปรากฏการณ์สุริยุปราคาที่จะเกิดขึ้นในวันพุธที่ 22 กรกฎาคม 2552 ในประเทศไทยสามารถเห็นสุริยุปราคาบางส่วน โดยสามารถเห็นได้ในทุกภาคของประเทศ ตั้งแต่เวลาประมาณ 07.00 น. และสิ้นสุดในเวลา 09.00 น. ซึ่งสุริยุปราคาบางส่วนในครั้งนี้จะเกิดนานที่สุดในภาคเหนือ คือ ประมาณ 2 ชั่วโมง 12 นาทีที่จังหวัดเชียงราย โดยดวงอาทิตย์จะถูกดวงจันทร์บดบังมากที่สุดคิดเป็นร้อยละ 69 ของพื้นที่ดวงอาทิตย์ ผู้สนใจสามารถสอบถามรายละเอียดเพิ่มเติมได้ที่โทรศัพท์ 0-5322-5569 หรือทางเว็บไซต์ ht</p></body>
</news>
