<teiHeader>
<fileDesc>
<titleStmt>
  <title>HP  คลอดเน็ตบุ๊คสำหรับธุรกิจ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/sunday/280609/6927  </bibl>
</sourceDesc>
</fileDesc>
</teiHeader>
<news>
<headline>HP  คลอดเน็ตบุ๊คสำหรับธุรกิจ</headline>
<lead></lead>
<neck></neck>
<body><p>เว็บไซต์ คอมพิวเตอร์เวิลด์ เปิดเผยว่า บริษัท ฮิวเลตต์ แพคการ์ด ได้เปิดตัว เน็ตบุ๊ครุ่นใหม่ เจาะกลุ่มภาคธุรกิจ และคนทำงานโดยเฉพาะ โดยเจ้าเน็ตบุ๊คตัวนี้มีชื่อรุ่นว่า Mini 5101 ซึ่งจุดเด่นของรุ่นนี้ก็คือ การเลือกใช้วัสดุที่มีความแข็งแรงขึ้น พร้อมกับหน้าจอ OLED ขนาด 10.1 นิ้ว ที่สว่างขึ้นและคมชัดขึ้น แถมด้วยการใส่คียบอร์ดขนาด 95% จากคีย์บอร์ดโน้ตบุ๊คปกติ ไม่พอยังมียังเพิ่มความละเอียดของกล้องเว็บแคม เป็น 2 ล้านพิกเซลอีกด้วย ส่วนชิพประมวลผลจะใช้อินเทลอะตอม 1.66 GHz ราคาเริ่มต้นที่ 499 เหรียญสหรัฐ หรือประมาณ 18,000 บาท แต่สำหรับราคาในประเทศไทย คงต้องรอประกาศอย่างเป็นทางการอีกครั้ง</p>
<p>สหรัฐ บี้จีนยกเลิกโปรแกรมกรองเว็บไซต์</p>
<p>  สำนักข่าวรอยเตอร์ รายงานว่า สำนักงานการค้าของสหรัฐอเมริกา ได้ออกมาเตือนทางการจีนให้ยกเลิก ข้อบังคับติดตั้งโปรแกรมกรองเนื้อหาบนอินเทอร์เน็ตลงบน คอมพิวเตอร์ส่วนบุคคลที่จะเริ่มมีผลบังคับใช้ตั้งแต่เดือน ก.ค.ที่จะถึงนี้ ทั้งนี้เพราะกฎข้อ บังคับดังกล่าวนั้น ขัดกับกฏการค้าโลก อีกทั้งยังเป็นการริด รอนสิทธิเสรีภาพของผู้ผลิตและผู้บริโภค โดยโปรแกรมดังกล่าวนอกจากไม่มีความจำเป็นแล้วยังอาจ ก่อให้เกิดกำแพงทางการค้าในจีนอีกด้วย</p>
<p>  อย่างไรก็ดีทางจีนก็ยังยืนยันว่า โปรแกรมกรองเว็บไซต์ที่ชื่อว่า "กรีน แดม" หรือเขื่อนสีเขียวนี้จะทำหน้าที่กรองเว็บโป๊ และภาพที่ไม่เหมาะสมแก่เด็กเท่านั้น</p>
<p>  แต่ยังมีกลุ่มนักวิจารณ์ชาวจีนออกมาติติงถึงเรื่องที่จีนบังคับให้ติดตั้ง โปรแกรมนี้ว่า อาจจะเป็นช่องทางในการส่งข้อมูลของผู้ใช้กลับไปยังฐานข้อมูล หรือไม่ก็อาจ จะมีการบล็อกเว็บไซต์ที่ทางรัฐบาลไม่ต้องการให้ประชาชนจีนรับรู้</p>
<p><persName>จ็อบส์</persName>ผ่าตัดมะเร็งฉลุยเตรียมลุยงานต่อ   </p>
<p>  แม้ว่า ข่าวการรักษาโรคมะเร็งตับอ่อนของสุดยอดซีอีโอโลก อย่าง<persName>สตีฟ จ็อบส์</persName> ประธานกรรมการบริหารแอปเปิลจะถูกปิดเงียบเป็นความลับมาโดยตลอด ล่าสุดสำนักข่าวชื่อดังวอลล์สตรีทเจอร์นอล สามารถไปคุ้ยแคะรายละเอียดการรักษาตัวของซีอีโอรายนี้จนได้ โดยรายงานระบุว่า การเปลี่ยนถ่ายตับของ<persName>จ็อบส์</persName>นั้นเกิดขึ้นตั้งแต่ 2 เดือนที่แล้ว โดยในช่วงพักฟื้น <persName>จ็อบส์</persName>จะบริหารงานแอปเปิลในลักษณะพาร์ตไทม์เท่านั้น ทั้งนี้ประชาสัมพันธ์แอปเปิลปฏิเสธที่จะให้ความเห็นเกี่ยวกับข่าวการเปลี่ยน ถ่ายตับของ<persName>จ็อบส์</persName> โดยระบุเพียงว่า <persName>จ็อบส์</persName>วางแผนกลับมาลุยงานแอปเปิลในเดือนมิถุนายน </p>
<p>  นอกจากนี้แหล่งข่าววอลล์สตรีทเจอร์นอล อ้างว่า แพทย์อาจยินยอมให้<persName>จ็อบส์</persName>ทำงานพาร์ตไทม์กับแอปเปิลแล้วตั้งแต่ช่วง 1-2 เดือนที่ผ่านมา ทำให้<persName>จ็อบส์</persName>เริ่มงานกับแอปเปิลแล้วในขณะนี้ เชื่อว่าประธานฝ่ายปฏิบัติการแอปเปิล "<persName>ทิม คุก</persName> (<persName>Tim Cook</persName>)" จะมีบทบาทในการประสานงานระหว่างแอปเปิลและ<persName>จ็อบส์</persName>มากขึ้น และอาจมีการเรียกประชุมกรรมการบริหารแอปเปิลในเร็ววันนี้</p>
<p>iPhone 3GS ยอดขายทะลุล้านใน 1 สัปดาห์      </p>
<p>  รายงานข่าวจากบริษัทแอปเปิลแจ้งว่า ตั้งแต่มีการเปิดตัว iPhone 3GS นั้น เพิ่งเปิดตัวไปเมื่อวันที่ 19 มิถุนายน ปรากฏว่าเพียงสัปดาห์เดียว ยอดขายของ iPhone 3GS ทั่วโลกพุ่งทะลุหนึ่งล้านเครื่องแล้ว ขณะเดียวกันซอฟต์แวร์ของ iPhone OS 3.0 เวอร์ชั่นล่าสุดนั้นถูกดาวน์โหลดไปแล้วกว่าหกล้านครั้งภายในห้าวันเท่านั้น </p>
<p>  "ผู้บริโภคนั้นกำลังโหวตให้ iPhone เป็นผู้ชนะในสนามรบนี้ และนอกจากนี้ด้วยแอพพลิเคชั่นที่มีกว่า 50,000 ตัวนั้น ยังเป็นแรงผลักดันให้ iPhone นั้นแข็งแกร่งยิ่งขึ้นไปอีก" นาย<persName>สตีฟ จ๊อบส์</persName>กล่าว</p>
<p>โนเกียจับมืออินเทลพัฒนาอุปกรณ์พกพา</p>
<p>  รายงานข่าวจากเอพี ระบุว่า อินเทล และโนเกีย ได้บรรลุข้อตกลงเมื่อวันอังคารที่ 23 มิ.ย. ในการร่วมสร้างเทคโนโลยีสุดฉลาดสำหรับสมาร์ทโฟน และอุปกรณ์อินเทอร์เน็ตพกพาอื่นๆ โดยอินเทลจะฝังโมเด็มของโนเกียลงไปในชิพของตัวเอง ทั้งอนาคตมือถือ และสมาร์ทโฟนของโนเกียจะมีชิพอินเทลฝังอยู่ในตัวเครื่อง ข้อตกลงดังกล่าวถือเป็นสัญญาณสำคัญ สำหรับเจ้าแห่งชิพประมวลผลอย่าง "อินเทล" เพราะนั่นหมายความว่า อินเทลจะสามารถขยายอาณาจักรธุรกิจชิพสำหรับคอมพิวเตอร์ไปยังแก็ดเจ็ตดังๆ อย่างสมาร์ทโฟน ซึ่งอินเทลเล็งเห็นถึงการเติบโตในตลาดนี้มาโดยตลอด ข้อตกลงครั้งนี้ อินเทลจะฝังเทคโนโลยีโมเด็มลิขสิทธิ์โนเกียลงในชิพของตัวเอง ขณะที่ทั้งสองบริษัทจะร่วมวิจัยและพัฒนา ร่วมกันในด้านซอฟต์แวร์ที่จะเข้าไปเพิ่มความสามารถบนระบบปฏิบัติการสำหรับ อุปกรณ์พกพา และจะทำให้ทั้งโนเกีย และอินเทลผลิตแก็ดเจ็ตที่ดึงดูดใจกลุ่มผู้ใช้งานทั่วไปได้เพิ่มมากขึ้น ขณะที่โนเกียจะสามารถสร้างยอดขายมือถือได้มากขึ้นเช่นกัน ด้วยจุดเด่นใหม่คือ การมีชิพของอินเทลติดตั้งอยู่ภายใน</p></body>
</news>
