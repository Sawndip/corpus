<teiHeader>
<fileDesc>
<titleStmt>
  <title>สหภาพขสมก.จี้รัฐบาลเช่า-ซื้อรถเมล์เอ็นจีวี4พันคัน  </title>
  <author>สยามรัฐรายวัน  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=41115  </bibl>
</sourceDesc>
</fileDesc>
</teiHeader>
<news>
<headline>สหภาพขสมก.จี้รัฐบาลเช่า-ซื้อรถเมล์เอ็นจีวี4พันคัน</headline>
<lead></lead>
<neck></neck>
<body><p>ที่ทำเนียบรัฐบาล ผู้สื่อข่าวรายงานว่า <persName>นายสนาน บุญงอก</persName> ประธานสหภาพแรงงานรัฐวิสาหกิจองค์การขนส่งมวลชนกรุงเทพ(ขสมก.) พร้อมด้วยพนักงานขสมก. ได้เดินทางมาที่ทำเนียบรัฐบาล เพื่อยื่นหนังสือสอบถามความคืบหน้าโครงการเช่ารถเมล์เอ็นจีวี 4,000 คัน โดย<persName>นายสนาน</persName> กล่าวว่า สหภาพแรงงาน ยืนยันที่จะสนับสนุนให้รัฐบาลซื้อหรือเช่าซื้อรถโดยสาร 4 พันคันเพื่อทดแทนรถเก่า โดยพิจารณาถึงความคุ้มทุนในการใช้ระบบเชื้อเพลิงเอ็นจีวี หรือดีเซลควบคู่กัน หรือระบบใดระบบหนึ่ง รวมถึงขอให้ยกเลิกการจัดเก็บค่าโดยสารระบบอิเล็กทรอนิกส์ที่จะทำให้ส่งผลกระทบต่อพนักงานไม่น้อย 9 พันคน ซึ่งขัดกับนโยบายของรัฐบาลที่ไม่ต้องการให้มีการเลิกจ้างลูกจ้าง และส่งเสริมการจ้างงาน ขณะเดียวกันให้ทบทวนการติดตั้งระบบจีพีเอสหรือจีพีอาร์เอส เนื่องจากยังไม่มีความพร้อมและไม่สามารถใช้การได้จริงในสภาพปัจจุบัน และขอสนับสนุนแผนการปรับปรุงเส้นทางเดินรถโดยสารให้ครบถ้วนครอบคลุมทุกเส้นทางในพื้นที่ 5 จังหวัดและใกล้เคียง โดยเฉพาะเชื่อมโยงกับระบบขนส่งอื่น</p></body>
</news>
