<teiHeader>
<fileDesc>
<titleStmt>
  <title>สินเจริญบราเธอร์ส ย้อนอดีต 24 เพลงเด็ด  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-25 02:53:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/movie-music/20090625/54528/%e0%b8%aa%e0%b8%b4%e0%b8%99%e0%b9%80%e0%b8%88%e0%b8%a3%e0%b8%b4%e0%b8%8d%e0%b8%9a%e0%b8%a3%e0%b8%b2%e0%b9%80%e0%b8%98%e0%b8%ad%e0%b8%a3%e0%b9%8c%e0%b8%aa-%e0%b8%a2%e0%b9%89%e0%b8%ad%e0%b8%99%e0%b8%ad%e0%b8%94%e0%b8%b5%e0%b8%95-24-%e0%b9%80%e0%b8%9e%e0%b8%a5%e0%b8%87%e0%b9%80%e0%b8%94%e0%b9%87%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>สินเจริญบราเธอร์ส ย้อนอดีต 24 เพลงเด็ด</headline>
<lead>สินเจริญบราเธอร์ส พาย้อนอดีตเอาเพลงเก่ามาทำใหม่ บวกเพลงใหม่ใส่ปิ๊ง 24 เพลงเด็ด ในอัลบั้ม Time Machine</lead>
<neck></neck>
<body><p>เปิดคอนเสิร์ตไปหมาดๆ แบบได้รับการต้อนรับอย่างอบอุ่น ไม่ให้ไอกลิ่นจากคอนเสิร์ตจางหาย 3 พี่น้อง “สินเจริญบราเธอร์ส” ก็ปล่อยอัลบั้มใหม่ออกมาทันที ในชื่อว่า “ไทม์ แมคชีน” Time Machine</p>

<p>ที่เก๋ด้วยคอนเส็ปท์ย้อนยุค และร่วมสมัย ด้วยการจับเพลงเก่าที่แฟนๆ ของสินเจริญถามหา อาทิ เพลง สัญญา, รักเธอ, ไม่เสียน้ำตา มาทำใหม่ในสไตล์ป๊อปเต้นรำ ที่มันส์ด้วยเครื่องดนตรีอะคูสติกล้วนๆ  นอกจากนี้ยังจัดเพลงใหม่เข้ามาผสมอีก 7 เพลงรวมเป็น 24 เพลงแน่นปึ๊ก เต็มอัลบั้ม โดยมีเพลงใหม่อย่าง “รักแท้” และ “เธอใช่ไหม” เป็นเพลงฮิตติดลมนำร่องไปแล้ว</p>
<p><persName>บอย</persName> น้องเล็กของวงได้กล่าวไว้ว่า “จริงๆ แล้ว ช่วงที่พวกเรากำลังเตรียมตัวทำคอนเสิร์ต พวกเราก็ทำอัลบั้มชุดใหม่ไปด้วย พอจบคอนเสิร์ตอัลบั้มใหม่ก็เสร็จพอดี แฟนเพลงพวกเราไม่ต้องรอนาน เพราะชุดนี้มีเพลงที่แฟนๆ ถามหากันมากเอากลับมาทำใหม่ รวมถึงเพลงใหม่ๆ ที่ดนตรีสนุก ๆ แบบขยับแข้งขยับขาได้ เอาง่ายๆ คือต้องเต้นกันเลย ชุดใหม่นี้มีอะไรพิเศษอีกเยอะแยะ ลองหามาฟังกันนะครับ” </p>

<p>งานนี้ใครที่สนุกกับ 3 พี่น้องยังไม่อิ่ม ก็ตามหาย้อนเวลาไปกับ “สินเจริณบราเธอร์ส” ได้ในอัลบั้ม “ไทม์ แมคชีน” อัลบั้มเพลงดีๆ ที่ฟังแล้ว จะทำให้มีความสุขไปทั้งปี มีวางจำหน่ายแล้ว โดยวอร์นเนอร์ มิวสิค</p></body>
</news>
