<teiHeader>
<fileDesc>
<titleStmt>
  <title>"ปอย"ปีมะแมเป็นอริหนุ่มปีฉลู  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/260609/6807  </bibl>
</sourceDesc>
</fileDesc>
</teiHeader>
<news>
<headline>"<persName>ปอย</persName>"ปีมะแมเป็นอริหนุ่มปีฉลู</headline>
<lead></lead>
<neck></neck>
<body><p>เตรียมตัวขึ้นคานแบบสวยๆ  สำหรับ<persName>ปอย</persName>-<persName>ปวีณา  ตันท์ศรีสุโรจน์</persName>  เหตุเพราะตั้งสเปกชายหนุ่มไว้สูงเกินมาตรฐาน  หมอดูทักว่ามีคู่ยากห้ามคบหนุ่มปีฉลู  "ปอยชอบดูหมอดูบ่อยมาก  ส่วนมากก็จะถามเรื่องงาน  และแอบๆ  ถามเรื่องเนื้อคู่ด้วย  ซึ่งหมอบอกมาน่าชื่นใจมาก  คือปอยจะเจอคู่ยากมากอาจไม่ได้แต่งงานด้วย  เราก็รอด้วยความหวัง  แต่มีคนมาหยอดเหมือนกันนะแต่มันยังไม่โดน  ก็ดูไปเรื่อยๆ  อาจเพราะปอยตั้งสเปกไว้สูงด้วย  ชอบคนดีอยากได้แบบดีทุกอย่าง  ซึ่งมันเป็นไปไม่ได้อยู่แล้ว  พ่อบอกให้ลดสเปกลงมาบ้างแต่เรายังหวังไง </p>

    <p> แล้วที่สำคัญนะปอยไม่ชอบเด็ก  ถ้าอายุน้อยกว่าปิดเกมเลยนะ  ในความคิดของปอยเราอยากได้คนที่จะมาเป็นผู้นำ  มาดูแลเราไม่ใช่ว่าเราต้องมาดูแลเขา  มาเป็นภาระเราอีก  และที่สำคัญนะสำคัญมาก  คนที่เกิดปีฉลูไม่เอาเลยค่ะ  ไม่ว่าเขาจะเป็นคนดีหน้าที่การงานเป็นยังไง  หมอดูบอกมาเลยว่า  ปีฉลูเป็นคู่อริกับปอยเพราะเกิดปีแพะ  แต่ถ้าคนที่เกิดปีแพะหรือปีกุลอันนี้ดี  ดวงเข้ากับเราได้ดีค่ะ"    <persName>ปอย</persName>กล่าว</p></body>
</news>
