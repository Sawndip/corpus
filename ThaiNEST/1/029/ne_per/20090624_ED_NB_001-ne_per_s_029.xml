<teiHeader>
<fileDesc>
<titleStmt>
  <title>ก ไอซีที ร่วมมือ 5 สถาบันการศึกษาจัดอบรมหลักสูตร พ.ร.บ.คอมพิวเตอร์  </title>
  <author>ณัชชา พรหมอินทร์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206240140&tb=N255206  </bibl>
</sourceDesc>
</fileDesc>
</teiHeader>
<news>
<headline>ก ไอซีที ร่วมมือ 5 สถาบันการศึกษาจัดอบรมหลักสูตร พ.ร.บ.คอมพิวเตอร์</headline>
<lead>กระทรวงเทคโนโลยีสารสนเทศและการสื่อสาร ลงนามความร่วมมือ 5 มหาวิทยาลัย เพื่อเปิดหลักสูตรอบรมให้ความรู้ความเข้าใจ พระราชบัญญัติว่าด้วยการกระทำความผิดเกี่ยวกับคอมพิวเตอร์</lead>
<neck></neck>
<body><p><persName>นายอังสุมาล ศุนาลัย</persName> รองปลัดกระทรวงเทคโนโลยีสารสนเทศและการสื่อสาร หรือ ไอซีที กล่าวภายหลังลงนามความร่วมมือ 5 มหาวิทยาลัย ประกอบด้วย มหาวิทยาลัยราชภัฏสวนสุนันทา มหาวิทยาลัยราชภัฏสวนดุสิต มหาวิทยาลัยรังสิต มหาวิทยาลัยทักษิณ และมหาวิทยาลัยศรีปทุม เพื่อร่วมกันจัดทำและเปิดหลักสูตรอบรมให้ความรู้ความเข้าใจ พระราชบัญญัติว่าด้วยการกระทำความผิดเกี่ยวกับคอมพิวเตอร์ พ.ศ. 2550 แก่นักศึกษาและบุคลากรภายในมหาวิทยาลัย ว่า โครงการดังกล่าวเป็นความพยายามในการร่วมกันในการส่งเสริมให้ผู้ใช้อินเทอร์ เน็ตและคอมพิวเตอร์ โดยเฉพาะในสถานศึกษาให้เกิดจิตสำนึกที่ดีในการใช้เทคโนโลยีสารสนเทศและการ สื่อสารอย่างถูกต้อง </p>
<p>รองปลัดกระทรวงไอซีที กล่าวด้วยว่า การป้องกันไม่ให้เกิดการกระทำความผิดหรือลดความเสี่ยง ที่จะเกิดขึ้นจากการกระทำความผิดเกี่ยวกับคอมพิวเตอร์ที่ดีที่สุด คือ การให้ความรู้และความตระหนักในการใช้เทคโนโลยีให้เกิดแต่ประโยชน์ด้านดีมาก ที่สุด รวมทั้งเรียนรู้วิธีการป้องกันอย่างถูกวิธี ในการให้ลูกหลานและเยาวชนไทยห่างไกลจากภัยทางอินเทอร์เน็ต และการจะให้ประสบความสำเร็จนั้นจำเป็นต้องอาศัยความร่วมมือจากทุกภาคส่วน โดยเฉพาะในสถานศึกษาซึ่งเป็นสถานที่ที่ขัดเกลาและสร้างบุคลากรรุ่นใหม่สู่ สังคม ให้เป็นแหล่งในการช่วยส่งเสริม สร้างความรู้ ความเข้าใจที่ถูกต้องด้านการใช้คอมพิวเตอร์และอินเทอร์เน็ต</p>
<p>สำหรับหลักสูตรการอบรมเกี่ยวกับ พ.ร.บ.คอมพิวเตอร์ ที่ได้ร่วมกันจัดขึ้นนั้น จะเป็นหลักสูตรที่เหมาะกับนักเรียน นักศึกษา เจ้าหน้าที่บุคลากรภาครัฐ ตลอดจนประชาชนทั่วไป และในอนาคตจะมีการนำหลักสูตจากการอบรมนี้ไปประยุกต์รวมเข้ากับหลักสูตรการ เรียนการสอนของสถาบันการศึกษาต่อไป รวมถึงมีเป้าหมายจะขยายความร่วมมือไปสู่สถาบันการศึกษาอื่นๆทั้งภาครัฐและ ภาคเอกชนให้ทั่วประเทศอีกด้วย </p></body>
</news>
