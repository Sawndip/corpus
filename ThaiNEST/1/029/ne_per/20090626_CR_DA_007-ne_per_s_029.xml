<teiHeader>
<fileDesc>
<titleStmt>
  <title>พิพากษายืนประหารอดีต ส.ว.'สุขุม เชิดชื่น'  </title>
  <author>เดลินิวส์<  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-06-26 15:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=5361  </bibl>
</sourceDesc>
</fileDesc>
</teiHeader>
<news>
<headline>พิพากษายืนประหารอดีต ส.ว.'<persName>สุขุม เชิดชื่น</persName>'</headline>
<lead></lead>
<neck></neck>
<body><p>วันนี้(26 มิ.ย.) ผู้สื่อข่าวรายงานว่า ศาลอาญารัชดานัดอ่านคำพิพากษาศาลอุทธรณ์ ในคดีที่พนักงานอัยการ ฝ่ายคดีอาญา 2 เป็นโจทก์ยื่นฟ้อง<persName>นายสุขุม เชิดชื่น</persName> อดีต ส.ว. กับพวก รวม 5 คน ในความผิดฐานจ้างวาน และร่วมกันฆ่า <persName>พญ.นิชรี มะกรสาร</persName> วิสัญญีแพทย์ โรงพยาบาลจุฬาลงกรณ์ โดยเจตนาและไตร่ตรองไว้ก่อน</p>

<p>จากกรณีระหว่าง วันที่ 15 - 25 ต.ค. 2539 <persName>นายสุขุม</persName> จำเลยที่ 5 กับ <persName>นายชัชพัฒน์ จิตตธนากร</persName> หรือ<persName>เซ้ง</persName> จำเลยที่ 3 ที่เสียชีวิตไปแล้วขณะพิจารณาคดีได้ร่วมกันจ้างวานให้ <persName>นายธนศักดิ์ ยิ้มดี</persName> จำเลยที่ 1 <persName>นายสราวุธ ไชยสิงห์</persName> จำเลยที่ 2 และ<persName>นายวิเชียร จิตตธนากร</persName> จำเลยที่ 4 ร่วมกันฆ่าผู้ตายด้วยค่าจ้าง จำนวน 500,000 บาท จนกระทั่งวันที่ 25 ต.ค. 2539 จำเลยที่ 1,2 และ 4 ได้ก่อเหตุยิง <persName>พ.ญ.นิชรี</persName> จนถึงแก่ความตาย ขณะเดินทางออกจากบ้านพักย่านห้วยขวาง ส่วนสาเหตุของการจ้างวานฆ่านั้น เนื่องจาก <persName>นายสุขุม</persName> มีความขัดแย้งกับผู้ตายในเรื่องการบริหารโรงเรียนโรจน์เสรีอนุสรณ์ ที่ผู้ตายปลด<persName>นายสุขุม</persName> ออกจากตำแหน่งผู้จัดการโรงเรียน </p>

<p>จากการพิเคราะห์พยานหลักฐาน และคำให้การต่อสู้ของจำเลยในคดีนี้ พบว่าไม่มีน้ำหนักหักล้างพยานโจทก์ได้ และจากการสืบพยานยังพบว่า จำเลยมีความขัดแย้งทางธุรกิจกับผู้ตายหลายเรื่อง อีกทั้งที่ผ่านมา จำเลยไม่เคยสำนึกผิดในการกระทำ ทั้งยังแจ้งความกลับตำรวจ โดยกล่าวหาว่าสร้างพยานหลักฐานเท็จ ศาลอุทธรณ์จึงพิพากษายืนตามศาลชั้นต้นให้ประหารชีวิต<persName>นายสุขุม</persName> ส่วนจำเลยที่ 1,2 และ 4 ที่ร่วมกันกระทำผิดในคดีนี้ พิพากษายืนจำคุกตลอดชีวิต.</p></body>
</news>
