<teiHeader>
<fileDesc>
<titleStmt>
  <title>นายกฯ เผย จะไม่ปิดกั้นการชุมใหญ่ของกลุ่มคนเสื้อแดง  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206260083&tb=N255206  </bibl>
</sourceDesc>
</fileDesc>
</teiHeader>
<news>
<headline>นายกฯ เผย จะไม่ปิดกั้นการชุมใหญ่ของกลุ่มคนเสื้อแดง</headline>
<lead></lead>
<neck></neck>
<body><p>นายกรัฐมนตรี ระบุ จะไม่ปิดกั้นการชุมใหญ่ของกลุ่มคนเสื้อแดง แต่ต้องอยู่ในกรอบของกฎหมาย พร้อมระบุยังไม่มีเหตุผลที่จะมาชุมนุมขับไล่รัฐบาล <persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ที่กรุงปักกิ่ง สาธารณรัฐประชาชนจีน ถึงการชุมนุมใหญ่ของกลุ่มคนเสื้อแดงในวันพรุ่งนี้ หลังจากที่<persName>พันตำรวจโททักษิณ ชินวัตร</persName> อดีตนายกรัฐมนตรี โฟนอินมาระหว่างการชุมนุมของกลุ่มคนเสื้อแดงที่เมืองพัทยา จังหวัดชลบุรี ว่า ตนเองยังไม่ทราบว่ามีการโฟนอิน ทั้งนี้ได้ย้ำมาตลอดว่า การชุมนุมหากอยู่ภายในขอบเขตของกฎหมายก็สามารถทำได้ แต่หากทำผิดกฎหมาย รัฐบาลก็จะดำเนินการตามกระบวนการยุติธรรม อย่างไรก็ตาม จนถึงขณะนี้ยังไม่พบว่ามีเหตุผลจะมาชุมนุมขับไล่ เพราะรัฐบาลตั้งคณะกรรมการของสภาผู้แทนราษฎร ที่มี ส.ส.จากทุกพรรคการเมืองเข้าร่วมตรวจสอบการปฏิรูปการเมืองอยู่แล้ว แต่หากมีปัญหาคดีความ ที่คิดว่าไม่ได้รับความเป็นธรรมก็สามารถร้องเรียนเข้ามาได้ เพราะรัฐบาลพร้อมจะดูแลให้ นายกรัฐมนตรี กล่าวด้วยว่า ขณะนี้ทั่วโลกรักเมืองไทย เอาใจช่วยเมืองไทย ก็อยู่ที่คนไทยเองว่าจะเปิดโอกาสให้มีการพัฒนาประเทศหรือไม่ ซึ่งไทยก็มีศักยภาพ และรัฐบาลไทยก็พยายามอย่างเต็มที่</p></body>
</news>
