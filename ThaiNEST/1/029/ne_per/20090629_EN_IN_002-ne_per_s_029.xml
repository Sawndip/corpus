<teiHeader>
<fileDesc>
<titleStmt>
  <title>มาริสาหวิดดับ!ซิ่งรถพลิก3ตลบโชคดีแค่ช้ำ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-29 09:43:45  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178284  </bibl>
</sourceDesc>
</fileDesc>
</teiHeader>
<news>
<headline><persName>มาริสา</persName>หวิดดับ!ซิ่งรถพลิก3ตลบโชคดีแค่ช้ำ</headline>
<lead>หวิดสิ้นชื่อ ดาราสาว "<persName>สา มาริสา</persName> " ซิ่งเก๋งคู่ใจ พลิกคว่ำบนมอเตอร์เวย์ โชคดีบาดเจ็บเล็กน้อย</lead>
<neck></neck>
<body><p>ผู้สื่อข่าวรายงานว่า เกิดอุบัติเหตุ รถเก๋งพลิกคว่ำ บริเวณบน ถนนมอเตอร์เวย์ ช่วงก่อนทางออกบ้านบึง จ.ชลบุรี จากการตรวจสอบ พบรถเก๋ง มินิคูเปอร์ ไม่ทราบหมายเลขทะเบียนพลิกคว่ำ จากการสอบถามเจ้าหน้าที่ พบว่า รถคันดังกล่าวเป็นของ <persName>น.ส.มาริสา อานิต้า</persName> หรือ <persName>สา</persName> นักแสดงชื่อดัง ได้เกิดอุบัติเหตุรถพลิกคว่ำ ขณะที่เจ้าตัวเดินทางไปถ่ายละครเรื่อง เสาร์ห้า ที่ อ.สัตหีบ จ.ชลบุรี โดยคาดว่า ดาราสาวอาจขับรถด้วยความเร็ว แต่ด้วยถนนที่ลื่นและมีน้ำขัง ทำให้เสียหลักพลิกคว่ำ 3 ตลบ แต่ทั้งนี้ดาราสาว ได้รับบาดเจ็บเพียงเล็กน้อย เนื่องจากระบบนิรภัยของรถได้ทำงาน ทำให้ป้องกันการบาดเจ็บได้ ซึ่งเจ้าตัวได้ติดต่อประกันภัย และเคลื่อนย้ายรถ ก่อนจะเดินทางไปถ่ายละครและตรวจสุขภาพต่อไป
</p></body>
</news>
