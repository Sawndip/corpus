<teiHeader>
<fileDesc>
<titleStmt>
  <title>สสช.นำเสนอนวัตกรรมใหม่ในการเปิดให้บริการภูมิสารสนเทศสถิติ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206250378&tb=N255206  </bibl>
</sourceDesc>
</fileDesc>
</teiHeader>
<news>
<headline>สสช.นำเสนอนวัตกรรมใหม่ในการเปิดให้บริการภูมิสารสนเทศสถิติ</headline>
<lead>สำนักงานสถิติแห่งชาติ นำเสนอนวัตกรรมใหม่ในการเปิดให้บริการภูมิสารสนเทศสถิติ โดยใช้เทคโนโลยี GIS บริการข้อมูลสถิติ/ตัวชี้วัด 200 รายการ และแผนที่ภูมิสารสนเทศสถิติ 800 ภาพ</lead>
<neck></neck>
<body><p><persName>นางธนนุช ตรีทิพยบุตร</persName> เลขาธิการสถิติแห่งชาติ เปิดเผย ว่า สำนักงานสถิติแห่งชาติ หรือ สสช. ได้ผลิตสถิติด้านเศรษฐกิจ และสังคม ปีละกว่า 40 โครงการ โดยที่ผ่านมาเป็นการให้บริการเผยแพร่สถิติ ในลักษณะของตารางสถิติ ข้อมูลตัวชี้วัด กราฟ แผนภูมิมาโดยตลอด แต่ต้นเดือนกรกฎาคมนี้ สสช.จะเปิดให้บริการในลักษณะภูมิสารสนเทศสถิติ NSO-GIS (National Statistical Office - Geographic Information System) ซึ่งถือเป็นการให้บริการแนวใหม่ ในวันนี้ (26 มิ.ย.52) สสช. จึงเชิญผู้แทนหน่วยงานภาครัฐ และเอกชน ที่รับผิดชอบด้านข้อมูลสถิติ เทคโนโลยีสารสนเทศ และเทคโนโลยีภูมิสารสนเทศ เข้าร่วมสัมมนา “ สสช.เชิงรุก ตอน : NSO-GIS : นวัตกรรมใหม่เพื่อการบริการของสำนักงานสถิติแห่งชาติ” </p>
<p>สำหรับภูมิสารสนเทศสถิติ เป็นการนำเสนอสถิติ/ตัวชี้วัดเชิงพื้นที่ ที่อ้างอิงกับตำแหน่งทางภูมิศาสตร์ ได้แก่ เขตการปกครองจังหวัด อำเภอ ตำบล โดยใช้เทคโนโลยีระบบสารสนเทศภูมิศาสตร์ หรือ GIS (Geographic Information System) มาช่วยแสดงแผนที่สถิติทั้งด้านเศรษฐกิจและสังคม ทั้งนี้ สสช.เป็นหน่วยงานรัฐแห่งแรกที่ให้บริการภูมิสารสนเทศสถิติด้วยระบบ Web Map Service และ Web Feature Service ประกอบด้วย รายการข้อมูลสถิติ/ตัวชี้วัด 200 รายการ และแผนที่ภูมิสารสนเทศสถิติ 800 ภาพ ซึ่งจะช่วยในการวิเคราะห์เปรียบเทียบความแตกต่างของสถานภาพ/ข้อเท็จจริงทาง สถิติระหว่างพื้นที่ต่าง ๆ ให้สามารถเห็นชัดด้วยสายตา และช่วยในการตัดสินใจเชิงลึก รวมทั้งสามารถนำไปวิเคราะห์บูรณาการกับภูมิสารสนเทศอื่น ๆ เพื่อการทับซ้อนสถิติที่หลากหลายในพื้นที่เดียวกันได้อีกด้วย </p></body>
</news>
