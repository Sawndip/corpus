<teiHeader>
<fileDesc>
<titleStmt>
  <title>มท.ชงตั้ง10ชช.เปิดทางรองผู้ว่าฯ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol06300652&sectionid=0133&day=2009-06-30  </bibl>
</sourceDesc>
</fileDesc>
</teiHeader>
<news>
<headline>มท.ชงตั้ง10ชช.เปิดทางรองผู้ว่าฯ</headline>
<lead></lead>
<neck></neck>
<body><p>ผู้สื่อข่าวรายงานว่า ในการประชุมคณะรัฐมนตรี (ครม.) วันที่ 30 มิถุนายนนี้ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย จะเสนอให้อนุมัติการแต่งตั้งตำแหน่งที่ปรึกษาด้านประสิทธิภาพ ศูนย์ส่งเสริมประสิทธิภาพ (10 ชช.) กรมที่ดิน ถือเป็นตำแหน่งใหม่ โดยกระทรวงมหาดไทยเห็นชอบแต่งตั้ง<persName>นายประทีป เจริญพร</persName> รองอธิบดีกรมที่ดิน ดำรงตำแหน่งดังกล่าว ทั้งนี้ กระทรวงมหาดไทยได้มีคำสั่งให้ข้าราชการรักษาการในตำแหน่งดังกล่าว ตั้งแต่วันที่ 10 ตุลาคม 2551 ซึ่งคณะกรรมการข้าราชการพลเรือน (ก.พ.) ได้พิจารณาคุณสมบัติและประเมินผลงาน<persName>นายประทีป</persName> เห็นว่าเป็นผู้มีคุณสมบัติและผลงานที่แสดงถึงความรู้ความสามารถ และความเชี่ยวชาญ เหมาะสมกับตำแหน่งดังกล่าว โดยให้มีผลย้อนไม่เกินวันที่ 4 พฤศจิกายน 2551 การตั้งตำแหน่งดังกล่าวเพื่อต้องการให้ตำแหน่งรองอธิบดีว่างลง จากนั้นจะมีสรรหารองผู้ว่าราชการจังหวัดมาดำรงตำแหน่ง ซึ่งจะทำให้ตำแหน่งรองผู้ว่าฯว่างอีก 1 จังหวัด จากนั้นจะมีการแต่งตั้งคนสนิทของผู้บริหารระดับสูง ฝ่ายข้าราชการกระทรวงมหาดไทย เข้ารับตำแหน่งแทน หลังจากที่การแต่งตั้งโยกย้ายรองผู้ว่าฯก่อนหน้านี้คนที่ได้รับการโยกย้ายเป็นคนของฝ่ายการเมือง</p></body>
</news>
