<teiHeader>
<fileDesc>
<titleStmt>
  <title>ปดส.จับผู้ต้องหาคดีข่มขืนเด็ก 2 ราย‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=167719  </bibl>
</sourceDesc>
</fileDesc>
</teiHeader>
<news>
<headline>ปดส.จับผู้ต้องหาคดีข่มขืนเด็ก 2 ราย‏</headline>
<lead></lead>
<neck></neck>
<body><p>ที่ กองบังคับการปราบปรามการกระทำความผิดต่อเด็กเยาวชนและสตรี (บก.ปดส.) <persName>พ.ต.อ.วรพงษ์ ทองไพบูลย์</persName> ผกก.2 บก.ปดส. <persName>พ.ต.ท.ชูศักดิ์ เคทอง</persName> รอง ผกก.2 บก.ปดส.แถลงข่าวจับกุมผู้ต้องหาคดีล่วงละเมิดทางเพศเด็กหญิง 2 ราย โดยรายแรกจับกุม <persName>นายกิตติ จีระวังโส</persName> อายุ 37 ปี อาชีพขับรถหัวลากรถบรรทุก ชาวจังหวัดสมุทรปราการ ตามหมายจับศาลอาญา ข้อหาข่มขืนกระทำชำเรา และกระทำอนาจารบุคคลอายุกว่า 15 ปี จับกุมได้ที่ สภ.สำโรงใต้ อ.สำโรงใต้ จ.สมุทรปราการ</p>

  <p>สืบเนื่องจากเมื่อวันที่ 20 พค.ที่ผ่านมา เจ้าหน้าที่มูลนิธิ<persName>ปวีณา หงสกุล</persName> เพื่อเด็กและสตรี ได้พา <persName>น.ส.เอ๋</persName> (นามสมมติ) อายุ 18 ปี พร้อมผู้ปกครอง เข้าแจ้งความกับตำรวจ บก.ปดส. เพื่อให้ดำเนินคดีกับนายกิตติ หลังจากพบว่าได้หลอก <persName>น.ส.เอ๋</persName> ไปข่มขืนกระทำชำเรากว่า 30 ครั้งในช่วงเวลาปีกว่า นอกจากนี้ยังบังคับให้เสพยาบ้าก่อนมีเพศสัมพันธ์ และข่มขู่ไม่ให้นำเรื่องไปบอกใคร</p>

  <p>สอบสวน<persName>นายกิตติ</persName> ให้การว่า รู้จักกับ <persName>น.ส.เอ๋</persName> มาตั้งแต่เด็กเนื่องจากบ้านอยู่ใกล้กันจึงสนิทสนมกันเรื่อยมาและมีความชอบพอกัน ที่ผ่านมาได้มีเพศสัมพันธ์กับ <persName>น.ส.เอ๋</persName> ทั้งที่โรงแรมหลายแห่ง และที่บ้านพัก <persName>น.ส.เอ๋</persName> รวมแล้วไม่เกิน 10 ครั้ง ด้วยความสมยอมทั้งสองฝ่าย แต่ไม่เคยบังคับหรือข่มขู่ตามที่ถูกกล่าวหา</p>

 <p> รายต่อมา กำลังตำรวจชุดเดียวกันได้จับกุม <persName>นายหนุ่ม</persName> (นามสมมติ) อายุ 16 ปี ตามหมายจับศาลเยาวชนและครอบครัวกลาง ข้อหาข่มขืนกระทำชำเรา และพรากเด็กอายุไม่เกิน 15 ปีไปจากผู้ปกครอง ได้ที่บริเวณ ซอยเพชรเกษม 20 แขวงบางจาก เขตภาษีเจริญ กทม.หลังผู้ปกครองของ <persName>ด.ญ.นิ่ม</persName> (นามสมมติ) อายุ 16 ปี นักเรียนชั้นมัธยมศึกษาปีที่ 2 และเป็นนักกีฬาโรงเรียนแห่งหนึ่งย่านฝั่งธนบุรี ได้เข้าแจ้งความไว้ที่ บก.ปดส.ว่า <persName>ด.ญ.นิ่ม</persName> ถูก<persName>นายหนุ่ม</persName> ล่อลวงไปข่มขืนกระทำชำเรา ต่อเนื่องกัน รวมแล้ว 6 ครั้ง จึงรวบรวมหลักฐานขออนุมัติหมายจับและติดตามจับกุมตัว</p>

  <p>สอบสวนผู้ต้องหาทราบว่า ปัจจุบันไม่ได้เรียนหนังสือแล้ว และจะรวมกลุ่มกับเพื่อนเตร็ดเตร่อยู่ย่านภาษีเจริญและสะพานพุทธ ต่อมาเพื่อนสาวได้แนะนำให้รู้จักกับผู้เสียหายจึงเกิดชอบพอกัน จากนั้นเพื่อนสาวได้บอกให้ผู้เสียหายไปเที่ยวที่บ้านก่อนจะออกไปทำธุระข้างนอก จึงสบโอกาสที่อยู่กันลำพังกับผู้เสียหายข่มขืนและถ่ายคลิปวีดีโอเอาไว้เพื่อใช้ข่มขู่ผู้เสียหายให้มาร่วมหลับนอนกันอีก ทั้งนี้ ชุดจับกุมได้ควบคุมตัวผู้ต้องหาส่งพนักงานสอบสวน บก.ปดส.ดำเนินคดี</p></body>
</news>
