<teiHeader>
<fileDesc>
<titleStmt>
  <title>ประหารมือปืน 'เวรี่ กู๊ด' ยิงสาววินจยย.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-06-26 08:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=5268  </bibl>
</sourceDesc>
</fileDesc>
</teiHeader>
<news>
<headline>ประหารมือปืน '<persName>เวรี่ กู๊ด</persName>' ยิงสาววินจยย.</headline>
<lead></lead>
<neck></neck>
<body><p>ที่ศาลอาญา ถนนรัชดาภิเษก เมื่อวันที่ 25 มิ.ย. ศาลออกนั่งบัลลังก์อ่านคำพิพากษาคดีความผิดต่อชีวิตหมายเลขดำ อ.3773/2551 ที่พนักงานอัยการฝ่ายคดีอาญา 4 เป็นโจทก์ ฟ้อง<persName>นายสมดี สุขะพล</persName> อายุ 52 ปี อาชีพขับขี่ จยย. รับจ้างวินวัดบางโฉลง จ.สมุทรปราการ เป็นจำเลยในความผิดฐานร่วมกันฆ่าผู้อื่นโดยเจตนา และพ.ร.บ.อาวุธปืน ตามประมวลกฎหมายอาญา มาตรา 288, 289 โดยโจทก์ ระบุฟ้องสรุปว่า เมื่อวันที่ 4 ก.ค. 51 เวลากลางคืน จำเลยได้พกพาอาวุธปืนพกสั้นรีวอลเวอร์ ขนาด .22 ทะเบียน สค 1/2547 เลขหมายประจำปืน 142024 พร้อมกระสุนปืน ซ้อนท้ายรถ จยย.ของ<persName>นายสุนทอน สีดา</persName> อายุ 30 ปี อาชีพขับขี่รถ จยย.รับจ้างวินเดียวกับจำเลย ซึ่งยังไม่ได้ตัวมาฟ้อง ก่อนใช้ปืนยิง<persName>นางเรืองดาว ณะขุขันธ์</persName> อายุ 27 ปี อาชีพขับขี่รถ จยย.รับจ้างวินเดียวกับจำเลย 4 นัด บริเวณหน้าบ้านเลขที่ 212/3 ซอยลาดพร้าว 10 แขวง จอมพล เขตจตุจักร กท. จนถึงแก่ความตายแล้วหลบหนีไป </p>
<p>จำเลยให้การรับสารภาพว่า รู้สึกโกรธแค้นที่ผู้ตายและ<persName>นายเสน่ห์ แปลงยาว</persName> สามีผู้ตาย ซึ่งขับขี่รถ จยย.รับจ้างอยู่ในวินเดียวกัน พยายามตั้งตัวเป็นใหญ่ และบีบบังคับให้ออกจาก วิน จยย. ทั้งที่จำเลยเป็นคนพาผู้ตายและสามี มาร่วมขี่รถ จยย.วินดังกล่าว ศาลพิเคราะห์คำเบิกความ และพยานหลักฐานแล้วเห็นว่า จำเลยกระทำผิดตามฟ้องจริง พิพากษาประหารชีวิต จำเลยให้การรับสารภาพ ลดโทษให้กึ่งหนึ่ง คง จำคุกจำเลยไว้ตลอดชีวิต ผู้สื่อข่าวรายงานว่า สำหรับ<persName>นายสมดี</persName> หลังจากถูกจับกุมตำรวจได้ตั้งฉายาให้ว่า “<persName>มือปืน เวรี่กู๊ด</persName>” เพราะบุคลิกเป็นคนร่าเริงอารมณ์ดี ยิ้มแย้มตลอดเวลา ส่วน<persName>นาย สุนทอน สีดา</persName> ซึ่งทำหน้าที่ขี่รถ จยย. ล่าสุดถูกเจ้าหน้าที่ตำรวจติดตามจับกุมตัวได้ที่ อ.เขาพนม จ.กระบี่ ตามปฏิทินโจรลำดับที่ 2 ซึ่งมีค่าหัว 1 แสนบาท.</p></body>
</news>
