<teiHeader>
<fileDesc>
<titleStmt>
  <title>รุมจวกนปช.ฎีกาทักษิณ-เผยมี17คดี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/29/news_29015608.php?news_id=29015608  </bibl>
</sourceDesc>
</fileDesc>
</teiHeader>
<news>
<headline>รุมจวกนปช.ฎีกา<persName>ทักษิณ</persName>-เผยมี17คดี</headline>
<lead>ปชป.รุมจวก นปช.ใช้มวลชนเสื้อแดงถวายฎีกาคดี “<persName>ทักษิณ</persName>” ชี้เป็นการก้าวล่วงพระราชอำนาจ “<persName>เทพไท</persName>” ระบุ 17 คดีติดตัว ชี้อดีตนายกฯ ควรทำเรื่องขอพระราชทานอภัยโทษเป็นการส่วนตัว เสื้อแดงสลายชุมนุมนัดใหม่เดือนหน้า สวนดุสิตโพลสำรวจคนเชื่อและไม่เชื่อข้อมูล “<persName>ทักษิณ</persName>” โฟนอินใกล้เคียงกัน</lead>
<neck></neck>
<body><p>การชุมนุมของแนวร่วมประชาธิปไตยต่อต้านเผด็จการ แห่งชาติ (นปช.) หรือกลุ่มเสื้อแดง ที่ท้องสนามหลวงตั้งแต่เย็นวันเสาร์ที่ 27 มิ.ย. ได้ยุติลงเมื่อเวลา 06.00 น. วันที่ 28 มิ.ย. โดยตลอดทั้งคืนที่ผ่านมา หลังจาก <persName>พ.ต.ท.ทักษิณ ชินวัตร</persName> อดีตนายกรัฐมนตรี โฟนอินปราศรัยท่ามกลางคนเสื้อแดงนับหมื่น จากนั้นแกนนำทั้ง 6 คน ได้ผลัดกันขึ้นเวทีปราศรัยโจมตีการทำงานของรัฐบาลต่อเนื่องจาก<persName>พ.ต.ท.ทักษิณ</persName></p>
<p>ในช่วงเช้าวานนี้ <persName>นายวีระ มุสิกพงศ์</persName> หนึ่งในแกนนำ ได้ปราศรัยเป็นคนสุดท้าย พร้อมกับประกาศสลายการชุมนุมและนัดหมายว่าจะมีการกลับมาชุมนุมร่วมกันอีก ครั้ง แต่ยังไม่ระบุวันเวลา สถานที่ และขอให้กลุ่มเสื้อแดงคอยติดตามข่าวอีกครั้ง</p>
<p>ผู้สื่อข่าวรายงานว่า เมื่อ<persName>นายวีระ</persName>กล่าวจบ บนเวทีได้เปิดเพลงปลุกใจ และกลุ่มผู้ชุมนุมได้ปรบมือ ก่อนจะแยกย้ายกันขึ้นรถโดยสารประจำทางของ ขสมก. และรถตู้กลับภูมิลำเนา จากการสอบถามกลุ่มผู้ชุมนุมส่วนใหญ่ยืนยันว่า หากนัดชุมนุมอีกก็จะเดินทางมาร่วมเช่นเดิม ขณะที่บรรดาเจ้าหน้าที่ตำรวจหน่วยปราบจลาจลที่ดูแลความเรียบร้อยรอบท้องสนาม หลวง จาก บก.น.1-2-4 และ บก.น.9 ประมาณ 400 นาย ก็ถอนกำลังกลับที่ตั้ง</p>
<p>ด้านพรรคเพื่อไทย <persName>นายพร้อมพงศ์ นพฤทธิ์</persName> โฆษกพรรค ได้แถลงข่าวถึงกรณีที่รัฐบาลระบุว่าจะมีขบวนการการใช้แผนตากสิน 2 ที่เชื่อมโยงกับการชุมนุมของกลุ่มเสื้อแดงว่า รัฐบาลชุดนี้เป็นรัฐบาลเด็กเลี้ยงแกะ ทำเรื่องเล็กให้เป็นเรื่องใหญ่ การชุมนุมใหญ่ของกลุ่มเสื้อแดงเมื่อวันที่ 27 มิ.ย.ที่ผ่านมา เป็นสิ่งยืนยันว่าคนเสื้อแดงชุมนุมโดยสงบปราศจากอาวุธ ประชาชนที่มาร่วมชุมนุมเขาไม่โง่ รัฐบาลไปหลอกไม่ได้ เพราะเขาแยกแยะได้</p>
<p>ได้กลิ่นรัฐบาลเดินแผนสกัดเพื่อไทย</p>
<p><persName>นายพร้อมพงศ์</persName>กล่าวต่อว่า ตรงกันข้ามทราบมาว่า เมื่อวันที่ 25 มิ.ย.ที่ผ่านมา กองอำนวยการรักษาความมั่นคงภายในราชอาณาจักร (กอ.รมน.) ได้เรียกประชุมหน่วยงานด้านความมั่นคงภาคเหนือและภาคอีสาน ประมาณ 1,500 คน ที่โรงแรมแห่งหนึ่งย่านถนนพระราม 9 โดยใช้งบประมาณในลักษณะคล้ายกับงบ 2 พันล้านบาท ที่ทางกองทัพอ้างว่าเป็นงบเพื่อเสริมสร้างความสมานฉันท์ แต่ที่น่าสังเกตคือ การประชุมดังกล่าวไม่ให้สื่อมวลชนเข้าร่วมรับฟัง</p>
<p>จึงเชื่อว่าจะมีการวางแผนและการใช้งบประมาณสกัด การเติบโตของพรรคเพื่อไทย และประชาชนที่มีความเห็นต่างจากรัฐบาล เนื่องจากขณะนี้พรรคเพื่อไทยแข็งแกร่งกว่าที่คิด ทำให้หลายฝ่ายหวาดผวา โดยเฉพาะหลังจากพรรคเพื่อไทยชนะการเลือกตั้งซ่อมที่ จ.สกลนคร รัฐบาลอย่าคิดว่าพรรคไม่ทราบเรื่องนี้ พรรคจะเกาะติดเรื่องดังกล่าวว่าจะมีการใช้แผนมาสกัดกั้นพรรคเพื่อไทยอย่างไร</p>
<p>ปชป.ชี้ นปช.ก้าวล่วงล่าชื่อถวายฎีกา</p>
<p>ด้านพรรคประชาธิปัตย์ (ปชป.) <persName>นพ.บุรณัชย์ สมุทรักษ์</persName> โฆษกพรรค แถลงถึงการชุมนุมของกลุ่ม นปช.ว่า เราจะเห็นว่าการชุมนุมดังกล่าวมีความพยายามแก้ไขภาพลักษณ์ของการชุมนุม เพื่อลบล้างภาพการชุมนุมก่อจลาจลในช่วงเดือน เม.ย.ถือว่าเป็นการชุมนุมในทางที่ดีขึ้น อยู่ภายใต้กรอบของกฎหมายตามแนวทางประชาธิปไตย แต่เนื้อหาสาระของการชุมนุมยังเป็นการปลุกระดมสร้างความแตกแยก และมีการก้าวล่วงพระราชอำนาจ โดยเฉพาะแนวทางการถวายฎีกา</p>
<p>พรรค ปชป.จึงขอวิงวอนไปยังประชาชนทุกหมู่เหล่าทุกสีให้ร่วมกันสร้างความสมานฉันท์ และสร้างความเป็นปึกแผ่น เพราะการเคลื่อนไหวของ นปช.ครั้งนี้เป็นการปูทางเพื่อต้องการพา <persName>พ.ต.ท.ทักษิณ ชินวัตร</persName> อดีตนายกรัฐมนตรี กลับประเทศ โดยไม่ต้องรับผิดชอบต่อความผิดที่ได้กระทำขึ้น ซึ่งถือว่าไม่เป็นประโยชน์ และขณะนี้ยังเหลือการชุมนุมของ นปช. จึงอยากให้กลุ่ม นปช.พยายามทำตามกระบวนการของกฎหมาย และขอให้เข้าสู่กระบวนการปฏิรูปเหมือนที่พรรคเพื่อไทยได้เข้าสู่กระบวนการ โดยการเข้ามาเป็นส่วนร่วมของคณะกรรมการตรวจสอบข้อเท็จจริงเหตุการณ์ความ รุนแรงระหว่างวันที่ 8-15 เม.ย. รวมถึงคณะกรรมการสมานฉันท์เพื่อปฏิรูปทางการเมือง</p>
<p>ด้าน<persName>นายสาธิต ปิตุเตชะ</persName> รองโฆษก ปชป.กล่าวว่า การชุมนุมของกลุ่มคนเสื้อแดงในครั้งนี้ มีการพูดถึงประเด็นเรื่องการถวายฎีกา เพื่อขอพระราชทานอภัยโทษให้ <persName>พ.ต.ท.ทักษิณ</persName> ถือว่าเป็นเรื่องที่ไม่บังควร เข้าข่ายละเมิดพระราชอำนาจ รวมไปถึงกรณีที่<persName>นายจตุพร พรหมพันธุ์</persName> ส.ส.สัดส่วนพรรคเพื่อไทย และแกนนำกลุ่มเสื้อแดงจะยื่นถวายฎีกาให้ <persName>พล.อ.เปรม ติณสูลานนท์</persName> ประธานองคนตรีและรัฐบุรุษ <persName>พล.อ.สุรยุทธ์ จุลานนท์</persName> และ<persName>นายชาญชัย ลิขิตจิตถะ</persName> องคมนตรี ลาออกจากตำแหน่ง ถือเป็นเรื่องที่ไม่เหมาะสม เพราะทั้ง 3 ท่านเป็นองคมนตรี การจะเข้าสู่ตำแหน่ง หรือออกจากตำแหน่งเป็นพระราชวินิจฉัย จึงอยากเรียกร้องให้ นปช.ยุติการดำเนินการดังกล่าว เพราะไม่เกิดประโยชน์ในการแก้ไขวิกฤติของประเทศชาติ</p>
<p>“ผมเข้าใจว่าคนเสื้อแดงมีความจงรักภักดีต่อ พ.ต.ท.ทักษิณ ซึ่งการจงรักภักดีไม่ใช่เรื่องผิด แต่ต้องให้เป็นไปตามกฎหมาย ไม่เป็นปัญหาของประเทศ แต่อย่าเอาความจงรักภักดีมาเกี่ยวข้องกับสถาบัน เพราะสถาบันอยู่เหนือความขัดแย้ง ขณะนี้ประเทศกำลังเดินหน้าแก้ปัญหาวิกฤติ การเคลื่อนไหวไม่ควรจะทำให้เกิดวิกฤติทางการเมืองเกิดขึ้นอีก เหมือนเครื่องบินที่กำลัง Takeoff หากเกิดปัญหาวิกฤติการเมืองเกิดขึ้นอีก การประคับประคองเครื่องบินก็อาจจะตกลงได้” <persName>นายสาธิต</persName> กล่าว</p>
<p>จวกใช้มวลชนกดดันพระราชอำนาจ</p>
<p><persName>นายเทพไท เสนพงศ์</persName> โฆษกส่วนตัวหัวหน้าพรรค ปชป. แถลงข่าวตำหนิการกระทำของแกนนำกลุ่มเสื้อแดงว่า เป้าหมายของการชุมนุมครั้งนี้ มีการขึ้นป้ายหลังเวทีว่า “สืบสานเจตนาคณะราษฎร์ โค่นรัฐบาลอำมาตย์ ทวงคืนประชาธิปไตย” อาจจะสับสนในเป้าหมาย เพราะจุดยืนบนเวทีต้องการพา <persName>พ.ต.ท.ทักษิณ</persName> กลับบ้าน โดยการโยนลูกถามเรื่องถวายฎีกาให้ <persName>พ.ต.ท.ทักษิณ</persName>พูด โดยมี<persName>นายวีระ มุสิกพงศ์</persName> แกนนำคนเสื้อแดง ทำหน้าที่เป็นหน้าม้า ทำหน้าที่พูดเรื่องถวายฎีกาให้ <persName>พ.ต.ท.ทักษิณ</persName>ตอบรับ</p>
<p>ถึงขนาด <persName>พ.ต.ท.ทักษิณ</persName> ออกมาระบุว่าสุดแท้แต่พระกรุณาธิคุณ ซึ่งภาษาชาวบ้านแปลว่า สุดแต่จะตัดสินใจ ถือเป็นพฤติกรรมที่จาบจ้วง ไม่ควรใช้มติของคนแค่หยิบมือเดียวมากดดัน ถ้าคนที่มาขอพระราชทานอภัยโทษเป็นนักการเมืองที่โกงกินจนถูกจับได้ และต้องเข้าคุก แต่มีมวลชนในมือ นักการเมืองเหล่านั้นก็สามารถทำได้ ทั้งนี้ <persName>พ.ต.ท.ทักษิณ</persName> มีสิทธิที่จะทำได้ แต่ต้องทำในฐานะส่วนตัว และเงียบๆ ไม่มีใครประกาศเอามวลชนมากดดันพระราชอำนาจ</p>
<p>ลั่นถ้าจะขอฎีกาต้องทำเรื่อง 17 คดี</p>
<p>“การที่ พ.ต.ท.ทักษิณโฟนอินว่าตนเองรู้สึกโดดเดี่ยวอยู่ต่างประเทศมานาน 3 ปี เหงาเหลือเกิน แสดงว่าคิดถึงแต่เรื่องตัวเอง กลัวจะถูกโดดเดี่ยว กลัวว่าตัวเองจะได้รับโทษ จึงต้องหนีไปอยู่ต่างประเทศถึง 3 ปี แต่ถ้า พ.ต.ท.ทักษิณยอมเข้าคุก อยู่ในคุกแค่ 2 ปี อีก 1 ปีคือกำไร แต่สิ่งที่ พ.ต.ท.ทักษิณทำขณะนี้คือ ต้องการดิ้นให้หลุดคดีการติดคุก 2 ปี แต่ลืมไปว่ายังมีคดีที่รอการพิจารณาอยู่ในชั้นศาลอีก 17 คดี ดังนั้นหากจะทำการถวายฎีกาต้องทำถึง 17 ครั้ง”</p>
<p><persName>นายเทพไท</persName> กล่าวต่ออีกว่า เนื้อหาการโฟนอินยังมีการโจมตีการทำงานของรัฐบาล โดยทำตัวเป็นผู้วิเศษ พยายามพูดว่าตัวเองเพียงคนเดียวที่จะสามารถแก้ไขวิกฤติ และพาประเทศนี้ให้พ้นจากวิกฤติได้ พร้อมตั้งฉายารัฐบาลชุดนี้ว่า รัฐบาลกู้หนี้ ขึ้นภาษี ไล่บี้<persName>ทักษิณ</persName> ตนขอตั้งฉายารัฐบาล<persName>ทักษิณ</persName>ว่า รัฐบาล<persName>ทักษิณ</persName>โกงกิน ขายสมบัติชาติ ผูกขาดตัดตอน ซึ่งขณะนี้รัฐบาลอยู่ในระหว่างแก้ไขวิกฤติของประเทศชาติ แต่สถานการณ์ขณะนี้ไม่ได้เกิดขึ้นเฉพาะในประเทศไทย แต่เกิดขึ้นทั่วโลก</p>
<p>นายกฯชี้หากชุมนุมในก.ม.ไม่มีปัญหา</p>
<p>ขณะที่<persName>นายอภิสิทธิ์ เวชชาชีวะ</persName> นายกรัฐมนตรี หัวหน้าพรรค ปชป. ให้สัมภาษณ์ถึงการนัดชุมนุมใหญ่ของกลุ่มเสื้อแดงในหนึ่งเดือนข้างหน้า เพื่อกดดันการทำงานรัฐบาลและให้ยุบสภาว่า ขณะนี้ฝ่ายค้าน รัฐบาล และวุฒิสภากำลังทำงานในเรื่อง</p>
<p>รัฐธรรมนูญ และแนวทางการแก้ไขปัญหาทางการเมือง ก็น่าจะเปิดโอกาสให้ทำงานกันอย่างเต็มที่ ก็เคยบอกไปแล้วว่าไม่ขัดข้อง แต่ขณะนี้กติกาใหม่ก็ยังไม่เสร็จ เศรษฐกิจก็มีปัญหา แถมว่ายังมีการขู่ที่จะใช้ความรุนแรงอยู่อีก มันก็ไม่ส่งเสริมประชาธิปไตย ถ้าต้องการประชาธิปไตยจริงๆ ก็ต้องดูจังหวะเวลาที่เหมาะสม</p>
<p>ผู้สื่อข่าวถามถึงกรณีที่กลุ่มเสื้อแดงประกาศ รวบรวมรายชื่อประชาชน 1 ล้านคน เพื่อถวายฎีกาขออภัยโทษให้ <persName>พ.ต.ท.ทักษิณ ชินวัตร</persName> ถือว่าเหมาะสมหรือไม่ <persName>นายอภิสิทธิ์</persName>ไม่ตอบคำถาม โดยเดินเลี่ยงขึ้นรถไปทันที</p>
<p>“<persName>สุเทพ</persName>” แนะเสื้อแดงหยุดชุมนุมได้แล้ว</p>
<p>ด้าน<persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง ปฏิเสธที่จะให้สัมภาษณ์เกี่ยวกับกรณีที่กลุ่มเสื้อแดงเรียกร้องให้นายกฯ ยุบสภา และนัดชุมนุมอีกครั้งว่า ไม่ค่อยอยากพูดถึง เพราะถ้าพูดไปก็จะเป็นการท้าทาย ยั่วยุกันไป และจะถูกนำไปแปลง อยากบอกประชาชนว่า ต้องหยุดได้แล้ว ต้องพอได้แล้ว และหันหน้าเข้าหากันช่วยกันจะดีกว่า มีอะไรที่จะให้รัฐบาลทำเพื่อแก้ปัญหาประเทศและวิกฤติเศรษฐกิจก็บอกมา ส่วนเรื่องการยุบสภาเลือกตั้งใหม่ก็ว่ากันไปตามกันไปตามกระบวนการตามปกติ</p>
<p>ทั้งนี้ <persName>นายสุเทพ</persName>ปฏิเสธที่จะตอบคำถามกรณี <persName>พ.ต.ท.ทักษิณ</persName> ยังไม่หยุดโฟนอิน โดยกล่าวตัดบทว่า “เรื่องนั้น ก็ไม่อยากพูดแล้วเหมือนกัน”</p>
<p>ส.ส.อีสานรับลูกเตรียมล่าชื่อประชาชน</p>
<p><persName>นายจตุพร เจริญเชื้อ</persName> ส.ส.ขอนแก่น พรรคเพื่อไทย กล่าวถึงกรณีที่คนเสื้อแดงมีมติจะร่วมกันลงรายมือชื่อ 1 ล้านคน เพื่อถวายฎีกาพระบาทสมเด็จพระเจ้าอยู่หัวเพื่อช่วยให้ <persName>พ.ต.ท. ทักษิณ</persName> ได้กลับเข้าประเทศไทยว่าเป็นความต้องการของประชาชนจำนวนมากมานานแล้วว่า ต้องการให้ <persName>พ.ต.ท.ทักษิณ</persName> กลับประเทศไทยเพื่อให้เข้ามาช่วยแก้ไขปัญหาทางเศรษฐกิจ หนทางที่ดีที่สุดคือ การเอา <persName>พ.ต.ท. ทักษิณ</persName> กลับมาแก้ไขปัญหา เหมือนครั้งที่ <persName>พ.ต.ท.ทักษิณ</persName> เคยแก้ไขวิกฤติเศรษฐกิจเมื่อปี 2544 สำเร็จมาแล้ว</p>
<p>“เมื่อแบบฟอร์มสำหรับการลงนามถวายฎีกาพระบาท สมเด็จพระเจ้าอยู่หัวเสร็จเรียบร้อยแล้ว ผมพร้อมจะเปิดบ้าน อ.กระนวน จ.ขอนแก่น เพื่อให้ประชาชนในเขตเลือกตั้งมาร่วมลงรายมือชื่อพร้อมกัน โดยคาดว่าจะมีประชาชนไม่น้อยกว่า 1 แสนคน ในเขตเลือกตั้งมาร่วมลงชื่อ และทั้ง จ.ขอนแก่น ไม่น่าจะต่ำกว่า 5 แสนคน”</p>
<p>“<persName>ชัย</persName>”ติง“<persName>ทักษิณ</persName>”อย่าฉวยกระแสเสื้อแดง</p>
<p><persName>นายชัย ชิดชอบ</persName> ประธานสภาผู้แทนราษฎร จากพรรคภูมิใจไทย กล่าวถึงการโฟนอินของ <persName>พ.ต.ท.ทักษิณ</persName> ที่ขอให้กลุ่มคนเสื้อแดงพากลับบ้านว่า <persName>พ.ต.ท.ทักษิณ</persName>คงอยากระบายความในใจ แต่ส่วนตัวไม่เห็นด้วยที่จะใช้กระแสประชาชนมาขอให้พากลับประเทศไทย เพราะหากจะเดินทางกลับจริงก็สามารถกลับมาเองได้ เพราะรู้ขั้นตอนกฎหมายหมดแล้ว และหากเดินทางกลับมาตนพร้อมจะไปรับด้วยตนเอง</p>
<p>คนเชื่อ-ไม่เชื่อ “<persName>ทักษิณ</persName>” ใกล้เคียงกัน</p>
<p>ขณะที่สวนดุสิตโพลสำรวจความคิดเห็นของประชาชน ต่อกรณีการโฟนอินของ <persName>พ.ต.ท.ทักษิณ</persName> กับการเมืองไทย โดยสอบถามความคิดเห็นจากประชาชนทุกสาขาอาชีพทั่วประเทศ สุ่มกระจายในจังหวัดที่เป็นตัวเเทนของภูมิภาค จำนวน 6,147 คน</p>
<p>มีประเด็นที่น่าสน ได้แก่ พบว่ามีประชาชนร้อยละ 40.47 อยากรับรู้รับฟังการโฟนอิน ส่วนผู้ที่ไม่อยากรับรู้รับฟังมี ร้อยละ 31.39 เมื่อได้รับฟังแล้ว ประชาชนส่วนใหญ่ร้อยละ 38.43 รู้สึกสงสาร อยากให้ <persName>พ.ต.ท.ทักษิณ</persName> กลับมาบริหารประเทศ อยากให้มีการอภัยโทษ เนื่องจากเชื่อว่าน่าจะกลับมาช่วยกอบกู้เศรษฐกิจประเทศได้ และมีประชาชนร้อยละ 33.26 อยากให้หยุดการโฟนอิน เพื่อบ้านเมืองจะได้สงบ</p>
<p>ขณะเดียวกัน ประชาชนส่วนใหญ่ ร้อยละ 39.08 ค่อนข้างเชื่อข้อความการโฟนอินของ <persName>พ.ต.ท.ทักษิณ</persName> เพราะเป็นเรื่องที่ถูกกีดกัน ไม่ได้รับความเป็นธรรม มีประชาชนร้อยละ 37.53 ไม่ค่อยเชื่อ และร้อยละ 11.55 ไม่เชื่อเลย เพราะเห็นว่าเป็นการปลุกปั่นประชาชนเพื่อผลประโยชน์ทางการเมือง</p></body>
</news>
