<teiHeader>
<fileDesc>
<titleStmt>
  <title>อมารี เอเทรี่ยม ชูกลยุทธ์เทเลอร์เมท เพิ่มรายได้  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-07-01 09:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/business/corporate/20090701/56176/%e0%b8%ad%e0%b8%a1%e0%b8%b2%e0%b8%a3%e0%b8%b5-%e0%b9%80%e0%b8%ad%e0%b9%80%e0%b8%97%e0%b8%a3%e0%b8%b5%e0%b9%88%e0%b8%a2%e0%b8%a1-%e0%b8%8a%e0%b8%b9%e0%b8%81%e0%b8%a5%e0%b8%a2%e0%b8%b8%e0%b8%97%e0%b8%98%e0%b9%8c%e0%b9%80%e0%b8%97%e0%b9%80%e0%b8%a5%e0%b8%ad%e0%b8%a3%e0%b9%8c%e0%b9%80%e0%b8%a1%e0%b8%97-%e0%b9%80%e0%b8%9e%e0%b8%b4%e0%b9%88%e0%b8%a1%e0%b8%a3%e0%b8%b2%e0%b8%a2%e0%b9%84%e0%b8%94%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>อมารี เอเทรี่ยม ชูกลยุทธ์เทเลอร์เมท เพิ่มรายได้</headline>
<lead>อมารี เอเทรี่ยม ลุยปรับตัวสู้ปัจจัยลบ หลังแนวโน้มรายได้ 52 หด 20% ส่งกลยุทธ์เทเลอเร์เมท เนรมิตรงานตามใจลูกค้า</lead>
<neck></neck>
<body><p><persName>นายมาร์โค เอ แซกเซอร์</persName> ผู้จัดการทั่วไป โรงแรมอมรี เอเทรียม กล่าวว่า หลังจากที่โรงแรมได้ปรับแผนธุรกิจโดยใช้กลยุทธ์โปรโมชั่นลดราคาห้องพักถึง 40% สำหรับตลาดต่างประเทศกลุ่มยุโรปที่ขาดหายไปซึ่งคาดว่าในปีนี้คาดว่าภาพรวมรายได้ของโรงแรมจะลดลงไม่น้อยกว่า 20%โดยโรงแรมได้เพิ่มช่องทางสร้างรายได้หันมาจับกลุ่มตลาดเอเชียแปซิฟิคแทนกลุ่มยุโรป รวมทั้งกลุ่มคนไทยในประเทศ ซึ่งเชื่อว่าในปีนี้สัดส่วนลูกค้าเอเชียจะขึ้นมาเป็นตลาดหลัก 60% แทนตลาดยุโรป โดยใช้กลยุทธ์เทเลอร์เมท เป็นกลยุทธ์ใหม่ในการสร้างรายได้ </p>

<p><persName>นางสาวนิวัชรี วังสุนทร</persName> ผู้จัดการ กล่าวว่า หลังจากการใช้กลยุทธ์เทเลอร์เมท  พบว่า ยอดการจัดงานแต่งงานที่โรงแรมเพิ่มขึ้น จากปีที่ผ่านมามีผู้สนใจจัดงานในพื้นที่กว่า 100 ราย แต่ในปีนี้ในช่วง 6 เดือนที่ผ่านมา มีการจัดงานแต่งงานแล้วกว่า 100ราย คาดว่าทั้งปีจะมียอดการจัดงานแต่งงานมากว่าปีทีผ่านมากว่าเท่าตัว</p>

<p>แตกไลน์แคทเทอริ่ง ระดับ 4 ดาว </p>

<p>นอกจากนี้ โรงแรมยังเตรียมใช้ห้องอาหารต่างๆ รุกตลาดงานจัดเลี้ยง ที่จัดแตกต่างตามความต้องการของลูกค้าที่แตกต่างกัน รวมทั้งยังแตกไลน์บริการแคเทอริ่ง นอกสถานที่ตามงานจัดเลี้ยงต่างๆ ทั้งในรูปแบบสแน็คบ็อกซ์ และบริการอาหารเต็มรูปแบบในระดับ 4 ดาว เป็นครั้งแรก เจาะกลุ่มองค์กรที่เปลี่ยนพฤติกรรมหันมาจัดงานหรือการประชุมในบริษัทแทนนอกสถานที่เพื่อลดต้นทุน</p>

<p><persName>นางสาววัชรี</persName> กล่าวว่า เพื่อกระตุ้นจำนวนนักท่องเที่ยว โรงแรมยังเสริมช่องทางจำหน่ายอี-คอมเมิร์ซ ภายใต้เว็บไซด์ของตนเองใหม่ เพื่อช่วยในการทำการตลาดและกระตุ้นการขาย ตอบรับกับพฤติกรรมคนรุ่นใหม่ที่ใช้ช่องทางดังกล่าวในการหาข้อมูลท่องเที่ยวมากขึ้น จากเดิมที่ใช้บริการเว็บไซด์ท่องเที่ยวทั่วไป ทำให้เชื่อว่าในปีนี้ยอดจองห้องพักจากระบบออนไลน์จะเพิมขึ้นกว่าเท่าตัวเช่นกัน   </p>

<p>อย่างไรก็ตามสำหรับตลาดต่างประเทศนั้น จะยังหาพันธมิตรเอเยนทัวร์ประเทศใหม่ๆเพื่อขยายตลาด เช่น ตะวันออกกลาง อิตาลี สเปน และอินเดีย ซึ่งคาดว่ากลุ่มดังกล่าวจะเข้ามามากขึ้นในปีหน้า ขณะที่ปัจจุบันโรงแรมมีอัตราการเข้าพักไตรมาสที่ 1 ราวง 60% ขณะที่ทั้งปีเชื่อว่าจะอยู่ในอัตรา 70%</p></body>
</news>
