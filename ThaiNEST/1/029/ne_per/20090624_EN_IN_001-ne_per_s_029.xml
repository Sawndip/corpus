<teiHeader>
<fileDesc>
<titleStmt>
  <title>ก.วิทย์ฯ เตรียมทูลเกล้าฯ ถวายเหรียญ "ข้าวทองคำ" แด่ในหลวง เย็นนี้  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206240165&tb=N255206  </bibl>
</sourceDesc>
</fileDesc>
</teiHeader>
<news>
<headline><persName>พลอย</persName> ปลื้มตัวแทนป.ป.สต้านยาเสพติด</headline>
<lead>"<persName>พลอย ชิดจันทร์</persName>" ปลื้ม รับหน้าที่ตัวแทน ป.ป.ส. รวมพลังทีมศิลปิน ต่อต้านยาเสพติด</lead>
<neck></neck>
<body><p>เป็นอีกหนึ่งนักแสดงดาวรุ่ง จากช่อง 3 ที่มีผลงานผ่านตาอย่างต่อเนื่อง สำหรับนักแสดงสาวหน้าใส "<persName>พลอย ชิดจันทร์ รุจิพรรณ</persName>" ล่าสุด ขอรวมพลังทีมศิลปิน ดารา นักแสดง ผู้มีความประพฤติเหมาะสม จากการคัดเลือกของ ป.ป.ส.
ร่วมเป็นพรีเซ็นเตอร์ ตัวแทน 5 รั้ว ยุทธศาสตร์ในการแก้ไขปัญหายาเสพติดของรัฐบาล พร้อมเป็นสื่อกลางในการกระตุ้นรณรงค์และประชาสัมพันธ์ให้ เด็ก เยาวชนและประชาชนทั่วไป เพื่อเป็นการสนับสนุนกิจกรรม " 5 รั้วล้อมไทย พ้นภัยยาเสพติด" ของสำนักงาน ป.ป.ส. ซึ่งจัดขึ้นเนื่องในวันต่อต้านยาเสพติด ที่จะมาถึงในวันศุกร์ที่ 26 มิถุนายน ศกนี้</p>
<p>โดยงานนี้ สาว<persName>พลอย ชิดจันทร์</persName> รับหน้าที่เป็นตัวแทนของ รั้วโรงเรียน หนึ่งใน 5 ของรั้วยุทธศาสตร์ ที่จะเน้นสร้างกิจกรรมกระบวนการทำงาน เสริมความเข้มแข็งในโรงเรียน สถานศึกษา และให้เยาวชนรุ่นใหม่ มีภูมิคุ้มกันต่อต้านยาเสพติด ซึ่งท้ายสุดสาว<persName>พลอย</persName> ได้แอบประชาสัมพันธ์มาว่า "ในส่วนของพลอย อยากเห็นน้อง ๆ เด็กและเยาวชน ที่จะเป็นกำลังสำคัญของประเทศรู้จักใช้เวลาว่างให้เกิดประโยชน์ ทั้งการเล่นดนตรี กีฬา กิจกรรมสาธารณประโยชน์ ช่วยเหลือสังคม คนด้อยโอกาส เพื่อชีวิตที่มีคุณค่า มีชีวิตที่สดใส ห่างไกลยาเสพติดค่ะ"</p></body>
</news>
