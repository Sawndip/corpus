<teiHeader>
<fileDesc>
<titleStmt>
  <title>‘ริเวอร์ส’ ขำข่าวเซลติกส์เล็งเทรด ‘รอนโด’  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-29 10:55:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000073233  </bibl>
</sourceDesc>
</fileDesc>
</teiHeader>
<news>
<headline>‘<persName>ริเวอร์ส</persName>’ ขำข่าวเซลติกส์เล็งเทรด ‘<persName>รอนโด</persName>’</headline>
<lead><persName>ด็อกซ์ ริเวอร์ส</persName> หัวหน้าโค้ช บอสตัน เซลติกส์ ทีมดังแห่งศึกบาสเกตบอล เอ็นบีเอ (NBA) ขำกับข่าวลือที่ว่าต้นสังกัดเล็งเทรด <persName>ราจอน รอนโด</persName> การ์ดดาวรุ่งออกจากทีมไป</lead>
<neck></neck>
<body><p>เมื่อปลายสัปดาห์ก่อนการดราฟท์ประจำปี 2009 มีกระแสข่าวใหญ่ทำนองว่า <persName>แดนนี เอนจ์</persName> ผู้จัดการทั่วไป บอสตัน เซลติกส์ เร่นำ <persName>ราจอน รอนโด</persName> และ <persName>เรย์ อัลเลน</persName> การ์ดตัวเก๋าจอมแม่นไปเทรดกับ ดีทรอยต์ พิสตันส์ เพื่อแลกกับ <persName>ริชาร์ด แฮมิลตัน</persName>, <persName>เทรชอน พรินซ์</persName> และ <persName>ร็อดนีย์ สตัคกีย์</persName> ซึ่งสื่อมะกันเชื่อว่า <persName>โจ ดูมาร์ส</persName> ผู้จัดการทั่วไปพิสตันส์ ไม่มีทางเล่นด้วยแน่</p>
<p>ล่าสุด <persName>ด็อกซ์ ริเวอร์ส</persName> ก็ปฏิเสธข่าวข้างต้นกับ “บอสตัน เฮรัลด์” สื่อท้องถิ่น แม้มีกระแสว่าโค้ชผิวสีไม่ค่อยชอบใจนักที่ <persName>รอนโด</persName> มักขัดขืนคำสั่ง “การเทรดใครสักคนมีโอกาสเกิดขึ้นได้ แต่มันคงเหลือเชื่อหากการเทรดแบบนั้นเกิดขึ้นกับเรา ผมไม่มีปัญหาอะไรทั้งนั้น ผมชอบในทีมของเราดีอยู่แล้ว เราได้คุยกันในเรื่องดังกล่าว ผมไม่คิดว่ามันเป็นข่าวที่แย่อะไร ราจอน (รอนโด) ก็หัวเราะกับกระแสที่ออกมา”</p>
<p>“ส่วนเรื่องความรั้น, การทะนงตัวเอง มันก็มีสิ่งที่ดีแฝงอยู่ ผมสามารถจัดการอะไรตรงนี้เกี่ยวกับเขาให้ดีขึ้นได้ ไม่มีปัญหาแต่อย่างใด และก็ไม่ได้ทำให้ผมรู้สึกกังวลใจเลย สำหรับตำแหน่งการ์ดจ่าย ถือเป็นบทบาทที่หนักสำหรับ ราจอน เขาต้องเล่นร่วมกับทุกคนในทีม บางครั้งก็ต้องเรียนรู้อะไรกันไป มันเป็นเรื่องที่ยาก ถ้าเขาอายุสัก 30 แล้วมีเรื่องมาดื้อรั้น นั่นแหละปัญหา แต่นี่เขาเพิ่งอายุเพียง 24 ปี ผมไม่เห็นว่ามันจะเป็นปัญหาอะไรมาก” <persName>ริเวอร์ส</persName> กล่าวต่อ</p>
<p>สุดท้ายยอดโค้ชยังสอน <persName>รอนโด</persName> เป็นการทิ้งท้าย “คุณสามารถอยู่โดดเดียวได้ถ้าไม่ได้เล่นอยู่ในสนาม สิ่งหนึ่งที่ผมบอกเขาคือไม่มีใครอยากเห็นคุณนั่งอยู่ข้างสนาม และก็ไม่มีใครเคารพการเล่นของคุณไปเสียทุกเพลย์หรอก แต่พวกเขา (เพื่อนร่วมทีม) รักที่จะลงสนามพร้อมกับคุณ ราจอน ยังต้องออกไปทำงานเพื่อกลายเป็นสุดยอดผู้เล่น บางครั้งต้องเจอเรื่องเจ็บปวด เราอยากสร้างเด็กคนนี้ให้เก่งยิ่งๆ ขึ้น นั่นคือเป้าหมาย ผมคิดว่าเขาสามารถเป็นผู้เล่นระดับออล-สตาร์ แต่ตอนนี้ยังไม่ใช่ เราจึงต้องทำงานกันให้หนักระหว่างซัมเมอร์”</p>
<p>แม้ เซลติกส์ ออกมาแสดงความชัดเจนไม่ต้องการเทรด <persName>รอนโด</persName> แต่แหล่งข่าวในเท็กซัสเปรยว่า <persName>ริค คาร์ไลส์</persName> กำลังมองหาการ์ดจ่ายเข้ามาเสริม เพราะ <persName>ดัลลัส แมฟเวอร์ริกส์</persName> ยังไม่คิดว่าตัวเองถูกหวยได้ “<persName>โทนี พาร์เกอร์ 2</persName>” เข้ามาอยู่ในทีม หลังจากเทรดตัวการ์ดชาวฝรั่งเศส (ดราฟท์รอบแรก อันดับ 25) มาจาก โอกลาโฮมา ซิตี ธันเดอร์</p></p></body>
</news>
