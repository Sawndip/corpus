<teiHeader>
<fileDesc>
<titleStmt>
  <title>กทช. เปิด Call Center 1200 สายด่วนรับร้องเรียนปัญหาโทรคมนาคม  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206290119&tb=N255206&return=ok&news_headline="%a1%b7%aa.%20%e0%bb%d4%b4%20Call%20Center%201200%20%ca%d2%c2%b4%e8%c7%b9%c3%d1%ba%c3%e9%cd%a7%e0%c3%d5%c2%b9%bb%d1%ad%cb%d2%e2%b7%c3%a4%c1%b9%d2%a4%c1%20  </bibl>
</sourceDesc>
</fileDesc>
</teiHeader>
<news>
<headline>กทช. เปิด Call Center 1200 สายด่วนรับร้องเรียนปัญหาโทรคมนาคม</headline>
<lead>สำนักงานคณะกรรมการกิจการโทรคมนาคมแห่ง ชาติ เปิด Call Center 1200 สายด่วนร้องเรียนปัญหาโทรคมนาคม พร้อมเผยมีการร้องเรียนปัญหาเรื่องโทรศัพท์มือถือมากถึง 1.7 หมื่นราย</lead>
<neck></neck>
<body><p><persName>พล.อ.ชูชาติ พรหมพระสิทธิ์</persName> ประธานคณะกรรมการกิจการโทรคมนาคมแห่งชาติ หรือ กทช. กล่าวว่า ขณะนี้เปิด Call Center 1200 ให้เป็นศูนย์บริการรับเรื่องร้องเรียนด้านโทรคมนาคม ทั้งโทรศัพท์บ้าน มือถือ อินเทอร์เน็ต ที่ทันสมัยรวดเร็วและเข้าถึงประชนมากยิ่งขึ้น ซึ่ง Call Center 1200 นี้ มีจุดเด่นของระบบการรับเรื่องที่ทันสมัย รวดเร็ว สามารถประมวลผลได้อย่างมีประสิทธิภาพ และมีช่องทางที่หลากหลายในการรับเรื่องราวร้องเรียนจากประชาชน ทั้งทางโทรศัพท์ โทรสารหรือทาง E-mail : 1200@ntc.or.th เพื่อการทำงานที่เข้าถึงประชาชนมากยิ่งขึ้น </p>
<p>นอกจากนี้ยังมีการเปิดเผยสถิติการร้องเรียนจากประชาชนเป็นจำนวนกว่า 17,000 รายการ ซึ่งส่วนใหญ่จะเป็นเรื่องร้องเรียนเกี่ยวกับคุณภาพและความไม่เป็นธรรม หรือถูกเอารัดเอาเปรียบจากผู้ให้บริการโทรศัพท์เคลื่อนที่ การรับ-ส่งข้อความ หรือ SMS การร้องเรียนเรื่องอินเทอร์เน็ท ทั้งนี้ การเปิดให้บริการ Call Center 1200 เริ่มตั้งแต่เวลา 08.30-16.30 น. ทุกวันจันทร์-ศุกร์ ตามเวลาราชการ และอาจจะมีการขยายวัน-เวลาให้บริการเป็นตลอด 24 ชั่วโมง หากพบว่าปัญหาร้องเรียนมีจำนวนมากขึ้น </p></body>
</news>
