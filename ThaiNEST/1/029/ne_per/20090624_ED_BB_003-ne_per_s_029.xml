<teiHeader>
<fileDesc>
<titleStmt>
  <title>สนช.ลุยซอฟต์แวร์90บาทช่วยเอสเอ็มอี  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/global/20090624/54087/%e0%b8%aa%e0%b8%99%e0%b8%8a.%e0%b8%a5%e0%b8%b8%e0%b8%a2%e0%b8%8b%e0%b8%ad%e0%b8%9f%e0%b8%95%e0%b9%8c%e0%b9%81%e0%b8%a7%e0%b8%a3%e0%b9%8c90%e0%b8%9a%e0%b8%b2%e0%b8%97%e0%b8%8a%e0%b9%88%e0%b8%a7%e0%b8%a2%e0%b9%80%e0%b8%ad%e0%b8%aa%e0%b9%80%e0%b8%ad%e0%b9%87%e0%b8%a1%e0%b8%ad%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>สนช.ลุยซอฟต์แวร์90บาทช่วยเอสเอ็มอี</headline>
<lead></lead>
<neck></neck>
<body><p><persName>คุณหญิงกัลยา โสภณพนิช</persName> รัฐมนตรีว่าการกระทรวงวิทยาศาสตร์และเทคโนโลยี กล่าวว่า สำนักงานนวัตกรรมแห่งชาติ (สนช.) ในสังกัดกระทรวงวิทย์ นำร่องโครงการให้ทุนบริษัทเอกชนผลิตซอฟต์แวร์ราคาต่ำ 90 บาท เพื่อช่วยเหลือผู้ประกอบการขนาดย่อม (เอสเอ็มอี) ในไทยลดต้นทุนค่าใช้จ่าย รวมทั้งส่งเสริมให้นำไอทีเข้ามาช่วยบริหารธุรกิจ โดย สนช.เป็นผู้สนับสนุนงบช่วยเหลือให้ซีเนียร์ซอฟต์เป็นบริษัทต้นแบบในการพัฒนา และดำเนินการราว 5 แสนบาท</p>
<p>ทั้งนี้เนื่องจากเอสเอ็มอีไทย ส่วนใหญ่ยังใช้ไอทีช่วยทำงานเพียงแค่ 20% นอกจากนี้ยังมีแนวโน้มละเมิดลิขสิทธิ์สูงเพราะซอฟต์แวร์ไลเซ่นจากต่างชาติ ราคาเข้าถึงยาก</p>
<p>ซอฟต์แวร์ที่ร่วมโครงการนี้จะเน้นด้านบริหารจัดการ คือ โปรแกรมระบบบัญชี และโปรแกรมบริหารงานบุคคล โดยจำหน่ายในราคาโปรแกรมละ 90 บาท สามารถใช้ได้จนถึงสิ้นปี 2553 หลังจากนั้นจะเป็นระบบให้เช่าใช้ปีละ 1,000 บาทต่อไลเซ่น ซึ่งในเบื้องต้นจะวางจำหน่ายผ่านร้านซีเอ็ดทั่วประเทศ</p>
<p>อย่าง ไรก็ตาม ซอฟต์แวร์ดังกล่าวยังเปิดกว้างสำหรับการใช้งานในองค์กรทุกประเภท เนื่องจากมีระบบ "แชร์แวร์" สามารถทำซ้าได้ไม่จำกัดภายใต้เงื่อนไขที่กำหนด</p>
<p><persName>นายอลงกรณ์ พลบุตร</persName> รัฐมนตรีช่วยว่าการกระทรวงพาณิชย์ กล่าวว่า กระทรวงพาณิชย์จะเข้ามามีบทบาทในฐานะผู้ดูแลปัญหาด้านลิขสิทธิ ซึ่งหลังจากนี้จะมอบหมายให้กรมพัฒนาธุรกิจการค้าเข้ามาประเมินผล และหาทางต่อยอดความร่วมมือเพื่อช่วยเหลือผู้ประกอบการในการใช้ซอฟต์แวร์ต่อ ไป</p>
<p>ทั้งนี้ตั้งเป้ามีผู้ใช้งาน 10 ล้านชุด จากปัจจุบันมีผู้ประกอบการนิติบุคคลที่จดทะเบียนกับกระทรวงพาณิชย์แล้ว 5 แสนราย ในจำนวนนี้ 80% เป็นธุรกิจระดับเอสเอ็มอี หรือทุนจดทะเบียนไม่เกิน 50 ล้านบาท</p></body>
</news>
