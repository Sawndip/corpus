<teiHeader>
<fileDesc>
<titleStmt>
  <title>ตร.ห้วยขวางบุกจับแก๊งต่างชาติปาตี้ยาเสพติด  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=41054  </bibl>
</sourceDesc>
</fileDesc>
</teiHeader>
<news>
<headline>ตร.ห้วยขวางบุกจับแก๊งต่างชาติปาตี้ยาเสพติด</headline>
<lead></lead>
<neck></neck>
<body><p>เมื่อวันที่ 29 มิ.ย.52 <persName>ร.ต.ท.อัครเดช พรมโพธิ์</persName> รอง สว.สป.สน.ห้วยขวาง นำกำลังเจ้าหน้าที่สายตรวจ ฝ่ายสืบสวน สน.ห้วยขวาง และเจ้าหน้าที่ชุดปะฉะดะ ของ บก.น.1 บุกเข้าตรวจค้นภายในอาคารสราญรมย์แมนชั่น ถนนเทียนร่วมมิตร แขวงและเขตห้วยขวาง หลังได้รับแจ้งว่ามีชาวต่างชาติมั่วสุมจัดปาร์ตี้ยากันภายในอาคารดังกล่าว
 อาคารดังกล่าวเป็นที่พักอาศัยสูง 8 ชั้น</p>

                <p> เมื่อเจ้าหน้าที่เดินทางไปถึงก็ได้ยินเสียงเพลงดังสนั่นออกมาจากห้องเลขที่ 225 ชั้น 2 ของแมนชั่นดังกล่าว เมื่อเจ้าหน้าที่เคาะประตูห้องก็มี<persName>นายเหงียน หมั่น หงับ</persName> อายุ 41 ปี ชาวเวียดนาม เปิดประตูออกมาโวยวายใส่เจ้าหน้าที่ตำรวจที่เข้ามายุ่ง เนื่องจากกำลังจัดงานวันเกิดกันอยู่ แต่เจ้าตัวอยู่ในอาการคล้ายคนเมายาเสพติด ทางเจ้าหน้าที่จึงผลักประตูเข้าไปด้านในทันที </p>
                <p>เมื่อเข้าไปในห้องดังกล่าวก็พบชายหญิงจำนวน 11  คน แบ่งเป็นชาย 3 คน หญิง 8 คน กำลังมั่วสุมเสพยากันอยู่ เมื่อทั้งหมดเห็นเจ้าหน้าที่ตำรวจก็ถึงกับตกใจพากันวิ่งหนี แต่ก็ถูกเจ้าหน้าที่จับกุมเอาไว้ได้ทั้งหมด พร้อมของกลางยาอี 11 เม็ด ยาเค 1 ห่อ นอกจากนี้</p>

              <p>จากการตรวจสอบภายในห้องพบกระเป๋าเดินทางใบใหญ่ 13 ใบ กระเป๋าใบเล็ก 120 ใบ โทรศัพท์มือถือ 18 เครื่อง เงินไทย จำนวน 11,060 บาท เงินดอลล่าร์สหรัฐ จำนวน 16 ดอลล่าร์ และเงินสกุลดองของเวียดนามอีกจำนวนหนึ่ง จึงยึดไว้เป็นหลักฐาน </p>
               <p>ต่อมา <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.ไกรฤกษ์ บัวแก้ว</persName> รอง ผบก.น.1 รักษาราชการแทน ผกก.สน.ห้วยขวาง เดินทางมาร่วมสอบปากคำผู้ต้องหาที่ห้องที่เกิดเหตุ </p>

                <p>โดยจากการสอบสวน <persName>นายเหงียน หมั่น หงับ</persName> ให้การว่า ตนจะเดินทางเข้าออกประเทศไทยอยู่เป็นประจำ โดยวันนี้มาร่วมงานวันเกิดเพื่อนที่ห้องดังกล่าวซึ่งมี <persName>น.ส. CHAU THI NGOC LAN</persName> เป็นเจ้าของห้อง ซึ่งก่อนจะมาก็ไปซื้อยาอีกับยาเคมาจากสถานบันเทิงย่านรัชดา โดยซื้อยาอี มาราคาเม็ดละ 350 บาท ส่วนยาเค ซื้อมาถุงละ 1,000 บาท สำหรับกระเป๋ากับและโทรศัพท์มือถือที่พบเป็นจำนวนมากนั้น ตนไปซื้อมาจากตลาดนัดสวนจตุจักร เพื่อจะขนไปขายต่อที่ประเทศกัมพูชา </p>
                   <p> ด้าน <persName>พล.ต.ต.วิชัย</persName> กล่าวว่า หลังจาก <persName>พ.ต.อ.ไกรฤกษ์ บัวแก้ว</persName> รอง ผบก.น.1 เข้ามารักษาการตำแหน่ง ผกก.สน.ห้วยขวาง ก็ได้มีการตรวจตราสถานบันเทิงและแหล่งมั่วสุมในท้องที่อยู่ตลอดเวลา โดยวันนี้ได้รับแจ้งว่ามีการจัดปาร์ตี้ยาที่ห้องเลขที่ 225 จึงนำกำลังเข้ามาตรวจสอบจนจับกุมได้ดังกล่าว โดยขณะที่เจ้าหน้าที่เข้าจับกุมที่ห้องเลขที่ 225 นี้ ก็ทราบว่ามีกลุ่มผู้ต้องหาอีกกลุ่มที่อยู่ในห้องเลขที่ 223 ซึ่งอยู่ติดกันหลบหนีไปได้บางส่วนเช่นกัน</p>
                   <p><persName>พล.ต.ต.วิชัย</persName> กล่าวต่อว่า ขณะที่กลุ่มผู้ต้องหาถูกจับกุมนั้นก็พยายามจะเสนอเงินจำนวนหลายหมื่นบาท เพื่อติดสินบนให้เจ้าหน้าที่ตำรวจปล่อยตัวทั้งหมด แต่ทางเจ้าหน้าที่ไม่สนใจ จึงควบคุมตัวทั้งหมดไปดำเนินคดีในข้อหาร่วมกันเสพยาเสพติด และมียาเสพติด (ยาอี ,ยาเค) ไว้ในครอบครอง </p>

                 <p>ส่วนกระเป๋ากับโทรศัพท์มือถือที่พบเป็นจำนวนมากนั้น ต้องตรวจสอบอีกครั้งหนึ่ง เนื่องจากเชื่อว่าน่าจะเป็นแก๊งล้วงกระเป๋าตามแหล่งท่องเที่ยวต่างๆ ไม่ว่าจะเป็นย่านสวนจตุจักร หรือสถานบันเทิง เพราะมักจะมีแก๊งชาวต่างชาติชอบเข้ามาก่อเหตุในลักษณะนี้เป็นประจำ</p></body>
</news>
