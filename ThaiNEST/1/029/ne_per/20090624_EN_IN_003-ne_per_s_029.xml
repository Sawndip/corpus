<teiHeader>
<fileDesc>
<titleStmt>
  <title>คุก6ด.รอลงอาญา1ปี'จูจีฮุน'พระเอกดังพี้ยา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-24 08:46:06  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177570  </bibl>
</sourceDesc>
</fileDesc>
</teiHeader>
<news>
<headline>คุก6ด.รอลงอาญา1ปี'<persName>จูจีฮุน</persName>'พระเอกดังพี้ยา</headline>
<lead><persName>จูจีฮุน</persName> (Joo Ji Hoon) ถูกตัดสินให้จำคุก 6 เดือน แต่ให้รอลงอาญาไว้เป็นเวลา 1 ปี ปรับเงินเป็นจำนวน 360,000 วอน ข้อหาเสพยา</lead>
<neck></neck>
<body><p>เมื่อเช้าวันที่ 23 มิถุนายน <persName>จูจีฮุน</persName> (Joo Ji Hoon) ปรากฏตัวในศาล เพื่อฟังคำตัดสิน หลังจากเขายอมรับผิดเกี่ยวกับการใช้ยาอี (Ecstasy) และยาเค (Ketamine) และแฟนๆของเขาไม่ต้องเป็นกังวล เพราะเขาโดนลงโทษค่อนข้างจะเบา</p>

<p>เขาถูกตัดสินให้จำคุก 6 เดือน โดยให้รอลงอาญาเป็นเวลา 1 ปี และยังให้บำเพ็ญประโยชน์ต่อสาธารณะเป็นเวลาอีก 120 ชั่วโมง รวมถึงลงโทษปรับเงินเป็นจำนวน 360,000 วอน (ประมาณ 9,600 บาท) นั่นหมายความว่า เขาจะต้องประพฤติตนให้ไม่มีปัญหาอะไรอีกในช่วงเวลา 1 ปีข้างหน้า</p>

<p>มีการอธิบายการตัดสินนี้ว่า ธรรมชาติของอาชญากรรมไม่มีอะไรเบา แต่เพราะเขาแสดงความเสียใจในการกระทำของตนเองอย่างหนัก และไม่ได้เสพย์ยามาตั้งแต่เมื่อ 1 ปีกับอีก 2 เดือนที่ผ่านมา และแฟนๆ ทั้งในและต่างประเทศต่างก็ขอให้มีการจัดการอย่างเหมาะสมเกี่ยวกับเรื่องนี้ และยังส่งคำร้องมาด้วย</p>

<p>ทนายของ<persName>จูจีฮุน</persName>อธิบายว่า แน่นอนที่เขายอมรับความผิดที่เขาก่อ แต่ข้อมูลที่ผิดๆมักจะออกมา และเป็นข้อมูลเกินจริง เช่นว่าเขาใช้ยาเสพย์ติดเป็นประจำ และบางอย่างมันไม่เป็นธรรม</p>

<p>สำหรับคนอื่นๆที่ถูกจับในคดีนี้นั่น นักแสดงหญิง<persName>ยูนซอลฮี</persName> (Yoon Seol Hee) ซึ่งเป็นผู้ลักลอบขนยา เธอถูกลงโทษให้จำคุกเป็นเวลา 3 ปี ในขณะที่นายแบบ <persName>เยฮักยอง</persName> (Yeh Hak Young) ซึ่งเป็นนายทุน รวมถึงอีกคนหนึ่งที่ใช้ชื่อว่า<persName>นาย/นางจอน</persName> (Jeon) ทั้งสองคนถูกตัดสินให้จำคุกเป็นเวลา 2 ปีครึ่ง แต่ให้รอลงอาญาไว้เป็นเวลา 4 ปี และให้ทำการคุมความประพฤติต่อไปอีก 2 ปี และบำเพ็ญประโยชน์ต่อสาธารณะเป็นเวลาอีก 200 ชั่วโมง </p></body>
</news>
