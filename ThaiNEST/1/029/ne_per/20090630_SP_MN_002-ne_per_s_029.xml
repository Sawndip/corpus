<teiHeader>
<fileDesc>
<titleStmt>
  <title>"ซาฟินา" แซงชนะเข้าตัดเชือกวิมเบิลดันชน "วีนัส"  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-30 22:20:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000074135  </bibl>
</sourceDesc>
</fileDesc>
</teiHeader>
<news>
<headline>"<persName>ซาฟินา</persName>" แซงชนะเข้าตัดเชือกวิมเบิลดันชน "<persName>วีนัส</persName>"</headline>
<lead><persName>ดินารา ซาฟินา</persName> นักหวดสาวมือ 1 ของโลก เสียเซตแรกให้กับ <persName>ซาบีน ลิซิคกี</persName> คู่แข่งชาวเยอรมัน ก่อนแซงเอาชนะ 2-1 เซต กรุยทางเข้ารอบตัดเชือก ประเภทหญิงเดี่ยว ศึกวิมเบิลดัน ไปเจอกับแชมป์เก่า <persName>วีนัส วิลเลียมส์</persName></lead>
<neck></neck>
<body><p>เทนนิสแกรนด์สแลมบนคอร์ตหญ้า รายการวิมเบิลดัน ณ สังเวียน ออล อิงแลนด์ คลับ กรุงลอนดอน ประเทศอังกฤษ เมื่อวันอังคารที่ 30 มิถุนายน พ.ศ.2552 เป็นการแข่งขันในประเภทหญิงเดี่ยว รอบ 8 คนสุดท้าย</p>
<p> เริ่มที่ <persName>วีนัส วิลเลียมส์</persName> แชมป์เก่า 2 สมัยล่าสุดชาวอเมริกัน มือ 3 ของรายการ ยังคงความยอดเยี่ยมด้วยการไล่ต้อน <persName>อักเนียซกา รัดวานสกา</persName> มือ 11 ของรายการจากโปแลนด์ 2-0 เซต 6-1, 6-2 โดยใช้เวลาเพียง 68 นาที เข้าสู่รอบรองชนะเลิศอย่างง่ายดาย และมีลุ้นทาบสถิติของ <persName>สเตฟฟี กราฟ</persName> ตำนานชาวเยอรมันที่คว้าแชมป์ 3 ปีซ้อนในปี 1991-1993</p>
<p> ขณะที่ในเซนเตอร์ คอร์ต <persName>ดินารา ซาฟินา</persName> หมายเลข 1 ของโลกชาวรัสเซีย ดวลกับ <persName>ซาบีน ลิซิคกี</persName> แร็กสาวจากเมืองเบียร์ ซึ่งเซตแรกน้องสาวของ <persName>มารัต ซาฟิน</persName> เสียท่าไปก่อน แต่ยังฮึดขึ้นไล่กลับมาในเซตที่ 2 จนเสมอ 1-1</p>
<p> เข้าสู่เซต 3 <persName>ซาฟินา</persName> เบรกเสิร์ฟตั้งแต่เกมแรก แต่ก็ถูกเบรกคืนในเกมถัดมา กระนั้นยังเบรกได้อีกครั้งในเกมที่ 3 ทำให้นำ 2-1 จากนั้น รูปเกมก็เป็นไปแบบวันเวย์ก่อนที่มือ 1 ของรายการจะบดเอาชนะไปในที่สุด 2-1 เซต 6-7 (5/7), 6-4, 6-1 โดยใช้เวลาทั้งสิ้น 2 ชั่วโมง 28 นาทีผ่านเข้ารอบตัดเชือกไปพบกับ <persName>วีนัส</persName></p>
<p> ซึ่งหลังจบแมตช์ <persName>ซาฟินา</persName> ให้สัมภาษณ์ว่า “ฉันดีใจที่เข้ารอบรองชนะเลิศ เซตแรกฉันมีโอกาสหลายครั้งแต่ทำไม่ได้เอง และเหมือนจะเป็นซานตาคลอสที่แจกคะแนนจากการเสียดับเบิลฟอลท์บ่อย แต่สภาพจิตใจที่แข็งแกร่งช่วยให้ฉันกลับมาได้ ส่วนการเจอ วีนัส ในรอบหน้าคงเป็นงานหนัก เพราะเธอเล่นบนคอร์ตหญ้าได้ดีมาก”</p>
<p> ส่วนอีกคู่หนึ่งในรอบตัดเชือกเป็นการปะทะกันระหว่าง <persName>เอเลนา ดีเมนเทียวา</persName> กับ <persName>เซเรนา วิลเลียมส์</persName> โดย <persName>ดีเมนเทียวา</persName> มือ 4 ของรายการจากรัสเซียผ่านเข้ารอบได้จากการปราบ <persName>ฟรานเชสกา สเคียโวเน</persName> 2 เซตรวด 6-2, 6-2 ส่วน <persName>เซเรนา</persName> หมายเลข 2 ของโลกก็หวด <persName>วิคตอเรีย อซาเรนกา</persName> มือ 8 จากเบลารุสอย่างไม่ยากเย็น 2 เซตรวดเช่นกัน 6-2, 6-3</p>
<p> ผลเทนนิสแกรนด์สแลม วิมเบิลดัน ประเภทหญิงเดี่ยว รอบ 8 คนสุดท้าย</p>
<p> <persName>วีนัส วิลเลียมส์</persName> (สหรัฐฯ / มือ 3) ชนะ <persName>อักเนียซกา รัดวานสกา</persName> (โปแลนด์ / มือ 11) 2-0 เซต 6-1, 6-2</p>
<p> <persName>ดินารา ซาฟินา</persName> (รัสเซีย / มือ 1) ชนะ <persName>ซาบีน ลิซิคกี</persName> (เยอรมนี) 2-1 เซต 6-7 (5/7), 6-4, 6-1</p>
<p> <persName>เอเลนา ดีเมนเทียวา</persName> (รัสเซีย / มือ 4) ชนะ <persName>ฟรานเชสกา สเคียโวเน</persName> (อิตาลี) 2-0 เซต 6-2, 6-2</p>
<p> <persName>เซเรนา วิลเลียมส์</persName> (สหรัฐฯ / มือ 2) ชนะ <persName>วิคตอเรีย อซาเรนกา</persName> (เบลารุส / มือ 8) 2-0 เซต 6-2, 6-3</p></body>
</news>
