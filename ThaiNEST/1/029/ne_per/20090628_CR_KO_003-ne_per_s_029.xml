<teiHeader>
<fileDesc>
<titleStmt>
  <title>มาเลย์จับหนุ่มอิหร่านขนยาบ้ามูลค่า56ล้านบาท  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090628/18617/%e0%b8%a1%e0%b8%b2%e0%b9%80%e0%b8%a5%e0%b8%a2%e0%b9%8c%e0%b8%88%e0%b8%b1%e0%b8%9a%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%ad%e0%b8%b4%e0%b8%ab%e0%b8%a3%e0%b9%88%e0%b8%b2%e0%b8%99%e0%b8%82%e0%b8%99%e0%b8%a2%e0%b8%b2%e0%b8%9a%e0%b9%89%e0%b8%b2%e0%b8%a1%e0%b8%b9%e0%b8%a5%e0%b8%84%e0%b9%88%e0%b8%b256%e0%b8%a5%e0%b9%89%e0%b8%b2%e0%b8%99%e0%b8%9a%e0%b8%b2%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>มาเลย์จับหนุ่มอิหร่านขนยาบ้ามูลค่า56ล้านบาท</headline>
<lead>มาเลเซียสกัดหนุ่มอิหร่านแอบขนยาบ้าชนิดน้ำมูลค่า 56 ล้านบาท ในกระป๋องแตงกวาดอง "<persName>อภิสิทธิ์</persName>"ชี้ปัญหายาเสพติดจะแก้ไขต้องดำเนินการอย่างต่อเนื่อง และต้องมีความเชื่อมโยงจากทุกฝ่าย</lead>
<neck></neck>
<body><p>(28 มิ.ย.) <persName>นายโมฮัมเหม็ด ฮัซซัม พาร์ดี</persName> รองผู้อำนวยการสำนักงานตรวจคนเข้าเมืองมาเลเซียเปิดเผยว่า ได้จับกุมตัว<persName>นายโมฮัมเหม็ด ฮัสซิม</persName> ชายอิหร่านผู้พยายามลักลอบนำยาบ้าชนิดน้ำมูลค่า 5.7 ล้านริงกิต(ราวๆ 56 ล้านบาท) เข้ามาเลเซีย โดยบรรจุในกระป๋องที่ระบุว่าเป็นแตงกวาดอง ปัจจุบันเขากำลังถูกควบคุมตัวไว้สอบสวนนาน 7 วัน ซึ่งหากในที่สุด ศาลตัดสินว่าเขามีความผิดจริง จะมีโทษถึงประหารชีวิตภายใต้กฏหมายต่อต้านยาเสพติดของมาเลเซียที่มีบทลงโทษรุนแรง</p>

<p><persName>นายพาร์ดี</persName>ผู้เคยเดินทางเข้ามาเลเซียมาก่อนหน้านี้แล้ว 3 ครั้ง ถูกจับที่ท่าอากาศยานนานาชาติกัวลาลัมเปอร์เมื่อวันศุกร์หลังเดินทางมาจากตะวันออกกลาง และเจ้าหน้าที่สอบสวนเริ่มสงสัยหลังจากตรวจสอบถุง 1 ใบจากทั้งหมด 2 ใบที่เขาถือ ซึ่งข้างในถุงเป็นกระป๋องที่ระบุว่าข้างในเป็นแตงกว่าดอง แต่เมื่อนำเข้าเครื่องสกรีน ไม่พบว่ามีแตงกวาอยู่ข้างใน นับเป็นครั้งแรกที่เจ้าหน้าที่สามารถสลัดการลักลอบขนยาบ้าเข้าประเทศ และว่าเมื่อนำยาบ้าชนิดน้ำผ่านกระบวนการหรือทำให้แห้ง จะตกผลึกเป็นยาเสพติดที่เรียกกันว่า"ยาไอซ์"</p>


<p>"<persName>อภิสิทธิ์</persName>"ชี้ปัญหายาเสพติดจะต้องแก้ไขอย่างต่อเนื่อง</p>

 <p>ที่สำนักงาน ก.พ. เมื่อเวลา 11.20  น.<persName>นายอภิสิทธิ์ เวชชาชีวะ</persName> นายกรัฐมนตรี  กล่าวในพิธีป็นประธานประกาศเกียรติคุณบุคคลและองค์กร ที่มีผลงานยอดเยี่ยมและดีเด่นในการป้องกันและแก้ไขปัญหายาเสพติด ประจำปี 2552 ตอนหนึ่งว่า ปัญหายาเสพติดยังเป็นปัญหาของประเทศ และมีการตั้งความหวังว่ารัฐบาลชุดนี้ที่เข้ามาจะแก้ปัญหาให้หมดไปได้ เพราะยาเสพติดระบาดเข้าสู่เยาวชน ทำให้เกิดความเสูญเสียทางด้านครอบครัว รวมทั้งส่งผลต่อเศรษฐกิจ</p>

<p> รัฐบาลได้ดำเนินการทั้งการป้องกันและปราบปรามมาเรื่องนี้มาโดยตลอด ซึ่งก็ได้พยายามดำเนินการอย่างจริงจัง แต่ต้องเชื่อมโยงมาตรการเหล่านี้ในระยะยาวกับชุมชนและสังคม เพื่อป้องกันการแพร่ระบาด ที่ผ่านมาการแก้ปัญหาก็สำเร็จระดับหหนึ่ง ดังนั้นการดำเนินการต้องเข้มข้น และมีความต่อเนื่องในทุกหน่วยงาน โดยขระนี้รัฐบาลใช้แนวยุทธศาสตร์ 5 รั้วป้องกันในการดำเนินงาน เพื่อแก้ปัญหายาเสพติด แต่การจะชนะปัญหาได้ ต้องได้รับความร่วมมือร่วมใจกับประชาชนและภาคประชาสังคมด้วย โดยให้ครอบคลุมทุกมิติของปัญหา</p></body>
</news>
