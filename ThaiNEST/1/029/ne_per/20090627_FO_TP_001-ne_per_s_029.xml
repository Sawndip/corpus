<teiHeader>
<fileDesc>
<titleStmt>
  <title>กบฏไนเจอร์ ป่วนเชลล์อีก ไม่สนนิรโทษ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270609/6875  </bibl>
</sourceDesc>
</fileDesc>
</teiHeader>
<news>
<headline>กบฏไนเจอร์ ป่วนเชลล์อีก ไม่สนนิรโทษ</headline>
<lead>กลุ่มติดอาวุธไนจีเรียยังคงเดินหน้าโจมตีบ่อน้ำมันของรอยัลดัชเชลล์  บริเวณสามเหลี่ยมแม่น้ำไนเจอร์ต่ออีกในวันพฤหัสบดี   เมินข้อเสนอของ<persName>ประธานาธิบดีอูมารู   ยาร์อาดัว</persName>   ที่บอกจะยอมนิรโทษกรรมให้แก่สมาชิกกลุ่มแลกกับการหยุดเคลื่อนไหว</lead>
<neck></neck>
<body><p>ขบวนการปลดปล่อยสามเหลี่ยมแม่น้ำไนเจอร์ (MEND)อ้างว่าแม้<persName>ประธานาธิบดียาร์อาดัว</persName>จะยื่นข้อเสนอดังกล่าวแต่กองทัพรัฐบาลก็ยังไม่หยุดการไล่ล่าสมาชิกกลุ่มติดอาวุธต้องสงสัยในชมนุมอัคเบตีทำให้ทางกลุ่มต้องเดินหน้าปฏิบัติการโจมตีอุตสาหกรรมน้ำมันตอบโต้ด้วยการทำลายบ่อน้ำมันชายฝั่งอัฟเรโมของเชลล์ในสามเหลี่ยมไนเจอร์</p>
<p> อย่างไรก็ดี ยังไม่มีข้อมูลยืนยันการโจมตีที่เกิดขึ้นรวมถึงปฏิบัติการกวาดล้างของทหารตามที่กลุ่มกบฏกล่าวอ้าง</p>
<p> อัฟเรโมเป็นหนึ่งในบ่อน้ำมันของเชลล์ที่MENDเคยอ้างความรับผิดชอบต่อเหตุโจมตีหลายระลอกเมื่อวันอาทิตย์ขณะที่เชลล์บอกว่ากำลังอยู่ระหว่างการตรวจสอบความเสียหายที่เกิดขึ้นจากการโจมตีดังกล่าว</p>
<p> เมื่อวันพฤหัสบดี<persName>ประธานาธิบดียาร์อาดัว</persName>เสนอจะอภัยโทษแก่สมาชิกกลุ่มติดอาวุธทุกคนที่ยอมวางอาวุธภายใน60วันสิ้นสุดณวันที่4ต.ค.นี้เพื่อยุติเหตุความไม่สงบที่ยืดเยื้อมานานและทำให้ประเทศซึ่งถือเป็นผู้ส่งออกน้ำมันเบอร์1ของแอฟริกาต้องสูญเสียรายได้จากการขายน้ำมันคิดเป็นมูลค่ามหาศาล</p>
<p> ทั้งนี้เหตุโจมตีหลากหลายรูปแบบเช่นการระเบิดท่อส่งและการลักพาตัวคนงานบริษัทน้ำมันต่างชาติตลอด 3ปีที่ผ่านมาทำให้ไนจีเรียปั๊มน้ำมันส่งออกได้เพียง2ใน3ของกำลังการผลิตจริงที่มีอยู่ราว3ล้านบาร์เรล/วันขณะที่การโจมตีครั้งล่าสุดดันราคาน้ำมันตลาดโลกทยานแตะ71ดอลลาร์/บาร์เรลไปเมื่อวันศุกร์</p></body>
</news>
