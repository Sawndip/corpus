<teiHeader>
<fileDesc>
<titleStmt>
  <title>ครม.ไฟเขียว2กรมใช้ชื่อเดิม "กรมเจ้าท่า- การบินพลเรือน"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/24/news_28987252.php?news_id=28987252  </bibl>
</sourceDesc>
</fileDesc>
</teiHeader>
<news>
<headline>ครม.ไฟเขียว2กรมใช้ชื่อเดิม "กรมเจ้าท่า- การบินพลเรือน"</headline>
<lead>ครม.อนุมัติร่างพระราชกฤษฎีกาเปลี่ยนชื่อส่วนราชการ ให้กรมการขนส่งทางน้ำฯ กลับไปใช้ชื่อเดิมว่า "กรมเจ้าท่า" เหตุประชาชน 87% สนับสนุน พร้อมเปลี่ยนชื่อกรมขนส่งทางอากาศ กลับไปใช้ชื่อ "กรมการบินพลเรือน"</lead>
<neck></neck>
<body><p>ที่ทำเนียบรัฐบาล <persName>นายวัชระ กรรณิกา</persName> รองโฆษกประจำสำนักนายกรัฐมนตรี แถลงผลการประชุมคณะรัฐมนตรี (ครม.) เมื่อวานนี้ (23 มิ.ย.) ว่า ที่ประชุมได้อนุมัติหลักการร่างพระราชกฤษฎีกาเปลี่ยนชื่อส่วนราชการ “กรมการขนส่งทางน้ำและพาณิชยนาวี” เป็น “กรมเจ้าท่า” พ.ศ. .... และร่างพระราชกฤษฎีกาเปลี่ยนชื่อส่วนราชการ “กรมการขนส่งทางอากาศ” เป็น "กรมการบินพลเรือน" พ.ศ. .... จำนวน 2 ฉบับ ตามที่กระทรวงคมนาคมเสนอ </p>
<p>ทั้งนี้ การเปลี่ยนชื่อกรมขนส่งทางน้ำและพาณิชยนาวี กลับไปเป็นกรมเจ้าท่าเหมือนเดิมนั้น ด้วยเหตุว่าจากการสอบถามประชาชนร้อยละ 87 เห็นด้วยที่จะให้ใช้ชื่อกรมเจ้าท่า มีเพียงร้อยละ 5.69 เท่านั้น ที่เห็นว่าควรใช้ชื่อกรมขนส่งทางน้ำและพาณิชยนาวี </p>
<p>ส่วนการเปลี่ยนชื่อกรมขนส่งทางอากาศกลับไปเป็นกรมการบินพลเรือน นั้น เนื่องจากกรมขนส่งทางอากาศ เมื่อแปลเป็นภาษาอังกฤษจะมีข้อความว่า Department of Air Transportation ซึ่งสะท้อนเฉพาะงานด้านการขนส่งทางอากาศเพียงด้านเดียว ไม่ครอบคลุมถึงงานด้านการเดินอากาศที่กรมต้องรับผิดชอบกำกับดูแลด้วย จึงเปลี่ยนชื่อกลับไปเป็นกรมการบินพลเรือน ด้วยเหตุผลดังกล่าว</p></body>
</news>
