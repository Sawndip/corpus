<teiHeader>
<fileDesc>
<titleStmt>
  <title>แซมบ้าแชมป์ดุงก้าชูสปิริต โค้ชมะกันลั่น"สหรัฐ"ยอดทีม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/30/news_29020446.php?news_id=29020446  </bibl>
</sourceDesc>
</fileDesc>
</teiHeader>
<news>
<headline>แซมบ้าแชมป์<persName>ดุงก้า</persName>ชูสปิริต โค้ชมะกันลั่น"สหรัฐ"ยอดทีม</headline>
<lead>"แซมบ้า" บราซิล ผงาดคว้าแชมป์คอนเฟเดอเรชั่นส์คัพ สมัยที่ 3 ได้สำเร็จ หลังเร่งเครื่องพลิกสถานการณ์จากที่เป็นรองสหรัฐ 0-2 กลับมาชนะ 3-2 พร้อมกวาดรางวัลแฟร์เพลย์, นักเตะยอดเยี่ยม และดาวซัลโว ด้าน <persName>บ็อบ แบรดลีย์</persName> กุนซือทีมมะกัน โวลั่น สหรัฐเป็นทีมที่ดีทีมหนึ่งของโลก</lead>
<neck></neck>
<body><p>ศึกลูกหนังคอนเฟเดอเรชั่นส์คัพ 2009 ที่ประเทศแอฟริกาใต้ เมื่อคืนวันที่ 28 มิ.ย.ที่ผ่านมา เป็นการฟาดแข้งนัดชิงชนะเลิศ ระหว่าง "แซมบ้า" บราซิล แชมป์อเมริกาใต้ กับ "พญาอินทรี" สหรัฐ แชมป์คอนคาเคฟ เกมนี้ทั้ง 2 ทีมขนชุดใหญ่ลงเต็มอัตราศึก และเปิดฉากได้เพียง 10 นาที สหรัฐที่ฟอร์มเป็นรองก็ช็อกคนทั้งสนาม ยิงประตูขึ้นนำก่อนจาก <persName>คลินท์ เดมป์ซีย์</persName> ก่อนจะมานำ 2-0 ในนาที 26 จาก <persName>แลนดอน โดโนแวน</persName> มิดฟิลด์ของแอลเอ กาแล็กซี</p>
<p>เริ่มครึ่งหลังได้นาทีเดียว สถานการณ์ของบราซิลเริ่มดีขึ้น จากการกลับตัวยิงของ <persName>หลุยส์ ฟาเบียโน</persName> ไล่มาเป็น 1-จากนั้นนาที 73 ทีมแซมบ้าก็มาตีเสมอได้จากจังหวะที่ <persName>กาก้า</persName> ผ่านบอลให้ <persName>โรบินโญ</persName>แปโล่งๆ บอลเด้งชนคานมาเข้าทาง <persName>หลุยส์ ฟาเบียโน</persName> โหม่งจ่อๆ จากนั้นบราซิลก็ยังเปิดเกมรุกหนัก ก่อนมาได้ประตูชัยนาที 83 จากลูกเตะมุม <persName>เอลาโน</persName> วางบอลมาเสาสองให้ <persName>ลูซิโอ</persName> ปราการหลังลอยตัวโหม่งเข้าประตูไปอย่างงดงาม ทำให้บราซิลเป็นฝ่ายชนะ 3-2 คว้าแชมป์รายการนี้สมัยที่ 3 ได้สำเร็จ</p>
<p>นอกจากนี้นักเตะบราซิลยังพาเหรดกันกวาดรางวัลต่างๆ จากทัวร์นาเมนท์นี้ โดย <persName>กาก้า</persName> เพลย์เมกเกอร์ประจำทีม ได้รับโหวตให้เป็นนักเตะยอดเยี่ยมประจำการแข่งขัน, <persName>หลุยส์ ฟาเบียโน</persName> รับตำแหน่งดาวซัลโว หลังยิงไป 5 ประตู ขณะที่ทีมบราซิลเองยังได้รับรางวัลแฟร์เพลย์ประจำรายการนี้ ส่วนรางวัลผู้รักษาประตูยอดเยี่ยมประจำการแข่งขันตกเป็นของ <persName>ทิม โฮเวิร์ด</persName> ของสหรัฐ</p>
<p>หลังการแข่งขัน <persName>ดุงก้า</persName> กุนซือใหญ่ของทีมแซมบ้า ได้ออกมาชมสปิริตของลูกทีมที่รวมพลังกันพลิกสถานการณ์จากที่เป็นรองกลับมาชนะได้สำเร็จ พร้อมยืนยันว่าตอนพักครึ่งขณะที่ทีมยังเป็นรองอยู่นั้น นักเตะทุกคนมีความเชื่อมั่นว่าจะสามารถแซงกลับมาชนะได้ และสุดท้ายก็ทำสำเร็จพร้อมกันนี้ยังได้ชมเชยนักเตะสหรัฐว่าเล่นได้อย่างยอดเยี่ยม และได้กลายเป็นทีมที่ยากต่อการเอาชนะไปแล้ว </p>
<p>ขณะที่ <persName>บ็อบ แบรดลีย์</persName> กุนซือทีมมะกัน กล่าวว่า แม้จะรู้สึกเจ็บปวดที่ทีมต้องพ่ายแพ้ แต่ก็ถือว่าลูกทีมทุกคนได้ทำผลงานอย่างดีที่สุดแล้ว และเชื่อว่าจากฟอร์มการเล่นดังกล่าวจะทำให้คนทั่วโลกยอมรับแล้วว่า สหรัฐคือทีมที่ดีทีมหนึ่งของโลก</p>
<p>ส่วนคู่ชิงที่ 3 "กระทิงดุ" สเปน ต้องเล่นถึงช่วงต่อเวลาพิเศษ ก่อนเฉือนชนะ "เจ้าภาพ" แอฟริกาใต้ 3-2 โดยทีมกระทิงดุได้จาก <persName>ดาเนียล กีซา</persName> นาที 87, 88 กับ <persName>ซาบี อลอนโซ</persName> นาที 106 ส่วนเจ้าบ้านได้จาก <persName>คัทเลโก เอ็มเปลา</persName> นาที 73, 90</p></body>
</news>
