<teiHeader>
<fileDesc>
<titleStmt>
  <title>เดอะซันเผยไมเคิลก่อนตายกระเพาะมีแต่ยา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-29 16:42:17  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178357  </bibl>
</sourceDesc>
</fileDesc>
</teiHeader>
<news>
<headline>เดอะซันเผย<persName>ไมเคิล</persName>ก่อนตายกระเพาะมีแต่ยา</headline>
<lead>หนังสือพิมพ์และเว็ปไซต์เดอะซันของอังกฤษเผยข้อมูลการชันสูตรศพ<persName>ไมเคิล</persName>ที่รั่วไหลออกมา ระบุสภาพร่างกายของราชาเพลงป๊อปเสื่อมโทรมอย่างหนัก ผอมจัดมีแต่หนังหุ้มกระดูก โดยกระเพาะอาหารเต็มไปด้วยา แต่ไม่มีอาหาร</lead>
<neck></neck>
<body><p>เดอะซันเผยผลการชันสูตรศพที่ไม่เป็นทางการโดยรายงานว่าร่างกายของ<persName>ไมเคิล แจ็คสัน</persName>เสื่อมโทรมอย่างหนัก โดยมีแต่หนังหุ้มกระดูก จากการตรวจกระเพาะอาหารไม่พบอาหารแต่อย่างใด มีแต่ร่องรอยของยา ซึ่งแสดงให้เห็นว่า 6 ชั่วโมงก่อนเสียชีวิต <persName>ไมเคิล</persName>ไม่มีอาหารตกถึงท้องเลย ทั้งนี้เชื่อว่า<persName>ไมเคิล</persName>กินอาหารแค่วันละมื้อเท่านั้น ขณะที่สะโพก,ต้นขาและบริเวณบ่าเต็มไปด้วยรูพรุนจากเข็มฉีดยาแก้ปวด ซึ่งไมเคิลใช้ฉีด 3 ครั้งต่อวันมานานหลายปีแล้ว</p>

<p>สำหรับยาที่พบในกระเพาะ ล่าสุดเจ้าหน้าที่ได้ส่งไปตรวจหาประเภทของยาแล้ว นอกจากนี้ยังพบว่า<persName>ไมเคิล</persName>ไม่มีผมบนศีรษะเหลืออยู่เลย ส่วนหนึ่งเป็นผลมาจากอุบัติเหตุผมติดไฟขณะโฆษณาให้กับเป็ปซี่ ทำให้<persName>ไมเคิล</persName>ต้องใส่วิกผมตลอดเวลา ขณะที่ใบหน้าก็เต็มไปด้วยรอยแผลเป็นจากการทำศัลยกรรมอย่างน้อย 13 แผล ดั้งจมูกก็ยุบหายไป และยังพบรอยเขียวช้ำที่เข่าและบาดแผลที่หลังซึ่งคาดว่าเกิดจากการหกล้มเมื่อไม่นานมานี้</p>

<p>นอกจากนี้ก็พบว่ากระดูกซี่โครง<persName>ไมเคิล</persName>หักหลายซี่ ซึ่งเกิดจากการปั๊มหัวใจ รวมทั้งรอยเข็มที่บริเวณหน้าอก 4 เข็มที่เกิดจากการฉีดยากระตุ้นเข้าหัวใจหลังเกิดอาการหัวใจวาย ซึ่งผลจากการชันสูตรศพแสดงให้เห็นว่า<persName>ไมเคิล</persName>ปล่อยร่างกายทรุดโทรมมานานนับปี ไม่ค่อยกินอาหาร และกินแต่ยา ซึ่ง<persName>นางเกรซ รวาแรมบ้า</persName> พี่เลี้ยงที่เลี้ยงลูกทั้ง 3 คนของ<persName>ไมเคิล</persName>เผยว่าเธอเองก็เคยต้องช่วยชีวิต<persName>ไมเคิล</persName>หลายครั้งในช่วง 12 ปีที่ทำงานอยู่กับ<persName>ไมเคิล</persName> เนื่องจาก<persName>ไมเคิล</persName>กินยาเกินขนาดอยู่บ่อย ๆ</p>

<p>อย่างไรก็ตาม ครอบครัวของ<persName>ไมเคิล</persName>ตั้งข้อสงสัยว่า<persName>นายแพทย์คอนร้าด เมอร์เร่ย์</persName> แพทย์ประจำตัวและอยู่กับ<persName>ไมเคิล</persName>ตอนเสียชีวิตน่าจะมีส่วนเกี่ยวข้องกับการเสียชีวิตของ<persName>ไมเคิล</persName> โดยเชื่อว่า<persName>หมอเมอร์เร่ย์</persName>อาจเป็นคนฉีดยาแก้ปวดให้กับ<persName>ไมเคิล</persName>ก่อนเสียชีวิต และสงสัยว่าหมอไม่ได้ปั๊มหัวใจให้ทันทีแต่มาปั๊มตอนที่หมดลมไปแล้ว ทั้งยังถูกวิจารณ์ที่ปั๊มหัวใจบนเตียงทำให้กระดูกซี่โครงหัก เพราะตามหลักแล้วจะต้องปั๊มบนพื้นที่แข็ง นอกจากนี้ตำรวจยังพบยาอ๊อกซิคอนทิน ซึ่งมีส่วนผสมของยาเสพติดและแพทย์จะใช้สำหรับผู้ที่ป่วยเป็นโรคร้ายแรงจริงๆเท่านั้นภายในบ้านพักของ<persName>ไมเคิล</persName>ด้วย </p>

<p>ทั้งนี้ทนายความประจำครอบครัว<persName>แจ็คสัน</persName>กล่าวว่าพวกเขาได้จ้างแพทย์ชันสูตรศพ<persName>ไมเคิล</persName>เป็นครั้งที่สอง เพื่อหาหลักฐานเอาผิด<persName>หมอเมอร์เร่ย์</persName> และว่าขณะนี้กำลังเตรียมเอกสารต่างๆเพื่อหาทางดำเนินคดีแล้ว โดยบอกว่าจะเอาตัวผู้เกี่ยวข้องมาลงโทษให้ได้ สำหรับพิธีศพคาดว่าจะขึ้นในวันพุธนี้ ส่วนศพกำลังหารือว่าอาจจะฝังไว้ที่คฤหาสต์เนเวอร์แลนด์ของ<persName>ไมเคิล</persName></p></body>
</news>
