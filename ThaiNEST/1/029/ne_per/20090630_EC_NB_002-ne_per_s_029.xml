<teiHeader>
<fileDesc>
<titleStmt>
  <title>เกษตรกรผู้เลี้ยงกุ้งภาคกลางและตะวันออก ยื่นหนังสือขอให้รัฐบาลรับจำนำและประกันราคาด้วยความเป็นธรรม  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300161&tb=N255206&return=ok&news_headline="%20%e0%a1%c9%b5%c3%a1%c3%bc%d9%e9%e0%c5%d5%e9%c2%a7%a1%d8%e9%a7%c0%d2%a4%a1%c5%d2%a7%e1%c5%d0%b5%d0%c7%d1%b9%cd%cd%a1%20%c2%d7%e8%b9%cb%b9%d1%a7%ca%d7%cd%a2%cd%e3%cb%e9%c3%d1%b0%ba%d2%c5%c3%d1%ba%a8%d3%b9%d3%e1%c5%d0%bb%c3%d0%a1%d1%b9%c3%d2%a4%d2%b4%e9%c7%c2%a4%c7%d2%c1%e0%bb%e7%b9%b8%c3%c3%c1"  </bibl>
</sourceDesc>
</fileDesc>
</teiHeader>
<news>
<headline>เกษตรกรผู้เลี้ยงกุ้งภาคกลางและตะวันออก ยื่นหนังสือขอให้รัฐบาลรับจำนำและประกันราคาด้วยความเป็นธรรม</headline>
<lead>เกษตรกรผู้เลี้ยงกุ้งภาคกลางและตะวันออก ยื่นหนังสือขอให้รัฐบาลรับจำนำและประกันราคาด้วยความเป็นธรรม และเห็นด้วยกับการประกันราคากุ้ง ซึ่งเป็นการแก้ปัญหาในระยะยาว</lead>
<neck></neck>
<body><p>วันนี้ (30 มิ.ย.52) เวลา 10.00 น. ที่ห้องประชุม 302 ตึกบัญชาการ 1 ทำเนียบรัฐบาล <persName>นางอัญชลี วานิช เทพบุตร</persName> รองเลขาธิการนายกรัฐมนตรี ได้รับหนังสือจากเกษตรกรผู้เลี้ยงกุ้งขาวแวนนาไมภาคกลางและภาคตะวันออก เพื่อเรียกร้องให้รัฐบาลรับจำนำ และประกันราคาด้วยความเป็นธรรม โดยก่อนหน้านี้ในที่ประชุมคณะกรรมการนโยบายช่วยเหลือเกษตรกร (คชก.) เห็นชอบให้จัดทำโครงการรวบรวมผลผลิตกุ้งด้วยระบบคอนแทรกฟาร์มมิ่งของสหกรณ์ โดยอนุมัติเงิน 309 ล้านบาท ซึ่ง 300 ล้านบาท เป็นเงินกู้ปลอดดอกเบี้ย เพื่อให้เป็นเงินทุนหมุนเวียนในการรวบผลผลิตกุ้งจากสมาชิกสหกรณ์ และอีก 9 ล้านบาท เป็นเงินอุดหนุนจ่ายขาดสำหรับเป็นค่าบริหาร เพื่อรวบรวมผลผลิตกุ้งให้ได้ 15,000 ตัน ในราคาเดียวกับที่รัฐรับจำนำ ตั้งแต่เดือน ก.ค.52-มิ.ย.53 ก็ตาม แต่ยังมีเกษตรกรผู้เลี้ยงกุ้งภาคกลาง และตะวันออก ซึ่งไม่ได้เป็นสมาชิกสหกรณ์ ไม่สามารถรับความช่วยเหลือดังกล่าวได้ </p>
<p>ด้าน<persName>นางอัญชลี</persName> กล่าวว่า ในการแก้ปัญหาพืชผลทางการเกษตรระยะยาว รัฐบาลจะใช้วิธีการประกันราคาแทนการรับจำนำ แต่สำหรับการแก้ปัญหาเรื่องกุ้งนั้น ต้องใช้หลายวิธี และหลังจากรับหนังสือแล้ว จะได้เสนอข้อมูลต่อที่ประชุม คชก.ในวันพรุ่งนี้ต่อไป </p>
<p><persName>นายสมปอง ชาววังไทร</persName> นายกสมาคมเพาะเลี้ยงสัตว์น้ำไทย กล่าวว่า การแก้ปัญหาราคากุ้งวันนี้ ทั้งการรับจำนำ และการประกันราคา อยากให้เป็นราคาที่มีความเหมาะสม และเกษตรกรอยู่ได้ด้วย ยอมรับว่าระบบประกันราคา เป็นวิธีการแก้ปัญหาที่มั่นคง เพราะจะไม่เป็นภาระและยุ่งยากแก่เกษตรและภาครัฐทั้งสองฝ่าย อย่างไรก็ตาม อยากให้การเจรจาบนโต๊ะประสบผลสำเร็จ เพราะไม่อยากกดดันด้วยการปิดถนนเพื่อเรียกร้อง การที่รัฐบาลยอมรับฟังปัญหา และมีความจริงใจในการแก้ปัญหาเป็นสิ่งที่สำคัญที่สุด เพราะวันนี้เกษตรกรที่มีความเดือดร้อนจริง ๆ จึงได้ออกมาร้องขอความช่วยเหลือ</p></body>
</news>
