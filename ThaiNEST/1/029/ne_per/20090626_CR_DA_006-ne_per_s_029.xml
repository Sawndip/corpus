<teiHeader>
<fileDesc>
<titleStmt>
  <title>ล่าขโมยลวดทองแดงหม้อแปลงไฟฟ้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-06-26 08:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=5269  </bibl>
</sourceDesc>
</fileDesc>
</teiHeader>
<news>
<headline>ล่าขโมยลวดทองแดงหม้อแปลงไฟฟ้า</headline>
<lead></lead>
<neck></neck>
<body><p>เมื่อเวลา 11.00 น. วันที่ 25 มิ.ย.  <persName>พ.ต.ท.ศรีสักดิ์ ศรีนวล</persName> สารวัตรเวร สภ.เมืองกำแพงเพชร ได้รับแจ้งมีคนร้ายขโมยลวดทองแดงภายในหม้อแปลงไฟฟ้าของไร่ส้ม “กิตตินันท์” ตั้งอยู่เลขที่ 100/2 หมู่ 3 บ้านท่าไม้แดง ต.ลานดอกไม้ อ.เมือง หลังรับแจ้งจึงรีบนำกำลังเดินทางไปตรวจสอบ พบ<persName>นายไกรศรี วงศ์อนวัฒน์</persName> อายุ 49 ปี เจ้าของไร่ส้มยืนรออยู่ จากการตรวจสอบ พบหม้อแปลง 2 ลูก ขนาด 50 และ 100 เควีเอ กองอยู่ที่พื้นในสภาพชิ้นส่วนกระจัดกระจาย แต่ไม่มีขดลวดทองแดง </p>
     
<p>สอบสวน<persName>นายไกรศรี</persName> ให้การว่า เบื้องต้นหม้อแปลงจำนวน 2 ลูกดังกล่าวจะมีคนงาน นอนเฝ้าในเวลากลางคืน ก่อนเกิดเหตุคนงานได้ขอลากลับบ้านต่างจังหวัด คนร้ายจึงลงมือก่อเหตุ อย่างไรก็ตามก่อนหน้านี้ไร่ส้มที่ตรงกันข้ามก็เคยถูกคนร้ายขโมยลักษณะดังกล่าวมาแล้ว แต่เจ้าหน้าที่ยังไม่สามารถจับกุมคนร้ายได้</p>
    
<p>เบื้องต้นเจ้าหน้าที่สันนิษฐานว่า คนร้ายที่ลงมือก่อเหตุครั้งนี้น่าจะมีความรู้ด้านไฟฟ้า เป็นอย่างดี เนื่องจากจะต้องปีนเสาไฟฟ้าขึ้นไปกระแสไฟแรงสูง จากนั้นจะถีบหม้อแปลงลงมา ที่พื้นก่อนจะช่วยรื้อเอาขดลวดทองแดงที่อยู่ด้านในหลบหนีไป ทั้งนี้เจ้าหน้าที่จะเร่งทำการสืบสวน ว่าเป็นกลุ่มเดียวกับที่เคยลงมือก่อเหตุในพื้นที่ หรือไม่.</p></body>
</news>
