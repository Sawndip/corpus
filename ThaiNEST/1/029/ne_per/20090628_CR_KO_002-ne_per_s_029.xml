<teiHeader>
<fileDesc>
<titleStmt>
  <title>หนุ่มดวงกุดถูกแฟนสาวตัดพวงสวรรค์ร่องแร่ง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090628/18629/%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%94%e0%b8%a7%e0%b8%87%e0%b8%81%e0%b8%b8%e0%b8%94%e0%b8%96%e0%b8%b9%e0%b8%81%e0%b9%81%e0%b8%9f%e0%b8%99%e0%b8%aa%e0%b8%b2%e0%b8%a7%e0%b8%95%e0%b8%b1%e0%b8%94%e0%b8%9e%e0%b8%a7%e0%b8%87%e0%b8%aa%e0%b8%a7%e0%b8%a3%e0%b8%a3%e0%b8%84%e0%b9%8c%e0%b8%a3%e0%b9%88%e0%b8%ad%e0%b8%87%e0%b9%81%e0%b8%a3%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>หนุ่มดวงกุดถูกแฟนสาวตัดพวงสวรรค์ร่องแร่ง</headline>
<lead>หนุ่มเดวงกุดถูกแฟนสาวตัดพวงสวรรค์ร่องแร่ง สลบถูกหามส่งรพ.ให้แพทย์ผ่าตัดอย่างเร่งด่วนเพื่อช่วยชีวิตและต่ออวัยวะเพศให้อย่างเร่งด่วน</lead>
<neck></neck>
<body><p>เมื่อเวลา 07.00 น.วันที่ 28 มิ.ย.วิทยุ 191 ได้รับแจ้งจากโรงพยาบาลราชเวช อ.เมืองจ.เชียงใหม่ ว่ามีพลเมืองดีนำตัวคนเจ็บเข้ารักษาตัวจากการถูกตัดอวัยวะเพศอาการสาหัส ขณะวิ่งออกมาร้องขอความช่วยเหลือและหมดสติที่บริเวณถนนด้านหลังสนามไดร์ฟกอล์ฟยิมคาน่า อ.เมืองเชียงใหม่ หลังรับแจ้งจึงส่งสายตรวจไปตรวจสอบแต่ผู้บาดเจ็บได้ถูกนำตัวส่งดรงพยาบาลไปก่อนหน้าแล้ว 
 ที่ห้องฉุกเฉินโรงพยาบาลราชเวช แพทย์พยาบาลได้เร่งช่วยเหลือผู้บาดเจ็บ  อายุ 19 ปี  ซึ่งเป็นบุตรชายของผู้สื่อข่าวท้องถิ่นแห่งหนึ่งใน จ.ลำปาง ซึ่งอยู่ในสภาพที่หมดสติเนื่องจากเสียเลือดมาก ที่อวัยวะเพศมีร่องรอยถูกของมีคมตัดจนองคชาตขาดอยู่ในสภาพร่องแร่ง แพทย์ต้องนำตัวเข้าห้องผ่าตัดอย่างเร่งด่วนเพื่อช่วยชีวิตและทำการต่ออวัยวะเพศให้</p>

 <p>เจ้าหน้าที่สายตรวจ กล่าวว่า จากการสอบถามพลเมืองดีที่นำตัวคนเจ็บส่งโรงพยาบาล เล่าว่าได้ไปพบผู้บาดเจ็บวิ่งออกมาขอความช่วยเหลือและแจ้งว่าถูกแฟนสาวชื่อ<persName>เดียร์</persName>เป็นสาวคาราโอเกะตัดอวัยวะเพศที่หอพักย่านหลังแต่ยังไม่ทันรู้รายละเอียดเพิ่มเติมผู้บาดเจ็บก็หมดสติล้มลงเสียก่อน เมื่อเห็นว่ามีเลือดไหลออกมาที่บริเวณกางเกงเป็นจำนวนมาก จึงได้ช่วยนำตัวขึ้นรถจักรยานยนต์ซ้อนท้ายมาส่งที่โรงพยาบาลราชเวชซึ่งใกล้ที่สุด</p>

 <p><persName>พ.ต.ต.ประดิษฐ์ ติ๊บมา</persName> สารวัตรเวร สภ.แม่ปิงเจ้าของพื้นที่ กล่าวว่า เนื่องจากผู้บาดเจ็บยังไม่ฟื้นจึงยังสอบปากคำไม่ได้ และจนถึงตอนยังไม่มีญาติผู้ตายเข้ามาแจ้งความแต่อย่างใดจึงยังไม่ได้รับไว้เป็นคดี แต่เท่าที่ทราบคาดว่าผู้ก่อเหตุอาจจะเป็นแฟนสาวที่เป็นผู้ลงมือ ซึ่งคงต้องรอให้อาการดีขึ้นหรือทางญาติมาแจ้งความก่อนจึงจะติดตามไปสืบสวนเอาผิดกับผู้เกี่ยวข้องในคดีทำร้ายร่างกายได้</p></body>
</news>
