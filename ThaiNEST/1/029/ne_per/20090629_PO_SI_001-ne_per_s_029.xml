<teiHeader>
<fileDesc>
<titleStmt>
  <title>สดศรีเผยกกต.ตัดสินชะตา28ส.ส.ปชป.ถือหุ้นพรุ่งนี้  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=41044  </bibl>
</sourceDesc>
</fileDesc>
</teiHeader>
<news>
<headline><persName>สดศรี</persName>เผยกกต.ตัดสินชะตา28ส.ส.ปชป.ถือหุ้นพรุ่งนี้</headline>
<lead></lead>
<neck></neck>
<body><p><persName>นางสดศรี  สัตยธรรม</persName>  กรรมการการเลือกตั้ง (กกต.) กล่าวถึงการเลือกตั้งซ่อม ส.ส.เขต 1 จังหวัดศรีสะเกษ วานนี้ (28 มิ.ย.)  ว่า เท่าที่ลงไปดูในพื้นที่ พบว่าการแข่งขันไม่รุนแรงเหมือนการเลือกตั้งเขต 3 สกลนคร เบื้องต้นมีการร้องเรียนเกี่ยวกับการทำผิดกฎหมายเลือกตั้ง 5 เรื่อง ส่วนกรณี  <persName>พ.ต.ท.ทักษิณ  ชินวัตร</persName>  อดีตนายกรัฐมนตรี  โฟนอิน  มีการร้องเรียนเข้ามาอยู่แล้วตั้งแต่การเลือกตั้ง ส.ส.สกลนคร ซึ่งพฤติกรรมดังกล่าว จะเข้าข่ายความผิดกฎหมายหาเสียงในลักษณะการจูงใจหรือไม่  เรื่องนี้ต้องพิจารณาข้อเท็จจริง  ไม่อยากคิดแทน เพราะจะเป็นการดูถูกประชาชน </p>
<p>สำหรับผลการเลือกตั้ง ส.ส.เขต 1 จังหวัดศรีสะเกษ  <persName>นายสุรชาติ ชาญประดิษฐ์</persName> พรรคเพื่อไทย ได้ 124,327 คะแนน <persName>นางสกุลทิพย์ อังคสกุล</persName>เกียรติ พรรคชาติไทยพัฒนา  ได้ 76,435 คะแนน จากจำนวนผู้มาใช้สิทธิ 210,610 ใบ  คิดเป็นร้อยละ 61.80   บัตรดี 200,762 ใบ บัตรเสีย 2,912 ใบ และบัตรไม่ประสงค์ลงคะแนน 6,936 ใบ</p>
<p><persName>นางสดศรี</persName> ยังกล่าวถึงสำนวนสอบสวนเรื่องการถือหุ้น 28 ส.ส.พรรคประชาธิปัตย์ คาดยังอยู่ที่ประธาน กกต. พรุ่งนี้  ที่ประชุม กกต.คงจะได้พิจารณา  กกต.ไม่ได้ใช้สองมาตราฐาน แต่จะใช้แนวทางเดียวกับการพิจารณา ส.ว. เบื้องต้นให้อนุกรรมการตรวจสอบ และให้ที่ปรึกษากฎหมายพิจารณาอีกครั้งเพื่อความรอบครอบ   แต่สุดท้ายก็ต้องส่งให้ศาลรัฐธรรมนูญเป็นผู้วินิจฉัยชี้ขาด  ยอมรับว่ารัฐธรรมนูญ 265 เขียนไว้กว้างในเรื่องการถือหุ้น  กกต.ไม่มีหน้าที่ตีความ ไม่ว่าจะเป็นเรื่องของจำนวนหุ้นที่ถือครอง ระยเวลาการถือครองหุ้น หรือจำนวนหุ้น  เรื่องนี้ต้องให้ศาลรัฐธรรมูนูญวินิจฉัย</p></body>
</news>
