<teiHeader>
<fileDesc>
<titleStmt>
  <title>ม้าเหล็กจีนชนยับตาย-เจ็บกว่า 60  </title>
  <author>เอพี, เอเอฟพี  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=54682  </bibl>
</sourceDesc>
</fileDesc>
</teiHeader>
<news>
<headline>ม้าเหล็กจีนชนยับตาย-เจ็บกว่า 60</headline>
<lead></lead>
<neck></neck>
<body><p>ปักกิ่ง (เอพี) — วานนี้เกิดโศกนาฏกรรมขึ้นอีกครั้งในจีน เมื่อรถไฟโดยสาร 2 ขบวนได้ชนประสานงากันจนตกราง และยังพุ่งไปชนบ้านเรือนที่อยู่ใกล้เคียง ในมณฑลหูหนาน ทางตอนกลางของประเทศ ส่งผลให้มีผู้เสียชีวิตแล้วอย่างน้อย 3 คน และบาดเจ็บกว่า 60 คน ขณะนี้เจ้าหน้าที่กำลังเร่งสอบสวนหาสาเหตุอย่างเร่งด่วน นับเป็นเหตุล่าสุดที่เกิดขึ้นในปีนี้ หลังจากที่เกิดเหตุรถไฟชนกันในมณฑลชานตงปีที่แล้ว ทำให้มีผู้เสียชีวิต 72 คน และบาดเจ็บนับร้อยคน</p>
<p><persName>ปิแอร์ การ์แดง</persName>เตรียมขยสิทธิบัตรให้จีน </p>
<p>ปารีส (เอเอฟพี) — <persName>ปิแอร์ การ์แดง</persName> ผู้ก่อตั้งกลุ่มแฟชั่นชั้นนำในฝรั่งเศส รวมถึงแบรนด์เสื้อผ้าและเครื่องหนังในชื่อของตนเองวัย 87 ปี เปิดเผยวานนี้ว่า กำลังเจรจาเตรียมขายสิทธิบัตรราว 32 แบรนด์ จากที่มีอยู่ทั้งหมดราว 800 แบรนด์ ใน 140 ประเทศทั่วโลก ให้กับสองบริษัทยักษ์ใหญ่จากจีน คือบริษัท เจียงเฉิง เทรดดิง คัมปะนี และบริษัท คาร์ดันโร ในมูลค่าถึง 200 ล้านยูโร (ราว 9,800 ล้านบาท) โดย<persName>ปิแอร์ การ์แดง</persName> เริ่มบุกเข้าตลาดจีนหลังนโยบายเปิดตลาด เป็นครั้งแรกในปี 2521 </p>
<p>บราซิลพบเหยื่อหวัดใหญ่ดับรายแรก </p>
<p>บราซิลเลีย (เอเอฟพี) — วานนี้ กระทรวงสาธารณสุขบราซิล รายงานพบผู้เสียชีวิตรายแรกจากโรคไข้หวัดใหญ่สายพันธุ์ใหม่ 2009 โดยเป็นผู้ป่วยหญิงรายหนึ่งที่กลับมาจากอาร์เจนตินา และยังพบผู้เสียชีวิตอีกรายหนึ่งที่ต้องสงสัยติดเชื้อในเมืองชายแดนใกล้กับอาร์เจนตินา ท่ามกลางผู้ป่วยทั้งหมดในบราซิล 627 คน วันเดียวกันกระทรวงสาธารณสุขออสเตรเลีย ก็ได้พบผู้เสียชีวิตจากไข้หวัดใหญ่ 2009 อีก 2 คน เป็นผู้ป่วยอายุ 50 ปี และ 85 ปี ทำให้มีผู้เสียชีวิตรวมแล้ว 6 คน และติดเชื้อ 3,912 คน </p></body>
</news>
