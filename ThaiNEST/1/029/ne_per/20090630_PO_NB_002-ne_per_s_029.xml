<teiHeader>
<fileDesc>
<titleStmt>
  <title>นายกฯ รับทาบทาม "วีระ มุสิกพงศ์" เป็นพิธีกร รายการเชื่อมั่นประเทศไทยกับนายกฯ อภิสิทธิ์  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300044&tb=N255206  </bibl>
</sourceDesc>
</fileDesc>
</teiHeader>
<news>
<headline>นายกฯ รับทาบทาม "<persName>วีระ มุสิกพงศ์</persName>" เป็นพิธีกร รายการเชื่อมั่นประเทศไทยกับ<persName>นายกฯ อภิสิทธ</persName></headline>
<lead></lead>
<neck></neck>
<body><p>นายกรัฐมนตรี พยักหน้าตอบรับทาบทาม <persName>นายวีระ มุสิกพงศ์</persName> เป็นพิธีกร รายการเชื่อมั่นประเทศไทยกับ<persName>นายกฯ อภิสิทธิ์</persName> พร้อมอวยพรผู้เข้าแข่งขันคณิตศาสตร์และวิทยาศาสตร์โอลิมปิก ให้ประสบความสำเร็จนำชื่อเสียงมาสู่ประเทศไทย <persName>นายอภิสิทธิ์ เวชชาชีวะ</persName> นายกรัฐมนตรี พยักหน้าตอบรับเมื่อถูกถามถึงการทาบทาม <persName>นายวีระ มุสิกพงศ์</persName> แกนนำกลุ่ม นปช. ให้มาเป็นพิธีกรในรายการเชื่อมั่นประเทศไทยกับ<persName>นายกฯอภิสิทธิ์</persName> ขณะที่ก่อนหน้านี้ นายกรัฐมนตรี เปิดโอกาสให้กับผู้แทนประเทศไทย ที่จะเดินทางไปแข่งขันคณิตศาสตร์และวิทยาศาสตร์โอลิมปิก เข้าเยี่ยมคารวะที่ตึกสันติไมตรี โดยอวยพรให้ผู้เข้าแข่งขันทุกคนประสบความสำเร็จ และนำชื่อเสียงมาสู่ประเทศไทย เพราะขณะนี้ประเทศกำลังขาดแคลนบุคลากรด้านวิทยาศาสตร์และคณิตศาสตร์ ซึ่งถือเป็นหัวใจสำคัญในการพัฒนาประเทศ และหากทุกคนประสบความสำเร็จจะเป็นการกระตุ้นให้เยาวชนหันมาสนใจคณิตศาสตร์ และวิทยาศาสตร์ มากยิ่งขึ้น นายกรัฐมนตรี ยังเชิญชวนให้ทุกคนซาบซึ้งในพระมหากรุณาธิคุณของ <persName>สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์</persName> ที่ทรงสนับสนุนในเรื่องนี้มาโดยตลอด นอกจากนี้ ยังขอให้ผู้เข้าแข่งขันทุกคน ระมัดระวังเรื่องสุขภาพด้วย </p></body>
</news>
