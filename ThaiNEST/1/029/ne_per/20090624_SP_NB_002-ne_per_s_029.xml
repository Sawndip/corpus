<teiHeader>
<fileDesc>
<titleStmt>
  <title>นายกฯ ห่วงทัพนักกีฬาไทย ที่จะเดินทางไปแข่งกีฬาที่สิงคโปร์ แนะให้ดูแลสุขภาพ  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206230041&tb=N255206  </bibl>
</sourceDesc>
</fileDesc>
</teiHeader>
<news>
<headline>นายกฯ ห่วงทัพนักกีฬาไทย ที่จะเดินทางไปแข่งกีฬาที่สิงคโปร์ แนะให้ดูแลสุขภาพ</headline>
<lead>นายกรัฐมนตรี ห่วงทัพนักกีฬาไทย ที่จะเดินทางไปแข่งขันกีฬาเยาวชน ที่ประเทศสิงคโปร์ โดยย้ำให้ดูแลสุขภาพ เนื่องจากประเทศเจ้าภาพเข้มงวดมาตรการป้องกันโรคไข้หวัดใหญ่สายพันธุ์ใหม่ 2009</lead>
<neck></neck>
<body><p>ก่อนการประชุมคณะรัฐมนตรี <persName>นายอธิสิทธิ์ เวชชาชีวะ</persName> นายกรัฐมนตรี ได้ให้โอวาทคณะนักกีฬา และคณะเจ้าหน้าที่ไทย ที่จะเดินทางไปร่วมการแข่งขันกีฬาเยาวชน ครั้งที่ 1 ที่ประเทศสิงคโปร์ ในเดือนกรกฎาคมนี้ รวมทั้งคณะนักกีฬา และเจ้าหน้าที่ ที่จะแข่งขันกีฬาศิลปะต่อสู้ป้องกันตัว ที่ไทยจะเป็นเจ้าภาพจัดขึ้นในเดือนสิงหาคมนี้ด้วยว่า รัฐบาลให้ความสำคัญกับการพัฒนาคน ให้มีทักษะรอบด้าน และสนับสนุนกิจกรรมทุกด้าน ทั้งกีฬา ศิลปะ วัฒนธรรม เนื่องจากเป็นกิจกรรมที่ทำให้สังคมและคนรู้แพ้ รู้ชนะ เคารพกฎกติกา พร้อมกันนี้ ยังได้แสดงความยินดีกับนักกีฬาทุกคนที่เป็นตัวแทนของประเทศ และหวังให้ทำหน้าที่ทูตที่ดี เพราะถือเป็นภาพลักษณ์ของคนไทยทั้งประเทศ ทั้งเรื่องกิริยา มารยาท และการแสดงออก ไม่ว่าจะอยู่ในภาวะที่กดดัน ดีใจหรือเสียใจก็ตาม </p>
<p>จากนั้น นายนกรัฐมนตรี ได้ทักทายคณะนักกีฬาที่จะเดินทางไปแข่งขันที่ประเทศสิงคโปร์ว่า เนื่องจากตนเองเพิ่งเดินทางกลับจากสิงคโปร์ ทำให้ทราบว่าสิงคโปร์มีความเข้มงวดในเรื่องการตรวจสอบคนเข้าประเทศ เพื่อป้องกันการแพร่ระบาดของโรคไข้หวัดใหญ่สายพันธุ์ใหม่ 2009 หากพบคนมีไข้สูงหรือต้องสงสัยก็จะกักตัวทันที จึงขอให้นักกีฬาดูแลสุขภาพของตนเองให้ดี</p></body>
</news>
