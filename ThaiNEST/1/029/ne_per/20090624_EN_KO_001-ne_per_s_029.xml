<teiHeader>
<fileDesc>
<titleStmt>
  <title>จำคุก6เดือน"จู จี-ฮุน"พระเอกดังเกาหลี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090624/18179/%e0%b8%88%e0%b8%b3%e0%b8%84%e0%b8%b8%e0%b8%816%e0%b9%80%e0%b8%94%e0%b8%b7%e0%b8%ad%e0%b8%99%e0%b8%88%e0%b8%b9%e0%b8%88%e0%b8%b5%e0%b8%ae%e0%b8%b8%e0%b8%99%e0%b8%9e%e0%b8%a3%e0%b8%b0%e0%b9%80%e0%b8%ad%e0%b8%81%e0%b8%94%e0%b8%b1%e0%b8%87%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>จำคุก6เดือน"<persName>จู จี-ฮุน</persName>"พระเอกดังเกาหลี</headline>
<lead>ศาลตัดสินจำคุก 6 เดือน พระเอกดังเกาหลี แต่ให้รอลงอาญา 1 ปี ปรับกว่า 3 แสนวอน</lead>
<neck></neck>
<body><p>เว็บไซท์บันเทิงของเกาหลีใต้ ดราม่าบีน ดอท คอม รายงานว่า เมื่อช่วงเช้าของวันที่ 23 มิถุนายน นักแสดงชายชื่อดัง <persName>จู จี-ฮุน</persName> ที่เป็นที่รู่จักจากละครชุดทางโทรทัศน์เรื่อง " กุง " หรือ " เจ้าหญิงวุ่นวายกับเจ้าชายเย็นชา "  ได้เดินทางไปขึ้นศาล เพื่อรับฟังการพิจาณาคดี หลังจากยอมรับว่ากระทำผิดจริงในข้อหาเสพยาอี (ecstasy ) และยาเค ( Ketamine ) แต่บรรดาแฟน ๆ ของเขาสามารถสบายใจได้ เมื่อศาลตัดสินโทษเขาเพียงสถานเบาเท่านั้น</p>

<p> ศาลได้ตัดสินให้จำคุก <persName>จี-ฮุน</persName> เป็นเวลา 6 เดือน แต่ให้รอลงอาญาไว้ 1 ปีและให้บำเพ็ญประโยชน์รับใช้สังคมอีก 120 ชั่วโมง บวกกับจ่ายค่าปรับอีก 360,000 วอน หรือประมาณ 1 หมื่นบาท ซึ่งหมายความว่า ในช่วง 1 ปีข้างหน้า เขาต้องไม่ประพฤติตัวให้มีปัญหาใด ๆ ที่ไม่ใช่แค่เฉพาะเรื่องยาเสพติดเท่านั้น</p>

 <p>ศาลได้อธิบายการตัดสินคดีครั้งนี้ว่า “ ธรรมชาติของอาชญากรรม ไม่มีอะไรที่ถือว่าเป็นสถานเบาแต่เพราะเขาได้แสดงความเสียใจต่อการกระทำของตนเองอย่างลึกซึ้งและไม่ได้ยุ่งเกี่ยวกับยาเสพติด มาตั้งแต่ 1 ปี กับอีก2 เดือนที่ผ่านมา อีกทั้งแฟน ๆ ทั้งในและต่างประเทศ ก็ขอให้มีการจัดการกับเรื่องนี้อย่างเหมาะสมและยังส่งคำร้องมาอีกด้วย</p>

<p> ทนายของ<persName>จี-ฮุน</persName> เปิดเผยว่า แน่นอนว่าเขาได้รับผลจากสิ่งที่เขาก่อขึ้น แต่ก็ยังมีข้อมูลข่าวสารผิด ๆ ทะยอยออกมาเรื่อย ๆ และการกล่าวหาเกินจริงว่าเขาเสพยาเป็นประจำ ซึ่งไม่เป็นธรรมกับเขา สำหรับคนที่เกี่ยวข้องในคดีนี้ คือนักแสดงหญิงที่ถูกกล่าวหาว่าค้ายาเสพติดด้วย คือ <persName>ยุน เซิล-ฮี</persName> ถูกตัดสินจำคุก 3 ปี  ขณะที่<persName>เยห์ ฮัค ยัง</persName> นายแบบและคนที่จัดหาเงินทุน และคนที่ถูกระบุชื่อเพียงว่า เชือน ต่างถูกตักสินจำคุก 2 ปีครึ่งแต่ทั้งหมดให้รอลงอาญาไว้ 4 ปี บวกคุมประพฤติอีก 2 ปี และบำเพ็ญประโยชน์รับใช้สังคมอีก 200 ชั่วโมง</p></body>
</news>
