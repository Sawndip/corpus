<teiHeader>
<fileDesc>
<titleStmt>
  <title>“จ่าตำรวจ” ยโสธรมอบตัวยิง “เสี่ยปั๊มน้ำมัน” ปฏิเสธทุกข้อกล่าวหา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-25 14:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000071843  </bibl>
</sourceDesc>
</fileDesc>
</teiHeader>
<news>
<headline>“จ่าตำรวจ” ยโสธรมอบตัวยิง “เสี่ยปั๊มน้ำมัน” ปฏิเสธทุกข้อกล่าวหา</headline>
<lead>“จ.ส.ต.” สืบยโสธรเดินทางเข้ามอบตัวที่กองปราบฯรับทราบข้อกล่าวหาร่วมก่อเหตุยิง “เสี่ยปั๊มน้ำมัน” อุบลราชธานี เจ้าตัวให้การภาคเสธทุกข้อกล่าวหา ส่วนเพื่อนร่วมแก๊ง “นายดาบ” เข้ามอบตัวก่อนหน้านี้แล้ว ขณะนี้ถูกต้นสังกัดตั้งกรรมการสอบสวนทางวินัยและอาญา โดยจะเรียกผู้ต้องหาทั้ง 2 สอบปากคำเพิ่มและให้ผู้เสียหายชี้ตัว 15 ก.ค.นี้</lead>
<neck></neck>
<body>วันนี้ (26 มิ.ย.) ที่ กองปราบปราม เมื่อเวลา 11.30 น.<persName>จ.ส.ต.สมพงษ์ เชิงหอม</persName> เจ้าหน้าที่ตำรวจกองกำกับการสืบสวนสอบสวน ภ.จว.ยโสธร เข้าพบ <persName>พ.ต.ท.โกมล สืบจักลี</persName> พนักงานสอบสวน (สบ 3) กก.3 บก.ป.เพื่อรับทราบข้อกล่าวหาตามหมายเรียกคดีอาญาที่ 328/2552 ข้อหาร่วมกันพยายามฆ่าผู้อื่นโดยเจตนาและไตร่ตรองไว้ก่อนและพกพาอาวุธปืนโดยไม่ได้รับอนุญาต หลังตกเป็นผู้ต้องหาร่วมกับ <persName>ด.ต.ครองชัย ยนต์ดัน</persName> เจ้าหน้าที่ตำรวจตระเวนชายแดนที่ 227 อ.เขมราฐ จ.อุบลราชธานี ที่<p>เข้ามอบตัวก่อนหน้านี้ ก่อเหตุยิง <persName>นายอุเที่ยง เกษียร</persName> อายุ 52 ปี เจ้าของปั๊มน้ำมันเที่ยงแท้บริการ และเจ้าของกิจการขายอะไหล่รถทุกชนิด ได้รับบาดเจ็บสาหัส ภายในบริเวณปั๊มน้ำมันเที่ยงแท้บริการ ต.หนองผือ อ.เขมราฐ จ.อุบลราชธานี เมื่อวันที่ 8 ก.ค.2551 ที่ผ่านมา</p>
       
       <p>สอบสวนผู้ต้องหาให้การปฏิเสธตลอดข้อกล่าวหา เจ้าหน้าที่จึงพิมพ์ลายนิ้วมือและทำทะเบียนประวัติไว้ก่อนปล่อยตัวไป และจะเรียกผู้ต้องหาทั้งสองมาสอบปากคำเพิ่มเติม พร้อมให้ <persName>นายอุเที่ยง</persName> ชี้ตัวผู้ต้องหาอีกครั้งในวันที่ 15 ก.ค.นี้</p>
       
       <p>ทั้งนี้ เมื่อวันที่ 12 ก.พ.2552 <persName>นายอุเที่ยง</persName> เดินทางเข้าพบ <persName>พล.ต.ต.พงศ์พัฒน์ ฉายาพันธุ์</persName> ผบก.ป.เพื่อร้องทุกข์กรณีที่ถูกคนร้ายใช้อาวุธปืนยิงจนได้รับบาดเจ็บสาหัส แต่เจ้าหน้าที่ตำรวจ สภ.เขมราฐ กลับทำคดีล่าช้าและเกรงว่าจะไม่ได้รับความเป็นธรรม เพราะคดีที่เกิดขึ้นเกี่ยวข้องกับผู้มีอิทธิพลและคนร้ายที่ลงมือเป็นเจ้าหน้าที่ตำรวจ จึงขอให้ตำรวจกองปราบปรามรับโอนคดีมาทำแทน</p>
       
      <p> <persName>นายอุเทียง</persName> กล่าวว่า วันเกิดเหตุเป็นเวลา 10.00 น.ขณะที่กำลังทำงานอยู่ภายในบริเวณปั๊มน้ำมันเที่ยงแท้บริการ มีคนร้ายเป็นชาย 2 ราย ขับรถกระบะมาจอด ก่อนที่คนนั่งข้างคนขับเดินเข้ามาประชิดพร้อมชักอาวุธปืนพกสั้นไม่ทราบขนาดจ่อยิงใส่ตน 6 นัด แต่โดน 4 นัด เข้ากรามขวา 1 นัด โหนกแก้มขวา 1 นัด หน้าอก 1 นัด ซอกคอ 1 นัด เมื่อหมดกระสุนคนร้ายซึ่งทำหน้าที่ขับรถเข้ามาพูดว่า “ทำไมมึงตายยากนัก” ก่อนยิงซ้ำอีก กระสุนถูกซี่โครงซ้าย 1 นัด แขนซ้าย 1 นัด และเหนือเข่าซ้ายอีก 1 นัด ขณะที่โดนยิงยังพอมีสติจึงใช้จอบสู้กับคนร้าย และสามารถจดจำใบหน้าคนร้ายได้ ซึ่งเป็นเจ้าหน้าที่ตำรวจทั้งสองนาย</p>
       
      <p>ต่อมาได้วิ่งหนีเข้าไปในห้องทำงาน ก่อนที่ญาติจะเข้าช่วยเหลือ คนร้ายเห็นท่าไม่ดีจึงพากันขึ้นรถกระบะขับหลบหนีไป จากนั้นญาติได้ช่วยเหลือนำตัวส่ง โรงพยาบาล โดยสาเหตุในการสังหารครั้งนี้เชื่อว่ามาจากการทำธุรกิจปั๊มน้ำมัน และเรื่องที่ดินที่สร้างปั๊มน้ำมันของตนซึ่งไปขัดผลประโยชน์กับผู้มีอิทธิพลในพื้นที่</p>
       
       <p>จากนั้น <persName>พล.ต.ต.พงศ์พัฒน์</persName> ได้รับเรื่องไว้ และมอบหมายให้ <persName>พ.ต.อ.ประเสริฐ พัฒนาดี</persName> ผกก.3 บก.ป.นำกำลังลงพื้นที่เกิดเหตุก่อนรวมรวมพยานหลักฐานซึ่งเป็นหัวกระสุนปืนขนาด .38 และสอบหาพยานแวดล้อมกระทั่งออกหมายเรียกเจ้าหน้าที่ตำรวจทั้งสองนายมารับทราบข้อกล่าวหาดังกล่าว ส่วนคนขับรถกระบะที่มาส่งมือปืนกำลังอยู่ในระหว่างการติดตามตัวมาดำเนินคดีต่อไป อย่างไรก็ตามขณะนี้ <persName>ด.ต.ครองชัย</persName> ได้ถูกต้นสังกัดตั้งกรรมการสอบสวนทางวินัยและอาญาแล้ว ส่วน <persName>จ.ส.ต.สมพงษ์</persName> พนักงานสอบสวน กองปราบปรามเตรียมส่งเรื่องให้ต้นสังกัดดำเนินการต่อไป</p></body>
</news>
