<teiHeader>
<fileDesc>
<titleStmt>
  <title>สนปัดควงวินนี่เข้าบาร์เกย์ ยันแต้วเพื่อน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-27 09:33:04  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178078  </bibl>
</sourceDesc>
</fileDesc>
</teiHeader>
<news>
<headline><persName>สน</persName>ปัดควง<persName>วินนี่</persName>เข้าบาร์เกย์ ยัน<persName>แต้ว</persName>เพื่อน</headline>
<lead>"<persName>สน</persName>"ปัดควง "<persName>วินนี่</persName>" เข้าบาร์เกย์ ยัน ไม่รู้จักสาวร้านโทรศัพท์ รับ "<persName>แต้ว</persName>" แค่เพื่อน</lead>
<neck></neck>
<body><p>ยังไม่ทันลบภาพความเป็นเกย์ออกไป พระเอกใหม่หนุ่ม "<persName>สน ยุกต์ ส่งไพศาล</persName>" ก็มีข่าวลือหนาหูอีกชุดใหญ่ว่าหันไปควงหนุ่ม "<persName>วินนี่</persName>" แฟนของ "<persName>นก อุษณีย์</persName>" เป็นคู่ขาเที่ยวบาร์เกย์ กลายเป็นหนุ่มหล่อแมนไม่เต็มร้อย ขวัญใจ
ชาวเก้งกวางไปแล้ว งานนี้ เจ้าตัวก็ออกอาการเซ็งพร้อมปฏิเสธว่า</p>

<p>"ไม่เป็นความจริง ผมรู้จักวินนี่ ในฐานะนายแบบ เราเคยเดินแบบด้วยกัน ตอนที่เขามาจากอเมริกาใหม่ ๆ ประมาณ 2 ปีที่แล้ว วันนั้นผมไปงานวันเกิดของโมเดลลิ่งคนนึง แล้ว วินนี่ เขาไปด้วย ก็มีรูปคู่กัน ไม่ใช่บาร์เกย์ จัดที่ร้าน D wa ผับของพี่อั้ม พัชราภา" แล้วเคยไปเที่ยวที่สีลม บาร์เกย์มั๊ย "ไม่เคยเลย ไม่เคยเที่ยวแถวนั่นเลย แล้วก็ไม่ได้ไปด้วยกันผมเคยเจอเขา 3 ครั้ง เป็นงานเดินแบบ งานปาร์ตี้ของ ไชน่าวี แต่ก็ไม่ได้อยู่ด้วยกัน" ได้คุยกันมั๊ย "ไม่ได้คุย เพราะผมไม่มีเบอร์เขา ผมยังไม่รู้เลยว่า เขาจำผมได้หรือเปล่า" </p>

<p>พอมีข่าวออกมา เหมือนตอกย้ำความเป็นเกย์ "ผมก็ไม่รู้จะพูดอย่างไร ผมก็บอกไปหลายรอบแล้ว ผมแมนร้อยเปอร์เซ็นต์ ส่วนตัวผมก็ไม่เคลียร์ เพราะผมรู้ว่า ผมเป็นอะไรไม่ได้เบื่อ แต่ทำใจเอาไว้แล้ว" ต้องมีเคลียร์กับ <persName>นก -อุษณีย์</persName> "ผมไม่ได้รู้จักพี่นกเป็นการส่วนตัว คือ อย่าง วินนี่ ก็ไม่ได้รู้จักกันมาก เบอร์วินนี่ ก็ไม่มี มีแต่อีเมล์" อยากจะเคลียร์มั๊ย "ไม่มีอะไรต้องเคลียร์ ไม่มีอะไร เป็นความจริงเลย ถ้าวินนี่ อยู่ เขาก็คงขำกับผม สนิทกันเหมือนเพื่อนนายแบบ"</p>

<p>มีภาพไปซื้อมือถือกับสาวหมวยด้วย "คือไม่ทราบ เพราะไม่รู้ว่าผู้หญิงคนนั้นคือใคร วันนั้นผมไปนั่งที่ AIS คนเดียวผมเอามือถือไปซ่อม ก็ไม่รู้ว่า โดนถ่ายรูปตอนไหน เห็นภาพแล้ว แต่ก็ไม่ได้รู้จักเลย ใครก็ไม่รู้ ไม่ได้นัดกัน" ล่าสุด
มีภาพถ่ายรูปคู่กับน้อง<persName>แต้ว ณัฐพร</persName> "คือ สน ก็เคยถ่ายรูปกับเขา เพราะผมเรียนแอคติ้งกับเขา แต่ก็ไม่ทราบว่าออกมาได้ไง ผมก็เป็นคนถ่ายเอง อยู่ในมือถือของผม ผมไม่เคยไปให้ใคร แต่ก็ไม่รู้ว่ามีใครถ่ายไว้ด้วยหรือเปล่าก็ไม่ได้ถ่ายคู่ ถ่ายกันเป็นหมู่ มี แก้ม เดอะสตาร์ อีกคนนึง" หลุดมาได้อย่างไร "ไม่รู้ครับ แต่ผมไม่ได้ทำ อาจจะเป็นเพื่อน ๆ ในคลาสรึเปล่า"</p></body>
</news>
