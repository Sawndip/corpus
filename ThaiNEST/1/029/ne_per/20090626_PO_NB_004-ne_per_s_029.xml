<teiHeader>
<fileDesc>
<titleStmt>
  <title>ประธานาธิบดีจีน เปิดโอกาสให้นายกฯ พร้อมคณะ เข้าเยี่ยมคารวะ  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206260053&tb=N255206  </bibl>
</sourceDesc>
</fileDesc>
</teiHeader>
<news>
<headline>ประธานาธิบดีจีน เปิดโอกาสให้นายกฯ พร้อมคณะ เข้าเยี่ยมคารวะ</headline>
<lead>ประธานาธิบดีสาธารณรัฐประชาชนจีน เปิดโอกาสให้นายกรัฐมนตรีและคณะ เข้าเยี่ยมคาราวะ ขณะที่นายกรัฐมนตรี ระบุ นักธุรกิจจีนให้ความสนใจเข้าร่วมลงทุนในประเทศไทยเป็นจำนวนมาก โดยเฉพาะระบบสาธารณูปโภคขั้นพื้นฐาน</lead>
<neck></neck>
<body><p>การปฏิบัติภารกิจวันที่ 3 ของ<persName>นายอภิสิทธิ์ เวชชาชีวะ</persName> นายกรัฐมนตรี ระหว่างการเดินทางเยือนสาธารณรัฐประชาชนจีนอย่างเป็นทางการ ในช่วงเช้า เวลา 08.30 น. ตามเวลาท้องถิ่น นายกรัฐมนตรีและคณะ ได้มีโอกาสเข้าเยี่ยมคารวะ <persName>นายหู จิ่น เทา</persName> ประธานาธิบดีสาธารณรัฐประชาชนจีน ที่มหาศาลาประชาชน จากนั้นให้สัมภาษณ์สื่อมวลชนหลายแขนง อาทิ สถานีโทรทัศน์ CCTV1 สำนักข่าวซินหัว และหนังสือพิมพ์ไชน่าเดลี่ และนายกรัฐมนตรีได้เดินทางมาพบ และมอบนโยบายแก่ทีมประเทศไทย และพบกับชุมชนไทยในกรุงปักกิ่ง อย่างไรก็ตามในช่วงค่ำ วานนี้ นายกรัฐมนตรี ได้มีโอกาสร่วมรับประทานอาหารค่ำ กับนักธุรกิจระดับสูงของจีน ณ เรือนรับรองของรัฐบาลเตี้ยวหยูไถ โดยนายกรัฐมนตรี กล่าวกับนักธุรกิจว่า การเดินทางเยือนจีนครั้งนี้มีความสำคัญยิ่ง ซึ่งจะเห็นได้จากการเป็นคณะเยือนที่ใหญ่ที่สุดของไทยที่เคยเดินทางมา ประกอบด้วย บุคคลสำคัญจากภาครัฐและเอกชน และจากการหารือกับ<persName>นาย เหวิน เจียเป่า</persName> นายกรัฐมนตรีของจีน ที่ระบุว่า นักธุรกิจจีนให้ความสนใจที่จะเข้ามาลงทุนในประเทศไทยเป็นจำนวนมาก โดยเฉพาะระบบสาธารณูปโภคขั้นพื้นฐาน ดังนั้น ไทยต่างเห็นพ้องและมุ่งมั่นที่จะขยายมูลค่าการค้าและการลงทุนระหว่างกันให้เพิ่มมากขึ้น แม้จะมีวิกฤตเศรษฐกิจโลกก็ตาม เพราะเชื่อว่าภาคเอกชนถือเป็นกลไกสำคัญในการขับเคลื่อนความร่วมมือดังกล่าว</p></body>
</news>
