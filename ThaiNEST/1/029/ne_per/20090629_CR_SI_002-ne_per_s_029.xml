<teiHeader>
<fileDesc>
<titleStmt>
  <title>"สุเทพ"ไฟเขียวแต่งตั้งโยกย้ายอำนาจผบ.ตร.ทุกตำแหน่งเสร็จสิ้น30กค.  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=41065  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>"ไฟเขียวแต่งตั้งโยกย้ายอำนาจผบ.ตร.ทุกตำแหน่งเสร็จสิ้น30กค.</headline>
<lead></lead>
<neck></neck>
<body><p>เมื่อวันที่ 29 มิถุนายน  2552 <persName>นาย สุเทพ เทือกสุบรรณ</persName> รองนายกรัฐมนตรี  เป็นประธานประชุมคณะกรรมการข้าราชการตำรวจหรือก.ตร. ที่ห้องประชุม 1 สำนักงานตำรวจแห่งชาติ โดยใช้เวลาประชุมประมาณ 1 ชั่วโมง  <persName>พล.ต.อ. พัชรวาท วงษ์สุรรณ</persName>  ผบ.ตร. กล่าวหลังประชุมว่า  การประชุม ก.ตร.ได้มีการเสนอวาระเรื่องหลักเกณฑ์การแต่งตั้งข้าราชการตำรวจตามโครงสร้างใหม่สำนักงานตำรวจแห่งชาติ ซึ่งผู้ที่มีอำนาจให้การพิจารณาแต่งตั้งโยกย้ายคือ  ผบ.ตร., รองผบ.ตร.และจเรตำรวจแห่งชาติ เป็นผู้ร่วมกันพิจารณาบัญชีรายชื่อ   แต่ขณะนี้ยังไม่ได้พูดคุยในส่วนของรายละเอียดเกี่ยวกับการแต่งตั้ง ซึ่งที่ประชุม ก.ตร.ได้รับรองการประชุม ก.ตร.ที่ผ่านมา </p>

          <p>รายงานข่าวว่า  ในที่ประชุม ก.ตร.ครั้งนี้<persName>พล.ต.อ.พัชรวาท</persName>  ได้แจ้งให้ที่ประชุม ก.ตร.รับทราบถึงกรณีที่<persName>นายอภิสิทธิ์ เวชชาชีวะ</persName> นายกรัฐมนตรี ไม่ได้อนุมัติการปรับเปลี่ยนตำแหน่งที่ปรึกษา (สบ.10) เทียบเท่า รองผบ.ตร. เป็นตำแหน่ง รอง ผบ.ตร.ฝ่ายบริหาร  และที่ประชุม ก.ตร.ได้มีมติเรื่องการแต่งตั้งข้าราชการตำรวจตามโครงสร้างใหม่สำนักงานตำรวจแห่งชาติ  </p>

                    <p>โดยให้ ผบ.ตร. มีอำนาจแต่งตั้งแทน ผบช.ทุกหน่วย  ตามมาตรา 56 ของ พ.ร.บ.ตำรวจแห่งชาติ พ.ศ. 2547 และที่ประชุมก.ตร.ให้ความเห็นชอบยกเว้นหลักเกณฑ์การแต่งตั้งได้แก่ การเลื่อนตำแหน่งตำแหน่งสูงขึ้นต้องดำรงตำแหน่งในหน่วยต้นสังกัดไม่น้อยกว่า 1 ปี  , การแต่งตั้งโยกย้ายระนาบเดียวกันข้ามหน่วยจะต้องดำรงตำแหน่งในหน่วยนั้นไม่น้อยกว่า 2 ปี เว้นแต่เพื่อความเหมาะสมสามารถแต่งตั้งโยกย้ายผู้ที่ดำรงตำแหน่งอยู่ในหน่วยนั้น ไม่น้อยกว่า  1 ปี แต่ต้องขออนุมัติจากที่ประชุมก.ตร.</p> 

                      <p>  สำหรับการแต่งตั้งตำแหน่งที่สูงในระดับ บช.ใช้มีการจัดเรียงลำดับอาวุโส 25 เปอร์เซ็นต์โดยมีคณะกรรมการของ บช.เป็นประธานพิจารณา  หากผู้ที่ได้รับการแต่งตั้งรายใดต้องเสนอขอยกเว้นหลักฐานได้ให้ อำนาจ  ผบ.ตร. ,รองผบ.ตร. และจเรตำรวจแห่งชาติ พิจารณามีความเห็นเป็นรายบุคคลเพื่อให้เกิดความเป็นธรรมในการแต่งตั้งโยกย้าย </p>

                     <p>  ผู้สื่อข่าวรายงานว่า  กรณีการแต่งตั้งระดับ ผบช.-ผบก.ตามโครงการใหม่สำนักงานตำรวจแห่งชาติได้มีการกำหนดการประชุมกลั่นกรอง และก.ตร.ในวันที่ 3 ก.ค. โดยมี<persName>นาย สุเทพ เทือกสุบรรณ</persName> รองนายกรัฐมนตรี เป็นประธานการประชุม ส่วนระดับ รอง ผบก.จนถึง สว.จะมีการพิจารณาแต่งตั้งให้เสร็จสิ้นภายในวันที่ 30 ก.ค. และให้คำสั่งมีผลในวันที่ 1 ส.ค. </p></body>
</news>
