<teiHeader>
<fileDesc>
<titleStmt>
  <title>สวก.ศึกษาวิจัยโครงการพัฒนากระบวนการผลิตปุ๋ยอินทรีย์และปุ๋ยอินทรีย์ชีวภาพ  ต่อยอดสู่เกษตรกร  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207010143&tb=N255207&return=ok&news_headline="%ca%c7%a1.%c8%d6%a1%c9%d2%c7%d4%a8%d1%c2%e2%a4%c3%a7%a1%d2%c3%be%d1%b2%b9%d2%a1%c3%d0%ba%c7%b9%a1%d2%c3%bc%c5%d4%b5%bb%d8%eb%c2%cd%d4%b9%b7%c3%d5%c2%ec%e1%c5%d0%bb%d8%eb%c2%cd%d4%b9%b7%c3%d5%c2%ec%aa%d5%c7%c0%d2%be%20%20%b5%e8%cd%c2%cd%b4%ca%d9%e8%e0%a1%c9%b5%c3%a1%c3"  </bibl>
</sourceDesc>
</fileDesc>
</teiHeader>
<news>
<headline>สวก.ศึกษาวิจัยโครงการพัฒนากระบวนการผลิตปุ๋ยอินทรีย์และปุ๋ยอินทรีย์ชีวภาพ  ต่อยอดสู่เกษตรกร</headline>
<lead>สำนักงานพัฒนาการวิจัยการเกษตร ศึกษาวิจัยโครงการพัฒนากระบวนการผลิตปุ๋ยอินทรีย์และปุ๋ยอินทรีย์ชีวภาพ เตรียมต่อยอดสู่เกษตรกรเพื่อลดต้นทุนเพิ่มรายได้</lead>
<neck></neck>
<body><p><persName>นายธีระ วงศ์สมุทร</persName> รัฐมนตรีว่าการกระทรวงเกษตรและสหกรณ์ เปิดเผยว่า ที่ผ่านมารัฐบาลได้พยายามผลักดันและส่งเสริมให้เกษตรกรเพิ่มปริมาณการใช้ปุ๋ยอินทรีย์มากขึ้น เพื่อช่วยลดต้นทุนการผลิตให้แก่เกษตรกร จากการที่เกษตรกรต้องแบกรับปัญหาปุ๋ยเคมีที่มีราคาแพง รวมทั้งเพื่อช่วยลดปริมาณการนำเข้าปุ๋ยเคมีในแต่ละปีที่มีการนำเข้ามากถึง 3.94 ล้านตัน มูลค่าประมาณ 34,006 ล้านบาท ดังนั้น สำนักงานพัฒนาการวิจัยการเกษตร (สวก.) จึงพัฒนางานวิจัยโครงการพัฒนากระบวนการผลิตปุ๋ยอินทรีย์และปุ๋ยอินทรีย์ชีวภาพ เพื่อสามารถนำไปขยายผลในเชิงธุรกิจ โดยออกแบบการใช้วัสดุอุปกรณ์ให้มีความทันสมัยและปลอดภัยด้วยระบบอัตโนมัติ อาทิ ใบพลิกกลับกองปุ๋ย ระบบเครน และระบบการทำงานที่มีมาตรฐานทำให้สามารถผลิตปุ๋ยได้มากกว่า 1,200 ตัน/ปี และลดระยะเวลาการหมักได้มากกว่ากระบวนการทั่วๆ ไป 3- 4 เท่า ซึ่งจะเป็นอีกหนึ่งกลไกสำคัญที่จะช่วยเพิ่มรายได้ให้แก่เกษตรกร </p>
<p>สำหรับแผนดำเนินการโครงการดังกล่าว เริ่มนำร่องโครงการภายในระยะเวลา 5 ปี เพื่อให้ผู้เข้ารับการอบรมสามารถเรียนรู้การผลิต และสร้างโรงงานผลิตปุ๋ยอินทรีย์และปุ๋ยอินทรีย์เคมีให้ได้มาตรฐานและคุณภาพที่สม่ำเสมอ โดยตั้งเป้าหมายในระยะเวลา 5 ปี จะมีโรงงานผลิตปุ๋ยอินทรีย์ในชุมชนไม่ต่ำกว่า 30 โรง ต้นทุนราคาขายปุ๋ยชีวภาพอยู่ที่ประมาณ 5 – 6 บาท/กก.</p></body>
</news>
