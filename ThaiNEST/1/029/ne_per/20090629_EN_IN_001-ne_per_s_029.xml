<teiHeader>
<fileDesc>
<titleStmt>
  <title>เอ็มลำบากใจเลิฟซีน"เพลิงพราย"นัวเนีย3สาว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-29 09:58:01  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178291  </bibl>
</sourceDesc>
</fileDesc>
</teiHeader>
<news>
<headline><persName>เอ็ม</persName>ลำบากใจเลิฟซีน"เพลิงพราย"นัวเนีย3สาว</headline>
<lead>'<persName>เอ็ม</persName>' ลำบากใจ เลิฟซีน 'เพลิงพราย' นัวเนีย 3 สาว</lead>
<neck></neck>
<body><p>เรียกว่าทำเอาหนุ่มๆ หลายๆคนต้องเกิดอาการอิจฉาตาร้อนเป็นทิวแถว สำหรับบทผู้กำกับหนุ่มจอมเจ้าชู้ มีสาวๆเข้ามาใกล้ชิดอยู่ไม่ขาด ของ '<persName>เอ็ม อภินันท์ ประเสริฐวัฒนกุล</persName>' ในละครสยองขวัญ "เพลิงพราย" ทางช่อง 3 แต่เจ้าตัวดันกลับต้องเกิดอาการลำบากใจ เผยสาเหตุงานนี้รับศึกหนัก ต้องเข้าฉากเลิฟซีนกระจายประกบนักแสดงสาวถึง 3 คน ความรู้สึกในการทำงานครั้งนี้จะเป็นอย่างไร 'หนุ่ม<persName>เอ็ม</persName>' แอบเผยมาว่า </p>

<p>"เรื่องนี้ค่อนข้างร้ายพอสมควร เป็นต้นเหตุของเรื่องราวที่เกิดขึ้น เรื่องการตายของดาราสาว ด้วยความที่บทเป็นคนเจ้าชู้ มีกิ๊กไปทั่ว ทั้งๆที่มีครอบครัวแล้ว จึงหนีไม่พ้นเรื่องของฉากเลิฟซีน ซึ่งเป็นอะไรที่ยากและลำบากใจมากสำหรับผม เพราะต้องเล่นกับนักแสดงสาวถึง สามคน คือ จินนี่ ซึ่งเป็นภรรยา ไอซ์ อภิษฎา แล้วก็เนย โชติกา เราต้องยุ่งกับทั้งสามคน แล้วแต่ละคนแจ่มๆทั้งนั้น ซึ่งเราจะต้องแสดงอารมณ์ในแต่ละคนให้แตกต่างกันด้วย และด้วยความที่เป็นละครผีเลยยากเข้าไปอีกเท่าตัว ต้องถ่ายทำหลายรอบ ต้องเล่นซ้ำ ไปมา ผมเลยรู้สึกกลัวๆ เกรงใจน้องๆ ทั้งสามคนครับ" <persName>เอ็ม</persName> กล่าว</p></body>
</news>
