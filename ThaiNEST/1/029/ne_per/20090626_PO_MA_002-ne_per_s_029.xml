<teiHeader>
<fileDesc>
<titleStmt>
  <title>"กมธ."ชี้สูงเกินจริง งบฯกรมบัญชีกลาง  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol05260652&sectionid=0133&day=2009-06-26  </bibl>
</sourceDesc>
</fileDesc>
</teiHeader>
<news>
<headline>"กมธ."ชี้สูงเกินจริง งบฯกรมบัญชีกลาง</headline>
<lead></lead>
<neck></neck>
<body><p>เมื่อวันที่ 25 มิถุนายน ที่รัฐสภา มีการประชุมคณะกรรมาธิการ (กมธ.) วิสามัญพิจารณาร่าง พ.ร.บ. งบประมาณรายจ่ายประจำปีงบประมาณ พ.ศ.2553 โดย<persName>นายไตรรงค์ สุวรรณคีรี</persName> รองประธาน กมธ.เป็นประธานการประชุม ซึ่งเป็นการพิจารณารายละเอียดงบประมาณจำแนกตามงบฯรายจ่าย ของกรมบัญชีกลาง กระทรวงการคลัง 1,056,179,200 บาท โดยมี<persName>นายปิยพันธุ์ นิมมานเหมินท์</persName> อธิบดีกรมบัญชีกลาง <persName>นางสาวสุทธิรัตน์ รัตนโชติ์</persName> รองอธิบดีเป็นผู้ชี้แจง</p>
<p>ทั้งนี้ <persName>นายวิฑูรย์ นามบุตร</persName> ส.ส.สัดส่วน กมธ.จากพรรคประชาธิปัตย์ เสนอให้ปรับลดรายจ่ายในส่วนงบฯดำเนินงาน ค่าจ้างเหมาบริการ จำนวน 70,772,200 บาท โดยเห็นว่าจำนวนเงินสูงจนเกินไป และเหตุใดถึงไม่ใช้บุคลากรในกรมให้เป็นประโยชน์ นอกจากนี้ ยังเสนอให้ปรับลดงบฯรายจ่ายอื่นๆ จำนวน 103,387,600 บาท โดยเฉพาะในส่วนค่าใช้จ่ายในการบริหารจัดการ และพัฒนาระบบสวัสดิการรักษาพยาบาลของข้าราชการ และค่าใช้จ่ายในการศึกษาวิเคราะห์เพื่อพัฒนารูปแบบวิธีการจ่ายค่ารักษาพยาบาลผู้ป่วยนอกภายใต้ระบบรักษาพยาบาลข้าราชการ รวมแล้ว 51,787,600 บาท เป็นรายจ่ายที่สูงเกินไป อีกทั้ง เมื่อดูรายละเอียดยังพบว่า ค่าใช้จ่ายเป็นเพียงแค่ขั้นตอนในการศึกษาจึงไม่สมเหตุสมผลที่จะใช้งบฯมากถึง 5 เปอร์เซ็นต์ของงบฯทั้งหมด อย่างไรก็ตาม เมื่อมีการอภิปรายเสร็จสิ้น ก็ไม่ได้มีการปรับลดงบประมาณในส่วนของกรมบัญชีกลางแต่อย่างใด</p></body>
</news>
