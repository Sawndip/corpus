<teiHeader>
<fileDesc>
<titleStmt>
  <title>"สดศรี" ระบุ  กรณีวินิจฉัย 28 ส.ส.ปชป. ไม่ได้บรรจุเข้าสู่วาระประชุมวันนี้  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300049&tb=N255206  </bibl>
</sourceDesc>
</fileDesc>
</teiHeader>
<news>
<headline>"<persName>สดศรี</persName>" ระบุ  กรณีวินิจฉัย 28 ส.ส.ปชป. ไม่ได้บรรจุเข้าสู่วาระประชุมวันนี้</headline>
<lead></lead>
<neck></neck>
<body><p>กรรมการการเลือกตั้ง ด้านกิจการพรรคการเมือง ระบุ กรณีการวินิจฉัยคุณสมบัติ 28 ส.ส.พรรคประชาธิปัตย์ ถือหุ้นในบริษัทที่เป็นคู่สัมปทานของรัฐ ไม่ได้บรรจุเข้าสู่วาระประชุมวันนี้ คาดว่าจะพิจารณาสัปดาห์หน้า <persName>นางสดศรี สัตยธรรม</persName> กรรมการการเลือกตั้ง ด้านกิจการพรรคการเมือง กล่าวถึงกรณีการวินิจฉัยคุณสมบัติ 28 ส.ส.พรรคประชาธิปัตย์ ถือหุ้นในบริษัทที่เป็นคู่สัมปทานของรัฐ ว่า ยังไม่ได้บรรจุเรื่องนี้ในระเบียบวาระของการประชุมในวันนี้ อีกทั้ง ประธาน กกต. ก็ยังไม่ได้มีการแจกซองบันทึกความเห็นของทางอนุกรรมการฯ ที่วินิจฉัยเรื่องดังกล่าว เบื้องต้นจึงคาดว่า น่าจะไม่มีการชี้ขาดในวันนี้ ซึ่งเมื่อประธานแจกซองก็น่าจะให้ กกต.แต่ละคนกลับไปพิจารณา 3 วัน ก่อนจะเข้าสู่การพิจารณาได้ในสัปดาห์หน้า</p></body>
</news>
