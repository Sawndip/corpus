<teiHeader>
<fileDesc>
<titleStmt>
  <title>นายกฯย้ำคมนาคมเร่งดำเนินการ'แอร์พอร์ตลิงค์'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-01 14:24:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=310&contentID=6030  </bibl>
</sourceDesc>
</fileDesc>
</teiHeader>
<news>
<headline>นายกฯย้ำคมนาคมเร่งดำเนินการ'แอร์พอร์ตลิงค์'</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (1 ก.ค.) <persName>นายพุฒิพงศ์ ปุณณกัณฑ์</persName> ผู้ช่วยรัฐมนตรีประจำสำนักนายกรัฐมนตรี เปิดเผยว่า ที่ประชุมคณะกรรมการรัฐมนตรีเศรษฐกิจในวันนี้ ได้สั่งการให้กระทรวงคมนาคมกลับไปจัดทำแผนแม่บทเกี่ยวกับการพัฒนาระบบขนส่งทางรางใหม่ทั้งหมด ทั้งระบบขนส่งทางรถไฟ ระบบขนส่งมวลชนทางราง ระบบขนส่งมวลชนในเขต กทม.และปริมณฑล เนื่องจากโครงการต่าง ๆ ที่นำมาเสนอให้คณะรัฐมนตรีเศรษฐกิจพิจารณาวันนี้ ยังไม่ครอบคลุมและเชื่อมโยงกัน รวมทั้งบางเส้นทางยังไม่ปรากฎอยู่ในแผนแม่บททั้งฉบับใหม่และฉบับเก่า จึงเห็นว่า ควรให้สำนักงานนโยบายและแผนการขนส่งและจราจร (สนข.) และกระทรวงคมนาคม ไปทำแผนแม่บทฉบับใหม่ที่อยู่ระหว่างดำเนินการให้แล้วเสร็จภายในเดือน ส.ค.ให้เรียบร้อยก่อน แล้วนำเสนอให้ ครม.พิจารณาต่อไป</p>

<p>นอกจากนี้ <persName>นายพุฒิพงศ์</persName> กล่าวว่า นายกรัฐมนตรียังย้ำให้กระทรวงคมนาคมเร่งดำเนินการเรื่องโครงการแอร์พอร์ตลิงค์ โดยต้องพยายามทำให้แล้วเสร็จภายในปีนี้ ไม่ให้ผิดพลาดไปจากแผนเดินที่กำหนดไว้ เพื่อไม่ให้มีผลต่ออุตสาหกรรมการท่องเที่ยวและการลงทุนในประเทศ เนื่องจากที่ผ่านมาการโรดโชว์ประเทศได้เสนอให้ทุกประเทศทราบว่า โครงการนี้จะแล้วเสร็จภายในสิ้นปี 2552 ขณะเดียวกันนายกรัฐมนตรียังย้ำเรื่องการจัดตั้งบริษัทเดินรถตามมติ ครม.เหมือนดิม แต่ให้หาเจ้าภาพไปทำความเข้าใจกับสหภาพรถไฟให้เรียบร้อย เพื่อชี้แจงเรื่องสิทธิต่าง ๆ ที่ควรจะได้.</p></body>
</news>
