<teiHeader>
<fileDesc>
<titleStmt>
  <title>'บัน'รอฟังรายงาน'กัมบารี'ก่อนเยือนพม่า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/290609/6966  </bibl>
</sourceDesc>
</fileDesc>
</teiHeader>
<news>
<headline>'<persName>บัน</persName>'รอฟังรายงาน'<persName>กัมบารี</persName>'ก่อนเยือนพม่า</headline>
<lead><persName>นายอิบราฮิม   กัมบารี</persName>   ทูตพิเศษของสหประชาชาติ   เสร็จสิ้นภารกิจการเยือนพม่าหนที่  8  เมื่อวันเสาร์  ไม่ได้พบ<persName>นางอองซาน   ซูจี</persName>  อีกตามเคย  คาดเตรียมรายงานผลการเยือนให้<persName>นายบัน  กีมูน</persName>  เลขาฯ  สหประชาชาติรับทราบ   เพื่อตัดสินใจจะเดินทางเยือนพม่าในเดือนหน้าหรือไม่</lead>
<neck></neck>
<body><p>ภารกิจการเยือนพม่าของนายบันครั้งนี้ มีจุดประสงค์หลักเพื่อปูทางสำหรับการเดินทางเยือนของเลขาธิการสหประชาชาติในช่วงต้นเดือนหน้า เพื่อกดดันให้รัฐบาลทหารพม่ายุติการดำเนินคดีกับ<persName>นางซูจี</persName>อย่างไม่เป็นธรรม ในข้อหาละเมิดกฎการกักบริเวณภายในบ้านพัก</p>
<p> ระหว่างการเยือนเป็นเวลา2วันทูตพิเศษสหประชาชาติชาวไนจีเรียได้พบหารือกับ<persName>นายญาณวิน</persName>รัฐมนตรีต่างประเทศพม่าถึง2ครั้งที่กรุงเนย์ปิดอว์ก่อนที่จะกลับมาหารือกับเอกอัครราชทูตสิงคโปร์และเจ้าหน้าที่ของยูเอ็นในย่างกุ้ง</p>
<p> <persName>ฮัก-ฟานลือ</persName>โฆษกของยูเอ็นในกรุงเทพฯระบุว่า<persName>นายกัมบารี</persName>น่าจะสรุปผลการเยือนพม่าให้<persName>นายบัน</persName>รับทราบ ก่อนที่<persName>นายบัน</persName>จะเดินทางเยือนญี่ปุ่นในวันจันทร์ </p>
<p> ด้านหนังสือพิมพ์นิวไลต์ออฟเมียนมาร์รายงานยืนยันว่าการมาของ<persName>นายกัมบารี</persName>ครั้งนี้ก็เพื่อหารือถึงแผนการเดินทางเยือนของ<persName>นายบัน</persName>ต้นเดือนหน้า</p>
<p> การเยือนพม่าหนนี้ เป็นอีกครั้งที่<persName>นายกัมบารี</persName>ไม่ได้เข้าพบ<persName>นางซูจี</persName> หลังเสร็จภารกิจเขาได้เดินทางออกจากพม่าทันทีช่วงเย็นวันเสาร์ ด้วยเที่ยวบินของสายการบินไทย</p>
<p> <persName>นายบัน</persName>และ<persName>นายกัมบารี</persName> กำลังพยายามโน้มน้าวให้พม่าปล่อยตัวนักโทษการเมืองกว่า 2,000คนซึ่งรวมถึง<persName>นางซูจี</persName>วัย64ปีที่ขณะนี้กำลังถูกนำตัวขึ้นพิจารณาคดีในข้อหาละเมิดกฎการกักบริเวณ สืบเนื่องจากการที่<persName>นายจอห์นเยตทอว์</persName> ทหารผ่านศึกชาวอเมริกันลักลอบเข้าไปพักในบ้านของเธอ ซึ่งหากเธอถูกตัดสินให้มีความผิดอาจต้องโทษจำคุกสูงสุดนานถึง5ปี </p>
<p> ขณะเดียวกันเมื่อวันอาทิตย์ <persName>นางลอรา บุช</persName> อดีตสตรีหมายเลขหนึ่งของสหรัฐ ซึ่งเคยออกมาวิจารณ์รัฐบาลทหารพม่าก่อนหน้านี้ ได้ร่วมเรียกร้องให้เลขาฯยูเอ็นออกแรงกดดันพม่าให้ยุติการละเมิดสิทธิมนุษยชนอีกครั้งโดยเฉพาะอย่างยิ่งต่อชนกลุ่มน้อย</p>
<p> นักการทูตของยูเอ็นมองว่า<persName>นายบัน</persName>อาจลังเลที่จะเยือนพม่า เพราะเกรงว่ารัฐบาลพม่าจะฉวยโอกาสนี้สร้างความชอบธรรมในการดำเนินคดีเล่นงาน<persName>นางซูจี</persName>ต่อไป</p></body>
</news>
