<teiHeader>
<fileDesc>
<titleStmt>
  <title>ปีเตอร์ รีด ดึง"พิพัฒน์"เสริมทัพดวลหงส์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/26/news_29001888.php?news_id=29001888  </bibl>
</sourceDesc>
</fileDesc>
</teiHeader>
<news>
<headline><persName>ปีเตอร์ รีด</persName> ดึง"<persName>พิพัฒน์</persName>"เสริมทัพดวลหงส์</headline>
<lead><persName>ปีเตอร์ รีด</persName> สั่งเรียกตัว "<persName>เจ้าต้น</persName>" <persName>พิพัฒน์ ต้นกันยา</persName> ดาวยิง 7 ประตูของการท่าเรือไทย เอฟซีเข้าเสริมทีมชาติไทย พร้อมหาเกมลับแข้งในช่วงฝึกซ้อม ขณะที่ทีมซีเกมส์อาจมีการเรียก 20 นักเตะเข้าแคมป์สลับกับทีมชุดใหญ่</lead>
<neck></neck>
<body><p>การเตรียมทีมชาติไทยลงเตะฟุตบอลนัดอุ่นเครื่อง กับ "หงส์แดง" ลิเวอร์พูล ทีมดังจากพรีเมียร์ลีก ประเทศอังกฤษ ในวันที่ 22 ก.ค.นี้ ที่สนามราชมังคลากีฬาสถาน รวมถึงเตรียมทีมลุยศึกชิงแชมป์แห่งชาติเอเชีย หรือ "เอเชี่ยน คัพ 2011" รอบคัดเลือก กลุ่ม อี นัดที่ 3 กับ สิงคโปร์ ที่ประเทศสิงคโปร์ในวันที่ 14 พ.ย.นี้</p>
<p>ล่าสุดสมาคมฟุตบอลแห่งประเทศไทยประกาศเรียกตัว "<persName>เจ้าต้น</persName>" <persName>พิพัฒน์ ต้นกันยา</persName> ดาวซัลโว 7 ประตูของทีม "สิงห์เจ้าท่า" การท่าเรือไทย เอฟซี เข้ามาเสริมทีมอีก 1 คน หลังจากก่อนหน้านี้ประกาศรายชื่อไปแล้ว 26 คน และมีนักเตะถอนตัวไป 1 คนคือ <persName>นิรุจน์ สุระเสียง</persName> ที่บาดเจ็บ ซึ่งนักเตะทั้งหมดต้องมารายงานตัวในวันที่ 29 มิ.ย. เวลา 14.00 น. ที่โรงแรมเรดิสัน</p>
<p>"<persName>เสี่ยง้วน</persName>" <persName>ธารา พฤกษ์ชะอุ่ม</persName> ผู้ช่วยเลขาธิการสมาคมฟุตบอลไทย เปิดเผยว่า ถึงตรงนี้ <persName>ปีเตอร์ รีด</persName> ยังไม่สามารถบอกได้ว่าจะมีการเรียกนักเตะเพิ่มหรือไม่ เพราะต้องรอให้นักฟุตบอลทั้ง 26 คน มารายงานตัวในวันที่ 29 มิ.ย.ก่อน นอกจากนี้แล้ว <persName>ปีเตอร์ รีด</persName> ยังต้องการที่จะได้เกมอุ่นเครื่องให้ทีมชาติไทยมีความเคลื่อนไหวอย่างต่อ เนื่องด้วย</p>
<p>ขณะเดียวกัน มีรายงานข่าวว่า สมาคมฟุตบอลไทยอาจจะประกาศเรียกนักเตะทีมชาติไทยชุดซีเกมส์ประมาณ 20 คน เข้ามาเก็บตัวฝึกซ้อมสลับการเตรียมทีมของทีมชาติไทยชุดใหญ่ เนื่องจากที่ผ่านมาทีมซีเกมส์ไม่มีความเคลื่อนไหวเลยนับตั้งแต่อุ่นเครื่อง กับทีมชาตินิวซีแลนด์ ซึ่งตอนนี้ทีมงานสตาฟฟ์โค้ชกำลังพิจารณารายชื่อนักเตะอายุไม่เกิน 23 ปี เพื่อจะประกาศเรียกตัวอย่างเป็นทางการอีกครั้ง</p></body>
</news>
