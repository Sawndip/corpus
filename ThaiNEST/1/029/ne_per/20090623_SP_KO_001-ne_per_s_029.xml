<teiHeader>
<fileDesc>
<titleStmt>
  <title>จอห์นสันทำสถิติกองหลังค่าเหนื่อยสูงสุดในลีกผู้ดี หงส์เพิ่มเงินให้มาสเชราโน 3 เท่า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090623/18116/%e0%b8%88%e0%b8%ad%e0%b8%ab%e0%b9%8c%e0%b8%99%e0%b8%aa%e0%b8%b1%e0%b8%99%e0%b8%97%e0%b8%b3%e0%b8%aa%e0%b8%96%e0%b8%b4%e0%b8%95%e0%b8%b4%e0%b8%81%e0%b8%ad%e0%b8%87%e0%b8%ab%e0%b8%a5%e0%b8%b1%e0%b8%87%e0%b8%84%e0%b9%88%e0%b8%b2%e0%b9%80%e0%b8%ab%e0%b8%99%e0%b8%b7%e0%b9%88%e0%b8%ad%e0%b8%a2%e0%b8%aa%e0%b8%b9%e0%b8%87%e0%b8%aa%e0%b8%b8%e0%b8%94%e0%b9%83%e0%b8%99%e0%b8%a5%e0%b8%b5%e0%b8%81%e0%b8%9c%e0%b8%b9%e0%b9%89%e0%b8%94%e0%b8%b5%e0%b8%ab%e0%b8%87%e0%b8%aa%e0%b9%8c%e0%b9%80%e0%b8%9e%e0%b8%b4%e0%b9%88%e0%b8%a1%e0%b9%80%e0%b8%87%e0%b8%b4%e0%b8%99%e0%b9%83%e0%b8%ab%e0%b9%89%e0%b8%a1%e0%b8%b2%e0%b8%aa%e0%b9%80%e0%b8%8a%e0%b8%a3%e0%b8%b2%e0%b9%82%e0%b8%993%e0%b9%80%e0%b8%97%e0%b9%88%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline><persName>จอห์นสัน</persName>ทำสถิติกองหลังค่าเหนื่อยสูงสุดในลีกผู้ดี หงส์เพิ่มเงินให้มาสเชราโน 3 เท่า</headline>
<lead>ลิเวอร์พูล รองแชมป์พรีเมียร์ลีก อังกฤษ เซ็นสัญญาว่าจ้าง <persName>เกลน จอห์นสัน</persName> แบ็กขวาทีมชาติอังกฤษ เรียบร้อยแล้ว เมื่อกลางดึกวันจันทร์ที่ 22 มิ.ย.ที่ผ่านมา ด้วยการจ่ายค่าตัว 18.5 ล้านปอนด์ (925 ล้านบาท) ให้ปอร์ทสมัธ ทีมอันดับ 14 และอดีตต้นสังกัด</lead>
<neck></neck>
<body><p>ฟูลแบ็กผู้นี้จะกลายเป็นผู้เล่นตำแหน่งกองหลังที่ได้รับค่าจ้างสูงที่สุดใน พรีเมียร์ลีกอีกด้วย เพราะ "หงส์แดง" ต้องจ่ายเงินรวม 21 ล้านปอนด์ (1,050 ล้านบาท) ตลอดอายุงาน 5 ปี หรือเฉลี่ยเป็นสัปดาห์ละ 1 แสนปอนด์ (5 ล้านบาท) ส่งผลให้แบ็กขวาวัย 24 ปีผู้นี้เป็นผู้เล่นหน้าใหม่คนแรกก่อนเปิดฤดูกาลแข่งขันใหม่ของ "ลิเวอร์เบิร์ด"</p>
<p>ขณะเดียวกัน <persName>ราฟาเอล เบนิเตซ</persName> ผู้จัดการทีมลิเวอร์พูล ประกาศทำทุกวิถีทางที่จะเก็บตัว <persName>ฮาเบียร์ มาสเชราโน</persName> กองกลางกัปตันทีมชาติอาร์เจนตินาไว้ในถิ่นแอนฟิลด์ให้ได้ หลัง <persName>วอลเตอร์ ทาเมอร์</persName> ผู้จัดการส่วนตัวของมิดฟิลด์วัยเบญจเพสผู้นี้เดินทางไปเจรจากับบาร์เซโลนา ทริปเปิลแชมป์ลาลีกา, คิงส์คัพ และสโมสรยุโรป ถ้วยยูฟ่า แชมเปี้ยนส์ลีก ด้วยการโก่งค่าตัว "มาสเช่" ขึ้นไปถึง 45 ล้านปอนด์ (2,250 ล้านบาท) ส่งผลให้ "บาร์ซ่า" ตอบปฏิเสธในทันที</p>
<p>แถมล่าสุดพร้อมเพิ่มค่าเหนื่อยให้ กัปตัน "ฟ้าขาว" ผู้นี้ถึง 3 เท่าเป็นอย่างต่ำ จากเดิมที่ได้รับ 3 หมื่นปอนด์ (1.5 ล้านบาท) ต่อสัปดาห์ เมื่อตกลงมาร่วมงานถิ่นแอนฟิลด์เมื่อ 3 ปีก่อน ซึ่งนับเป็นค่าเหนื่อยต่ำสุดหากเทียบกันระหว่างผู้เล่นชุดใหญ่ของลิเวอร์พูลขณะนี้</p></body>
</news>
