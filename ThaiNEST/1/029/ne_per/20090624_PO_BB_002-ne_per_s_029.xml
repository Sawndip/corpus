<teiHeader>
<fileDesc>
<titleStmt>
  <title>กกต.เลื่อนฟัน"44ส.ส."ถือหุ้น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/24/news_28987249.php?news_id=28987249  </bibl>
</sourceDesc>
</fileDesc>
</teiHeader>
<news>
<headline>กกต.เลื่อนฟัน"44ส.ส."ถือหุ้น</headline>
<lead>กกต. สั่งเลื่อนพิจารณาปม “44 ส.ส.” ถือหุ้นสัมปทานรัฐ ออกไปอีก 15 วัน อ้างยังสอบไม่ครบ-ให้อนุฯ หาข้อมูลเพิ่ม ด้าน ส.ส.เพื่อไทยโวย กกต.ไม่ให้ชี้แจงกรณี ส.ส.ถือหุ้น ร้องขอเลื่อนชี้แจงอีก 15 วัน ประธานวุฒิฯ เผยยังไม่ได้รับคำวินิจฉัย กกต.กรณีสั่ง 16 ส.ว.พ้นสมาชิกภาพ นายกฯ ยอมรับปัญหาขัดแย้งและทุจริต ส่งผลคะแนนนิยมรัฐบาลตกวูบ</lead>
<neck></neck>
<body><p><persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง (กกต.) แถลงว่า ที่ประชุม กกต.วานนี้ (23 มิ.ย.) ได้พิจารณารายงานการสอบสวนของคณะอนุกรรมการ กรณี<persName>นายเรืองไกร ลีกิจวัฒนะ</persName> ส.ว.สรรหา และ <persName>นายสมคิด หอมเนตร</persName> นักวิชาการอิสระ ร้องขอให้ กกต.ตรวจสอบการสิ้นสุดสมาชิกภาพความเป็น ส.ส.จำนวน 61 คน เนื่องจากถือครองหุ้นในธุรกิจสื่อ และถือครองหุ้นในบริษัทที่เป็นคู่สัญญาสัมปทานกับรัฐ </p>
<p>โดยมีมติตามที่อนุฯเสนอยุติการสอบสวนในส่วนอดีต ส.ส.ที่ถูกร้อง 17 คน เนื่องจากศาลรัฐธรรมนูญ สั่งถอนสิทธิเลือกตั้งจากเหตุยุบพรรค และลาออกจากตำแหน่ง ได้แก่ 1.<persName>นายบรรหาร ศิลปอาชา</persName> 2 <persName>น.ส.กัญจนา ศิลปอาชา</persName> 3.<persName>นายเสมอกัน เที่ยงธรรม</persName> 4.<persName>นายสิริพงศ์ อังคสกุลเกียรติ</persName> 5.<persName>นายกมล จิระพันธุ์วาณิช</persName> 6.<persName>นายวีรพล อดิเรกสาร</persName> 7.<persName>นายสงคราม กิจเลิศไพโรจน์</persName> 8.<persName>นายอิทธิ ศิริลัทธยากร</persName> 9.<persName>นายทรงศักดิ์ ทองศรี</persName> 10.<persName>นายสมชาย วงศ์สวัสดิ์</persName> 11.<persName>ร.ท. กุเทพ ใสกระจ่าง</persName> </p>
<p>ผู้ที่ลาออกจากการเป็น ส.ส.ไปแล้ว ได้แก่ 1.<persName>นายสุขุมพงศ์ โง่นคำ</persName> 2.<persName>นายสุธา ชันแสง</persName> 3.<persName>นายสมพงษ์ อมรวิวัฒน์</persName> 4.<persName>พล.อ.เชษฐา ฐานะจาโร</persName> และ 5.<persName>นายพงศกร อรรณนพพร</persName> ส่วนผู้ที่ไม่เคยเป็น ส.ส.คือ <persName>นางอุไรวรรณ เทียนทอง</persName> </p>
<p><persName>นายสุทธิพล</persName> กล่าวอีกว่า ผู้ถูกร้องที่เหลืออีก 44 คนนั้น มี 6 คนเป็นรัฐมนตรี กกต.มีมติขยายเวลาการสอบสวน ให้อนุกรรมการฯ อีก 15 วัน เพื่อให้ไปสอบสวนหาข้อมูลเพิ่มเติม </p>
<p>ทั้งนี้ อนุฯ ได้มีหนังสือสอบถามข้อมูลไปยังบริษัทที่ถูกระบุว่า ผู้ถูกร้องถือหุ้นอยู่ 306 บริษัท โดย ณ วันที่ 8 มิ.ย. ได้รับหนังสือชี้แจงมาเพียง 234 บริษัท ซึ่งในจำนวนนี้อนุฯ เห็นว่า ประกอบธุรกิจที่เข้าลักษณะต้องห้ามส.ส.และส.ว.เข้าไปถือครองหุ้น 28 บริษัท แต่มีบางบริษัทที่ซ้ำกับบริษัทที่ได้มีการพิจารณาไปแล้ว 14 บริษัทจากการถือครองหุ้นของ ส.ว. </p>
<p>รวมทั้งให้อนุฯ ให้โอกาสกับผู้ถูกร้องมาชี้แจงเพิ่มเติม เนื่องจากส.ส. 44 คน ได้มาชี้เพียง 12 คน และให้ไปตรวจสอบว่า รายชื่อผู้ถูกร้องที่ดำเนินการอยู่มีความซ้ำซ้อนกับรายชื่อ ส.ส.ที่<persName>นายศุภชัย ใจสมุทร</persName> ยื่นร้องเข้ามาอีก 28 คนหรือไม่ </p>
<p><persName>นายสุทธิพล</persName> กล่าวว่า การที่ให้อนุกรรมการฯ ไปสอบเพิ่มเติม ไม่ได้เป็นเพราะกกต.จะรอผลการสอบสวนของอนุกรรมการฯ ชุดที่กำลังสอบ<persName>นายกษิต ภิรมย์</persName> รมว.ต่างประเทศ และชุดที่สอบ 28 ส.ส.ที่<persName>นายศุภชัย</persName> ร้อง แม้ว่าอนุฯ ดังกล่าวสอบสวนเสร็จแล้ว และอยู่ระหว่างการทำรายงานเสนอต่อประธาน กกต.ก็ตาม ซึ่งถ้าอนุฯสอบได้ข้อมูลครบถ้วน กกต.ก็สามารถวินิจฉัยได้ทันที </p>
<p>กกต.เปิดโฉม44ส.ส.อยู่ในข่ายถูกสอย</p>
<p>สำหรับ 44 ส.ส.และรัฐมนตรีประกอบด้วย พรรคเพื่อไทย 23 คน คือ 1.<persName>นายสุนัย จุลพงศธร</persName> ส.ส.สัดส่วน 2.<persName>นายสมพล เกยุราพันธุ์</persName> ส.ส.สัดส่วน 3.<persName>พ.อ.อภิวันท์ วิริยะชัย</persName> ส.ส. นนทบุรี 4.<persName>นายอดุลย์ วันไชยธนวงศ์</persName> ส.ส.แม่ฮ่องสอน 5.<persName>นางปานหทัย เสรีรักษ</persName>์ ส.ส.แพร่ 6 .<persName>นายเอี่ยม ทองใจสด</persName> ส.ส.เพชรบูรณ์ 7.<persName>นาย ไพโรจน์ ตันบรรจง</persName> ส.ส.พะเยา 8.<persName>นายนิทัศน์ ศรีนนท์</persName> ส.ส.นนทบุรี 9.<persName>นายปวีณ แซ่จึง</persName> ส.ส.ศรีสะเกษ 10.<persName>นายอิทธิรัตน์ จันทรสุรินทร์</persName> ส.ส.ลำปาง </p>
<p>11.<persName>นายจุลพันธ์ อมรวิวัฒน์</persName> ส.ส.เชียงใหม่ 12.<persName>น.ส.ชินณิชา วงศ์สวัสดิ์</persName> ส.ส.เชียงใหม่ 13.<persName>นายอิทธิเดช แก้วหลวง</persName> ส.ส.เชียงราย 14.<persName>นายรังสรรค์ วันไชยธนวงศ์</persName> ส.ส.เชียงราย 15.<persName>ร.ท.ปรีชาพล พงษ์พานิช</persName> ส.ส.ขอนแก่น 16.<persName>นางดวงแข อรรณนพพร</persName> ส.ส.ขอนแก่น 17.<persName>นายภูมิ สาระผล</persName> ส.ส.ขอนแก่น 18.<persName>พล.อ.สมชาย วิษณุวงศ์</persName> ส.ส.กาญจนบุรี 19.<persName>นายวิชาญ มีนชัยนันท์</persName> ส.ส.กทม. 20.<persName>น.ส.กฤษณา สีหลักษณ์</persName> ส.ส.สัดส่วน 21.<persName>นายวิรุฬ เตชะไพบูลย์</persName> ส.ส.สัดส่วน 22.<persName>นายอัสนี เชิดชัย</persName> ส.ส.สัดส่วน 23.<persName>พล.ต.อ. วิรุฬห์ พื้นแสน</persName> ส.ส.สัดส่วน </p>
<p>พรรคเพื่อแผ่นดิน 8 คน ได้แก่ 1.<persName>นางมลิวัลย์ ธัญญสกุลกิจ</persName> ส.ส.สุรินทร์ 2.<persName>นายสาธิต เทพวงศ์ศิริรัตน์</persName> ส.ส.สุรินทร์ 3.<persName>นายวัลลภ ไทยเหนือ</persName> ส.ส.สัดส่วน 4.<persName>พล.ต.อ.ประชา พรหมนอก</persName> ส.ส.สัดส่วน 5.<persName>ม.ร.ว.กิติวัฒนา (ไชยันตร์) ปกมนตรี</persName> ส.ส.สัดส่วน 6.<persName>นายประนอม โพธิ์คำ</persName> ส.ส.นครราชสีมา 7.<persName>นายสมเกียรติ ศรลัมพ์</persName> ส.ส.สัดส่วน และ 8.<persName>นายอนุวัฒน์ วิเศษจินดาวัฒน์</persName> ส.ส.นครราชสีมา </p>
<p>พรรคชาติไทยพัฒนา 2 คน ได้แก่ 1.<persName>พล.ต.สนั่น ขจรประศาสน์</persName> ส.ส.พิจิตร รองนายกรัฐมนตรี 2.<persName>นายอัศวิน วิภูศิริ</persName> ส.ส.สัดส่วน และ <persName>นายเกื้อกูล ด่านชัยวิจิตร</persName> รมช.คมนาคม ซึ่งไม่ได้เป็น ส.ส. ในส่วนพรรคประชาราช 3 คน ได้แก่ 1.<persName>น.ส.ตรีนุช เทียนทอง</persName> ส.ส.สระแก้ว 2.<persName>นายสมชัย เจริญชัยฤทธิ์</persName> ส.ส.นครสวรรค์ และ 3.<persName>นายเสนาะ เทียนทอง</persName> ส.ส.สระแก้ว </p>
<p>พรรคภูมิใจไทย 3 คน ได้แก่ 1.<persName>นายบุญจง วงศ์ไตรรัตน์</persName> ส.ส.นครราชสีมา รมช.มหาดไทย 2.<persName>นายมานิต นพอมรบดี</persName> ส.ส.ราชบุรี รมช. สาธารณสุข และ 3.<persName>นายชัย ชิดชอบ</persName> ส.ส.สัดส่วน และประธานรัฐสภา </p>
<p>ส.ส.พรรคประชาธิปัตย์ 1 คน คือ <persName>นาย ไพฑูรย์ แก้วทอง</persName> ส.ส.สัดส่วน รมว.แรงงาน ส.ส.พรรครวมใจไทยชาติพัฒนา 2 คน ได้แก่ 1.<persName>นายวรรณรัตน์ ชาญนุกูล</persName> ส.ส.นครราชสีมา รมว.พลังงาน และ 2.<persName>นายสมชัย ฉัตรพัฒนศิริ</persName> ส.ส.นครราชสีมา และ ส.ส.พรรคกิจสังคม 1 คน คือ <persName>นายมนต์ชัย วิวัฒน์ธนาฒย์</persName> ส.ส.พิษณุโลก </p>
<p>ขยายเวลาสอบสอย”<persName>วรวัจน์</persName>”15วัน</p>
<p><persName>นายสุทธิพล</persName> กล่าวอีกว่า กกต.ยังมีมติขยายเวลาให้อนุกรรมการสอบสวน กรณี<persName>นายเรืองไกร</persName> ร้องขอให้สอบสวนการกระทำอันเป็นเหตุให้สิ้นสมาชิกภาพการเป็นส.ส.และรัฐมนตรีของ<persName>นายวรวัจน์ เอื้ออภิญญกุล</persName> ส.ส.เพื่อไทย กรณีปกปิดการยื่นแสดงบัญชีหนี้สินและทรัพย์สินในการเข้าดำรงตำแหน่งส.ส. และการพ้นจากตำแหน่ง รมว.วัฒนธรรม โดยให้ขยายออกไปอีก 15 วัน นับแต่วันที่ 21 มิ.ย. ถึง 5 ก.ค. </p>
<p>ไฟเขียวให้ตั้งพรรค”การเมืองใหม่” </p>
<p><persName>นายสุทธิพล</persName> กล่าวด้วยว่า กกต.มีมติเห็นชอบให้นายทะเบียนตอบรับการยื่นขอจดแจ้งจัดตั้งพรรคการเมืองใหม่ ที่มี <persName>นายสมศักดิ์ โกศัยสุข</persName> หัวหน้าพรรค พร้อมคณะ 27 คน ยื่นขอจดจัดตั้งเมื่อวันที่ 4 มิ.ย.ที่ผ่านมา เนื่องจากตรวจสอบแล้วพบว่ามีรายการเอกสารครบถ้วนตามมาตรา 12 ของพ.ร.บ.พรรคการเมือง อีกทั้งผู้เข้าร่วมประชุมก่อตั้งพรรค 27 คน ก็ได้มาให้ถ้อยคำยืนยันและเมื่อตรวจสอบผู้ที่ยื่นขอจัดตั้งก็ไม่ได้เป็นผู้ถูกเพิกถอนสิทธิหรือเป็นสมาชิกพรรคอื่นได้ </p>
<p>ยื้อสอบภท.ปมเลือกตั้งซ่อมสกลฯ20วัน</p>
<p><persName>นายสุทธิพล</persName> กล่าวอีกว่า กกต.มีมติขยายเวลาเป็นครั้งที่ 2 ให้กับคณะอนุกรรมการสอบสวนกรณีที่<persName>นายพิชา วิจิตรศิลป์</persName> ประธานชมรมกฎหมายภิวัฒน์ และเครือข่าย ยื่นขอให้กกต.ตรวจสอบพรรคภูมิใจไทย ในส่วนของกรรมการบริหารพรรค และผู้ที่พรรคส่งลงสมัครรับเลือกตั้งส.ส.เขต 3 สกลนคร ว่า มีการกระทำฝ่าฝืนการเลือกตั้ง ออกไปอีก 20 วัน นับตั้งแต่วันที่ 15 มิ.ย.ซึ่งจะครบกำหนดวันที่ 14 ก.ค.นี้</p>
<p>ส.ส.เพื่อไทยโวยกกต.ไม่ให้ชี้แจงถือหุ้น</p>
<p><persName>นายสุนัย จุลพงศธร</persName> ส.ส.สัดส่วน พรรคเพื่อไทย กล่าวถึงกรณี ส.ส.ถือหุ้นว่า พรรคมีมติให้ฝ่ายกฎหมายของพรรคส่งหนังสือร้องขอความเป็นธรรม และขอเข้าชี้แจงต่อ กกต.เนื่องจากวันที่ 23 มิ.ย. ถือว่ายังไม่ครบกำหนด 7 วัน ตามที่กกต.ทำหนังสือมาให้เข้าชี้แจง แต่ไม่สามารถชี้แจงได้ โดยขอเลื่อนชี้แจงออกไปอีก 15 วัน เพราะข้อเท็จจริงในบางรายการนั้นจำเป็นต้องใช้เวลาในการค้นหาข้อมูล</p>
<p><persName>นายสุนัย</persName> กล่าวว่า รัฐธรรมนูญมีหลายข้อที่ไม่สอดคล้องกับความเป็นจริง โดยเฉพาะมาตรา 43 กับมาตรา 265 มีความขัดแย้งกัน กรณีของการถือหุ้นในบริษัทรัฐวิสาหกิจที่เป็นคู่สัญญากับรัฐนั้น ตนไม่เคยซื้อหุ้น แต่ภรรยาทำงานในบริษัทของรัฐวิสาหกิจที่เป็นคู่สัญญากับรัฐ และบริษัทนั้นต้องการให้พนักงานถือหุ้นของบริษัท เพื่อที่จะได้เกิดความรักในบริษัท ซึ่งเป็นไปตามสิทธิของรัฐธรรมนูญมาตรา 43 ที่ว่าด้วยสิทธิเสรีภาพในการประกอบอาชีพ หรือว่าลูกเมียของ ส.ส.ทำงานในรัฐวิสาหกิจไม่ได้ </p>
<p>ปธ.วุฒิฯยังไม่ได้รับคำวินิจฉัยฟัน16ส.ว.</p>
<p><persName>นายประสพสุข บุญเดช</persName> ประธานวุฒิสภา กล่าวถึงความคืบหน้าในการส่งคำวินิจฉัยของ กกต. กรณีมีมติให้ส.ว.16 คน สิ้นสมาชิกภาพ เนื่องจากถือหุ้นสื่อ-สัมปทานของรัฐว่า ขณะนี้ กกต.ยังไม่ส่งเรื่องมาให้ ตนคิดว่า กกต.คงต้องใช้เวลาในการเขียนคำวินิจฉัยพอสมควร เนื่องจากในการลงมติเป็นการวินิจฉัยปากเปล่า เมื่อต้องเขียนคำวินิจฉัยจริงจึงต้องใช้เวลา </p>
<p>“<persName>อภิสิทธิ์</persName>”ยอมรับผลโพลล์นิยมรัฐบาลวูบ</p>
<p><persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงผลการสำรวจความคิดเห็นของกรุงเทพโพลล์ ที่ระบุว่า รัฐบาลสอบตก ว่า ต้องทำงานหนักขึ้น ส่วนจะปรับ ครม.หรือไม่นั้น ทุกเรื่องจะต้องนำมาประมวลและดูจังหวะเวลาที่เหมาะสม ทั้งนี้เคยพูดไปแล้วว่า เมื่อใดก็ตามที่มีข่าวความขัดแย้ง หรือมีการทุจริต ประชาชนจะรับไม่ได้ ถือเป็นสิ่งเตือนใจทุกคนในรัฐบาลว่า จะต้องไม่ให้มีสิ่งเหล่านี้เกิดขึ้น เพราะเมื่อมีข่าวแบบนี้เกิดขึ้นคงไม่มีที่ใดที่จะให้ความนิยมชมชอบ </p>
<p>ส่วนงานด้านความมั่นคงที่ได้คะแนนน้อยที่สุดนั้น ต้องยอมรับว่า ขึ้นอยู่กับเหตุการณ์ที่เกิดขึ้นด้วย คิดว่าในช่วงที่สำรวจอาจเป็นช่วงที่ประชาชนคงตกใจกับเหตุการณ์หลายเหตุการณ์ที่เกิดขึ้น</p>
<p>ผู้สื่อข่าวถามว่า ถือว่ารัฐบาลทำงานล้มเหลวหรือไม่ <persName>นายอภิสิทธิ์</persName> กล่าวว่า ได้พูดไปชัดเจนแล้วในเรื่องกรอบเวลาในการพิสูจน์การทำงาน อย่างไรก็ตาม มีการประเมินและปรับการทำงานอยู่ตลอดเวลา</p>
<p>“เป็นธรรมดามีคนที่มองว่ารัฐบาลจะทำงานไม่ครบ 3 เดือน 6 เดือน หรือไม่ครบ 1 ปี 2 ปี 3 ปี 4 ปี ส่วนตัวผมสนใจเพียงว่า ผมอยู่แล้ว ผมทำงาน ถ้าทำงานไม่ได้ ก็ไม่อยู่”</p></body>
</news>
