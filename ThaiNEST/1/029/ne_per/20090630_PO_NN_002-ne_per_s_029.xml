<teiHeader>
<fileDesc>
<titleStmt>
  <title>วาระการประชุม ครม.ที่น่าสนใจในวันนี้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168223  </bibl>
</sourceDesc>
</fileDesc>
</teiHeader>
<news>
<headline>วาระการประชุม ครม.ที่น่าสนใจในวันนี้</headline>
<lead></lead>
<neck></neck>
<body><p>การประชุมคณะรัฐมนตรี ที่มี<persName>นายอภิสิทธิ์ เวชชาชีวะ</persName> นายกรัฐมนตรี เป็นประธานในวันนี้ จะเริ่มเวลา 09.30 น. โดยมีวาระที่น่าสนใจ ที่ต้องพิจารณา อาทิ คณะกรรมการพัฒนาการเศรษฐกิจและสังคมแห่งชาติ หรือ สภาพัฒน์ เสนอขอขยายเวลาศึกษาข้อมูลโครงการเช่ารถเมล์ เอ็นจีวี 4  พันคัน ต่ออีก 1 เดือน หลังรับทราบข้อมูลที่ได้รับจากการจัดประชุมรับฟังความคิดเห็นของประชาชนและ ผู้มีส่วนเกี่ยวข้อง เมื่อวันที่ 23 มิ.ย.ที่ผ่านมา ขณะที่กระทรวงกลาโหม เตรียมเสนอให้ที่ประชุม เห็นชอบการใช้ พระราชบัญญัติ (พ.ร.บ.) ความมั่นคงภายในราชอาณาจักร เพื่อรักษาความปลอดภัยการประชุมรัฐมนตรีต่างประเทศอาเซียน(ARF) ที่ จ.ภูเก็ต ระหว่างวันที่ 16-23 ก.ค. นี้ ส่วนกระทรวงมหาดไทย เสนอที่ประชุมให้ทบทวนเพิ่มค่าครองชีพให้กับพนักงานการไฟฟ้านครหลวง และการประปานครหลวง เดือนละ 2,000 บาท สำหรับผู้มีเงินเดือนต่ำกว่า 50,000 บาท</p>
<p>ด้าน กระทรวงการคลัง ได้เสนอแผนกู้ยืมเงิน โครงการเศรษฐกิจไทยเข้มแข็ง โดยจะใช้เงินกู้จาก พ.ร.ก. และ พ.ร.บ.กู้เงิน มาชดเชยการขาดดุล และอีก 200,000 ล้านบาท เป็นการกู้เพื่อใช้ในการลงทุน</p></body>
</news>
