<teiHeader>
<fileDesc>
<titleStmt>
  <title>นายกฯ เดินทางโดยรถไฟความเร็วสูงของจีนไปยังนครเทียนจิน ระบุ จีนสนใจโครงการไทยเข้มแข็ง  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206250365&tb=N255206&return=ok&news_headline="%b9%d2%c2%a1%cf%20%e0%b4%d4%b9%b7%d2%a7%e2%b4%c2%c3%b6%e4%bf%a4%c7%d2%c1%e0%c3%e7%c7%ca%d9%a7%a2%cd%a7%a8%d5%b9%e4%bb%c2%d1%a7%b9%a4%c3%e0%b7%d5%c2%b9%a8%d4%b9%20%c3%d0%ba%d8%20%a8%d5%b9%ca%b9%e3%a8%e2%a4%c3%a7%a1%d2%c3%e4%b7%c2%e0%a2%e9%c1%e1%a2%e7%a7"  </bibl>
</sourceDesc>
</fileDesc>
</teiHeader>
<news>
<headline>นายกฯ เดินทางโดยรถไฟความเร็วสูงของจีนไปยังนครเทียนจิน ระบุ จีนสนใจโครงการไทยเข้มแข็ง</headline>
<lead>นายกรัฐมนตรี เดินทางโดยรถไฟความเร็วสูงของจีนไปยังนครเทียนจินวานนี้ พร้อมระบุ ทางการจีนสนใจในโครงการไทยเข้มแข็ง โดยเฉพาะการพัฒนาระบบรางของไทย</lead>
<neck></neck>
<body><p>ภารกิจของ<persName>นายอภิสิทธิ์ เวชชาชีวะ</persName> นายกรัฐมนตรี ระหว่างการเดินทางเยียนจีนอย่างเป็นทางการวานนี้ <persName>นายจาง เกาลี่</persName> เลขาธิการพรรคคอมมิวนิสต์นครเทียนจิน เข้าเยี่ยมคารวะระหว่างการเดินทางไปเยี่ยมชมนครเทียนจิน โดยนายกรัฐมนตรี กล่าวว่า ตนเองให้ความสำคัญการพัฒนาเศรษฐกิจของนครเทียนจิน โดยเฉพาะการพัฒนาอุตสาหกรรมและเทคโนโลยี และได้ชักชวนให้นครเทียนจินเข้าร่วมพัฒนาเศรษฐกิจในกรอบอาเซียนด้วย เนื่องจากนครเทียนจินเป็นเขตธุรกิจใหม่แห่งที่ 3 ของจีน อีกทั้งยังมีความได้เปรียบด้านภูมิศาสตร์หลายด้าน และเป็นแหล่งดึงดูดการลงทุน รวมถึงยังมีการพัฒนาท่าเรือใหม่ เพื่อเป็นศูนย์กลางการกระจายสินค้าในภูมิภาคด้วย</p>
<p>จากนั้น นายกรัฐมนตรีได้ให้สัมภาษณ์สื่อมวลชนไทย ระหว่างการเดินทางกลับจากนครเทียนจินบนรถไฟความเร็วสูงเพื่อกลับไปยังกรุงปักกิ่งว่า หากประเทศไทยมีการขนส่งในลักษณะนี้จะสะดวกยิ่งขึ้น แต่จะต้องไปดูถึงความเป็นไปได้ในเรื่องของธุรกิจเศรษฐกิจ ให้เกิดความคุ้มค่าต่อการลงทุน ซึ่งจากการหารือกับประธาน China Railway Engineering Corporation พบว่า ทางรัฐวิสาหกิจรถไฟจีนมีความสนใจที่จะเข้าร่วมโครงการไทยเข้มแข็ง</p>
<p>อีกทั้งยังพร้อมที่จะศึกษาในรายละเอียดมากยิ่งขึ้น ดังนั้นภายใน 2 เดือนข้างหน้า จะนำคณะมาพูดคุยถึงในรายละเอียด เพื่อจะได้เป็นรูปธรรมมากยิ่งขึ้น ทั้งรูปแบบการลงทุนและลักษณะการก่อสร้างรวมถึงเส้นทางด้วย สำหรับภารกิจของนายกรัฐมนตรีในวันนี้ ช่วงเช้าจะเข้าเยี่ยม<persName>นายหู จิ่นเทา</persName> ประธานาธิบดีสาธารณรัฐประชาชนจีน</p>
<p>จากนั้นจะให้สัมภาษณ์ต่อสื่อมวลชนจีน และเดินทางมาพบปะและมอบนโยบายแก่ทีมประเทศไทยในสาธารณรัฐประชาชนจีน รวมถึงพบปะชุมนุมไทยในกรุงปักกิ่งด้วย ขณะเดียวกันจะกล่าวสุนทรพจน์ต่อผู้สื่อข่าว ชมรมผู้สื่อข่าวต่างประเทศประจำประเทศจีน พร้อมทั้งเปิดโอกาสให้ประธานธนาคารอุตสาหกรรมและการพาณิชย์จีนเข้าพบ จากนั้น จะเดินทางไปนครกวางโจ</p></body>
</news>
