<teiHeader>
<fileDesc>
<titleStmt>
  <title>สิงห์บลูส์-เรือใบเจื่อน “ไมคอน” ขอปักหลักถิ่นงู  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-29 18:02:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000073539  </bibl>
</sourceDesc>
</fileDesc>
</teiHeader>
<news>
<headline>สิงห์บลูส์-เรือใบเจื่อน “<persName>ไมคอน</persName>” ขอปักหลักถิ่นงู</headline>
<lead>“สิงห์บลูส์” เชลซี และ “เรือใบสีฟ้า” แมนเชสเตอร์ ซิตี คงต้องกินแห้ว เมื่อ <persName>ดักลาส ไมคอน</persName> ประกาศชัดยังมีความสุขดีกับ อินเตอร์ มิลาน ยักษ์ใหญ่แห่งเซเรีย อา อิตาลี</lead>
<neck></neck>
<body><p>เคยออกอาการงอนต้นสังกัดอยู่พักใหญ่ หลังเห็นบอร์ดบริหาร “งูใหญ่” อินเตอร์ มิลาน เอาแต่เอาใจ <persName>ซลาตัน อิบราฮิมโมวิช</persName> กองหน้าซูเปอร์สตาร์ทีมชาติสวีเดนเป็นพิเศษ ทว่าล่าสุดดูเหมือน <persName>ดักลาส ไมคอน</persName> แบ็กขวาจอมบุกทีมชาติบราซิล พร้อมปักหลักอยู่โยงในซาน ซิโร</p>
<p><persName>ไมคอน</persName> เอ่ยปากผ่าน “เดอะซัน” สื่อเมืองผู้ดี “ผมพูดหลายครั้งว่ายังต้องการอยู่กับ อินเตอร์ มิลาน ต่อไป ผมมีความสุขที่จะเล่นให้ทีม ถ้าพวกเขาบรรลุข้อตกลงต่างๆ โดยปราศจากปัญหา”</p>
<p>“ถ้า อินเตอร์ มิลาน ได้ดูฟอร์มการเล่นของผมในทัวร์นาเมนต์ คอนเฟดเดอเรชันส์ คัพ พวกเขาคงยอมรับในฝีเท้าของผม ตอนนี้ผมจะเดินทางกลับไปยังบราซิลพร้อมกับภรรยาและลูก แต่ผมยังมีความสุขที่จะอยู่กับ อินเตอร์ มิลาน ต่อไป เพียงแต่ผมแค่รู้สึกเหนื่อยล้าขอหยุดพักผ่อนเสียก่อน” ดาวเตะวัย 27 ปี ทิ้งท้าย</p>
<p>สำหรับ เชลซี ก่อนหน้านี้ เคยมีความพยายามขาย <persName>ริคาร์โด คาร์วัลโญ</persName> และ <persName>เดโก ซูซา</persName> สองดาวเตะทีมชาติโปรตุเกสให้ “งูใหญ่” เพื่อขอเจรจาดึงตัว <persName>ไมคอน</persName> มาสู่ถิ่นสแตมฟอร์ด บริดจ์ แต่ทำท่าชวดไปเช่นเดียวกับ แมนฯ ซิตี ที่ทำการปฏิรูปทีมยกใหญ่เพื่อเตรียมสู้ศึกฤดูกาลหน้า (2009/10)</p>
<p>อย่างไรก็ตาม “เรือใบสีฟ้า” มีลุ้นคว้าตัว <persName>ซามูเอล เอโต</persName> ดาวยิงทีมชาติแคเมอรูน มาล่าตาข่ายให้ในช่วงซัมเมอร์นี้ เพราะดูเหมือน “เจ้าบุญทุ่ม” บาร์เซโลนา แชมป์ลา ลีกา สเปน พร้อมยอมรับค่าตัว 25 ล้านปอนด์ (ประมาณ 1,300 ล้านบาท) แทนที่จะเสียนักเตะไปฟรีๆ หลังจบซีซันหน้า ทว่า แมนฯ ซิตี ต้องยอมทุ่มค่าเหนื่อยมหาศาลที่ <persName>เอโต</persName> เรียกไปถึงสัปดาห์ละ 250,000 ปอนด์ (ราว 13 ล้านบาท) ด้วย</p></body>
</news>
