<teiHeader>
<fileDesc>
<titleStmt>
  <title>สมาพันธ์ครูนราฯผวาข่าว ครูหญิงเป้าสังหาร 50 ราย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/29/news_29015610.php?news_id=29015610  </bibl>
</sourceDesc>
</fileDesc>
</teiHeader>
<news>
<headline>สมาพันธ์ครูนราฯผวาข่าว ครูหญิงเป้าสังหาร 50 ราย</headline>
<lead>ประธานสมาพันธ์ครูจังหวัดนราธิวาสเผยกลุ่มผู้ ก่อความไม่สงบเล็งสังหารครูสตรีใน 3 จังหวัดชายแดนภาคใต้อีก 50 คน เพื่อเร่งให้สถานการณ์เกิดความรุนแรงมากขึ้น หลังครูใน อ.ระแงะ ถูกยิงเสียชีวิตขณะขี่รถจักรยานยนต์ไปขายผัก</lead>
<neck></neck>
<body><p>วานนี้ (28 มิ.ย.) เมื่อเวลา 05.30 น. <persName>พ.ต.ท.เฉลิม ยิ่งคง</persName> สว.เวร สภ.ระแงะ รับแจ้งมีเหตุคนถูกยิงเสียชีวิตบนถนนสายระแงะ-มะรือโบตก ตั้งอยู่หมู่1 ต.ตันหยงมัส</p>
<p>อ.ระแงะ จ.นราธิวาส จึงพร้อมด้วย <persName>พ.ต.อ.นิตินัย หลังยาหน่าย</persName> ผกก.สภ.ระแงะ <persName>นายปรีชา นวลน้อย</persName> ปลัดอาวุโสอำเภอระแงะ <persName>ร.ต.อ.หญิงกาญจนา เสริมแสง</persName> รอง สว.กองวิทยาการ จ.นราธิวาส และเจ้าหน้าที่ชุดเก็บกู้วัตถุระเบิด</p>
<p>พบผู้เสียชีวิตนอนจมกองเลือดอยู่ข้างรถ จักรยานยนต์ ยี่ห้อฮอนด้าเวฟ สีฟ้า ทะเบียน กพค 405 นราธิวาส ล้มอยู่ริมถนน จากการตรวจสอบทราบชื่อ คือ <persName>นางสุณี แก้วคงธรรม</persName> อายุ 38 ปี อยู่บ้านเลขที่ 60/4 หมู่ 3 ต.ตันหยงมัส อ.ระแงะ จ.นราธิวาส ซึ่งเป็นครูผู้ช่วยโรงเรียนบ้านมะรือโบตก อ.ระแงะ จ.นราธิวาส</p>
<p>ต่อมาเมื่อเวลา 11.00 น. <persName>พ.ต.อ.นิตินัย</persName> ได้ประสานไปยัง <persName>พ.ต.ต.ปิยะพงษ์ สาครเย็น</persName> นายแพทย์ (สบ 3) สถาบันนิติเวชวิทยา โรงพยาบาลตำรวจ ชุดช่วยราชการศูนย์นิติวิทยาศาสตร์ ศูนย์ปฏิบัติการตำรวจจังหวัดชายแดนภาคใต้ (ศปก.จ ชต.) จ.ยะลา และเดินทางมาที่โรงพยาบาลระแงะ ผ่าพิสูจน์ศพ<persName>นางสุณีย์</persName> พบว่ากะโหลกศีรษะบริเวณกกหูด้านซ้ายแตกยาว 12 เซนติเมตร เพียงจุดเดียว</p>
<p><persName>พ.ต.อ.นิตินัย</persName>ตั้งประเด็นการสอบสวนการเสียชีวิต ไว้ 2 ประเด็น คือ อาจเกิดจากอุบัติเหตุ ซึ่ง<persName>นางสุณีย์</persName>ขี่รถจักรยานยนต์จากบ้าน เพื่อไปขายผักในตลาดสดเทศบาลตำบลตันหยงมัส และระหว่างทางอาจเกิดอุบัติเหตุชนวัวที่นอนอยู่บนถนน โดยที่พักเท้าและขาตั้งรถจักรยานยนต์มีขนวัวติดเป็นกระจุกอยู่จำนวนหนึ่ง และอีกประเด็นคือ อาจถูกคนร้ายใช้ของแข็งไม่มีคมทุบเข้าอย่างแรงที่บริเวณกกหูทางด้านซ้าย ซึ่งเจ้าหน้าที่รอสอบพยานแวดล้อม</p>
<p>ผวาข่าวเป้าสังหารครูสตรี 50 คน</p>
<p><persName>นายสงวน อินทรักษ์</persName> ประธานสมาพันธ์ครูจังหวัดนราธิวาส เปิดเผยว่า จากกรณี<persName>นางสุณีย์ แก้วคงธรรม</persName> ครูโรงเรียนบ้านมะรือโบตก อ.ระแงะ เสียชีวิตเป็นครูรายที่ 4 ใน จ.นราธิวาส ต่อจาก<persName>นางอัจฉราพร เทพษร</persName> ครูโรงเรียนบ้านดุซงยอ ซึ่งกำลังตั้งครรภ์ 8 เดือน และ<persName>นางวารุณี นวกะ</persName> ครูโรงเรียนบ้านริแง ต.ผดุงมาตร อ.จะแนะ และ<persName>นายมะตอเฮ ยามา</persName> ครูโรงเรียนบ้านปะลุกาแปเราะ อ.บาเจาะ ทำให้ขวัญกำลังใจครูในพื้นที่ทรุดหนักลงไปอย่างต่อเนื่อง โดยเฉพาะกลุ่มข้าราชการครูสตรี เพราะ<persName>นางสุณีย์</persName> ถือเป็นครูรายที่ 4 ที่ตกเป็นเหยื่อสังเวยชีวิตของการก่อความรุนแรง</p>
<p>“ขณะนี้ครูมีขวัญกำลังใจอยู่ในช่วงที่พูดได้ว่า ระส่ำระสาย เพราะขนาดวันหยุดคนร้ายยังสามารถตามประกบเป้าหมายและลอบก่อเหตุได้ในที่สุด” <persName>นายสงวน</persName> กล่าว</p>
<p><persName>นายสงวน</persName> กล่าวอีกว่า ที่สำคัญวันนี้ครูหลายคนเริ่มปักใจเชื่อว่าคนร้ายจะเดินหน้าสังหารเพื่อนครู ตามคำขู่ที่มีข่าวออกมาก่อนหน้านี้ โดยเฉพาะครูสตรีที่มีกระแสข่าวสะพัดอยู่ในพื้นที่ ตั้งแต่ช่วงกลางเดือน มิ.ย.ที่ผ่านมาว่า คนร้ายมีเป้าหมายทำร้ายครูสตรีในพื้นที่ 3 จังหวัดชายแดนภาคใต้ จำนวน 50 คน เพื่อเร่งให้สถานการณ์เกิดความรุนแรงมากขึ้น</p>
<p>ส่งศพทหารกลับบำเพ็ญกุศลที่จ.ชุมพร</p>
<p>วันเดียวกันนี้ เมื่อเวลา 09.15 น. ที่กองอำนวยการรักษาความมั่นคงภายในภาค 4 ส่วนหน้า (กอ.รมน.ภาค 4) <persName>พล.ท.กสิกร คีรีศรี</persName> ผู้บัญชาการผสมพลเรือนตำรวจทหาร (ผบ.พตท.) ได้เป็นประธานในพิธีส่งศพ <persName>จ.ส.อ.พงศธร นิรภัย</persName> เจ้าหน้าที่ทหารชุดเฉพาะกิจยะลาที่ 15 ตำแหน่งผู้บังคับหมู่ช่างโยธา กองร้อยสนับสนุนการรบ กองพันทหารราบที่ 1 กรมทหารราบที่ 25 ปฏิบัติงานในสนามตำแหน่งผู้บังคับหมู่ปืนเล็ก กองร้อยทหารราบที่ 2531 เดินทางไปยังค่ายเขตอุดมศักดิ์ จ.ชุมพร โดยมีผู้บังคับบัญชา และข้าราชการทหาร รวมทั้งทหารกองเกียรติยศ ร่วมในพิธีส่งศพ</p>
<p><persName>พ.อ.ปริญญา ฉายดิลก</persName> หัวหน้าศูนย์ประชาสัมพันธ์ กองอำนวยการรักษาความมั่นคงภายในภาค 4 ส่วนหน้า เปิดเผยว่า จากการปะทะกับกลุ่มผู้ก่อความไม่สงบที่ อ.บันนังสตา จ.ยะลา เมื่อวันที่ 27 มิ.ย.2552 ที่ผ่านมา ทำให้เจ้าหน้าที่เสียชีวิต 2 นาย คือ <persName>จ.ส.อ.พงศธร นิรภัย</persName> อายุ 49 ปี สังกัด ร.25 พัน.1 และ<persName>จ.ส.อ.รังสรรค์ กาหลง</persName> เจ้าหน้าที่ตำรวจสังกัด สภ.บันนังสตา</p>
<p>ยิงผู้ใหญ่บ้านดับอีก 1 ราย</p>
<p>ต่อมาเมื่อเวลา 11.00 น. ศูนย์วิทยุ สภ.ยะหา ได้รับแจ้งจากชาวบ้านว่าเกิดเหตุยิงกันบนถนนสายกาตอง-เจาะตาแม หมู่ 4 รอยต่อกับ หมู่ 6 ต.กาตอง อ.ยะหา จ.ยะลา ทำให้มีผู้เสียชีวิต หลังรับแจ้ง ร.ต.ท.สุรัตน์ จันทร์จ้า พนักงานสอบสวน สภ.ยะหา พร้อมด้วยกำลังเจ้าหน้าที่ตำรวจและทหารรีบรุดไปยังที่เกิดเหตุ</p>
<p>จากการตรวจสอบพบรถจักรยานยนต์ยี่ห้อฮอนด้า ครีม สีน้ำเงิน หมายเลขทะเบียน กขน ยะลา 690 ล้มอยู่ข้างทาง ส่วนเจ้าของรถถูกยิงเสียชีวิต จึงนำตัวส่งโรงพยาบาลสมเด็จพระยุพราชยะหา ทราบชื่อ<persName>นายมะยูโซ๊ะ อาแด</persName> อายุ 45 ปี มีตำแหน่งเป็นผู้ใหญ่บ้านหมู่ 6 อยู่บ้านเลขที่ 271 หมู่ 6 ต.กาตอง อ.ยะหา จ.ยะลา ถูกยิงเข้าที่บริเวณลำตัวจำนวนหลายนัด</p>
<p>จากการสอบสวนทราบว่าผู้ตายขี่รถจักรยานยนต์คัน ดังกล่าวกลับจากร้านน้ำชาในหมู่บ้าน พอมาถึงที่เกิดเหตุมีคนร้าย 2 คน ขี่รถจักรยานยนต์ตามประกบแล้วใช้ปืนพกสั้นขนาด.38 จ่อยิงเสียชีวิต</p>
<p>เหยื่อตากใบบุกยื่นศาลอาญา</p>
<p><persName>นายปรีดา นาคผิว</persName> ผู้ช่วยทนายความญาติผู้เสียชีวิตจากเหตุการณ์ตากใบ กล่าวว่า ญาติผู้เสียชีวิตกรณีตากใบพร้อมตัวแทนทนายความ และองค์กรสิทธิมนุษยชน เดินทางไปยื่นคำร้องคัดค้านคำสั่งกรณีไต่สวนการตายกรณีเหตุการณ์ตากใบ หรืออุทธรณ์ต่อศาลอาญากรุงเทพต่อคำสั่งศาลจังหวัดสงขลา คดีหมายเลขดำที่ ช.16/2548 หมายเลขแดงที่ ช.8/2552</p>
<p><persName>นายปรีดา</persName> ระบุว่า การยื่นหนังสือคัดค้าน เนื่องจากศาลทำคำสั่งไม่ครบถ้วนสมบูรณ์ตามหลักการไต่สวนการตาย โดยไม่ได้กล่าวถึงพฤติการณ์ที่ตาย และไม่กล่าวด้วยว่าใครเป็นผู้ทำ หรือทำร้ายผู้ตายเท่าที่จะกล่าวได้ และศาลวินิจฉัยถึงเหตุที่ตาย แต่เพียงว่าผู้ตายขาดอากาศหายใจ</p></body>
</news>
