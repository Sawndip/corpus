<teiHeader>
<fileDesc>
<titleStmt>
  <title>ป๋อรับเอ๋เครียดโดนฟ้องรอเคลียร์คดีจบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-25 19:54:10  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177691  </bibl>
</sourceDesc>
</fileDesc>
</teiHeader>
<news>
<headline><persName>ป๋อ</persName>รับ<persName>เอ๋เ</persName>ครียดโดนฟ้องรอเคลียร์คดีจบ</headline>
<lead><persName>ป๋อ</persName> รับ <persName>เอ๋</persName> เครียดโดนฟ้อง รอเคลียร์คดีจบ ลุ้นแต่งปีหน้า รับคุยกันแล้ว แต่ยังหาฤกษ์ไม่ได้</lead>
<neck></neck>
<body><p>ดูใจกันมานานจนสุกงอมเต็มที่แล้ว แต่ไม่มีวี่แววว่าจะแต่งงกันเสียที ล่าสุด พระเอกหนุ่ม <persName>ป๋อ</persName>-<persName>ณัฐวุฒิ สกิดใจ</persName>ก็ออกมาเปิดใจแล้วว่า ไม่เกินกลางปีหน้า มีข่าวดีแน่นอน แต่ขอให้ คดีความแฟนสาวจบลงด้วยดีก่อน พร้อมทั้งเผยอีกว่าได้มีการพูดคุยกันไว้บ้างแล้ว แต่ยังหาฤกษ์ดีไม่ได้ โดยพระเอกหนุ่มได้เปิดเผยแก่ผู้สื่อข่าวขณะมาร่วมแถลงข่าว RS จับมือกับช่อง 3 และ ช่อง 7 ถ่ายทอดสดฟุบอลโลก 2010 ที่ โรงแรมเรดิสัน</p>

<p>" คาดว่าจะเป็นปีหน้า แต่ยังไม่ทราบว่าจะเป็นช่วงไหน แต่คิดว่าน่าจะเป็นประมาณกลางปี ถึงปลายปี แต่ต้องหาวันเวลา ที่ชัดเจนก่อนว่าช่วงไหนจะฤกษ์ดี ต้องบอกตรงๆก่อนว่าอย่าเพิ่งฟันธงว่าพี่จะแต่ง แต่ตอนนี้พี่เพิ่งอายุ 35 เอ๋เขาก็ยังโสดขอให้เขาได้ใช้ชีวิตโสดไปก่อน แต่ถามว่าเรื่องนี้คิดกันมั้ยเราก็มองกันมาขึ้นคุยกันมากขึ้น ปีหน้าสัญญา เพราะให้สัญญากับนักข่าวไว้ว่า 35 จะแต่งหลายคนก็ทวงกัน"</p> 

<p>ได้ไปสู่ขอ<persName>เอ๋</persName>หรือยัง

"ยังไม่ได้ขอถ้าถึงขั้นนั้น ก็ต้องบอกกันชัดเจนถามว่าพูดถึงความพร้อมตอนนี้พร้อมหรือยังผมพร้อมมาตั้งนานแล้ว ถ้าใครเคยอ่านบทสัมภาษณ์เราก็วางการพูดไว้เป็นพัฒนาการอยู่แล้ว เราก็ศึกษากันจริงๆไม่ได้ปกปิดอะไรแต่ไม่อยากพูดมากเพราะผู้หญิงจะเสีย เพราะฉะนั้นต้องดูแลน้องเขาให้มากที่สุดเท่าที่จะทำได้ แต่พอดีช่วงนี้เอ๋เค้าก็มีข่าวเรื่องอื่นเข้ามาอีก อย่างเรื่องขึ้นโรงขึ้นศาลกลายเป็นว่าเอ๋เขาไม่สบายใจ แต่คิดว่าน่าจะผ่านไปในทางที่ดีได้"</p>


<p>เตรียมเรือนหอหรือยัง 

"ผมตั้งใจอยู่แล้วว่าคงไม่มีเรือนหอ คงเป็นบ้านที่ผมซื้อไว้ก็คงจะอยู่ที่นั่นเลย มีความหมายคือมันเป็นน้ำพักน้ำแรงของเราด้วย 
รู้สึกว่าเราอยู่ที่นี่และใช้ชีวิตแบบพอเพียงสบายๆ เรื่องการใช้ชีวิตของผมกับเอ๋ ก็พยายามคิดคล้ายๆ กัน ทำงานให้ดีที่สุด 
ไม่ต้องใช้อะไรสิ้นเปลืองมาก ตอนนี้สถานที่ก็พร้อมแล้วครับ จริงๆ แล้วก็เป็นบ้านเดิม แต่เป็นบ้านค่อนข้างใหม่ ใจความคือ
มันเป็นบ้านแห่งความรักมากกว่า"</p>

<p>ยิ่งดู<persName>เอ๋</persName>ยิ่งเป็นคนที่เด่นชัดใช่มั้ย

"ไม่ใช่ยิ่งดูยิ่งเด่นชัดนะ แต่คือคนที่ใช่มากกว่า"</p>

<p>ช่วงนี้ดูหวานนะ 
"ก็อั้นกันมานานแล้วนะ ก็ 6 ปีแล้ว พี่ๆ ถามผมก็พูดเหมือนเดิม มันเป็นการพิสูจน์ด้วยเวลา และวันนี้พูดได้ไม่อายว่า
คบเค้าคนเดียวและไม่มีใคร (ทำไมคนนี้คือคนที่ใช่) คือเอ๋เค้าบ้าเหมือนผม อยู่กับเอ๋แล้วเค้าสนุก เค้ามีหลายมุมและที่โดดเด่น
ที่เห็นเสมอๆ คือเค้าจะชอบมาแปลกๆ มีอะไรเซอร์ไพรส์ตลอด เราจะไม่ใช่คู่ที่สวีตนะ จะขำๆ ยิ้มๆ มากกว่า เวลาไปไหน
ก็ไปกับเพื่อน ไม่เคยไปไหน 2 คน ไป 2 คนแล้วจะทะเลาะกัน เพราะว่าแย่งกันพูด"</p>

<p>คุณพ่อคุณแม่ว่ายังไงบ้าง 
"ท่านอยากให้มีงานอยู่แล้วครับ แต่ว่าแล้วแต่ป๋อตัดสินใจ คุณพ่อบอกว่าเมื่อไหร่ก็ได้"</p>

<p>ปีหน้าแต่งช่วงไหน 
"ไม่กลางปีก็ปลายปีครับ แต่ว่าก็อาจจะยังไม่ใช่นะ อันนี้ต้องพูดไว้ก่อน ถ้ามันมีเรื่องที่จะต้องเลื่อนไปอีก
เราก็ต้องอยู่กับความเป็นจริงมากกว่า"</p>

<p>เรื่องสินสอดล่ะ 
"ตอนนี้ก็เก็บหอมรอมริบอยู่ ก็คงให้พอประมาณเรื่องสินสอดไม่ใช่เรื่องใหญ่ เราอาจจะไม่ต้องมีสินสอดก็ได้ 
ผมว่าเดี๋ยวนี้คนแต่งงานเห็นความสำคัญกับเรื่องสินสอดมากขึ้น คนก็จะเห็นความสำคัญกับเรื่องเงินมากเกินไป"</p>

<p>สไตล์การจัดงานที่คิดไว้เป็นยังไง 
"ตั้งใจไว้แล้วว่างานแต่งก็ต้องแปลก ต้องไม่เหมือนใคร ตอนนี้กำลังดูสถานที่จัดงานอยู่ จะจัดกรุงเทพฯหรือเพชรบุรี 
ความรู้สึกผม ผมไม่ชอบจัดในโรงแรม อย่างงานของ อ้น ศรีพันธุ์ ผมก็ชอบ งานแบบสบายๆ แล้วก็มีเพื่อน พ่อ แม่ 
อยากให้คนมาร่วมงานมีความสุข"</p></body>
</news>
