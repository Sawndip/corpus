<teiHeader>
<fileDesc>
<titleStmt>
  <title>วีนัส-ฮีวิตต์เก๋าฉลุยรอบสามหวดวิมเบิลดัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/26/news_29001889.php?news_id=29001889  </bibl>
</sourceDesc>
</fileDesc>
</teiHeader>
<news>
<headline><persName>วีนัส</persName>-<persName>ฮีวิตต์</persName>เก๋าฉลุยรอบสามหวดวิมเบิลดัน</headline>
<lead><persName>วีนัส วิลเลียมส์</persName> สาวแดนมะกัน โชว์เกมหวดสมราคา แชมป์ 5 สมัย ไล่อัด <persName>คาเทรีนา บอนดาเรนโก</persName> จาก ยูเครน ก่อนชนะ 2 เซตรวด ลอยลำเข้ารอบ 3 เทนนิส วิมเบิลดัน ขณะที่ <persName>เลย์ตัน ฮีวิตต์</persName> อดีตมือ 1 ของโลกจากแดนจิงโจ้ งัดฟอร์มเก๋า คว่ำ <persName>ฮวน มาร์ติน เดล โปโตร</persName> เต็ง 5 ของรายการชาวอาร์เจนไตน์ 3 เซต เล่นเข้ารอบได้เช่นกัน</lead>
<neck></neck>
<body><p>ศึกเทนนิสคอร์ตหญ้า แกรนด์สแลมที่ 3 ของปี "วิมเบิลดัน" ที่สังเวียนออล อิงแลนด์ คลับ กรุงลอนดอน ประเทศอังกฤษ เมื่อวันที่ 25 มิถุนายน ยังเป็นการดวลแร็กเกตในรอบ 2 โดยในประเภทหญิงเดี่ยว <persName>วีนัส วิลเลียมส์</persName> สาวชาวอเมริกัน มือ 3 ของรายการ ดีกรีแชมป์ 5 สมัย พบกับ <persName>คาเทรีนา บอนดาเรนโก</persName> จากยูเครน เริ่มเซตแรก <persName>วีนัส</persName> อาศัยความเก๋าเบรกเกมเสิร์ฟได้ในเกมที่ 5 และ 9 เก็บเซตแรก 6-3 ขึ้นนำเป็น 1-0 เซต</p>
<p>เมื่อกลับมาหวดในเซตที่สอง <persName>วีนัส</persName> ยังใช้ชั้นเชิงที่เหนือกว่าเบรกเสิร์ฟเกมที่ 6 และ 8 ทำให้คว้าชัยชนะไป 2-0 เซต 6-3 และ 6-2 ผ่านเข้ารอบ 3 ไปพบกับ <persName>คาร์ลา ซัวเรซ นาวาร์โร</persName> สาวชาวสเปน ที่พิชิต <persName>อีคาเทรีนา มาคาโรวา</persName> จากรัสเซีย มาได้ 2-1 เซต 7-5, 4-6, 6-1</p>
<p>ขณะที่ ชายเดี่ยว <persName>เลย์ตัน ฮีวิตต์</persName> อดีตมือ 1 ของโลกชาวออสเตรเลีย ดีกรีแชมป์เมื่อปี 2002 โชว์ฟอร์มเก๋า เอาชนะ <persName>ฮวน มาร์ติน เดล โปโตร</persName> มือ 5 ของรายการจากอาร์เจนตินา 3-0 เซต 6-3, 7-5, 7-5 ผ่านเข้ารอบสามได้สำเร็จ</p>
<p>ด้านผลคู่อื่น หญิงเดี่ยว รอบ 2 <persName>สเวตลานา คุซเนตโซวา</persName> (5-รัสเซีย) ชนะ <persName>ปอลีน ปาร์เมงติแยร์</persName> (ฝรั่งเศส) 6-1, 6-3, <persName>ซาบีน ลิซิคกี</persName> (เยอรมนี) ชนะ <persName>แพทริเซีย เมเยอร์</persName> (ออสเตรีย) 6-2, 6-4, <persName>ซาแมนธา สโตเซอร์</persName> (18-ออสเตรเลีย) ชนะ <persName>ทัตยานา มาเล็ค</persName> (เยอรมนี) 4-6, 7-6 (8-6), 6-4</p>
<p>ชายเดี่ยว รอบ 2 <persName>วิคเตอร์ ฮาเนสคู</persName> (31-โรมาเนีย) ชนะ <persName>นิโกลาร์ เดวิลแดร์</persName> (ฝรั่งเศส) 6-2, 6-3, 6-1, <persName>โทมัส เบอร์ดิช</persName> (20-เช็ก) ชนะ <persName>ปอล อองรี มาติเยอ</persName> (ฝรั่งเศส) 6-2, 6-4, 6-4, <persName>เจอร์เกน เมลเซอร์</persName> (26-ออสเตรีย) ชนะ <persName>เบนจามิน เบคเกอร์</persName> (เยอรมนี) 7-6 (8-6), 6-3, 7-6 (7-1)</p></body>
</news>
