<teiHeader>
<fileDesc>
<titleStmt>
  <title>ป.ป.ช.เตรียมส่งสำนวนคอมพ์ สปส. ให้ ก.แรงงาน-อัยการสูงสุด สอบสัปดาห์หน้า  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=167455  </bibl>
</sourceDesc>
</fileDesc>
</teiHeader>
<news>
<headline>ป.ป.ช.เตรียมส่งสำนวนคอมพ์ สปส. ให้ ก.แรงงาน-อัยการสูงสุด สอบสัปดาห์หน้า</headline>
<lead></lead>
<neck></neck>
<body><p><persName>นายภักดี โพธิศิริ</persName> กรรมการป้องกันและปราบปรามการทุจริตแห่งชาติ (ป.ป.ช.) ในฐานะประธานคณะอนุกรรมการไต่สวนทุจริตโครงการเช่าจัดหาและดำเนินการระบบงานเทคโนโลยีสารสนเทศแรงงานมูลค่า 2,800 ล้าน บาท ของสำนักงานประกันสังคม (สปส.) กล่าวถึงความคืบหน้ากรณี ป.ป.ช. มีมติชี้มูลความผิด<persName>นายไพโรจน์ สุขสัมฤทธิ์</persName> อดีตเลขาธิการสปส.ในความผิดอาญาและวินัยในโครงการดังกล่าว ว่า หลังจากที่ ป.ป.ช.ชี้มูลความผิด<persName>นายไพโรจน์</persName> ไปแล้ว ขณะนี้เจ้าหน้าที่กำลังรวบรวมหลักฐานข้อมูลที่สมบูรณ์รอบสุดท้ายเพื่อส่งให้ ป.ป.ช. ชุดใหญ่ลงนาม หลังจากนั้นจะส่งให้ต้นสังกัด คือกระทรวงแรงงานพิจารณาลงโทษ ความผิดวินัย ซึ่งต้องพิจารณาภายใน 30 วัน นับจากวันที่ได้รับหนังสือ จาก ป.ป.ช. และอีกส่งสำนวนให้กับสำนักงานอัยการสูงสุดพิจารณาโทษทางอาญา</p>

      <p>“ป ป.ช.สิ้นสุดหน้าที่แค่เพียงสอบสวน ชี้มูลความผิด ส่วนการลงโทษอย่างไรนั้นขึ้นอยู่กับกระทรวงแรงงานและอัยการสูงสุด ซึ่ง ป.ป.ช.จะส่งสำนวนให้เร็วที่สุด คาดว่าคงไม่เกินภายในสัปดาห์หน้า”<persName>นายภักดี</persName> กล่าว</p>

     <p> ด้าน<persName>นายไพฑูรย์ แก้วทอง</persName> รมว.แรงงาน กล่าวว่า กระทรวงแรงงานคงต้องรอรับหนังสือชี้มูลความผิด จาก ป.ป.ช.ซึ่งก่อนจะทำอะไรนั้นคงต้องรอหนังสือการชี้มูลความผิดและดูรายละเอียดทั้ง หมดว่า ป.ป.ช. ชี้มูล ในประเด็นใดบ้าง ซึ่งหากได้มาแล้วตนจะนำปรึกษาฝ่ายกฎหมายของกระทรวงแรงงานว่าจะดำเนินการ อย่างไร </p></body>
</news>
