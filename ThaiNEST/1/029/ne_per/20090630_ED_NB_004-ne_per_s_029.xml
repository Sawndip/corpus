<teiHeader>
<fileDesc>
<titleStmt>
  <title>ทีโอที ปรับโฉมจากวารสารกระดาษเป็นแมกกาซีนออนไลน์  ลดค่าใช้จ่าย  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300114&tb=N255206&return=ok&news_headline="%b7%d5%e2%cd%b7%d5%20%bb%c3%d1%ba%e2%a9%c1%a8%d2%a1%c7%d2%c3%ca%d2%c3%a1%c3%d0%b4%d2%c9%e0%bb%e7%b9%e1%c1%a1%a1%d2%ab%d5%b9%cd%cd%b9%e4%c5%b9%ec%20%20%c5%b4%a4%e8%d2%e3%aa%e9%a8%e8%d2%c2"  </bibl>
</sourceDesc>
</fileDesc>
</teiHeader>
<news>
<headline>ทีโอที ปรับโฉมจากวารสารกระดาษเป็นแมกกาซีนออนไลน์  ลดค่าใช้จ่าย</headline>
<lead>บริษัท ทีโอที จำกัด (มหาชน) จัดทำแมกกาซีนออนไลน์ บนเว็บไซต์ทีโอที แทนการจัดทำวารสารลูกค้าสัมพันธ์แบบเดิม เพื่อลดค่าใช้จ่าย</lead>
<neck></neck>
<body><p><persName>นางพิมพ์วิมล วงษ์สุวรรณ</persName> ผู้จัดการฝ่ายประชาสัมพันธ์และสื่อสารองค์กร บริษัท ทีโอที จำกัด (มหาชน) เปิดเผยว่า ตั้งแต่เดือนมิถุนายนนี้ ทีโอทีได้จัดทำแมกกาซีนออนไลน์ หรืออี-แมกกาซีน บนเว็บไซต์ทีโอที (www.tot.co.th) เพื่อนำเสนอข่าวสารเกี่ยวกับทีโอที แทนการจัดทำวารสารลูกค้าสัมพันธ์แบบเดิม ที่ส่งไปพร้อมกับใบแจ้งหนี้ทางไปรษณีย์ ซึ่งมองว่าการแจ้งข่าวสารและประชาสัมพันธ์ผ่านแมกกาซีนออนไลน์ จะช่วยลดค่าใช้จ่ายในการจัดส่งเอกสารได้มาก และเว็บไซต์ทีโอทีก็มีผู้เข้าใช้งานเป็นจำนวนมากในแต่ละเดือนอยู่แล้ว โดยที่ผ่านมา ทีโอทีจัดส่งวารสารสัมพันธ์ให้ลูกค้าพร้อมใบแจ้งหนี้เดือนละกว่า 3 ล้านฉบับ ทั้งผู้ที่ใช้งานโทรศัพท์บ้าน และอินเทอร์เน็ตความเร็วสูง แต่ลูกค้าที่ได้รับวารสารสัมพันธ์ดังกล่าว บางคนก็ไม่ได้เปิดอ่าน ซึ่งเป็นการสูญเสียทรัพยากรและสิ้นเปลืองค่าใช้จ่าย อีกทั้งการปรับเปลี่ยนมาเป็นแบบแมกกาซีนออนไลน์ยังเพิ่มเนื้อหาที่นำเสนอ เป็น 12 หน้า จากการจัดพิมพ์เป็นวารสาร ซึ่งมีพื้นที่เพียง 2 หน้า โดยเนื้อหาที่นำเสนอก็จะเป็นข่าวสาร กิจกรรม และผลิตภัณฑ์ของทีโอที แนวโน้มเทคโนโลยีใหม่ๆ ในตลาด และกิจกรรมแบบอินเตอร์แอคทีฟ เช่น การถาม-ตอบ ปัญหาเกี่ยวกับการใช้งานเทคโลยีโทรคมนาคม </p></body>
</news>
