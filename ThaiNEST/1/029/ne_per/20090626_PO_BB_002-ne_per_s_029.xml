<teiHeader>
<fileDesc>
<titleStmt>
  <title>จุลสิงห์ อัยการสูงสุดคนใหม่  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 11:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/news-maker/20090626/54972/%e0%b8%88%e0%b8%b8%e0%b8%a5%e0%b8%aa%e0%b8%b4%e0%b8%87%e0%b8%ab%e0%b9%8c-%e0%b8%ad%e0%b8%b1%e0%b8%a2%e0%b8%81%e0%b8%b2%e0%b8%a3%e0%b8%aa%e0%b8%b9%e0%b8%87%e0%b8%aa%e0%b8%b8%e0%b8%94%e0%b8%84%e0%b8%99%e0%b9%83%e0%b8%ab%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline><persName>จุลสิงห์</persName> อัยการสูงสุดคนใหม่</headline>
<lead>"<persName>จุลสิงห์ วสันตสิงห์</persName>"นั่งตำแหน่งอัยการสูงสุดคนใหม่ หลังได้รับมติเอกฉันท์จากคณะกรรมการอัยการ (ก.อ.) 14 เสียง แบบไร้คู่แข่ง</lead>
<neck></neck>
<body><p>ให้ขึ้นเป็นอัยการสูงสุดคนใหม่ แทน"<persName>ชัยเกษม นิติสิริ</persName>" ที่จะเกษียณอายุราชการสิ้นกันยายน 2552 นี้</p>
<p>หลังจากนี้ สำนักงานอัยการสูงสุด จะเสนอชื่อไปยังวุฒิสภาให้ความเห็นชอบก่อนเสนอเข้ารับการโปรดเกล้าฯ แต่งตั้งดำรงตำแหน่งอย่างเป็นทางการในเดือนตุลาคม 2552</p>
<p>"<persName>จุลสิงห์</persName>"อสส.คนใหม่ อายุ 59 ปี เกิดเมื่อ 19 พฤษภาคม 2493 การศึกษา นิติศาสตรบัณฑิต (เกียรตินิยม) จุฬาลงกรณ์มหาวิทยาลัย น.ท.บ. สำนักอบรมศึกษากฎหมายแห่งเนติบัณฑิตยสภา ปริญญาโท Master Of Comparative Law มหาวิทยาลัย Illinois สหรัฐอเมริกา </p>
<p>ผ่านอบรมหลักสูตร ร.ร.นักปกครองระดับสูง วิทยาลัยการปกครอง หลักสูตรวิทยาลัยป้องกันราชอาณาจักร และประกาศนียบัตร Harvard Business School สหรัฐอเมริกา</p>
<p>เริ่มรับราชการตั้งแต่ปี 2518 ผ่านตำแหน่งสำคัญ อาทิ อธิบดีอัยการฝ่ายต่างประเทศ อธิบดีอัยการฝ่ายคดีอัยการสูงสุด และอธิบดีอัยการฝ่ายปรึกษา </p>
<p>ปี 2547 เป็นผู้ตรวจราชการอัยการ ทำหน้าที่ดูแลรับผิดชอบ การตรวจราชการสำนักงานอัยการ ในเขตพื้นที่ที่ 1 และยังได้รับเลือกตั้งให้เป็นคณะกรรมการเนติบัณฑิตยสถาน ฝ่ายอัยการ </p>
<p>ในระหว่างนั่งเก้าอี้รองอัยการสูงสุด ได้รับมอบหมายเป็นประธานคณะทำงานติดตามตัว <persName>พ.ต.ท.ทักษิณ ชินวัตร</persName> อดีตนายกรัฐมนตรี ผู้ร้ายข้ามแดนกลับมาดำเนินคดีในไทย</p>
<p>เป็นหัวหน้าคณะทำงานพิจารณาสำนวนคดียุบพรรคพลังประชาชน คดียุบพรรคมัชฌิมาธิปไตย และพรรคชาติไทย </p>
<p>การขึ้นจะดำรงตำแหน่ง อสส. ครั้งนี้ จะได้นั่งนานถึง 4 ปี ตาม พ.ร.บ.หลักเกณฑ์และการแต่งตั้งข้าราชการอาวุโส แก้ไขเพิ่มเติม ฉบับที่ 2 พ.ศ.2551 ที่กำหนดขยายอายุราชการอัยการต่อไปอีก </p>
<p>ทำให้ "อสส." คนใหม่ จะเกษียณอายุราชการเมื่ออายุ 63 ปี ในปี 2556</p></body>
</news>
