<teiHeader>
<fileDesc>
<titleStmt>
  <title>ตร.จ่อออกหมายจับเสื้อแดงหมิ่นเบื้องสูง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090625/18352/%e0%b8%95%e0%b8%a3.%e0%b8%88%e0%b9%88%e0%b8%ad%e0%b8%ad%e0%b8%ad%e0%b8%81%e0%b8%ab%e0%b8%a1%e0%b8%b2%e0%b8%a2%e0%b8%88%e0%b8%b1%e0%b8%9a%e0%b9%80%e0%b8%aa%e0%b8%b7%e0%b9%89%e0%b8%ad%e0%b9%81%e0%b8%94%e0%b8%87%e0%b8%ab%e0%b8%a1%e0%b8%b4%e0%b9%88%e0%b8%99%e0%b9%80%e0%b8%9a%e0%b8%b7%e0%b9%89%e0%b8%ad%e0%b8%87%e0%b8%aa%e0%b8%b9%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ตร.จ่อออกหมายจับเสื้อแดงหมิ่นเบื้องสูง</headline>
<lead>นครบาลคาดโทษแกนนำเสื้อแดงปราศรัยหมิ่นเบื้องสูง ไม่มีประกันตัว ดำเนินคดีเฉียบทุกราย รอง ผบช.น.กร้าวจ่อหมายจับ"เสื้อแดง"หมิ่นเบื้องสูงเย็นนี้ เตือนอย่าก้าวล่วงสถาบัน</lead>
<neck></neck>
<body><p>(25มิ.ย.) เวลา 13.00 น. <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล (ผบช.น.) กล่าวว่า พนักงานสอบสวนคดีหมิ่นเบื้องสูงกำลังรวบรวมพยานหลักฐานดำเนินคดีหมิ่นเบื้องสูงกับแกนนำผู้ชุมนุมเสื้อแดงที่ขึ้นเวทีปราศรัยที่บริเวณท้องสนามหลวง คืนวานนี้และคืนวันที่ 23 มิ.ย.ที่ผ่านมาพบว่า มีคำพูดที่เข้าข่ายหมิ่นเบื้องสูง ซึ่งเจ้าหน้าที่ตำรวจได้รวบรวมพยานหลักฐานเป็นภาพถ่ายและเสียงไว้แล้วอยู่ระหว่างดำเนินการตามขั้นตอนกฎหมายอย่างเฉียบขาด เพราะการเอาสถาบันมาพูดหมิ่นเบื้องสูงแบบนี้ตำรวจคงปล่อยเอาไว้ไม่ได้แน่นอน ฝากเตือนไปยังแกนนำผุ้ชุมนุมที่ขึ้นปราศรัยบนเวทีว่า ท่านสามารถใช้สิทธิแสดงความเห็นทางการเมืองได้ แต่อย่าเอาสถาบันเบื้องสูงมาพูดแบบนี้คนไทยยอมไม่ได้</p>
 
 <p><persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล (รอง ผบช.น.) หัวหน้าคณะพนักงานสอบสวนคดีหมิ่นเบื้องสูง กล่าวว่า พนักงานสอบสวนกำลังดำเนินการทางคดีกับผู้ที่กระทำความผิดอยู่ระหว่างขออนุมัติศาลออกหมายจับผู้ที่พูดหมิ่นเบื้องสูงแล้ว คาดว่าเย็นวันนี้จะรู้ผล  ส่วนเป็นใครนั้นจะแถลงข่าวให้ทราบอีกครั้งตอนนี้ยังไม่สามารถเปิดเผยได้เกรงจะเสียรูปคดี  ใครทำผิดก็ต้องจับหมด จับกันทั้งยวง อีกหน่อยจะจับกันทั้งเวทีเพราะเรื่องแบบนี้คนไทยทุกคนยอมไม่ได้แน่</p>

<p> การปราศรัยเมื่อคืนและเมื่อวานมีหลายคำพูดที่ล่อแหลมและเข้าข่ายหมิ่นประมาทตำรวจต้องดำเนินการตามกฎหมายอย่างเคร่งครัดมีการออกหมายจับนำไปสู่การจับกุมดำเนินคดีอย่างแน่นอน ไม่ต้องห่วงคดีแบบนี้ไม่มีการให้ประกันตัวล้มแล้วไม่ต้องลุก  ที่ผ่านมาเคยขอร้องกันหลายครั้งแล้วอย่านำสถาบันมากล่าวอ้างใด ๆ ทั้งสิ้น  ส่วนการปราศรัยวันที่  27 มิ.ย.นี้นั้น ขอฝากเตือนไปยังผู้ที่ขึ้นเวทีปราศรัยที่ที่จะพูดหมิ่นเบื้องสูงว่า อย่าได้ทำอะไรที่ไม่ดีขอให้เว้นไว้สักเรื่องมิฉะนั้นจะถูกดำเนินการขั้นเด็ดขาดเช่นเดียวกัน</p></body>
</news>
