<teiHeader>
<fileDesc>
<titleStmt>
  <title>ดีเอสไอ จับกุมกำนันรับทำบัตร ปชช.ปลอม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=167759  </bibl>
</sourceDesc>
</fileDesc>
</teiHeader>
<news>
<headline>ดีเอสไอ จับกุมกำนันรับทำบัตร ปชช.ปลอม</headline>
<lead></lead>
<neck></neck>
<body><p>สืบเนื่องจากสภาพปัญหาด้านความมั่นคงเกี่ยวข้องกับหารจัดทำบัตรประจำตัวบุคคลไม่มีสถานะทางทะเบียน  (คนต่างด้าว) ในหลายๆพื้นที่ในประเทศ ที่มีเจ้าหน้าที่ของรัฐ ร่วมกับกลุ่มขบวนการนายหน้า จัดทำบัตรไม่มีสถานะทางทะเบียนคนต่างด้าวโดยเป็นเท็จ มีการเรียกรับผลประโยชน์ในการจัดทำบัตรไม่มีสถานะทางทะเบียน ทำให้เกิดปัญหาในเรื่องความสงบเรียบร้อยภายในประเทศ มาตรการป้องกันและปราบปรามอาชญากรรม เนื่องจากมีคนต่างด้าวจำนวนมากที่เข้าในประเทศ โดยผิดกฎหมายอาศัยช่องทางดังกล่าวจัดทำบัตร ยากแก่การควบคุม </p>

        <p><persName>นายพีระพันธุ์ สาลีรัฐวิภาค</persName> รมว.กระทรวงยุติธรรม จึงได้สั่งการให้ <persName>พ.ต.อ.ทวี สอดส่อง</persName> อธิบดีกรมสอบสวนคดีพิเศษ , <persName>พ.ต.อ.ดุษฎี อารยวุฒิ</persName> , <persName>พ.ต.อ.ณรัชต์ เศวตนันทน์</persName> รองอธิบดี กรมสอบสวนคดีพิเศษ ดำเนินมาตรการเชิงรุกในการสืบสวนดำเนินคดีกับกลุ่มผู้กระทำความผิด โดยประสานงานกับสำนักงานตำรวจแห่งชาติและหน่วยงานที่เกี่ยวข้อง เจ้าหน้าที่ของกรมสอบสวนคดีได้ประสานกับ <persName>พล.ต.ต.ชาญเทพ เสสะเวช</persName> ผู้บังคับการตำรวจภูธรจังหวัดราชบุรี ซึ่งได้สั่งการให้สืบสวนจังหวัด เจ้าหน้าที่ตำรวจภูธรอำเภอบ้านคา ทำการจับกุมตัวผู้ต้องหาจำนวน 2 คน คือ <persName>นายสุรเชษฐ์ สีสมุทร</persName> อายุ 58 ปี กำนันตำบลบ้านคา อำเภอบ้านคา จังหวัดราชบุรี <persName>นางภัทราพร บุญศรี</persName> อายุ 37 ปีโดยกล่าวหาว่า เรียกรับทรัพย์สิน เพื่อนำไปให้เจ้าหน้าที่ในการจัดทำบัตรบุคคลไม่มีสถานะทางทะเบียน โดยไม่ชอบด้วยกฎหมาย พร้อมด้วยของกลางเป็นเงินสดจำนวน 40,000 บาท พฤติการณ์ของกลุ่มผู้ต้องหา ได้เป็นผู้จัดทำบัตรบุคคลไม่มีสถานะทางทะเบียนมานานตั้งแต่ปี      พ.ศ.2548 โดยพฤติการณ์ของกลุ่มผู้กระทำความผิดดังกล่าว มี<persName>นางภัทราพร</persName> เป็นคนกลางเรียกรับเงิน และ<persName>นายสุรเชษฐ์</persName> จะเป็นผู้รับรองสถานะของคนต่างด้าว ที่ไม่มีถิ่นที่อยู่ในพื้นที่จริง โดยร่วมกับเจ้าหน้าที่ของอำเภอจัดทำบัตรไม่มีสถานะของคนต่างด้าวโดยไม่ชอบด้วยกฎหมาย</p>

       <p> เจ้าหน้าที่กรมสอบสวนคดีพิเศษ ได้ส่งตัวผู้ต้องหาพร้อมด้วยของกลางให้กับพนักงานสอบสวน สภ.บ้านคา ดำเนินคดีตามกฎหมาย และร่วมกับเจ้าหน้าที่ตำรวจภูธรจังหวัดทำการตรวจค้นบ้านของผู้ต้องหาทั้งสอง และด้วยความร่วมมือจากผู้ว่าราชการจังหวัด และ<persName>นายประเสริฐ เอกนวพุฒิพันธ์</persName> นายอำเภอบ้านคา ได้ส่งมอบเอกสารเกี่ยวกับการจัดทำบุคคลไม่มีสถานะ ทางทะเบียนเพื่อทำการตรวจสอบ และขยายผลการดำเนินคดีกับกลุ่มผู้กระทำความผิดต่อไป พฤติการณ์ที่เกิดขึ้นจากการสืบสวนของกรมสอบสวนคดีพิเศษ พบว่ามีการกระทำในลักษณะการกระทำความผิดเกิดขึ้นทั่วประเทศ ซึ่งส่งผลกระทบในเรื่องความมั่นคงในอนาคต</p></body>
</news>
