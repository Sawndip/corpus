<teiHeader>
<fileDesc>
<titleStmt>
  <title>ก.วิทย์ฯ นำคณะผู้แทนด้านสิ่งแวดล้อมภูฎานลงพื้นที่ศึกษาโครงการแก้มลิงอเนกประสงค์  </title>
  <author>นิศากานต์ กีร์ตะเมคินทร์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206260154&tb=N255206  </bibl>
</sourceDesc>
</fileDesc>
</teiHeader>
<news>
<headline>ก.วิทย์ฯ นำคณะผู้แทนด้านสิ่งแวดล้อมภูฎานลงพื้นที่ศึกษาโครงการแก้มลิงอเนกประสงค์</headline>
<lead>กระทรวงวิทยาศาสตร์และเทคโนโลยี นำคณะผู้แทนด้านสิ่งแวดล้อมภูฎาน ลงพื้นที่ศึกษาโครงการแก้มลิงอเนกประสงค์ โครงการในพระราชดำริของพระบาทสมเด็จพระเจ้าอยู่หัว หวังร่วมวิจัยพัฒนาวิทยาศาสตร์และเทคโนโลยีรับมือกับภาวะโลกร้อน</lead>
<neck></neck>
<body><p><persName>คุณหญิงกัลยา โสภณพนิช</persName> รัฐมนตรีว่าการกระทรวงวิทยาศาสตร์และเทคโนโลยี กล่าวภายหลัง<persName>นางสาวเพลดอน ซริงริ่ง</persName> (<persName>Mrs.Peldon Tshering</persName>) รองประธานคณะกรรมการด้านสิ่งแวดล้อม พร้อมคณะเจ้าหน้าด้านสิ่งแวดล้อม และสาธารณสุข ประเทศภูฎาน เข้าพบ เพื่อหารือแนวทางความร่วมมือด้านการวิจัยและพัฒนาวิทยาศาสตร์และเทคโนโลยี ภายหลังได้เคยลงนามความร่วมมือไปก่อนหน้านี้ ว่า ประเทศภูฏานต้องการขอศึกษาการนำวิทยาศาสตร์ในประเทศไทยไปใช้ประโยชน์ในการ รับมือกับการเปลี่ยนแปลงของสภาพภูมิอากาศ หรือภาวะโลกร้อน เนื่องจากภูฎานต้องจัดทำรายงานการเปลี่ยนแปลงสภาพภูมิอากาศ เพื่อเสนอต่อสหประชาชาติ โดยในวันจันทร์นี้ได้มอบหมายให้<persName>ดร.รอยล จิตรดอน</persName> ผู้อำนวยการสถาบันสารสนเทศทรัพยากรน้ำและการเกษตร (องค์การมหาชน) หรือ สสนก.และ<persName>ผศ.ดร.อานนท์ สนิทวงศ์ ณ อยุธยา</persName> ที่ปรึกษารัฐมนตรีและผู้อำนวยการศูนย์วิทยาศาสตร์เทคโนโลยีด้านภัยพิบัติและ การเปลี่ยนแปลงภูมิอากาศนำคณะของภูฎานลงพื้นที่ไปศึกษาโครงการแก้มลิง อเนกประสงค์ คลองสนามชัย-มหาชัย กรุงเทพมหานคร-สมุทรสาคร ที่จังหวัดสมุทราสาคร โครงการในพระราชดำริพระบาทสมเด็จพระเจ้าอยู่หัว </p>
<p>นอกจากนี้ ประเทศภูฏานต้องการร่วมทำวิจัยด้านความหลากหลายทางชีวภาพ เช่น การหาพืชสมุนไพรรักษาโรค การศึกษาด้านวิทยาศาสตร์ทางการแพทย์ โดยได้เชิญตัวแทนกระทรวงวิทยาศาสตร์ไปภูฏาน เพื่อศึกษาความเป็นไปได้ในการวิจัยและพัฒนา เนื่องจากเป็นประเทศที่มีการพัฒนาเมืองและสิ่งแวดล้อมได้อย่างสมดุล โดยมีพื้นที่ป่าไม้กว่าร้อยละ 74 ขณะที่ไทยมีเพียงร้อยละ 20 เท่านั้น</p></body>
</news>
