<teiHeader>
<fileDesc>
<titleStmt>
  <title>"สุเทพ"เตรียมหารือฮุนเซน  ยอมรับชายแดนตึงเครียด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/24/news_28987241.php?news_id=28987241  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>"เตรียมหารือ<persName>ฮุนเซน</persName>  ยอมรับชายแดนตึงเครียด</headline>
<lead>รองนายกรัฐมนตรีฝ่ายความมั่นคง เตรียมเข้าพบ “<persName>ฮุนเซน</persName>” ปลายเดือนนี้ หวังทำความเข้าใจกรณีคณะกรรมการมรดกโลกไทยยื่นคัดค้านยูเนสโกขึ้นทะเบียนเขาพระวิหาร ยอมรับสถานการณ์ชายแดนไทยกับกัมพูชาตึงเครียดขึ้นเล็กน้อย ด้านเจบีซีจับตาการหารือหวั่นกระทบแผนปักปันเขตแดน</lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรีและเลขาธิการพรรคประชาธิปัตย์ กล่าวว่า ตนมีนัดหมายพบกับ<persName>สมเด็จฮุนเซน</persName> นายกรัฐมนตรีกัมพูชา ระหว่างเดินทางไปเยือนกัมพูชาร่วมกับ<persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม ในวันที่ 27 มิ.ย.ที่จะถึงนี้ โดยตนจะถือโอกาสชี้แจงกรณีคณะกรรมการมรดกโลกของไทย จะไปประท้วงยูเนสโกในการขึ้นทะเบียนเขาพระวิหารเป็นมรดกโลกตามที่กัมพูชายื่นเสนอไป </p>
<p>“เรื่องนี้เป็นประเด็นที่เข้าใจผิดกัน ตนจึงจะนำข้อเท็จจริงไปแจ้งให้กัมพูชาทราบ และเท่าที่รู้จักสมเด็จฮุนเซน เชื่อว่าท่านไม่ปรารถนาให้เกิดความขัดแย้งเพราะเราเป็นเพื่อนบ้านกัน และอยากร่วมมือกันมากกว่า ส่วนเรื่องที่เข้าใจผิดก็ต้องชี้แจงกันไป”</p>
<p>สำหรับประเด็นในการชี้แจง คือ ข้อโต้แย้งกับยูเนสโกไม่ได้เป็นปัญหาระหว่างไทยกับกัมพูชา แต่เป็นเรื่องระหว่างไทยกับ</p>
<p>ยูเนสโก รวมทั้งคณะกรรมการมรดกโลกไทย ที่ไปชี้แจงกับยูเนสโกนั้น เป็นคณะกรรมการมรดกโลกไม่ใช่ตัวแทนรัฐบาลไทย</p>
<p><persName>นายสุเทพ</persName> ยังกล่าวอีกว่า ที่ผ่านมากระทรวงการต่างประเทศได้ดำเนินการแก้ไขปัญหาที่เกิดขึ้นไปบ้างแล้ว แต่กรณีนี้เป็นหน้าที่ของคณะกรรมการมรดกโลกของไทย ส่วนที่เป็นห่วงว่าจะกลายเป็นความขัดแย้งเพิ่มขึ้น และส่งผลกระทบตามแนวชายแดน หลังทั้ง 2 ประเทศส่งทหารเข้าประจำการในพื้นที่ คงต้องรอดูว่า หลังจากที่ตนพูดคุยกับสมเด็จฮุนเซนแล้วจะเกิดผลอย่างไร</p>
<p>ส่วนกรณี<persName>นายฮอร์ นัม ฮง</persName> รองนายกรัฐมนตรีและรัฐมนตรีว่าการกระทรวงต่างประเทศกัมพูชา ให้สัมภาษณ์โจมตีไทย เนื่องจากไม่พอใจในท่าทีที่คณะกรรมการมรดกโลกไทยไปยื่นคัดค้านการขึ้นทะเบียนเขาพระวิหารนั้น ฝ่ายไทยไม่ควรวิพากษ์วิจารณ์เรื่องนี้ เพราะความคิดเห็นของแต่ละคนไม่เหมือนกัน ตนจึงเลี่ยงที่จะไม่พูดเรื่องความเห็น แต่เลือกที่จะพูดความจริงมากกว่า</p>
<p>“เรื่องการเพิ่มกำลังทหารตามแนวชายแดนนั้น อาจทำให้สถานการณ์ตึงเครียดขึ้นอยู่บ้าง ทำให้เราต้องไปพูดคุยกัน และคิดว่าก่อนที่จะไปกัมพูชานั้นคงไม่มีเหตุปะทะกัน เพราะได้เรียนไปยังสมเด็จฮุนเซนแล้วว่าต้องค่อยๆ คุยกัน แต่สถานการณ์จะดีขึ้นหรือไม่นั้นต้องรอดูต่อไป”</p>
<p>ด้าน<persName>นายวศิน ธีรเวชญาน</persName> ประธานคณะกรรมาธิการเขตแดนร่วมไทย-กัมพูชาหรือเจบีซี ยอมรับว่า จุดยืนรัฐบาลไทยที่คัดค้านองค์การศึกษาวิทยาศาสตร์และวัฒนธรรมแห่งสหประชาชาติหรือยูเนสโก ขึ้นทะเบียนปราสาทพระวิหารของกัมพูชาเป็นมรดกโลก อาจส่งผลให้การหารือของคณะทำงานเจบีซีไทย-กัมพูชา มีบรรยากาศไม่ดี แม้ไม่กระทบต่อการทำงานโดยตรงก็ตาม </p>
<p>เจบีซีหวั่นกระทบปักปันเขต</p>
<p>อย่างไรก็ตาม ต้องจับตาดูผลการเข้าร่วมประชุมคณะกรรมการมรดกโลกสมัยสามัญ ครั้งที่ 33 ของ ที่เมืองเซบีญา ประเทศสเปน ระหว่างวันที่ 23-30 มิ.ย.นี้ ซึ่งคณะของฝ่ายไทยนำโดย<persName>นายสุวิทย์ คุณกิตติ</persName> รัฐมนตรีว่าการกระทรวงทรัพยากรธรรมชาติและสิ่งแวดล้อม นอกจากนี้คงต้องติดตามการหารือระหว่างรัฐบาลกัมพูชากับ<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ว่าผลเป็นอย่างไร </p>
<p>“ตอนนี้กังวลว่า หากไม่สามารถอธิบายกันให้เข้าใจได้ สิ่งที่เราตั้งใจดำเนินการภายหลังนายกรัฐมนตรีไทย เดินทางไปเยือนกัมพูชา ก็จะหายไปหมด แต่หากผลเป็นที่น่าพอใจของ 2 ฝ่าย ก็ส่งผลดีต่อเรื่องเขตแดนด้วย” </p>
<p>ประธานเจบีซีฝ่ายไทยกล่าวถึงความคืบหน้าการสำรวจเขตแดน ว่า ขณะนี้รอให้รัฐสภาไทยเห็นชอบบันทึกการประชุม 3 ฉบับ คือ บันทึกการประชุมเจบีซีสมัยวิสามัญ ที่เมืองเสียมราฐเมื่อวันที่ 10-12 พ.ย.2551 บันทึกการประชุมเจบีซีครั้งที่ 4 ณ กรุงเทพมหานคร เมื่อวันที่ 3-4 ก.พ.2552 และบันทึกการประชุมเจบีซี สมัยวิสามัญ ณ กรุงพนมเปญเมื่อวันที่ 6-7 เม.ย.2552 โดยหากรัฐสภาไทยเห็นชอบแล้วทั้ง 2 ฝ่าย จึงจะนัดกำหนดหารือกันครั้งต่อไป</p>
<p>“ขณะนี้เราคงต้องรอให้รัฐสภา เห็นชอบบันทึกการประชุมทั้ง 3 ฉบับเสียก่อน หลังจากนั้นก็จะนัดหารือกับกัมพูชาต่อไป ดังนั้นขณะนี้จึงยังไม่มีการปักปันเขตแดนแต่อย่างใด”</p></body>
</news>
