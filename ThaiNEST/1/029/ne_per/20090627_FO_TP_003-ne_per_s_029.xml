<teiHeader>
<fileDesc>
<titleStmt>
  <title>'กัมบารี'ถึงพม่าปูทางก่อน'บัน'เยือน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270609/6874  </bibl>
</sourceDesc>
</fileDesc>
</teiHeader>
<news>
<headline>'<persName>กัมบารี</persName>'ถึงพม่าปูทางก่อน'<persName>บัน</persName>'เยือน</headline>
<lead><persName>นายอิบราฮิม  กัมบารี</persName>  ทูตพิเศษสหประชาชาติเดินทางถึงพม่าเมื่อวันศุกร์  เพื่อปูทางก่อนที่<persName>นายบัน  กีมูน</persName>  เลขาธิการสหประชาชาติจะตัดสินใจเยือนเดือนหน้า  หวังกดดันให้ปล่อย<persName>นางอองซาน  ซูจี</persName>  และนักโทษการเมืองคนอื่นๆ</lead>
<neck></neck>
<body><p> ระหว่างการเยือนเป็นเวลา2วัน<persName>นายกัมบารี</persName>มีกำหนดจะหารือกับเจ้าหน้าที่ระดับสูงหลายคนในรัฐบาลทหารพม่า แต่เบื้องต้นยังไม่ทราบแน่ชัดว่าเขาจะได้รับอนุญาตให้เข้าพบ<persName>นางซูจี</persName>ที่กำลังถูกดำเนินคดีข้อหาละเมิดกฎการกักบริเวณภายในบ้านพักหรือไม่</p>
<p> แหล่งข่าวจากยูเอ็นเปิดเผยว่า<persName>นายกัมบารี</persName>จะนำผลสรุปที่ได้จากการเยือนพม่าหนนี้รายงานให้<persName>นายบัน</persName>รับทราบเพื่อประกอบการตัดสินใจว่าจะเดินทางเยือนพม่าช่วงต้นเดือนหน้าหรือไม่</p>
<p> ทูตพิเศษยูเอ็นเดินทางถึงนครย่างกุ้ง เมืองหลวงเก่าพม่า ด้วยเครื่องบินเช่าเหมาลำหลังจากถึงสนามบินเขามุ่งหน้าต่อไปยังโรงแรมที่พักทันทีโดยไม่ได้ให้สัมภาษณ์ใดๆแก่นักข่าวจากนั้นเขาเดินทางต่อไปยังกรุงเนย์ปีดอว์เพื่อหารือกับสมาชิกรัฐบาลทหารพม่าคาดว่าจะกลับมาที่ย่างกุ้งอีกทีวันเสาร์</p>
<p> <persName>นายบัน</persName>และทูตพิเศษของเขากำลังพยายามกดดันให้พม่าปล่อยนักโทษการเมืองกว่า 2,000คนเป็นอิสระซึ่งรวมถึง<persName>นางซูจี</persName>หัวหน้าพรรคฝ่ายค้านและนำพาประเทศไปสู่ความเป็นประชาธิปไตยตามที่ได้สัญญาไว้</p>
<p> <persName>ซูจี</persName>ในวัย 64ปีกำลังถูกไต่สวนในข้อหาละเมิดกฎการกักบริเวณจากกรณีที่<persName>นายจอห์นเยตทอว์</persName> ชาวอเมริกันแอบลักลอบเข้าไปในบ้านพักของเธอเมื่อเดือนก่อนหากเธอถูกตัดสินให้มีความผิดมีสิทธิ์ต้องโทษจำคุกสูงสุดถึง5ปี</p>
<p>ช่วง19ปีที่ผ่านมา<persName>นางซูจี</persName>ถูกควบคุมตัวในบ้านพักนานถึง13ปีนับตั้งแต่กองทัพปล้นชัยชนะอย่างถล่มทลายของพรรคเอ็นแอลดีไปในปี2533</p>
<p><persName>ยานวิน</persName>โฆษกพรรคสันนิบาตแห่งชาติเพื่อประชาธิปไตย(เอ็นแอลดี)ของ<persName>ซูจี</persName>เผยว่านางและ<persName>นายเยตทอว์</persName>ได้ปรากฏตัวต่อศาลระหว่างการพิจารณาคดีที่ศาลพิเศษในเรือนจำอินเส่งเมื่อวันศุกร์แต่เขายังไม่ทราบว่า<persName>นายกัมบารี</persName>จะมีโอกาสเข้าพบ<persName>นางซูจี</persName>หรือไม่</p>
<p> การตั้งข้อหาเล่นงาน<persName>ซูจี</persName>มีขึ้นในขณะเดียวกันกับที่ทางการพม่ากำลังเดินหน้าปราบปรามฝ่ายต่อต้านที่เคลื่อนไหวอย่างต่อเนื่องนับตั้งแต่เกิดเหตุสลายการชุมนุมของพระสงฆ์ครั้งใหญ่เมื่อปี2550 </p>
<p> <persName>นายกัมบารี</persName>ได้รับการแต่งตั้งให้เป็นทูตพิเศษยูเอ็นประจำพม่าเมื่อปี2549แต่การเยือนพม่าหลายหนก่อนหน้านี้ล้วนล้มเหลว เมื่อเดือนส.ค.ปีที่แล้ว<persName>นางซูจี</persName>ปฏิเสธที่จะให้เขาเข้าพบหลังจากที่เขาคว้าน้ำเหลวไม่อาจกดดันให้รัฐบาลพม่ารักษาคำมั่นที่จะปฏิรูปประเทศไปสู่ประชาธิปไตย</p>
<p> อย่างไรก็ดีดูเหมือนว่าพม่าจะยังย้ำจุดยืนเดินหน้าพิจารณาคดี<persName>ซูจี</persName>ต่อเห็นได้จากการออกมาแถลงของผู้บัญชาการตำรวจ หนึ่งวันก่อนหน้าที่<persName>นายกัมบารี</persName>จะเดินทางถึงระบุว่า<persName>นายเยตทอว์</persName>มีความเกี่ยวพันกับกลุ่มกบฏผลัดถิ่นในไทย</p>
<p> ก่อนหน้านี้ <persName>นายเยตทอว์</persName>ทหารผ่านศึกอเมริกันเบิกความต่อศาลว่าเขาว่ายน้ำข้ามทะเลสาบไปยังบ้านพักของ<persName>นางซูจี</persName>ตามความต้องการของพระเจ้าเพื่อเตือนให้เธอระวังการถูกปองร้าย</p></body>
</news>
