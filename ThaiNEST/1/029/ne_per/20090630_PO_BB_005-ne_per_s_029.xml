<teiHeader>
<fileDesc>
<titleStmt>
  <title>ปธ.วุฒิลั่นชี้ขาดสว.-สส.ถือหุ้นต้องเหมือนกัน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-30 14:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090630/55958/%e0%b8%9b%e0%b8%98.%e0%b8%a7%e0%b8%b8%e0%b8%92%e0%b8%b4%e0%b8%a5%e0%b8%b1%e0%b9%88%e0%b8%99%e0%b8%8a%e0%b8%b5%e0%b9%89%e0%b8%82%e0%b8%b2%e0%b8%94%e0%b8%aa%e0%b8%a7.-%e0%b8%aa%e0%b8%aa.%e0%b8%96%e0%b8%b7%e0%b8%ad%e0%b8%ab%e0%b8%b8%e0%b9%89%e0%b8%99%e0%b8%95%e0%b9%89%e0%b8%ad%e0%b8%87%e0%b9%80%e0%b8%ab%e0%b8%a1%e0%b8%b7%e0%b8%ad%e0%b8%99%e0%b8%81%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ปธ.วุฒิลั่นชี้ขาดสว.-สส.ถือหุ้นต้องเหมือนกัน</headline>
<lead>ประธานวุฒิสภาลั่นกกต.ต้องใช้บรรทัดฐานเดียวกันเรื่องส.ส.-ส.ว.ถือครองหุ้น ด้าน"“<persName>นิคม</persName>"จับตาใช้มาตรฐานส.ส.ปชป.</lead>
<neck></neck>
<body><p>โรงแรมสยามซิตี้ - <persName>นายประสพสุข บุญเดช</persName> ประธานวุฒิสภา กล่าวถึงกรณีที่คณะกรรมการการเลือกตั้ง (กกต.) ยืนยันที่จะไม่ทวนคำวินิจฉัยกรณีส.ว. 16 คน ถือหุ้นในกิจที่เป็นสัมปทานของรัฐว่า เรื่องนี้เป็นอำนาจของกกต. จะทบทวนหรือไม่ก็ได้ แต่เชื่อว่ายังมีเวลาอีกนาน เมื่อ กกต.ส่งคำวินิจฉัยมาที่วุฒิสภาแล้ว ประธานวุฒิสภายังต้องพิจารณาอีก และยังต้องส่งไปยังศาลรัฐธรรมนูญ ซึ่งไม่ทราบว่าศาลรัฐธรรมนูญจะใช้เวลาพิจารณานานเพียงใด</p>
<p>ทั้งนี้ เชื่อว่าภายใน 2 เดือนยังไม่มีผลกระทบจากเรื่องนี้ ส่วนหากระยะยาวเมื่อมีผลการวินิจฉัยของศาลออกมาแล้วค่อยว่ากันอีกครั้ง </p>
<p>"จะไม่ทบทวนก็ไม่ทบทวน เป็นอำนาจของกกต.อยู่แล้วไม่มีปัญหา "ประธานวุฒิสภา กล่าว</p>
<p>เมื่อถามว่ามาตรฐานการพิจารณา ส.ส.และ ส.ว.ในการถือครองหุ้นควรจะเหมือนกันหรือไม่ <persName>นายประสพสุข</persName> กล่าว่า สองร้อยเปอร์เซ็นต์ต้องเหมือนกัน เมื่อใช้หลักกฎมายเดียวกันพิจารณาอะไรที่เหมือนกันมาตรฐานก็ต้องเหมือนกัน เชื่อว่ากกต.ต้องใช้มาตรฐานเดียวกันอยู่แล้วหากไม่ใช้มาตรฐานเดียวกันจะตอบสังคมอย่างไร </p>
<p>ผู้สื่อข่าวถามว่ากกต.ใช้เวลาวินิจฉัยกรณีเดียวกันในส่วนของส.ส.นานกว่าการวินิจฉัยส.ว. <persName>นายประสพสุข</persName> กล่าวว่า กกต.คงเห็นตัวอย่างของ ส.ว.ว่าต้องให้เกิดความชัดเจน ต้องมีข้อมูลพินิจวิเคราะห์ คงไม่มีปัญหาอะไร</p>
<p>ด้าน<persName>นายนิคม ไวยรัชพานิช</persName> รองประธานวุฒิสภาคนที่ 1 กล่าวว่า ไม่เห็นด้วยในการส่งเรื่องให้ กกต.ทบทวน เนื่องจาก กกต.ได้พิจารณาไปแล้ว และเป็นไปตามตัวอักษร ไม่สามารถกลับลำการพิจารณาได้ แต่ในทางตรงข้ามอยากรู้ว่า กกต.จะใช้บรรทัดฐานอะไร ในการพิจารณา ส.ส.พรรคประชาธิปัตย์ เพราะเรื่องนี้เคยมีมาตรฐานไว้แล้ว</p>
<p>อย่างไรก็ตาม ขอตั้งข้อสังเกตว่า กกต.เร่งรีบมากเกินไป ทั้งที่ปกติต้องทำสำนวนควบคู่ไปกับการพิจารณา แล้วส่งสำนวนมายังวุฒิสภา แต่ขณะนี้ กกต.กลับยังไม่ส่งสำนวนของ สว.มาให้ ชี้ให้เห็นว่ายังไม่มีการทำสำนวน</p></body>
</news>
