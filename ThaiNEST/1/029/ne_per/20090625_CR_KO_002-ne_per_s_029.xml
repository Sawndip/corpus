<teiHeader>
<fileDesc>
<titleStmt>
  <title>นครบาลจัดกำลัง16กองร้อยรับเสื้อแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090625/18354/%e0%b8%99%e0%b8%84%e0%b8%a3%e0%b8%9a%e0%b8%b2%e0%b8%a5%e0%b8%88%e0%b8%b1%e0%b8%94%e0%b8%81%e0%b8%b3%e0%b8%a5%e0%b8%b1%e0%b8%8716%e0%b8%81%e0%b8%ad%e0%b8%87%e0%b8%a3%e0%b9%89%e0%b8%ad%e0%b8%a2%e0%b8%a3%e0%b8%b1%e0%b8%9a%e0%b9%80%e0%b8%aa%e0%b8%b7%e0%b9%89%e0%b8%ad%e0%b9%81%e0%b8%94%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>นครบาลจัดกำลัง16กองร้อยรับเสื้อแดง</headline>
<lead>ผบช.น.มั่นใจคุมสถานการณ์ม็อบเสื้อแดงได้ พร้อมตรึงกำลังตำรวจกว่า 2 พันนายดูแลตาม"แผนกรกฎ 48" ประกาศลั่น สกัดกั้นไม่ปล่อยให้ผู้ชุมนุมบุกรุกยึดทำเนียบฯแน่นอน ด้าน“<persName>เทพไท</persName>” หวั่น แผนตากสิน 2 ทำบ้านเมืองรุนแรงกว่าช่วงสงกรานต์</lead>
<neck></neck>
<body><p>(25มิ.ย.) เวลา 12.30 น.<persName>พล.ต.ท.วรพงษ์ ชิวปรีชา</persName> ผบช.น. กล่าวถึงการดูแลความสงบเรียบร้อยรักษาความปลอดภัยการชุมนุมของกลุ่มเสื้อแดงวันที่ 27 มิ.ย. ว่า นครบาลมีการประชุมทำความเข้าใจแผนปฏิบัติและประเมินสถานการณ์ข่าวร่วมกับหน่วยงานทหารอย่างต่อเนื่อง มีการเตรียมแผนรองรับไว้หมดไม่ว่าจะมีการเคลื่อนไหวหรือไม่ก็ตาม ทุกขั้นตอนการปฏิบัติได้มีการฝึกทบทวนอย่างดี โดยเตรียมกำลังตำรวจปราบจราจลร่วมกับตำรวจท้องที่ดูแลพื้นที่ท้องสนามหลวงทั้งรอบนอกรอบใน 600 นาย</p> 
  
<p>ผบช.น. กล่าวว่า หากมีการเคลื่อนขบวนมายังจุดต่างๆตั้งแต่บริเวณอนุสาวรีย์ประชาธิปไตย สะพานผ่านฟ้า แยกจปร.และสะพานมัฆ วาน ก็ตามจะมีกำลังตำรวจรองรับสถานการณ์อยู่เต็มกำลังทุกจุด ใช้ทั้งหมด 16 กองร้อย 2,400 นายเชื่อว่า จะรับมือได้และยืนยันไม่ปล่อยให้ผู้ชุมนุมลุกล้ำพื้นที่เข้าไปบุกยึดทำเนียบรัฐบาลอย่างเข็ดขาด ถือว่าเป็นการทำผิดกฎหมายอยู่แล้วบุกรุกสถานที่ราชการต้องถูกดำเนินคดีอย่างแน่นอน รวมถึงการปราศรัยบนเวทีด้วยมีการบันทึกภาพและเสียงไว้ทั้งหมดเพื่อตรวจสอบการกระทำที่หมิ่นเบื้องสูง ถ้าพบมีการนำเอาสถาบันมาพูดพาดพิงก็เข้าข่ายหมิ่นเบื้องสูงด้วยเช่นกันซึ่งต้องดำเนินคดีขั้นเด็ดขาดด้วย </p>
   
 <p>ผู้สื่อข่าวรายงานว่า ช่วงเช้าที่ผ่านมา <persName>พล.ต.ท.อดุลย์ แสงสิงแก้ว</persName> ผู้ช่วย ผบ.ตร.วิทยุสั่งการด่วนที่สุด ถึงผบช.น. ภ.1, 2,7, บช.ก. และ ตชด. ระบุว่า ตามที่กลุ่มแนวร่วมประชาธิปไตยต่อต้านเผด็จการแห่งชาติ (นปช.) ประกาศนัดชุมนุมบริเวณท้องสนามหลวงในวันที่ 27 มิ.ย.นี้ ซึ่งจากข้อมูลด้านการข่าวคาดว่าจะมีกลุ่มพลังมวลชนจำนวนมากมาร่วมชุมนุม และอาจมีการเคลื่อนขบวนไปยังสถานที่ราชการสำคัญ ๆ โดยเฉพาะทำเนียบรัฐบาลและพื้นที่ต่อเนื่องนั้น เพื่อให้การปฏิบัติภารกิจเป็นไปด้วยความสงบเรียบร้อย บช.น.ได้มีหนังสือขออนุมัติใช้กำลังเจ้าหน้าที่จากภ.1,2,7,ก. และ ตชด.เพื่อปฏิบัติภารกิจดังกล่าว จึงให้ทุกหน่วยเตรียมกำลังให้การสนับสนุน บช.น.เมื่อได้รับการประสานหรือ ร้องขอ จึงแจ้งมาเพื่อทราบและถือปฏิบัติ</p>
      
 <p>ก่อนหน้านี้ <persName>พล.ต.ท.วรพงษ์ ชิวปรีชา</persName> ผบช.น. ได้มีหนังสือถึง <persName>พล.ต.อ.พัชรวาท วงษ์สุวรรณ</persName> ผบ.ตร. ขออนุมัติใช้กำลังเจ้าหน้าที่ตำรวจปฏิบัติภารกิจในการรักษาความสงบเรียบร้อยการชุมนุมจากหน่วยต่างๆ เนื่องจากกำลังในสังกัด บช.น. มีไม่เพียงพอ จึงขอการสนับสนุนกำลัง ปจ.ในสังกัด บช.ตชด. ,บช.ก.ภ.1,2 และ 7 ปฏิบัติภารกิจดังกล่าวโดยวันเวลา และจำนวนกองร้อยในการปฏิบัติบช.น. จะประสานหน่วยที่เกี่ยวข้องโดยตรง  โดยจัดกำลังตามแผนรักษาความสงบของ ตร. คือแผนกรกฎ 48 อย่างเคร่งครัด</p>

 <p>ด้าน<persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงแผนตากสิน 2 ของกลุ่มเสื้อแดง ที่จะนัดชุมนุมในวันที่ 27 มิ.ย.นี้ ว่า เท่าที่ได้อ่านและดูยุทธวิธีของกลุ่มเสื้อแดงจะพบว่า สอดคล้องกับแผนตากสิน 1 ทั้งนี้หากเป็นจริงและทำตามการยกระดับการเรียกร้องแบบเต็มรูปแบบทั้ง“7 ยุทธศาสตร์ 6 ยุทธวิธี” นั้น ตนเกรงว่าจะเกิดความรุนแรงมากกว่าเหตุการณ์วันที่ 13 เม.ย.ที่ผ่านมา เพราะมีการเพิ่มสงครามกลางเมือง และจัดให้มีการนัดการชุมนุมขึ้นมาอย่างสม่ำเสมอในทุกจุด ทุกภาคทั้งประเทศ แล้วให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี ทำการโฟนอินเข้ามา เพื่อสร้างขวัญและกำลังใจ</p>

<p>รวมถึงการปลุกปั่นตลอดเวลาไม่เว้นแม้แต่ในงานแต่งงานนั้น ตนไม่อยากให้เกิดขึ้นจริง เพราะประเทศชาติจะเสียหาย ไม่อยากให้ฝันร้ายของคนไทยกลับมาอีกครั้ง จึงอยากวิงวอนให้คิดให้ดี เพราะคนที่ทำเป็นคนกลุ่มน้อย อีกทั้งขณะนี้บ้านเมืองกำลังเดินหน้าเป็นไปด้วยดี</p></body>
</news>
