<teiHeader>
<fileDesc>
<titleStmt>
  <title>อดีตแม่บ้านแฉถูกปธน.ปารากวัยในคราบบาทหลวงข่มขืนจนตั้งท้อง  </title>
  <author>เอเอฟพี, ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-24 06:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000071130  </bibl>
</sourceDesc>
</fileDesc>
</teiHeader>
<news>
<headline>อดีตแม่บ้านแฉถูกปธน.ปารากวัยในคราบบาทหลวงข่มขืนจนตั้งท้อง</headline>
<lead>อดีตแม่บ้านซึ่งอ้างว่า<persName>ประธานาธิบดีเฟร์นานโด ลูโก</persName> แห่งปาราวัยคือพ่อของลูกวัย 6 ขวบของเธอ ได้กล่าวหาว่าถูกอดีตบาทหลวงในคริสตจักรโรมันคาทอลิกรายนี้ข่มขืนและไม่รับผิดชอบตามคำสัญญา</lead>
<neck></neck>
<body><p><persName>เบนิกญา เลกุยซามอน</persName> วัย 27 ปี ให้สัมภาษณ์กับสถานีวิทยุแห่งหนึ่งว่า เหตุการณ์บังคับขืนใจเกิดขึ้นในบ้านพัก 2 ชั้นของอดีตบาทหลวงที่ผันตัวก้าวขึ้นเป็นประธานาธิบดี ในช่วงที่เธอทำงานอยู่ที่นั่นในฐานะแม่บ้าน</p>
<p> “เขาขังฉันให้ห้องหนึ่งและใช้กำลังถอดเสื้อผ้าฉันออก เขามีพละกำลังมากกว่าฉัน ไม่มีทางหนีรอดน้ำมือเขาเลย” เธอกล่าว “เขาร้องขอฉันว่าอย่าโกรธเขาเลย ต่อมาเราก็มีความสัมพันธ์กันมาเรื่อยจนกระทั่งฉันท้อง ซึ่ง ณ ตอนนั้นเขาให้สัญญาว่าจะรับผิดชอบ” <persName>เลกุยซามอน</persName> ระบุพร้อมยืนยันว่าเธอและเขามีความสัมพันธ์ฉันชู้สาวยาวนานกว่า 2 ปี</p>
<p> ด้าน <persName>ลูโก</persName> ซึ่งต้องพัวพันกับเรื่องอื้อฉาวทางเพศนับตั้งแต่ยอมรับเมื่อเดือนเมษายนว่าเป็นพ่อของเด็กอายุ 2 ขวบที่เกิดกับผู้หญิงอีกคน ขณะที่ยังเป็นบาทหลวงปฏิเสธข้อกล่าวหาล่าสุดนี้</p>
<p> “มันคือบทละครที่สองของเรื่องนี้ รออีกหน่อยก็จะมีบทที่สามตามมา รอดูกันว่าบทมันจะออกมาในรูปแบบไหน” เขาบอกเมื่อวันอังคาร(23)</p>
<p> <persName>เลกุยซามอน</persName> คือ 1 ใน 3 ของผู้หญิงที่อ้างว่าอดีตบาทหลวงในคริสตจักรโรมันคาทอลิกเป็นพ่อของลูกๆ พวกเธอ โดย <persName>เลกุยซามอน</persName> ได้ยื่นฟ้องเพื่อให้เขายอมรับว่าเป็นพ่อของ <persName>เฟร์นานดิโต</persName> ลูกวัย 6 ขวบของเธอ</p>
<p> เมื่อ <persName>ลูโก</persName> ถูกถามว่าเขาจะยอมทำตามความต้องการของเธอหรือไม่ <persName>ลูโก</persName> กล่าวว่าเขาจะทำตามที่ทนายบอกและตามคำตัดสินของศาลเท่านั้น</p>
<p> ทนายความของเขาบอกว่า <persName>ลูโก</persName>จะปฏิเสธเป็นครั้งที่สองต่อคำสั่งของศาลที่ให้ประธานาธิบดีรายนี้ไปปรากฎตัวต่อศาลในซิวดัดเดลเอสเต เพื่อมอบผลตรวจพิสูจน์บุตร</p>
<p> ทนายความรายนี้โต้แย้งว่าตำแหน่งของ<persName>ลูโก</persName> คือประธานาธิบดีแห่งปารากวัย ดังนั้นเขาจึงไม่จำเป็นต้องทำแบบนั้น</p>
<p> ก่อนหน้านี้ <persName>ลูโก</persName> วัย 57 ปี ยอมรับเพียงว่าเป็นพ่อของ<persName>กิลเลอร์โม อาร์มินโด</persName> วัย 2 ขวบ ที่เกิดกับ <persName>วิเวียนา คาร์ริลโล</persName> หญิงสาววัย 24 ปี</p>
<p> ขณะที่ <persName>ดาเมียนา ฮอร์เทนเซีย โมแรน</persName> วัย 39 ปี ก็อ้างเช่นกันว่าประธานาธิบดีเป็นพ่อของ <persName>ฮวน ปาโบล</persName> ลูกชายวัย 4 ขวบของเธอ แต่เธอไม่ได้ยื่นฟ้องต่อศาลขอให้มีการพิสูจน์ความเป็นพ่อลูก</p>
<p> ในการให้สัมภาษณ์กับสถานีวิทยุ <persName>เลกุยซามอนร</persName>ะบุด้วยว่า มีผู้หญิงรายที่ 4 ซึ่งมีลูกอายุ 4 ขวบ ก็มีแผนที่จะยื่นฟ้องประธานาธิบดีเพื่อพิสูจน์บุตรเช่นกัน</p>
<p> ช่วงปลายเดือนเมษายน <persName>ลูโก</persName>ยืนยันว่าเขาจะไม่ลาออกจากตำแหน่งต่อคำกล่าวอ้างของผู้หญิง 3 คนที่บอกว่าเขามีลูกกับพวกเธอเมื่อตอนที่ยังเป็นบาทหลวงในคริสตจักรโรมันคาทอลิก</p>
<p> <persName>นายลูโก</persName> แถลงผ่านสถานีโทรทัศน์แห่งหนึ่งว่าจะอยู่ในตำแหน่งต่อไปจนครบวาระปี 2013 และไม่ใส่ใจต่อ “ข่าวลือที่ไม่แน่นอนและเป็นการสมคบคิด” นอกจากนี้เขายังขออภัยต่อทุกคนที่รู้สึกขุ่นเคืองจากเรื่องราวเหล่านี้</p>
<p> ขณะที่นักการเมืองฝ่ายค้านพยายามหยิบฉวยข้อโต้แย้งนี้ลอบทำลาย <persName>ลูโก</persName> ผู้ที่ใช้ความซื่อสัตย์เป็นจุดขายในการหาเสียง</p>
<p> <persName>ลูโก</persName> ก้าวขึ้นสู่อำนาจเมื่อเดือนสิงหาคมปีก่อน หลังสามารถเอาชนะพรรคการเมืองฝ่ายขวาคอโลราโดปาร์ตีที่ปกครองปารากวัยมานานกว่า 6 ทศวรรษ</p>
<p> ทั้งนี้ <persName>ลูโก</persName>ได้สละตำแหน่งบาทหลวงในคริสตจักรโรมันคาทอลิก ประจำจังหวัดซาน เปโดร เมื่อปี 2003 เพื่อลงชิงตำแหน่งประธานาธิบดีในอีก 2 ปีต่อมา และเขาก็ได้รับเลือกตั้งในที่สุด</p></body>
</news>
