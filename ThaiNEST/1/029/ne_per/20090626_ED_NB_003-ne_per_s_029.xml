<teiHeader>
<fileDesc>
<titleStmt>
  <title>รมว.วิทย์ฯ เตรียมลงพื้นที่ภาคใต้ นำวิทย์ฯ ช่วยกระตุ้นเศรษฐกิจในพื้นที่  </title>
  <author>วีระพันธ์ วุฒิบุญญะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206250209&tb=N255206&return=ok&news_headline="%c3%c1%c7.%c7%d4%b7%c2%ec%cf%20%e0%b5%c3%d5%c2%c1%c5%a7%be%d7%e9%b9%b7%d5%e8%c0%d2%a4%e3%b5%e9%20%b9%d3%c7%d4%b7%c2%ec%cf%20%aa%e8%c7%c2%a1%c3%d0%b5%d8%e9%b9%e0%c8%c3%c9%b0%a1%d4%a8%e3%b9%be%d7%e9%b9%b7%d5%e8%20"  </bibl>
</sourceDesc>
</fileDesc>
</teiHeader>
<news>
<headline>รมว.วิทย์ฯ เตรียมลงพื้นที่ภาคใต้ นำวิทย์ฯ ช่วยกระตุ้นเศรษฐกิจในพื้นที่</headline>
<lead>รัฐมนตรีว่าการกระทรวงวิทยาศาสตร์และ เทคโนโลยี เตรียมลงพื้นที่ภาคใต้ นำวิทยาศาสตร์และเทคโนโลยีช่วยกระตุ้นเศรษฐกิจในพื้นที่ หวังลดความรุนแรงในพื้นที่ พร้อมมอบยารักษาโรคชิคุนกุนยาให้ 3 จังหวัดชายแดนใต้แล้ว</lead>
<neck></neck>
<body><p><persName>ดร.คุณหญิงกัลยา โสภณพนิช</persName> รัฐมนตรีว่าการกระทรวงวิทยาศาสตร์และเทคโนโลยี กล่าวภายหลังมอบผลิตภัณฑ์ชีวินทรีย์แบคทีเรียกำจัดลูกน้ำยุงลายจำนวน 800 ซอง ให้แก่ <persName>เรือโทนายแพทย์ ธนวัฒน์ ศุภนิตยานนท์</persName> ผู้บังคับหมวดพยาบาล ค่ายจุฬาภรณ์ หน่วยเฉพาะกิจนาวิกโยธินกองทัพเรือ ผู้แทนจากกรมแพทย์ทหารเรือ ที่ปฏิบัติหน้าที่ในจังหวัดชายแดนภาคใต้ว่า ผลิตภัณฑ์นี้สามารถกำจัดลูกน้ำยุงลายได้ครบวงจรภายใน 1 สัปดาห์ และจะออกฤทธิ์ยาวถึง 3 เดือน ทั้งนี้ ตนเองเตรียมลงพื้นที่ใน 3 จังหวัดชายแดนภาคใต้ในสัปดาห์หน้า เพื่อเข้าหารือกับผู้นำชุมชน รวมทั้งผู้นำศาสนาในพื้นที่ 3 จังหวัดชายแดนภาคใต้ เพื่อหาแนวทางนำวิทยาศาสตร์และเทคโนโลยีลงไปช่วยเหลือชาวบ้าน รวมทั้งการส่งเสริมด้านอาหารฮาลาล ซึ่งเป็นโครงการใน<persName>สมเด็จพระนางเจ้าสิริกิติ์ พระบรมราชินีนาถ</persName> เพื่อช่วยบรรเทาภาวะเศรษฐกิจให้กับชาวบ้านดีขึ้น โดยเชื่อว่าหากสภาวะเศรษฐกิจดี จะช่วยให้เรื่องของความมั่นคงในพื้นที่ด้วย นอกจากนี้ จะหารือถึงแนวทางนำเทคโนโลยีด้านความมั่งคงเข้าไปในพื้นที่ อย่างเครื่องตรวจจับความเคลื่อนไหวของบุคคล ซึ่งสามารถตรวจความเคลื่อนไหวของกลุ่มคนร้ายได้</p>
<p>ด้าน<persName>เรือโทนายแพทย์ธนวัฒน์</persName> กล่าวว่า ในฐานะผู้แทนรับผิดชอบดูแลประชาชนใน 5 อำเภอใน 2 จังหวัดชายแดนภาคใต้ ได้แก่ อำเภอเมือง อำเภอยี่งอ อำเภอบาเจาะ จังหวัดนราธิวาส และอำเภอสายบุรี อำเภอไม้แก่น จังหวัดปัตตานี พบว่าประชาชนส่วนมากได้รับผลกระทบกับการแพร่ระบาดของโรคชิคุนกุนยา ขณะที่ทหารได้รับผลกระทบจากโรคนี้ไม่ถึง 10 ราย โดยเบื้องต้นจะนำผลิตภัณฑ์ไปช่วยเหลือผู้ที่ได้รับความเดือดร้อนก่อน </p></body>
</news>
