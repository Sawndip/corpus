<teiHeader>
<fileDesc>
<titleStmt>
  <title>ผบ.ตร.มีคำสั่งด่วนที่สุดให้สับเปลี่ยนคำแหน่งสืบสวนและปราบปรามให้มีคำสั่งลงวันที่16กค.ด้วย  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=41236  </bibl>
</sourceDesc>
</fileDesc>
</teiHeader>
<news>
<headline>ผบ.ตร.มีคำสั่งด่วนที่สุดให้สับเปลี่ยนคำแหน่งสืบสวนและปราบปรามให้มีคำสั่งลงวันที่16กค.ด้วย</headline>
<lead></lead>
<neck></neck>
<body><p>สำนักงานตำรวจแห่งชาติ เมื่อวันที่ 1 กรกฎาคม <persName>พล.ต.อ.พัชรวาท วงษ์สุวรรณ</persName> ผบ.ตร.  ได้มีบันทึกด่วนที่สุด ที่ 0004.25/04156 ถึงผบช.น.-ผบช.ภ.1-9 และ ผบช.ศชต. เรื่อง การแต่งตั้งข้าราชการตำรวจ โดยรายละเอียดอ้างตามมติในการประชุมครั้งที่ 1/2552 และครั้งที่ 2/2552 เมื่อเดือนม.ค.ที่ผ่านมา ได้อนุมัติให้เปลี่ยนแปลงการกำหนดตำแหน่งในงาน “สืบสวนปราบปราม” สถานีตำรวจ เป็นงาน “ป้องกันปราบปรามและงานสืบสวน” นั้น เพื่อให้เป็นไปด้วยความเรียบร้อยจึงให้ทุกหน่วยดำเนินการแต่งตั้ง “สว.สป.” ให้ไปดำรงตำแหน่ง “สวป.” หรือ “สว.สส.” โดยให้ สว.สป.ดำรงตำแหน่งตามเลขตำแหน่งที่ถูกตัดโอนในหน่วยและข้ามหน่วย ส่วนกรณี สว.สป.ที่ตำแหน่งถูกตัดโอนข้ามหน่วย ของ บช.ภ.3-9 ให้เป็นไปตามความสมัครใจ</p>

                   <p>ขณะเดียวกัน การแต่งตั้ง รอง สว.สป.และ ผบ.หมู่ งาน (สป.) ให้แต่ละหน่วยพิจารณาแต่งตั้งในงานป้องกันปราบปรามและงานสืบสวนที่ว่างอยู่ในสถานีตำรวจเดิมก่อน หากตำแหน่งในสน.ไม่เพียงพอให้พิจารณาแต่งตั้งไปดำรงตำแหน่งที่ว่างในสน.หรือสถานีตำรวจภูธร(สภ.)ใกล้เคียง โดยให้ทุกหน่วยมีคำสั่งแต่งตั้งข้าราชการตำรวจดังกล่าวในวันที่ 3 ก.ค. โดยให้คำสั่งมีผลในวันที่ 16 ก.ค. </p></body>
</news>
