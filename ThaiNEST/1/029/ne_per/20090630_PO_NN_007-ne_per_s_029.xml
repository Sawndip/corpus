<teiHeader>
<fileDesc>
<titleStmt>
  <title>เลขาฯ กกต. เผย ที่ประชุมอาจยก “แม้วโฟนอิน” เพื่อกำหนดให้พิจารณาได้ทันทีโดยไม่ต้องมีคนร้อง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168163  </bibl>
</sourceDesc>
</fileDesc>
</teiHeader>
<news>
<headline>เลขาฯ กกต. เผย ที่ประชุมอาจยก “<persName>แม้ว</persName>โฟนอิน” เพื่อกำหนดให้พิจารณาได้ทันทีโดยไม่ต้องมีคนร้อง</headline>
<lead></lead>
<neck></neck>
<body><p>ที่สำนักงานคณะกรรมการการเลือกตั้ง(กกต.) <persName>นายสุทธิพล ทวีชัยการ</persName> เลขาธิการ กกต. กล่าวถึงการเลือกตั้งซ่อมเขต 1 จ.ศรีสะเกษ ว่า ขณะนี้มีเรื่องร้องเรียนอยู่ 5 เรื่องที่ร้องมาก่อนเลือกตั้ง โดยพรรคเพื่อไทย ร้องเรียนมา 4 เรื่องแบ่งเป็นข้าราชการวางตัวไม่เป็นกลาง การให้เงินซื้อเสียง  การขนคนมาลงคะแนน และการปราศรัยใส่ร้ายโจมตีหลองลวงให้เข้าใจผิดในคะแนนนิยมของผู้สมัครฝ่ายตรงข้าม ขณะที่พรรคชาติไทยพัฒนามีการร้องเรียนเพียงเรื่องเดียว  คือ ปราศรัยหาเสียงด้วยการโจมตีหลอกลวงให้เข้าใจผิดในคะแนนนิยมของผู้สมัคร  ส่วนการใช้ใบปลิวโจมตีจะถือเป็นการทำให้เข้าใจผิดในคะแนนนิยมหรือไม่นั้น ขณะนี้ยังไม่มีเรื่องร้องเรียนเข้ามา อีกทั้งเราไม่รู้ว่าใครเป็นคนทำใบปลิวด้วย เพราะเรื่องนี้อาจมีการแกล้งกันก็ได้</p>
<p>        <persName>นายสุทธิพล</persName> กล่าวอีกว่า สำหรับการโฟนอินของ <persName>พ.ต.ท.ทักษิณ ชินวัตร</persName> อดีตนายกรัฐมนตรีนั้น ในส่วนของการเลือกตั้งซ่อมส.ส.สกลนคร เขต3 ทาง กกต.ได้ตั้งคณะอนุกรรมการขึ้นมาสอบสวนเรื่องนี้แล้ว โดยให้สอบสวนให้แล้วเสร็จภายใน 15 วัน แต่ในส่วนของการโฟนอินที่ จ.ศรีสะเกษนั้น ขณะนี้ยังไม่มีผู้ร้องเข้ามา และคิดว่าหากผู้มีร้องเข้ามาก็คงต้องตั้งอนุกรรมการสอบคนละชุด เพราะเป็นคนละเหตุการณ์กัน</p>
<p>        “การโฟนอินของ พ.ต.ท.ทักษิณจะต้องดูไม่เฉพาะว่าจะเข้าข่ายมาตรา 97 ของ พ.ร.บ.ประกอบรัฐธรรมนูญว่าด้วยพรรคการเมืองหรือไม่เท่านั้น แต่ยังต้องดูว่าการโฟนอินนั้นเข้าองค์ประกอบมาตรา 53(5) ของ พ.ร.บ.ประกอบรัฐธรรมนูญว่าด้วยการเลือกตั้ง ส.ส.และการได้มาซึ่งส.ว.หรือไม่ ซึ่งตนยังไม่แน่ใจ โดยในการประชุมวันที่ 30 มิ.ย. ประธาน กกต. อาจหยิบยกเรื่องการโฟนอินของ พ.ต.ท.ทักษิณเข้ามาหารือกันในที่ประชุมก็เป็นได้ เพื่อดูว่าต่อไปนี้หากมีการโฟนอินก็ไม่จำเป็นต้องรอให้มีผู้ร้องเรียน  แต่ กกต.สามารถหยิบเรื่องดังกล่าวขึ้นมาพิจารณาเองได้ทันที” <persName>นายสุทธิพล</persName> กล่าว</p></body>
</news>
