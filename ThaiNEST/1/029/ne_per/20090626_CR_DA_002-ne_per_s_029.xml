<teiHeader>
<fileDesc>
<titleStmt>
  <title>ตำรวจบุกทลาย"แก๊งโจรกรรม"รถยนต์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-06-26 08:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=5275  </bibl>
</sourceDesc>
</fileDesc>
</teiHeader>
<news>
<headline>ตำรวจบุกทลาย"แก๊งโจรกรรม"รถยนต์</headline>
<lead></lead>
<neck></neck>
<body><p>เมื่อเวลา 14.00 น. วันที่ 25 มิ.ย. <persName>พล.ต.ต.วิชัย สังข์ประไพ</persName> ผบก.น.1 ในฐานะรองหัวหน้าศูนย์ปราบปรามการโจรกรรมรถยนต์และรถจักรยานยนต์ บช.น. (ศปจร.น.) แถลงข่าวการจับกุมแก๊งโจรกรรมรถยนต์รายใหญ่ ว่า เมื่อวันที่ 24 มิ.ย.ที่ผ่านมา <persName>พ.ต.ท.อรรถพร สุริยเลิศ</persName> รอง ผกก.หน.ชป.ศปจร.น. นำกำลังเข้าจับกุม <persName>นายกรกฎ ยิ่งล้ำ</persName> อายุ 41 ปี ได้ที่ย่าน จ.สมุทร  ปราการ และจับกุม <persName>นางสมควร ศรีชู</persName> อายุ 43 ปี ได้ที่บ้านพักใน จ.ปทุมธานี พร้อมของกลางรถเก๋งฮอนด้าซิตี้ สีดำ ติดแผ่นป้ายทะเบียน ชษ 3710 กรุงเทพมหานคร และรถฮอนด้าแจ๊ซ สีแดง ติดป้ายทะเบียนปลอม ษอ 2003 กรุงเทพมหานคร ที่แจ้งหายไว้ที่ สน.สามเสน และอุปกรณ์อื่น ๆ อีกหลายรายการ แจ้งข้อหาลักทรัพย์หรือรับของโจร, ปลอมและใช้เอกสารราชการปลอม</p>
    
<p><persName>พล.ต.ต.วิชัย</persName> เปิดเผยว่า แก๊งลักรถรายนี้มี <persName>นายสรกฤช</persName> หรือ<persName>ชาย</persName> หรือ<persName>หรั่ง บุญประดิษฐ์</persName> อายุ 41 ปี เป็นหัวหน้า มี<persName>นายณัฐเกียรติ ชูก้าน</persName> อายุ 35 ปี ทั้งสองกำลังหลบหนีการจับกุมอยู่ และ <persName>นายกรกฎ</persName> ผู้ต้องหา กับ<persName>นายระยอง ไชโย</persName> ที่ถูกจับกุมตัวได้แล้วเมื่อวันที่ 20 มิ.ย.ที่ผ่านมา รวมอยู่ในแก๊ง ซึ่งจะเน้นขโมย   แต่รถเก๋งฮอนด้าซิตี้ และฮอนด้าแจ๊ซ ใช้วิธีทุบกระจกรถเปิดล็อกประตูก่อนเข้าไปต่อสายตรงสตาร์ตรถขับไปเปลี่ยนใส่ป้ายทะเบียนปลอมรวมทั้งเอกสารปลอมทั้งหมด โดย<persName>นายกรกฎ</persName>มีหน้าที่ส่งรถขายในราคาคันละ 1 แสนบาท ให้กับ<persName>นางสมควร</persName> นายหน้าที่นำรถไปขายต่อให้กับพวกวัยรุ่นหนุ่มสาวที่นิยมใช้รถทั้ง 2 รุ่น ฟันกำไรอีกคันละ 1-2 หมื่นบาท หลังจับกุมตำรวจพา<persName>นายกรกฎ</persName>ไปค้นบ้านพักใน อ.สามพราน จ.นครปฐม ได้ของกลางเครื่องคอมพิวเตอร์ที่ใช้ทำเอกสารปลอมของรถที่ขโมยมา และเอกสารราชการปลอมหลายรายการ ทั้งยังพบว่ามีรถที่แจ้งหายไว้หลายท้องที่ทั้ง สน.ทุ่งสองห้อง สน.วัดพระยาไกร สน.สำราญราษฎร์ สน.พลับพลาไชย 1 และ สน.สมเด็จเจ้าพระยา โดยแก๊งนี้จะปลอมป้ายทะเบียนและเอกสารทั้งหมด</p>
    
<p>รองหัวหน้า ศปจร.น. กล่าวต่อว่า แก๊งนี้เป็นแก๊งลักรถยนต์รายใหญ่ โดย<persName>นายสรกฤช</persName> หรือ<persName>หรั่ง</persName> มีฉายาว่า “<persName>หรั่งเป๋</persName>” เพราะขาเป๋ ก่อเหตุลักรถยนต์มาโชกโชนกว่า 10 ปี เมื่อปี 51 ที่ผ่านมา เคยถูกตำรวจ กก.สส.บก.น.6 จับกุมได้แต่หลบหนีไปหลังได้ประกันตัว แก๊งนี้ขโมยรถเดือนละกว่า 10 คัน โดยเฉพาะรถย่านฝั่งธนบุรีที่หายทั้งหมดเชื่อว่าน่าจะเป็นฝีมือของแก๊งนี้ แค่เดือน พ.ค.ที่ผ่านมา เดือนเดียวผู้ต้องหาขโมยรถส่งขายไปกว่า 10 คัน ขณะนี้ตำรวจกำลังเร่งติดตามจับ<persName>นายสรกฤช</persName> หรือ <persName>หรั่งเป๋</persName> กับ<persName>นายณัฐเกียรติ</persName> ที่หลบหนีอยู่.</p></body>
</news>
