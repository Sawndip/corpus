<teiHeader>
<fileDesc>
<titleStmt>
  <title>มาฮานยันบาร์นส์ยอดนักกอล์ฟ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230609/6655  </bibl>
</sourceDesc>
</fileDesc>
</teiHeader>
<news>
<headline><persName>มาฮาน</persName>ยัน<persName>บาร์นส์</persName>ยอดนักกอล์ฟ</headline>
<lead>ศึกยูเอสโอเพ่น  กอล์ฟเมเจอร์รายการที่สองของปี  เจอพายุฝนกระหน่ำไม่เลิก    รอบสุดท้ายเล่นไม่จบต้องต่อวันจันทร์ตามเวลาท้องถิ่นสหรัฐอเมริกา  <persName>ริกกี  บาร์นส์</persName>  หนุ่มรุ๊กกี   และ   <persName>ลูคัส  โกลเวอร์</persName>  นำห่าง  5  สโตรก  ในการแข่งขันที่สนามเบธเพจ  แบล็ก  ซึ่ง  <persName>ฮันเตอร์  มาฮาน</persName>  ที่เคยแพ้  <persName>บาร์นส์</persName>  ในแมตช์ชิงชนะเลิศยูเอสอเมเจอร์  บอกเขาไม่ประหลาดใจเลยที่  <persName>บาร์นส์</persName>  ขึ้นนำการแข่งขัน</lead>
<neck></neck>
<body><p><persName>ริกกีบาร์นส์</persName>ที่เพิ่งลงเล่นพีจีเอทัวร์แบบเต็มฤดูกาลเป็นปีแรกสร้างความประหลาดใจด้วยการขึ้นนำในรอบสองและรอบสามส่วนรอบสุดท้ายเล่นได้เพียงหลุมแรกก็พลาดเสียโบกี้ หลังจากไดร์ฟไปตกในรัฟแต่ยังนำการแข่งขันร่วมกับ<persName>ลูคัสโกลเวอร์</persName>เพื่อนร่วมก๊วนด้วยสกอร์รวม7อันเดอร์พาร์นำกลุ่มตามอยู่5สโตรก</p>
<p> <persName>เดวิด ดูวาล</persName>อดีตมือหนึ่งของโลกที่พยายามกลับคืนสู่ความยิ่งใหญ่อีกครั้งกลับมาด้วยฟอร์มที่ยอดเยี่ยมหลังจากฟอร์มตกมา8ปีเขาอยู่อันดับสองร่วมกับ<persName>ฮันเตอร์มาฮาน</persName>, <persName>ฟิลมิกเคลสัน</persName>แชมป์เมเจอร์3รายการและ<persName>รอสส์ฟิชเชอร์</persName>จากสหราชอาณาจักร</p>
<p> ทางด้าน <persName>ไทเกอร์วู้ดส์</persName>แชมป์ยูเอสโอเพ่น3สมัยและเคยชนะที่สนามเบธเพจเมื่อปี2002มีสกอร์ไล่หลังผู้นำอยู่7สโตรกโดย<persName>ไทเกอร์</persName>ที่ลงเล่นในฐานะแชมป์เก่าพัตต์เบอร์ดี้ระยะ 6ฟุตลงไปที่หลุม7พาร์4ก่อนที่คณะกรรมการจะสั่งยุติการแข่งขันชั่วคราว</p>
<p> สำหรับการขึ้นนำการแข่งขันของ<persName>ริกกีบาร์นส์</persName>นั้นแม้หลายคนจะประหลาดใจทว่ากับ<persName>ฮันเตอร์มาฮาน</persName>ผู้เล่นทีมยูเอสไรเดอร์คัพและเจ้าของแชมป์พีจีเอทัวร์1รายการบอกว่าเขาไม่ประหลาดใจแต่อย่างใดที่<persName>บาร์นส์</persName>ขึ้นนำการแข่งขัน</p>
<p> <persName>มาฮาน</persName>นั้นเคยแพ้<persName>บาร์นส์</persName>ในแมตช์ชิงชนะเลิศยูเอสอเมเจอร์เมื่อปี2002กล่าวถึง<persName>บาร์นส์</persName>ว่า "เขาเป็นนักกอล์ฟที่มีพรสวรรค์สูงมาก แข็งแกร่งและมีวงสวิงที่แน่นมากที่สำคัญเขายังเป็นนักกอล์ฟที่เล่นลูกสั้นได้ดีด้วย"</p>
<p> <persName>บาร์นส์</persName> นั้นได้เข้ามาเล่นในพีจีเอทัวร์หลังจากทำเงินรางวัลในเนชั่นไวลด์ทัวร์ฤดูกาล 2008เข้ามาเป็นอันดับ25ซึ่ง<persName>มาฮาน</persName>กล่าวต่อว่า"ผมรู้ว่าเขาเล่นเนชั่นไวลด์เพื่อจะล่าการ์ดพีจีเอทัวร์เขาเป็นนักกอล์ฟที่เล่นได้แน่นอนคนหนึ่งเขาต้องการเพียงโมเมนตัมอีกเล็กน้อยเท่านั้นผมคิดว่าในช่วง2-3ปีที่ผ่านมาเขาได้เรียนรู้อะไรต่างๆมากมายที่สำคัญสัปดาห์นี้เขาเล่นได้ดีมากดังนั้นผมจึงไม่แปลกใจเลยที่เขานำการแข่งขัน".</p></body>
</news>
