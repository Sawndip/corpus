<teiHeader>
<fileDesc>
<titleStmt>
  <title>ประหาร"เวรี่กู๊ด"ยิงสาวหุ้นส่วนคุมวินจยย.ดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090625/18351/%e0%b8%9b%e0%b8%a3%e0%b8%b0%e0%b8%ab%e0%b8%b2%e0%b8%a3%e0%b9%80%e0%b8%a7%e0%b8%a3%e0%b8%b5%e0%b9%88%e0%b8%81%e0%b8%b9%e0%b9%8a%e0%b8%94%e0%b8%a2%e0%b8%b4%e0%b8%87%e0%b8%aa%e0%b8%b2%e0%b8%a7%e0%b8%ab%e0%b8%b8%e0%b9%89%e0%b8%99%e0%b8%aa%e0%b9%88%e0%b8%a7%e0%b8%99%e0%b8%84%e0%b8%b8%e0%b8%a1%e0%b8%a7%e0%b8%b4%e0%b8%99%e0%b8%88%e0%b8%a2%e0%b8%a2.%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>ประหาร"<persName>เวรี่กู๊ด</persName>"ยิงสาวหุ้นส่วนคุมวินจยย.ดับ</headline>
<lead>พิพากษาประหารชีวิต มือปืน"<persName>เวรี่กู๊ด</persName>"ขาใหญ่คุมวินมอไซด์วัดบางโฉลงสมุทรปราการ ”กระหน่ำยิงดับ“ สาวหุ้นส่วนคุมวิน ” เหตุ ไม่พอใจถูกบีบพ้นวิน หุ้นส่วนตั้งตัวเป็นใหญ่ แต่รับสารภาพ ศาลปราณี ลดโทษให้จำคุกตลอดชีวิต</lead>
<neck></neck>
<body><p>ที่ห้องพิจารณาคดี 714 ศาลอาญา ถ.รัชดาภิเษก วันที่ 25 มิ.ย.52 เวลา 09.30 น. ศาลอ่านคำพิพากษาคดีหมายเลขดำที่ อ.3773/2551 ที่พนักงานอัยการฝ่ายคดีอาญา 4 เป็นโจทก์ ยื่นฟ้อง <persName>นายสมดี สุขะพล</persName> อายุ 52 ปี อาชีพ ขับขี่จักรยานยนต์รับจ้าง วัดบางโฉลง จ.สมุทรปราการ เป็นจำเลย ในความผิดฐานร่วมกันฆ่าผู้อื่นโดยเจตนาและโดยไตร่ตรองไว้ก่อน ตามประมวลกฎหมายอาญา มาตรา 288 , 289 และพ.ร.บ.อาวุธปืน เครื่องกระสุนปืน ฯ และพาอาวุธปืนติดตัวไปในเมือง ฯ </p>
 
 <p>คดีนี้โจทก์ยื่นฟ้องสรุปว่า เมื่อวันที่ 4 ก.ค.51 เวลากลางคืนหลังเที่ยง จำเลยพกพาอาวุธปืนพกสั้น รีวอลเวอร์ ขนาด .22 มม. เครื่องหมายทะเบียน สค 1/2547 เลขหมายประจำปืน 142024 พร้อมกระสุนปืนไปในเมืองหมู่บ้านและทางสาธารณะโดยไม่ได้รับใบอนุญาต โดยจำเลยนั่งซ้อนท้ายรถจักรยานยนต์ของ<persName>นายสุนทอน สีดา</persName> อายุ 30 ปี ผู้ขับขี่จักรยานยนต์รับจ้างวินวัดบางโฉลง จ.สมุทรปราการ ( ผู้ต้องหาร่วม ซึ่งถูกจับกุมเมื่อต้นเดือน มิ.ย.ที่ผ่านมา หลังมีการนำปฏิทินโจรมาเผยแพร่ ) ก่อนใช้อาวุธปืนยิงใส่ <persName>น.ส.เรืองดาว ณะขุขันธ์</persName> อายุ 27 ปี ซึ่งเป็นผู้ขับขี่วินจักรยานยนต์รับจ้างวัดบางโฉลงที่เดียวกัน จำนวนนวน 4 นัด จนถึงแก่ความตายสมเจตนา ในที่เกิดเหตุซอยลาดพร้าว 10 เแขวงจอมพล เขตจตุจักร กทม.</p>
 
<p>โดยจำเลยให้การรับสารภาพว่า ลงมือก่อเหตุ เพราะไม่พอใจ ที่ผู้ตายและนาย<persName>นายเสน่ห์ แปลงยาว</persName> สามีผู้ตาย ซึ่งจำเลยเป็นผู้ชักชวนให้มาขับขี่จักรยานยนต์รับจ้างวินเดียวกัน พร้อมทั้งช่วยกันดูแลวิน พยายามตั้งตัวเป็นใหญ่ และเมื่อจำเลยตักเตือนสามีผู้ตายก็พูดจาข่มขู่ และไม่ยอมให้จำเลยมาขับขี่ที่วินจักรยานยนต์ดังกล่าวอีก</p>
 
<p>ศาลพิเคราะห์พยานหลักฐาน ประกอบคำรับสารภาพจำเลยแล้ว เห็นว่า จำเลยกระทำผิดจริงตามฟ้อง พิพากษาให้ประหารชีวิต จำเลยให้การรับสารภาพ มีเหตุบรรเทาโทษ ลดโทษให้ กึ่งหนึ่ง คงจำคุกไว้ตลอดชีวิต </p>
 
<p>ผู้สื่อข่าวรายงานว่า สำหรับ <persName>นายสมดี จำเลย</persName> หลังจากถูกจับกุมเพื่อนำตัวมาดำเนินคดี เจ้าหน้าที่ตำรวจได้ตั้งฉายาให้ว่า “ <persName>มือปืน เวรี่กู๊ด</persName>” เพราะบุคลิกเป็นคนร่าเริงอารมณ์ดี ยิ้มแย้มตลอดเวลา แม้ขณะก่อเหตุยังยิ้มระหว่างที่ลั่นไก กระหน่ำยิงผู้ตายจนเสียชีวิต</p></body>
</news>
