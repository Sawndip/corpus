<teiHeader>
<fileDesc>
<titleStmt>
  <title>ตร.งงกันทั้งกองผู้ต้องหาวิ่งหนีออกจากบก.ปดส.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-06-30 09:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=5765  </bibl>
</sourceDesc>
</fileDesc>
</teiHeader>
<news>
<headline>ตร.งงกันทั้งกองผู้ต้องหาวิ่งหนีออกจากบก.ปดส.</headline>
<lead></lead>
<neck></neck>
<body><p>สุดแสบ! ขอตัวสูบบุหรี่ ผู้ต้องหาแก๊งค้ามนุษย์ เผ่นแนบลอยนวล หลังถูกตำรวจปดส. ตามตะ ครุบตัวพร้อมพวกอีกคน หิ้วตัวส่งพนักงานสอบสวนที่กองบังคับการฯ เค้นคอ เจ้าเล่ห์ออกอุบายขอไปสูบบุหรี่นอกห้อง ก่อนจะวิ่งฝ่าฝนปีนกำแพงหลบหนีสำเร็จ “ผู้การฯ” เต้น! สั่งสอบข้อเท็จจริง จี้ตามลากคอกลับด่วนจี๋</p>

<p>ที่ บก.ปดส. เมื่อวันที่ 29 มิ.ย. ผู้สื่อข่าวรายงานว่า เกิดเหตุผู้ต้องหาคดีค้ามนุษย์แอบหลบหนีระหว่างถูกควบคุมตัวมาสอบสวน โดยเมื่อเวลา 22.00 น. วันที่ 28 มิ.ย.ที่ผ่านมา <persName>พ.ต.ท.โชคชัย งามวงศ์</persName> รอง ผกก.3 บก.ปดส. นำกำลังตำรวจในสังกัด บุกเข้าจับกุมตัว<persName>นายสายัน นิลวาส</persName> อายุ 48 ปี ได้ที่บ้านพักเลขที่ 9/186 หมู่ 3 ต.หนองหญ้าแพรก อ.เมือง จ.สมุทรสาคร และจับกุมตัว<persName>นายยุทธภูมิ</persName> หรือ<persName>ตึ๋ง เสาวเนียม</persName> อายุ 49 ปี อยู่บ้านเลขที่ 49 หมู่ 8 ต.ลานสะแก อ.พยัคฆภูมิพิสัย จ.มหาสารคาม ได้ที่บริเวณชั้น 3 สถานีขนส่งหมอชิต ถนนกำแพงเพชร แขวงและ เขตจตุจักร โดยทั้งสองรายเป็นผู้ต้องหาในคดีร่วมกันหลอกลวงแรงงานไปทำงานเป็นลูกเรือประมงที่มหาชัย อ.เมือง จ.สมุทรสาคร และมีหมายจับศาลอาญา ข้อหาร่วมกันค้ามนุษย์ และร่วมกันหน่วงเหนี่ยวกักขัง</p>
    
<p>หลังตำรวจจับกุมตัวผู้ต้องหาทั้งสองคนได้ จึงควบคุมตัวส่ง <persName>พ.ต.ท.พิชิต ทีปกากร</persName> พงส. (สบ 2) กลุ่มงานสอบสวน บก.ปดส. เพื่อสอบสวนดำเนินคดี แต่ปรากฏว่าระหว่างสอบปากคำ <persName>นายสายัน</persName> ซึ่งเป็นหนึ่งในผู้ต้องหา ได้ขออนุญาตพนักงานสอบสวนออกไปสูบบุหรี่ที่บริเวณด้านหลังอาคารกองบังคับการฯ พนักงานสอบสวน  ไม่คิดว่าจะหลบหนีจึงอนุญาต แต่สุดท้ายนายสายันที่ไปยืนสูบบุหรี่อยู่บริเวณบันไดหน้าอาคาร ใกล้กับห้องพนักงานสอบสวน กลับฉวยโอกาสตอนตำรวจเผลอวิ่งหลบหนีไปทางด้านหลังอาคาร ตรงเข้าไปภายในกองบังคับการปราบปราม ตำรวจ บก.ปดส. และ บก.ป. ที่เข้าเวรรักษาการณ์อยู่บริเวณป้อมยามทางเข้า-ออก เห็นเหตุการณ์พยายามวิ่งไล่ตามจับกุม แต่ในช่วงนั้นเป็นเวลากลางคืน ประกอบกับฝนตกหนัก ผู้ต้องหาจึงเล็ดลอดวิ่งหนีไปทางโรงรถด้านหลังกองปราบฯ ก่อนจะปีนกำแพงหลบหนีไปได้ เบื้องต้น <persName>พล.ต.ต.ชัยวัฒน์ เกตุวรชัย</persName> ผบก.ปดส. ได้สั่งตั้งกรรมการสอบสวนข้อเท็จจริงที่เกิดขึ้น และให้ฝ่ายสืบสวน กก.3 บก.ปดส. เร่งติดตามจับกุมผู้ต้องหารายนี้กลับมาดำเนินคดีโดยเร็วที่สุด.</p></body>
</news>
