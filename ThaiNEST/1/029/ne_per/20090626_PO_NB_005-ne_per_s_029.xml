<teiHeader>
<fileDesc>
<titleStmt>
  <title>นักธุรกิจจีน  สนใจร่วมลงทุนในประเทศไทยเป็นจำนวนมาก  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206260028&tb=N255206  </bibl>
</sourceDesc>
</fileDesc>
</teiHeader>
<news>
<headline>นักธุรกิจจีน สนใจร่วมลงทุนในประเทศไทยเป็นจำนวนมาก</headline>
<lead>กธุรกิจจีน ให้ความสนใจที่จะเข้ามาร่วมลงทุนในประเทศไทยเป็นจำนวนมาก โดยเฉพาะเรื่องของระบบสาธารณูปโภคขั้นพื้นฐาน</lead>
<neck></neck>
<body><p>การปฏิบัติภารกิจในช่วงค่ำวานนี้ของ<persName>นายอภิสิทธิ์ เวชชาชีวะ</persName> นายกรัฐมนตรี ได้ร่วมรับประทานอาหารค่ำกับนักธุรกิจระดับสูงของจีน ณ เรือนรับรองของรัฐบาลเตี้ยวหยูไถ โดยนายกรัฐมนตรี กล่าวกับนักธุรกิจว่า การเดินทางเยือนจีนครั้งนี้มีความสำคัญยิ่ง ซึ่งจะเห็นได้จากการเป็นคณะเยือนที่ใหญ่ที่สุดของไทยที่เคยเดินทางมา ซึ่งประกอบด้วยบุคคลสำคัญจากภาครัฐและเอกชน และจากการหารือกับ<persName>นาย เหวิน เจีย เป่า</persName> นายกรัฐมนตรีของจีน ที่กล่าวว่านักธุรกิจจีนให้ความสนใจที่จะเข้ามาลงทุนในประเทศไทยเป็นจำนวนมาก โดยเฉพาะในเรื่องของระบบสาธารณูปโภคขั้นพื้นฐาน ดังนั้น ไทยต่างเห็นพ้องและมุ่งมั่นที่จะขยายการค้าการลงทุนระหว่างกันให้เพิ่มมากขึ้น แม้จะมีวิกฤตเศรษฐกิจโลก เพราะเชื่อว่าภาคเอกชนถือเป็นกลไกสำคัญในการขับเคลื่อนความร่วมมือดังกล่าว อย่างไรก็ตาม ขณะนี้นายกรัฐมนตรีกำลังให้สัมภาษณ์สื่อมวลชนจีนที่ต้องการสอบถามถึงสถานการณ์ในประเทศไทย</p></body>
</news>
