<teiHeader>
<fileDesc>
<titleStmt>
  <title>"เฟดเอ็กซ์"ปลื้มได้เปิดแมตช์แรก ฟอร์มแจ่มเข้ารอบสอง เซเรนาลิ่ววิมเบิลดัน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/240609/6714  </bibl>
</sourceDesc>
</fileDesc>
</teiHeader>
<news>
<headline>"<persName>เฟดเอ็กซ์</persName>"ปลื้มได้เปิดแมตช์แรก ฟอร์มแจ่มเข้ารอบสอง <persName>เซเรนา</persName>ลิ่ววิมเบิลดัน</headline>
<lead><persName>โรเจอร์  เฟเดอเรอร์</persName>  ลงสนามแมตช์แรกในวิมเบิลดัน  สร้างความฮือฮาเล็กๆ   เมื่อมาในชุดเต็มยศคล้ายนายพลแห่งกองทัพ  ก่อนใช้เวลาไม่นานต้อนเอาชนะ  <persName>ลู่  เหยิน  ซุน</persName>  จากไต้หวัน  3  เซตรวด  7-5, 6-3, 6-2  ในการแข่งขันรอบแรก  แกรนด์สแลมคอร์ตหญ้า</lead>
<neck></neck>
<body><p><persName>เฟเดอเรอร์</persName>ได้รับเกียรติให้เปิดแมตช์แรกที่เซ็นเตอร์คอร์ตซึ่งปกติจะสงวนไว้สำหรับแชมป์เก่าแต่เป็นเพราะ<persName>ราฟาเอลนาดาล</persName>คู่แข่งสำคัญถอนตัวไปเนื่องจากมีปัญหาบาดเจ็บที่หัวเข่าจึงทำให้เขาได้รับโอกาสทำหน้าที่นี้แทน</p>
<p> แม้แชมป์เก่าวิมเบิลดัน5สมัยจะโดนมือหนึ่งโลกชาวสเปนหยุดสถิติไว้แค่นั้นเมื่อปีที่แล้ว ใช้เวลาไม่นานนักในการแสดงให้เห็นถึงความพร้อมที่จะกลับมาทวงแชมป์ปีนี้หลังส่งลู่ตกรอบแรกไปด้วยโฟร์แฮนด์วินเนอร์</p>
<p> "ผมรู้สึกเป็นเกียรติมากที่ได้ทำหน้าที่เปิดแมตช์แรกผมรู้ว่าราฟาสมควรที่จะได้เล่นแมตช์นี้มากกว่าผมในปีนี้แต่เมื่อเขาถอนตัวไปก็ต้องมีใครสักคนทำหน้าที่แทนผมดีใจที่พวกเขาเลือกผมมันทำให้ผมใจเต้นเหมือนกัน"เจ้าของแชมป์เฟรนช์โอเพ่นแกรนด์สแลมรายการที่เพิ่งจบไปเมื่อไม่นานนี้กล่าวหลังจากเริ่มต้นได้สวยสำหรับการตามล่าแชมป์แกรนด์สแลมรายการที่15ของตัวเอง</p>
<p> ถามถึงแฟชั่นใหม่ที่เขาใส่มาโชว์ก่อนลงทำการแข่งขัน มือวางอันดับ2ของรายการเสริมว่า"ผมแค่อยากใส่ชุดแบบทหารสมัยใหม่ดูหวังว่าทุกคนคงจะชอบมันนะ"</p>
<p> ส่วนทางฝ่ายหญิง<persName>เซเรนาวิลเลียมส์</persName>มือวางอันดับ2สวมเสื้อกันฝนสีขาวเข้าสู่สนามไม่รู้ว่าเพื่อล้อเล่นกับทางฝ่ายจัดหรือเพราะไม่รู้ว่าทางสนามแข่งขันเซ็นเตอร์คอร์ตตอนนี้สามารถเปิดปิดหลังคาเพื่อกันฝนได้แล้วในปีนี้โชคดีที่วันแรกนี้ยังไม่มีความจำเป็นต้องใช้ทั้งหลังคาหรือเสื้อกันฝนก่อนวิลเลียมส์ผ่านเข้าสู่รอบสองได้อย่างสบายๆชนะมือควอลิฟายจากโปรตุเกส<persName>เนอซาซิลวา</persName>6-1,7-5</p>
<p> <persName>มาเรียซาราโปวา</persName>แต่ละปีก็มาในแฟชั่นที่เรียกเสียงฮือฮาทั้งทุกครั้งหนที่แล้วมาในชุดคล้ายทักซิโดปีนี้เธอเลือกชุดเดรสคลาสสิกสีขาวและแฟนเทนนิสหลายคนก็หวังว่าเธอจะสามารถไปได้ไกลกว่ารอบสองของปีที่แล้ว</p>
<p> <persName>ซาราโปวา</persName>ได้เป็นมือวางอันดับ24แม้อันดับโลกจะอยู่ที่60ก็ตามหลังจากหยุดพักไปนานถึง9เดือนรักษาอาการบาดเจ็บที่ไหล่เซตแรกทำเสียวไปเหมือนกันเมื่อตามหลังคู่แข่ง4-1ก่อนพลิกกลับมาชนะ<persName>วิคตอริยาคูตูโซวา</persName>มือควอลิฟายจากยูเครน7-5,6-4</p>
<p> "ฉันแค่พยายามที่จะสู้ให้ถึงที่สุดในเซตแรกมันยังไม่จบจนกว่ามันจะจบจริงๆ"</p>
<p> ส่วนผลการแข่งขันชายเดี่ยวคู่อื่นที่น่าสนใจในรอบแรกเมื่อจันทร์ที่ผ่านมา<persName>แซมเกอร์เรย์</persName>(สหรัฐ)ชนะ<persName>ดนัยอุดมโชค</persName>(ไทย)6-3,6-4;<persName>โนวัคโยโควิช</persName>(เซอร์เบีย)ชนะ<persName>ชูเลียงแบนเนโต</persName>(ฝรั่งเศส)6-7(8),7-6(1),6-2,6-4;<persName>ทอมมีโรเบรโด</persName> (สเปน) ชนะ<persName>ลูกาเกรกอร์ก</persName>(สโลวีเนีย)7-6(4),6-4,5-7,7-6(3);<persName>โจวิลเฟรดซองกา</persName>(ฝรั่งเศส)ชนะ<persName>อังเดรย์โกลูเบฟ</persName>(คาซัคสถาน)6-3,5-7,7-6(4),7-6(5);<persName>โรบินโซเดอร์ลิง</persName>(สวีเดน)ชนะ<persName>ฌิลส์มุลเลอร์</persName>(ลักเซมเบิร์ก)6-7(4),7-5,6-1,6-2;<persName>มาร์ดีฟิช</persName>(สหรัฐ)ชนะ<persName>เซอร์จิโอรอยท์แมน</persName>(อาร์เจนตินา)6-3,6-2,4-1<persName>รอยท์แมน</persName>รีไทร์;<persName>อันเดรียสเซปปี</persName>ชนะ<persName>เจมส์เบล็ก</persName>(สหรัฐ)7-5,6-4,7-6(5).</p></body>
</news>
