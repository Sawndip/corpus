<teiHeader>
<fileDesc>
<titleStmt>
  <title>ร่างของหลวงปู่ทิม เกจิชื่อดังแห่งวัดพระขาว จ.พระนครศรีอยุธยา ไม่เน่าเปื่อย แม้จะมรณภาพไปแล้ว 100 วัน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300051&tb=N255206  </bibl>
</sourceDesc>
</fileDesc>
</teiHeader>
<news>
<headline>ร่างของ<persName>หลวงปู่ทิม</persName> เกจิชื่อดังแห่งวัดพระขาว จ.พระนครศรีอยุธยา ไม่เน่าเปื่อย แม้จะมรณภาพไปแล้ว 100 วัน</headline>
<lead>ระชาชนและผู้ที่เลื่อมใสในองค์ “ <persName>หลวงปู่ทิม</persName> ” เกจิชื่อดังแห่งวัดพระขาว จ.พระนครศรีอยุธยา ถึงกับตะลึง เมื่อมีการเปิดโลงศพ เพื่อนำสังขารของ<persName>หลวงปู่ทิม</persName>ไปบรรจุไว้ในโรงแก้วฝังมุก แต่กลับพบว่าสังขารของ<persName>หลวงปู่ทิม</persName>ไม่เน่าเปื่อย</lead>
<neck></neck>
<body><p>วันนี้ (30 มิ.ย.52) เวลา 08.45 น. เจ้าหน้าที่สำนักพระราชวัง ช่วยกันเคลื่อนย้ายโรงศพที่บรรจุสังขาร<persName>พระครูสังวรสมณกิจ</persName> หรือ<persName>หลวงปู่ทิม</persName> เกจิชื่อดังของจังหวัดฯ และอดีตเจ้าอาวาสวัดพระขาว อ.บางบาล จ.พระนครศรีอยุธยา ออกมาที่กลางศาลาการเปรียญของวัดพระขาว เพื่อทำพิธีเคารพศพ ก่อนจะเคลื่อนย้ายร่างของ<persName>หลวงปู่ทิม</persName>ไปบรรจุในหีบแก้วฝังมุกที่จัดทำขึ้นตาม ความประสงค์ของ<persName>หลวงปู่ทิม</persName> ที่สั่งลูกศิษย์ไว้ก่อนมรณภาพ โดยทันทีที่เปิดโลงศพออกมา พบว่าสังขารของ<persName>หลวงปู่ทิม</persName>ไม่เน่าเปื่อย และยังคงอยู่ในสภาพเกือบสมบูรณ์ทั้งหมด แม้เวลาจะผ่านมาแล้ว 100 วัน นอกจากนี้ยังพบว่า สภาพศพของ<persName>หลวงปู่ทิม</persName> โดยเฉพาะที่เนื้อตัวนั้นยังอ่อนนุ่ม มีสีเหลืองอ่อนๆ คล้ายกับคนนอนหลับ และยังพบอีกว่าในช่วงที่มีการเปิดโลงศพ มีกลิ่นหอมว่านไพร และกลิ่นชานหมากหอมฟุ้งไปทั่วศาลา สร้างความอัศจรรย์ให้กับลูกศิษย์ กว่า 500 คน ที่มาร่วมในครั้งนี้ </p>
<p><persName>หลวงปู่ทิม</persName> เกจิชื่อดัง จ.พระนครศรีอยุธยา และเป็นอดีตเจ้าอาวาสวัดพระขาว อ.บางบาล มรณภาพเมื่อวันที่ 22 มีนาคม 2552 ที่โรงพยาบาลโรคทรวงอก จ.นนทบุรี จากนั้นได้เคลื่อนย้ายศพมาตั้งสวดบำเพ็ญกุศลที่วัดพระขาว อ.บางบาล จนครบ 100 วันเมื่อคืนนี้ จึงได้มีการเปิดโลงศพ เพื่อเคลื่อนย้ายร่างของ<persName>หลวงปู่ทิม</persName>ไปบรรจุยังหีบแก้วฝังมุก ตามความประสงค์ของ<persName>หลวงปู่ทิม</persName> เพื่อให้ประชาชนได้กราบไหว้ และในวันอาทิตย์ที่ 5 กรกฎาคมนี้ วัดพระขาวจะจัดพิธีเชิญหีบแก้วฝังมุก ที่บรรจุสังขารของ<persName>หลวงปู่ทิม</persName> ขึ้นสู่มณฑปลายรดน้ำ ที่มีชื่อว่า อัตตสันตมหาเถราจารย์ ซึ่งเป็นสิ่งปลูกสร้างที่<persName>หลวงปู่ทิม</persName>ให้จัดสร้างไว้ และหาก<persName>หลวงปู่ทิม</persName>มรณภาพลงให้นำร่างของ<persName>หลวงปู่ทิม</persName> ไปตั้งไว้ยังที่ดังกล่าว </p></body>
</news>
