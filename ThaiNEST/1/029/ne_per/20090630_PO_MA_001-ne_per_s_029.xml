<teiHeader>
<fileDesc>
<titleStmt>
  <title>"อภิวันท์"ลุยประกวด ออกแบบ"สภาใหม่"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol04300652&sectionid=0133&day=2009-06-30  </bibl>
</sourceDesc>
</fileDesc>
</teiHeader>
<news>
<headline>"<persName>อภิวันท์</persName>"ลุยประกวด ออกแบบ"สภาใหม่"</headline>
<lead></lead>
<neck></neck>
<body><p>เมื่อเวลา 09.00 น. วันที่ 29 มิถุนายน <persName>พ.อ.อภิวันท์ วิริยะชัย</persName> รองประธานสภาผู้แทนราษฎร นำคณะผู้เข้าร่วมประกวดแบบอาคารรัฐสภาแห่งใหม่จำนวน 60 ราย ดูสถานที่และถ่ายภาพพื้นที่ก่อสร้างบริเวณที่ราชพัสดุ ย่านเกียกกาย พร้อมชี้แจงทำความเข้าใจถึงขั้นตอนและการกำหนดหลักเกณฑ์การประกวดทั้งหมดให้ผู้ออกแบบรับทราบ ก่อนเดินทางกลับเข้ารัฐสภาเพื่อชี้แจงรายละเอียด ทั้งนี้ ระหว่างการชี้แจงมีผู้สนใจออกแบบรุ่นใหม่รายหนึ่งพยายามซักถามถึงความโปร่งใสในการตัดสินของคณะกรรมการ รวมถึงหลักเกณฑ์การประกวด เนื่องจากเกรงว่าจะมีการเอื้อประโยชน์ให้กับผู้ออกแบบรายใดรายหนึ่ง โดยเฉพาะการกำหนดผลงานของบริษัทผู้รับเหมาที่มองว่าเป็นการล็อคสเปคและไม่ใช่การเปิดกว้างอย่างแท้จริง </p>
<p><persName>พ.อ.อภิวันท์</persName>เปิดเผยว่า มีผู้สนใจร่วมประกวดออกแบบอาคารรัฐสภาแห่งใหม่จำนวน 243 ราย โดยเปิดกว้างให้สถาปนิกที่สนใจเข้าร่วมประกวดอย่างไม่กำหนดเงินทุนเพื่อให้ได้ความคิดที่หลากหลายจากทั้งสถาปนิกรุ่นเก่าและรุ่นใหม่ ซึ่งมีเงื่อนไขว่าจะต้องเน้นความเป็นเอกลักษณ์ไทยร้อยละ 40 ก่อนที่การคัดเลือกในขั้นที่ 2 ที่มีความจำเป็นจะต้องกำหนดผลงานของบริษัทเพื่อป้องกันความเสียหายที่จะเกิดขึ้นในอนาคต ยืนยันว่าการตัดสินจะเป็นไปอย่างโปร่งใส ไม่มีการล็อคสเปคหรือเอื้อประโยชน์ให้กับบุคคลหรือบริษัทรายใหญ่อย่างแน่นอน โดยจะใช้ระยะเวลาดำเนินการทั้งสิ้น 5 ปีและตั้งงบฯไว้ 1.2 หมื่นล้านบาท</p></body>
</news>
