<teiHeader>
<fileDesc>
<titleStmt>
  <title>“กรณ์”รับไม่ติดแสตมป์อากร มองเป็นสัญญาใจกับลูกน้อง แจงเสียค่าปรับย้อนหลังเรียบร้อย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-02-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=149092  </bibl>
</sourceDesc>
</fileDesc>
</teiHeader>
<news>
<headline>“กรณ์”รับไม่ติดแสตมป์อากร มองเป็นสัญญาใจกับลูกน้อง แจงเสียค่าปรับย้อนหลังเรียบร้อย</headline>
<lead></lead>
<neck></neck>
<body><p>ที่รัฐสภา นายกรณ์ จาติกวาณิช รมว.คลัง กล่าวถึงกรณีที่นายเรืองไกร ลีกิจวัฒนะ ส.ว.สรรหา ได้ร้องเรียนต่อนายอภิทธิ์ เวชชาชีวะ นายกรัฐมนตรี เกี่ยวกับบัญชีทรัพย์สินที่เคยได้ยื่นไว้ กับคณะกรรมการป้องกันและปราบปรามการทุจริตแห่งชาติ( ป.ป.ช.) ว่า ตั้งแต่เข้ามาเป็นสมาชิกสภาผู้แทนราษฎร<date when="2548----"><offset>ตั้งแต่</offset>ปี 48</date> ตนมีความมั่นใจและมีความพร้อมในการสร้างความโปร่งใสที่เกี่ยวกับตนเอง อย่างเช่นบัญชีทรัพย์สิน ที่มีมาตั้งแต่สมัยที่ทำงานกับภาคเอกชนจนเข้ามารับตำแหน่งทางการเมือง หากทุกฝ่ายเข้าไปตรวจสอบในรายละเอียด จะพบว่ามีรายละเอียดค่อนข้างสูง รวมถึงทรัพย์สินที่อยู่ในประเทศและต่างประเทศ ทั้งรายละเอียดในการลงทุนและการกู้ยืมเงิน รวมถึงหนี้สินทุกชนิดของตนและภรรยา บัตรเครดิตของครอบครัว</p>

<p>นายกรณ์ กล่าวว่า ประเด็นที่นายเรืองไกร หยิบยกขึ้นมาเป็นประเด็นคือมูลค่าทรัพย์สินโดยรวม หลังจากที่ได้มีการยื่นต่อ ป.ป.ช.ครั้งล่าสุด ตั้งแต่เข้ามารับตำแหน่งรัฐมนตรีมีอยู่ทั้งสิ้น 800 กว่าล้านบาท ซึ่งมีการปล่อยเงินกู้ให้กับเพื่อนร่วมงาน มี 2 กรณี คือ การไม่คิดดอกเบี้ย และการคิดอัตราค่าดอกเบี้ยขั้นต่ำ ซึ่งทั้งสองกรณีเกิดจากความเดือดร้อนของลูกน้องที่ต้องการความช่วยเหลือทาง การเงิน สาเหตุของกรณีที่1 ที่ไม่มีการคิดดอกเบี้ย เพราะมีความเดือดร้อนทางการเงินจริงๆ จึงคิดว่าเป็นการกู้ยืมเงินแบบฉันท์มิตร ส่วนกรณีที่2 ก็ประสบปัญหาในเรื่องของสภาพคล่องในเชิงธุรกิจที่ทำอยู่ และคาดว่าอัตราดอกเบี้ยขั้นต่ำก็อยากจะชำระให้ตน เพื่อจะได้ไม่เสียโอกาสใน ส่วนของดอกเบี้ยที่ตนจะได้รับ โดยนำเงินส่วนดังกล่าวไปฝากไว้ในธนาคาร   </p>

<p>รมว.คลัง กล่าวว่า จากกรณีที่นายเรืองไกร ยกประเด็นในเรื่องการตีอากรแสตมป์ในตัวสัญญานั้น ยอมรับว่าตนไม่ได้ติดอากรแสตมป์ตั้งแต่แรก เนื่องจากว่าสัญญาที่ร่างขึ้นมา ที่คิดในใจเป็นเพียงการบันทึกข้อตกลงในการเตือนความทรงจำของตนกับลูกน้อง ว่ามีการกู้ยืมเงินไปเท่าไร และคาดว่าจะมีการชำระให้กับตนเมื่อไหร่ อย่างไร ไม่เคิยคิดว่าเป็นสัญญารูปลักษณ์ในเชิงพาณิชย์ ที่จะต้องนำไปสู่การฟ้องร้อง อย่างไรก็ตาม ก็ได้มีการดำเนินการที่ถูกต้อง ซึ่งขั้นตอนทางกฎหมายก็ไม่มีอะไรมาก ระบุไว้ชัดเจนว่าในกรณีที่ล่วงเลยไป 90 วัน หลังจากวันทำสัญญา หากไปติดอากรแสตมป์หลังจากนั้นก็ต้องเสียค่าปรับซึ่งค่าอากรที่ต้องติดรวม แล้ว 5,000 บาท ทั้งนี้ตนก็ได้เสียค่าปรับเป็นเงิน 25,000 บาท ครบถ้วน ยื่นโดยไม่ได้มีการท้วงติงจากกรมสรรพากร ซึ่งสามารถลดหย่อนค่าปรับได้  </p>

<p>ส่วนในเรื่องของตัวดอกเบี้ย นายกรณ์ กล่าวว่า เกี่ยวกับการชำระภาษี ได้ดำเนินการอย่างถูกต้อง ส่วนเรื่องมูลค่าทรัพย์สินที่มีการปรับลดลง เนื่องมาจากวิกฤติเศรฐกิจ เพราะตนได้มีการลงทุนมาโดยตลอด<date when="2548----"><offset>ตั้งแต่</offset>ปี 48</date> การปรับลดทรัพย์สินจึงไม่ใช่เรื่องแปลกอะไร หากมีการตรวจสอบจะพบว่า ทรัพย์สินนั้นยังคงเท่าเดิม เพียงแต่มีมูลค่าลดลงเท่านั้น</p></body>
</news>
