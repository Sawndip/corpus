<teiHeader>
<fileDesc>
<titleStmt>
		<title>"ร.ต.อ.เฉลิม" ระบุ การเลื่อนเวลาในการอภิปรายเข้ามาเป็นเรื่องที่ดี  </title>
		<author>สำนักข่าวแห่งชาติ กรมประชาสัมพันธ์</author>
</titleStmt>
<publicationStmt>
		<publisher>สำนักข่าวแห่งชาติ กรมประชาสัมพันธ์</publisher>
		<pubPlace>http://thainews.prd.go.th</pubPlace>
		<date>2009-03-17 00:00:00</date>
</publicationStmt>
<notesStmt>
		<note>การเมือง</note>
</notesStmt>
<sourceDesc>
		<bibl>http://thainews.prd.go.th/view.php?m_newsid=255203170211&tb=N255203&return=ok&news_headline='%c3.%b5.%cd.%e0%a9%c5%d4%c1
</bibl>
</sourceDesc>
</fileDesc>
</teiHeader>
<news>
		<headline>"ร.ต.อ.เฉลิม" ระบุ การเลื่อนเวลาในการอภิปรายเข้ามาเป็นเรื่องที่ดี</headline>
		<lead>    ประธาน ส.ส.พรรคเพื่อไทย เห็นว่า การเลื่อนเวลาในการอภิปรายเข้ามาเป็นเรื่องที่ดี เพราะมีความพร้อมในข้อมูลที่จะใช้อภิปราย และจะไม่ทำให้ใครผิดหวัง</lead>
		<neck></neck>
		<body>
			<p> ร้อยตำรวจเอก เฉลิม อยู่บำรุง ประธาน ส.ส.พรรคเพื่อไทย กล่าวถึงกรณีที่ นายวิทยา บุรณะศิริ ประธานคณะกรรมการประสานงานพรรคร่วมฝ่ายค้าน ยื่นหนังสือคัดค้านการเลื่อนวันอภิปรายไม่ไว้วางใจของ นายชัย ชิดชอบ ประธานสภาผู้เเทนราษฎรว่า ถือเป็นสิทธิที่สามารถทำได้ เพราะตามประเพณีปฏิบัติต้องใช้เวลา 2 สัปดาห์ในการบรรจุญัตติ เเต่ครั้งนี้เชื่อว่า นายชัย คงจะไม่เลื่อนตามที่ฝ่ายค้านร้องขอ เพราะมีการบรรจุเป็นวาระไว้เเล้ว อย่างไรก็ตามส่วนตัวเห็นว่า การเลื่อนเวลาในการอภิปรายเข้ามาเป็นเรื่องที่ดี เเละตนเองมีความพร้อมในข้อมูลที่จะใช้ในการอภิปราย</p>
   <p> ร้อยตำรวจเอก เฉลิม ยังฝากไปถึงนายกรัฐมนตรี พรรคประชาธิปัตย์ว่า หากมั่นใจในความบริสุทธิ์ ควรหยุดใช้อำนาจรัฐคุกคามข้าราชการประจำ ที่มีส่วนเกี่ยวข้องกับการให้ข้อมูลแก่ฝ่ายค้าน เเละเชื่อว่าข้อมูลที่รัฐบาลได้ จะไม่กระทบต่อการอภิปราย รวมถึงการใช้ความพยายามในการดักฟังโทรศัพท์ของตนเองด้วย ขณะเดียวกันก็พร้อมยอมรับว่า การอภิปรายในครั้งนี้จะมีการพาดพิงถึงบุคคลภายนอก และอาจมีการถูกฟ้องร้องในคดีหมิ่นประมาทประมาณ 5 คดีหลังการอภิปรายเสร็จสิ้นลง </p>
		</body>
</news>