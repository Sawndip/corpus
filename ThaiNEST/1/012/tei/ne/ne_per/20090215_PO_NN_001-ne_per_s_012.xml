<teiHeader>
<fileDesc>
<titleStmt>
  <title>คลังยันเงินพร้อม เร่งแจก2พันให้เร็ว แต่วิธีจ่ายยังไม่ชัด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-02-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=148289  </bibl>
</sourceDesc>
</fileDesc>
</teiHeader>
<news>
<headline>คลังยันเงินพร้อม เร่งแจก2พันให้เร็ว แต่วิธีจ่ายยังไม่ชัด</headline>
<lead>กระทรวงการคลังยืนยันมีเงินพร้อมที่จะจ่ายจำนวน2 ,000 บาท ใส่กระเป๋าให้กับผู้มีเงินเดือนไม่เกิน 15,000 บาท เพื่อเพิ่มกำลังซื้อตามนโยบายกระตุ้นเศรษฐกิจ แม้ว่าจะยังมีความเห็นขัดแย้งของรัฐมนตรีที่เกี่ยวข้องเกี่ยวกับการจ่ายเงิน ให้ประชาชนด้วยวิธีการใดระหว่างให้นำบัตรประชาชนไปรับเงินที่ธนาคารกรุงไทย หรือจ่ายเป็นเช็คเงินสด ขณะที่กระทรวงแรงงานยืนยันจะเดินหน้าโอนเงินเข้าบัญชีออมทรัพย์ของผู้ประกัน ตนโดยตรง</lead>
<neck></neck>
<body><p>โดยเมื่อวันที่ 14 กุมภาพันธ์ <persName><roleName>นาย</roleName><forename>ประดิษฐ์</forename> <surname>ภัทรประสิทธิ์</surname></persName> รมช.คลัง กล่าวถึงกรณีที่<persName><roleName>นาย</roleName><forename>ไพฑูรย์</forename> <surname>แก้วทอง</surname></persName> รมว.แรงงานฯ ยืนยันจะจ่ายเงิน 2,000 บาท ให้กับผู้ประกันตนทั้งประเทศด้วยการโอนเงินเข้าบัญชีธนาคาร ว่า กระทรวงการคลังมีความพร้อมเรื่องเงินแล้ว และคณะรัฐมนตรี (ครม.) ก็อนุมัติแล้ว ส่วนวิธีการจ่ายเงินนั้น จะทำการอย่างไรก็ได้ ขอให้เร็วและเกิดการรั่วไหลน้อยที่สุด ส่วนผู้ที่จะรับเงินนั้นจะเอาไปใช้จ่ายอะไรก็เป็นสิทธิ์ของผู้รับ เพราะเป็นนโยบายของรัฐบาลที่ต้องการอัดเม็ดเงินให้เกิดกระแสของการใช้จ่าย ซึ่งเป็นวิธีที่ดีที่สุดและเร็วที่สุด ส่วนวิธีการจ่ายเงินทางผู้ที่เกี่ยวข้องต้องไปลงรายละเอียดวิธีการให้ดีที่ สุด และคงไม่ต้องทำแบบสอบถามผู้ประกันตนแล้ว ถ้ามัวแต่ทำแบบสอบถาม ก็จะยิ่งช้าไปกันใหญ่ เพราะขณะนี้ผู้ประกันตนต่างตั้งหน้ารอเงินแล้ว</p>

<p>ด้าน<persName><roleName>นพ.</roleName><forename>บุรณัชย์</forename> <surname>สมุทรักษ์</surname></persName> โฆษกพรรคประชาธิปัตย์ กล่าว ถึงการจัดสรรเงินช่วยเหลือประชาชนที่มีรายได้น้อย จำนวน 2,000 บาท ว่า มีการเสนอข่าวที่สับสน พรรคขอย้ำว่าเรื่องดังกล่าวเป็นเรื่องสำคัญ โดยรัฐบาลพยายามหารือถึงแนวทางที่ดีที่สุดที่ประชาชนจะได้รับความช่วยเหลือ โดยตรง โดยผู้ที่จะพิจารณาเรื่องนี้คือนายกรัฐมนตรี ส่วนความแตกต่างในเรื่องของวิธีการจัดสรรเงินเป็นข้อแตกต่างที่อยู่บนความ คิดเห็นของแต่ละฝ่าย </p></body>
</news>
