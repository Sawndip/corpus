<teiHeader>
<fileDesc>
<titleStmt>
  <title>นายกฯหั่นงบจังหวัดเหลือ1.8หมื่นล. ต้องเสนอโครงการกระตุ้นเศรษฐกิจ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/17/news_28392497.php?news_id=28392497  </bibl>
</sourceDesc>
</fileDesc>
</teiHeader>
<news>
<headline>นายกฯหั่นงบจังหวัดเหลือ1.8หมื่นล. ต้องเสนอโครงการกระตุ้นเศรษฐกิจ</headline>
<lead>“อภิสิทธิ์” สั่งทบทวนคำของบฯ จังหวัดและกลุ่มจังหวัดให้เหลือ 1.8 หมื่นล้านบาท จากคำของบจังหวัดฯ ที่เสนอเข้ามากว่า 2.3 หมื่นล้านบาท ก่อนเสนอ คณะกรรมการนโยบายการบริหารงานจังหวัดแบบบูรณาการอีกครั้ง <date before=25520406" notBefore=25520323">2 สัปดาห์ข้างหน้า</date> ระบุโครงการต้องสอดคล้องนโยบายรัฐเน้นกระตุ้นเศรษฐกิจ การจ้างงาน “กอร์ปศักดิ์” ชี้งบจังหวัดปลอดการเมืองแทรกแซง</lead>
<neck></neck>
<body><p>ดร.ทศพร ศิริสัมพันธ์ เลขาธิการคณะกรรมการพัฒนาระบบราชการ (ก.พ.ร.) เปิดเผย<date>วานนี้</date> (<date when="25520316">16 มี.ค.</date>) ว่า ที่ประชุมคณะกรรมการนโยบายการบริหารงานจังหวัดและกลุ่มจังหวัดแบบบูรณาการ (ก.น.จ.) ที่มีนายอภิสิทธิ์ เวชชาชีวะ นายกรัฐมนตรี เป็นประธาน <date>วานนี้</date> (<date when="25520316">16 มี.ค.</date>) มีมติให้คณะอนุกรรมการพิจารณากลั่นกรองคำของบประมาณของจังหวัดและกลุ่ม จังหวัด นำคำของบประมาณของจังหวัดไปทบทวนใหม่ เนื่องจากงบประมาณที่เสนอมาเป็นวงเงินกว่า 2 หมื่นล้านบาท ซึ่งนายกฯต้องการให้ปรับลดงบเหลือ 1.8 หมื่นล้านบาท และให้นำมาเสนอที่ประชุม ก.น.จ.ภายใน 2 สัปดาห์ </p>

<p>อย่างไรก็ตาม นายกฯ ได้ให้หลักการการจัดสรรงบประมาณของจังหวัดและกลุ่มจังหวัดว่า จะต้องใกล้เคียงกับปีที่แล้ว หรือประมาณ 1.8 หมื่นล้านบาท และต้องเป็นโครงการที่สอดคล้องกับนโยบายเร่งด่วนของรัฐบาล ในเรื่องการกระตุ้นเศรษฐกิจ และการจ้างงาน</p>

<p>ส่วนตัวอย่างโครงการที่จะได้รับการจัดสรรงบนั้น หากเป็นโครงการสร้างถนนหรือแหล่งน้ำ ก็สามารถทำได้ แต่ต้องสอดคล้องกับยุทธศาสตร์ของจังหวัดและกลุ่มจังหวัด แต่หากนำไปจัดซื้อสิ่งของ เช่น ซื้อโต๊ะ ช้อนและชาม คงไม่สามารถจัดสรรงบให้ได้ เพราะไม่ใช่โครงการกระตุ้นเศรษฐกิจ</p>

<p>สำหรับอนุกรรมการฯ ที่ทำหน้าที่กลั่นกรองแผนงานและงบประมาณของจังหวัดและกลุ่มจังหวัดนั้น มี 5 คณะ และมีประธานอนุกรรมการ 5 คน ได้แก่ นายกอร์ปศักดิ์ สภาวสุ รองนายกฯ, นายสุเทพ เทือกสุบรรณ รองนายกฯ, พล.ต.สนั่น ขจรประศาสน์ รองนายกฯ, นายสาทิตย์ วงศ์หนองเตย รัฐมนตรีประจำสำนักนายกรัฐมนตรี และ ดร.วีระชัย วีระเมธีกุล รัฐมนตรีประจำสำนักนายกรัฐมนตรี ซึ่งคณะอนุกรรมการแต่ละชุด มีสำนักงาน ก.พ.ร.เป็นฝ่ายเลขานุการ และจะมีการเร่งรัดจัดประชุมให้ได้ข้อสรุปโดยเร็ว ก่อนเสนอ ก.น.จ.ใน<date before=25520406" notBefore=25520323"><offset>อีก</offset> 2 สัปดาห์<offset>ข้างหน้า</offset></date></p>

<p>ดร.ทศพร กล่าวว่า นายกฯ ยังสั่งการให้สำนักงาน ก.พ.ร.ชี้แจงและความเข้าใจ พ.ร.ฎ.ว่าด้วยการบริหารงานจังหวัดและกลุ่มจังหวัดแบบบูรณาการ <date when="2551----">พ.ศ.2551</date> ให้ผู้เกี่ยวข้อง เช่น จังหวัด ท้องถิ่น และสมาชิกสภาผู้แทนราษฎรได้รับทราบ เพื่อให้เกิดความเข้าใจที่ตรงกันในขั้นตอนการปฏิบัติของการของบประมาณของ จังหวัดและกลุ่มจังหวัด แหล่งข่าวจากที่ประชุม กล่าวว่า อนุกรรมการทั้ง 5 ชุด ได้เสนอคำของบประมาณของจังหวัดและกลุ่มจังหวัดเป็นวงเงิน 2.35 หมื่นล้านบาท แบ่งเป็นงบของจังหวัด วงเงิน 1.83 หมื่นล้านบาท และงบบริหารจัดการโครงการของจังหวัด วงเงิน 750 ล้านบาท และเป็นงบของกลุ่มจังหวัด วงเงิน 3.42 พันล้านบาท และเป็นงบการบริหารโครงการของกลุ่มจังหวัด 90 ล้านบาท</p>

<p>ขณะที่นายกฯ ต้องการให้คำของบของจังหวัดและกลุ่มจังหวัดอยู่ที่ 1.8 หมื่นล้านบาท และสั่งการให้คณะอนุกรรมการไปพิจารณาปรับลดคำของบประมาณดังกล่าวลง   </p>

<p>นายกอร์ปศักดิ์ ระบุว่า ในการพิจารณาจัดสรรงบประมาณให้กับจังหวัดและกลุ่มจังหวัดในปีงบประมาณ <date when="2553----">2553</date> จะกำหนดวงเงินที่ไม่เกิน 1.8 หมื่นล้านบาท ขณะที่ พ.ร.ฎ.ว่าด้วยการบริหารงานจังหวัดและกลุ่มจังหวัดแบบบูรณาการ <date when="2551">พ.ศ.2551</date> กำหนดเงื่อนไขในการพิจารณางบดังกล่าวว่า เมื่อนำโครงการและงบประมาณของจังหวัดฯ เข้าสู่การพิจารณาของสภาผู้แทนราษฎร ส.ส.มีอำนาจเพียงพิจารณาตัดงบลง แต่ไม่มีอำนาจสอดแทรกโครงการที่ตัวเองต้องการเข้าไป ซึ่งทำให้งบดังกล่าวไม่ถูกแทรกแซงจากนักการเมือง</p></body>
</news>
