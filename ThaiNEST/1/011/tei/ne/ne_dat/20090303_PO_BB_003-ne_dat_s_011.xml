<teiHeader>
<fileDesc>
<titleStmt>
  <title>"สุเมธ"ชี้เลือกกกต.ใหม่อาจส่งศาลตีความ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/03/news_28307349.php?news_id=28307349  </bibl>
</sourceDesc>
</fileDesc>
</teiHeader>
<news>
<headline>"สุเมธ"ชี้เลือกกกต.ใหม่อาจส่งศาลตีความ</headline>
<lead>"สุเมธ" พ้นวาระ กกต.ห่วงเลือกคนใหม่มาแทน อาจมีปัญหาข้อกฎหมาย เหตุ กกต.ชุดปัจจุบัน คมช.แต่งตั้งไม่ได้กำหนดที่มา คาดอาจต้องส่งศาล รธน.ตีความ แนะการบริหารองค์กรควรเปลี่ยนเป็นคณะกรรมการ ทุกคนทำงานแทนกันได้</lead>
<neck></neck>
<body><p> <date>วานนี้</date> (<date when="25520302">2 มี.ค.</date>) ที่สำนักงานคณะกรรมการการเลือกตั้ง (กกต.) ได้จัดงาน “กกต.พบสื่อมวลชน 899 วัน บนเส้นทางการขับเคลื่อนภารกิจเพื่อชาติ” เพื่ออำลาตำแหน่งของนายสุเมธ อุปนิสากร กกต.ด้านกิจการการมีส่วนร่วม เนื่องจากจะมีอายุครบ 70 ปีใน<date when="25520308">วันที่ 8 มี.ค.</date>นี้
<p>นายสุเมธ กล่าวว่า ตั้งแต่วันนี้เป็นต้นไปตนจะไม่ร่วมเข้าประชุม กกต.เนื่องจากจะได้ไม่ต้องเซ็นคำวินิจฉัยหลังจากสัปดาห์นี้ ส่วนที่ค้างอยู่ก็จะเร่งดำเนินการให้เสร็จ<date before=25520309">ภายในสัปดาห์นี้</date> แต่ตนยังห่วงเรื่องคำวินิจฉัยที่คั่งค้าง เพราะทุกวันนี้มีการพิจารณาสำนวนร้องคัดค้านสัปดาห์ละประมาณ 70 เรื่อง แต่คนที่ทำงานเขียนคำวินิจฉัยมีเพียง 21 คน จึงคิดว่าจำเป็นต้องเพิ่มคนรวมถึงปรับระบบ เช่น ให้ฝ่ายสืบสวนสอบสวนเขียนคำวินิจฉัยกรณียกคำร้อง ส่วนฝ่ายวินิจฉัยและคดีจะเขียนคำร้องกรณีส่งศาลเท่านั้น    </p>

<p>นอกจากนี้ การรับคนมาทำงาน ควรรับบุคคลที่จบเนติบัณฑิต ที่เชี่ยวชาญเฉพาะด้านเขียนคำวินิจฉัย รวมทั้งต้องเพิ่มค่าตอบแทน เพราะคิดว่าหากต้องการของดีก็ต้องจ่ายแพง ตนเห็นว่างานของ กกต.อีกส่วน คือ การให้ความรู้ประชาชน เท่าที่ผ่านมาก็พอใจในระดับหนึ่ง เพราะท้องถิ่นและชาวรากหญ้าจริงๆ เรายังเข้าไม่ถึง ขณะนี้เรายังก้าวหน้าไม่ได้มากที่ควร นักการเมืองแทนที่จะหาเสียงด้วยคุณภาพของตนเอง แต่กลับไปยึดติดภาพผู้อื่นเพื่อหาเสียง</p>

<p>ส่วนผู้ที่จะเข้ามาแทนตนเอง นายสุเมธ ระบุว่า อยากให้มาจากสายรัฐศาสตร์ การจัดการ เพราะจะได้มาช่วยกันพัฒนาละจัดรูปแบบองค์กร เนื่องจากตอนนี้ที่มีอยู่เป็นนักกฎหมายผู้พิพากษา อัยการ กันทั้งนั้น ซึ่งไม่ถนัดงานบริหารงาน ทำให้การจัดงานฝ่ายบุคคลล่าช้า จึงอยากได้บุคคลที่มีความรู้ความสามารถด้านรัฐศาสตร์เข้ามาช่วยบริหารงาน ด้วย    </p>

<p>นายสุเมธ ยังแสดงความเป็นห่วงด้วยว่า ขณะนี้ยังมีปัญหาข้อกฎหมายว่า เมื่อตนพ้นจากตำแหน่งไปแล้ว ใครจะเป็นผู้ทำหน้าที่สรรหาแทน เพราะตามรัฐธรรมนูญ<date when="2550----">ปี 2550</date> มาตรา 231 ระบุถึงการสรรหา กกต. ว่ามี 2 ส่วน คือ มาจากส่วนของกรรมการสรรหา 3 คน และส่วนของที่ประชุมใหญ่ศาลฎีกา 2 คน และจึงเสนอให้วุฒิสภารับรอง</p>

<p>"ตอนที่มีการแต่งตั้งผมมาเป็น กกต.นั้นเป็นการแต่งตั้งมาจาก คมช.ในช่วงปี 2549 จึงไม่สามารถระบุได้ว่ามาจากสายใด และใครจะเป็นผู้คัดเลือก หากผมพ้นจากตำแหน่งไป หรือแม้จะไปใช้ตามมาตรา 7 ที่ระบุว่าหากไม่มีบทบัญญัติใดให้ดำเนินการตามประเพณี ซึ่งเรื่องนี้ก็ไม่เคยมีประเพณีมาก่อน เพราะเรามี กกต.ตามรัฐธรรมนูญเมื่อปี 2540 จะมองเป็นประเพณีได้หรือไม่ แต่เราก็ไม่เคยมีการบัญญัติแยกที่มาอย่างนี้เหมือนกัน ผมมองว่าเรื่องนี้ถึงที่สุดแล้วอาจต้องส่งให้ศาลรัฐธรรมนูญพิจารณาตีความ ผมยอมรับว่า กกต.ชุดนี้เป็นของปลอม เพราะถูกตั้งโดย คมช. ไม่ได้ถูกตั้งมาตามรัฐธรรมนูญ หรือได้รับการโปรดเกล้าฯ เรื่องนี้ไม่ขอโต้เถียงใครที่กล่าวหา แต่ผมเห็นว่าแม้ไม่ได้มาตามรัฐธรรมนูญ แต่กฎหมายก็เปิดโอกาสให้ทำได้"   </p>

<p>นายสุเมธ ยังให้ความเห็นถึงการบริหารองค์กร กกต.ว่า ควรเปลี่ยนระบบจากเดิม กกต.แต่ละคนดูแลงานเฉพาะด้านของตน เป็น กกต.นั่งอยู่ในระบบคณะกรรมการ ซึ่งทุกคนสามารถช่วยดูช่วยคิดงานแต่ละด้าน ทุกคนต้องช่วยกันได้ เพราะบางครั้งคนที่ดูแลอยู่ก็ตัน </p></body>
</news>
