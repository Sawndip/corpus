<teiHeader>
<fileDesc>
<titleStmt>
  <title>ชงตั้งเด็ก คมช.นั่งบอร์ดองค์การตลาด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/17/news_28392504.php?news_id=28392504  </bibl>
</sourceDesc>
</fileDesc>
</teiHeader>
<news>
<headline>ชงตั้งเด็ก คมช.นั่งบอร์ดองค์การตลาด</headline>
<lead></lead>
<neck></neck>
<body><p>มีรายงานจากกระทรวงมหาดไทย ว่า ในการประชุมคณะรัฐมนตรี (ครม.) <date>วันนี้</date> (<date when="25520317">17 มี.ค.</date>) นายถาวร เสนเนียม รัฐมนตรีช่วยว่าการกระทรวงมหาดไทย ซึ่งกำกับดูแลองค์การตลาด รัฐวิสาหกิจในกำกับของกระทรวงมหาดไทย จะเสนอรายชื่อคณะกรรมการ (บอร์ด) องค์การตลาด ให้ที่ประชุม ครม.พิจารณา โดยหนึ่งในผู้ที่ได้รับการเสนอชื่อคือ พล.อ.สมเจตน์ บุญถนอม อดีตหัวหน้าสำนักงานเลขาธิการคณะมนตรีความมั่นคงแห่งชาติ (คมช.)</p>

<p>ทั้งนี้ พล.อ.สมเจตน์ เป็นนักเรียนเตรียมทหารรุ่น 7 (ตท.7) แนบแน่นกับ พล.อ.วินัย ภัททิยกุล อดีตเลขาธิการ คมช. และยังเป็นพี่ชายของ พล.ต.ท.สมคิด บุญถนอม ผู้บัญชาการตำรวจภูธรภาค 5 (ผบช.ภ.5) คนใหม่ ขณะเดียวกัน พล.อ.สมเจตน์ ยังมีสายสัมพันธ์อันดีกับ พล.ต.สนั่น ขจรประศาสน์ รองนายกรัฐมนตรี และ อดีตเลขาธิการพรรคประชาธิปัตย์ ซึ่งเป็นบุคคลที่นายถาวรให้ความเคารพด้วย  </p>

<p>สำหรับคนอื่นๆ ที่ได้รับการเสนอชื่อเป็นบอร์ดองค์การตลาด ได้แก่ นายสิทธิชัย หงส์ศิลาทอง นักธุรกิจรับเหมาก่อสร้างที่ให้การสนับสนุนพรรคประชาธิปัตย์มาตลอด นายวงศ์ศักดิ์ สวัสดิ์พาณิชย์ อธิบดีกรมการปกครอง ขณะที่ประธานบอร์ดได้วางตัว นายสมเจตน์ ทิณพงษ์ อดีตกรรมการผู้จัดการใหญ่ท่าอากาศยานแห่งประเทศไทย เอาไว้ ซึ่งนายสมเจตน์เคยทำงานใกล้ชิดกับ นายสุเทพ เทือกสุบรรณ เลขาธิการพรรคประชาธิปัตย์ สมัยเป็นรัฐมนตรีว่าการกระทรวงคมนาคม </p></body>
</news>
