<teiHeader>
<fileDesc>
<titleStmt>
  <title>ภูมิใจไทยปูดพท.กลัวอดงาบงบขู่มท.1โล๊ะโครงการเจอซักฟอก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-02-27 20:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000023012  </bibl>
</sourceDesc>
</fileDesc>
</teiHeader>
<news>
<headline>ภูมิใจไทยปูดพท.กลัวอดงาบงบขู่มท.1โล๊ะโครงการเจอซักฟอก</headline>
<lead></lead>
<neck></neck>
<body><p><persName><roleName>นาย</roleName><forename>ปัญญา</forename> <surname>ศรีปัญญา</surname></persName> ส.ส.ขอนแก่น พรรคภูมิใจไทย กล่าวว่า ระหว่างประชุมสภาผู้แทนราษฎรเมื่อวันที่ 26 ก.พ.ที่ผ่านมา ได้มี ส.ส.พรรคเพื่อไทย เข้ามานั่งพูดคุยกับตนโดยได้เปรยถึงบรรดา ส.ส.ที่ยังทำตัวเป็นนกสองหัวว่า ตอนนี้ พรรคเพื่อไทยกำลังเช็คดูว่ามีใครบ้าง เพื่อขอให้รีบออกไป จะได้รู้ว่าเหลือเลือดแท้กี่คน ไม่ต้องรอให้พรรคมีมติขับไล่</p>
        <p>อย่างไรก็ดี ตนเชื่อว่า ในการโหวจลงมติอภิปรายไม่ไว้วางใจ คงจะเห็นภาพที่ชัดเจนว่า ใครคิดอย่างไร มีกี่คน ในการลงมติงดออกเสียง จะรู้ว่าใครจะอยู่ หรือใครจะไป ถือเป็นเอกสิทธิ์ของ ส.ส.ตามรัฐธรรมนูญบัญญัติไว้</p>
        <p><persName><roleName>นาย</roleName><forename>ปัญญา</forename></persName> กล่าวว่าปัญหาของบ้านเมืองวันนี้ รัฐบาลต้องเดินหน้าเร่งอัดฉีดเงินเข้าสู่ระบบ เพื่อแก้ไขปัญหาความเดือดร้อน และต้องทำความเข้าใจกับประชาชนในมาตรการที่รัฐบาลช่วยเหลือ ซึ่งเท่าที่ลงพื้นที่ชาวบ้านต่างพอใจกับความตั้งใจทำงานของรัฐบาล จริงๆ แล้วฝ่ายค้านควรให้โอกาสรัฐบาลทำงานแก้ไขปัญหา อย่างเต็มที่ แต่เพราะกลัวว่า จะทำงานแล้วมีผลงานออกมาดีจนประชาชนพอใจ    </p>
       <p> ส่วนกรณีที่พรรคฝ่ายค้านเตรียมยื่นอภิปรายไม่ไว้วางใจ 4 รัฐมนตรีและอาจมีรัฐมนตรีของพรรคภูมิใจไทยด้วยนั้น <persName><roleName>นาย</roleName><forename>ปัญญา</forename></persName> กล่าวว่า ประเด็นที่จะอภิปราย ก็พูดเป็นข่าวหมดแล้ว ไม่ทราบจะเอาอะไรมาอภิปรายอีก ที่สำคัญรัฐบาลเพิ่งทำงานมา 2 เดือนยังไม่เห็นมีอะไรเสียหาย ส่วนตัวแล้วมั่นใจว่านายกรัฐมนตรีและรัฐมนตรี ที่จะถูกอภิปราย สามารถชี้แจงใสภาได้</p>
       <p> <persName><roleName>นาย</roleName><forename>ปัญญา</forename></persName> กล่าวว่า ที่ ส.ส.พรรคเพื่อไทยในกลุ่มอีสานพัฒนา จะยื่นอภิปรายฯ <persName><roleName>นาย</roleName><forename>ชวรัตน์</forename> <surname>ชาญวีรกุล</surname></persName> รมว.มหาดไทย นั้น เป็นเพราะอดีต รมช.มหาดไทยสายอีสานพัฒนา คิดว่างบประมาณที่เคยทำหรือตั้งไว้ไม่เป็นไปตามที่วางไว้ กลัวงบที่จัดสรรไว้ไม่ได้ลงในพื้นที่ หรือกลัวจะถูกรื้อโครงการ ซึ่งอย่าไปตื่นตระหนกเพราะเชื่อว่า รมว.มหาดไทยคงทราบดีว่างบประมาณใด มีความจำเป็นต่อการแก้ไขปัญหาของประชาชนไม่ว่าภัยแล้ง ขาดแคลนน้ำกินน้ำใช้ รวมถึงปัญหาปากท้อง จึงเป็นหน้าที่รัฐบาลเข้าไปดูแลให้ทั่วถึง</p>
        <p><persName><roleName>ร.ต.ท.</roleName><forename>เชาวริน</forename> <surname>ลัทธศักดิ์ศิริ</surname></persName> ส.ส.สัดส่วน พรรคเพื่อไทย กล่าวว่า ตนจะเสนอให้ยื่นอภิปรายฯ <persName><roleName>พล.อ.</roleName><forename>ประวิตร</forename> <surname>วงศ์สุวรรณ</surname></persName> รมว.กลาโหม เพราะทราบว่า การซ่อมยานยนต์ในกองทัพของบริษัทเอกชนใช้ปลอกระสุนทองเหลืองซึ่งมีราคาสูง ถึง 150 บาทต่อกิโลกรรมเป็นค่าอบแทน และไม่มีใครทราบว่าปลอกกระสุนทองเหลือง ของกรมสรรพาวุธจากทั่วประเทศมีมากแค่ไหน ราคารวมกันจะมากเท่าไหร่ อาจมีราคามากกว่า ค่าซ่อมยานยนต์ของกองทัพก็เป็นได้</p>
        <p>นอกจากยังมีข้อมูลเกี่ยวกับการจัดซื้อรถหุ้มเกราะจากประเทศยูเครน มูลค่ากว่า 2,000 ล้านบาท ซึ่งเป็นรถของสหภาพโซเวียน ที่มาดัดแปลงใหม่ ซึ่งในอนาคตจะไม่มีอะไหล่ และการซื้อยังผิดระเยียบกระทรวงกลาโหมที่ระบุว่าการจัดซื้ออุปกรณ์ ทางทหารต้องมีข้อตกลงความร่วมมือทางทหารกับประเทศนั้นๆ  </p></body>
</news>
