<teiHeader>
<fileDesc>
<titleStmt>
  <title>ประชาธิปัตย์ดันร่างจัดสรรคลื่นฯเข้าสภาพุธนี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/03/news_28307351.php?news_id=28307351  </bibl>
</sourceDesc>
</fileDesc>
</teiHeader>
<news>
<headline>ประชาธิปัตย์ดันร่างจัดสรรคลื่นฯเข้าสภาพุธนี้</headline>
<lead></lead>
<neck></neck>
<body><p> ผู้สื่อข่าวรายงานว่า วาระการประชุมสภาผู้แทนราษฎร ในวันที่ 4 มี.ค.นี้ มีวาระพิจารณาเรื่องด่วน ร่าง พ.ร.บ.องค์กรจัดสรรคลื่นความถี่และกำกับการประกอบกิจการวิทยุกระจายเสียง วิทยุโทรทัศน์ และกิจการโทรคมนาคม จำนวน 3 ฉบับ ได้แก่ ฉบับที่ ครม.ยุค <persName><roleName>นาย</roleName><forename>สมชาย</forename> <surname>วงศ์สวัสดิ์</surname></persName> นายกรัฐมนตรี เป็นผู้เสนอ และฉบับที่<persName><roleName>นาย</roleName><forename>เจริญ</forename> <surname>จรรย์โกมล</surname></persName> ส.ส.ชัยภูมิ พรรคเพื่อไทย และคณะเป็นผู้เสนอ และฉบับที่ <persName><roleName>นาย</roleName><forename>อภิชาต</forename> <surname>ศักดิเศรษฐ์</surname></persName> ส.ส.นครศรีธรรมราช พรรคประชาธิปัตย์และคณะ เป็นผู้เสนอ</p>

<p><persName><roleName>นาย</roleName><forename>อภิชาต</forename></persName> เปิดเผย “กรุงเทพธุรกิจ” ว่า ร่าง พ.ร.บ.ของพรรคประชาธิปัตย์ มีทั้งหมด 86 มาตรา มีความแตกต่างจากร่างของรัฐบาลเดิมหลายจุดที่เป็นสาระสำคัญ เช่นใน มาตรา 6 กำหนดให้มี คณะกรรมการกิจการกระจายเสียง กิจการโทรทัศน์ และกิจการโทรคมนาคมแห่งชาติ ชื่อย่อว่า “กสทช.” 11 คน จากผู้เชี่ยวชาญด้านกิจการกระจายเสียง 2 คน กิจการโทรทัศน์ 2 คน ด้านกิจการโทรคมนาคมหรือเทคโนโลยีที่เกี่ยวข้อง 3 คน ด้านกฎหมาย เศรษฐศาสตร์ อันเป็นประโยชน์ต่อกิจการกระจายเสียง กิจการโทรทัศน์และกิจการโทรคมนาคม 2 คน ตัวแทนองค์กรคุ้มครองผู้บริโภคด้านกิจการกระจายเสียงและวิทยุโทรทัศน์</p>

<p>1 คน และด้านโทรคมนาคม 1 คน ขณะที่ร่างรัฐบาลชุดก่อนกำหนดไว้ 12 คน</p>

<p>ส่วนการได้มาของ กสทช. ตามร่างของ ปชป. กำหนดให้ “สำนักงานเลขาวุฒิสภา” ทำหน้าที่เป็นผู้ดำเนินการ โดย “วุฒิสภา” เป็นผู้ “คัดเลือก” จากรายชื่อองค์กรหรือสถาบันที่เกี่ยวข้องกับกิจการวิทยุ โทรทัศน์ โทรคมนาคม สถาบันการศึกษา และองค์กรผู้บริโภค เสนอมามากกว่าจำนวนจริงสองเท่าหรือ 22 คน เพื่อให้วุฒิสภาเลือกเหลือ 11 คน ซึ่งคุณสมบัติของสถาบันการศึกษาเกี่ยวกับด้านกิจการโทรคมนาคม วิทยุ โทรทัศน์ เศรษฐศาสตร์ นิติศาสตร์ ที่จะมาขึ้นทะเบียนเพื่อส่งตัวแทนรับการคัดเลือกจะต้องเปิดสอนมาแล้วไม่ต่ำ กว่า 15 ปี เพื่อบ่งบอกถึงความมั่นคงของสถาบันแห่งนั้น ขณะที่ร่างของรัฐบาลเดิมกำหนดระยะเวลาของสถาบันต่างๆ ไว้เพียง 5 ปี  </p></body>
</news>
