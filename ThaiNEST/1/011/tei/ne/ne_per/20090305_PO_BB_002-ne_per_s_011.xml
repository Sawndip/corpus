<teiHeader>
<fileDesc>
<titleStmt>
  <title>"เสวก"จี้ป.ป.ช.สอบ "กล้านรงค์" ไม่แจ้งทรัพย์สิน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/05/news_28322881.php?news_id=28322881  </bibl>
</sourceDesc>
</fileDesc>
</teiHeader>
<news>
<headline>"<persName><forename>เสวก</forename></persName>"จี้ป.ป.ช.สอบ "<persName><forename>กล้านรงค์</forename></persName>" ไม่แจ้งทรัพย์สิน</headline>
<lead></lead>
<neck></neck>
<body><p><persName><roleName>พล.ต.ต.</roleName><forename>เสวก</forename> <surname>ปิ่นสินชัย</surname></persName> อดีตผู้บังคับการตำรวจป่าไม้ เข้ายื่นหนังสือถึง<persName><roleName>นาย</roleName><forename>ปานเทพ</forename> <surname>กล้าณรงค์ราญ</surname></persName> ประธานคณะกรรมการป้องกันและปราบปรามการทุจริตแห่งชาติ (ป.ป.ช.) เพื่อทวงถามความคืบหน้ากรณียื่นร้องกล่าวโทษ และต้องการถอดถอน<persName><roleName>นาย</roleName><forename>กล้านรงค์</forename> <surname>จันทิก</surname></persName> กรรมการ ป.ป.ช. เนื่องจากเป็นกรรมการในองค์กรอิสระแต่ไม่ยื่นแสดงบัญชีทรัพย์สินและหนี้สิน ของตัวเองและภรรยา</p>

<p>"ผมยื่นทวงถามเรื่องนี้มาเป็นครั้งที่ 3 แล้ว ยื่นครบ 100 วันแล้ว แต่ไม่คืบหน้า ทั้งที่เพียงแค่เปิดเอกสารดูแค่ 2-3 แผ่น ก็สามารถตรวจสอบได้ชัดเจนแล้ว ไม่เข้าใจว่าทำไมนายปานเทพจึงไม่ดำเนินการ ทำให้ผมสงสัยและเชื่อว่านายปานเทพมีเจตนาช่วยเหลือนายกล้านรงค์ ทีเรื่องอื่นตรวจสอบกันอย่างรวดเร็วมากแต่พอเป็นเรื่องของพวกตัวเองกลับช้า มาก ผมไม่ได้มีอะไรส่วนตัวกับนายกล้านรงค์ แต่ที่ออกมาติดตามเรื่องนี้ เพราะต้องการให้เกิดความเป็นธรรมในสังคม ผมยินดีที่จะพบกับประธาน ป.ป.ช.เพราะอยากถามว่าได้ตรวจสอบหรือไม่ คืบหน้าอย่างไร ป.ป.ช.มีอำนาจตรวจสอบคนทั่วไปทั้งแผ่นดิน แต่พอพวกตัวเองจะมีความผิด ปกปิดไว้ทำไม นายกล้านรงค์ เป็นเลขาธิการ ป.ป.ช.มานาน อยากให้มีจิตสำนึกเพื่อเป็นแบบอย่าง แต่ถ้าเขาลาออกผมจะเลิกยุ่ง"  </p>

<p><persName><roleName>พล.ต.ต.</roleName><forename>เสวก</forename></persName> กล่าวต่อว่า นอกจากนี้ จะยื่นเรื่องถึงประธานผู้ตรวจการแผ่นดิน ซึ่งมีหน้าที่ตรวจสอบ ป.ป.ช. เพื่อให้ดำเนินการกับประธาน ป.ป.ช.ฐานละเว้นการปฏิบัติหน้าที่หรือปฏิบัติหน้าที่โดยมิชอบต่อไปและจงใจ ช่วยเหลือพวกเดียวกันเองหรือไม่ และจะร้องขอให้นายกสมาคมหนังสือพิมพ์แห่งประเทศไทยตรวจสอบการทำงานของ ป.ป.ช.ชุดนี้ด้วยว่าเป็นของจริงหรือของปลอม</p>

<p>ทั้งนี้ <persName><roleName>พล.ต.ต.</roleName><forename>เสวก</forename></persName> ยืนยันด้วยว่าการตรวจสอบเรื่องนี้ ไม่ได้มีส่วนเกี่ยวข้องกับการเป็นเพื่อนร่วมรุ่นเตรียมทหาร (ตท.) 10 ของ <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> อดีตนายกรัฐมนตรี "ไม่เกี่ยวกัน ทำไมผมต้องช่วย พ.ต.ท.ทักษิณ เพราะเขาไม่เคยช่วยผม ผมยืนได้ด้วยตัวเอง ทำไมต้องซุกปีกใคร กับเพื่อนร่วมรุ่น ผมสนิทสนมกับทุกคน อยากถามว่า คนที่รู้จักกับ พ.ต.ท.ทักษิณ เป็นคนเลวหรือ"</p></body>
</news>
