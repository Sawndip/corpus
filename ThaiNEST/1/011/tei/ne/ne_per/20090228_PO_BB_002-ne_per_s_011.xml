<teiHeader>
<fileDesc>
<titleStmt>
  <title>เด้งปลัด มท.ส่อป่วน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-02-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/02/28/news_28294002.php?news_id=28294002  </bibl>
</sourceDesc>
</fileDesc>
</teiHeader>
<news>
<headline>เด้งปลัด มท.ส่อป่วน</headline>
<lead>เด้ง "<persName><forename>พีรพล</forename></persName>" ตั้ง "<persName><forename>วิชัย</forename></persName>" นั่งปลัด มท.ส่อป่วน หลังพบทำข้ามขั้นตอน ก.พ. รัฐบาลแก้เกมทำหนังสือเวียน ก.พ.ย้อนหลังรองรับคำสั่ง</lead>
<neck></neck>
<body><p> <persName><roleName>นาย</roleName><forename>พีรพล</forename> <surname>ไตรทศาวิทย์</surname></persName> อดีตปลัดกระทรวงมหาดไทย (มท.) เปิดเผยถึง ความคืบหน้าการยื่นเรื่องร้องขอความเป็นธรรมต่อคณะกรรมการพิทักษ์ระบบ คุณธรรม สำนักงาน ก.พ.เพื่อต่อสู้ในเรื่องการถูกโยกย้ายจากตำแหน่งปลัด มท.ว่า ขณะนี้ ทางคณะกรรมการได้ตั้งคณะอนุกรรมการขึ้นมาพิจารณาข้อร้องเรียนแล้ว แต่เวลานี้ ยังไม่มีหนังสือเรียกไปชี้แจง</p>

<p>ผู้สื่อข่าวรายงานว่า ขณะนี้ ข้าราชการ มท.ได้วิพากษ์วิจารณ์กันอย่างมากต่อกรณีที่ ครม.ได้นำเรื่องโยกย้าย<persName><roleName>นาย</roleName><forename>พีรพล</forename></persName>กลับเข้าที่ประชุม ครม.เมื่อวันอังคารที่ 24 ก.พ.ผ่านมา แหล่งข่าวระดับสูงจากมท. ระบุว่า การที่<persName><roleName>นาย</roleName><forename>ชวรัตน์</forename> <surname>ชาญวีรกูล</surname></persName> รมว.มท. นำเรื่องการย้าย<persName><roleName>นาย</roleName><forename>พีรพล</forename></persName>เสนอให้ ครม.อนุมัติให้ไปปฏิบัติราชการสำนักนายกรัฐมนตรี โดยในตอนท้ายหนังสือดังกล่าวระบุว่า "โดยที่นายกฯ ได้ดำเนินการโดยอาศัยอำนาจตามความในมาตรา 11 (4) แห่ง พ.ร.บ.ระเบียบบริหารราชการแผ่นดิน พ.ศ. 2534 จึงไม่จำเป็นต้องนำเสนอ ครม.พิจารณา"</p>

<p>การที่<persName><roleName>นาย</roleName><forename>ชวรัตน์</forename></persName>นำเรื่องนี้กลับไปให้ ครม.พิจารณานั้น เป็นเพราะการย้าย<persName><roleName>นาย</roleName><forename>พีรพล</forename></persName>ในครั้งแรกมีปัญหาในข้อกฎหมาย เพราะตอนโยกย้ายไม่มีกฎหมายรองรับ เนื่องจากเป็นช่วงการเปลี่ยนผ่านระบบราชการจากระบบซีมาเป็นระบบแท่ง ทำให้มีการยกเลิก พ.ร.บ.ข้าราชการพลเรือน โดยฝ่ายการเมืองทั้ง<persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกฯ และ<persName><roleName>นาย</roleName><forename>ชวรัตน์</forename></persName> ไม่เข้าใจกฎหมายดังกล่าว แล้วรีบเสนอย้าย<persName><roleName>นาย</roleName><forename>พีรพล</forename></persName>ทันทีโดยไม่มีกฎหมายรองรับ ขณะเดียวกัน ผู้มีอำนาจดูแล มท.ได้รีบสนอง ทำให้รัฐบาลมาทราบภายหลัง จึงต้องรีบแก้ปัญหาด้วยการทำหนังสือเวียนทำความเข้าใจระหว่างกระทรวง แทนกฎหมายระเบียบข้าราชการพลเรือน เพื่อรองรับให้การโยกย้าย<persName><roleName>นาย</roleName><forename>พีรพล</forename></persName>ไม่มีปัญหาทางข้อกฎหมาย เมื่อวันที่ 20 ก.พ. 2552 เรื่องการโอนข้าราชการพลเรือนสามัญ ซึ่งเป็นการทำหนังสือเวียนย้อนหลัง</p>

<p>"การที่รัฐบาลย้ายนายพีรพลในครั้งแรกมีการรีบทำ จากฝ่ายการเมืองโดยไม่ดูข้อกฎหมาย เพราะตอนย้ายไม่มีกฎหมาย ก.พ.รองรับ เป็นช่วงเปลี่ยนผ่าน อีกทั้งตอนประชุม ครม.ในการย้ายครั้งแรกก็ไม่มีการทำรายงานการประชุม เพราะรัฐบาลกลัวทำผิดกฎหมาย หากผิดจริงนายกรัฐมนตรี และ ครม.ต้องรับผิดชอบ ดังนั้น จึงมีการทำหนังสือเวียนย้อนหลัง เพื่อให้การย้ายนายพีรพลมีผลทางกฎหมาย แต่หนังสือเวียนนี้ก็ต้องให้ฝ่ายกฎหมายมาตีความว่า ตรงตามเจตนารมณ์ของกฎหมาย ก.พ.เดิมหรือไม่"</p>

<p>ทั้งนี้ มีรายงานว่า <persName><roleName>นาย</roleName><forename>ชวรัตน์</forename></persName> จะนำเรื่องการแต่งตั้ง<persName><roleName>นาย</roleName><forename>วิชัย</forename> <surname>ศรีขวัญ</surname></persName> รองปลัด มท.เป็นปลัด มท.เข้าที่ประชุม ครม.อีกครั้งในวันอังคารที่ 3 มี.ค.นี้ เพื่อให้การแต่งตั้งโยกย้ายครบถ้วนทางข้อกฎหมาย เพื่อจะได้เข้าสู่กระบวนการแต่งตั้งข้าราชการระดับ 10 หรืออธิบดีแต่ละกรมในวาระของ มท.ต่อไป </p></body>
</news>
