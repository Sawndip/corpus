<teiHeader>
<fileDesc>
<titleStmt>
  <title>"เพื่อไทย"ชงวุฒิฯสรรหากกต.ใหม่-ส่งศาลฎีกาเลือก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/05/news_28322874.php?news_id=28322874  </bibl>
</sourceDesc>
</fileDesc>
</teiHeader>
<news>
<headline>"เพื่อไทย"ชงวุฒิฯสรรหากกต.ใหม่-ส่งศาลฎีกาเลือก</headline>
<lead></lead>
<neck></neck>
<body><p><persName><roleName>นาย</roleName><forename>นิคม</forename> <surname>เชาว์กิตติโสภณ</surname></persName> ส.ส.สัดส่วน พรรคเพื่อไทย ในฐานะคณะทำงานยุทธศาสตร์ฝ่ายกฎหมายและการเมืองของพรรค กล่าวว่า พรรคเพื่อไทยกำลังจับตามองกระบวนการเลือกคณะกรรมการการเลือกตั้ง (กกต.) คนใหม่ที่จะมาแทน<persName><roleName>นาย</roleName><forename>สุเมธ</forename> <surname>อุปนิสากร</surname></persName> ที่จะพ้นวาระในวันที่ 8 มี.ค.นี้อย่างใกล้ชิด เนื่องจากการลงมติใดๆ ของ กกต.จำเป็นต้องได้รับเสียงเกินกึ่งหนึ่ง ดังนั้นหนึ่งเสียงของ กกต.ที่จะมาแทน<persName><roleName>นาย</roleName><forename>สุเมธ</forename></persName>จึงสำคัญในทางการเมือง ซึ่งเมื่อดูแล้วเรื่องนี้ไม่จำเป็นต้องส่งให้ศาลรัฐธรรมนูญวินิจฉัย เพราะต้องเป็นหน้าที่ของกรรมการสรรหาเป็นคนเลือกไม่ใช่ศาลฎีกา</p>

<p>แต่ปัญหาในข้อกฎหมายที่เกิดขึ้นก็คือ เวลานี้ไม่มีผู้นำฝ่ายค้านในสภาผู้แทนราษฎร ซึ่งเป็นหนึ่งในองค์ประกอบของคณะกรรมการสรรหา กกต.ตามมาตรา 231 (1) ที่ให้มีกรรมการสรรหาเจ็ดคน เช่น ประธานศาลฎีกา ประธานศาลรัฐธรรมนูญ ประธานสภาผู้แทนราษฎร และมีบทบัญญัติในมาตราดังกล่าวระบุว่ากรณีที่ไม่มีกรรมการในตำแหน่งใด ถ้ากรรมการสรรหาที่เหลืออยู่มีจำนวนไม่น้อยกว่ากึ่งหนึ่งให้กรรมการที่เหลือ อยู่ปฏิบัติหน้าที่เลือก กกต.ได้</p>

<p>ตามขั้นตอนแล้วเมื่อสำนักงานเลขาธิการวุฒิสภา เรียกประชุมคณะกรรมการสรรหา ทางกรรมการสรรหาที่แม้จะสามารถดำเนินการเลือก กกต.ได้ แต่ก็ควรต้องรักษาธรรมเนียมปฏิบัติทางการเมือง เพราะผู้นำฝ่ายค้านซึ่งถือว่ามีความสำคัญมาก ไม่ได้เข้าไปมีส่วนร่วมจึงอาจทำให้กระบวนการได้ กกต.คนใหม่ถูกตั้งคำถามถึงความเหมาะสมชอบธรรม ทางออกที่ดีที่สุดก็คือกรรมการสรรหาก็ไม่ควรเลือก กกต.คนใหม่ แต่ให้ส่งเรื่องไปให้วุฒิสภาเพื่อให้วุฒิสภาส่งเรื่องต่อไปให้ที่ประชุมใหญ่ ศาลฎีกาเป็นฝ่ายลงมติเลือก ซึ่งกระบวนการทั้งหมดต้องทำภายใน 60 วันนับจากวันที่<persName><roleName>นาย</roleName><forename>สุเมธ</forename></persName>พ้นวาระ</p>

<p>"แต่ทางออกที่ดีที่สุด เห็นว่า กกต.ทั้ง 4 คนที่เหลือควรต้องลาออกไปเลย เพราะวันนี้ความชอบธรรมไม่เหลือแล้ว ก็ขนาดท่านสุเมธยังพูดขนาดว่า กกต.เป็นของปลอม ไม่ได้มาจากรัฐธรรมนูญแล้วจะอยู่ต่อไปได้อย่างไร"</p></body>
</news>
