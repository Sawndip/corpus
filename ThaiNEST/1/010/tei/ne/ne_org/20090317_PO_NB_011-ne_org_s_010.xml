<teiHeader>
<fileDesc>
<titleStmt>
  <title>ครม.อนุมัติแผนความมั่นคงภายในราชอาณาจักร ของ กอ.รมน.  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203170259&tb=N255203&return=ok&news_headline='%a4%c3%c1.%cd%b9%d8%c1%d1%b5%d4%e1%bc%b9%a4%c7%d2%c1%c1%d1%e8%b9%a4%a7%c0%d2%c2%e3%b9%c3%d2%aa%cd%d2%b3%d2%a8%d1%a1%c3  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติแผนความมั่นคงภายในราชอาณาจักร ของ <orgName>กอ.รมน.</orgName></headline>
<lead>คณะรัฐมนตรี อนุมัติแผนความมั่นคงภายในราชอาณาจักร ของ<orgName> กอ.รมน.</orgName> เพื่อให้มีอำนาจหน้าที่ดูแลการดำเนินงานครอบคลุมทุกด้าน พร้อมอนุมัติให้จัดซื้อเสื้อเกราะกันกระสุนเพิ่มอีก 1,126 ชุด</lead>
<neck></neck>
<body><p>         นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName><prefix>สำนัก</prefix>นายกรัฐมนตรี</orgName> กล่าวว่า คณะรัฐมนตรีอนุมัติแผนความมั่นคงภายในราชอาณาจักร ประจำปี 2552 ของ<orgName><prefix>กองอำนวยการ</prefix>รักษาความมั่นคงภายในราชอาณาจักร</orgName> หรือ <orgName>กอ.รมน.</orgName> ซึ่งเป็นไปตามที่กฎหมายกำหนดให้เสนอแผนและมอบหมายให้ <orgName>กอ.รมน.</orgName> มีอำนาจดูแลการดำเนินงานของหน่วยงานรัฐ การประเมินสถานการณ์โลก และในภูมิภาคเอเชียตะวันออกเฉียงใต้ รวมทั้งสถานการณ์ในประเทศ เพื่อดูแลความมั่นคงและสถานการณ์ภัยคุกคาม รวมทั้งปัญหาภาคใต้ ยาเสพติด คนต่างด้าว การก่อการร้าย การบุกทำลายทรัพยากรธรรมชาติและสิ่งแวดล้อม นอกจากนี้ยังมีการจัดระบบโครงสร้าง <orgName>กอ.รมน.</orgName> ใหม่ ให้เหมาะสมกับแผนฉบับนี้ โดยคาดว่าจะมีหน่วยงานเพิ่มประมาณ 24 หน่วยงาน เพื่อให้การดำเนินงานของ <orgName>กอ.รมน.</orgName>มีประสิทธิภาพมากขึ้น </p>
    <p>คณะรัฐมนตรี ยังเห็นชอบให้ <orgName>กอ.รมน.</orgName> จัดหาเสื้อเกราะกันกระสุน ระดับ 3 จำนวน 1,126 ตัว วงเงินงบประมาณ 56,704,000 บาท โดยมีคุณสมบัติเหมาะสมกับการใช้งาน อย่างไรก็ตามยังไม่เพียงพอกับความต้องการของเจ้าหน้าที่ ซึ่งยังมีความต้องการเสื้อเกราะอยู่ถึง 8,000 ชุด  </p></body>
</news>
