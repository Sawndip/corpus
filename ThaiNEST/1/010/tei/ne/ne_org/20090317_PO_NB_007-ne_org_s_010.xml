<teiHeader>
<fileDesc>
<titleStmt>
  <title>"ร.ต.ท.เชาวริน" รวบรวมรายชื่อ ส.ส. เอาผิด ป.ป.ช. กรณีกล่าวหาความผิดคดีต่อ "สมชาย วงศ์สวัสดิ์"  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203170213&tb=N255203  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName> เรียกร้อง <orgName>พท.</orgName> ตีกรอบญัตติการอภิปรายไม่ไว้วางใจให้ชัดเจน</headline>
<lead><orgName><prefix>พรรค</prefix>ประชาธิปัตย์</orgName> เรียกร้อง<orgName><prefix>พรรค</prefix>เพื่อไทย</orgName> ตีกรอบญัตติการอภิปรายไม่ไว้วางใจให้ชัดเจน อยู่ในสาระการบริหารราชการแผ่นดิน พร้อมเชื่อว่าการเคลื่อนไหวของ<orgName><prefix>กลุ่ม</prefix><addName>คนเสื้อแดง</addName></orgName> และการโฟนอินของอดีตนายกรัฐมนตรี มีความเชื่อมโยงการขอเปิดอภิปรายไม่ไว้วางใจรัฐบาล</lead>
<neck></neck>
<body><p> นายแพทย์วรงค์ เดชกิจวิกรม รองโฆษก<orgName><prefix>พรรค</prefix>ประชาธิปัตย์</orgName> กล่าวถึงผลการประชุม<orgName><prefix>พรรค</prefix>ประชาธิปัตย์</orgName>ว่า ที่ประชุมเห็นว่าเนื้อหาของญัตติการอภิปรายไม่ไว้วางใจรัฐบาลของ<orgName><prefix>พรรค</prefix>เพื่อไทย</orgName>ไม่มีกรอบชัดเจน ซึ่งหากมีการพาดพิงไปถึงบุคคลที่ไม่เกี่ยวข้องก็จะทำให้ผู้ที่ถูกพาดพิงต้อง ใช้สิทธิในการพาดพิงมาชี้แจงข้อกล่าวหา ทำให้เสียเวลาอภิปรายเกินความจำเป็น จึงขอเรียกร้องให้<orgName><prefix>พรรค</prefix>เพื่อไทย</orgName>กำหนดกรอบอภิปรายให้มีความชัดเจนมากกว่านี้ ส่วนการเลื่อนการอภิปรายให้เร็วขึ้นนั้น เห็นว่า<orgName><prefix>พรรค</prefix>เพื่อไทย</orgName>เป็นฝ่ายได้เปรียบเนื่องจากเป็นฝ่ายยื่นญัตติ จึงต้องมีข้อมูลอยู่แล้ว อย่างไรก็ตาม การลงมติ<orgName><prefix>พรรค</prefix>ประชาธิปัตย์ </orgName>จะให้เป็นเอกสิทธิ์ของ ส.ส.ในการตัดสินใจ </p>
    <p>รองโฆษก<orgName><prefix>พรรค</prefix>ประชาธิปัตย์</orgName> ยืนยันด้วยว่า ส.ส.ของพรรคมีความเป็นเอกภาพและในที่ประชุมก็ไม่ติดใจต่อกระแสข่าวที่ ส.ส.บางคน จะไม่ลงมติให้ นายกษิต ภิรมย์ รัฐมนตรีว่าการ<orgName><prefix>กระทรวง</prefix>การต่างประเทศ</orgName> </p>
   <p> ขณะที่ นายเทพไท เสนพงศ์ โษกประจำตัวหน้า<orgName><prefix>พรรค</prefix>ประชาธิปัตย์ </orgName>กล่าวว่า การเคลื่อนไหวด้วยการโฟนอินของ พันตำรวจโททักษิณ ชินวัตร อดีตนายกรัฐมนตรี และ<orgName><prefix>กลุ่ม</prefix><addName>คนเสื้อแดง</addName></orgName> เชื่อมโยงกับการที่<orgName><prefix>พรรค</prefix>เพื่อไทย</orgName> ขอยื่นญัตติอภิปรายไม่ไว้วางใจรัฐบาล หวังโค่นล้มรัฐบาลด้วยการทำสงครามข่าวสารและสงครามมวลชน นายกรัฐมนตรีจึงได้กำชับให้รัฐมนตรี และ ส.ส.ทุกคน ทำงานหนักให้มากยิ่งขึ้น เพื่อให้ประชาชนมีความเข้าใจรัฐบาล  </p></body>
</news>
