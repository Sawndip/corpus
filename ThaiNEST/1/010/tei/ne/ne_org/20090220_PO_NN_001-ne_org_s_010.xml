<teiHeader>
<fileDesc>
<titleStmt>
  <title>ส่งออกม.ค.หัวทิ่ม ขยายติดลบ26.5% ต่ำสุดในรอบ18ปี  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-02-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=149129  </bibl>
</sourceDesc>
</fileDesc>
</teiHeader>
<news>
<headline>ส่งออกม.ค.หัวทิ่ม ขยายติดลบ26.5% ต่ำสุดในรอบ18ปี</headline>
<lead>นายศิริพล ยอดเมืองเจริญ ปลัด<orgName><prefix>กระทรวง</prefix>พาณิชย์</orgName> แถลงเมื่อวันที่ 19 กุมภาพันธ์ถึงตัวเลขการส่งออกของไทยในเดือนมกราคมว่า มีมูลค่า 10,496 ล้านเหรียญสหรัฐ ขยายตัวลดลง 26.5% เมื่อเทียบกับเดือนมกราคมปี 2551 ถือเป็นอัตราการขยายตัวที่ต่ำสุดตั้งแต่ปี 2534 ที่ผ่านมา หรือต่ำสุดในรอบ 18 ปี ส่วนการนำเข้ามีมูลค่า 9,118 ล้านเหรียญสหรัฐ ขยายตัวลดลง 37.60% ส่งผลให้ไทยเกินดุลการค้ารวม 1,377 ล้านเหรียญสหรัฐ</lead>
<neck></neck>
<body><p>สินค้า-ตลาดส่งออกทรุดถ้วนหน้า</p>
<p>นายศิริพลกล่าวว่า สินค้าส่งออกทุกหมวดขยายตัวลดลง โดยหมวดสินค้าเกษตรและอุตสาหกรรมการเกษตรขยายตัวลดลง 25.6% เช่น ข้าวลดลง 23.7% ผลิตภัณฑ์มันสำปะหลังลดลง 56.8% หมวดอาหารลดลง 5.2% หมวดสินค้าอุตสาหกรรมลดลง 24.5% เช่น เครื่องอิเล็กทรอนิกส์ลดลง 40.4 % ยานยนต์ อุปกรณ์และส่วนประกอบลดลง 34.5% เครื่องใช้ไฟฟ้าลดลง 29.5% และหมวดสินค้าอื่นๆลดลง 34.6% เช่นเดียวกับ ตลาดการส่งออกในเดือนมกราคมขยายตัวลดลงทุกตลาด โดยตลาดหลัก เช่น สหรัฐอเมริกา ญี่ปุ่น สหภาพยุโรป อาเซียน ลดลงเฉลี่ย 28.2% ตลาดรองเช่น ฮ่องกง ไต้หวัน เกาหลีใต้ ลดลงเฉลี่ย 26.4% และตลาดใหม่ เช่น ตะวันออกกลาง แอฟริกา ลาตินอเมริกา จีนและอินเดีย ซึ่งเป็นความหวังของการส่งออกไทยก็ลดลงเฉลี่ย 30.6%
ขณะที่สินค้านำเข้าลดลงทุกหมวดเช่นกัน เนื่องจากวิกฤติเศรษฐกิจที่เกิดขึ้นในตลาดส่งออก ทำให้การลงทุนชะลอตัว โดยหมวดสินค้าเชื้อเพลิงลดลง 53.4 % หมวดสินค้าทุนลดลง 29.5% หมวดสินค้าวัตถุดิบลดลง 41.9% หมวดสินค้าอุปโภคบริโภคลดลง 17.9% หมวดยานพาหนะและอุปกรณ์ขนส่งลดลง 18.7% ส่วนหมวดอาวุธ ยุทธปัจจัยและสินค้าอื่นๆเพิ่มขึ้น 95.7% ทั้งนี้ ยังบอกไม่ได้ว่าตัวเลขส่งออกเดือนมกราคมจะเป็นจุดต่ำสุดหรือไม่</p>

<p>เล็งทบทวนเป้าส่งออก</p>
<p>นายศิริพลกล่าวด้วยว่า เป้าหมายการส่งออกทั้งปี 2552 เดิมเราตั้งไว้ที่ 3% หรือคิดเป็นมูลค่าประมาณ 183,177 ล้านเหรียญสหรัฐนั้น อาจต้องทบทวนใหม่ เพราะสถานการณ์เศรษฐกิจโลกขณะนี้เปลี่ยนไปแล้ว โดย<orgName>กองทุนการเงินระหว่างประเทศ</orgName>ได้ปรับเปลี่ยนประมาณการส่งออกของประเทศกำลัง พัฒนาจากขยายตัวเป็นบวก มาเป็นขยายตัวเป็นลบ เช่นเดียวกับการขยายตัวของประเทศพัฒนาแล้ว โดยรมว.พาณิชย์จะประชุมร่วมกับทูตพาณิชย์ทั่วโลกอีกครั้งในวันที่ 25-26 กุมภาพันธ์นี้ เพื่อประเมินเป้าหมายการส่งออกปี 2552 ใหม่อีกครั้ง อย่างไรก็ตาม ยอมรับว่า การหดตัวของสินค้านำเข้าในกลุ่มสินค้าทุนและสินค้าวัตถุดิบ อาจทำให้การส่งออกของไทยมีแนวโน้มลดลงอีก ซึ่งตนสั่งการให้เจ้าหน้าที่ติดตามสถานการณ์นำเข้าสินค้ากลุ่มนี้อย่างใกล้ ชิด</p>

<p>คาดฟื้นตัวครึ่งปีหลัง</p>
<p>อย่างไรก็ตาม แนวโน้มการส่งออกของไทยช่วงครึ่งปีหลังคาดว่าจะดีขึ้นต่อเนื่อง เนื่องจาก<orgName>กองทุนการเงินระหว่างประเทศ</orgName>คาดการณ์อัตราการเติบโตของเศรษฐกิจปี 2553จะขยายตัวดีขึ้นจากปี 2552 โดยเศรษฐกิจโลกจะมีอัตราเติบโตสูงขึ้นจาก 0.5% เป็น 3% อัตราเงินเฟ้อโลกจะปรับเพิ่มขึ้นจาก 0.3% เป็น 0.8 % ภาวะการค้าโลกจะขยายตัวเพิ่มขึ้นจากติดลบ 2.8% กลับมาขยายตัวเป็นบวก 3.2% ส่วนการส่งออกของโลกในกลุ่มประเทศพัฒนาแล้วจะขยายตัวเพิ่มขึ้นจากติดลบ 3.7% กลับมาขยายตัวเป็นบวก 2.1% ส่วนประเทศกำลังพัฒนา รวมทั้งไทยจะขยายตัวเพิ่มขึ้นจากติดลบ 0.8% กลับมาขยายเป็นบวก 5.4%ได้</p>
<p>นายราเชนทร์ พจนสุนทร อธิบดี<orgName><prefix>กรม</prefix>ส่งเสริมการส่งออก</orgName>กล่าวว่า <orgName><prefix>กระทรวง</prefix>พาณิชย์</orgName>ไม่แปลกใจกับตัวเลขการส่งออกเดือนมกราคมที่ขยายตัวลดลง 26.5% เพราะคาดการณ์ไว้แล้วว่าจะติดลบ ก็ต้องยอมรับความจริง เพราะไม่ได้เป็นเฉพาะไทยประเทศเดียว</p>
<p>รมว.คลังนัดถกบิ๊กส่งออก วันเดียวกัน มีรายงานข่าวจาก<orgName><prefix>กระทรวง</prefix>การคลัง</orgName>เผยว่า วันที่ 20 กุมภาพันธ์ นายกรณ์ จาติกวณิช รัฐมนตรีว่าการ<orgName><prefix>กระทรวง</prefix>การคลัง </orgName>จะหารือกับผู้ส่งออกรายใหญ่ในงานเสวนาเรื่อง "ศุกร์เศรษฐกิจกับรัฐมนตรีกรณ์ ฟัง-คิด-ทำ" ในหัวข้อถกทางออก ส่งออกไทย เพื่อรับฟังปัญหาและอุปสรรคของผู้ส่งออก นำไปสู่การแก้ปัญหาสร้างสภาพคล่องให้เกิดขึ้นในระบบ</p></body>
</news>
