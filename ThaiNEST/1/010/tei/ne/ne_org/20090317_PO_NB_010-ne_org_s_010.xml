<teiHeader>
<fileDesc>
<titleStmt>
  <title>ปธ.วิปฝ่ายค้าน ยื่นหนังสือถึงนายกฯ ให้เปลี่ยนวันอภิปรายไม่ไว้วางใจเป็นไปตามกำหนดเดิม  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203170168&tb=N255203  </bibl>
</sourceDesc>
</fileDesc>
</teiHeader>
<news>
<headline>ปธ.<orgName>วิปฝ่ายค้าน</orgName> ยื่นหนังสือถึงนายกฯ ให้เปลี่ยนวันอภิปรายไม่ไว้วางใจเป็นไปตามกำหนดเดิม</headline>
<lead>ประธาน<orgName>วิปฝ่ายค้าน</orgName> ยื่นหนังสือถึงนายกรัฐมนตรีให้เปลี่ยนวันอภิปรายไม่ไว้วางใจจาก 19-20 มีนาคม เป็นกำหนดเดิมที่นายกรัฐมนตรีเคยประกาศไว้</lead>
<neck></neck>
<body><p>     นายวิทยา บุรณะศิริ ประธาน<orgName>คณะกรรมการประสานงานพรรคร่วมฝ่ายค้าน</orgName> หรือ <orgName>วิปฝ่ายค้าน</orgName> และ นายสุนัย จุลพงศธร ส.ส.สัดส่วน <orgName><prefix>พรรค</prefix>เพื่อไทย</orgName> เดินทางมาที่ทำเนียบรัฐบาล และได้ยื่นหนังสือถึงนายกรัฐมนตรี ผ่านนายสาทิตย์ วงศ์หนองเตย รัฐมนตรีประจำสำนักนายกรัฐมนตรี ขอให้กำหนดวันอภิปรายไม่ไว้วางใจตามเดิมในวันที่ 25-26 มีนาคมนี้ ตามที่นายกรัฐมนตรีได้แจ้งต่อสาธารณะไปแล้ว ทั้งนี้เนื่องจากในวันที่ 19-20 มีนาคม ประธานสภาฯ ได้บรรจุวาระประชุมอื่นไว้ก่อนแล้ว การบรรจุญัตติไม่ไว้วางใจในวันดังกล่าวจึงถือเป็นการบรรจุวาระซ้อน ซึ่งขัดต่อระเบียบข้อบังคับ รวมถึงตามประเพณีปฏิบัติการกำหนดวันอภิปรายฯ ต้องมีการหารือระหว่างวิปทั้ง 2 ฝ่ายก่อน แต่ครั้งนี้เป็นเรื่องแปลกที่ไม่ได้มีการหารือ นอกจากนี้ ยังทราบจากข่าวว่า ได้มีการหารือทางลับระหว่างนายกรัฐมนตรี ประธาน<orgName><prefix>สภา</prefix>ผู้แทนราษฎร</orgName> และคนใกล้ชิดประธานสภาฯ ก่อนมีความเห็นให้ร่นเวลาการอภิปรายให้เร็วขึ้น เพื่อประโยชน์ทางการเมือง ทั้งนี้ แม้นายกรัฐมนตรีจะไม่ทบทวนกำหนดวันอภิปรายไม่ไว้วางใจใหม่ ฝ่ายค้านก็มีความพร้อมที่จะอภิปราย แต่เรื่องนี้จะส่งผลกระทบโดยตรงกับภาพลักษณ์ของนายกรัฐมนตรี  </p></body>
</news>
