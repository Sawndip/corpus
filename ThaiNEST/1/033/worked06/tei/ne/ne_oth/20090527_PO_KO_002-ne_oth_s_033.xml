<teiHeader>
<fileDesc>
<titleStmt>
  <title>อภิสิทธิ์ร่วมงานวันเกิด?ชาญชัย?ไร้เงาพรรคร่วมรัฐบาล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14634/%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%a3%e0%b9%88%e0%b8%a7%e0%b8%a1%e0%b8%87%e0%b8%b2%e0%b8%99%e0%b8%a7%e0%b8%b1%e0%b8%99%e0%b9%80%e0%b8%81%e0%b8%b4%e0%b8%94%e2%80%9c%e0%b8%8a%e0%b8%b2%e0%b8%8d%e0%b8%8a%e0%b8%b1%e0%b8%a2%e2%80%9d%e0%b9%84%e0%b8%a3%e0%b9%89%e0%b9%80%e0%b8%87%e0%b8%b2%e0%b8%9e%e0%b8%a3%e0%b8%a3%e0%b8%84%e0%b8%a3%e0%b9%88%e0%b8%a7%e0%b8%a1%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>อภิสิทธิ์ร่วมงานวันเกิด?ชาญชัย?ไร้เงาพรรคร่วมรัฐบาล</headline>
<lead><name>นายกฯ</name>ร่วมงานวันเกิด ?ชาญชัย? ไร้เงาพรรคร่วมรัฐบาล ด้าน ?ชาญชัย? ซึ้งใจนายกฯลั่นยอมยกใจให้ ยอมาร์คเกิดมาเพื่อเป็นนายกฯ</lead>
<neck></neck>
<body><news>
<headline>อภิสิทธิ์ร่วมงานวันเกิด?ชาญชัย?ไร้เงาพรรคร่วมรัฐบาล</headline>
<lead><name>นายกฯ</name>ร่วมงานวันเกิด ?ชาญชัย? ไร้เงาพรรคร่วมรัฐบาล ด้าน ?ชาญชัย? ซึ้งใจนายกฯลั่นยอมยกใจให้ ยอมาร์คเกิดมาเพื่อเป็นนายกฯ</lead>
<neck></neck>
<body><p>เมื่อเวลา 18.00 น.วันที่ 27 พ.ค.นายชาญชัย ชัยรุ่งเรือง <name>หัวหน้าพรรคเพื่อแผ่นดิน</name> ได้จัดงานเลี้ยงฉลองวันคล้ายวันเกิดครบรอบ 57 ปี ที่บ้านพักในหมู่บ้านเศรษฐกิจ ถ.เพชรเกษม 102 ซึ่งถือเป็นการจัดงานฉลองวันเกิดอย่างยิ่งใหญ่เป็นครั้งแรก โดยมีการออกร้านอาหารคาวหวานไม่ต่ำกว่า 20 ร้าน พร้อมทั้งมีการแสดงบนเวทีแสง สี เสียง ครบครัน ท่ามกลาง <name>ส.ส.</name> ของพรรคเพื่อแผ่นดินได้เดินทางร่วมในงานอย่างคับคั่ง ยกเว้น 3 <name>ส.ส.</name>ในกลุ่มของ พ.ต.อ.ประชา พรหมนอก และกลุ่มบ้านริมน้ำของนายสุชาติ ตันเจริญ</p>
<p>เมื่อเวลา 18.20 น. นายอภิสิทธิ์ เวชชาชีวะ <name>นายกรัฐมนตรี</name> พร้อมด้วยนายนิพนธ์ พร้อมพันธุ์ <name>เลขาธิการนายกรัฐมนตรี</name> และนายชุมพล กาญจนะ <name>ประธาน ส.ส.พรรคประชาธิปัตย์</name> ได้นำกระเช้าดอกกุหลาบสีแดงมาอวยพรโดยขอให้นายชาญชัย มีสุขภาพร่างกายแข็งแรงและได้รับประทานอาหารร่วมกับนายชาญชัยและสมาชิกพรรคเพื่อแผ่นดินด้วย ทั้งนี้เป็นที่น่าสังเกตว่าไม่มี <name>ส.ส.</name>ของพรรคร่วมรัฐบาลอื่นๆ หรือพรรคฝ่ายค้านมาร่วมงานในครั้งนี้แต่อย่างใด ซึ่งนายชาญชัยได้พานางบังอร เบญจาธิกุล เจ้าของมหาวิทยาลัยกรุงเทพธนบุรีและบุตรชาย ยืนต้อนรับผู้ร่วมงานด้วย</p>
<p>ต่อมาเมื่อเวลา 19.30 น. <name>นายกรัฐมนตรี</name>ได้ขึ้นกล่าวอวยพรบนเวทีว่า นายชาญชัยเป็นคนมีสุขภาพแข็งแรงสู้งาน ดูข้างหลังอายุเหมือนอายุแค่ 35 ปี แต่ดูข้างหน้าถึงรู้ว่าอายุ 57 ปี อันที่จริงนายชาญชัยกับตนเกิดปีเดียวกัน คือปีมะโรง แต่เพียงคนละรอบเท่านั้น ทราบมาว่าไปทำงานแต่เช้าก็ต้องออกกำลังกายก่อนเสมอ ทำให้เห็นถึงความมุ่งมั่นตั้งใจ ขออวยพรให้มีสุขภาพแข็งแรงและประสบความสำเร็จในหน้าที่การงานในฐานะ<name>รัฐมนตรี</name>และ<name>หัวหน้าพรรคเพื่อแผ่นดิน</name> หวังว่าคำอวยพรจะเป็นกำลังใจให้นายชาญชัยได้ฟันฝ่าอุปสรรคต่างๆไปได้
ด้านนายชาญชัย กล่าวตอบบนเวทีเช่นกันว่า ดีใจมากที่นายกรัฐมนตรีให้เกียรติและให้ความสำคัญ กับงานคล้ายวันเกิดของตน ดีใจมากเมื่อลูกชายมาบอกว่าได้รับแจ้งจากเลขาธิการนายกฯว่านายกฯจะเดินทางมาร่วมงานด้วย “ขอบอกว่าวันนี้นายอภิสิทธิ์ได้ใจผมไปแล้ว เพราะผมไม่กล้าคิดมาก่อนว่านายกฯจะมาร่วมงานวันนี้” นายชาญชัย กล่าวและว่า ในฐานะที่ตนเป็น<name>หัวหน้าพรรคเพื่อแผ่นดิน</name> และนายอภิสิทธิ์เป็นหัวหน้ารัฐบาล เรามาร่วมกันทำงาน ผมขอสนับสนุนให้นายอภิสิทธิ์แก้ปัญหาเศรษฐกิจให้ประเทศไทยของเราให้ได้ เพราะนายอภิสิทธิ์เป็นคนหัวไวเกิดมาเพื่อเป็นนายกรัฐมนตรีจริงๆ</p>
<p>ผู้สื่อข่าวรายงานว่า จากนั้นพิธีกรบนเวทีได้เชิญ<name>นายกรัฐมนตรี</name> พร้อมด้วยนายพินิจ จารุสมบัติ นายปรีชา เลาหพงศ์ชนะ แกนนำพรรคเพื่อแผ่นดิน และร.ต.หญิงระนองรักษ์ สุวรรณฉวี <name>รมว.เทคโนโลยีสารสนเทศ</name> และดร.บังอร เบญจาธิกุล ชัยรุ่งเรือง ขึ้นเป่าเค้กบนเวทีร่วมกัน</body>
</news>
