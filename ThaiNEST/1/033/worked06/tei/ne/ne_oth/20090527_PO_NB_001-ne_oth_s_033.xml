<teiHeader>
<fileDesc>
<titleStmt>
  <title>นายกฯ ร่วมงานเลี้ยงวันเกิด รมว.อุตสาหกรรม  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270289&tb=N255205  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>บรรยากาศการจัดงานวันเกิดครบรอบอายุ 57 ปี ของ นายชาญชัย ชัยรุ่งเรือง <name>รัฐมนตรีว่าการกระทรวงอุตสาหกรรม</name> และว่าที่<name>หัวหน้าพรรคเพื่อแผ่นดิน</name> ที่บ้านพักย่าน ซอยเพชรเกษม 102 มีบรรดานักธุรกิจ และ <name>ส.ส.</name>จากพรรคเพื่อแผ่นดิน เดินทางมาร่วมงานกันอย่างคับคั่ง อาทิ ร้อยตรีหญิง ระนองรักษ์ สุวรรณฉวี <name>รัฐมนตรีว่ากระทรวงเทคโนโลยีสารสนเทศและการสื่อสาร</name> และ นายปรีชา เลาหพงษ์ชนะ จากนั้น นายอภิสิทธิ์ เวชชาชีวะ <name>นายกรัฐมนตรี</name> พร้อมด้วย นายนิพนธ์ พร้อมพันธุ์ <name>เลขาธิการนายกรัฐมนตรี</name> เดินทางมาร่วมรับประทานอาหารและ <name>นายกรัฐมนตรี</name> ได้กล่าวอวยพร โดยมีใจความสำคัญว่า นายชาญชัย มีความมุ่งมั่นในการทำงาน และมีความตั้งใจในการแก้ไขปัญหาในช่วงภาวะวิกฤตเศรษฐกิจ ขอให้ประสบความสำเร็จในฐานะ<name>รัฐมนตรีว่าการกระทรวงอุตสาหกรรม</name> และในฐานะว่าที่<name>หัวหน้าพรรคเพื่อแผ่นดิน</name> ด้าน นายชาญชัย กล่าวชื่นชม<name>นายกรัฐมนตรี</name>ว่า เป็นบุคคลที่ทำงานเร็ว พร้อมทั้งอยากให้<name>นายกรัฐมนตรี</name>แก้ไขปัญหาเศรษฐกิจให้มีความรวดเร็วที่สุด</p>
<p>ทั้งนี้ พลตำรวจเอก ประชา พรหมนอก <name>ประธานที่ปรึกษาพรรคเพื่อแผ่นดิน</name> และ นายสมเกียรติ ศรลัมพ์ นายแพทย์วัลลภ ไทยเหนือ <name head="ส.ส.">ส.ส.สัดส่วน</name> พรรคเพื่อแผ่นดิน ไม่ได้เดินทางมาร่วมงานเลี้ยงในครั้งนี้แต่อย่างใด</p></body>
</news>
