<teiHeader>
<fileDesc>
<titleStmt>
  <title>"ทักษิณ" บินไปที่ไหนก็ได  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02pol03230452&day=2009-04-23&sectionid=0202  </bibl>
</sourceDesc>
</fileDesc>
</teiHeader>
<news>
<headline>"ทักษิณ" บินไปที่ไหนก็ได</headline>
<lead></lead>
<neck></neck>
<body><p>กระทรวงการต่างประเทศได้ยกเลิก<name>หนังสือเดินทาง (พาสปอร์ต</name>) ทุกเล่มของ พ.ต.ท.ทักษิณ ชินวัตร อดีตนายกรัฐมนตรี โดยล่าสุดได้ยกเลิก<name>หนังสือเดินทาง</name>ของบุคคลทั่วไป เมื่อวันที่ 12 เมษายน 2552 หลังเกิดเหตุการณ์ที่กลุ่มคนเสื้อแดงบุกเข้าโรงแรมรอยัล คลิฟ บีช รีสอร์ท พัทยา ซึ่งเป็นสถานที่จัดประชุมสุดยอดผู้นำอาเซียนและประเทศคู่เจรจา จนทำให้รัฐบาลต้องยกเลิกการจัดประชุม ดังกล่าว</p>
<p>ทั้งนี้ นายธฤต จรุงวัฒน์ <name>อธิบดี กรมสารนิเทศ กระทรวงการต่างประเทศ</name> ชี้แจงว่าการดำเนินการดังกล่าวอาศัยอำนาจตามระเบียบกระทรวงการต่างประเทศว่าด้วยการออกหนังสือเดินทาง พ.ศ.2548 ในหมวด 8 ว่าด้วยการยกเลิก<name>หนังสือเดินทาง</name> ข้อ 23 (7) ที่ระบุว่าสามารถยกเลิกและเรียกคืน<name>หนังสือเดินทาง</name>ได้เมื่อ "พิจารณาเห็นว่าหากให้ผู้ถือ<name>หนังสือเดินทาง</name>ยังคงอยู่ในต่างประเทศต่อไปอาจก่อให้เกิดความ เสียหายแก่ประเทศไทยหรือต่างประเทศได้"</p>
<p>ก่อนหน้านี้ กระทรวงการต่างประเทศได้ยกเลิก<name>พาสปอร์ตทางการทูต (พาสปอร์ตแดง)</name> ของ พ.ต.ท.ทักษิณ เมื่อวันที่ 12 ธันวาคม 2551 หลังจากพิจารณาเรื่องนี้และเสนอความเห็นต่อรัฐบาลชุดก่อนๆ แต่ไม่มีคำตอบที่ชัดเจน จนกระทั่งศาลฎีกาแผนกคดีอาญาของผู้ดำรงตำแหน่งทาง การเมืองได้พิพากษาลงโทษจำคุกอดีตนายกฯทักษิณเป็นเวลา 2 ปี</p>
<p>เนื่องจากมีความผิดตามกฎหมายประกอบรัฐธรรมนูญว่าด้วย ป.ป.ช. มาตรา 100 ในคดีทุจริตซื้อขายที่ดินรัชดาภิเษก จำนวน 33 ไร่ มูลค่า 772 ล้าน<name>บาท</name></p>
<p>ในครั้งนั้นกระทรวงการต่างประเทศระบุในแถลงการณ์ว่า ได้พิจารณาเรื่องนี้ด้วยความระมัดระวัง เพราะมีประเด็นทางกฎหมายและมีนัยทางการเมืองที่สำคัญ และที่ผ่านมาได้มีการทำความเห็นเสนอต่อรัฐบาลผ่าน<name>รัฐมนตรีว่าการกระทรวงการต่างประเทศ</name>มาแล้ว 3 รัฐบาล</p>
<p>จนกระทั่งได้มีคำพิพากษาเกี่ยวกับอดีตนายกรัฐมนตรี และคดีได้ถึงที่สุดเนื่องจากไม่มีการอุทธรณ์ กระทรวงการต่างประเทศในฐานะผู้รักษาการตามระเบียบนี้ได้ตัดสินใจยกเลิก<name>หนังสือเดินทางทูต</name>ดังกล่าว</p>
<p>อย่างไรก็ตาม การยกเลิก<name>พาสปอร์ต</name>ทุกเล่มของอดีตนายกฯไม่ได้กระทบต่อสัญชาติไทยของ พ.ต.ท.ทักษิณ แต่จะทำให้การเดินทางไปประเทศที่ 3 ด้วย<name>หนังสือเดินทาง</name>ของไทยไม่สามารถทำได้ นอกจากจะเดินทางกลับประเทศไทยเท่านั้น</p>
<p>แต่หาก พ.ต.ท.ทักษิณมี<name>พาสปอร์ต</name>ของประเทศอื่นก็สามารถใช้เดินทางไปประเทศอื่นๆ ได้</p>
<p>นายธฤต จรุงวัฒน์ <name>อธิบดีกรม สารนิเทศ</name> และ<name>โฆษกกระทรวงการ ต่างประเทศ</name> กล่าวถึงกรณีที่ประเทศ นิการากัวออก<name>หนังสือเดินทาง</name>พิเศษแก่ พ.ต.ท.ทักษิณว่า หลังจากได้ใช้เวลาในการตรวจสอบพอสมควรแล้ว พบว่าเมื่อต้นปีที่ผ่านมา สำนักประธานาธิบดีนิการากัวได้ให้<name>หนังสือเดินทางทูต</name>แก่ พ.ต.ท.ทักษิณจริง ในฐานะทูตในกิจกรรมพิเศษที่รัฐบาลได้มอบหมาย โดยสิ่งที่มอบหมายคือเป็นผู้ช่วยดึงดูดการลงทุนเข้า ประเทศนิการากัว</p>
<p>ดังนั้น พ.ต.ท.ทักษิณจึงสามารถ เดินทางไปทุกประเทศได้</p></body>
</news>
