<teiHeader>
<fileDesc>
<titleStmt>
  <title>สัมมนาเรื่อง “สื่อและประชาธิปไตยในวิกฤต บทบาทความรับผิดชอบของสื่อ”  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280048&tb=N255205&return=ok&news_headline=%ca%d1%c1%c1%b9%d2%e0%c3%d7%e8%cd%a7%20%93%ca%d7%e8%cd%e1%c5%d0%bb%c3%d0%aa%d2%b8%d4%bb%e4%b5%c2%e3%b9%c7%d4%a1%c4%b5%20%ba%b7%ba%d2%b7%a4%c7%d2%c1%c3%d1%ba%bc%d4%b4%aa%cd%ba%a2%cd%a7%ca%d7%e8%cd%94  </bibl>
</sourceDesc>
</fileDesc>
</teiHeader>
<news>
<headline>สัมมนาเรื่อง “สื่อและประชาธิปไตยในวิกฤต บทบาทความรับผิดชอบของสื่อ”</headline>
<lead>คณะกรรมาธิการสิทธิมนุษยชน สิทธิเสรีภาพและการคุ้มครองผู้บริโภค วุฒิสภา จัดสัมมนาเรื่อง “สื่อและประชาธิปไตยในวิกฤต บทบาทความรับผิดชอบของสื่อ” เพื่อแลกเปลี่ยนความเห็นและมีส่วนร่วมในการพัฒนาบทบาทสื่ออย่างเป็นรูปธรรม</lead>
<neck></neck>
<body><p>คณะกรรมาธิการสิทธิมนุษยชน สิทธิเสรีภาพและการคุ้มครองผู้บริโภค วุฒิสภา ร่วมกับ สมาคมนักข่าวนักหนังสือพิมพ์แห่งประเทศไทย สมาคมนักข่าววิทยุโทรทัศน์ไทย และมูลนิธิฟรีดริคเอแบร์ท จัดสัมมนาเรื่อง “สื่อและประชาธิปไตยในวิกฤต บทบาทความรับผิดชอบของสื่อ” เพื่อแลกเปลี่ยนความเห็นและมีส่วนร่วมในการพัฒนาบทบาทสื่ออย่างเป็นรูปธรรม โดยอาศัยประสบการณ์จากประเทศเยอรมนีและกลุ่มประเทศยุโรปเป็นกรณีศึกษา</p>
<p>ทั้งนี้ นายประสพสุข บุญเดช ประธานวุฒิสภา ได้กล่าวระหว่างเป็นประธานเปิดงานว่า สื่อเป็นองค์กรระหว่างรัฐกับประชาชน จึงเป็นองค์กรที่มีความสำคัญและมีคุณสมบัติสำคัญ 3 ด้าน คือ ต้องมีเสรีภาพ มีจิตสำนึกที่ดี รวมถึงมีความรับผิดชอบมีจิตวิญญาณรับผิดชอบในผลงานที่ตนเองนำเสนอ ซึ่งที่ผ่านมาสถานการณ์ทางการเมืองไทยวิกฤต มีแนวโน้มรุนแรง สื่อมวลชนจึงควรทำหน้าที่ด้วยความซื่อสัตย์ สุจริต ตามจรรยาบรรณ เพื่อให้เกิดความสมานฉันท์และสงบสุขในประเทศ </p>
<p>ด้านนายโวฟกัง ชูล์ส <name>ผู้อำนวยการสถาบันฮานส์ เบร์โดว</name> มหาวิทยาลัยฮัมบูร์ก นำเสนอประสบการณ์และบทเรียนจากการทำงานของสื่อในภาวะวิกฤตจากเยอรมนี และกลุ่มประเทศยุโรป โดยระบุว่า สื่อของเยอรมนี มีการตั้งสภาเพื่อให้ตัวแทนของกลุ่มในสังคม รวมถึงพรรคการเมืองเข้ามามีส่วนร่วม เพราะมองว่า พรรคการเมืองนอกจากจะมีหน้าที่ในฝ่ายบริหารแล้วยังมีบทบาททางด้านประชาสังคม ด้วย แต่ยังคงมีปัญหาหลายประการที่ต้องได้รับการแก้ไข อย่างไรก็ตาม กลุ่มประเทศเหล่านี้มองว่า สื่อเป็นเครื่องมือของสังคมไม่ใช่ของรัฐ ซึ่งมีทั้งสื่อที่เป็นสื่อสาธารณะและเอกชน เพื่อไม่ให้รัฐเข้ามาแทรกแซง รวมถึงไม่ได้รับเงินภาษีจากประชาชน แต่จะให้ประชาชนจ่ายเงินในลักษณะค่าธรรมเนียม และสื่อต้องมีความรับผิดชอบต่อสังคม</p>
<p>อย่างไรก็ตาม แต่ละรัฐในกลุ่มประเทศนี้จะมีกฎหมายที่เกี่ยวข้องกับสื่อที่แตกต่างกัน แต่อยู่ภายใต้การควบคุมของรัฐบาลกลาง และสหภาพยุโรปควบคุมอยู่อีกระดับหนึ่ง สำหรับสิ่งที่สื่อได้จะสามารถหยิบยกเป็นแนวทางได้ คือ การให้ความสำคัญกับการฝึกอบรมสื่อให้มีจรรยาบรรณ ไม่ให้ถูกแทรกแซงไม่ว่าจะในภาวะวิกฤตการเมืองหรือเศรษฐกิจ รวมถึงสื่อสาธารณะจะเป็นผู้กำหนดมาตรฐานในการทำงานของสื่อเอกชน</p></body>
</news>
