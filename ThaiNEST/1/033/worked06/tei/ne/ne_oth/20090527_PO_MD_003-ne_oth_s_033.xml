<teiHeader>
<fileDesc>
<titleStmt>
  <title>เตรียมสอบ"วรวัจน์"ขน"เสื้อแดง"ปิดวิทยุชุมชน  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol06270552&sectionid=0133&day=2009-05-27  </bibl>
</sourceDesc>
</fileDesc>
</teiHeader>
<news>
<headline>เผา-ระเบิดเมืองยะลาอ่วม ต้อนรับเทพเทือกลงพื้นที่</headline>
<lead></lead>
<neck></neck>
<body><p>วานนี้ (27 พ.ค.) ตั้งแต่เวลา 04.00-09.00 น. คนร้ายไม่ทราบกลุ่ม และจำนวนออกมาก่อเหตุร้ายในเขตเทศบาลนครยะลา อ.เมือง จ.ยะลา จำนวน 8 จุด ทำให้ร้านค้า สถานประกอบการได้รับความเสียหาย</p>
<p>จุดที่ 1 คนร้ายลอบวางเพลิงโกดังขายสินค้าของร้านศรีสมัย ถนนเฉลิมชัย จุดที่ 2 ร้านอภิรักษ์เฟอร์นิเจอร์ เลขที่ 68 ถนนเปรมจิต-สุรพันธ์ ตลาดเมืองใหม่ยะลา อ.เมืองยะลา เฟอร์นิเจอร์ได้รับความเสียหายทั้งหมด รถยนต์กระบะ<name head="ยี่ห้อ">ยี่ห้อโตโยต้าไฮลักซ์ วีโก้</name> สีขาว แผ่นป้ายทะเบียน บล.1396 กทม. เสียหาย จำนวน 1 คัน และรถจักรยานยนต์ได้รับความเสียหายอีก จำนวน 1 คัน,</p>
<p>จุดที่ 3 โกดังศรีสมัย ที่อยู่ 1085/1 สิโรรส บ้านจารู ชุดชนตลาดเก่า อ.เมืองยะลา สินค้าประเภทน้ำอัดลม ขนมต่างๆ ได้รับความเสียหายจำนวนหนึ่ง จุดที่ 4 โกดังเก็บสินค้า และวัสดุก่อสร้างของห้างหุ้นส่วนจำกัด ยะลาย่งฮวด ซึ่งจำหน่ายวัสดุก่อสร้างที่ใหญ่ที่สุดใน จ.ยะลา ตั้งที่อยู่ 14/4 หมู่ที่ 3 บ้านท่าสาป ต.สะเตง อ.เมืองยะลา อุปกรณ์ก่อสร้างที่อยู่ภายในโกดังได้รับความเสียหายทั้งหมด</p>
<p>จุดที่ 5 คนร้ายนำระเบิดแสวงเครื่องหนักประมาณ 3-5 กก. ไปวางไว้ด้านหลัง<name head="ป้ายโชว์รูม">ป้ายโชว์รูม อีซูซุ (ISUZU)</name> ของบริษัทปัตตานี เจริญเทรดดิ้ง จำกัด ริมบนถนนเทศบาล 1 อ. เมืองยะลา แรงระเบิดทำให้กระจกแตกกระจาย เสาโฆษณาได้รับความเสียหายเล็กน้อย</p>
<p>จุดที่ 5 ในเวลาไล่เลี่ยกัน คนร้าย 2 คน ขับขี่รถจักรยานยนต์ นำวัตถุระเบิดหนัก 3-5 กก.ไปวางไว้ริมฟุตบาต ด้านหน้าประตูกระจก หน้ารามาคาเฟ่ โรงแรมยะลารามา ทำให้กระจกหน้าคาเฟ่แตก เสียหาย และ รถยนต์ของลูกค้าที่มาพักในโรงแรม ถูกแรงระเบิดและสะเก็ดระเบิดได้รับความเสียหาย 4 คัน</p>
<p>จุดที่ 6 คนร้ายนำระเบิดชนิดแสวงเครื่อง หนัก 3-5 กก.ไปวางไว้ที่บริเวณหน้าตู้เอทีเอ็ม ของธนาคารกสิกรไทย สาขายะลา ทำให้ตู้เอทีเอ็มได้รับความเสียหาย จำนวน 1 ตู้ กระจกด้านหน้าธนาคารแตกเสียหายจำนวน 3 บาน</p>
<p>จุดที่ 7 บริเวณตลาดสามแยกบ้านเนียง หมู่ที่ 4 ต.เปาะเส้ง อ.เมือง จ.ยะลา คนร้ายได้ลอบวางเพลิงเสาส่งสัญญาณ<name head="โทรศัพท์มือถือ">โทรศัพท์มือถือ ระบบทรูมูพ</name> ได้รับความเสียหาย 1 เสา</p>
<p>จุดที่ 8 เวลาประมาณ 09.20 น. เจ้าหน้าที่ตำรวจ สภ.เมืองยะลา ได้รับแจ้งจากพนักงานห้างซุปเปอร์ดีพาร์ทเม้นท์สโตร์ ยะลา ว่า ได้ยินเสียงคล้ายระเบิดดังขึ้นที่บริเวณชั้น 2 ของห้าง หลังได้รับแจ้งแล้ว กำลังเจ้าหน้าที่ตำรวจ ทหาร ฝ่ายปกครอง และชุดศรศึก-ศรชัย (EOD ARMY) จึงรีบเดินทางเข้าตรวจสอบที่เกิดเหตุ จากการตรวจสอบที่เกิดเหตุพบว่าที่บริเวณชั้น 2 ซึ่งเป็นชั้นขายเสื้อผ้า พบว่ามีข้าวของกระจุยกระจายตกเต็มพื้นจากแรงระเบิด</p>
<p>สำหรับค่าเสียหายจากเหตุการณ์ที่เกิดขึ้นทั้งหมด เบื้องต้นคาดว่าไม่ต่ำกว่า 100 ล้าน<name>บาท</name> จากการตรวจสอบข้อมูลและหลักฐาน เหตุระเบิดที่เกิดขึ้นทั้ง 3 จุด พบชิ้นส่วนเศษกล่องเหล็กที่ใช้บรรจุระเบิด และเศษสะเก็ดระเบิดเป็นเหล็กเส้นตัดขนาด 1 ซม. รวมทั้งเศษของวงจรอีเล็กทรอนิกส์ และเศษสายไฟตกอยู่ จึงได้เก็บไว้เป็นหลักฐานเพื่อติดตามหาคนร้ายที่ก่อเหตุต่อไป</p>
<p>หลังเกิดเหตุ พล.ต.ต.สายัณห์ กระแสแสน ผู้บังคับการตำรวจภูธรจังหวัดยะลา ได้สั่งการให้ทุกๆ สภ.ให้เพิ่มความเข้มงวด จัดกำลังตำรวจ สายตรวจออกลาดตระเวนดูแลพื้นที่เป้าหมาย ย่านชุมชน สถานที่ราชการ ห้างร้าน บริษัทต่างๆ และให้จัดตั้งด่านตรวจลอยเพื่อกดดัน กลุ่มคนร้าย พร้อมทั้งได้กำชับให้มีการเร่งหาข้อมูลของคนร้ายเพื่อนำตัวมาดำเนินคดีโดยเร็วที่สุด</p>
<p>ทั้งนี้ เป็นที่น่าสังเกตว่า กลุ่มก่อเหตุได้เปลี่ยนเวลาจากที่เคยปฏิบัติการช่วง 20.00-22.00 น. มาเป็นช่วงเช้าตรู่ ซึ่งเป็นช่วงเวลาที่เจ้าหน้าที่ขาดความเข้มข้นในการดูแลความปลอดภัย แต่ทั้งหมดก็ไม่ได้หวังให้เกิดความสูญเสียต่อชีวิต นอกจากทำลายทรัพย์สิน และเหตุดังกล่าวเกิดขึ้นก่อนที่ นายสุเทพ เทือกสุบรรณ จะเดินทางลงพื้นที่ จ. ยะลา ในวันที่ 28 พ.ค.นี้ เหมือนกำลังส่งสัญญาณบางอย่างถึงรัฐบาล</p>
<p>**"เทพเทือก"ควง"บิ๊กป๊อก"ลงใต้</p>
<p>ด้านนายสุเทพ เทือกสุบรรณ <name>รองนายกรัฐมนตรี ดูแลด้านความมั่นคง</name> กล่าวว่า ตนจะเดินทางไปจังหวัดชายแดนภาคใต้วันนี้ (28 พ.ค.) โดยจะค้างคืนที่ จ.ปัตตานี 1 คืน ทั้งนี้ ตนจะไปอธิบายให้ข้าราชการ และประชาชนเข้าใจว่ารัฐบาลมีแผนงานมีโครงการ มีเป้าหมายที่จะมาแก้ปัญหาในภาคใตอย่างไร โดยเฉพาะการยกระดับชีวิตความเป็นอยู่ของประชาชนให้ดีขึ้น และจะบอกว่าเขาจะต้องร่วมมืออย่างไรบ้าง และจะไปเยี่ยมตำรวจ ทหาร รวมถึงประชาชน และจะไปดูโครงการต่างๆ หลายโครงการ</p>
<p>ส่วนเรื่องเหตุระเบิดที่เกิดขึ้นหลายจุดนั้น <name>รองนายกฯ</name>กล่าวว่า ทราบแล้ว ก็กังวลใจเหมือนกัน แต่ก็ต้องแก้ไขไปเรื่อยๆ</p>
<p>ด้านพล.อ.อนุพงษ์ เผ่าจินดา ผบ.ทบ. ซึ่งจะเดินทางลงพื้นที่จังหวัดชายแดนภาคใต้ร่วมกับนายสุเทพ กล่าวว่า ตนจะชี้แจงนายสุเทพ ว่ามีการดำเนินการอย่างไร จะได้ดูว่ามีข้อขัดข้องอะไร เพื่อให้การทำงานดี ซึ่งเราจะเตรียมการที่จะสรุปผลการปฏิบัติที่ผ่านมา ทั้งในส่วนของทหาร ตำรวจ และศูนย์อำนวยการบริหารจัดการจังหวัดชายแดนภาคใต้ (ศอ.บต.) ซึ่งท่านคงมีแนวทางแก้ปัญหา ทั้งนี้ การตัดงบประมาณคงไม่มีผลกระทบกับการแก้ปัญหาภาคใต้</p>
<p>สำหรับการลอบวางระเบิดสถานที่ต่างๆ รวม 7 จุด ในจ.ยะลานั้น พล.อ.อนุพงษ์ กล่าวว่า ไม่น่ามีอะไรมาก เป็นเหตุการณ์ในลักษณะก่อกวน ไม่รุนแรง ไม่มีอะไรมาก ทั้งนี้มาตรการทุกอย่างดี แต่คิดว่าเหตุการณ์ไม่มีอะไรก่อกวนธรรมดา</p>
<p>เมื่อถามว่า มีการใช้ระเบิดเพลิงในการจัดงานในพื้นที่ พล.อ.อนุพงษ์ กล่าวว่า เป็นการใช้ระเบิดเพลิงเล็กน้อย คิดว่าต้องให้งานเกิดขึ้น และ<name>เจ้าหน้าที่รักษาความปลอดภัย</name>ได้ เจ้าหน้าที่ควรทำให้ประชาชนอยู่ในสภาพปกติได้ แต่การแก้ไขต้องใช้เวลา เพราะการทำงานเราใช้การพัฒนา เอาชนะจิตใจด้วยการเมืองและการพัฒนา ทำให้เขาไม่เป็นผู้ก่อความไม่สงบ ขณะนี้การข่าวยังไม่ทราบว่าเป็นกลุ่มใด แต่ในพื้นที่คงมีฐานข้อมูลว่าเป็นอย่างไร ซึ่งต้องมีการสืบสวนสอบสวนต่อไป และใช้ฐานข่าวไปปิดล้อมตรวจค้นจับกุมดำเนินคดี</p>
<p>**มาร์คถกป๊อกจัดพลเรือนคุมกอ.รมน.</p>
<p>นายปณิธาน วัฒนายากร <name>รองเลขาธิการนายกรัฐมนตรี</name> ปฏิบัติหน้าที่<name>โฆษกประจำสำนักนายกรัฐมนตรี</name> เปิดเผยว่า พล.อ.อนุพงษ์ เผ่าจินดา <name>ผบ.ทบ.</name> ในฐานะ<name>รองผู้อำนวยกองอำนวยการรักษาความมั่นคงภายใน (กอ.รมน. )</name> จะขอเข้าพบ<name>นายกรัฐมนตรี</name> เพื่อนำเสนอโครงสร้าง ของกอ.รมน. ที่มีการปรับปรุงใหม่ตาม พ.ร.บ.ความมั่นคงภายใน ซี่งมี<name>นายกฯ</name> เป็น <name>ผอ.กอรมน.</name></p>
<p>"<name>นายกฯ</name> จะให้นโยบายเพิ่มเติมในการทำงานร่วมกันกับกองทัพ ตามโครงสร้าง กอ.รมน.ในส่วนของพื้นที่3 จังหวัดชายแดนใต้ การบริหารจัดการพื้นที่เขาค้อ จ.เพชรบูรณ์ และมีเรื่องงบประมาณบางส่วน นอกจากนี้ พล.อ.อนุพงษ์ จะได้รายงานภาพรวมสถานการณ์ทั่วไป" นายปณิธาน กล่าว</p>
<p>นายปณิธาน กล่าวว่า ตามโครงสร้างใหม่ เมื่อ<name>นายกฯ</name> มีอีกบทบาทหนึ่งคือ <name>ผอ.กอ.รมน</name> จะต้องจัดทีมงานเข้าไปอยู่ใน กอ.รมน. ซึ่งจากเดิมเป็นเรื่องของฝ่ายทหาร แต่โครงสร้างใหม่ เป็นเรื่องของฝ่ายพลเรือน จัดตั้งสำนักงาน มีผลคือ <name>นายกฯ</name>ในฐานะ <name>ผอ.กอ.รมน</name>. กำหนดอัตรากำลังเข้าไป ส่วนจะเป็นเจ้าหน้าที่ฝ่ายไหนต้องพิจารณาอีกครั้ง</p></body>
</news>
