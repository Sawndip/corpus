<teiHeader>
<fileDesc>
<titleStmt>
  <title>�ต้อย แอคเนอร์� อ้างป่วยขอเลื่อนฟังสั่งคดีอนาจารนักศึกษาฝึกงาน อัยการนัดอีกครั้ง 4 พ.ค.นี้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=153112  </bibl>
</sourceDesc>
</fileDesc>
</teiHeader>
<news>
<headline>�ต้อย แอคเนอร์� อ้างป่วยขอเลื่อนฟังสั่งคดีอนาจารนักศึกษาฝึกงาน อัยการนัดอีกครั้ง 4 พ.ค.นี้</headline>
<lead></lead>
<neck></neck>
<body><p>ที่สำนักงานอัยการฝ่ายคดีอาญา 4  ถ.รัชดาภิเษก นายธวัชชัย ชำนาญหล่อ อัยการอาวุโสเจ้าของสำนวนนัดฟังการสั่งคดีที่นายเกรียงศักดิ์ สกุลชัย หรือ ต้อย แอคเนอร์ เจ้าของ<name head="หนังสือพิมพ์บันเทิง">หนังสือพิมพ์บันเทิงมายาแชนแนล</name> เป็นผู้ต้องหาในความผิดฐานกระทำอนาจาร  บุคคลอายุกว่าสิบห้าปี ตาม<name>ประมวลกฎหมายอาญา มาตรา 278</name> กรณี น.ส.เพชรคัมภรณ์  งามช่อชัยพฤกษ์  หรือโอ๋  นักศึกษาชั้นปีที่ 4 มหาวิทยาลัยศรีปทุม เข้าแจ้งความกับพนักงานสอบสวน สน.สุทธิสาร ว่าถูกนายเกรียงศักดิ์ กระทำอนาจารภายในห้องพักเลิศอุบล คอนโดมิเนียม ซ.ลาดพร้าว 8 เมื่อวันที่ 14 ม.ค.52 ที่ผ่านมา</p>
<p>โดยในวันนี้นายเกรียงศักดิ์ ได้มอบหมายให้ทนายความยื่นคำร้องขอเลื่อนนัดออกไป เนื่องจากมีอาการป่วย  พนักงานอัยการพิจารณาแล้วจึงมีคำสั่งอนุญาตให้เลื่อนนัดฟังการสั่งคดี เป็นวันที่ 4 พ.ค.นี้ เวลา 10.00 น.</p>
<p>สำหรับคดีนี้ ล่าสุดเมื่อวันที่16 มี.ค. ที่ผ่านมา นายเกรียงศักดิ์ ได้ขอยอมรับผิดและกล่าวขอขมา น.ส.เพชรคัมภรณ์ คู่กรณีแล้ว โดยน.ส.เพชรคัมภรณ์ พร้อมให้อภัยและยินดีที่จะถอนแจ้งความ ซึ่งขั้นตอนต่อไปเมื่อมีการถอนแจ้งความพนักงานสอบสวนจะต้อง ส่งเรื่องให้อัยการพิจารณาตามกระบวนการว่า เข้าขั้นตอนการถอนแจ้งความถูกต้องตามกฎหมายหรือไม่ ก่อนมีคำสั่งระงับคดีต่อไป</p></body>
</news>
