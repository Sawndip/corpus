<teiHeader>
<fileDesc>
<titleStmt>
  <title>วง ออกัส ร้องเต้นสนั่นฮอลล์ 3 ชั่วโมงเต็ม  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-16 03:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/movie-music/20090316/24853/%e0%b8%a7%e0%b8%87-%e0%b8%ad%e0%b8%ad%e0%b8%81%e0%b8%b1%e0%b8%aa-%e0%b8%a3%e0%b9%89%e0%b8%ad%e0%b8%87%e0%b9%80%e0%b8%95%e0%b9%89%e0%b8%99%e0%b8%aa%e0%b8%99%e0%b8%b1%e0%b9%88%e0%b8%99%e0%b8%ae%e0%b8%ad%e0%b8%a5%e0%b8%a5%e0%b9%8c-3-%e0%b8%8a%e0%b8%b1%e0%b9%88%e0%b8%a7%e0%b9%82%e0%b8%a1%e0%b8%87%e0%b9%80%e0%b8%95%e0%b9%87%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline><name>"เจาะใจ"</name>โฉมใหม่ชู 4 วัย 4 สไตล์หวังให้คนทำดี (สกู๊ปพิเศษ)</headline>
<lead></lead>
<neck></neck>
<body><p>เจ เอส แอล โกลบอล มีเดีย พลิกโฉม<name head="รายการ">รายการ "เจาะใจ"</name> ใหม่ ด้วยการสร้างสีสันจาก Deep Talk เป็น Variety of Reality โดยให้พิธีกรตะลุยทำภารกิจพิเศษ คงจุดยืนสร้างแรงบันดาลใจให้ทำความดี ซึ่งงานนี้ได้พิธีกรชาย 4 คน 4 วัย 4 สไตล์ "ดู๋-สัญญา คุณากร", "ณัฐวุฒิ อมรวิวัฒน์", "บ๊วย-เชษฐวุฒิ วัชรคุณ" และพิธีกรน้องใหม่ "เปอ-สุวิกรม อัมระนันทน์" มาตะลุยทำหน้าที่ โดย "วัชระ แวววุฒินันท์" <name>กรรมการผู้จัดการบริษัท เจ เอส แอล โกลบอล มีเดีย</name> เผยว่า
<p> <name head="รายการ">"รายการ เจาะใจ</name> เริ่มออกอากาศเทปแรกเมื่อเดือนมกราคม 2534 ทางททบ.5 ในวันเวลาเดิมคือ ทุกวันพฤหัสบดี เวลาประมาณ 22.00 น. ตลอดมาจนปัจจุบันขึ้นปีที่ 19 แล้ว นับเป็นรายการในช่วงไพร์มไทม์ที่มีอายุยาวนานมากที่สุดรายการหนึ่งของเมืองไทย วันเวลาเปลี่ยนแปลงทุกอย่าง เทคโนโลยีเข้ามามีส่วนสำคัญในการเปลี่ยนแปลงพฤติกรรมผู้บริโภค เราจึงไม่อาจหยุดนิ่ง ต้องพัฒนาตนเองตามความต้องการของผู้ชม สังคม และโลกยุคใหม่ ผู้ชมรายการดทรทัศน์ในปัจจุบันไม่ชอบดูอะไรอย่างเดียวนิ่งๆ นานๆ แต่ดูรายการที่มีความหลากหลาย</p>
<p><name>เจาะใจ</name> ที่นำเสนอรูปแบบทอล์คโชว์มาอย่างยาวนาน จึงถึงวาระที่จะต้องปรับเปลี่ยนรูปแบบใหม่และวิธีการนำเสนอ เพื่อให้สอดรับกับความต้องการของผู้ชม และแตกต่างจากรายการอื่นๆ ที่มีอยู่ กลายเป็นวาไรตี้ในแนวทางของ<name>เจาะใจ</name> คือ วาไรตี้ ออฟ เรียลลิตี้ หรือ เรียลลิตี้ของพิธีกรชาย 4 คน 4 วัย 4 สไตล์ จึงมาลงตัวที่ ดู๋-สัญญา,ณัฐวุฒิ,บ๊วย-เชษฐวุฒิ และ เปอ-สุวิกรม เพราะ<name>เจาะใจ</name>มีผู้ชมรายการที่หลากหลายวัย ทั้งวัยรุ่น คนหนุ่มสาววัยทำงาน คนที่มีครอบครัวแล้ว คนที่ความคิดตกผลึกมีวุฒิภาวะ พิธีกรแต่ละคนจึงเป็นตัวแทนของคนแต่ละวัยคือ</p>
<p>ดู๋-สัญญา เป็นตัวแทนของพ่ชายที่ฉลาดรอบด้าน ใจกว้าง รับฟัง เป็นกันเองกับคนทุกระดับชั้น และมีอารมณ์ขัน ตอนที่เรากำหนดบุคลิกของพิธีกรคนนี้ เรานึกถึง ดู๋-สัญญาเป็นคนแรก เพราะบุคลิกของดู๋ตรงกับคาแรกเตอร์พิธีกรที่กำหนดไว้ และอีกประการสำคัญ มีแฟนรายการฝากความคิดถึงดู๋ผ่านมาทางเว็บไซด์ของ<name>เจาะใจ</name>เยอะมาก จึงเชื่อว่าผู้ชมคงดีใจที่จะได้เห็นดู๋บนเวที <name>เจาะใจ</name> อีกครั้ง</p>
<p>ส่วน ณัฐวุฒิ อมรวิวัฒน์ เป็นตัวแทนของคนหนุ่มสาวรุ่นให่ ที่มีความฝันอยากทำสิ่งต่างๆมากมายบนโลก อยากประสบความสำเร็จในชีวิต อยากทำประโยชน์เพื่อโลกใบนี้ พร้อมจะลุยไปทำทุกอย่างที่เกิดขึ้น ไม่ว่าจะยากสักแค่ไหน</p>
<p>สำหรับ บ๊วย-เชษฐวุฒิ ตัวแทนของคนหนุ่มสาวที่มีครอบครัว รักลูกรักภรรยา อยากทำสิ่งดีๆ ให้ครอบครัวตัวเองและครอบครัวคนอื่น รวมทั้งอยากทำให้สังคมน่าอยู่</p>
<p>สุดท้าย เปอ-สุวิกรม ตัวแทนวัยรุ่นไฟแรง อยากเรียนรู้สิ่งต่างๆ มากมายบนโลก และอยากพิสูจน์ให้เห็นว่าวัยรุ่นก็ทำประโยชน์เพื่อสังคมได้</p>
<p>แต่ไม่ว่าเจาะใจจะเปลี่ยนแปลงรูปแบบรายการ พิธีกร วิธีการนำเสนอหรืออะไรก็ตาม สิ่งหนึ่งที่เจาะจไม่เคยเปลี่ยนแปลงคือ จุดยืนของรายการที่ยังคงสร้างแรงบันดาลใจในการทำความดีให้กับผู้ชมรายการ เรายังคงเป็นรายการเพื่อสังคมเหมือนที่เคยเป็นมาตอลด 18 ปี" วัชระกล่าว</p>
<p>ซึ่งบรรยากาศในงานแถลงข่าววันนั้น เต็มไปด้วยความชื่นมื่น โดยผู้บริหารระดับสูงของเจ เอส แอล โกลบอล มีเดีย ทั้ง ต้น-ลาวัลย์ กันชาติ <name>ประธานบริษัทท</name> หน่อย-จำนรรค์ ศิริตัน <name>ประธานเจ้าหน้าที่บริหาร</name> ต่างก็มาร่วมแสดงความยินดีต้อนรับ ดู๋-สัญญา กลับสู่เวที <name>"เจาะใจ"</name> หลังจากห่างหายไปนานถึง 1 ปี 7 เดือน และยังให้กำลังใจพิธีกรทั้ง 4 ในการเตรียมพร้อมรับปฏิบัติการเรียลลิตี้ที่เข้มข้นน่าสนใจในทุกๆ ตอน ต่อไป ติดตามชมรูปแบบใหม่ของ <name>"เจาะใจ"</name> ได้ ในวันพหัสบดีที่ 19 มีนาคมนี้ เวลา 22.00 น. ทางช่อง 5</p></body>
</news>
