<teiHeader>
<fileDesc>
<titleStmt>
  <title>จีนหนุนสร้างหนังขงจื๊อ โจวเหวินฟะ แสดงนำ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 11:20:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/inter-entertain/20090317/25271/%e0%b8%88%e0%b8%b5%e0%b8%99%e0%b8%ab%e0%b8%99%e0%b8%b8%e0%b8%99%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%ab%e0%b8%99%e0%b8%b1%e0%b8%87%e0%b8%82%e0%b8%87%e0%b8%88%e0%b8%b7%e0%b9%8a%e0%b8%ad-%e0%b9%82%e0%b8%88%e0%b8%a7%e0%b9%80%e0%b8%ab%e0%b8%a7%e0%b8%b4%e0%b8%99%e0%b8%9f%e0%b8%b0-%e0%b9%81%e0%b8%aa%e0%b8%94%e0%b8%87%e0%b8%99%e0%b8%b3.html  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>โจวเหวินฟะ นักแสดงคนดัง เตรียมแสดงภาพยนตร์ประวัติศาสตร์เชิดชูคุณธรรมขงจื๊อ มูลค่ากว่า 22 ล้าน<name>ดอลล่าร์สหรัฐ</name> โดยภาพยนตร์เรื่องดังกล่าวเป็นความร่วมมือระหว่าง Dadi Cinema บริษัทสร้างหนังที่มีสำนักงานในกรุงปักกิ่ง กับรัฐบาลจีนที่ให้การสนับสนุนเงินทุน โดยมีกำหนดเปิดกล้องกันภายในไม่เกิน 3 สัปดาห์นี้ แต่ยังไม่ได้กำหนดวันเข้าฉาย</p>
<p>ภาพยนตร์เรื่องดังกล่าวมีเนื้อหาเกี่ยวกับนักคิด "นอกรีต" ซึ่งมีชีวิตในทศวรรษ 1960 ช่วงที่มีการปฏิวัติวัฒนธรรมจีน โดย เหมาเจ๋อตุง และพรรคคอมมิวนิสต์พากันจับตาการเคลื่อนไหวของเขา และกล่าวหาว่าเป็นพวกศักดินาตกยุค ที่มีแนวคิดแบบเก่าเรื่องการแบ่งแยกชนชั้น และ <name>"เรดการ์ด"</name> ซึ่งเป็นกองกำลังของพรรคคอมมิวนิสต์ที่ทำหน้าที่เป็น "ผู้คุมกฏ" ก็พยายามทำลายความเชื่อเกี่ยวกับขงจื๊อของประชาชน ด้วยการทำลายวัดวาอารามและหลุมฝังศพในเมือง Qufu ที่เขาอาศัยอยู่
<p>สำนักข่าวบีบีซี รายงานเกี่ยวกับภาพยนตร์เรื่องนี้ว่า ถูกสร้างขึ้นในช่วงเวลาที่เศรษฐกิจของจีนกำลังเติบโตอย่างรวดเร็ว สร้างความสับสนและคับข้องใจให้กับประชาชนต่อ <name>"มาร์กซิสต์"</name> ซึ่งเป็นอุดมการณ์หลักของชาติ ดังนั้น ทางการจีนจึงพยายามฟื้นค่านิยมขงจื๊อเพื่อช่วยลดความตึงเครียดของการเกิดช่องว่างระหว่างคนรวยคนจนที่ขยายตัวเพิ่มขึ้นในปัจจุบัน
<p>ขงจื๊อ เป็นนักปราชญ์ที่มีชีวิตในช่วง 500 ก่อนคริสตกาล และทำหน้าที่เป็นผู้นำทางความคิดในยุค<name head="ราชวงศ์">ราชวงศ์โจว</name> เมื่อครั้งที่แผ่นดินจีนเผชิญกับความสับสนวุ่นวายและปัญหาการปล้นสะดมตีชิงวิ่งราว ระบบคุณธรรมของ<name>ขงจื๊อ</name>รุ่งเรืองขึ้นในฐานะที่เป็นรากฐานสำหรับการดำเนินชีวิต สังคม และการปกครอง โดยมีอิทธิพลต่อสังคมจีนอย่างกว้างขวาง ก่อนจะแพร่ไปยังหลายประเทศในเอเชียตะวันออก จักรพรรดิจีนต่างก็ยึดหลัก<name head="ปรัชญา">ปรัชญาขงจื๊อ</name> และสนับสนุนการสร้างวัดวาอารามขนาดใหญ่</p>
<p>ด้านโจวเหวินฟะ หลังมีชื่อเสียงโด่งดังโกอินเตอร์จาก<name head="ภาพยนตร์">ภาพยนตร์ Crouching Tiger, Hidden Dragon</name> โดยฝีมือการกำกับของอังลี่ เขามีผลงานที่เตรียมออกฉายเรื่องต่อไปในอังกฤษช่วงเดือนเมษายนนี้ โดยเป็น<name head="ภาพยนตร์แอ็กชั่น">ภาพยนตร์แอ็กชั่น Dragonball Evolution</name> ซึ่งดัดแปลงบทมาจากซีรีส์การ์ตูนดัง</p></body>
</news>
