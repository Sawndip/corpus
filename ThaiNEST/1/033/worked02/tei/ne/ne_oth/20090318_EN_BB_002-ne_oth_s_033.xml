<teiHeader>
<fileDesc>
<titleStmt>
  <title>ผู้กำกับ ณ ขณะรัก ถ่ายเอ็มวี ทิ้งทวนก่อนเหิรฟ้ากลับอังกฤษ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 03:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/movie-music/20090318/25598/%e0%b8%9c%e0%b8%b9%e0%b9%89%e0%b8%81%e0%b8%b3%e0%b8%81%e0%b8%b1%e0%b8%9a-%e0%b8%93-%e0%b8%82%e0%b8%93%e0%b8%b0%e0%b8%a3%e0%b8%b1%e0%b8%81-%e0%b8%96%e0%b9%88%e0%b8%b2%e0%b8%a2%e0%b9%80%e0%b8%ad%e0%b9%87%e0%b8%a1%e0%b8%a7%e0%b8%b5-%e0%b8%97%e0%b8%b4%e0%b9%89%e0%b8%87%e0%b8%97%e0%b8%a7%e0%b8%99%e0%b8%81%e0%b9%88%e0%b8%ad%e0%b8%99%e0%b9%80%e0%b8%ab%e0%b8%b4%e0%b8%a3%e0%b8%9f%e0%b9%89%e0%b8%b2%e0%b8%81%e0%b8%a5%e0%b8%b1%e0%b8%9a%e0%b8%ad%e0%b8%b1%e0%b8%87%e0%b8%81%e0%b8%a4%e0%b8%a9.html  </bibl>
</sourceDesc>
</fileDesc>
</teiHeader>
<news>
<headline><name head="ผู้กำกับ">ผู้กำกับ ณ ขณะรัก</name> ถ่ายเอ็มวี ทิ้งทวนก่อนเหิรฟ้ากลับอังกฤษ</headline>
<lead>โอ?ณัฐพล วงศ์ตรีเนตรกุล ผู้กำกับมือรางวัลระดับอินเตอร์ ขอกำกับเอ็มวีวงดนตรีน้องใหม่ <name>?The Begins?</name> 5 หนุ่มสุดจี๊ด สไตล์ ?ริทึ่ม แอนด์ ดิสโก้?</lead>
<neck></neck>
<body><p>ผู้กำกับมือรางวัลระดับอินเตอร์ “โอ – ณัฐพล วงศ์ตรีเนตรกุล” จากหนังเรื่อง <name>ณ ขณะรัก (A Moment in June)</name> ขอเว้นวรรควางมือการทำหนังชั่วคราว ขอกำกับเอ็มวีแบบเต็มตัวเป็นครั้งแรกให้กับวงดนตรีน้องใหม่สุดจี๊ด <name>“The Begins”</name> ทิ้งทวนก่อนเหิรฟ้ากลับอังกฤษ</p>
<p>เหตุเพราะได้เห็น<name head="วง">วง “The Begins”</name> 5 หนุ่มสุดเปรี้ยวในลีลาและการร้อง<name head="เพลง">เพลง “เดจาวู (De Javu)”</name> ซิงเกิ้ลที่ 2 จาก <name>EP</name> แรกใน <name>“Gold Medal”</name></p>
<p>งานนี้ “โอ – ณัฐพล” จึงทุ่มเททั้งแรงกายแรงใจด้วยการเที่ยบเชิญตากล้องสุดซี้ “พี่ห่าน” จากหนังเรื่อง <name>“สบายดีหลวงพระบาง”</name> มาเป็นหนึ่งในทีมเบื้องหลัง แถมยังเนรมิตฉากโรงละครสัตว์สุดแฟนตาซีมาเป็นกิมมิคสร้างสีสัน เพื่อสร้างงานชิ้นนี้ให้ออกมา ดีที่สุด</p>
<p>โดยผูกำกับหนุ่ม เปิดเผยถึงความประทับใจจากการกำกับ<name head="มิวสิกวิดีโอเพลง">มิวสิกวิดีโอเพลง “เดจาวู”</name> ว่า “เริ่มแรกเลยคือเราประทับใจจากเพลงของ<name head="วง">วง The Begins</name> มาก เลยอยากจะร่วมงานกับวงนี้ โดยได้พูดคุยและเกริ่นกับ<name head="วง">วง The Begins</name> ว่าเราขอกำกับ<name head="มิวสิกวิดีโอเพลง">มิวสิกวิดีโอเพลงเดจาวู</name>ให้ได้ไหม เพราะชื่นชอบในตัวเพลงและคาแรคเตอร์ รวมทั้งนิสัยของ<name head="ศิลปินวง">ศิลปินวง The Begins</name> อยู่แล้ว เลยรู้สึกว่าถ้าได้มาทำงานร่วมกัน ก็ยิ่งจะได้มาแชร์ช่วงเวลาดีๆ ที่เกิดขึ้นด้วยกันมากขึ้น”</p>
<p>ด้าน 5 หนุ่ม ฌอน , วุฒิ , ใหม่ , ต๋อง , เควิน ที่มี 4 สมาชิกเป็นหนุ่มไทยและอีก 1 เป็นหนุ่มฝรั่งผิวสีที่สุดจะเก่งกาจเรื่องดนตรี แถมยังเคยร่วมงานกับศิลปินระดับโลกมาแล้ว อาทิ <name>แบล็กสตรีท บอย</name></p>
<p><name head="มิวสิกวิดีโอเพลง">มิวสิกวิดีโอเพลง “เดจาวู (De Javu)”</name> นั้นจะปล่อยให้แฟนๆได้ชมและกรี๊ดกันกับดนตรีที่เป็นสีสันใหม่ในสไตล์ <name>“ริทึ่ม แอนด์ ดิสโก้ (Rhythm & Disco)”</name> ภายใต้การดูแลของเจ้าพ่อเพลงรัก “บอย โกสิยพงษ์”</p>
<p>คอดนตรีที่อยากฟังเพลงของ<name head="วง">วง “The Begins”</name> เตรียมฟัง เตรียมดูกันได้ เพราะทางวงคอนเฟิร์มมาแล้วว่าวางแผงพร้อมกันทั่วประเทศ 19 มีนาคม นี้แน่นอน</p></body>
</news>
