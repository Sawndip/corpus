<teiHeader>
<fileDesc>
<titleStmt>
  <title>ปืนยิงเสือดับ 2-1 เข้าตัดเชือกเอฟเอชนเชลซี  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 04:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000030746  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p><name>ฟุตบอลเอฟเอ คัพ</name> รอบ 8 ทีมสุดท้าย เมื่อวันอังคารที่ 17 มีนาคมที่ผ่านมา อาร์เซนอล เปิดสนามเอมิเรตส์ สเตเดียม ดวลแข้งกับ ฮัลล์ ซิตี เพียงแค่ 13 นาทีแรก �<name>เดอะ ไทเกอร์ส�</name> ทีมเยือนก็เป็นฝ่ายออกนำไปก่อน 1-0 โดย นิค บาร์มบี มิดฟิลด์รุ่นลายครามซัดไปแฉลบ โยฮัน ฌูรู กองหลังเจ้าถิ่น บอลลอยข้ามหัว ลูคัส ฟาเบียนสกี นายด่านชาวโปแลนด์ตุงตาข่าย
สถานการณ์ของ �ปืนใหญ่� เกือบย่ำแย่หนักกว่าเดิมในนาทีที่ 24 เมื่อ บาร์มบี เจ้าเก่ามีโอกาสแประยะเผาขนเข้าไป แต่ไม่ได้ประตูที่ 2 เนื่องจากเป็นลูกล้ำหน้า ทำให้จบครึ่งแรกโดยที่ อาร์เซนอล ตามหลังอยู่เพียง 0-1</p>
<p>เข้าสู่ครึ่งหลัง นาทีที่ 74 ความพยายามของ <name>เดอะ กันเนอร์ส</name> ก็มาประสบความสำเร็จจากจังหวะที่ อังเดร อาร์ชาวิน ตัวรุกทีมชาติรัสเซียที่กำลังฟอร์มสดใส่พานให้ โรบิน ฟาน เพอร์ซี กระหน่ำเข้าไปไม่เหลือซาก สกอร์จึงกลับมาเท่ากันที่ 1-1
อาร์เซนอล ยังไม่เพลาเกมรุกก่อนจะมาได้ประตูชัยในนาทีที่ 84 โดย ฌูรู โฉบตัดหน้า โบซ มายฮิลล์ ผู้รักษาประตูฮัลล์ที่จะออกมาตัดบอล ทำให้ลูกหลุดไปเข้าทาง วิลเลียม กัลลาส <name head="กองหลังทีมชาติ">กองหลังทีมชาติฝรั่งเศส</name>จัดการสำเร็จโทษจ่อๆ ให้เจ้าบ้านพลิกแซงเอาชนะ 2-1 ผ่านเข้าสู่รอบรองชนะเลิศไปพบกับ เชลซี คู่ปรับร่วมกรุงลอนดอนในวันที่ 18 เมษายน ส่วนอีกคู่ แมนเชสเตอร์ ยูไนเต็ด ดวลกับ เอฟเวอร์ตัน วันที่ 19 เมษายน
<p>รายชื่อผู้เล่นทั้งสองทีม</p>
<p>อาร์เซนอล - ลูคัส ฟาเบียนสกี, บาการี ซาญา, วิลเลียม กัลลาส, โยฮัน ฌูรู, คีแรน กิบบ์ส, ธีโอ วัลคอตต์, อเล็กซานเดอร์ ซง, อาบู ดิยาบี, อังเดร อาร์ชาวิน, คาร์ลอส เวลา, โรบิน ฟาน เพอร์ซี</p>
<p>ฮัลล์ ซิตี - โบซ มายฮิลล์, ซามูเอล ริคเก็ตต์ส, คามิล ซายัตเต, แอนโธนี การ์ดเนอร์, แอนดี ดอว์สัน, เอียน แอชบี, เคร็ก เฟแกน, นิค บาร์มบี, ปีเตอร์ ฮัลโมซี, โจวานนี เดแบร์สัน, มานูโช </p></body>
</news>
