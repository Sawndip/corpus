<teiHeader>
<fileDesc>
<titleStmt>
  <title>16สโมสรสร้าง ลีกเยาวชน นโยบายเอเอฟซี  </title>
  <author>ไทยรัฐ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-03-18 05:26:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Tennis/090318_013.html  </bibl>
</sourceDesc>
</fileDesc>
</teiHeader>
<news>
<headline>16สโมสรสร้าง <name>ลีกเยาวชน</name> นโยบายเอเอฟซี</headline>
<lead></lead>
<neck></neck>
<body><p><name>เลขาลูกหนังไทย</name>กล่าวต่อไปว่า แผนงานต่อไปของทางสมาคมฟุตบอลฯ สำหรับการจัดการ<name>ฟุตบอลไทยพรีเมียร์ลีก</name>  ตามนโยบายหลักของเอเอฟซี คือการสร้าง<name>ลีกเยาวชน</name>ขึ้นมาควบคู่กับลีกสูงสุด  โดยรณรงค์ให้ทุกทีม สร้างทีมเยาวชนขึ้นมาเป็นขุมกำลังสำรองของสโมสร</p>
<p>ซึ่งตรงนี้ทางสมาคมลูกหนัง  โดยนายกฯวรวีร์  มะกูดี และ<name>ประธาน บ.ไทยพรีเมียร์ลีก</name> ดร.วิชิต แย้มบุญเรือง ได้หารือกันแล้ว  ได้บทสรุปว่า <name>ฟุตบอลลีกเยาวชน</name> หรือ �<name>ยูธไทยพรีเมียร์ลีก</name>� นั้น  น่าจะเริ่มกันได้ในช่วงเลกที่ 2  ของ<name>บอลไทยลีก</name> ในราวเดือน ก.ค. ทั้งนี้ เพื่อจะให้ทั้ง 16 สโมสรใน<name>ไทยพรีเมียร์ลีก</name>ได้เตรียมตัวสร้างทีมเยาวชนของตัวเองขึ้นมา</p>
<p>โดยแนวทางที่วางไว้เบื้องต้น จะจัดเป็น<name>ลีกเยาวชน อายุไม่เกิน 19 ปี</name> และให้ฟาดแข้งควบคู่กันไปกับทีมชุดใหญ่ในแต่ละสนาม  โดยให้คู่เยาวชนเตะกันก่อน  อาทิ จุฬา  ยูไนเต็ด พบบีอีซีเทโรศาสน ที่สนามหญ้าเทียมจุฬาฯ เวลา 16.00 น. เกมของเยาวชน จุฬาฯ กับเทโร ก็จะเล่นกันเป็นคู่เรียกน้ำย่อย  ในเวลา 14.00 น. ซึ่งเริ่มต้นฤดูกาลแรกจะพบกันทุกทีมแบบขาเดียวไปก่อน โดยใครจะเป็นทีมเหย้าทีมเยือนนั้นก็จะใช้วิธีจับสลากกัน ส่วนเรื่องเงินรางวัลคงต้องรอดูงบประมาณอีกครั้ง แต่ถ้วย รางวัลก็จะยกให้เป็น<name head="ถ้วย">ถ้วยแชมป์ฟุตบอลเยาวชนชิงแชมป์ ประเทศไทย</name>อย่างเป็นทางการไปเลย</p>
<p>ส่วนการแข่งขันฟุตบอลลีกอาชีพหญิง หรือ<name>ไทยวีเมนส์ พรีเมียร์ลีก</name> ที่ผ่านเกมฟาดแข้งในรอบคัดเลือกกันไปแล้ว  และได้  6  ทีมเล่นใน<name>พรีเมียร์ลีก </name> และอีก 7 ทีมเล่นในดิวิชั่น 1 ก็จะกลับมาเตะกันอีกครั้ง ตั้งแต่วันอาทิตย์ที่ 22 มี.ค.นี้ ซึ่งในลีกสูงสุดทั้ง 6 ทีมจะเตะแบบเหย้า-เยือน  ส่วนดิวิชั่น  1 จะเตะกันขาเดียว โดยใช้การจับสลากหาทีมเหย้าทีมเยือนกัน เนื่องจากทราบมาว่าแต่ละทีมติดขัดเรื่องงบประมาณ  และมี  2-3  ทีมช่วงท้ายตารางที่ทำท่าจะยุบสโมสรไปด้วยซ้ำ </p></body>
</news>
