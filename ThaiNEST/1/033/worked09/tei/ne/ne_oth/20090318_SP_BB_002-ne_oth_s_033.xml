<teiHeader>
<fileDesc>
<titleStmt>
  <title>บอลไทยลงตัวอุ่นแข้งกีวี2นัด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/18/news_28399338.php?news_id=28399338  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><news>
<headline>บอลไทยลงตัวอุ่นแข้งกีวี2นัด
ทีมบอลไทยลงตัว ได้คิวอุ่นเครื่อง "กีวี" นิวซีแลนด์ ปลายเดือนนี้ 2 นัด เลือกวันเสาร์ที่ 28 มี.ค.เป็นนัดเกียรติยศอำลาสนาม ตะวัน ศรีปาน มิดฟิลด์รุ่นเก๋า พร้อมส่งเทียบเชิญอดีตทีมชาติร่วมแจมเพียบ ช่อง 11 ยิงสดจากสนามศุภชลาศัย 18.30 น.
<neck></neck>
<body><p>หลังจากที่มีข่าวว่า ทีมชาติไทยชุดใหญ่และ<name head="ชุด">ชุดซีเกมส์</name> มีคิวลงเตะนัดกระชับมิตรในปลายเดือน มี.ค.นี้ ล่าสุด องอาจ ก่อสินค้า <name>เลขาธิการสมาคมฟุตบอลแห่งประเทศไทย</name> เปิดเผยว่า เป็นที่แน่นอนแล้ว ว่า เกมในวันที่ 25 มี.ค.นี้ ที่เดิมทีกำหนดให้ทีมชาติไทยชุดเตรียม<name>ซีเกมส์</name> ลงอุ่นเครื่องกับ เติร์กเมนิสถาน ต้องยกเลิกไป เนื่องจากขาดการติดต่อ แม้จะพยายามประสานไปแต่ก็เงียบหาย ดังนั้น จึงพูดคุยกับนิวซีแลนด์ที่เผอิญยกเลิกแมทช์ที่อินโดนีเซียเข้ามาทดแทน</p>
<p>"ตอนนี้สรุปได้ว่าในวันที่ 28 มี.ค. ทีมชาติไทยชุดใหญ่ จะลงสนามพบนิวซีแลนด์ ซึ่งจะเป็นวันอำลาสนามให้ ตะวัน ศรีปาน ด้วย จากนั้นวันที่ 31 มี.ค. ทีมชาติไทย<name head="ชุด">ชุดซีเกมส์</name> จะเล่นกับนิวซีแลนด์ อีก 1 แมทช์ โดยทั้ง 2 แมทช์แข่งขันที่สนามศุภชลาศัย เวลา 18.30 น. เอ็นบีที หรือช่อง 11 เดิม รับหน้าที่ถ่ายทอดสดวันที่ 28 มี.ค.เท่านั้น"
นอกจากนี้ คนโตร่างเล็กแห่งสมาคมฟุตบอลยังกล่าวอีกว่า นอกเหนือจากนิวซีแลนด์แล้ว สมาคมได้รับการติดต่อจากอิรัก และโอมาน ที่จะขอส่งทีมมาอุ่นเครื่อง แต่เราต้องขอปฏิเสธ เนื่องจากเป็นช่วงเวลาเดียวกับที่ทีมชาติไทย มีโปรแกรมแข่งขันกับนิวซีแลนด์พอดี
<p>ส่วนวันเกียรติยศอำลาการรับใช้ชาติให้ "สุภาพบุรุษลูกหนัง" ตะวัน ศรีปาน วันที่ 28 มี.ค.นี้ แม่บ้านสมาคมฟุตบอล เปิดเผยว่า พิธีการในวันดังกล่าว สมาคมฟุตบอลจะมอบของที่ระลึกให้แก่ตะวัน ก่อนหน้าเกมระหว่างทีมชาติไทยกับนิวซีแลนด์จะเริ่มขึ้น ส่วนช่วงพักครึ่งจะเป็นผู้สนับสนุน และผู้มีพระคุณกับตะวัน เข้าร่วมในพิธี โดยมีการมอบของที่ระลึกอีกครั้งหนึ่ง
<p>"ในวันดังกล่าวสมาคมฟุตบอลขอเชิญบรรดานักเตะทีมชาติไทยใน<name head="ชุด">ชุดดรีมทีม</name> ที่เคยเล่นกับตะวัน มาร่วมในพิธีด้วย ไม่ว่าจะเป็น โชคทวี พรหมรัตน์ ธวัชชัย ดำรงอ่องตระกูล ชูเกียรติ หนูสลุง สุชิน พันธ์ประภาส สมาน ดีสันเทียะ เกียรติศักดิ์ เสนาเมือง สุรชัย จตุรภัทรพงศ์ รวมไปถึง ดุสิต เฉลิมแสน ที่ปัจจุบันเป็นโค้ชให้ทีมฮอง อัน ยาลาย ในเวียดนาม"</body>
</news>
