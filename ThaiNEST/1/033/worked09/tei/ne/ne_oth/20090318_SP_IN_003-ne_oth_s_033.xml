<teiHeader>
<fileDesc>
<titleStmt>
  <title>ลมกรดอุบล-สุราษฎร์แชมป์100ม.ชลบุรีโกยเหรียญทอง,กทม.ไล่ติด  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/180309/1884  </bibl>
</sourceDesc>
</fileDesc>
</teiHeader>
<news>
<headline>สื่อสเปนลือบาเลนเซียเตรียมขาย16แข้ง</headline>
<lead>สโมสร บาเลนเซีย ประสบปัญหาทางการเงินอย่างหนักจนมีข่าวลือออกมาว่าเตรียมขายนักเตะออกไปราว 16 ราย</lead>
<neck></neck>
<body><p>มาร์ก้า สื่อดังสปน ออกมาตีข่าวดังกล่าวว่า บาเลนเซีย มีแนวโน้มปล่อยตัวผู้เล่นออกไปมากหน้าหลายตา โดยแบ่งผู้เล่นเป็น 4 กลุ่มด้วยกัน กลุ่มแรกเป็นนักเตะเหนื่อยแพงที่น่าจะทำเงินให้สโมสรได้ไม่น้อย ประกอบด้วย ดาวิด บีย่า, ดาวิด ซิลบา, ฆัวกิน ซานเชซ, คาร์ลอส มาร์เชนา, ราอูล อัลบิโอล, มานูเอล เฟอร์นานเดส, มิเกล และ เอมิเลียโน โมเร็ตติ</p>
<p>ขณะที่ เฟอร์นานโด มอริเอนเตส และ คูร์โร ตอร์เรส 2 อดีตตัวทีมชาติสเปนซึ่งจะหมดสัญญาในเดือนมิถุนายนนี้ ก็ไม่มีหลักประกันว่าจะได้อยู่ค้าแข้งในถิ่นเมสตาญาต่อหรือไม่ ส่วนกลุ่มที่สอง ได้แก่ ดาวิด อัลเบลดา, รูเบน บาราฆา, อาเซียร์ เดล ออร์โน, ฮูโก วิอานา, เอดู และ มิเกล อังกูโล อยู่ในข่ายพิจารณาปล่อยตัวออกไป เพื่อลดเพดานค่าจ้าง</p>
<p>กลุ่มที่สามเป็นพวกที่ถูกปล่อยให้ทีมอื่นยืมตัวอย่าง นิโกลา ซิกิช, เอเวอร์ บาเนกา, ดาวิด นาบาร์โร, นาโช กอนซาเลซ และ ลูโดวิช บูแตลล์ ซึ่งมีแนวโน้มสูงว่าจะต้องแยกทางกับ �ค้างคาว� แบบถาวร ส่วนกลุ่มสุดท้ายที่เป็นดาวรุ่งอย่าง มอนโตโร, อารอน, เบลล์วิส, มิกู, ลีโญ และ ฆอร์ดี อัลบา ต้องรอตัดสินอนาคตหลังจบช่วงปรีซีซัน</p>
<p>ส่วนนักเตะที่จะได้หลักประกันในการอยู่กับ บาเลนเซีย ต่อไป คือ เรนาน, ฮวน มานูเอล มาตา, อเล็กซิส รัวโน, ปาโบล เออร์นานเดซ, บิเซนเต้ โรดริเกซ, เฮดวิกส์ มาดูโร, ติอาโก คาร์เล็ตโต และ กัวอิตา</p></body>
</news>
