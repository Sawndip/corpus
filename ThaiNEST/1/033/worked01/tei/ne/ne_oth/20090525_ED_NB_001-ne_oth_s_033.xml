<teiHeader>
<fileDesc>
<titleStmt>
  <title>สนช.สนับสนุนเอกชนพัฒนาน้ำผึ้งอินทรีย์ประโยชน์เพื่อการแพทย์  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205250169&tb=N255205  </bibl>
</sourceDesc>
</fileDesc>
</teiHeader>
<news>
<headline>สนช.สนับสนุนเอกชนพัฒนาน้ำผึ้งอินทรีย์ประโยชน์เพื่อการแพทย์</headline>
<lead>สำนักงานนวัตกรรมแห่งชาติ สนับสนุนภาคเอกชนพัฒนาน้ำผึ้งอินทรีย์ประโยชน์เพื่อการแพทย์ ช่วยบำรุงร่างกาย แก้<name>ริดสีดวงทวารหนัก</name></lead>
<neck></neck>
<body><p>ดร.ศุภชัย หล่อโลหการ <name>ผู้อำนวยการสำนักงานนวัตกรรมแห่งชาติ (สนช.) กระทรวงวิทยาศาสตร์และเทคโนโลยี</name> กล่าวถึงความคืบหน้าการดำเนินการแผนปฏิบัติการพัฒนาเกษตรอินทรีย์แห่งชาติ ว่า ได้สนับสนุนงบประมาณ 1.1 ล้าน<name>บาท</name>ให้มหาวิทยาลัยแม่ฟ้าหลวง และบริษัทสยามเมียลอินเตอร์เนชั่นแนล จำกัด ดำเนินโครงการน้ำผึ้งอินทรีย์ทางการแพทย์ ซึ่งเป็นนวัตกรรมการเลี้ยงผึ้ง เพื่อให้ได้น้ำผึ้งคุณภาพดี ปราศจากการปนเปื้อน โดยอาศัยน้ำหวานจาก<name head="ดอก">ดอกสาบเสือ</name>เป็นอาหารให้กับผึ้ง ซึ่งเป็นพืชสมุนไพรที่หาง่าย และมีคุณสมบัติเป็นยาแก้ร้อนใน แก้อ่อนเพลีย บำรุงหัวใจ และแก้ไข้ ทั้งนี้ หากผึ้งกินน้ำหวานจาก<name head="ดอก">ดอกสาบเสือ</name>เป็นอาหารก็จะได้น้ำผึ้งที่มีคุณภาพดีและมี ประโยชน์ต่อสุขภาพ นอกจากนี้ ส่วนอื่นๆ ของ<name head="ต้น">ต้นสาบเสือ</name>ยังมีประโยชน์ต่อสุขภาพ อาทิ ส่วนต้น สามารถใช้เป็นยาแก้ปวดท้อง ท้องเฟ้อ และดูดหนอง ส่วนใบช่วยห้ามเลือดได้ ใช้รักษาแผลสด แก้<name>ริดสีดวงทวารหนัก</name> และรักษาแผลเปื่อย </p>
<p>    ที่ผ่านมา สนช.ได้สนับสนุนให้เกิดการลงทุนในธุรกิจนวัตกรรมด้านเกษตรอินทรีย์ 20 โครงการ จำนวนกว่า 19 ล้าน<name>บาท</name> ก่อให้เกิดมูลค่าการลงทุนกว่า 170 ล้าน<name>บาท</name> เช่น โครงการร้านอาหารอินทรีย์ โครงการสารสกัดจากสะเดาคุณภาพสูง โครงการเนื้อสุกรอินทรีย์ โครงการผลิตพริกและถั่วฝักยาวอินทรีย์ด้วย<name head="ระบบ">ระบบออร์แกนิคสมบูรณ์แบบ</name> </p></body>
</news>
