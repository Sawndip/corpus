<teiHeader>
<fileDesc>
<titleStmt>
  <title>นวัตกรรมไทยคว้าเหรียญทอง  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 16:26:19  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://news.mcot.net/technology/inside.php?value=bmlkPTk1OTUyJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>นวัตกรรมไทยคว้าเหรียญทอง</headline>
<lead>ศูนย์ประชุมอุทยานวิทยาศาสตร์ประเทศไทย 28 พ.ค.- นวัตกรรมภาคเอกชนไทย 3 ราย คว้าเหรียญทอง การประกวดนวัตกรรมระดับโลก <name>ITEX 09</name> ที่ประเทศมาเลเซีย</lead>
<neck></neck>
<body><p>ศูนย์บริหารจัดการเทคโนโลยี สำนักงานพัฒนาวิทยาศาสตร์และเทคโนโลยีแห่งชาติ แถลง ผลงานธุรกิจเทคโลยีภาคเอกชนไทยซึ่งเป็นสมาชิกในหน่วยบ่มเพาะธุรกิจ เทคโนโลยี อุทยานวิทยาศาสตร์ประเทศไทย ที่เข้าประกวดการแสดงนวัตกรรม เทคโนโลยี และผลิตภัณฑ์ระดับนานาชาติ ใน<name>งาน International Invention Innovation and Technology Exhibition หรือ ITEX 09</name>  ซึ่งจัดขึ้นที่กรุงกัวลาลัมเปอร์ ประเทศมาเลเซีย ระหว่างวันที่ 15-17 พ.ค.ที่ผ่านมา</p>
<p>โดยธุรกิจภาคเอกชนไทย 3 ราย สามารถคว้า<name head="เหรียญทอง">เหรียญทอง ITEX 09  </name> ได้แก่ ตู้จำหน่ายอินเทอร์เน็ตอัจฉริยะ <name head="สาขา">สาขาการสื่อสาร</name> เป็นตู้อินเทอร์เน็ตสำหรับหยอดเหรียญ โดยตู้จะออกTicket ที่มี Username และ Password ค่าบริการเฉลี่ยนาทีละ 20 สตางค์ หากใช้ไม่หมดสามารถเก็บไว้ใช้ในครั้งต่อไปมีอายุการใช้ 3 เดือน สามารถให้บริการสัญญาณอินเทอร์เน็ตได้ในรัศมี 150 เมตร รอบบริเวณที่ติดตั้งตู้ดังกล่าว ซึ่งมีการทดลองนำไปติดตั้งตามร้านสะดวกซื้อและหอพักในมหาวิทยาลัยธรรมศาสตร์บ้างแล้ว เอนไซม์สำหรับการนำ<name head="กระดาษ">กระดาษลามิเนท</name> มาใช้ใหม่ <name head="สาขา">สาขาสิ่งแวดล้อมและพลังงาน</name> เป็นนัตกรรมล่าสุดที่ทั้งในประเทศและต่างประเทศไม่มี  โดยเอนไซม์สูตรใหม่นี้สามารถแยก<name head="กระดาษ">กระดาษลามิเนท</name>ออกเป็น 2 ส่วน ได้แก่ กระดาษซึ่งสามารถนำกลับมารีไซเคิลใหม่ และพลาสติก อะลูมินั่ม ซึ่งพลาสติกสามารถนำมาหลอมใหม่ ส่วนอะลูมินั่ม สามารนำกลับไปเป็นประกอบชิ้นส่วนรถยนต์หรือปีกเครื่องบิน และเจลทดสอบกรุ๊ปเลือด ชุดประหยัด <name head="สาขา">สาขาไบโอเทคโนโลยี</name> เป็นชุดตรวจเลือดที่สามารถตรวจสอบถูกต้องแม่นยำรวดเร็ว ต้นทุนถูกกว่าชุดทดสอบที่นำเข้าจากต่างประเทศ มีการนำมาใช้จริงแล้วในโรงพยาบาลเอกชน.</p></body>
</news>
