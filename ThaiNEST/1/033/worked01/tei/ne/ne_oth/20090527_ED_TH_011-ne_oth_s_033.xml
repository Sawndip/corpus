<teiHeader>
<fileDesc>
<titleStmt>
  <title>'นัที'นั่งบอร์ด กสท- 'เสกสรรค์'กลับยื่นใบลาออก  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 02:45:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8711  </bibl>
</sourceDesc>
</fileDesc>
</teiHeader>
<news>
<headline>'นัที'นั่ง<name>บอร์ด กสท</name>- 'เสกสรรค์'กลับยื่นใบลาออก</headline>
<lead>โดยให้เหตุผลว่าอายุจะครอบ65ปีไม่ต้องการให้ <name>รมว.ไอซีที</name>เสียเวลาสรรหา ขณที่ กสท ทุ่ม 1,400 ล้าน<name>บาท</name> ลงทุนสร้างโครงข่ายซีดีเอ็มเอ รองรับจำนวนผู้ใช้บริการ ... </lead>
<neck></neck>
<body><p>ผู้สื่อข่าวรายงานว่า เมื่อวันที่ 26 พ.ค. ที่ประชุมคณะรัฐมนตรี (ครม.) ได้เห็นชอบตามที่กระทรวงเทคโนโลยีสารสนเทศ และการสื่อสาร (ไอซีที) เสนอการแต่งตั้งคณะ<name head="กรรมการ(บอร์ด)">กรรมการ(บอร์ด)กสท.</name> จำนวน 15 คน โดยมีนายนัที เปรมรัศมี <name>ปลัดสำนักนายกรัฐมนตรี</name> เป็นประธาน ส่วนกรรมการ ประกอบด้วย นพ.ปราชญ์ บุณยวงศ์วิโรจน์ <name>ปลัดกระทรวงสาธารณสุข</name>, นายเสกสรรค์ รอยลาภเจริญ, พล.อ.ทนงศักดิ์ ตุวินันทน์ ผู้ทรงคุณวุฒิบก.สส., พล.ต.ท.พงศ์พัศ พงษ์เจริญ <name>ผู้ช่วยผบ.ตร</name>., นายพรศักดิ์ ศรีณรงค์ <name>รองอธิบดีอัยการแผนกคดีอาญา</name> นายธานีรัตน์ ศิริปะชะนะ <name>รองปลัดกระทรวงไอซีที</name>, นายอาคม เติมพิทยาไพศิษฐ์ <name head="รองเลขาธิการ">รองเลขาธิการสภาพัฒน์ฯ</name>, นายศุภชัย จงศิริ <name>ผู้แทนกระทรวงการคลัง</name> และนายกฤษดา กวีญาณ  ขณะเดียวกันนายเสกสรรค์ ได้ยื่นหนังสือลาออกจากการเป็นบอร์ดต่อ ร้อยตรีหญิงระนองรักษ์ สุวรรณฉวี <name>รมว.ไอซีที</name>แล้ว เนื่องจากอายุใกล้จะ 65 ปี ซึ่งจะหมดวาระการเป็นบอร์ดรัฐวิสากิจ จึงไม่ต้องการให้ <name>รมว.ไอซีที</name> ต้องเสียเวลาในการสรรหาคนมาดำรงตำแหน่งแทน และเพื่อให้เกิดความต่อเนื่องการทำงาน  </p>
<p>วันเดียวกัน นายวิโรจน์ โตเจริญวาณิช <name>ผู้ช่วยกรรมการผู้จัดการใหญ่</name> สายงานธุรกิจสื่อสารไร้สายกล่าวกรุงเทพ บริษัท กสท โทรคมนาคม จำกัด (มหาชน) เปิดเผยว่า กสท เตรียมที่จะขยายโครงข่ายการให้บริการโทรศัพท์มือถือ<name head="ระบบ">ระบบซีดีเอ็มเอ</name> เพิ่ม โดยจะใช้เงินลงทุนอีก 1,400 ล้าน<name>บาท</name> ในอีก 2 ปีข้างหน้า เพื่อพัฒนาคุณภาพการให้บริการสื่อสารข้อมูลไร้สายความเร็วสูง <name>3G CDMA</name> และรองรับจำนวนผู้ใช้บริการที่เพิ่มเป็น 500,000 รายในอีก 2 ปีข้างหน้า จากปัจจุบันมีลูกค้า 200,000 ราย อีกทั้งยังจะเป็นอีกทางเลือกหนึ่งสำหรับผู้ที่ต้องการใช้อินเตอร์เน็ต</p></body>
</news>
