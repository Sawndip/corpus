<teiHeader>
<fileDesc>
<titleStmt>
  <title>ดีแทคชูโทรราคาเดียวทุกเครือข่ายดึงกลุ่มลูกค้ารายเดือน-หวังแห่ใช้บริการ 2 หมื่นราย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090522/13818/%e0%b8%94%e0%b8%b5%e0%b9%81%e0%b8%97%e0%b8%84%e0%b8%8a%e0%b8%b9%e0%b9%82%e0%b8%97%e0%b8%a3%e0%b8%a3%e0%b8%b2%e0%b8%84%e0%b8%b2%e0%b9%80%e0%b8%94%e0%b8%b5%e0%b8%a2%e0%b8%a7%e0%b8%97%e0%b8%b8%e0%b8%81%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2%e0%b8%94%e0%b8%b6%e0%b8%87%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%a5%e0%b8%b9%e0%b8%81%e0%b8%84%e0%b9%89%e0%b8%b2%e0%b8%a3%e0%b8%b2%e0%b8%a2%e0%b9%80%e0%b8%94%e0%b8%b7%e0%b8%ad%e0%b8%99%e0%b8%ab%e0%b8%a7%e0%b8%b1%e0%b8%87%e0%b9%81%e0%b8%ab%e0%b9%88%e0%b9%83%e0%b8%8a%e0%b9%89%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a32%e0%b8%ab%e0%b8%a1%e0%b8%b7%e0%b9%88%e0%b8%99%e0%b8%a3%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ดีแทคชูโทรราคาเดียวทุกเครือข่ายดึงกลุ่มลูกค้ารายเดือน-หวังแห่ใช้บริการ 2 หมื่นราย</headline>
<lead>ดีแทคส่งโปรโมชั่นใหม่ "<name>ทศกัณฑ์</name>" ดึงลูกค้ารายเดือน ชูจุดเด่นคิดค่าโทรราคาเดียวกันทุกเครือข่ายตลอด 24 ชั่วโมง อัดงบการตลาด 30 ล้านบาท มั่นใจไม่ขาดทุน หวังลูกค้าใช้บริการแพ็กเกจนี้กว่า 2 หมื่นราย ด้านเอไอเอสมองไม่ใช่ของใหม่ แค่เหมาจ่ายโทรฟรีบางช่วงเวลา</lead>
<neck></neck>
<body><p>นายธนา เธียรอัจฉริยะ <name>รองประธานเจ้าหน้าที่บริหาร บริษัท โทเทิ่ล แอ็คเซ็ส คอมมูนิเคชั่น จำกัด (มหาชน)</name> หรือ ดีแทค กล่าวว่า ดีแทคได้ออกแพ็กเกจใหม่ "<name>ทศกัณ</name>ฑ์" สำหรับลูกค้ามือถือระบบจดทะเบียนรายเดือน (โพสต์เพด) โดยคิดค่าบริการรายเดือน 229 <name>บาท</name> โทรฟรีทุกเครือข่ายวันละ 10 ครั้ง ครั้งละ 3 นาที ส่วนเกินคิดค่าบริการนาทีละ 1.10 <name>บาท</name>ทุกเครือข่าย ส่งข้อความสั้น <name>(เอสเอ็มเอส)</name> ครั้งละ 2 <name>บาท</name> และเอ็มเอ็มเอสครั้งละ 5 <name>บาท</name> ระยะเวลารับสิทธิ 12 รอบ</p>
<p>"แพ็กเกจนี้เป็นการต่อยอดจากแพ็กเกจโสดที่ออกมาเมื่อต้นปี ซึ่งประสบความสำเร็จมีลูกค้าใช้งานแล้วกว่า 5 หมื่นราย จุดเด่นของแพ็กเกจใหม่คือ สามารถโทรออกนอกเครือข่ายได้ในอัตราเดียวกันตลอด 24 ชั่วโมง โดยเตรียมงบการตลาดส่วนนี้ไว้กว่า 30 ล้าน<name>บาท</name>สำหรับช่วง 3-4 เดือน และสามารถรองรับพฤติกรรมการใช้งานของลูกค้าที่มีการใช้ทั้งโทรในเครือข่ายและนอกเครือข่ายผสมผสานกัน" นายธนากล่าว</p>
<p>ด้านนายชัยยศ จิรบวรกุล <name>ผู้อำนวยการอาวุโสกลุ่มธุรกิจโพสต์เพด</name> ของดีแทค กล่าวว่า แพ็กเกจนี้จะไม่ทำให้บริษัทขาดทุน เพราะสำรวจการใช้งานแล้ว พบว่าลูกค้าโพสต์เพดกว่า 90% จะโทรออกครั้งละประมาณกว่า 2 นาทีแต่ไม่ถึง 3 นาที โดยคาดว่าจะมีลูกค้าสมัครแพ็กเกจนี้กว่า 2 หมื่นราย</p>
<p>ทั้งนี้ สิ้นสุดไตรมาสแรก ดีแทคมีลูกค้าโพสต์เพดกว่า 2.3 ล้านราย ซึ่งบวก 2% จากต้นปี คิดเป็นส่วนแบ่งตลาดโพสต์เพด 35% มีรายได้ต่อเลขหมายไม่รวมค่าไอซีเฉลี่ย 540 <name>บาท</name>ต่อเดือน ถ้ารวมไอซีจะเป็น 650 <name>บาท</name>ต่อเดือน โดยกว่า 50% ของลูกค้าโพสต์เพดจะใช้นอนวอยซ์  ซึ่งสัดส่วนรายได้ของโพสต์เพดคิดเป็น 30% ของรายได้รวม</p>
<p>นายฐิติพงศ์ เขียวไพศาล <name>ผู้ช่วยกรรมการผู้อำนวยการ สายงานการตลาด บริษัท แอดวานซ์ อินโฟร์ เซอร์วิส จำกัด (มหาชน)</name> หรือ เอไอเอส กล่าวว่า โปรโมชั่นใหม่ของดีแทคไม่ใช่เรื่องใหม่ เป็นแค่รูปแบบการเหมาจ่ายประเภทหนึ่งเท่านั้น คล้ายกับการโทรฟรีในบางช่วงเวลา ไม่ได้มีอะไรที่แตกต่างจากการทำตลาดเดิมๆ</p>
<p>สำหรับเอไอเอส มีโปรโมชั่นโทรข้ามเครือข่ายเช่นกัน แต่เน้นการมิกซ์ แอนด์ แมทช์ โดยเสริมรูปแบบบริการให้ตรงความต้องการ เช่น เลือก<name>โทรฟรีกลางวัน</name> หรือ<name>โทรฟรีกลางคืน</name> หรือ<name>โทรหาคนสนิท</name></p>
<p>ขณะที่ นายสุภกิจ วรรธนะดิษฐ์ <name head="ผู้อำนวยการ">ผู้อำนวยการด้านการตลาดและการบริหารความสัมพันธ์กับลูกค้า บริษัท ทรู คอร์ปอเรชั่น จำกัด</name> กล่าวว่า โปรโมชั่นของดีแทคมีวิธีการนำเสนอที่แปลกใหม่ ซึ่งทรูมูฟ ก็มีโปรโมชั่นในลักษณะเดียวกัน ให้โทรฟรีนาทีแรก แต่ได้ทุกครั้งที่โทร อย่างไรก็ตาม การที่ลูกค้าจะเลือกใช้ก็ขึ้นอยู่กับพฤติกรรมผู้บริโภค ยอมรับว่าถ้ามีการโทรข้ามโครงข่ายมากๆ ก็อาจมีปัญหาด้านไอซีเช่นกัน</p></body>
</news>
