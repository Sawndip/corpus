<teiHeader>
<fileDesc>
<titleStmt>
  <title>สถาบันสิ่งทอลุ้น5ปีผลิตเส้นใยอัจฉริยะ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28816892.php?news_id=28816892  </bibl>
</sourceDesc>
</fileDesc>
</teiHeader>
<news>
<headline>สถาบันสิ่งทอลุ้น5ปีผลิตเส้นใยอัจฉริยะ</headline>
<lead>สำนักงานพัฒนาวิทยาศาสตร์ฯ จรดปากกาสร้างความร่วมมือด้านการวิจัยกับสถาบันสิ่งทอ ตั้งเป้า 5 ปีเกิดอุตสาหกรรมต้นน้ำผลิตเส้นใยอัจฉริยะ ใช้ในงานก่อสร้าง รวมถึงสิ่งทอหน่วงไฟป้องกันเพลิงไหม้</lead>
<neck></neck>
<body><news>
<headline>สถาบันสิ่งทอลุ้น5ปีผลิตเส้นใยอัจฉริยะ</headline>
<lead>สำนักงานพัฒนาวิทยาศาสตร์ฯ จรดปากกาสร้างความร่วมมือด้านการวิจัยกับสถาบันสิ่งทอ ตั้งเป้า 5 ปีเกิดอุตสาหกรรมต้นน้ำผลิตเส้นใยอัจฉริยะ ใช้ในงานก่อสร้าง รวมถึงสิ่งทอหน่วงไฟป้องกันเพลิงไหม้</lead>
<neck></neck>
<body><p>รศ.วีระศักดิ์ อุดมกิจเดชา <name>ผู้อำนวยการศูนย์เทคโนโลยีโลหะและวัสดุแห่งชาติ (เอ็มเทค) สำนักงานพัฒนาวิทยาศาสตร์และเทคโนโลยีแห่งชาติ (สวทช.)</name> เปิดเผยภายหลังลงนามบันทึกข้อตกลงความร่วมมือด้านการวิจัยและพัฒนาร่วมกับ มูลนิธิสถาบันพัฒนาอุตสาหกรรมสิ่งทอ ว่าอุตสาหกรรมสิ่งทอต้องการเทคโนโลยีต้นน้ำ เพื่อพัฒนาสิ่งทอที่มีคุณสมบัติพิเศษ (Functional textile) ระยะเวลาความร่วมมือ 5 ปี
อุตสาหกรรมสิ่งทอ เป็น 1 ใน 8 <name head="อุตสาหกรรม">คลัสเตอร์อุตสาหกรรม</name> ที่ สวทช.ให้ความสำคัญ ที่ผ่านมาผู้ประกอบการต้องการงานวิจัยและพัฒนาระดับต้นน้ำ รวมถึงสิ่งทอเทคนิคที่มีคุณสมบัติเฉพาะทาง ฉะนั้น ความร่วมมือระหว่างสองหน่วยงาน จะนำไปสู่การกำหนดทิศทางการวิจัยหรือโรดแมพ การเชื่อมโยงระหว่างภาครัฐ เอกชนและมหาวิทยาลัย รวมถึงการพัฒนากำลังคน</p>
<p>นายวิรัตน์ ตันเดชานุรัตน์ <name>ผู้อำนวยการสถาบันพัฒนาอุตสาหกรรมสิ่งทอ</name> กล่าวว่า อุตสาหกรรมสิ่งทอในไทยมุ่งเป้าไปอุตสาหกรรมกลางน้ำ เช่น ปั่น ทอ ถัก ฟอกย้อม โดยปี 2551 มีมูลค่าส่งออกถึง 7,200 ล้านเหรียญสหรัฐ จากผู้ประกอบการอุตสาหกรรมสิ่งทอประมาณ 400 ราย 
อุตสาหกรรมสิ่งทอมีความต้องการเส้นใยที่มีความ พิเศษ เช่น เส้นใยที่ด้านในกลวง เส้นใยที่มีหลายแฉกสำหรับตัดเย็บเป็นถุงลมนิรภัยในรถยนต์ เป็นต้น</p>
<p>“เดิมเทคโนโลยีที่ใช้ปรับปรุงคุณสมบัติของเส้น ใย จะอยู่ที่กระบวนการฟอกย้อม ซึ่งเป็นขั้นตอนการผลิตระดับกลางน้ำ แต่ข้อจำกัดคือคุณสมบัติพิเศษที่ต้องการนั้นไม่มีความคงทน เมื่อเทียบกับการพัฒนาเทคโนโลยีต้นน้ำในระดับเส้นใย” นายวิรัตน์ กล่าว</p>
<p>ปัจจุบัน สวทช.อยู่ระหว่างดำเนินการสร้างโรงงานต้นแบบเส้นใยประดิษฐ์ผสม <name>(Bi component)</name> มูลค่ากว่า 80 ล้านบาท โดยร่วมกับมหาวิทยาลัยเทคโนโลยีราชมงคลกรุงเทพ คาดว่าจะสามารถพัฒนาคุณสมบัติใหม่เส้นใย ทั้ง<name head="เส้นใย">เส้นใยโพลิเอสเตอร์</name> <name>ไนลอน</name> <name>อะคลิลิกและเลยอน</name> เช่น หน่วงไฟ ต้านแบคทีเรีย</p>
<p>รศ.วีระศักดิ์ เพิ่มเติมว่า โรงงานต้นแบบเส้นใยประดิษฐ์ผสมคาดว่าจะเริ่มเดินเครื่องได้ในอีก 7-8 เดือนข้างหน้า ภายในโรงงานดังกล่าวติดตั้งระบบปั่นแบบหลอมละลาย ซึ่งนำเข้าเทคโนโลยีที่พัฒนาร่วมกันจากเยอรมนีและอเมริกา น่าจะผลิตเส้นใยที่มีคุณสมบัติพิเศษได้ตามต้องการ เช่น เส้นใยที่มีน้ำหนักเบา เพื่อใช้ในอุตสาหกรรมก่อสร้าง </p>
<p>"ที่ผ่านมานักวิจัยได้พัฒนาสิ่งทอให้มี คุณสมบัติดีขึ้นมาโดยตลอด เช่น ฝ้าย ซึ่งเป็นพระเอกของเส้นใยธรรมชาติ ทำให้ไม่ยับและรีดง่าย หรือ Wiggle free ขณะที่พระเอกของเส้นใยสังเคราะห์ อย่าง<name>โพลิเอสเตอร์</name>ก็มีการพัฒนาให้มีคุณสมบัติป้องกันแบคทีเรีย และติดไฟยาก เหมาะสำหรับทอผ้าม่าน พรม ในโรงแรม และโรงภาพยนตร์ เพื่อป้องกันการติดไฟและควัน" <name>ผู้อำนวยการเอ็มเทค</name> กล่าว</body>
</news>
