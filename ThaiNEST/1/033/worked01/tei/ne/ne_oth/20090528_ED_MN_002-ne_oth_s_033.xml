<teiHeader>
<fileDesc>
<titleStmt>
  <title>กาแลกซี "เมสซิเออร์ 87" เล็กกว่าที่คาด และกำลังเอียงเข้าหาเพื่อนบ้าน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 12:57:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000059561  </bibl>
</sourceDesc>
</fileDesc>
</teiHeader>
<news>
<headline><name head="กาแลกซี ">กาแลกซี "เมสซิเออร์ 87"</name> เล็กกว่าที่คาด และกำลังเอียงเข้าหาเพื่อนบ้าน</headline>
<lead>วัดขนาด<name head="กาแลกซี ">กาแลกซี "เมสซิเออร์ 87"</name> ในกระจุก<name head="กาแลกซี ">กาแลกซีหญิงสาว</name> เล็กกว่าที่เคยคาดหลายล้านกิโลเมตร แต่ยังมีรัศมีมากกว่า<name head="กาแลกซี ">กาแลกซีทางช้างเผือก</name> 2-3 เท่า <name>นักดาราศาสตร์</name>ยังไม่ทราบผลกระทบ แต่มั่นใจว่า <name>"เมสซิเออร์" 86 และ 87</name> ที่อยู่ข้างเคียงต้องเอียงเข้าหากันแน่</lead>
<neck></neck>
<body><p>การสำรวจท้องฟ้าของ<name>นักดาราศาสตร์</name>โดยอาศัย<name head="กล้องโทรทรรศน์">กล้องโทรทรรศน์เวรีลาร์จ (Very Large Telescope)</name> ของหอดูดาวยุโรปซีกฟ้าใต้ (European Southern Observatory: ESO) ซึ่งตั้งอยู่ที่หอดูดาวพารานัล (Paranal Observatory) ในชิลี ทำให้พวกเขาเองต้องประหลาดใจเมื่อพบว่า รัศมีแสงของ<name head="กาแลกซี ">กาแลกซี "เมสซิเออร์ 87" (Messier 87)</name> เล็กกว่าที่คาดไว้อย่างมีนัยสำคัญ โดยเส้นผ่านศูนย์กลางของกาแลกซีลดลงประมาณ 1 ล้านปีแสง แต่กระนั้นก็ยังใหญ่กว่ารัศมีแสงของ<name head="กาแลกซี ">กาแลกซีทางช้างเผือก</name>ประมาณ 3 เท่า</p>
<p>"นี่เป็นผลสำรวจที่เราไม่คาดว่าจะเจอ แบบจำลองเชิงตัวเลขทำนายว่ารัศมีของแสงรอบๆ <name head="กาแลกซี ">กาแลกซีเมสซิเออร์ 87</name> ควรจะใหญ่กว่าเราสำรวจได้อีกประมาณ 2-3 เท่า ผลดังกล่าวชัดเจนว่ามีบางอย่างหั่นรัศมีแสงของกาแลกซีออกไปตั้งแต่ต้น" <name>ไซน์เดลี</name>ระบุความเห็นของ ออร์ตวีน เกอร์ฮาร์ด (Ortwin Gerhard) จากสถาบันมักซ์ พลังก์ ด้าน<name>ฟิสิกส์</name>ระหว่างดวงดาว (Max-Planck Institute for Extraterrestrial Physics) ในเยอรมนี</p>
<p>ทั้งนี้ทีมนักดาราศาสตร์ได้ใช้<name head="กล้อง">กล้อง "เฟรเมส" (FLAMES)</name> ซึ่งเป็นกล้องบันทึกภาพของ<name head="กล้องโทรทรรศน์">กล้องโทรทรรศน์เวรีลาร์จ</name> เพื่อประเมินเนบิวลาที่อยู่บริเวณขอบ<name head="กาแลกซี">กาแลกซีเมสซิเออร์ 87</name> ได้อย่างแม่นยำสูง รวมทั้งประเมินพื้นที่ระหว่างดวงดาวภายในกระจุกกาแลกซีกกลุ่ม<name head="ดาว">ดาวหญิงสาว (Virgo Cluster)</name> อันเป็นบริเวณที่<name head="กาแลกซี ">กาแลกซีเมสซิเออร์ 87</name> อยู่ โดย<name head="กล้อง">กล้องเฟรเมส</name>สามารถบันทึกสเปกตรัมจากหลายแหล่งกำเนิดได้พร้อมๆ กัน และกระจายครอบคลุมพื้นที่ท้องฟ้าด้วยขนาดประมาณดวงจันทร์</p>
<p>การค้นพบครั้งนี้ เรียกได้ว่าค่อนข้างประสบความสำเร็จ แสงที่สังเกตได้จากเนบิวลารอบๆ กระจุกกาแลกซีกลุ่ม<name head="ดาว">ดาวหญิงสาว</name> ซึ่งลางเลือนพอๆ กับแสงจากหลอดไฟ 30 วัตต์ที่อยู่ไกลออกไปประมาณ 6 ล้านกิโลเมตร ซึ่งไกลกว่าระยะทางระหว่างโลกกับ<name>ดวงจันทร์</name>ประมาณ 15 เท่า และแม้ว่าเนบิวลาเหล่านั้นก็กระจายทั่วกระจุกกาแลกซี แต่กล้องเฟรมสืก็บันทึกภาพเนบิวลาได้ครั้งละประมาณ 20-30 เนบิวลาเท่านั้น</p>
<p>"ดูคล้ายๆ เหมือนงมเข็มในมหาสมุทร แต่นี่เรางมหาในความมืด ซึ่งกล้องเฟรเมสของ<name head="กล้องโทรทรรศน์">กล้องโทรทรรศน์เวรีลาร์จ</name>เป็นเครื่องมือดีที่สุดสำหรับงานนี้" มักดา อาร์นาบอลดี (Magda Arnaboldi) จากหอดูดาวซีกฟ้าใต้แห่งยุโรป ซึ่งเป็นหนึ่งในทีมวิจัยกล่าว</p>
<p>ด้วยระยะทางประมาณ 50 ล้านปีแสง กระจุกกาแลกซีกลุ่ม<name head="ดาว">ดาวหญิงสาว</name> จึงเป็นกระจุกกาแลกซีที่อยู่ใกล้เรามากที่สุด โดยอยู่ในตำแหน่งกลุ่มดาวหญิงสาว อีกทั้งยังเป็นกระจุกกาแลกซีที่ค่อนข้างอายุน้อยและอยู่กันอย่างกระจัดกระจาย ซึ่งกระจุกกาแลกซีประกอบด้วยกาแลกซีหลายร้อยกาแลกซี รวมถึงกาแลกซีขนาดใหญ่ที่มีลักษณะเป็นก้นหอยคล้าย<name head="กาแลกซี ">กาแลกซีทางช้างเผือก</name>ของเรา</p>
<p><name>นักดาราศาสตร์</name>ได้เสนอคำอธิบายประมาณ 2-3 ข้อถึงการค้นพบว่า <name head="กาแลกซี ">กาแลกซีเมสซิเออร์ 87</name> นั้นเล็กลง อาทิ อาจเกิดจากการยุบตัวของสสารมืดที่อยู่ข้างเคียงกระจุกกาแลกซี หรืออาจเป็นไปได้ว่ากาแลกซีอื่นซึ่งอยู่ภายในกระจุกเดียวกันอย่าง <name head="กาแลกซี ">กาแลกซีเมสซิเออร์ 84</name> ที่เข้าใกล้<name head="กาแลกซี ">กาแลกซีเมสซิเออร์ 87</name> มากเกินไปตั้งแต่อดีตเมื่อหลายพันล้านปีก่อน แล้วทำให้เกิดความยุ่งเหยิงอย่างรวดเร็ว</p>
<p>"ในระยะนี้เรายังยืนยันอะไรไม่ได้ เรายังต้องสำรวจเนบิวลารอบๆ <name head="กาแลกซี ">กาแลกซีเมสซิเออร์ 87</name> มากกว่านี้ก่อน" อาร์นาบอลดีกล่าว</p>
<p>อย่างไรก็ดี สิ่งที่<name>นักดาราศาสตร์</name>มั่นใจอย่างมากคือ <name head="กาแลกซี ">กาแลกซีเมสซิเออร์ 87</name> และ<name>เมสซิเออร์ 86</name> กาแลกซีเพื่อนบ้านได้เอียงเข้าหากันและกัน ซึ่งทีมวิจัยกล่าวว่าสิ่งที่พวกเขาสังเกตนั้น อาจเป็นระยะแรกของการเอียงเข้าหากัน และเกอร์ฮาร์ดเองยังบอกด้วยว่า กระจุกกาแลกซีกลุ่ม<name head="ดาว">ดาวหญิงสาว</name>นั้น เป็นบริเวณที่มีพลวัตรมาก และมีหลายสิ่งกำลังดำเนินไปเพื่อกำหนดรูปร่างของกาแลกซีที่อยู่ภายในต่อไปอีกพันล้านปีข้างหน้า.  </p></body>
</news>
