<teiHeader>
<fileDesc>
<titleStmt>
  <title>3 พันธมิตรผุด "Max IQ" กระตุ้นยอดเน็ต-พีซี  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 10:33:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8742  </bibl>
</sourceDesc>
</fileDesc>
</teiHeader>
<news>
<headline>3 พันธมิตรผุด "<name>Max IQ</name>" กระตุ้นยอดเน็ต-พีซี</headline>
<lead>ทีทีีแอนด์ที อินเทล และเบ็นคิว จัดโปรโมชั่นสุดคุ้ม โน้ตบุ๊คพ่วงบรอดแบนด์ 3 Mbps หวังสร้างมูลค่าเพิ่มให้<name head="บริการ">บริการ Maxnet</name> พร้อมทั้งเพิ่มเน็ตบุ๊คเป็นตัวเลือกให้คนรายได้น้อย เชื่อยอดคนใช้เน็ตจะเพิ่มถึง 1 ล้านรายภายในปี 2553...</lead>
<neck></neck>
<body><p>ผู้สื่อข่าวรายงานว่า เมื่อเร็วๆ นี้ บริษัท ทริปเปิลที โกลบอลเน็ต จำกัด ในเครือ บริษัททีทีแอนด์ที จำกัด (มหาชน) จับมือกับ - บริษัท เบ็นคิว (ประเทศไทย) จำกัด และ บริษัท อินเทล ไมโครอิเล็กทรอนิกส์ (ประเทศไทย) จำกัด ร่วมจัดโครงการตอกย้ำกระแสตลาด และเอาใจกลุ่มลูกค้าคอไอที ที่ต้องการโน้ตบุ๊ค และเน็ตบุ๊ค ควบคู่กับการใช้งานบรอดแบนด์อินเทอร์เน็ต ด้วย<name head="โปรโมชั่น">โปรโมชั่น �Max IQ</name> โน๊ตบุ๊คอัจฉริยะ� ที่เสนอ<name head="ผลิตภัณฑ์">ผลิตภัณฑ์ Ben Q JoyBook</name> พร้อม  <name head="บรอดแบนด์อินเทอร์เน็ต">Maxnet บรอดแบนด์อินเทอร์เน็ต</name>จากทีทีแอนด์ที นาน 1 ปี กับราคาเริ่มต้นเพียง 1,709 <name>บาท</name>/เดือน พร้อมบริการเสริม อาทิ การใช้งาน <name>Wi-Fi Spider Hotspot</name> ฟรี 500 นาที บริการโทรหากันฟรีในกลุ่ม <name>Max IQ</name> รวมทั้งคอนเทนท์อย่าง <name>E-Book</name> ออนไลน์</p>
<p>นายเอกรัศมิ์ อวยสินประเสริฐ <name>กรรมการผู้จัดการ บริษัทอินเทลฯ</name> กล่าวว่า <name head="โครงการ">โครงการ MaxIQ</name>: เป็นโครงการที่ทางบริษัทอินเทลได้ริเริ่มเพื่อเพิ่มช่องทางการจัดจำหน่ายคอมพิวเตอร์ควบคู่กับบรอดแบนด์อินเทอร์เน็ต ที่เป็นการเพิ่มมูลค่าให้กับร้านค้าของทาง TT&T ที่มีสาขากระจายอยู่ทั่วประเทศ ด้วยการขายโน้ตบุ๊คพร้อมบรอดแบนด์อินเทอร์เน็ต เพื่อตอบสนองความต้องการของผู้บริโภค ทั้งในกลุ่มนักศึกษาและประชาชนทั่วไป เพิ่มความคล่องตัวและลดต้นทุนการได้รับสินค้าดังกล่าวในเวลา และสถานที่เดียวกัน นอกจากนี้ ด้วยเป้าประสงค์หลักของโครงการเป็นการเพิ่มจำนวนผู้ใช้ทั้งคอมพิวเตอร์ และบรอดแบนด์ให้มีอัตราที่สูงขึ้น</p>
<p><name>กก.ผจก.บริษัทอินเทลฯ</name> กล่าวต่อว่า จากสถิติจำนวนผู้ใช้คอมพิวเตอร์ในประเทศไทยล่าสุดจากการ์ทเนอร์ระบุว่า ไทยมีจำนวนผู้ใช้คอมพิวเตอร์ 265 เครื่องต่อ 1000 ครัวเรือน และมีผู้ใช้งานบรอดแบนด์ที่ประมาณ 2 ล้านคน ในปี 2551 จึงคาดการณ์ในปี 2552 ว่า จะมีจำนวนผู้ใช้คอมพิวเตอร์ 291 เครื่องต่อ 1000 ครัวเรือน ขณะที่ยอดผู้ใช้งานบรอดแบนด์อยู่ที่ประมาณ 3 ล้านคนภายในสิ้นปี้นี้ อินเทลเชื่อว่าข้อเสนอนี้ จะเป็นการช่วยตอบสนองนโยบายภาครัฐ ที่ต้องการเห็นอัตราการบรอดแบนด์ และอุปกรณ์คอมพิวเตอร์ให้เพิ่มสูงขึ้น เป็นการส่งเสริมทั้งด้านการศึกษา และด้านธุรกิจ เพื่อช่วยสร้างการเติบโตของ <name>GDP</name> ได้อีกทางหนึ่ง</p>
<p>ด้าน นายธีรศักดิ์ จีรอัศวพงศ์ <name>รองกรรมการผู้จัดการใหญ่ บริษัท ทีทีแอนด์ที จำกัด (มหาชน)</name> กล่าวว่า  จากสถิติจำนวนผู้ใช้บรอดแบนด์ในประเทศไทยเมื่อปี 2551 ที่ผ่านมา พบว่า มีจำนวนผู้ใช้อินเทอร์เน็ตประมาณ 13 ล้านราย จากประชากรทั้งประเทศจำนวน 65.4 ล้านคน และมีอยู่เพียง 3  ล้านครัวเรือนเท่านั้นที่มีคอมพิวเตอร์ใช้งาน จึงทำให้ตลาดยังมีช่องว่างอยู่อีกมากโดยเฉพาะตลาดต่างจังหวัด ที่จนสิ้นปีนี้ทีทีแอนด์ทีเชื่อว่าการใช้บรอด์แบรนด์อินเทอร์เน็ต จะเติบโตขึ้นอย่างต่อเนื่อง ควบคู่กับการใช้อุปกรณ์คอมพิวเตอร์ จึงได้จัด<name>โปรโมชั่น �MaxIQ</name> โน๊ตบุ๊คอัจฉริยะ� เพื่อนำเสนอโน้ตบุ๊คอัจฉริยะ ที่มาพร้อมกับอินเทอร์เน็ตความเร็วสูง หลากรุ่นหลายราคาที่เลือกได้ตามความต้องการใช้งาน โดยเริ่มต้นที่ราคาเพียงพันกว่าบาทต่อเดือน</p>
<p><name>รอง กก.ผจก.ใหญ่ บ.ทีทีแอดน์ทีฯ</name> กล่าวต่อว่า การร่วมมือกันในครั้งนี้ เพื่อต้องการกระตุ้นให้เกิดการใช้งานอินเทอร์เน็ตมากยิ่งขึ้น เพื่อเปิดวิสัยทัศน์พร้อมเปิดโลกด้านการสื่อสารที่ไร้ขีดจำกัด ตลอดจนการสร้างสรรค์สังคมแห่งความรู้ โดยประเทศไทยถ้าเปรียบกับประเทศอื่นๆ นับว่ามีการใช้งานของอินเทอร์เน็ตน้อยมาก ดังนั้นแพ็คเกจดังกล่าว ยังช่วยกระตุ้นให้มีผู้ใช้อินเทอร์เน็ต กับคอมพิวเตอร์มีจำนวนมากขึ้น ทั้งนี้ในระยะแรกเริ่มให้บริการใน 6 จังหวัด ได้แก่ เชียงใหม่ เชียงราย อุบลราชธานี อุดรธานี ขอนแก่นและนครราชสีมา </p>
<p>นายมนตรี เจริญศรี <name>ผู้จัดการโครงการไวแมกซ์ บ.ทีทีแอนด์ทีฯ</name> กล่าวว่า สำหรับพื้นที่ให้บริการ กทม.และจังหวัดอื่นๆ จะอยู่ใน<name head="โครงการ">โครงการเฟส</name>ต่อไปช่วงไตรมาสที่ 3 ปีนี้ คาดว่าจะช่วยให้จำนวนคอมพิวเตอร์ และบรอดแบนด์ต่อประชาการเพิ่มสูงขึ้น เพราะ ขณะนี้ ผู้ใช้อินเทอร์เน็ตทั้งหมด 1ใน 3 ยังไม่มีพีซีใช้เอง ขณะที่นักเรียนมัธยมศึกษาตอนปลายกว่า 5 ล้านคนทั่วประเทศ มีโอกาสเข้าถึงอินเทอร์เน็ตเพียง 50% จึงจำเป็นอย่างยิ่งที่ต้องผ่านกำแพงข้อจำกัดเหล่านี้ให้ได้ โดยเชื่อว่าโปรโมชันที่ออกมานี้จะได้การต้อนรับที่ดีจาก<name head="ลูกค้า">ลูกค้าแม็กซเน็ต</name> น่าจะขายได้ไตรมาสละ 8,000 เครื่องต่อภาค และจะทำให้จำนวนผู้ใช้บรอดแบนด์จะทะลุ 3 ล้านรายในสิ้นปีนี้ </p>
<p>นายเควิน ลิน <name>ผู้จัดการทั่วไป บริษัท เบ็นคิวฯ</name> กล่าวว่า เบ็นคิวยินดีที่ได้ร่วมเปิดตลาดโน้ตบุ๊ค และเน็ตบุ๊ค ไปพร้อมๆกับ <name>แม็กซ์เน็ต</name>โดยในปีที่ผ่านมาเบ็นคิวมีการเปิดตัว <name>Joybook</name> อาทิ <name head="รุ่น">รุ่น S42 S33</name> ที่ใช้<name head="อินเทล">อินเทล เซนทริโน ทู โมบายล์ เทคโนโลยี</name> และ <name head="รุ่น">รุ่น R47</name> ที่ใช้ <name head="อินเทล">อินเทล เพนเทียม ดูอัลคอร์</name> เพื่อตอบสนองลูกค้าหลัก และมีกำลังซื้อสูง ที่ต้องการโน้ตบุ๊คที่มีประสิทธิภาพสูง กับออกแบบที่แตกต่าง รวมทั้ง  <name>Joybook Lite U101</name> เน็ตบุ๊คเครื่องแรกของโลกที่ใช้<name head="จอ">จอ LED</name> ขนาด 10.1� แบบ <name>Full-HD 16:9</name> และใช้<name>โพรเซสเซอร์อินเทล อะตอม</name> รวมทั้งฮาร์ดดิกส์ที่จุถึง 160 GB</p>
<p>ส่วน นายพันธกร พรศิริเวช <name>ผู้จัดการอาวุโสฝ่ายพัฒนาธุรกิจ บริษัทเบ็นคิวฯ</name> กล่าวว่า เนื่องจากเบ็นคิวเน้นตลาดกลุ่มผู้ใช้ที่เป็นนักเรียน นักศึกษา และวัยรุ่น แต่ไม่ไม่ได้เน้นตลาดองค์กร หรือราชการมากนัก ที่ผ่านมามียอดจำหน่ายโน้ตบุ๊คประมาณ 10,000 เครื่องต่อเดือน โดยเมื่อพิจารณาส่วนแบ่งการตลาดประมาณ 3-4% จะอยู่ประมาณอันดับที่ 5-6 แต่การที่ได้เข้าร่วมแพ็คเกจกับทางทีทีแอนด์ เชื่อว่าจะทำให้ยอดขายโน้ตบุ๊คเบ็นคิวสูงกว่า 30,000 เครื่อง หรือ 2 เท่าจากการขายปกติ และตลอดปีนี้อาจจะทำได้ถึงประมาณ 50,000 เครื่องหากสภาพเศรษฐกิจดี และได้เพิ่มช่องทางจำหน่ายมากกว่าเดิม เช่น ห้างโมเดิร์นเทรด และไอทีซุปเปอร์สโตร์ต่างๆ</p></body>
</news>
