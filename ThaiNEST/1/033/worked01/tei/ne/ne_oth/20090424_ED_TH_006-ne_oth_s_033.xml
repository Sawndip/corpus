<teiHeader>
<fileDesc>
<titleStmt>
  <title>พานาโซนิกโชว์เครื่องเล่นบลูเรย์ในรถ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-24 16:22:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000046191  </bibl>
</sourceDesc>
</fileDesc>
</teiHeader>
<news>
<headline>เลอโนโวพร้อมลุยตลาดพีซีครึ่งหลังปีตั้งเป้า1ใน5</headline>
<lead>ขณะที่ตลาดพีซีภาพรวมปีนี้จะไม่โตมากนัก แม้ยอดขายที่ผ่านมาเติบโตสูงกว่าตลาดรวมมาต่อเนื่อง เชื่อเป็นเพราะการยอมรับจากผู้บริโภค โดยจะดัน<name head="แบรนด์ ">แบรนด์ "ไอเดียแพด"</name> คู่กับการทำตลาดกลุ่มเอสเอ็มบี ล่าสุดออกผลิตภัณฑ์ใหม่...</lead>
<neck></neck>
<body><p>นายจีรวุฒิ วงศ์พิมลพร <name>ผู้จัดการประจำประเทศไทย ฝ่ายผลิตภัณฑ์ธุรกิจองค์กร บริษัทเลอโนโว (ประเทศไทย) จำกัด</name> กล่าวว่า หลังจากที่เลอโนโวได้นำเอาผลิตภัณฑ์<name head="แบรนด์ ">แบรนด์ "ไอเดียแพด"</name> เข้ามาทำตลาดกลุ่มคอนซูมเมอร์เมื่อปี 2551 ปัจจุบันมีการเติบโตกว่า 6 เท่า หรือโตกว่าอัตราการเติบโตเฉลี่ยของตลาดพีซีรวม ส่วนในประเทศอื่นๆ <name head="แบรนด์ ">แบรนด์ไอเดียแพด</name>เป็นที่ยอมรับ ขายในโครงการจัดซื้อจัดจ้างต่างๆ ได้หลายแสนเครื่อง ทั้งนี้ความสำเร็จส่วนหนึ่งมาจากการบริหารห่วงโซ่อุปทาน การจัดการสินค้า และการบริหารงานที่ใช้ทรัพยากรร่วมกัน เพื่อลดค่าใช้จ่าย</p>
<p><name>ผจก.ประจำประเทศไทย ฝ่ายผลิตภัณฑ์ธุรกิจองค์กร บ.เลอโนโว</name> กล่าวต่อว่า ในปี 2552 เลอโนโวจะเน้นทำตลาดกลุ่มภูมิภาคอาเซียนรวมทั้งไทย ที่เป็นตลาดใหม่มีจำนวนพีซีต่อประชากรน้อย เพราะถือเป็นตลาดที่เติบโตมากกว่า 35% สูงกว่าตลาดในทวีปอเมริกาเหนือ หรือ ออสเตรเลีย ที่ได้รับผลกระทบจากสภาพเศรษฐกิจที่ชะลอตัวอยู่ ขณะนี้ สำหรับจากการคาดการณ์ของไอดีซีตลาดรวมคอมพิวเตอร์ในประเทศไทยปี 2552 จากที่คาดว่ามีการเติบโตไม่ถึง 10% นั้น เชื่อว่าปีนี้คงไม่มีการเติบโต แต่ตลาดไม่น่าจะหดตัว เพราะคอมพิวเตอร์เป็นสินค้าจำเป็นที่ทุกบ้านต้องใช้งาน อีกทั้งเริ่มมีสัญญาณที่ดีจากธุรกิจต่างๆ ว่าเศรษฐกิจจะฟื้นตัวกลับมาอีกครั้ง</p>
<p>ด้าน นายขจรเกียรติ อร่ามรัศมีกุล <name>ผู้จัดการประจำประเทศไทย ฝ่ายผลิตภัณฑ์คอนซูเมอร์ บ.เลอโนโวฯ</name> กล่าวว่า หลังจากที่เลอโนโวได้เปิดตัวพีซีใน<name head="ตระกูล">ตระกูลไอเดีย</name> ที่เป็นพีซีสำหรับคอนซูเมอร์มาตั้งแต่ปี 2551 ที่ผ่านมา เลอโนโวได้แสดงให้เห็นว่าเทคโนโลยีของพีซี เดสก์ท็อปนั้นเป็นสิ่งที่สวยงาม และทรงพลัง ดังนั้นจึงได้มองหาโอกาสในธุรกิจใหม่ๆ คือ <name head="ตลาดคอมพิวเตอร์">ตลาดคอมพิวเตอร์ออลอินวัน (AIO)</name> ที่ในปีนี้จะวางจำหน่ายใน 2 ตระกูล โดยตัวแรก คือ <name>ไอเดียเซ็นเตอร์ (IdeaCentre) A6002</name> เพื่อสนองความต้องการกลุ่มลูกค้าที่ชอบทั้งความบันเทิง และเทคโนโลยีที่ทันสมัย</p>
<p><name>ผจก.ประจำประเทศไทย ฝ่ายผลิตภัณฑ์คอนซูเมอร์ บ.เลอโนโว</name> กล่าวต่อว่า ในปี 2552 เลอโนโววางแผนที่จะเน้นในเรื่องของการออกแบบ การสร้างความสมดุลระหว่างการออกแบบ และฟังก์ชั่นการทำงาน ที่ผู้ใช้งานจะสามารถสัมผัสได้จากโน้ตบุ๊ค หน้าจอกว้าง 16 นิ้ว รุ่นใหม่ล่าสุด จุดนี้เป็นสิ่งที่ช่วยสร้างความแตกต่างให้กับเลอโนโว กลายเป็นกลุ่มสินค้าพรีเมียม ไม่ใช่แบรนด์ขายของราคาถูก เมื่อเปรียบเทียบกับคู่แข่งในตลาด รวมทั้งยังช่วยสร้างประสบการณ์แปลกใหม่ จากการใช้งานคอมพิวเตอร์ เพื่อความบันเทิงให้กับผู้ใช้งานทั่วไปได้ด้วยเช่นกัน</p>
<p>นายขจรเกียรติ กล่าวอีกว่า เลอโนโวจะใช้กลยุทธ์ในการทำตลาดด้วยการ 1.เน้นชูจุดเด่นของผลิตภัณฑ์ที่ต้องสวยงาม ทันสมัย 2.การพัฒนาช่องทางจำหน่าย อาทิ พัฒนาศักยภาพของตัวแทยจำหน่าย เพิ่มส่วนแบ่งรายได้ ขายแล้วมีกำไรที่น่าพอใจ ส่วนต่างจังหวัดจะเน้น 1 ตัวแทน 1 จังหวัด 3.การมองหาตลาดใหม่ อาทิ ลูกค้ากลุ่มธุรกิจขนาดกลางและเล็ก โครงการจัดซื้อของภาครัฐ และสินค้าต่อพ่วงอื่นๆ อาทิ เมาส์ คีย์บอร์ด และสุดท้าย 4.จุดแสดงสินค้าภายในร้านตัวแทนจำหน่าย ศูนย์บริการหลังารขาย และคอลล์เซ็นเตอร์ อีกทั้งยังปรับสัดส่วนการทำตลาดโน้ตบุ๊คกับเน็ตบุ๊คจาก 60/40% มาเป็น 80/20% ตามลำดับ เชื่อว่าด้วย 4 กลยุทธ์นี้จะทำให้เลอโนโวสามารถเติบโต และขึ้นเป็น 1 ใน 5 ผู้นำตลาดคอมพิวเตอร์ประเทศไทยได้</p>
<p>ส่วน นายศุภลักษณ์ สัปตตั้งตระกูล <name>ผู้จัดการฝ่ายพัฒนาตลาด บริษัท อินเทลไมโครอิเล็กทรอนิกส์ (ประเทศไทย) จำกัด</name> กล่าวว่า <name head="คอมพิวเตอร์">คอมพิวเตอร์ตระกูลไอเดีย</name>รุ่นใหม่จากเลอโนโวที่เปิดตัวครั้งนี้ ทุกรุ่นใช้<name head="ซีพียู ">ซีพียู อินเทล คอร์ ทู ดูโอ โพรเซสเซอร์</name> ที่เป็นซีพียู<name head="ระดับ">ระดับเมนสตรีม</name>จากอินเทล ที่ได้รับการยอมรับจากผู้ใช้คอมพิวเตอร์ในประเทศไทย เนื่องจากที่มีประสิทธิภาพสูง ตอบสนองการใช้งานที่หลากหลาย รองรับแอพลิเคชันทั้งด้านการทำงาน และบันเทิงที่มีอยู่ในขณะนี้ และในอนาคตได้ดี และด้วยรูปลักษณ์การออกแบบที่ทันสมัย เน้นความบางเบาของคอมพิวเตอร์รุ่นใหม่ ที่จะเป็นทางเลือกที่น่าสนใจของคอมซูเมอร์ที่มองหาพีซีเครื่องใหม่ในครั้งนี้</p>
<p>รายงานข่าวแจ้งว่า โน้ตบุ๊ครุ่นใหม่ล่าสุดประกอบด้วย <name>IdeaPad Y6501</name> ที่เป็นหนึ่งในโน้ตบุ๊คหน้าจอ 16 นิ้ว ที่มีขนาดบางและเบามากที่สุด พร้อมด้วย <name>IdeaPad Y550, IdeaPad Y450</name> โดยเป็นโน้ตบุ๊คที่ออกแบบมาคล้ายกันกับ<name head="รุ่น ">รุ่น IdeaPad Y650</name> และ <name>IdeaCentre A6002</name> ที่เป็นหนึ่งใน All-in-One เดสก์ท็อปพีซีที่บางที่สุด นอกจากนั้นเลอโนโวยังได้พัฒนา<name head="โน็ตบุ๊ครุ่น ">เน็ตบุ๊ครุ่น IdeaPad S10</name> ให้ตอบรับกับความต้องการของผู้ใช้งานมากขึ้น ด้วยการเพิ่มฟังก์ชันสแกนใบหน้า เพื่อเข้าสู่การใช้งาน และฟังก์ชันที่จะช่วยให้ผู้ใช้งาน เข้าสู่สังคมออนไลน์ (social networking) ได้ง่ายยิ่งขึ้น</p></body>
</news>
