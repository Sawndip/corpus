<teiHeader>
<fileDesc>
<titleStmt>
  <title>มือถือจอสัมผัสกำลังฮอตทั่วไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200235&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>มือถือจอสัมผัสกำลังฮอตทั่วไทย</headline>
<lead>เหตุผู้คนเริ่มมั่นใจว่าใช้งานง่าย</lead>
<neck></neck>
<body><p><name>ซัมซุงสตาร์</name> มือถือจอสัมผัสราคาไม่ถึงหมื่น <name head="ผู้บริหาร">ผู้บริหารซัมซุง</name>ระบุ แฟชั่นมือถือจอสัมผัสทำให้ผู้คนรู้แล้วว่า จอสัมผัสนั้นใช้งานง่ายและเพิ่มประสบการณ์ต่อเชื่อมกับอุปกรณ์อื่นได้มากกว่า</p>
<p>นายมนาเทศ อันนวัฒน์ <name>หัวหน้ากลุ่มสื่อสารการตลาดและองค์กร บริษัทไทยซัมซุง อิเลคโทรนิคส์ จำกัด</name> ให้สัมภาษณ์ว่า ถึงแม้ว่าในระยะหลังโทรศัพท์มือถือเครื่องจีนจะเข้ามาในจำหน่ายในประเทศไทยเป็นจำนวนมาก แต่มั่นใจว่าช่วงปลายปีจะดีขึ้น เพราะโทรศัพท์มือถือจอสัมผัสกำลังได้รับความนิยมมากจนกลายเป็นแฟชั่นใหม่ของผู้ใช้โทรศัพท์มือถือไปแล้ว</p>
<p>สำหรับ<name>ซัมซุง</name>นั้นมีโทรศัพท์มือถือรองรับทุกความต้องการของผู้ใช้งานตั้งแต่ผู้ใช้ที่เน้นฟังเพลงไปจนถึงการใช้งานเชิงธุรกิจ ซึ่งปี 2552 ซัมซุงจะมีโทรศัพท์มือถือรุ่นใหม่วางจำหน่ายในไทยประมาณ 15 รุ่น ที่ผ่านมารุ่นที่ขายดีที่สุดคือ <name>ซัมซุงออมเนีย</name> และ<name>เอฟ 480</name></p>
<p><name>นายมนาเทศ</name> ระบุว่า ปัจจุบันราคากลางของโทรศัพท์มือถือในไทยอยู่ระหว่าง 3,000-3,100 <name>บาท</name> มีกลุ่มผู้ใช้หน้าใหม่เข้ามาในตลาดเพิ่มมากขึ้น สำหรับช่วงต้นปีที่ผ่านมาซัมซุงได้เปิดตัวไปแล้ว 4 รุ่น ทำให้ผู้ใช้เริ่มคุ้นเคยกับมือถือจอสัมผัส จากเดิมที่มักจะกลัวว่า จอเสียง่าย แต่เมื่อคุ้นเคยแล้วก็เกิดความมั่นใจ รู้แล้วว่า จอสัมผัสนั้นใช้ง่ายและทน สามารถนำโทร ศัพท์มือถือไปใช้งานร่วมกับคอมพิวเตอร์ จอโทรทัศน์และกล้องได้มากขึ้น</p>
<p>ล่าสุดซัมซุง เปิดตัวโทรศัพท์มือถือจอสัมผัส  <name head="รุ่น">รุ่น ซัมซุงสตาร์</name> เป็นมือถือจอสัมผัสรุ่นแรกสำหรับผู้ใช้ที่ต้องการมือถือจอสัมผัสราคาไม่เกิน 9,000 <name>บาท</name> แต่มีฟังก์ชันการใช้งานทั้งโทรศัพท์พื้นฐาน มัลติมีเดียและอินเทอร์เน็ต กล้อง 3.2 ล้านพิกเซล <name head="ระบบ">ระบบสไมล์ช็อต</name> หน่วยความจำสูงสุด 8 กิกะไบต์ โดยตั้งเป้าจะขาย<name>ซัมซุงสตาร์</name>ประมาณ 150,000 เครื่องทั่วประเทศ.</p></body>
</news>
