<teiHeader>
<fileDesc>
<titleStmt>
  <title>สทอภ.ขายภาพจาก'ธีออส' ตั้งราคาต่ำจูงใจใช้ถ้วนหน้า  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28824458.php?news_id=28824458  </bibl>
</sourceDesc>
</fileDesc>
</teiHeader>
<news>
<headline>สทอภ.ขายภาพจาก<name>'ธีออส'</name> ตั้งราคาต่ำจูงใจใช้ถ้วนหน้า</headline>
<lead>สำนักงานเทคโนโลยีอวกาศฯ เปิดตลาดภาพถ่ายจาก<name head="ดาวเทียม">ดาวเทียมธีออส</name> ตั้งราคาต่างชาติ 1.14 แสนบาท ขณะที่ราคาคนไทยต่ำเพียง 5 พัน<name>บาท</name> หวังจูงใจให้ใช้ประโยชน์ในวงกว้าง</lead>
<neck></neck>
<body><p>นายชาญชัย เพียรวิจารณ์พงศ์ <name>รองผู้อำนวยการสำนักงานพัฒนาเทคโนโลยีอวกาศและภูมิสารสนเทศ (องค์การมหาชน)</name> หรือ สทอภ. กล่าวว่า สทอภ.พร้อมจะจำหน่ายภาพถ่ายจาก<name head="ดาวเทียม">ดาวเทียมธีออส</name>แล้ว หลังจากขึ้นสู่วงโคจรเมื่อวันนี้ 1 ต.ค.2551 จากฐานปล่อย<name head="จรวด">จรวดยาสนี รัสเซีย</name> จุดเด่นของภาพถ่าย<name head="ดาวเทียม">ดาวเทียมธีออส</name>คือ ภาพขาวดำที่มีค่าความชัดสูงถึง 2 เมตร โดย 1 ภาพมีขนาด 22 x 22 กิโลเมตร หรือประมาณ 484 ตารางกิโลเมตรจากจุดที่ถ่ายภาพ ขณะที่ดาวเทียมของเพื่อนบ้านไม่สามารถถ่ายใกล้ระยะนี้ </p>
<p><name head="ดาวเทียม">ดาวเทียมธีออส</name>จะใช้เวลา 26 วันโคจรรอบโลกจากเหนือลงใต้ การถ่ายภาพเป้าหมายต้องรอให้ดาวเทียมโคจรกลับมาอีกครั้ง จึงจะถ่ายภาพซ้ำจุดเดิมได้ กล้องบนดาวเทียมจะบันทึกภาพในมุมตั้งฉากกับพื้นโลก หากดาวเทียมเคลื่อนผ่านแนวตั้งฉากกับจุดที่ต้องการถ่ายไปแล้ว สามารถถ่ายย้อนหลังได้เช่นกัน แต่ภาพอาจมีความคลาดเคลื่อน เนื่องจากภาพที่ได้จะมีองศาที่ลาดเอียงไปตามองศาของกล้อง ที่มองย้อนกลับมาจุดเป้าหมาย </p>
<p>ขณะนี้ สทอภ.ได้ลงนามร่วมมือในการซื้อขายภาพถ่ายจากดาวเทียม กับกระทรวงทรัพยากรธรรมชาติและสิ่งแวดล้อม เพื่อนำไปจัดการทรัพยากรธรรมชาติ กระทรวงมหาดไทยเพื่อนำไปจัดการที่ดิน และกรมแผนที่ทหาร เพื่อปรับปรุงข้อมูลแผนที่ประเทศไทยให้ละเอียดมากขึ้นที่มาตราส่วน 1 ต่อ 25,000 และยังมีกระทรวงเกษตรและสหกรณ์ ที่อยู่ระหว่างร่างสัญญาความร่วมมือ </p>
<p>ส่วนตลาดต่างประเทศนั้น มีประเทศที่แสดงความประสงค์ขอตั้งสถานีรับสัญญาณข้อมูลภาพจาก<name head="ดาวเทียม">ดาวเทียมธีออส</name> เช่น แคนาดา จีน สวีเดนและเปรู โดยอยู่ระหว่างการเจรจาในรายละเอียด ขณะที่ฝรั่งเศส นอร์เวย์ อินโดนีเซีย ศรีลังกา ญี่ปุ่นและออสเตรเลีย ติดต่อขอเป็นตัวแทนจำหน่ายในภูมิภาคของตน ในเบื้องต้นกำหนดราคาภาพถ่ายดาวเทียมสำหรับต่างชาติไว้ที่ 114,510 บาท ซึ่งถูกกว่าภาพถ่ายดาวเทียมอื่นในตลาดโลก ส่วนราคาขายในไทย ตั้งราคาไว้ที่ 5,000 <name>บาท</name> เพื่อจูงใจให้ใช้งานแพร่หลาย </p>
<p>ผู้ที่สนใจใช้บริการภาพถ่ายจาก<name head="ดาวเทียม">ดาวเทียมธีออส</name> ติดต่อได้ที่สำนักบริการและพัฒนาธุรกิจ บางเขน หรือผ่าน<name head="เวบไซต์">เวบไซต์ www.gistda.or.th</name> หรือในงานประชุมผู้ใช้ข้อมูล สทอภ.ประจำปี 2552 ในวันที่ 1 มิ.ย.นี้ ที่โรงแรมโซฟิเทล เซ็นทารา แกรนด์ กรุงเทพ</p></body>
</news>
