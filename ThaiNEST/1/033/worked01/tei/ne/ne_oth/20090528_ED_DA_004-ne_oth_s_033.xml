<teiHeader>
<fileDesc>
<titleStmt>
  <title>สรรหากทช. 4 คนใหม่ฉลุย!  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200350&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สรรหากทช. 4 คนใหม่ฉลุย!</headline>
<lead>“ธานีรัตน์” เผยสรรหา 4 กทช. ใหม่ผ่านฉลุย พร้อมประกาศคุณสมบัติ การรับสมัครผ่านเว็บไซต์ กทช. 1 มิ.ย.    นี้ ชี้หมดปัญหาส่งรายชื่อผู้ได้รับเลือก   ซ้ำซ้อน</lead>
<neck></neck>
<body><p>นายธานีรัตน์ ศิริปะชะนะ <name>รองปลัดกระทรวงเทคโนโลยีสารสนเทศและการสื่อสาร (ไอซีที)</name> ในฐานะ<name>ประธานคณะกรรมการสรรหากรรมการกิจการโทรคมนาคมแห่งชาติ (กทช.)</name> จำนวน 4 คน ที่จะเข้ามาทำงานแทนกรรมการที่จับสลากออก 3 คน และลาออก 1 คน เปิดเผยว่า หลังได้หารือร่วมกับคณะกรรมการสรรหา กทช.ทั้งชุดที่จับสลากออกและชุดที่ลาออก  ได้ข้อสรุปว่า คณะกรรมการสรรหา กทช.จะประกาศรับสมัครผู้ที่มีคุณสมบัติเหมาะสมเป็น กทช.ทางเว็บไซต์ของ กทช. <name>(www.ntc.or.th)</name> ในวันที่ 1 มิ.ย.นี้ และจะเปิดรับสมัครในวันที่ 15-30 มิ.ย.นี้ หลังจากนั้นจะเป็นขั้นตอนของการแสดงวิสัยทัศน์เพื่อคัดเลือกบุคคลที่สมัครเพื่อส่งรายชื่อให้วุฒิสภาเลือกต่อไป</p>
<p>นายธานีรัตน์ กล่าวว่า การทำงานของคณะกรรมการสรรหา กทช.ทั้งสองชุด ครั้งนี้จะไม่เกิดการส่งรายชื่อบุคคลที่เหมาะสมเป็น กทช. ซ้ำซ้อนเหมือนครั้งที่แล้ว ซึ่งเป็นสาเหตุให้วุฒิสภาส่งเรื่องกลับอย่างแน่นอน แม้คณะกรรมการสรรหา กทช.จะไม่มีอำนาจในการระบุไว้ในใบรับสมัครว่าให้ผู้สมัครคัดเลือกเป็น กทช. สมัครเพื่อรับคัดเลือกในชุดเดียว แต่คณะกรรมการสรรหาสามารถใช้ดุลพินิจเพื่อ  คัดเลือกให้บุคคลที่เหมาะสมมีรายชื่อไม่ซ้ำกัน เพื่อส่งให้วุฒิสภาเลือกได้</p>
<p>สำหรับการสรรหา กทช. 4 คนใหม่ เป็นไปตามเงื่อนไข <name head="พ.ร.บ">พ.ร.บ.องค์กรคลื่นความถี่เดิม (2543)</name> ที่ให้คณะกรรมการกิจการโทรคมนาคมแห่งชาติ (กทช.) มีการจับสลากออกจำนวนครึ่งหนึ่งหลังทำงานไปครบ 3 ปีจากอายุงาน 6 ปี ซึ่งจับสลากออกเมื่อวันที่ 28 ก.ย. 2550 ประกอบด้วย พลเอกชูชาติ พรหมพระสิทธิ์ ประธาน กทช. ศาสตราจารย์เศรษฐพร   คูศรีพิทักษ์ และนายเหรียญชัย เรียววิไลสุข กรรมการ รวมทั้งนายอาทร จันทวิมล ซึ่งได้ลาออกไปก่อนที่จะทำงานครบ 3 ปี.</p></body>
</news>
