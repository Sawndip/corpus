<teiHeader>
<fileDesc>
<titleStmt>
  <title>'ระนองรักษ์' ตื่นลุยปราบผู้ใช้เน็ตป่วนชาติ  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-24 15:50:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1669  </bibl>
</sourceDesc>
</fileDesc>
</teiHeader>
<news>
<headline>'ระนองรักษ์' ตื่นลุยปราบผู้ใช้เน็ตป่วนชาติ</headline>
<lead>ตาม <name head="พ.ร.บ.">พ.ร.บ.ว่าด้วยการกระทำความผิดเกี่ยวกับคอมพิวเตอร์ พ.ศ.2550</name> เผยไอซีทีปราบเว็บป่วนไปแล้วกว่า 9 ยูอาร์แอล เป็นเว็บกระทบกับความมั่นคง 6,218 ยูอาร์แอล เข้าข่ายลามกอนาจาร 2,307 ยูอาร์แอล และเกมการพนัน 430 ยูอาร์แอล</lead>
<neck></neck>
<body><p>วันนี้ (24 เม.ย.) ร.ต.หญิงระนองรักษ์ สุวรรณฉวี <name>รมว.เทคโนโลยีสารสนเทศและการสื่อสาร (ไอซีที)</name> กล่าวว่า ไอซีที พร้อมที่จะดำเนินการกับผู้ที่เผยแพร่เนื้อหาที่ไม่เหมาะสมอันเป็นภัยต่อความมั่นคงของประเทศชาติบนเว็บไซต์ต่างๆ ทางอินเทอร์เน็ต ทั้งเผยแพร่เนื้อหา ภาพ หรือข้อความที่มีลักษณะปลุกระดม อันเป็นเหตุให้เกิดความวุ่นวายหรือการจลาจล หรือเว็บไซต์ที่มีเนื้อหาหมิ่นประมาทบุคคลหรือสถาบันที่ส่งผลกระทบต่อความมั่นคงของประเทศชาติ กระทรวงไอซีทีจะใช้กฎหมายบังคับอย่างจริงจัง และเข้มงวด </p>
<p>นอกจากนี้ <name>รมว.ไอซีที</name> กล่าวเพิ่มว่า การจัดทำเว็บไซต์แล้ว การตั้งกระทู้ หรือโพสต์ข้อความต่างๆ นั้นต้องอยู่ภายใต้ขอบเขตของ <name head="พ.ร.บ.">พ.ร.บ.ว่าด้วยการกระทำความผิดเกี่ยวกับคอมพิวเตอร์ พ.ศ.2550</name> ด้วย จึงขอให้ผู้ใช้อินเทอร์เน็ตทั้งหลายศึกษารายละเอียดในพระราชบัญญัติดังกล่าวให้ดี และทางกระทรวงไอซีทีได้มีการสร้างความรู้ความเข้าใจในเรื่องนี้โดยการจัดส่ง<name head="พระราชบัญญัติ">พระราชบัญญัติว่าด้วยการกระทำความผิดเกี่ยวกับคอมพิวเตอร์ฯ</name> ไปยังสถานศึกษาต่างๆ ทั่วประเทศแล้ว เพื่อให้ศึกษารายละเอียดและบทลงโทษต่างๆ ที่ชัดเจน</p>
<p>ร.ต.หญิงระนองรักษ์ กล่าวอีกว่า ปัจจุบันกระทรวงไอซีทีได้ดำเนินการกับเว็บไซต์ที่เผยแพร่ข้อมูลไม่ เหมาะสมต่างๆ ผ่านทางศูนย์ปฏิบัติการความปลอดภัยทางอินเทอร์เน็ต หรือ ISOC แล้วร่วม 9,000 ยูอาร์แอล แบ่งเป็นเว็บไซต์ที่กระทบกับความมั่นคง 6,218 ยูอาร์แอล เว็บไซต์ที่เผยแพร่ซึ่งข้อมูลเข้าข่ายลามกอนาจาร 2,307 ยูอาร์แอล และ<name head="เว็บไซต์">เว็บไซต์เกมการพนัน</name> 430 ยูอาร์แอล และทางกระทรวงไอซีทียังได้เปิดเลขหมาย โทรศัพท์เพื่อรับเรื่องร้องเรียนและร้องทุกข์เกี่ยวกับการกระทำความผิดทาง คอมคอมพิวเตอร์ และอินเทอร์เน็ต ที่เบอร์ 02-505-8898</body>
</news>
