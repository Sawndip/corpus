<teiHeader>
<fileDesc>
<titleStmt>
  <title>"กสท"เตรียมขยายซีดีเอ็มเอ 1.4 พันล้าน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28816939.php?news_id=28816939  </bibl>
</sourceDesc>
</fileDesc>
</teiHeader>
<news>
<headline>"กสท"เตรียมขยาย<name head="ซีดี">ซีดีเอ็มเอ</name> 1.4 พันล้าน</headline>
<lead>กสท เทเลคอม เล็งทุ่มงบ 1.4 พันล้านบาท ขยายโครงข่าย<name head="ซีดี">ซีดีเอ็มเอ</name>รับ <name>3จี</name> ด้านหัวเว่ย ประกาศท้าชิงซัพพลายเออร์ระดับโลกพร้อมสู้เพื่อคว้างานนี้</lead>
<neck></neck>
<body><p>นายวิโรจน์ โตเจริญวาณิช <name>ผู้ช่วยกรรมการผู้จัดการใหญ่</name> สายงานธุรกิจสื่อสารไร้สาย บมจ. กสท โทรคมนาคม กล่าวว่า กสท มีแผนลงทุนเพิ่มเติมในโครงข่าย<name head="ซีดี">ซีดีเอ็มเอ2000 1X</name> และ <name>1xอีวี-ดีโอ Rev. A</name> ด้วยงบประมาณ 1,400 ล้าน<name>บาท</name> ในอีก 2 ปีข้างหน้า เพื่อพัฒนาคุณภาพการให้บริการสื่อสารข้อมูลไร้สายความเร็วสูง <name>3จี</name> <name head="ซีดี">ซีดีเอ็มเอ</name> และรองรับจำนวนผู้ใช้บริการที่เพิ่มขึ้นในอนาคต </p>
<p>ทั้งนี้ กสท ตั้งเป้าว่าการขยายโครงข่ายตามแผนข้างต้น จะสามารถรองรับผู้ใช้บริการบรอดแบนด์เพิ่มอีก 5 แสนรายภายใน 2 ปีข้างหน้า และเพิ่มทางเลือกสำหรับลูกค้าที่ต้องการใช้งานอินเทอร์เน็ต</p>
<p>ส่วนการคัดเลือกผู้จัดหาและติดตั้งอุปกรณ์นั้น ยังไม่มีรายละเอียด แต่ก็เปิดกว้างสำหรับหัวเว่ย ซึ่งเป็นผู้สนับสนุนอุปกรณ์ในโครงข่ายซีดีเอ็มเอปัจจุบัน</p>
<p>ขณะที่ ล่าสุด กสท ได้เปิดตัวแคมเปญใหม่ร่วมกับพันธมิตร เพื่อเสริมสร้างการรับรู้และส่งเสริมการใช้งานบรอดแบนด์ผ่านมือถือ โดยร่วมกับไอ-โมบาย นำเสนอโปรโมชั่นผ่อน<name head="อุปกรณ์">อุปกรณ์ยูเอสบี</name> <name head="โมเด็มไร้สาย ">โมเด็มไร้สาย EV-DO Rev. A</name> ผ่านบัตรเคทีซี/อิออน ดอกเบี้ยต่ำสุด 0% นาน 10 เดือน พร้อมฟรีค่าบริการอินเทอร์เน็ตไร้สายแบบไม่จำกัดการใช้งานนาน 3 รอบบิล สมัครใช้ได้ตั้งแต่ 1 มิถุนายน - 30 กันยายนนี้</p>
<p>นอกจากนี้ <name head="ไตรมาส">ไตรมาส 3</name> จะจับมือกับเอเซอร์ นำเสนอโปรโมชั่นแถม<name head="โมเด็ม">โมเด็ม EV-DO Rev. A</name> สำหรับผู้ซื้อโน้ตบุ๊คของ<name>เอเซอร์</name></p>
<p>ด้านนายเดวิด ต่าง <name head="ผู้อำนวยการฝ่ายผลิตภัณฑ์">ผู้อำนวยการฝ่ายผลิตภัณฑ์ซีดีเอ็มเอ บริษัท หัวเว่ย เทคโนโลยีส์</name> กล่าวว่า บริษัทมองถึงการต่อยอดความร่วมมือในโครงการ<name head="ซีดี">ซีดีเอ็มเอ</name>ของ กสท และพร้อมสำหรับการแข่งขันกับผู้ผลิตอุปกรณ์ระดับโลกรายอื่นๆ เพื่อคว้าโอกาสขยาย<name head="ตลาด">ตลาดซีดีเอ็มเอ</name></p>
<p>ทั้งนี้ สิ้นสุดไตรมาสแรกปีนี้ หัวเว่ย มี<name head="ลูกค้า">ลูกค้าซีดีเอ็มเอ</name>แล้วมากกว่า 240 โอเปอเรเตอร์ในกว่า 100 ประเทศ ให้บริการลูกค้ารวม 220 ล้านเลขหมาย ขณะที่ เมื่อเร็วๆ นี้ได้งานติดตั้ง<name head="ซีดี">ซีดีเอ็มเอ</name> <name>3จี</name> โครงข่ายแรกของจีน ครอบคลุม 52 เมือง ซึ่งรวมถึง 8 ใน 10 เมืองใหญ่สุด</p>
<p>ปัจจุบัน <name head="ซีดี">ซีดีเอ็มเอ2000</name> เป็น<name head="เทคโนโลยี">เทคโนโลยี 3จี</name> ที่มีผู้ใช้บริการกว่า 455 ล้านคน มีผู้ให้บริการ 280 รายใน 102 ประเทศทั่วโลก</p></body>
</news>
