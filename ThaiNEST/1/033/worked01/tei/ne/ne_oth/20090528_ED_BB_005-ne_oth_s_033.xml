<teiHeader>
<fileDesc>
<titleStmt>
  <title>สสช.เปิดเฟสแรกศูนย์สารสนเทศแห่งชาติ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28824704.php?news_id=28824704  </bibl>
</sourceDesc>
</fileDesc>
</teiHeader>
<news>
<headline>สสช.เปิดเฟสแรกศูนย์สารสนเทศแห่งชาติ</headline>
<lead>สสช. ใช้งบ 50 ล้านจัดตั้งศูนย์สารสนเทศแห่งชาติ เปิดเฟสแรกเร่งเครื่องสำรวจสำมะโนประชากร พร้อมใช้เทคโนโลยีเว็บเซอร์วิสเชื่อมข้อมูลรัฐ และเตรียมขยายสู่เอกชนอีก 2 ปี</lead>
<neck></neck>
<body><p>นางธนนุช ตรีทิพยบุตร <name>เลขาธิการสถิติแห่งชาติ</name> กล่าวว่า วานนี้ (27 พ.ค.) สำนักงานสถิติแห่งชาติ (สสช.) ได้เปิดศูนย์สารสนเทศแห่งชาติระยะที่ 1 ซึ่งทำหน้าที่จัดเก็บข้อมูลสำมะโนประชากร ซึ่งจะแปลงข้อมูลจากแบบสอบถามสู่รูปอิเล็กทรอนิกส์ ด้วย<name head="ระบบ">ระบบ Intelligent Character Recognition (ICR)</name> การจัดตั้งศูนย์แบ่งเป็น 3 เฟส คาดว่าจะใช้งบประมาณเบื้องต้นรวม 50 ล้านบาท เฉพาะงบปีนี้ประมาณ 15 ล้าน<name>บาท</name> </p>
<p>อีกทั้งกำลังเตรียมของบอีกกว่า 30 ล้าน<name>บาท</name> เพื่อจัดซื้อแบบอีออคชั่น คอมพิวเตอร์ และเครื่องสแกนแจกจ่ายไปยัง 75 จังหวัด ไว้สแกนแบบสำรวจจากจังหวัดต่างๆ สู่ส่วนกลาง ช่วยลดขั้นตอนการส่งเอกสารสำรวจสำมะโนประชากร </p>
<p>ขณะเดียวกัน สสช. ได้ใช้เทคโนโลยีเว็บเซอร์วิส เชื่อมโยงบูรณาการและแลกเปลี่ยนข้อมูลสถิติภาครัฐ เริ่มต้นเปิดให้บริการข้อมูลแก่หน่วยงานภาครัฐเกือบ 3 พันรายการ เชื่อมโยงกับ 20 กระทรวง และจะเชื่อมโยงถึงสำนักเลขาธิการคณะรัฐมนตรีต่อไป</p>
<p>นอกจากนี้ มีแผนจะนำข้อมูลรายจังหวัดที่ทำอยู่มาผนวกรวมเข้าด้วยกัน กำหนดเสร็จประมาณปลายปี 2552 หรือ 2553 จากนั้นปี 2554 จะร่วมมือกับภาคเอกชน ให้แบ่งปันข้อมูลด้านต่างๆ เช่นข้อมูลอุตสาหกรรม สภาหอการค้า สมาคมพาณิชย์อิเล็กทรอนิกส์ ศูนย์วิจัยต่างๆ และตั้งคณะกรรมการกลั่นกรองกำหนดระดับการเข้าถึงข้อมูล</p>
<p>ร้อยตรีหญิงระนองรักษ์ สุวรรณฉวี <name>รัฐมนตรีว่าการกระทรวงเทคโนโลยีสารสนเทศและการสื่อสาร (ไอซีที)</name> กล่าวในโอกาสเยี่ยม สสช. ว่า ต้องการใช้ สสช. ทำงานถูกต้อง ครบถ้วน ทันสมัย รวดเร็ว เพราะหากผิดพลาดส่วนรวมจะพลาดไปหมด </p>
<p>พร้อมกันนี้ เธอกล่าวว่า ไอซีทีได้ถอนเรื่อง <name>3จี</name>ของทีโอทีออกจาก ครม. สัปดาห์นี้ เพราะขาดข้อมูลสำคัญคือ เอกสารความเห็นจากกระทรวงการคลัง ซึ่งเมื่อได้มาแล้วจะยื่นเรื่องกลับไปใหม่อังคารหน้า</p></body>
</news>
