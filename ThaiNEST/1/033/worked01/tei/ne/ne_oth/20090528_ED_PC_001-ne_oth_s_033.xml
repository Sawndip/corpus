<teiHeader>
<fileDesc>
<titleStmt>
  <title>"โนเกีย"หวั่นศก.ฉุดไฮเอนด์ กดN97เหลือไม่ถึง2.5หมื่นบาทดึงลูกค้า  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com06280552&day=2009-05-28&sectionid=0209  </bibl>
</sourceDesc>
</fileDesc>
</teiHeader>
<news>
<headline>"โนเกีย"หวั่นศก.ฉุด<name>ไฮเอนด์</name> กด<name>N97</name>เหลือไม่ถึง2.5หมื่น<name>บาท</name>ดึงลูกค้า</headline>
<lead>"โนเกีย" หวั่นภาวะเศรษฐกิจกระทบ<name head="มือถือ">มือถือไฮเอนด์</name> กดราคา <name>N97</name> เหลือ 23,730 <name>บาท</name> จาก 25,000 <name>บาท</name> หวังขยายฐานลูกค้า พร้อมเตรียมจัดสัมมนาสนับสนุนนักพัฒนาแอปพลิเคชั่นเพิ่มคอนเทนต์ภาษาไทยบนมือถือ</lead>
<neck></neck>
<body><p>นางสาวนนทวัน สินธวานนท์ <name head="ผู้จัดการ">ผู้จัดการอาวุโสฝ่ายวางแผนและบริหารผลิตภัณฑ์ บริษัท โนเกีย (ประเทศไทย) จำกัด</name> เปิดเผยว่า บริษัทเตรียมขาย<name head="มือถือรุ่น">มือถือรุ่น N97</name> ไฮไลต์อีกตัวของโนเกียในเดือน มิ.ย.นี้ โดยได้เปิดให้ผู้สนใจจองซื้อล่วงหน้าแล้ว ตั้งเป้าไว้ที่ 1,000 ราย วางราคาขายไว้ที่ 23,730 <name>บาท</name> ถือเป็นราคาที่ต่ำกว่าความคาดหมายของผู้บริโภคเมื่อเทียบกับ<name>เอ็นซีรีส์</name>ที่ขึ้นต้นด้วยเลข 9 ซึ่งที่ผ่านมาเปิดตัวในราคามากกว่า 25,000 <name>บาท</name>ขึ้นไป</p>
<p>"ที่ตั้งราคาต่ำกว่า 25,000 <name>บาท</name> เพราะต้องการทำราคาให้ดึงดูดใจมากที่สุด ในสถานการณ์เศรษฐกิจแบบนี้ ถ้าราคาแพงกว่านี้จะทำให้กลุ่มเป้าหมายที่มีกำลังซื้อแคบลง ยอดจองถึงขณะนี้ทำได้ตามเป้าหมาย แต่คงเทียบรุ่น 5800 ไม่ได้ เพราะรุ่นนั้นระดับราคาซื้อได้ง่ายกว่า และกลุ่มเป้าหมายส่วนใหญ่เป็นกลุ่มวัยรุ่น"</p>
<p>สำหรับ <name>N97</name> เป็นมือถือมัลติมีเดียที่ทรงพลังที่สุดของโนเกียในขณะนี้ มีจุดเด่นที่หน้าจอระบบสัมผัสและสไลด์ด้านข้าง <name head="แป้นพิมพ์">แป้นพิมพ์แบบ QWERTY keyboard</name> มีกล้อง 5 ล้านพิกเซล รองรับการเชื่อมต่ออินเทอร์เน็ต และ <name>3G</name> เต็มรูปแบบ มีแอปพลิเคชั่น <name>Nokia Map 3.0</name> แสดงจุดสำคัญแบบ 3 มิติ, <name>GPS</name> และระบบซอฟต์แวร์ช่วยนำทาง รองรับการใช้ <name>Facebook</name>, <name>Hi5</name> และมี <name>OVI Share</name> อัพโหลดรูปถ่ายจากมือถือไปแชร์บน <name>ovi.com</name> เป็นต้น</p>
<p>ทั้งเป็นรุ่นแรกที่รองรับการใช้งาน <name>widget</name> โดยแสดงไว้บนหน้าจอสูงสุด 5 อัน เช่น <name>widget</name> ข่าวสารข้อมูลหุ้นจากสำนักข่าวบลูมเบิร์ก, <name>widget</name> รายงานสภาพอากาศ, <name>widget</name> แสดงรูปภาพที่แชร์ไว้บน <name>ovi.com</name> เป็นต้น</p>
<p>นางสาวนนทวันกล่าวว่า โนเกียมี นโยบายส่งเสริมให้นักพัฒนาชาวไทยสร้าง <name>widget</name> ภาษาไทย โดยจะมีโครงการจัดสัมมนาอบรมเทคนิคการสร้าง <name>widget</name> บนมือถือโนเกีย คาดว่าจะได้รับการตอบรับที่ดีจากนักพัฒนาชาวไทย และจะมี <name>widget</name> ที่เป็น local content ให้ลูกค้าใช้งานในอนาคตอันใกล้นี้</p>
<p>"โนเกียจะได้คอนเทนต์ให้ลูกค้าเลือกเป็น <name>widget</name> หลากหลายมากขึ้น ในส่วนของนักพัฒนา หากมีเว็บไซต์ของตัวเองก็เพิ่มช่องทางการเข้าถึงผ่านมือถือได้ เพิ่มความสะดวกแก่ลูกค้า และเพิ่มจำนวนผู้เข้าชมเว็บ ใครพัฒนา <name>widget</name> ที่เก็บค่าบริการได้ก็สามารถนำมาขายบน <name>OVI Store</name> ได้เช่นกัน การพัฒนา <name>widget</name> ให้ใช้งานบน มือถือเป็นอีกก้าวหนึ่งของการใช้ mobile internet" </p>
<p>จากการสำรวจพบว่า กิจกรรมที่มีการใช้งานบนอินเทอร์เน็ตมากที่สุด 3 อันดับแรก คือการ search ใช้ <name>E-mail</name> และ social networking หากจะเอาอินเทอร์เน็ตมาไว้บนมือถือก็ต้องทำแอปพลิเคชั่นที่รองรับการใช้งานทั้ง 3 รูปแบบ</p></body>
</news>
