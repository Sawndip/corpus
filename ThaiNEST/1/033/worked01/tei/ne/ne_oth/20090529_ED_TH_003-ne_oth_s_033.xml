<teiHeader>
<fileDesc>
<titleStmt>
  <title>ทรูให้ Wi-Fi 1.5 Mbps เคเอฟซี160สาขาทั่วกรุง  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-29 10:13:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/9241  </bibl>
</sourceDesc>
</fileDesc>
</teiHeader>
<news>
<headline>ทรูให้ <name>Wi-Fi 1.5 Mbps</name> เคเอฟซี160สาขาทั่วกรุง</headline>
<lead>หวังตอบโจทย์ลูกค้าให้เหมาะกับไลฟ์สไตล์ พร้อมตั้งเป้าขายบัตร 6 หมื่นใบภายใน 1 ปี เผยเทงบพัฒนาโครงข่ายกว่า 150 ล้าน ยอมรับไม่ได้หวังรายได้จาก <name>Wi-Fi</name> มอบเป็นบริการเสริมสนองความต้องการคอไอที...</lead>
<neck></neck>
<body><p>นายนนท์ อิงคุทานนท์ <name>ผู้จัดการทั่วไป Wire-Line Broadband Services Business บริษัท ทรู คอร์ปอเรชั่น จำกัด (มหาชน)</name> กล่าวว่า ภาวะเศรษฐกิจในปัจจุบัน ส่งผลให้ผู้ประกอบการมีการแข่งขันเพิ่มขึ้นอย่างต่อเนื่อง แม้แต่ธุรกิจโทรคมนาคม กลุ่มทรูเล็งเห็นความสำคัญในเรื่องดังกล่าว จึงพัฒนาเทคโนโลยีต่างๆ เพื่อสอดคล้องกับสภาพเศรษฐกิจ อย่างต่อเนื่อง อาทิ การเปิดให้บริการอินเทอร์เน็ตความเร็วสูง 8 เมกะบิตต์ และบริการบรอดแบรนด์ไร้สาย <name>(Wi-Fi)</name> ในเขตกรุงเทพฯ และเมืองพัทยา เมื่อประมาณ 2 เดือนที่ผ่านมา โดยบริการดังกล่าวมีผลการตอบรับอยู่ในเกณฑ์ดี</p>
<p><name>ผจก.ทั่วไป Wire-Line Broadband Services Business บมจ.ทรู</name> กล่าวต่อว่า รายได้ของบริษัทฯ จากการให้บริการ <name>Wi-Fi</name> นั้นอยู่ในระดับปานกลาง ในบางไตรมาสก็พอดีกับการลงทุน ด้วยรายได้ประมาณ 100 ล้าน<name>บาท</name>ต่อปี แต่บริษัทฯ ไม่ได้เป็นห่วงเรื่องดังกล่าวมากนัก เนื่องจาก บริการ <name>Wi-Fi</name> เป็นเพียงบริการเสริมเพื่อรองรับความต้องการของลูกค้า แต่ในปี 2552 นี้ คาดว่ารายได้ในธุรกิจดังกล่าวจะเติบโตถึง 60-70% ทำให้บริษัทฯ มีรายได้เพิ่มขึ้นจากเดิม ต่างจากปี 2550-2551 ที่มีอัตราการเติบโตถึง 300% </p>
<p>นายนนท์ กล่าวอีกว่า ล่าสุด บริษัทฯ ร่วมกับ บริษัท ยัม เรสเทอรองตสน์ อินเตอร์เนชั่นแนล (ประเทศไทย) จำกัด ผู้ผลิตอาหารบริการด่วน <name>เคเอฟซี</name> เปิด<name head="บริการ">บริการ HOT SURF Wi-Fi KFC card</name> เพื่อให้บริการอินเทอร์เน็ตความเร็ว 1.5 เมกะบิตต์ ผ่านร้านเคเอฟซีกว่า 160 สาขาทั่วกรุงเทพฯ ทำให้ลูกค้าสามารถอิ่มอร่อยกับอาหารและสามารถตอบสนองความต้องการ พฤติกรรมของผู้บริโภคกลุ่มวัยรุ่นและกลุ่มคนทำงานที่นิยมใช้บริการอินเทอร์เน็ต โดยผู้บริโภคกลุ่มดังกล่าวคิดเป็น 30% ของกลุ่มผู้บริโภคหลักของเคเอฟซี โดยลูกค้าจะได้สิทธิพิเศษในการซื้อ <name>Wi-Fi Pre-Paid Card</name> มูลค่า 150 <name>บาท</name> และสามารถใช้งานได้ถึง 60 นาที ที่ร้านเคเอฟซีทุกสาขา โดยหลังจากลงทะเบียนรับสิทธิ์ครั้งแรก จะได้รับ <name>Top-up</name> เพิ่มเวลาอีก 30 นาทีทันที นอกจากนี้ ลูกค้ายังสามารถแลกเป็นส่วนลดในการซื้ออาหารของเคเอฟซีที่ร่วมรายการ</p>
<p><name head="ผจก.ทั่วไป">ผจก.ทั่วไป Wire-Line Broadband Services Business บมจ.ทรู</name> กล่าวด้วยว่า บริษัทฯ ใช้งบประมาณในการพัฒนา<name head="โครงข่าย">โครงข่าย Wi-Fi</name> ตั้งแต่เปิดให้บริการ ประมาณ 150 ล้าน<name>บาท</name> โดยในปีนี้ได้ลงทุนไปกว่า 80 ล้าน<name>บาท</name> ภายใต้จุดให้<name head="บริการ">บริการ Wi-Fi</name> ทั่วประเทศถึง 17,000 จุด แบ่งเป็นพื้นที่ในเขตกรุงเทพฯ 16,000 จุด และมีลูกค้าประมาณ 1.8 แสนราย นอกจากนี้ บริษัทฯ ยังมีนโยบายที่จะพัฒนาและเพิ่มจำนวนจุดให้บริการอย่างต่อเนื่อง โดยภายใน 1-2 เดือนนี้ จะเริ่มเปิดให้บริการ<name head="ลูกค้า">ลูกค้าเคเอฟซี</name>ในพื้นที่ต่างจังหวัด เพื่อตอบสนองไลฟ์สไตล์ของผู้บริโภคในปัจจุบัน บริษัทฯ ตั้งเป้าจำหน่าย<name head="บัตร">บัตร Wi-Fi</name> ไว้ที่ 60,000 ใบ ภายในระยะเวลา 1 ปี</p></body>
</news>
