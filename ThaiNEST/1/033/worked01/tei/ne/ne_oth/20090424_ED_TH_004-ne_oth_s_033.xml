<teiHeader>
<fileDesc>
<titleStmt>
  <title>โนเกียเจาะกลุ่มคนทำงาน เอาใจนักธุรกิจ-องค์กร  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-24 05:46:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1595  </bibl>
</sourceDesc>
</fileDesc>
</teiHeader>
<news>
<headline>โนเกียเจาะกลุ่มคนทำงาน เอาใจนักธุรกิจ-องค์กร</headline>
<lead>หลัง <name>E series</name> โกยยอดขายทั่วโลกกว่า 10 ล้านเครื่อง ขยายบริการตามความต้องการด้านการใช้ ปล่อย <name>Nokia Messaging</name> หวังครองใจลูกค้า มั่นใจช่วยเพิ่มประสิทธิภาพในการดำเนินงาน ชี้ยอดขายยังมีโอกาสเติบโต...</lead>
<neck></neck>
<body><p>ผู้สื่อข่าวรายงานว่า วานนี้ (23 เม.ย.) บริษัท โนเกีย (ประเทศไทย) จำกัด ได้แนะนำผลิตภัณฑ์ในตระกูล <name>E series</name> รุ่นล่าสุด <name>"โนเกีย E75"</name> ด้วยแป้นกดแบบ <name>QWERTY</name> พร้อมรูปแบบการใช้งานอีเมล์แบบใหม่ ด้วย <name>Nokia Messaging</name> เพื่อเพิ่มคุณภาพในการใช้งานด้านบริการข้อความ นอกจากนี้ ยังช่วยอำนวยความสะดวกและเพิ่มประสิทธิภาพให้การใช้งานอีเมล์ ทั้งอีเมล์ภายในองค์กรและทั่วไป <name>โนเกีย E75</name> ถือเป็นผลิตภัณฑ์รุ่นล่าสุดที่ออกมาต่อยอดความสำเร็จให้แก่<name head="ตระกูล">ตระกูล Eseries</name> ที่มียอดจัดจำหน่ายสูงถึง 10 ล้านเครื่อง ในปี 2551 ที่ผ่านมา</p>
<p>นายชูมิท คาพูร์ <name head="ผู้จัดการทั่วไป">ผู้จัดการทั่วไป บริษัท โนเกีย (ประเทศไทย) จำกัด</name> กล่าวว่า การควบคุมต้นทุนและการใช้ประโยชน์จากเทคโนโลยี ถือเป็นปัจจัยที่บริษัทฯ ต้องพิจารณาอย่างละเอียด ส่วนการขับเคลื่อนการทำงานด้วยอีเมล์นั้น ถือเป็นสิ่งสำคัญที่ช่วยสร้างประสิทธิภาพด้วยต้นทุนที่ต่ำลง เนื่องจาก ไม่จำเป็นต้องใช้<name>อุปกรณ์กลาง</name>หรือ<name>เซิร์ฟเวอร์</name> นอกจากนี้ ผู้ใช้ยังไม่จำเป็นต้องเปิดเครื่องคอมพิวเตอร์เพื่อใช้อีเมล์อีกต่อไป ด้วยรูปแบบการใช้งานบน<name>โนเกีย E series</name> ที่ได้รับการพัฒนาให้สามารถรองรับ<name head="โฟลเดอร์">โฟลเดอร์ HTML</name> และอีเมล์ ทำให้ผู้ใช้สามารถเรียงลำดับข้อมูล และใช้งานขั้นพื้นฐานได้สะดวกขึ้น</p>
<p><name head="ผจก.ทั่วไป">ผจก.ทั่วไป บ.โนเกียฯ</name> กล่าวต่อว่า นอกจากฟีเจอร์ด้านข้อความ <name>โนเกีย E75</name> ยังมีบริการแผนที่โนเกียเต็มรูปแบบ ระบบนำทางพร้อมลิขสิทธิ์ใช้งาน 3 เดือน และ<name head="บริการ">บริการ Ovi Files</name> จากนโยบายควบคุมต้นทุนและสินทรัพย์ขององค์กรต่างๆ จำนวนรุ่นของอุปกรณ์สื่อสารเพื่อใช้งานด้านอีเมล์ของ<name>โนเกีย</name> และการขายตรงให้แก่องค์กร รวมถึง กิจกรรมเพื่อส่งเสริมความรู้ความเข้าใจเกี่ยวกับการใช้งานอีเมล์บนโทรศัพท์มือถือและฟีเจอร์ต่างๆ บน<name>โนเกีย E75</name> เชื่อว่า ในปีนี้<name>โนเกีย</name>จะสามารถรักษายอดขายไว้ได้อย่างต่อเนื่อง</p>
<p>นางสาวนันทวัน สินธวานนท์ หัวหน้าส่วนธุรกิจมัลติมีเดีย ฝ่ายบริหารลูกค้าและการตลาด บริษัท โนเกีย (ประเทศไทย) จำกัด กล่าวว่า กลุ่มลูกค้าเป้าหมายของ <name>E75</name> คือ คนวัยทำงานอายุ 20-35 ปี เพื่อตอบโจทย์ความต้องการด้านการใช้งานทางธุรกิจ ด้วยการออกแบบและประโยชน์ใช้สอยที่ครบครัน จากการสำรวจลูกกลุ่มเป้าหมาย พบว่า มีความสนใจและต้องการใช้งานบริการด้านอีเมล์ถึง 78% ขณะที่ ยอดผู้ใช้บริการดังกล่าวในปัจจุบันอยู่ที่ 5% <name>โนเกีย E75</name> วางจำหน่ายในราคา 17,600 <name>บาท</name> คาดว่า ราคาเครื่องที่ต่ำลงในปัจจุบันและฟังก์ชันการใช้งานที่สามารถตอบสนองความต้องการของลูกค้าได้อย่างครบครัน อาจเป็นแรงกระตุ้นที่สำคัญและส่งผลให้ลูกค้ามีพฤติกรรมการซื้อมากขึ้น</p></body>
</news>
