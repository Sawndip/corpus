<teiHeader>
<fileDesc>
<titleStmt>
  <title>"เอไอเอส"เข็นบริการฮัลโหลใหม่ลูกค้าเลือกสั่งได้ด้วยเสียงตัวเอง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090521/13696/%e0%b9%80%e0%b8%ad%e0%b9%84%e0%b8%ad%e0%b9%80%e0%b8%ad%e0%b8%aa%e0%b9%80%e0%b8%82%e0%b9%87%e0%b8%99%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b8%ae%e0%b8%b1%e0%b8%a5%e0%b9%82%e0%b8%ab%e0%b8%a5%e0%b9%83%e0%b8%ab%e0%b8%a1%e0%b9%88%e0%b8%a5%e0%b8%b9%e0%b8%81%e0%b8%84%e0%b9%89%e0%b8%b2%e0%b9%80%e0%b8%a5%e0%b8%b7%e0%b8%ad%e0%b8%81%e0%b8%aa%e0%b8%b1%e0%b9%88%e0%b8%87%e0%b9%84%e0%b8%94%e0%b9%89%e0%b8%94%e0%b9%89%e0%b8%a7%e0%b8%a2%e0%b9%80%e0%b8%aa%e0%b8%b5%e0%b8%a2%e0%b8%87%e0%b8%95%e0%b8%b1%e0%b8%a7%e0%b9%80%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>"เอไอเอส"เข็นบริการฮัลโหลใหม่ลูกค้าเลือกสั่งได้ด้วยเสียงตัวเอง</headline>
<lead>เอไอเอสส่งนวัตกรรมใหม่บริการลูกค้า <name>"เอไอเอส คอลเซ็นเตอร์ 1185 สั่งได้ด้วยเสียง"</name> ลูกค้าสามารถสั่งบริการได้ด้วยเสียงของตัวเอง ตอบโจทย์คนรุ่นใหม่</lead>
<neck></neck>
<body><p>นางวิลาสินี พุทธิการัตน์ <name>รองกรรมการผู้อำนวยการ สายงานบริหารลูกค้าและการบริการ บริษัท แอดวานซ์ อินโฟร์ เซอร์วิส จำกัด (มหาชน)</name> หรือ เอไอเอส กล่าวว่า เอไอเอสได้เปิดตัวนวัตกรรมใหม่ด้วยการนำเทคโนโลยีอัจฉริยะที่ผสมกับความเชี่ยวชาญด้านงานบริการของเอไอเอสมามอบให้ลูกค้าผ่าน<name head="บริการ">บริการ "เอไอเอส คอลเซ็นเตอร์ 1185 สั่งได้ด้วยเสียง"</name> ซึ่งเป็นครั้งแรกของประเทศไทย เพื่อให้ลูกค้าได้รับประสบการณ์ที่ประทับใจเมื่อใช้บริการ เพราะเชื่อว่างานบริการที่เป็นเลิศ อันเป็นหนึ่งในกลไกหลักที่จะครองใจลูกค้าให้ไว้วางใจเลือกใช้บริการในระยะยาว</p>
<p>"ที่ผ่านมาเราจึงมุ่งมั่นกับการวางรากฐานงานบริการมาอย่างต่อเนื่อง โดยทำงานควบคู่กันทั้งการเลือกสรรเทคโนโลยีล่าสุดมาใช้เป็นเครื่องมือ และการพัฒนาศักยภาพของบุคลากรให้สามารถรู้จัก รู้ใจ มีความมุ่งมั่นที่จะให้บริการอย่างดีที่สุด” นางวิลาสินีกล่าวและว่า เอไอเอส คอลเซ็นเตอร์ ได้นำเทคโนโลยีเข้ามาประยุกต์ใช้ เพื่อให้เป็นรากฐานอันจะสามารถพัฒนาต่อยอดบริการ</p>
<p>นายสุรวัตร ชินวัตร <name head="กรรมการผู้จัดการ">กรรมการผู้จัดการ บริษัท แอดวานซ์ คอนแท็ค เซ็นเตอร์</name> กล่าวว่า เอเอสไอได้ศึกษาจนเข้าใจพฤติกรรมเชิงลึกของลูกค้า จึงทำให้สามารถออกแบบบริการนี้บนเทคโนโลยีได้อย่างสมบูรณ์แบบ โดยแนวคิดของ<name head="บริการ">บริการเอไอเอส คอลเซ็นเตอร์ 1185 สั่งได้ด้วยเสียง</name> คือ ลูกค้าสามารถสั่งบริการได้ด้วยเสียงของตัวเองในลักษณะการโต้ตอบกับระบบที่เป็น <name>Virtual Staff</name> ชื่อ น้ำฝน</p>
<p>ทั้งนี้ เบื้องต้นลูกค้าสามารถใช้บริการได้ใน 3 หมวดหลัก คือ 1.เปลี่ยนโปรโมชั่น ทั้งเสียงและข้อมูล 2.ดาวน์โหลด<name>คอลลิ่ง เมโลดี้ (Calling Melody)</name> และ 3.ฟังข้อมูลสิทธิพิเศษทั้งหมดของเอไอเอส ซึ่งลูกค้าสามารถมั่นใจได้กับการใช้บริการเช่นเดียวกับการใช้<name head="บริการ">บริการเอไอเอส คอลเซ็นเตอร์ 1175</name> เพราะแต่ละครั้งจะมีเอสเอ็มเอสยืนยันการเปลี่ยน หรือเลือกซื้อคอนเทนท์ เช่นเดียวกัน</p>
<p>“เราเชื่อว่า <name>เอไอเอส คอลเซ็นเตอร์ 1185</name> สั่งได้ด้วยเสียง จะเป็นอีกหนึ่งช่องทางในการตอบโจทย์ลูกค้ากลุ่มคนรุ่นใหม่ที่ชื่นชอบการใช้เทคโนโลยี นิยมการใช้บริการแบบดูแลตัวเอง หรือ <name>เซลฟ์ เซอร์วิส</name> ต้องการควบคุมการใช้ชีวิตได้ด้วยตัวเอง เน้นความสะดวกรวดเร็วที่ถูกต้อง แม่นยำ นอกจากนี้ยังถือเป็นการวางรากฐานงานด้าน<name>ซีอาร์เอ็ม</name>ในระยะยาวที่จะมีการต่อยอดอย่างต่อเนื่องต่อไป” นางวิลาสินีกล่าวในตอนท้าย</p></body>
</news>
