<teiHeader>
<fileDesc>
<titleStmt>
  <title>ฆ่าจากเว็บจำคุกตลอดชีวิต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Columnid=74294&NewsType=2&Template=1  </bibl>
</sourceDesc>
</fileDesc>
</teiHeader>
<news>
<headline>ฆ่าจากเว็บจำคุกตลอดชีวิต</headline>
<lead></lead>
<neck></neck>
<body><p>ศาลอังกฤษได้พิพากษาจำคุกตลอดชีวิตหนุ่มเยอรมัน หลังพบว่าหนุ่มเยอรมันได้จงใจฆ่าหนุ่มอังกฤษที่แฟลตห้องพัก เมืองนอตติงแฮม ประเทศอังกฤษ ด้วยการใช้มีดแทง 86 ครั้ง เพราะแอบหลงรักแฟนสาวของหนุ่มอังกฤษจากเว็บ
คดีดังกล่าวเกิดขึ้นเมื่อปีที่แล้ว โดยหนุ่มเยอรมันชื่อ เดวิด ไฮส์ (David Heiss) อายุ 21 ปี ได้จองตั๋วเครื่องบินจากแฟรงก์เฟิร์ต เยอรมนี เดินทางมายังสนามบินนานาชาติเบอร์ มิงแฮม วันที่ 18 กันยายน เวลา 21.15 น. จากนั้นหนุ่มไฮส์ ได้เดินทางต่อไปยังแฟลตที่พักอาศัยของหนุ่มอังกฤษและแฟนสาว โดยหนุ่มนักศึกษาอังกฤษ ชื่อ แมทธิว ไพค์ อายุ 20 ปี ส่วนแฟนสาวชื่อ โจแอนนา วิตตัน อายุ 21 ปี อาศัยอยู่ด้วยกัน ไฮส์ ไปถึงแฟลตเวลา 12.30 น. เที่ยงวันของวันที่ 19 กันยายน จากนั้นก็ดักรอซุ่มอยู่จนกระทั่งช่วงเช้า วันที่ 20 กันยายน เวลาก่อน 07.00 น. เล็กน้อย เมื่อสาวโจ    แอนนา วิตตัน ออกไปทำงานแล้ว พนักงานหนุ่มเยอรมันซึ่งมีมีดพกพร้อมสวมถุงมือ บุกเข้าไปที่ห้องพักและกระหน่ำแทงหนุ่มนักศึกษาอังกฤษ แมทธิว ไพค์ ถึง 86 ครั้ง จนสิ้นใจ จากนั้นไฮส์ หนุ่มเยอรมันรีบออกจากแฟลต เวลา 09.00 น. เช้าวันนั้นเอง เพื่อบินกลับไปประเทศเยอรมนี เขาใช้เวลาประมาณ 16 ชั่วโมง ระหว่างอยู่ในประเทศอังกฤษ
ศาลได้พบว่าไฮส์ หนุ่มเยอรมันได้เจอนางสาววิตตัน บนเว็บไซต์ ซึ่งได้มีการคุยกันธรรมดา เมื่อ 6 เดือนก่อนหน้าจะมีคดีฆาตกรรม แต่ฝ่ายชาย คือ ไฮส์ได้แอบหลงรักสาววิตตัน ถึง  ขั้นค้นหาข้อมูลส่วนตัวและรูปภาพจำนวนมาก พร้อมทั้งเขียนข้อความเกี้ยวพาราสีอย่างเต็มพิกัด แต่ฝ่ายสาวปฏิเสธโดยสิ้นเชิง จนกระทั่งหนุ่มไฮส์ก็ดั้นด้นไปเจอที่อังกฤษถึง 2 ครั้ง เมื่อเดือน  กรกฎาคม ปีที่แล้ว ก่อนจะมีการฆาตกรรมเกิดขึ้นในเวลาต่อมา</p>
<p>สารวัตรสืบสวน โทนี่ เฮย์ดอน จากสถานีตำรวจนอตติงแฮมเชียร์ ได้เตือนให้ประชาชนเข้าใจถึงภัยร้ายจากอินเทอร์เน็ต และ ว่า “คดีนี้รุนแรงที่สุดเท่าที่เคยพบมา เป็นการฆาตกรรมที่น่าสะพรึงกลัว และมีการเตรียมการวางแผนไว้อย่างดี ภาพในเหตุการณ์สยดสยองมากทำให้ทุกคนช็อกไปหมด”</p>
<p>“เดวิด ไฮส์ เก่งการใช้อินเทอร์เน็ตมาก เขารู้ข้อมูลทั้งโจแอนนา วิตตัน แมทธิว ไพค์ และคนอื่น ๆ ที่เกี่ยวข้อง มันน่าสนใจมาก ว่าเขาทำได้อย่างไร”</p>
<p>“ไฮส์ ทราบว่าทั้งคู่ทำงานที่ไหน บ้าน อยู่ไหน และอีกหลาย ๆ เรื่องจากการบริการเครือข่ายสังคม”</p>
<p>“ประชาชนทุกคนต้องระลึกเสมอว่า ข้อมูลส่วนตัวทุกอย่างอยู่ในเฟสบุ๊ก และต้องระวังให้มาก”</p></body>
</news>
