<teiHeader>
<fileDesc>
<titleStmt>
  <title>สแควร์เอนิกซ์เทคโอเวอร์ไอดอสเรียบร้อย ไฟนอลฯ 85 ล้านชุด  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-24 14:51:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000046122  </bibl>
</sourceDesc>
</fileDesc>
</teiHeader>
<news>
<headline>สแควร์เอนิกซ์เทคโอเวอร์ไอดอสเรียบร้อย ไฟนอลฯ 85 ล้านชุด</headline>
<lead>สแควร์เอนิกซ์ ค่าย<name head="เกม">เกม RPG</name> ยักษ์ใหญ่ เข้าซื้อกิจการค่ายเกม ไอดอส เป็นที่เรียบร้อย พร้อมกับเปิดเผยยอดขายเกมดังของทั้งสองค่าย ไฟนอลแฟนตาซี ทำยอดขายได้ถึง 85 ล้านชุด ส่วน <name>Tomb Raider</name> ทำยอดขายได้ 30 ล้านชุด</lead>
<neck></neck>
<body><p>หลังจากที่สแควร์เอนิกซ์ ยื่นข้อเสนอเป็นเงิน 84.3 ล้าน<name>ปอนด์</name> หรือ 120 ล้าน<name>เหรียญสหรัฐ</name> เพื่อเข้าเทคโอเวอร์กิจการของ "ไอดอส" บริษัทเกมยักษ์ใหญ่ในอังกฤษ ล่าสุดการขอเสนอซื้อกิจการได้สำเร็จลุล่วงเป็นที่เรียบร้อยแล้ว โดยความเห็นชอบจากทั้งผู้บริหารและผู้ถือหุ้นของไอดอส</p>
<p>กระบวนการต่อไปที่สแควร์เอนิกซ์ จะต้องทำก็คือการวางแผนรวมถึงการออกกฏระเบียบในการรวม "ไอดอส" เข้ามาอยู่ในสแควร์เอนิกซ์ กรุ๊ป ซึ่งในโอกาสนี้สแควร์เอนิกซ์ ได้นำตัวเลขยอดขายเกมที่น่าสนใจของทั้งสองค่ายมาเปิดเผยให้ได้ทราบกัน</p>
<p><name>ไฟนอล แฟนตาซี</name> สุดยอด<name head="ซีรีส์">ซีรีส์ RPG</name> จากสแควร์เอนิกซ์ ทำยอดขายตั้งแต่เริ่มวางจำหน่ายในปี 1987 ได้ถึง 85 ล้านชุด ตามด้วย<name head="ซีรีส์">ซีรีส์ ดราก้อนเควส</name> ตลอดระยะเวลาเกือบ 23 ปี ทำยอดขายได้ 47 ล้านชุด อันดันสามดูจะตามมาแบบห่างๆ <name head="ซีร๊ส์">ซีรีส์ Kingdom Hearts</name> ที่เริ่มสร้างร่วมกับดิสนีย์ในปี 2002 ทำยอดขายได้ 12 ล้านชุด</p>
<p>ทางฝั่งไอดอส เกมอันดับหนึ่งคือเกมใน<name head="ซีรีส์">ซีรีส์ Tomb Raider</name> ที่ทำยอดขายได้ถึง 30 ล้านชุดนับตั้งแต่เปิดตัวครั้งแรกในปี 1996 โดยยอดขายส่วนใหญ่เกิดขึ้นใน 4 ภาคแรกของซีรีส์ ซึ่งเกมภาคแรกในปี 1996 ทำยอดขายได้ถึง 7 ล้านชุด เกมอันดับที่สองคือ<name head="เกมซีรีส์">เกมซีรีส์ Hitman</name> ที่ทำยอดขายได้ 8 ล้านชุดตั้งแต่เริ่มเปิดตัวในปี 2000 ต่อด้วย<name head="เกม">เกม Kane & Lynch</name> ที่ทำยอดขายได้ 2 ล้านชุด ส่วนเกมอื่นๆ อย่าง<name head="ซีรีส์">ซีรีส์ Deus Ex</name> ทำยอดขายได้ 2 ล้านชุด และ <name>Just Cause</name> ทำยอดขายได้มากกว่า 1 ล้านชุด</p></body>
</news>
