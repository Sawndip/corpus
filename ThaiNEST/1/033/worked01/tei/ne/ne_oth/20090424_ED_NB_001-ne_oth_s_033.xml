<teiHeader>
<fileDesc>
<titleStmt>
  <title>ก.ไอซีที พร้อมดำเนินการกับผู้ใช้อินเทอร์เน็ตสร้างความวุ่นวายในชาติ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204240087&tb=N255204&return=ok&news_headline='%a1.%e4%cd%ab%d5%b7%d5  </bibl>
</sourceDesc>
</fileDesc>
</teiHeader>
<news>
<headline>ก.ไอซีที พร้อมดำเนินการกับผู้ใช้อินเทอร์เน็ตสร้างความวุ่นวายในชาติ</headline>
<lead>กระทรวงเทคโนโลยีสารสนเทศและการสื่อสาร ระบุ พร้อมดำเนินการกับผู้ใช้อินเทอร์เน็ตสร้างความวุ่นวายในชาติ</lead>
<neck></neck>
<body><news>
<headline>ก.ไอซีที พร้อมดำเนินการกับผู้ใช้อินเทอร์เน็ตสร้างความวุ่นวายในชาติ</headline>
<lead>กระทรวงเทคโนโลยีสารสนเทศและการสื่อสาร ระบุ พร้อมดำเนินการกับผู้ใช้อินเทอร์เน็ตสร้างความวุ่นวายในชาติ</lead>
<neck></neck>
<body><p>    ร้อยตรีหญิงระนองรักษ์ สุวรรณฉวี <name>รัฐมนตรีว่าการกระทรวงเทคโนโลยีสารสนเทศและการสื่อสาร</name> หรือไอซีที เปิดเผยว่า นับจากนี้กระทรวงไอซีที พร้อมดำเนินการกับผู้ที่เผยแพร่เนื้อหาที่ไม่เหมาะสม อันเป็นภัยต่อความมั่นคงของประเทศชาติบนเว็บไซต์ต่างๆ ทางอินเทอร์เน็ต ไม่ว่าจะเป็นการเผยแพร่เนื้อหา ภาพ หรือข้อความที่มีลักษณะปลุกระดม อันเป็นเหตุให้เกิดความวุ่นวายหรือการจลาจล หรือเว็บไซต์ที่มีเนื้อหาหมิ่นประมาทบุคคลหรือสถาบัน ที่ส่งผลกระทบต่อความมั่นคงของประเทศชาติ ทางกระทรวงไอซีทีจะใช้กฎหมายบังคับอย่างจริงจังและเข้มงวด </p>
<p>    ซึ่งบทลงโทษของผู้กระทำความผิดเกี่ยว กับคอมพิวเตอร์ในกรณีต่างๆ อาทิ นำข้อมูลเข้าสู่ระบบคอมพิวเตอร์อันเป็นเท็จ ที่น่าจะเกิดความเสียหายแก่ผู้อื่นหรือประชาชน รวมถึงเกิดความเสียหายต่อความมั่นคงของประเทศหรือก่อให้เกิดความตื่นตระหนก แก่ประชาชน ที่เข้าข่ายความผิดเกี่ยวกับความมั่นคงแห่งราชอาณาจักร หรือความผิดเกี่ยวกับการก่อการร้าย ตามประมวลกฎหมายอาญา จะมีความผิดต้องระวางโทษจำคุกไม่เกิน 5 ปี หรือปรับไม่เกิน 100,000 <name>บาท</name> หรือทั้งจำทั้งปรับแล้วแต่กรณี </p>
<p>    โดยขณะนี้กระทรวงไอซีทีได้ดำเนินการกับ เว็บไซต์ที่เผยแพร่ข้อมูลไม่เหมาะสมต่างๆ ผ่านทาง<name head="ศูนย์ปฏิบัติการ">ศูนย์ปฏิบัติการความปลอดภัยทางอินเทอร์เน็ต หรือ ISOC</name> แล้วร่วม 9,000 URL ซึ่งมีเว็บไซต์ที่กระทบกับความมั่นคงรวมอยู่ถึง 6,218 URL พร้อมกันนี้ได้เปิดเลขหมายโทรศัพท์เ พื่อรับเรื่องร้องเรียนและร้องทุกข์เกี่ยวกับการกระทำความผิดทางคอม คอมพิวเตอร์และอินเทอร์เน็ต รวมทั้งการเผยแพร่ข้อมูลที่ไม่เหมาะสมผ่านเว็บไซต์ต่างๆ ให้ประชาชนสามารถร้องเรียนหรือแจ้งข้อมูลต่างๆได้ที่เลขหมาย 0-2505-8898</body>
</news>
