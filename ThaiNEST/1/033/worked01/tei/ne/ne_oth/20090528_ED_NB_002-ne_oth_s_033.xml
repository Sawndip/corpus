<teiHeader>
<fileDesc>
<titleStmt>
  <title>รมว.วิทย์ ประทับใจติดโผ 1 ใน 5 รมต.ที่ประชาชนพอใจผลงาน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280274&tb=N255205  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>คุณหญิงกัลยา โสภณพนิช <name>รัฐมนตรีว่าการกระทรวงวิทยาศาสตร์และเทคโนโลยี</name> กล่าวถึงผลสำรวจความคิดเห็นของสำนักวิจัยเอแบคโพลล์ มหาวิทยาลัยอัสสัมชัญ ที่ติด 1 ใน 5 รัฐมนตรีที่ประชาชนพอใจผลงานตลอด 5 เดือนที่ผ่านมา โดยมีชื่อติดอยู่ในอันดับที่ 4 ว่า จากผลสำรวจนี้นับว่าเป็นเรื่องดี เนื่องจากประชาชนเริ่มเห็นความสำคัญของวิทยาศาสตร์และเทคโนโลยีมากขึ้น ซึ่งผลงานที่โดดเด่นและประชาชนสนใจมากที่สุดน่าจะเป็นการเจริญรอยตามเบื้อง พระยุคลบาท พระบาทสมเด็จพระเจ้าอยู่หัว ที่นำวิทยาศาสตร์และเทคโนโลยีเข้าไปช่วยพัฒนาคุณภาพชีวิตในชุมชน อาทิ ในโครงการหมู่บ้านวิทยาศาสตร์และเทคโนโลยีเฉลิมพระเกียรติ จำนวน 30 หมู่บ้าน การบริหารจัดการน้ำภายใต้<name head="โครงการ">โครงการแก้มลิง</name>อเนกประสงค์จากคลองสนามชัย – มหาชัย จังหวัดสมุทรสาคร ซึ่งจะช่วยป้องกันน้ำท่วมเข้าสู่เมืองชั้นในอย่างกรุงเทพฯ ได้ นอกจากนี้ ยังมีโครงการที่นำวิทยาศาสตร์และเทคโนโลยีช่วยแก้ปัญหาความยากจนให้กับ ประเทศ</p>
<p>    <name>รัฐมนตรีว่าการกระทรวงวิทยาศาสตร์และ เทคโนโลยี</name> กล่าวอีกว่า ในโอกาสที่กระทรวงวิทยาศาสตร์และเทคโนโลยีจะครบรอบ 30 ปีในปีนี้ ตั้งเป้าจะนำวิทยาศาสตร์และเทคโนโลยีช่วยสร้างงาน สร้างเงิน และสร้างรายได้ให้กับประชาชน พร้อมทั้งเตรียมคัดเลือกผลงานเด่นของกระทรวง เพื่อนำมาประยุกต์ใช้ให้เห็นผลอย่างเป็นรูปธรรมภายใน 6 เดือนต่อไป </p></body>
</news>
