<teiHeader>
<fileDesc>
<titleStmt>
  <title>ญี่ปุ่นโชว์ระบบล็อครถ "เมาห้ามขับ"  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 19:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000059579  </bibl>
</sourceDesc>
</fileDesc>
</teiHeader>
<news>
<headline>ญี่ปุ่นโชว์ระบบล็อครถ "เมาห้ามขับ"</headline>
<lead>หลังจากมีอุปกรณ์ป้องกันการ "เมาแล้วขับ" ออกสู่ตลาดหลากหลายชนิด ล่าสุดบริษัท Tokai Denshi สัญชาติญี่ปุ่นเปิดตัวระบบล็อกรถรุ่นใหม่เพื่อจำหน่ายในตลาดแดนปลาดิบ โดยปัญหาเมาแล้วขับนั้นเป็นปัญหาสำคัญของญี่ปุ่น ซึ่งมีถนนแคบและการจราจรแออัด ทั้งที่ญี่ปุ่นได้ชื่อว่าเป็นประเทศที่มีเครือข่ายขนส่งมวลชนที่ดีที่สุดในโลก</lead>
<neck></neck>
<body><p>อุปกรณ์ล็อกรถยนต์พันธุ์ใหม่มีชื่อเรียกว่า <name>"ALC-LOCK"</name> เป็นอุปกรณ์ซึ่งออกแบบให้ติดตั้งในรถยนต์ ประกอบด้วยเซ็นเซอร์สำหรับตรวจวัดลมหายใจของผู้ขับ ซึ่งจะเป็นตัวควบคุมระบบสตาร์ทเครื่อง โดยหากเซ็นเซอร์พบว่าผู้ขับมีระดับแฮลกอฮอล์เข้มข้นเกินกว่ามาตรฐาน ก็จะล็อกไม่ให้นักขับดื่มหนักสามารถสตาร์ทเครื่องได้</p>
<p>อุปกรณ์ล็อกรถลักษณะนี้มีการพัฒนาต่อเนื่องตั้งแต่ปี 2002 อุปกรณ์บางรุ่นยังสามารถตรวจจับกลิ่นแฮลกอฮอล์รอบกายผู้ขับเพื่อประกอบการประมวลผลได้ด้วย นอกจากจะถูกใจกลุ่มผู้ปกครองที่ห่วงใยบุตรหลานวัยรุ่น ยังมีความต้องการนำไปใช้ทั้งในรถประจำทาง รถรับส่งนักเรียน รถขนส่งสินค้าและวัสดุมีพิษ จุดประสงค์เดียวคือต้องการลดการเกิดอุบัติเหตุจากการเมาแล้วขับ ซึ่งเป็นต้นเหตุหลักของการเสียชีวิตบนท้องถนน</p>
<p>ไม่มีรายงานว่า <name>ALC-LOCK</name> จะวางจำหน่ายในราคาเท่าใด รวมถึงแผนการจำหน่ายในพื้นที่อื่นนอกจากญี่ปุ่นในขณะนี้</p></body>
</news>
