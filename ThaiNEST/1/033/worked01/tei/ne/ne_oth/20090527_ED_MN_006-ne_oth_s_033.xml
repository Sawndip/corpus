<teiHeader>
<fileDesc>
<titleStmt>
  <title>เกมออนไลน์ Football Superstars เตรียมวางขายไตรมาส 3  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 15:01:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000059415  </bibl>
</sourceDesc>
</fileDesc>
</teiHeader>
<news>
<headline><name head="เกมออนไลน์">เกมออนไลน์ Football Superstars</name> เตรียมวางขายไตรมาส 3</headline>
<lead>หลังจากที่เปิดให้ทดสอบดาวน์โหลดเล่นฟรีกันมาเป็นระยะเวลาหนึ่งแล้ว ล่าสุดบริษัท ไซเบอร์สปอร์ต เผยเตรียมวางจำหน่าย<name head="เกมออนไลน์">เกมออนไลน์ Football Superstars</name> แบบกล่องตามร้านตัวแทนจำหน่ายในช่วงไตรมาสที่สามของปี ค.ศ.2009</lead>
<neck></neck>
<body><p><name head="เกมออนไลน์">เกมออนไลน์ Football Superstars</name> กำหนดให้ผู้เล่นควบคุมตัวละครที่มีเป้าหมายในการประสบความสำเร็จด้านสาขาอาชีพที่เกี่ยวกับฟุตบอล ซึ่งในฟรีเวอร์ชั่นผู้เล่นจะได้ควบคุมนักฟุตบอล 1 คน ฝึกฝนพัฒนาความสามารถแล้วลงเล่นในการแข่งขันระดับต่างๆ แล้วไต่เต้าไปสู่การเป็นนักฟุตบอลระดับโลก แต่ถ้าต้องการจะเป็นผู้บริหารสโมสรและมีสโมสรของตนเอง จะต้องจ่ายค่าบริการในการเล่น ซึ่งนักฟุตบอลในทีมจะถูกควบคุมโดยผู้เล่นอื่นๆ (ยกเว้นผู้รักษาประตูจะควบคุมโดย AI)</p>
<p>สำหรับเวอร์ชั่นกล่องจะวางจำหน่ายในราคา 19.99 ปอนด์สเตอร์ลิง มีการเพิ่มระบบการฝึกฝนใหม่ โหมดใหม่ พร้อมได้รับโอกาสซื้อสินค้าลิขสิทธิ์จาก <name>Puma</name> และ <name>Reebok</name> ขณะที่เวอร์ชั่นกล่องพรีเมี่ยมจะได้รับเวลาในการเล่นโหมดสร้างทีมจำนวน 3 เดือน พร้อมพันธบัตร 40 FS ซึ่งสามารถนำไปแลกเป็นเงินภายในเกมได้ พร้อมชุดไอเท็มผลิตภัณฑ์กีฬาจาก <name>Puma</name></p>
<p>ฟิล บุ๊กเกอร์ <name>ผู้จัดการฝ่ายขายและการตลาดบริษัทไซเบอร์สปอร์ต</name> ระบุว่า ขณะนี้มีผู้ลงทะเบียนเล่นเกมไปแล้วมากกว่า 3 แสนรายในฟรีเวอร์ชั่น และเชื่อว่าการนำเสนอตัวเกมแก่ผู้เล่นใหม่ผ่านทางร้านตัวแทนจำหน่ายจะช่วยเพิ่มประสบการณ์ในทางที่ดีแก่ผู้เล่นทุกคน</p>
<p>สตีฟ มาร์แชล <name>หัวหน้าฝ่ายครีเอทีฟ</name>ของไซเบอร์สปอร์ต ระบุว่า รู้สึกตื่นเต้นมากที่จะได้นำเสนอเกมผ่านร้านตัวแทนจำหน่ายซึ่งจะมีเนื้อหาพิเศษที่ดึงดูดใจผู้เล่นเก่าและใหม่ ด้วยเวอร์ชั่นกล่องสำหรับผู้ที่ต้องการสะสม</p></body>
</news>
