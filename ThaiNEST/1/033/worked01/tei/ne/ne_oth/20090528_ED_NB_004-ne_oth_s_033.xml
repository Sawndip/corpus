<teiHeader>
<fileDesc>
<titleStmt>
  <title>เลอโนโวปรับ ThinkCentre หวังขยายฐานลูกค้า  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 08:54:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8985  </bibl>
</sourceDesc>
</fileDesc>
</teiHeader>
<news>
<headline>ซิป้า ดึงพันธมิตรด้านธุรกิจเกมคอมพิวเตอร์จากญี่ปุ่น ร่วม<name>งานโรดโชว์ Thailand game 2009</name></headline>
<lead>สำนักงานส่งเสริมอุตสาหกรรมซอฟต์แวร์แห่ง ชาติ จับมือกับสมาคม THCA จากประเทศไต้หวัน เตรียมจัด<name>โรดโชว์ Thailand Game Industry Road Show in Thailand 2009</name> ดึงพันธมิตรด้านเกมคอมพิวเตอร์ 9 บริษัทร่วมงาน หวังโชว์ศักยภาพผู้ประกอบการไทย เพื่อเปิดโอกาสทางธุรกิจสู่ระดับโลก</lead>
<neck></neck>
<body><p>    นางสาวนิรชราภา ทองธรรมชาติ <name>รองผู้อำนวยการสำนักงานส่งเสริมอุตสาหกรรมซอฟต์แวร์แห่งชาติ</name> หรือ SIPA เปิดเผยว่า อุตสาหกรรมเกมและซอฟต์แวร์เป็นอุตสาหกรรมที่มีศักยภาพ มีโอกาสในการเติบโตได้อีกมากทั้งตลาดในประเทศและต่างประเทศ ซึ่งทาง SIPA พยายามส่งเสริมอุตสาหกรรมทางด้านการตลาดมาอย่างต่อเนื่อง โดยทางสมาคม THCA จากประเทศไต้หวัน ซึ่งเป็นพันธมิตรด้านธุรกิจซอฟต์แวร์ของ SIPA มาร่วมจัดโรดโชว์ในครั้งนี้ นับว่าเป็นปีที่ 2 ที่ได้ร่วมมือกัน และที่ผ่านมานับว่าประสบความสำเร็จเป็นอย่างมาก สามารถทำรายได้และดึงการลงทุนจากต่างชาติเข้าประเทศไทยผ่านงานดังกล่าวกว่า 20 ล้าน<name>บาท</name> โดยภายใน<name>งานโรดโชว์</name> ที่จะจัดขึ้นจะมีการนำคณะผู้แทนการค้าทางด้านเกมคอมพิวเตอร์จากประเทศ ไต้หวัน 9 บริษัท มาร่วมเจรจาธุรกิจ พร้อมเยี่ยมชมสตูดิโอฝ่ายผลิตเกมคอมพิวเตอร์ในประเทศไทย เพื่อโชว์ศักยภาพ และสร้างโอกาสทางธุรกิจ ระหว่างผู้ประกอบการทางด้านเกม ตลอดจน สร้างเครือข่ายทางธุรกิจให้แก่ผู้ประกอบการจากทั้งสองประเทศ </p>
<p>    ทั้งนี้ การจัด<name>งาน Thailand Game Industry Road Show in Thailand 2009</name> ครั้งนี้ ทางซิป้าคาดหวังว่าจะช่วยส่งเสริมให้อุตสาหกรรมเกมคอมพิวเตอร์ของประเทศไทย เป็นที่รู้จักมากยิ่งขึ้น อีกทั้งยังเป็นการประชาสัมพันธ์ศักยภาพของอุตสาหกรรมและความสามารถในการ พัฒนาเกมให้เป็นที่ประจักษ์แก่ผู้ประกอบการในต่างประเทศอีกด้วย </p></body>
</news>
