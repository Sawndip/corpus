<teiHeader>
<fileDesc>
<titleStmt>
  <title>รมว.ไอซีที เผย เหตุถอน 3G ออกจากที่ประชุม ครม. เพราะองค์ประชุมไม่พร้อม  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270159&tb=N255205  </bibl>
</sourceDesc>
</fileDesc>
</teiHeader>
<news>
<headline><name head="ดาวเทียม">ดาวเทียมธีออส</name> พร้อมให้บริการข้อมูลภาพถ่ายดาวเทียมแบบครบวงจร 1 มิ.ย.นี้</headline>
<lead><name head="ดาวเทียม">ดาวเทียมธีออส</name> ดาวเทียมสำรวจทรัพยากรดวงแรกของไทยพร้อมให้บริการข้อมูลภาพถ่ายดาวเทียมแบบ ครบวงจร 1 มิถุนายนนี้ นำร่องสำรวจพื้นที่ 3 จังหวัดชายแดนภาคใต้</lead>
<neck></neck>
<body><p>    คุณหญิงกัลยา โสภณพนิช <name>รัฐมนตรีว่าการกระทรวงวิทยาศาสตร์และเทคโนโลยี</name> กล่าวว่า สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ สทอภ. กระทรวงวิทยาศาสตร์และเทคโนโลยี เตรียมเปิดให้บริการข้อมูล<name head="ดาวเทียม">ดาวเทียม THEOS</name> ดาวเทียมสำรวจทรัพยากรดวงแรกของไทยในวันที่ 1 มิถุนายนนี้ โดยจะเป็นหน่วยงานกลางให้บริการข้อมูลภาพถ่ายจาก<name head="ดาวเทียม">ดาวเทียมธีออส</name>แบบครบวงจรให้ กับหน่วยงานทั้งภาครัฐและเอกชน เพื่อใช้ประโยชน์ในด้านต่างๆ ทั้งสำรวจพื้นที่เสี่ยงภัยธรรมชาติ พื้นที่เพาะปลูกเศรษฐกิจของประเทศ ป่าไม้ ทรัพยากรน้ำ ความมั่นคง ซึ่งขณะนี้ได้ลงนามบันทึกความร่วมมือกับกระทรวงทรัพยากรธรรมชาติและสิ่งแวด ล้อม กระทรวงมหาดไทย กรมแผนที่ทหาร กองบัญชาการทหารสูงสุด ทั้งนี้ เบื้องต้นยังได้สั่งการให้ สทอภ.นำร่องถ่ายภาพความหนาแน่นของประชากรในพื้นที่ 3 จังหวัดชายแดนภาคใต้ เพื่อช่วยป้องกันปัญหาความไม่สงบในพื้นที่ โดยจะเก็บภาพความเคลื่อนไหวทุกๆ 26 วัน ซึ่งประชาชนที่ต้องการใช้บริการภาพถ่ายดาวเทียมสามารถเข้าไปดูรายละเอียด เพิ่มเติมได้ที่ <name>www.gistda.or.th</name> </p>
<p>    ด้าน ดร.ธงชัย จารุพพัฒน์ <name>ผู้อำนวยการ สทอภ</name>.กล่าวว่า สทอภ.ยังจัดทำโครงการให้บริการข้อมูล<name head="ดาวเทียม">ดาวเทียมธีออส</name>ให้กับทั่วโลก เพื่อให้บริการข้อมูล<name head="ดาวเทียม">ดาวเทียมธีออส</name>และรองรับการใช้งาน โดยจัดตั้งสถานีรับสัญญาน<name head="ดาวเทียม">ดาวเทียมธีออส</name>ในต่างประเทศ พร้อมทั้งมี<name head="โครงการ">โครงการ THEOS Global Online</name> ที่ให้บริการข้อมูลภาพถ่ายกับต่างประเทศผ่านระบบออนไลน์ เบื้องต้นมี 10 ประเทศที่ติดต่อขอใช้บริการแล้ว อาทิ จีน สวีเดน นอร์เวย์ ฝรั่งเศส ญี่ปุ่น โดยคิดราคาภาพละ 114,510 บาท ซึ่งถือว่ามีราคาถูกกว่าประเทศคู่แข่งอย่างฝรั่งเศส </p></body>
</news>
