<teiHeader>
<fileDesc>
<titleStmt>
  <title>โซยุซทะยานฟ้าแล้ว! สถานีอวกาศอ้าแขนรับลูกเรือเพิ่มอีกเท่าตัว  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 19:42:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000059598  </bibl>
</sourceDesc>
</fileDesc>
</teiHeader>
<news>
<headline>โซยุซทะยานฟ้าแล้ว! สถานีอวกาศอ้าแขนรับลูกเรือเพิ่มอีกเท่าตัว</headline>
<lead>สถานีอวกาศพร้อมอ้าแขนรับลูกเรือเพิ่มเป็น 2 เท่าตัว หลังโซยุชทะยานฟ้านำนักบินอวกาศขึ้นไปประจำอีก 3 คน จาก 3 ชาติ เบลเยียม แคนาดา และรัสเซีย ไปพบกับลูกเรือที่ประจำอยู่ก่อนแล้วจากสหรัฐฯ ญี่ปุ่นและรัสเซีย เมื่อเชื่อมต่อสำเร็จศุกร์นี้ไอเอสเอสจะกลายเป็นสถานีอวกาศทีมีลูกเรือหลากหลายชาติ เบ็ดเสร็จจะมีลูกประจำสถานีอวกาศทั้งหมด 6 คน</lead>
<neck></neck>
<body><p><name head="ยาน">ยานโซยุซ (Soyuz)</name> ของรัสเซียทะยานฟ้าจากฐานปล่อย<name head="จรวด">จรวดไบโคนัวร์</name>ในคาซัคสถาน เมื่อเวลา 17.34 น. ตามเวลาประเทศไทย โดยรายงานของสเปซไฟลท์นาว มุ่งหน้าสู่สถานีอวกาศนานาชาติ (International Space Station: ISS) เพื่อนำนักบินอวกาศ 3 คน คือ แฟรงก์ เดอ ไวนน์ (Frank De Winne) จากเบลเยียม โรเบิร์ต เธิร์สก (Robert Thirsk) จากแคนาดา และ โรมัน โรมาเนนโก (Roman Romanenko) จากรัสเซีย ขึ้นไปประจำบนสถานีอวกาศ โดยยานจะเชื่อมต่อกับสถานีอวกาศศุกร์นี้</p>
<p>สำหรับนักบินอวกาศที่ประจำอยู่แล้วได้แก่ เจนนาดี พาดาลกา (Gennady Padalka) นักบินอวกาศจากรัสเซีย ไมเคิล บาร์รัตต์ (Michael Barratt) นักบินอวกาศจากองค์การบริหารการบินอวกาศสหรัฐฯ (นาซา) โคอิชิ วากาตะ (Koichi Wakata) นักบินอวกาศจากญี่ปุ่น ซึ่งแทนที่ทั้งสามจะแตะมือกับลูกเรือที่ขึ้นไปใหม่แล้วมุ่งหน้าเดินทางกลับโลกเหมือนเช่นเคย ครั้งนี้<name>บีบีซีนิวส์</name>ระบุว่าลูกเรือหน้าเก่าจะอยู่ประจำบนสถานีอวกาศร่วมกับลูกเรือชุดใหม่</p>
<p>การลำเลียงลูกเรือขึ้นไปประจำบนสถานีอวกาศใน<name head="ภารกิจ">ภารกิจเอกซ์พิดิชัน 20 (Expedition 20)</name> หนนี้เป็นครั้งแรกที่สถานีจะรองรับลูกเรือถึง 6 คน โดยหลังจากนี้ 4 เดือน เดอ ไวนน์ซึ่งมีกำหนดประจำบนสถานีอวกาศ 6 เดือนจะรับหน้าที่เป็นผู้บังคับการบนสถานีอวกาศใน<name head="ภารกิจ">ภารกิจเอกซ์พิดิชัน 21 (Expedition 21)</name> ซึ่งเป็นครั้งแรกเช่นกันที่ตัวแทนจากยุโรปได้รับหน้าที่นี้ แต่ช่วงแรกเขาได้รับหน้าที่เป็นวิศวกรประจำเที่ยว</p></body>
</news>
