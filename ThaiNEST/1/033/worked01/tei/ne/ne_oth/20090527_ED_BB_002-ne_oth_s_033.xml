<teiHeader>
<fileDesc>
<titleStmt>
  <title>เบ็นคิวดันยอดโน้ตบุ๊ค ขายผ่านช็อปทีทีแอนด์ที  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28817494.php?news_id=28817494  </bibl>
</sourceDesc>
</fileDesc>
</teiHeader>
<news>
<headline><name>เบ็นคิว</name>ดันยอดโน้ตบุ๊ค ขายผ่านช็อปทีทีแอนด์ที</headline>
<lead>เบ็นคิว เกาะกระแสขายฮาร์ดแวร์พร้อมบริการ จับมือพันธมิตรในกลุ่มสื่อสาร อัดฉีดแพ็คเกจขายโน้ตบุ๊คบันเดิลบรอดแบนด์ใช้ได้ไม่อั้น 1 ปี เพิ่มช่องทางขายผ่านช็อปทีทีแอนด์ที พร้อมเปิดโมเดลให้ผ่อนจ่าย หวังชดเชยรายได้โน้ตบุ๊คหดตัว 15% ต่อไตรมาส ฟากทีทีแอนด์ที เล็งลงทุนขยายเอดีเอสแอลเพิ่มอีกกว่าแสนพอร์ต หนุนเป้าลูกค้าแตะ 6 แสนรายปีนี้</lead>
<neck></neck>
<body><p>นายเควิน ลิน <name>ผู้จัดการทั่วไป เบ็นคิว (ไทยแลนด์)</name> กล่าวว่า แนวโน้มการให้บริการของผู้ให้บริการระบบสื่อสารทั่วโลกจะเริ่มขายดาต้า แพ็คเกจพร้อมกับตัวเครื่องมากขึ้น เพื่อเพิ่มรายได้ใหม่โดยเฉพาะในยุโรป และบางประเทศในเอเชีย เช่น ไต้หวัน ซึ่งปัจจุบันยอดขายพีซีกว่า 60-70% ของตลาดมาจากโอเปอเรเตอร์ ขณะที่ในไทยยังอยู่ในช่วงเริ่มต้น </p>
<p>ก่อนหน้านี้ ผู้ให้บริการระบบหลายรายเริ่มจับมือกับผู้ค้าเครื่องคอมพิวเตอร์ นำเสนอแคมเปญขายเครื่องพร้อมแอร์ไทม์ เช่น เอเซอร์ขายเครื่องพร้อมซิมเล่นเน็ตฟรีจากทรู ขณะที่ เอไอเอสจับมือกับอัสซุส ขายเน็ตบุ๊ค พร้อมแพ็คเกจอินเทอร์เน็ตราคาต่ำ</p>
<p>อย่างไรก็ตาม ล่าสุดบริษัทจับมือกับ บมจ. ทีทีแอนด์ที และอินเทล เปิดตัว<name head="โครงการ">โครงการ "แม็กซ์ไอคิว โน้ตบุ๊คอัจฉริยะ"</name> เสนอ<name head="โน้ตบุ๊ค">โน้ตบุ๊คเบ็นคิว</name>พร้อมแพ็คเกจบรอดแบนด์ใช้งานไม่อั้น 1 ปี ราคาเริ่มต้น 1.88 หมื่นบาท พร้อมออปชั่นให้เลือกผ่อนจ่าย โดยถือเป็นผู้ค้ารายแรกที่เริ่มวางจำหน่ายเครื่องในช็อปของผู้ให้บริการระบบ คือ ทีทีแอนด์ที </p>
<p>ทั้งนี้ เฟสแรกจะมีให้เลือกจำนวน 6 รุ่น นำร่องใน 6 จังหวัดคือ เชียงใหม่ เชียงราย อุบลราชธานี อุดรธานี ขอนแก่น และนครราชสีมา ก่อนจะขยายเฟสที่ 2 ไปยังตลาดทั่วประเทศช่วงไตรมาส 3 ปีนี้</p>
<p>นายพัทธกร พรศิริธิเวช <name>ผู้จัดการฝ่ายพัฒนาธุรกิจอาวุโส เบ็นคิว (ไทยแลนด์)</name> กล่าวว่า บริษัทคาดว่าแผนดังกล่าวจะช่วยเพิ่มยอดขายให้ได้ 5,000-8,000 เครื่องต่อไตรมาส จากปกติบริษัทมียอดขายโน้ตบุ๊คเฉลี่ย 10,000 เครื่องต่อไตรมาส </p>
<p>รวมทั้งคาดว่าจะส่งผลดีต่อรายได้รวมกลุ่มโน้ต บุ๊คของบริษัท เนื่องจากปัจจุบันแม้ยอดขายรวมจะคงที่ แต่รายได้ลดลงถึง 15% ต่อไตรมาส ซึ่งเป็นผลจากกระแสเน็ตบุ๊ค และราคาเฉลี่ยต่อเครื่องต่ำลง โดยปีนี้ ผู้บริโภคสามารถเป็นเจ้าของโน้ตบุ๊คราคาต่ำกว่า 1 หมื่นบาท</p>
<p>"นอกจากความร่วมมือกับโอเปอเรเตอร์แล้ว ปีนี้เรายังมีแผนขยายตลาดให้กว้างขึ้น โดยเฉพาะการวางสินค้าตามโมเดิร์น เทรด เช่น โลตัส และเพาเวอร์บาย รวมทั้งพยายามหาโปรเจคในกลุ่มองค์กรและสถาบันการศึกษา เพราะตลาดโน้ตบุ๊คโดยรวมตอนนี้ต้องบอกว่าแข่งขันกันรุนแรง แต่เราเชื่อว่า ตลาดยังกว้างมาก แม้จะมีรายใหม่ๆ เข้ามา" นายพัทธกรกล่าว </p>
<p>นายธีรศักดิ์ จีรอัศวพงศ์ <name>รองกรรมการผู้จัดการใหญ่ บมจ. ทีทีแอนด์ที</name> กล่าวว่า ความร่วมมือครั้งนี้จะช่วยลดช่องว่างในการเข้าถึงเทคโนโลยีของผู้ใช้ จากปัจจุบันไทยมีผู้ใช้อินเทอร์เน็ตเพียง 13 ล้านราย จากประชากรกว่า 65.4 ล้านคน ซึ่งจำนวนนี้เป็นผู้ใช้บรอดแบนด์เพียง 3 ล้านคน </p>
<p>เขาระบุว่า แผนการลงทุนครึ่งปีหลังจะขยายชุมสายย่อยเอดีเอสแอลอีกกว่าแสนพอร์ต เน้นพื้นที่กรุงเทพฯ และปริมณฑล จากปัจจุบันมีโครงข่ายครอบคลุมทั่วประเทศเกือบ 5 แสนพอร์ต แต่อยู่ในกรุงเทพฯ เพียงหลักหมื่นพอร์ต โดยตั้งเป้าปีนี้ จะมียอดลูกค้าบรอดแบนด์เพิ่มจาก 5 แสนรายเป็น 6 แสนราย</p></body>
</news>
