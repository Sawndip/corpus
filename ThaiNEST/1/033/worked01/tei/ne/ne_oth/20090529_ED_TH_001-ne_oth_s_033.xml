<teiHeader>
<fileDesc>
<titleStmt>
  <title>เอชพีชูMPSช่วยองค์กรลดต้นทุนงานพิมพ์  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-29 09:20:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/9240  </bibl>
</sourceDesc>
</fileDesc>
</teiHeader>
<news>
<headline>เอชพีชูMPSช่วยองค์กรลดต้นทุนงานพิมพ์</headline>
<lead>มั่นใจโครงสร้างพื้นฐานรองรับได้ทุกอุตสาหกรรม เสริมด้วยแอพพลิเคชันหลากหลายตามความต้องการ เน้นประหยัด-เพิ่มประสิทธิภาพ พร้อมมอบสัญญาบริการที่มีความยืดหยุ่น เผยปี 52 เล็งเจาะ 3 กลุ่ม ภาครัฐ การเงิน โรงพยาบาล...</lead>
<neck></neck>
<body><p>นายสมชัย สูงสว่าง ผู้จัดการทั่วไป กลุ่มธุรกิจภาพพิมพ์และการพิมพ์ และกลุ่มผลิตภัณฑ์คอนซูเมอร์ บริษัท ฮิวเลตต์-แพคการ์ด (ประเทศไทย) จำกัด หรือ เอชพี กล่าวว่า จากวิกฤตการณ์และภาวะเศรษฐกิจที่ผันผวนในปัจจุบัน บริษัทฯ จึงเสนอบริการเพื่อช่วยลดค่าใช้จ่ายแก่องค์กรขนาดใหญ่ ด้วย<name head="บริการ">บริการ HP Managed Print Services (MPS)</name> ที่สามารถประหยัดค่าใช้จ่ายด้านการจัดการงานพิมพ์ภายในสำนักงานได้ถึง 30% นอกจากนี้ ลูกค้ายังสามารถอัพเกรดอุปกรณ์เครื่องพิมพ์เพื่อลดค่าใช้จ่ายและต้นทุนรวม ขณะเดียวกัน ก็ช่วยสร้างประสิทธิภาพจากการบริหารต้นทุนค่าใช้จ่ายและอุปกรณ์เดิมได้เป็นอย่างดี</p>
<p><name>ผจก.ทั่วไป</name> กลุ่มธุรกิจภาพพิมพ์และการพิมพ์ และกลุ่มผลิตภัณฑ์คอนซูเมอร์ ของเอชพี กล่าวต่อว่า <name head="บริการ">บริการ MPS</name> ถือเป็นบริการขั้นพื้นฐานที่สามารรรองรับการดำเนินได้ทุกภาคอุตสาหกรรม หากลูกค้าต้องการจัดการและเพิ่มประสิทธิภาพให้แก่<name head="เครื่องพิมพ์">เครื่องพิมพ์ เอชพี</name>ก็มีการประเมินขั้นต้นที่เรียกว่า <name>HP Optimization Assessment</name> เพื่อวางแผนพัฒนาการใช้งานเครื่องพิมพ์และปรับสภาพแวดล้อมการพิมพ์ให้เกิดประสิทธิภาพสูงสุด โดยการจัดหาซอฟต์แวร์โซลูชันด้านการจัดการเอกสาร อาทิ ด้านความปลอดภัย คำนวณการคืนทุน หรือ การทำสำเนาภาพเอกสาร เป็นต้น </p>
<p>นายสมชัย กล่าวอีกว่า นอกจากนี้ เอชพียังมีบริการเพื่อช่วยลูกค้าระดับองค์กรที่มีการบริหารจัดการกระแสเงินสด ด้วยสัญญาให้บริการที่มีความยืดหยุ่น เพื่อเพิ่มทางเลือกในการผ่อนชำระตามความต้องการของลูกค้า อาทิ สัญญารายเดือน รายไตรมาส หรือรายครึ่งปี แทนการชำระทั้งหมดภายในครั้งเดียว ส่วนลูกค้าที่ต้องการยืดระยะการเปลี่ยนเครื่องพิมพ์ ก็สามารถใช้บริการประกันสินค้าหลังการขายที่คุ้มครองนานกว่าระยะประกันมาตรฐาน 12 เดือน หากเลือกทำสัญญาบริการเครื่องพิมพ์ หรือ<name head="เครื่องพิมพ์">เครื่องพิมพ์มัลติฟังก์ชัน (MFP)</name> นาน 3-5 ปี ลูกค้ายังได้รับสิทธิไม่ชำระค่าใช้จ่ายใดๆ ในช่วง 12 เดือนแรกของสัญญาได้อีกด้วย </p>
<name>ผจก.ทั่วไป</name> กลุ่มธุรกิจภาพพิมพ์และการพิมพ์ และกลุ่มผลิตภัณฑ์คอนซูเมอร์ ของเอชพี กล่าวด้วยว่า ในปี 2552 นี้ บริษัทฯ วางแผนที่จะขยายฐานลูกค้าในกลุ่มอุตสาหกรรมภาครัฐ การเงิน และโรงพยาบาล เนื่องจาก ลูกค้ากลุ่มดังกล่าวมีศักยภาพและความต้องการในการลงทุนด้านเทคโนโลยีในระยะยาวอย่างต่อเนื่อง ด้วยนวัตกรรมทางเทคโนโลยีที่ช่วยลดค่าไฟและประหยัดการใช้พลังงานถึง 50% รวมถึง การประเมินและปรับลดจำนวนเครื่องพิมพ์ตามความเหมาะสมในการใช้งาน อย่างไรก็ตาม เอชพียังมีนวัตกรรมเพื่อการดำเนินงานและการลงทุน เพื่อส่งเสริมการเติบโตทางธุรกิจในระยะยาว ด้วยโซลูชันที่มีความแข็งแกร่งในอุตสาหกรรมภาพและการพิมพ์ ด้วยการนำเสนอโซลูชันที่เหมาะสมกับแต่ละอุตสาหกรรม</p></body>
</news>
