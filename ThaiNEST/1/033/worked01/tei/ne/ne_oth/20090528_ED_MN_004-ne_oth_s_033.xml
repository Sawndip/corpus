<teiHeader>
<fileDesc>
<titleStmt>
  <title>�ระนองรักษ์�ฝันปั้นสนง.สถิติฯ มันสมองชาติ-สู่ยุคไร้กระดาษ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 11:25:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000059779  </bibl>
</sourceDesc>
</fileDesc>
</teiHeader>
<news>
<headline>�ระนองรักษ์�ฝันปั้นสนง.สถิติฯ มันสมองชาติ-สู่ยุคไร้กระดาษ</headline>
<lead>ระนองรักษ์ให้นโยบายสำนักงานสถิติฯฉลองครบ 46 ปี ทำหน้าที่เป็นมันสมองของชาติ มีการเก็บและสำรวจข้อมูลที่ถูกต้องรวดเร็ว ด้านสำนักงานสถิติฯเดินหน้าก้าวเข้าสู่ยุคไร้กระดาษเต็มตัว เตรียมภายใน ก.ค. 53 เสนอของงบซื้อเครื่องสแกนขนาดใหญ่ และเล็กรวม 60 ล้านบาท</lead>
<neck></neck>
<body><p>ร.ต.หญิง ระนองรักษ์ สุวรรณฉวี <name>รัฐมนตรีว่าการกระทรวงเทคโนโลยีสารสนเทศและการสื่อสาร(ไอซีที)</name> เปิดเผยหลังตรวจเยี่ยมสำนักงานสถิติแห่งชาติ ในโอกาสฉลองครบรอบ 46 ปีของการติดตั้งคอมพิวเตอร์เครื่องแรกของประเทศที่สำนักงานสถิติแห่งชาติว่า มีความคาดหวังให้สำนักงานสถิติฯเป็นเสมือนมัน สมองของประเทศชาติทั้งเรื่องการคิดคำนวณ เรื่องเศรษฐกิจ สังคม และการศึกษา โดยหวังให้มีการสำรวจและการวิเคราะห์ข้อมูลได้อย่างถูกต้องและรวดเร็วมากที่สุด</p>
<p>นอกจากนี้ยังได้กล่าวถึงกรณีการถอนเรื่องโครงการ <name>3G</name> ออกจากที่ประชุม ครม. เมื่อวันที่ 26 พ.ค.ที่ผ่านมาว่าเป็นเพราะไอซีทียังไม่ได้รับเอกสารแสดงความคิดเห็นจากกระทรวงการคลังจึงจำเป็นต้องถอนเรื่องออกก่อน แต่อย่างไรก็ตามคาดว่าจะนำเรื่องเข้าครม.อีกครั้งในสัปดาห์หน้า</p>
<p>นางธนนุช ตรีทิพยบุตร <name>เลขาธิการ สำนักงานสถิติแห่งชาติ(สสช.)</name> เปิดเผยว่า ขณะนี้สำนักงานสถิติฯ ได้เริ่มทำการแปลงข้อมูลแบบสอบถามในรูปแบบกระดาษให้มาอยู่ในรูปอิเล็กทรอนิกส์แล้ว ด้วยเครื่องสแกนขนาดใหญ่ซึ่งสามารถสแกนข้อมูลได้พร้อมกันทั้งด้านหน้า-ด้านหลังด้วยความเร็ว 70 แผ่น/นาที หรือสแกนได้ 29,000 แผ่น/เครื่อง/วัน จำนวน 6 เครื่องด้วย<name head="ระบบ">ระบบ Intelligent Character Recognition (ICR)</name> และขณะนี้กำลังยื่นของบประมาณกลางปี 60 ล้าน<name>บาท</name> แบ่งเป็น 30 ล้าน<name>บาท</name>นำมาจัดซื้อเครื่องสแกนขนาดใหญ่ และอีก 30 ล้าน<name>บาท</name> เพื่อจัดซื้อเครื่องสแกนขนาดเล็กซึ่งมีความเร็วในการสแกน 45 แผ่น/นาทีเพื่อนำไปติดตั้งที่สำนักงานสถิติจังหวัดรวม 75 จังหวัด เพื่อร่นระยะการจัดส่งแบบสอบถาม คาดถ้าทำได้จะทำให้สำนักงานสถิติแห่งชาติใช้เวลาในการประมวลผลแบบสอบถามหลังเก็บแบบสอบถามประมาณ 3 เดือนซึ่งน้อยกว่าอดีตที่ใช้เวลาถึง 2 ปีครึ่ง โดยปัจจุบันได้นำระบบดังกล่าวมาใช้สำหรับทำแบบสำรวจคนว่างงานซึ่งทำทุกเดือน และปีหน้ามีโครงการที่จะใช้เครื่องสแกนในการแปลงข้อมูลแบบสำรวจสำมะโนประชากรปี 2553 ซึ่งจะเริ่มในเดือน ก.ค.ปีนี้</p>
<p>นอกจากนี้ สำนักงานสถิติฯ ยังได้เปิดตัวศูนย์สารสนเทศแห่งชาติ โดยใช้<name head="เทคโนโลยี">เทคโนโลยี Web Services</name> เพื่อเชื่อมโยงข้อมูลและแลกเปลี่ยนข้อมูลสถิติของภาครัฐ โดยเฟสแรกเป็นการมุ่งให้หน่วยงานรัฐเข้าถึงข้อมูลซึ่งปัจจุบันมีข้อมูลเกือบ 3,000 รายการ ส่วนเฟสสอง ปี 2553 จะรวมข้อมูลของแต่ละจังหวัดเข้าไปด้วย และเฟสสาม ปี 2554 จะร่วมกับบริษัทเอกชนนำข้อมูลการสำรวจต่างๆที่เป็นประโยชน์มารวมไว้ที่ศูนย์ดังกล่าว เพื่อให้หน่วยงานทั้งภาครัฐและเอกชนได้นำไปใช้ประโยชน์ โดยศูนย์ดังกล่าวปัจจุบันมีข้อมูลที่สำนักงานสถิติฯจัดทำย้อนหลังได้ถึงปี 2529</p></body>
</news>
