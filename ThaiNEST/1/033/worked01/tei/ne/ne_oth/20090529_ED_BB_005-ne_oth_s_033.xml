<teiHeader>
<fileDesc>
<titleStmt>
  <title>อดีตนักวิจัยลุยธุรกิจนวัตกรรมสุขภาพ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/29/news_28832431.php?news_id=28832431  </bibl>
</sourceDesc>
</fileDesc>
</teiHeader>
<news>
<headline>อดีตนักวิจัยลุยธุรกิจนวัตกรรมสุขภาพ</headline>
<lead>อดีต<name>นักวิจัยมหิดล</name>เปิดบริษัทที่ปรึกษาทางการ ตลาด ทุนจดทะเบียน 1 ล้าน<name>บาท</name> จับมือผู้ประกอบการด้านเทคโนโลยีดูแลผู้ป่วยทางไกล ชู "นวัตกรรมสุขภาพ" ฟื้นท่องเที่ยวไทย</lead>
<neck></neck>
<body><p>น.พ.กำพล ศรีวัฒนกุล <name head="ประธาน">ประธาน บริษัท ไบโอคอนซัลท์ จำกัด</name> กล่าวว่า ได้ลงทุนจัดตั้งบริษัทที่ปรึกษาทางการตลาด QACT (Quality Affordable care Thailand) ทุนจดทะเบียน 1 ล้าน<name>บาท</name> พร้อมทั้งมองหาพาร์ทเนอร์ร่วมลงทุน ซึ่งเป็นกิจกรรมที่จะผลักดันให้โครงการเครือข่ายธุรกิจนวัตกรรมการท่อง เที่ยวทางการแพทย์เกิดขึ้นจริง </p>
<p>เครือข่ายธุรกิจฯ เป็นความพยายามผลักดันของผู้ประกอบการธุรกิจโรงพยาบาล โรงแรม สปาเพื่อสุขภาพและสำนักงานนวัตกรรมแห่งชาติ (สนช.) ที่ต้องการสร้างความแข็งแกร่งให้กับภาคการท่องเที่ยวด้วย "นวัตกรรมสุขภาพ"</p>
<p>QACT อยู่ระหว่างสร้างความร่วมมือกับภาคธุรกิจกว่า 10 บริษัท ที่เกี่ยวข้องกับเทคโนโลยีที่ช่วยติดตามและดูแลผู้ป่วยอย่างใกล้ชิด เช่น เครื่องมือติดตามผลการรักษาในผู้ป่วยเบาหวาน เครื่องตรวจคลื่นหัวใจและคลื่นสมองสำหรับผู้ป่วย<name head="โรค">โรคหัวใจ</name>และ<name head="โรค">โรคทางสมอง</name> รวมทั้งการฝังชิพสำหรับผู้ป่วย<name head="โรค">โรคสมองเสื่อม</name> และการรวบรวมข้อมูลผลักดัน<name head="โครงการ">โครงการลองสเตย์</name> รองรับนักท่องเที่ยวญี่ปุ่น </p>
<p>"ยังมีสมุนไพรอีกหลายชนิดที่มีศักยภาพ สามารถพัฒนาเป็นผลิตภัณฑ์ต้านเชื้อไวรัส หรือมีความเป็นไปได้ในการผลิตเป็นวัคซีน และยารักษาโรคอุบัติใหม่ที่เกิดจากเชื้อไวรัส เช่น สมุนไพรซึ่งมีถิ่นกำเนิดอยู่ทางภาคเหนือชื่อว่า <name>“คาวตอง”</name> มีคุณสมบัติต้านเชื้อไวรัสที่มีเปลือกหุ้ม จึงมีความเป็นไปได้ที่จะนำมาศึกษาเพิ่มเติม ใช้เสริมประสิทธิภาพกับสมุนไพรชนิดอื่น โดยมีข้อมูลทางวิชาการยืนยัน" น.พ.กำพล อดีตอาจารย์และนักวิจัยด้าน<name>สเต็มเซลล์</name> คณะ<name>วิทยาศาสตร์</name> มหาวิทยาลัยมหิดล กล่าว</p>
<p>นายโฆสิต สุวินิจจิต <name>ที่ปรึกษาด้านการตลาด บริษัท ยูนอวัส (ประเทศไทย)</name> และอดีต<name>ประธานเจ้าหน้าที่บริหารกรรมการผู้จัดการ บริษัท มีเดีย ออฟ มีเดียส์ จำกัด ( มหาชน )</name> กล่าวว่า ส่วนตัวมีความสนใจที่จะพัฒนานวัตกรรมเพื่อสุขภาพ โดยมีแนวคิดที่จะนำเข้า<name head="อุปกรณ์">อุปกรณ์กรองอากาศ</name>แบบพกพาจากอเมริกามาจำหน่ายในไทย </p>
<p>“<name>เครื่องกรองอากาศ</name>แบบพกพา ราคานำเข้าประมาณ 5,000 <name>บาท</name> กรองอากาศจากเชื้อไวรัสไข้หวัดใหญ่ในระยะ 1 ฟุต โดยมีผลงานวิจัยยืนยัน จึงมั่นใจว่าผลิตภัณฑ์นี้จะเป็นที่สนใจของกลุ่มคนรักสุขภาพ ที่ต้องการป้องกันตัวเองจากโรคระบาดที่มีสาเหตุจากไวรัส” นายโฆสิต กล่าวในเวทีสัมมนาระดมความคิดเห็นเรื่องการใช้นวัตกรรมเพื่อป้องกันการระบาด ของ<name>ไข้หวัดใหญ่สายพันธุ์ใหม่ 2009 (H1N1)</name> วานนี้ (28 พค.) ที่โรงแรมสยามซิตี้ จัดโดยสำนักงานนวัตกรรมแห่งชาติ</p></body>
</news>
