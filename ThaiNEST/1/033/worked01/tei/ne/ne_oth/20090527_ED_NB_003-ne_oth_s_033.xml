<teiHeader>
<fileDesc>
<titleStmt>
  <title>รมว.ไอซีที เผย เหตุถอน 3G ออกจากที่ประชุม ครม. เพราะองค์ประชุมไม่พร้อม  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270159&tb=N255205  </bibl>
</sourceDesc>
</fileDesc>
</teiHeader>
<news>
<headline>รมว.ไอซีที เผย เหตุถอน <name>3G</name> ออกจากที่ประชุม ครม. เพราะองค์ประชุมไม่พร้อม</headline>
<lead>รัฐมนตรีว่าการกระทรวงเทคโนโลยี สารสนเทศและการสื่อสาร เผย เหตุถอนวาระ <name>3G</name> ออกจากที่ประชุมคณะรัฐมนตรีวานนี้ (26 พ.ค.52) เนื่องจากองค์ประชุมด้านการจัดหางบประมาณในการดำเนินการ <name>3G</name> ไม่พร้อมจึงไม่สามารถเจรจาด้านงบประมาณได้</lead>
<neck></neck>
<body><p>ร้อยตรีหญิงระนองรักษ์ สุวรรณฉวี <name>รัฐมนตรีว่าการกระทรวงเทคโนโลยีสารสนเทศและการสื่อสาร</name> หรือ ไอซีที เปิดเผยถึงกรณีที่ได้ถอนวาระเรื่อง <name>3G</name> ออกจากที่ประชุมคณะรัฐมนตรีเมื่อวานนี้ (26 พ.ค.52) ว่า ได้ถอน<name head="วาระ">วาระ 3G</name> ออกไปเนื่องจากการดำเนินโครงการ <name>3G</name> ขณะนี้ยังอยู่ระหว่างขั้นตอนการจัดหางบประมาณจำนวน 24,000 ล้าน<name>บาท</name> ซึ่งจำเป็นต้องมีการหารือกับกระทรวงการคลังโดยตรง แต่การประชุมที่ผ่านมา<name head="รัฐมนตรีว่าการกระทรวง">รัฐมนตรีว่าการกระทรวงการคลังติดภารกิจต่างประเทศ</name> ไม่สามารถเข้าร่วมประชุมได้ จึงเป็นผลให้<name head="วาระ">วาระ 3G</name> จะไม่มีความคืบหน้าใดๆ เช่นกัน ด้วยเหตุนี้จึงได้ยก<name head="วาระ">วาระ 3G</name> ออกจากที่ประชุม และคาดว่าในการประชุมคณะรัฐมนตรีสัปดาห์หน้า จะนำ<name head="วาระ">วาระ 3G</name> เข้าหารือในที่ประชุมอีกครั้งหนึ่ง โดยหวังว่าจะได้ข้อสรุปในด้านงบประมาณจากกระทรวงการคลัง ว่าจะมีการกู้เงินจากแหล่งใด เพื่อให้บริษัท ทีโอที จำกัด (มหาชน) เป็นผู้รับผิดชอบดำเนินการโครงการ <name>3G</name> ต่อไป 
<p>   <name>รัฐมนตรีว่าการกระทรวงไอซีที</name> ยังกล่าวถึงกรณีที่ได้ลดงบประมาณในการดำเนิน<name head="โครงการ">โครงการ 3G</name> จาก 29,000 ล้าน<name>บาท</name>ในสมัยรัฐบาลก่อนหน้านี้ เหลือเพียง 24,000 ล้าน<name>บาท</name> ว่าเนื่องจากการวางงบประมาณ 29,000 ล้าน<name>บาท</name>ก่อนหน้านี้นั้น ยังอยู่ในช่วงที่ความนิยม <name>3G</name> ยังสูง อุปกรณ์ต่างก็มีราคาสูงเช่นกัน แต่ถึงขณะนี้มีการพัฒนาไปถึง<name head="ระบบ">ระบบ 4G</name> แล้วในหลายประเทศ ทำให้ราคาของอุปกรณ์ในการดำเนินการ <name>3G</name> ลดลงตามกลไกของตลาด จึงเป็นผลให้มีการลดงบประมาณลงในที่สุด </p></body>
</news>
