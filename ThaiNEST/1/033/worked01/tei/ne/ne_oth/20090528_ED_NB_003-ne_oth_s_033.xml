<teiHeader>
<fileDesc>
<titleStmt>
  <title>รมว.วิทย์ ประทับใจติดโผ 1 ใน 5 รมต.ที่ประชาชนพอใจผลงาน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280274&tb=N255205  </bibl>
</sourceDesc>
</fileDesc>
</teiHeader>
<news>
<headline>ก.ไอซีที จับมือ วิศวฯ จุฬาฯ จัดทำเทคโนโลยีสิ่งอำนวยความสะดวกสำหรับผู้พิการ</headline>
<lead></lead>
<neck></neck>
<body><p>กระทรวงเทคโนโลยีสารสนเทศและการสื่อสาร หรือไอซีที ร่วมมือคณะวิศวกรรมศาสตร์ จุฬาลงกรณ์มหาวิทยาลัย ส่งเสริมและต่อยอดการคิดค้นและประดิษฐ์ เทคโนโลยีสิ่งอำนวยความสะดวกสำหรับผู้พิการ ภายใต้โครงการพัฒนาสังคมแห่งความเท่าเทียมด้วย ICT โดยเทคโนโลยีสิ่งประดิษฐ์เพื่อผู้พิการที่กระทรวงไอวีทีให้การสนับสนุนจัดทำ ขึ้นนั้น มีทั้งเพื่อการเรียนรู้ด้านวิชาการและความบันเทิง อาทิ ระบบสอนผู้พิการทางสายตาเขียนหนังสือ ที่ช่วยสอนผู้พิการทางสายตาเขียน<name head="ตัวอักษร">ตัวอักษรภาษาอังกฤษ</name>โดยใช้หลักการทางเสียง สองมิติ ซึ่งประโยชน์ที่ผู้พิการจะได้รับ เช่น การเปิดบัญชีธนาคาร การเขียนรายละเอียดหรือประวัติส่วนตัว โปรแกรมอ่านหนังสือและสร้างหนังสือเสียงเพื่อผู้บกพร่องทางการมองเห็น ทำให้ผู้พิการสามารถอ่านหนังสือต่าง ๆ ได้กว้างขวาง เพิ่มพูนความรู้มากขึ้น โปรแกรมการแปลงอักขระภาษาอังกฤษให้เป็นเสียงพูดภาษาไทย จะช่วยให้ผู้พิการเข้าถึงการเรียนรู้ภาษาอังกฤษในอีกรูปแบบที่เป็นต้นฉบับ ภาษาที่แท้จริง และเกมด้านความบันเทิงสำหรับผู้พิการทางการมองเห็นที่มีชื่อว่า <name>Hand Dances</name> ซึ่งจะควบคุมการเล่นผ่านรีโมทคอนโทรลและมีเสียงประกอบขณะเล่นเกม เพื่อการฝึกสมาธิ การฟัง และการแยกแยะเสียงจากแต่ละเกม ตลอดจนเสียงเพลงประกอบที่ทำให้ผู้พิการได้ผ่อนคลายอีกด้วย </p>
<p>    ทั้งนี้ โปรแกรมเทคโนโลยีสิ่งอำนวยความสะดวกสำหรับคนพิการ อยู่ระหว่างการพัฒนาให้สามารถใช้ในระบบออนไลน์ได้ เพื่อนำไปเผยแพร่ให้เกิดประโยชน์สู่ผู้พิการทั่วประเทศได้ </p></body>
</news>
