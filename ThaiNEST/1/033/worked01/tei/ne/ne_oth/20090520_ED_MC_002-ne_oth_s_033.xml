<teiHeader>
<fileDesc>
<titleStmt>
  <title>ยานแอตแลนติสปล่อยกล้องฮับเบิลคืนสู่วงโคจรแล้ว  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-20 12:12:45  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://news.mcot.net/technology/inside.php?value=bmlkPTk0MzA1Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline><name head="ยาน">ยานแอตแลนติส</name>ปล่อย<name head="กล้อง">กล้องฮับเบิล</name>คืนสู่วงโคจรแล้ว</headline>
<lead>ฮิวส์ตัน 20 พ.ค.- <name head="ยานกระสวยอวกาศ">ยานกระสวยอวกาศแอตแลนติส</name> ปล่อย <name head="กล้องโทรทรรศน์อวกาศ">กล้องโทรทรรศน์อวกาศฮับเบิล</name> กลับเข้าสู่วงโคจรแล้ว อันเป็นการเสร็จสิ้นภารกิจสุดท้ายขององค์การนาซาในการซ่อมแซมและปรับปรุง</lead>
<neck></neck>
<body><p>เมแกน แมคอาร์เทอร์ ผู้เชี่ยวชาญบน<name head="ยาน">ยานแอตแลนติส</name> บังคับแขนกลยก<name head="กล้อง">กล้องฮับเบิล</name>ออกจากห้องเก็บสินค้า และปล่อยกลับสู่วงโคจรที่ระดับความสูง 560 กิโลเมตรเหนือทวีปแอฟริกา</p>
<p>นักบินอวกาศบน<name head="ยาน">ยานแอตแลนติส</name>ปฏิบัติภารกิจในอวกาศ 5 ครั้ง ในการซ่อมแซมและปรับปรุง<name head="กล้อง">กล้องฮับเบิล</name>  โดยเพิ่งเสร็จสิ้นภารกิจในอวกาศครั้งที่ 5 ซึ่งเป็นครั้งสุดท้ายเมื่อวันจันทร์ที่ผ่านมา โดยใช้เวลาการปฏิบัติภารกิจ 7 ชั่วโมง ทุกสิ่งสำเร็จลงด้วยดี ไม่มีข้อผิดพลาด  ทั้งนี้ ตลอดภารกิจทั้ง 5 ครั้งในอวกาศ นักบินอวกาศทำการใส่อุปกรณ์ใหม่ 2 รายการ และซ่อมแซมอุปกรณ์เดิม 2 รายการให้กับ<name head="กล้อง">กล้องฮับเบิล</name>  ส่งผลให้ต่อแต่นี้ <name head="กล้อง">กล้องฮับเบิล</name>จะปฏิบัติหน้าที่ได้เต็มประสิทธิภาพ ซึ่งจะทำให้นักดาราศาสตร์ได้รับข้อมูลใหม่ ๆ ของจักรวาล โดยจะทำหน้าที่ได้อย่างน้อย 5 ปี ก่อนที่จะถูกแทนที่ด้วยกล้องรุ่นใหม่ที่ทันสมัยกว่า</p>
<p><name head="ยาน">ยานแอตแลนติส</name>จะเดินทางกลับโลกในวันศุกร์นี้ หลังจากอยู่ในอวกาศนาน 11 วัน โดยยานจะร่อนลงจอดที่ศูนย์อวกาศเคนเนดี รัฐฟลอริดา.</p></body>
</news>
