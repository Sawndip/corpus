<teiHeader>
<fileDesc>
<titleStmt>
  <title>ทรูมูฟปลื้มลูกค้าทะลุ15ล.รายแถมกำไรพุ่ง  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 09:20:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8739  </bibl>
</sourceDesc>
</fileDesc>
</teiHeader>
<news>
<headline>ทรูมูฟปลื้มลูกค้าทะลุ15ล.รายแถมกำไรพุ่ง</headline>
<lead></lead>
<neck></neck>
<body><p>นายสุภกิจ วรรธนะดิษฐ์ <name>หัวหน้าคณะผู้บริหาร ด้านการพาณิชย์ บริษัท ทรู มูฟ จำกัด</name> กล่าวว่าขณะนี้ทรูมูฟมีฐานลูกค้า 15 ล้านราย แบ่งเป็นลูกค้าใหม่ที่เข้ามาในระบบ 2.5 แสนราย ผู้ใช้ระบบแบบเติมเงิน หรือ<name>พรีเพด</name>จำนวน 14 ล้านราย และแบบจดทะเบียน หรือ<name>โพสต์เพด</name> จำนวน 1 ล้านราย ส่วนรายได้ช่วงไตรมาส 1 ปี2552 เติบโตขึ้น 3% ทำให้มีผลกำไรโตขึ้น 38% เนื่องจากจ่ายค่าเชื่อมต่อโครงข่ายหรือ<name>อินเทอร์เนชั่นแนล ชาร์จ หรือไอซี</name> ไม่ถึง 30 ล้านบาท จากไตรมาส 4 ปี 2551 ที่ผ่านมา ที่ต้องจ่ายจำนวน 130 ล้านบาท ทั้งนี้ หากเป็นรายได้ต่อเลขหมายต่อเดือนแบบรายเดือนประมาณ 400 บาท ส่วนเติมเงินประมาณ 100 กว่าบาท ขณะที่รายได้จาก<name head="บริการ">บริการนอนวอยซ์</name>เติบโต 13% แต่ถ้าเทียบปีต่อปีเมื่อจบไตรมาสแรกเติบโตขึ้น 17% นอกจากนี้ ยังคาดว่าปี 2555 หรืออีกไม่เกิน 3 ปี <name head="บริการ">บริการนอนวอยซ์</name>จะเติบโตสูงถึง 20%</p>
<p>หน.คณะ<name>ผู้บริหาร ด้านการพาณิชย์ บริษัท ทรู มูฟ</name> กล่าวต่อว่า ล่าสุดทรูมูฟฉลองลูกค้า 15 ล้านราย และขอบคุณลูกค้าทั่วประเทศด้วยการจับมือทรูมิวสิค ประกาศจัดคาราวาน<name head="คอนเสิร์ต">คอนเสิร์ต TrueMusic Party ตอน ทรูมูฟดูฟรียกก๊วน 45 แห่งทั่วไทย</name> ทั้งนี้ เป็นกลยุทธ์มิวสิคมาร์เก็ตติ้ง เข้าถึงไลฟ์สไตล์คนรุ่นใหม่ทั่วประเทศผ่านดนตรีกับศิลปินจากหลากค่าย อาทิ RS Sony Music Entertainment LOVEiS Sony (Thailand) Warner Music (Thailand) และ True Fantasia  </p>
<p>นายสุภกิจ กล่าวด้วยว่า มิวสิคมาร์เก็ตติ้งเป็นอีกกลยุทธ์ ที่ทำให้ฐานลูกค้าเพิ่มขึ้นโดยเฉพาะวัยรุ่น และหนึ่งในสามของลูกค้าเราเป็นกลุ่มนี้ ทั้งนี้ คอนเสิร์ตดังกล่าวจะจัดขึ้นตั้งแต่เดือนมิ.ย.�พ.ย.2552 โดยแบ่งเป็น 2 ช่วงคือ เดือนมิ.ย.�ส.ค.2552 เหล่ากระโปรงบานขาสั้น และนิสิต นักศึกษา เตรียมพบกับความมันส์ก่อนใคร ทรูมูฟยกขบวนไปสร้างความมันส์ถึงรั้วโรงเรียนและมหาวิทยาลัยชั้นนำ และเดือนก.ย.�พ.ย.2552 ณ ห้างสรรพสินค้าชั้นนำ ลูกค้าทรูมูฟทั่วไทยเตรียมดูฟรียกก๊วนกันถึงถิ่น 45 แห่งทั่วไทย</p></body>
</news>
