<teiHeader>
<fileDesc>
<titleStmt>
  <title>สหรัฐฯ เตรียมลงทุนโรงงานผลิตพลาสติกชีวภาพในไทยแห่งที่ 2  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204240180&tb=N255204  </bibl>
</sourceDesc>
</fileDesc>
</teiHeader>
<news>
<headline>สหรัฐฯ เตรียมลงทุนโรงงานผลิตพลาสติกชีวภาพในไทยแห่งที่ 2</headline>
<lead><name>รัฐมนตรีว่าการกระทรวงวิทยาศาสตร์และ เทคโนโลยี</name> เปิดเผยสหรัฐอเมริกาเตรียมลงทุนโรงงานผลิตพลาสติกชีวภาพในไทยแห่งที่ 2 เนื่องจากมีความพร้อมด้านแหล่งวัตถุดิบสูง</lead>
<neck></neck>
<body><p>คุณหญิงกัลยา โสภณพนิช <name>รัฐมนตรีว่าการกระทรวงวิทยาศาสตร์และเทคโนโลยี</name> กล่าวภายใน<name head="งานสัมนาเรื่อง">งานสัมมนาเรื่อง “Bioplastics Industry Initiatives: Thailand’s Opportunity towards a Regional Bioplastics Hub”</name> จัดโดย สำนักงานนวัตกรรมแห่งชาติ (สนช.) ร่วมกับสมาคมอุตสาหกรรมพลาสติกชีวภาพไทย ว่า ขณะนี้บริษัท เนเจอร์เวิร์ค จำกัด ประเทศสหรัฐอเมริกา ซึ่งเป็นบริษัทที่ผลิตเม็ดพลาสติกชีวภาพจากข้าวโพดที่ใหญ่ที่สุดและเป็นแห่ง เดียวในโลก ให้ความสนใจก่อสร้างโรงงานผลิตเม็ดพลาสติกชีวภาพแห่งที่ 2 ในประเทศไทย เนื่องจากประเทศไทยมีความพร้อมด้านแหล่งวัตถุดิบ โดยเฉพาะมันสำปะหลัง และอ้อย ซึ่งถือเป็น 1 ใน 6 ประเทศที่ผลิตอาหารเลี้ยงประชาชนทั่วโลก รวมทั้ง มีความได้เปรียบด้านระบบการขนส่งที่ดี สิทธิประโยชน์ด้านการลงทุน มีตลาดส่งออกทั้งในและต่างประเทศ และที่สำคัญยังประสบความสำเร็จด้านงานวิจัยการแปรรูปจากมันสำปะหลังให้เป็น ส่วนผสมของเม็ดพลาสติก ที่เรียกว่า <name>แลคติก แอซิด (lactic acid)</name> ทั้งนี้ ความร่วมมือครั้งนี้ต้องอาศัยความร่วมกับจากภาคเอกชน เพราะต้องใช้เงินลงทุนประมาณ 10,722 ล้าน<name>บาท</name> โดยล่าสุดบริษัท เนเจอร์เวิร์ค ได้หารือถึงความพร้อมกับสำนักงานคณะกรรมการส่งเสริมการลงทุน หรือบีโอไอ ในประเทศไทยแล้ว รวมถึงจะดึงสมาคมอุตสาหกรรมพลาสติกชีวภาพไทยกว่า 20 สมาคม และบริษัท ปูนซีเมนต์ไทย จำกัด (มหาชน) บริษัท มิตรผลประเทศไทย จำกัด (มหาชน) มาเข้าร่วมด้วย ซึ่งหากการก่อสร้างโรงงานผลิตเม็ดพลาสติกชีวภาพด้วยมันสำปะหรังสำเร็จจะช่วย เพิ่มมูลค่าผลิตผลทางการเกษตร 21 เท่า ลดปัญหาผลกระทบจากสิ่งแวดล้อม</p>
<p>    ด้าน ดร.มาร์ค เวอร์บลัคเก้น <name>ประธานกรรมการบริหารของบริษัท เนเจอร์เวิร์ค จำกัด</name> กล่าวว่า ประเทศไทยถือว่ามีความพร้อมทุกด้าน โดยเฉพาะแหล่งวัตถุดิบ อย่างมันสำปะหลัง ที่เพียงพอในการก่อสร้างโรงงานผลิตเม็ดพลาสติกชีวภาพแห่งที่ 2 แต่ยอมรับว่าปัญหาเรื่องการเมืองที่เกิดขึ้นในประเทศไทย เป็นอีกปัจจัยหนึ่งที่บริษัทให้ความสำคัญ แต่การวางแผนลงทุนต้องมองล่วงหน้าไป 20-30 ปี โดยส่วนตัวไม่มองว่าเป็นปัญหามากนัก เพราะสถานการณ์เริ่มคลี่คลาย สิ่งสำคัญที่มองน่าจะเป็นสภาพเศรษฐกิจโดยรวมทั้งในประเทศและเศรษฐกิจทั่วโลก มากกว่า อย่างไรก็ตาม บริษัท เนเจอร์เวิร์ค ยังพิจารณาการก่อสร้างโรงงานที่ประเทศจีน และมาเลเซีย เนื่องจากมีศักยภาพไม่แตกต่างกัน คาดว่าจะได้ข้อสรุปในการเลือกสถานที่ตั้งภายในปี 2553 </p></body>
</news>
