<teiHeader>
<fileDesc>
<titleStmt>
  <title>สนุกปรับบริการดันรายได้เพิ่ม20%  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 11:27:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000059780  </bibl>
</sourceDesc>
</fileDesc>
</teiHeader>
<news>
<headline>สนุกปรับบริการดันรายได้เพิ่ม20%</headline>
<lead><name>สนุกดอทคอม</name>พัฒนาบริการเกี่ยวกับโมบายรองรับการใช้งานอินเทอร์เน็ตผ่านมือถือ และ <name>3G</name> รุกหนักอีคอมเมิร์ซ หลังเห็นแนวโน้มตลาดโตมาพร้อมกับเกม หวังดันรายได้ปีนี้โต 20%</lead>
<neck></neck>
<body><p>นายต่อบุญ พ่วงมหา <name>ประธานบริหาร เว็บไซต์สนุกดอทคอม</name> กล่าวว่า สนุกได้มีการพัฒนาบริการใหม่ๆ เพื่อตอบสนองความต้องการที่แตกต่างของผู้ใช้ทุกกลุ่มเป้าหมาย และเมื่อเร็วๆ นี้ได้เปิดให้<name head="บริการ">บริการสนุก!โมบาย</name> เพื่อรองรับการใช้งานอินเทอร์เน็ตผ่านมือถือ หรืออุปกรณ์สื่อสารไร้สายอื่นๆ ซึ่งจะช่วยเพิ่มความสะดวกในการเชื่อมต่ออินเทอร์เน็ตและเข้าถึงบริการเว็บไซต์ได้ทุกที่ทุกเวลา ผ่าน<name head="เครือข่าย">เครือข่าย GPRS</name> และ <name>EDGE</name> รวมถึง<name>เครือข่าย 3G</name> ที่กำลังจะเกิดขึ้น เพียงผู้ใช้พิมพ์ <name>http://m.sanook.com</name> จากมือถือก็สามารถเข้า<name head="เว็บไซต์">เว็บไซต์สนุก</name>!ได้</p>
<p>อีกบริการที่สนุก!ให้ความสำคัญคืออีคอมเมิร์ซ เพราะเชื่อว่ามีศักยภาพในการเติบโตสูง ช่วยดึงดูดผู้เข้าชมเว็บไซต์และเป็นช่องทางใหม่ในการสร้างรายได้ โดยเฉพาะปีนี้ที่เศรษฐกิจชะลอตัว สนุกได้สนับสนุนผู้ประกอบการให้สามารถใช้พื้นที่ <name>Sanook!</name> <name>Slassified</name> หรือ  <name>shopping.co.th</name> เช่น ร้านหนังสือนาน<name>มีบุ๊คส์</name> เป็นต้น นอกจากนี้ ยังมีแผนจะร่วมมือกับ <name>Jobstreet.com</name> เพื่อเป็นช่องทางหางานให้กับผู้ใช้</p>
<p>ขณะเดียวกันยังได้ปรับปรุงบริการในส่วนของข้อมูลและสารบันเทิง เช่น เกมออนไลน์ บริการโหลดเพลง และบริการเอสเอ็มเอสข้อมูลข่าวสารต่างๆ</p>
<p>การพัฒนาบริการต่างๆ เป็นส่วนหนึ่งของความพยายามของสนุกที่มุ่งตอบโจทย์ความต้องการที่หลากหลายของผู้ใช้</p>
<p>�mission ของเราคือจะทำให้ข้อมูลข่าวสารต่างๆ ผ่านได้ทุกช่องทาง การพัฒนาเรื่องของ<name>สนุกโมบาย</name>เพราะขณะนี้ผู้บริโภคมีการใช้สมาร์ทโฟน หรือ<name>ไอโฟน</name>เพิ่มมากขึ้น�</p>
<p>การพัฒนาดังกล่าวสนุก!ได้ลงทุนทั้งในเรื่องของฮาร์ดแวร์และซอฟต์แวร์ เพราะผู้บริหารสนุก!เชื่อว่าในภาวะวิกฤติเศรษฐกิจยังมีโอกาสอยู่</p>
<p>ปัจจุบันสนุก!มีจำนวนผู้เข้าใช้บริการที่ไม่ซ้ำกัน (UIP) ทั้งในส่วนที่เป็นสมาชิกและผู้ใช้ทั่วไปประมาณ 6.5 แสน UIP ต่อวัน หรือมีผู้ใช้ประมาณ 2 ล้านคนต่อวัน ส่วนบริการที่ได้รับความนิยมมากสุดคือ บริการด้านข้อมูลและสาระบันเทิง โดยเฉพาะกลุ่มวัยรุ่นและวัยทำงาน ซึ่งเป็นฐานลูกค้าที่ใหญ่ของสนุก!</p>
<p>ส่วนรายได้จะมาจากการโฆษณาซึ่งรวมทั้งมีเดียและโซลูชันประมาณ 70% ที่เหลือมาจากโมบายและจากอีคอมเมิร์ซ เช่น เอสเอ็มอี เกมมิ่ง ซึ่งจะมีการเก็บค่าบริการกับคอนซูเมอร์โดยตรง ทั้งนี้ จากการพัฒนาบริการใหม่ๆ ออกสู่ตลาดคาดว่าจะมีรายได้โตประมาณ 20-30% ซึ่งใกล้เคียงกับตลาดออนไลน์โดยรวม</p>
<p>�แนวโน้มที่โตซึ่งเห็นได้ชัดเจนคืออีคอมเมิร์ซกับเกม อย่างขณะนี้มีคนใช้มือถือประมาณ 50 ล้านเครื่อง เป็นสมาร์ทโฟน กับ<name>ไอโฟน</name>ประมาณ 10 ล้านเครื่อง และแนวโน้มก็โตขึ้นเรื่อยๆ�</p></body>
</news>
