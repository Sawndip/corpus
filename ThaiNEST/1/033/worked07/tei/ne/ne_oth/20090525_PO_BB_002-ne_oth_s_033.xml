<teiHeader>
<fileDesc>
<titleStmt>
  <title>ส.ว.เบรกเช่ารถเมล์เอ็นจีวี4พันคัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/25/news_28805957.php?news_id=28805957  </bibl>
</sourceDesc>
</fileDesc>
</teiHeader>
<news>
<headline>ส.ว.เบรกเช่า<name head="รถเมล์">รถเมล์เอ็นจีวี</name>4พันคัน</headline>
<lead></lead>
<neck></neck>
<body><p>สมาชิกวุฒิสภา โดยคณะกรรมาธิการคมนาคม และ คณะกรรมาธิการพัฒนาการเมืองและการมีส่วนร่วมของประชาชน วุฒิสภา อาทิเช่น นายจารึก อนุพงษ์ <name>ประธาน กมธ.คมนาคมวุฒิสภา</name> นายธวัช บวรวนิชยกูร <name>เลขาธิการกมธ.คมนาคม</name> วุฒิสภา นายไพบูลย์ ซำศิริพงษ์ <name>ประธานคณะกรรมาธิการการพัฒนาการเมือง</name>และการมีส่วนร่วมของประชาชน พล.อ.อ.ณพฤษภ์ มัณฑะจิตร แถลงข่าว คัดค้านการอนุมัติโครงการรถเมล์ขององค์การขนส่งมวลชนกรุงเทพ (ขสมก.) 4,000 คัน ที่คณะรัฐมนตรีเห็นชอบในหลักการ แต่ให้ตั้งคณะกรรมการพิเศษพิจารณาค่าเช่า 4,780 <name>บาท</name>ต่อคันต่อวัน ยังสูงเกินไป โดยให้นำเข้ารายงานต่อที่ประชุม ครม.ในอีกสองสัปดาห์ข้างหน้า</p>
<p>นายธวัช กล่าวว่า กรรมาธิการคมนาคมวุฒิสภา ได้ติดตามเรื่องนี้มาโดยตลอด และเห็นด้วยกับโครงการว่าต้องดำเนินการแต่ควรจะมีการเปิดกว้างในการให้ ข้อมูลโครงการนี้มีกลิ่นมีความพยายามผลักดันอย่างต่อเนื่อง และถ้าหากทำถูกต้องค่าใช้จ่ายจะลดลง สมัยรัฐบาลนายสมัคร สุนทรเวช ก็ทราบเหตุผล ดึงเวลาไว้ แต่ก็ไม่มีการเปลี่ยนแปลง</p>
<p>"รถเมล์ 4 พันคัน ถ้าเทียบเท่าของ บขส. ที่มีเครื่องยนต์ที่ใหม่กว่า ใหญ่กว่า มีอุปกรณ์อำนวยความสะดวกมากกว่า ทำสัญญากับ บขส. 34 คัน ค่าเช่า 3 ปี ซ่อมบำรุงบวกเงินภาษี 3,700 <name>บาท</name>ต่อคันต่อวัน แต่ของ ขสมก. 4,780 <name>บาท</name>ต่อคันต่อวัน ร่วมค่าอิเล็กทรอนิกส์ 157 <name>บาท</name> ค่าประกันภัย 31 <name>บาท</name> ซึ่งเทียบคุณภาพต่ำกว่า แต่ก็ยังแพงกว่า แถมยังดึงดันประมูลอยู่เจ้าเดียว แถมบอกต้องวางเงิน 3,500 ล้าน<name>บาท</name> แล้วบริษัทไหนจะกล้ามา ซึ่งควรมีการแยกประมูลไปทั้ง 18 อู่ เพื่อให้เกิดกลไกการตลาด ทำทีโออาร์มาก็ไม่มีความโปร่งใส และนี้กำลังจะทำให้ ขสมก.ล้มละลายหรือ แถมยังมีรัฐมนตรีบางคนบอกว่า หากบริหารจัดการไม่ได้ก็จะให้เอกชนดำเนินการ นี่แสดงว่ากำลังจะโละให้เอกชน"</p>
<p>ด้าน นายไพบูลย์ กล่าวว่า กมธ.รู้สึกแปลกใจที่หลายองค์กรภาคประชาชนทุกภาคส่วนได้มีการคัดค้านเมื่อได้ กลิ่นไม่ดี แต่ก็ไม่เข้าใจว่า ทำไมถึงได้พยายามทำเกินเลย ตั้งแต่รัฐบาลชุดที่แล้วจนมาถึงรัฐบาลชุดนี้ โดยเฉพาะ<name>ผู้บริหารกระทรวงคมนาคม</name> ที่ยังดึงดันในเรื่องนี้ ซึ่งทาง กมธ.ไม่เห็นด้วย และเรื่องนี้ประชาชนต้องมีส่วนร่วม</p></body>
</news>
