<teiHeader>
<fileDesc>
<titleStmt>
  <title>"ศุลกากร"เตรียมเสนอสตง.เปิดประมูลรถยึด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14535/%e0%b8%a8%e0%b8%b8%e0%b8%a5%e0%b8%81%e0%b8%b2%e0%b8%81%e0%b8%a3%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b9%80%e0%b8%aa%e0%b8%99%e0%b8%ad%e0%b8%aa%e0%b8%95%e0%b8%87.%e0%b9%80%e0%b8%9b%e0%b8%b4%e0%b8%94%e0%b8%9b%e0%b8%a3%e0%b8%b0%e0%b8%a1%e0%b8%b9%e0%b8%a5%e0%b8%a3%e0%b8%96%e0%b8%a2%e0%b8%b6%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>"ศุลกากร"เตรียมเสนอสตง.เปิดประมูลรถยึด</headline>
<lead>"ศุลกากร" เตรียมเสนอ สตง. และ <name>รมช.คลัง</name> พิจารณาเปิดประมูลรถยึดกว่า 1 พันคันทั่วประเทศ คาดจะมีรายได้ถึง 800 ล้าน<name>บาท</name></lead>
<neck></neck>
<body><p>(27พ.ค.) นายยุทธนา การุณ <name>ผอ.สำนักบริหารกลาง กรมศุลกากร</name> เปิดเผยว่า สำหรับการประมูลรถยนต์ที่ทางกรมศุลกากร ได้ทำการยึดมาได้นั้น ในเรื่องนี้ทางผู้บริหารระดับสูง จะต้องมีการทำเรื่องเสนอไปยัง สตง. และ<name>รมช.คลัง เ</name>พื่อให้ทำการพิจารณาก่อน จากนั้นเมื่อมีการอนุมัติจึงจะทำการเปิดการประมูลต่อไป</p>
<p>อย่างไรก็ตาม ในส่วนของการประมูลนั้น ทางกรมศุลกากรฯ จะไม่ทำการประมูลเอง โดยจะจ้างบริษัทฯชั้นนำเข้ามาทำการประมูลแทน เพื่อความโปร่งใส และสามารถตรวจสอบได้ ทั้งนี้ หากรถที่ถูกยึดมาคันใด มีสภาพไม่สมบูรณ์ ไม่มีหมายเลขคัชซี หรือไม่มีสมองกล ทางกรมศุลกากรฯ ก็จะดำเนินการนำรถเหล่านั้น ไปทำลายต่อไป</p>
<p><name>ผอ.สำนักบริหารกลาง</name> กรมศุลกากร กล่าวอีกว่า ปัจจุบันมีรถที่ถูกยึดกว่า 1,000 คัน ซึ่งขณะนี้ได้ถูกเก็บไว้ทั่วประเทศ โดยรถที่ยึดมาได้นั้น ส่วนใหญ่สามารถยึดได้ในพื้นที่ภาคใต้เป็นหลัก เนื่องจากบริเวณภาคใต้ ซึ่งอยู่ติดกับประเทศเพื่อนบ้าน มักจะมีการนำรถใช้แล้วแอบนำเข้ามาในประเทศอยู่เป็นประจำ โดยปัจจัยหนึ่งที่ทำให้มีการลักลอบนำเข้านั้น อาจเป็นเพราะไม่ต้องการที่จะเสียภาษี ซึ่งสูงถึง 200 เปอร์เซ็นต์</p>
<p>"หากมีการอนุมัติเป็นที่เรียบร้อยแล้ว คาดว่าจากนี้ไปอีกประมาณ 2 เดือน ก็จะสามารถเปิดการประมูลรถที่ถูกยึดมาได้ คาดว่าจะมีมูลค่าถึง 800 ล้าน<name>บาท</name> ทั้งนี้ ทางกรมศุลกากร ขอย้ำว่าทุกขั้นตอนสามารถตรวจสอบได้ เพราะมีความโปร่งใส" <name>ผอ.สำนักบริหารกลาง กรมศุลกากร</name> กล่าว</body>
</news>
