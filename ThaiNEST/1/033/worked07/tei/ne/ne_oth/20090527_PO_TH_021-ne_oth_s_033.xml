<teiHeader>
<fileDesc>
<titleStmt>
  <title>นายกฯ ย้ำ ต้องเคารพสิทธิ์ของผู้ติดเชื้อเอดส์  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 09:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8762  </bibl>
</sourceDesc>
</fileDesc>
</teiHeader>
<news>
<headline><name>นายกฯ</name> ย้ำ ต้องเคารพสิทธิ์ของผู้ติดเชื้อ<name>เอดส์</name></headline>
<lead><name>นายกรัฐมนตรี</name>แสดงความพอใจ ในการดูแลรักษาผู้ป่วยติดเชื้อ<name>เอดส์</name> แต่ยังคงเน้นย้ำเรื่องการเคารพสิทธิ์ของผู้ป่วย และการได้รับการปฏิบัติที่เท่าเทียมกัน</lead>
<neck></neck>
<body><p>นายอภิสิทธิ์ เวชชาชีวะ <name>นายกรัฐมนตรี</name> กล่าวในการปาฐกถา ในงานสัมมนาระดับชาติเรื่อง<name head="โรค">โรคเอดส์</name> ครั้งที่ 12 วันนี้ (27 พ.ค.) ว่า ประเทศไทยประสบความสำเร็จพอสมควร ในการขยายการเข้าถึง<name head="ยาต้านไวรัส">ยาต้านไวรัสโรคเอดส์</name> ของผู้ติดเชื้อ โดยเฉพาะโรงพยาบาลในสังกัดกระทรวงสาธารณสุข และภาคเอกชนที่เข้าร่วมโครงการ โดยสามารถดูแลให้ผู้ติดเชื้อได้รับ<name head="ยาต้านไวรัส">ยาต้านไวรัสเอดส์</name> ได้มากกว่า 120,000 ราย ขณะที่มีผู้ป่วยรายใหม่ เข้ารับ<name head="ยาต้านไวรัส">ยาต้านไวรัสเอดส์</name> ประมาณ 2,000 - 3,000 ราย ในแต่ละเดือน ซึ่งเป็นไปตามเป้าหมาย อย่างไรก็ตาม ในการดำเนินงานยังพบปัญหาความไม่สะดวก ของผู้ติดเชื้อที่อยู่ในระบบประกันสังคม โดยเฉพาะผู้ที่อยู่ในต่างจังหวดที่ต้องเดินทางไกล ซึ่งตนจะพยายามแก้ปัญหานี้ ให้ดีที่สุด นอกจากนี้ ความก้าวหน้าที่สำคัญของการดูแลรักษา<name head="โรค">โรคเอดส์</name> คือ การที่ประชาชนที่ใช้ระบบสวัสดิการของราชการ หรือหลักประกันสุขภาพถ้วนหน้า สามารถเข้าถึงยาต้านไวรัสเอดส์ ได้อย่างต่อเนื่อง และทั่วถึง</p>
<p>นายกรัฐมนตรี กล่าวอีกว่า เรื่องที่ต้องดำเนินการอย่างต่อเนื่องเช่นกัน คือ การเคารพสิทธิของ<name head="ผู้ป่วย">ผู้ป่วยโรคเอดส์</name> โดยล่าสุด ตนได้รับรายงานเรื่องโรงเรียน ใน จ.ยโสธร ปฏิเสธการรับเด็กที่ติดเชื้อ<name>เอดส์</name>เข้าเรียน ซึ่งตนเห็นว่า เป็นเรื่องที่ไม่ควรเกิดขึ้น อีกทั้งยังขัดต่อหลักการพื้นฐานของสิทธิมนุษยชน และบทบัญญัติของรัฐธรรมนูญ ในเรื่องศักดิ์ศรีความเป็นมนุษย์ ดังนั้น การดูแลคุ้มครองสิทธิ์ของผู้ติดเชื้อ จึงยังเป็นงานสำคัญ ที่ต้องร่วมกันรณรงค์ และทำความเข้าใจอย่างต่อเนื่อง เช่นเดียวกับการสร้างความตื่นตัว การตระหนักถึงปัญหา<name head="โรค">โรคเอดส์</name>
<p>นอกจากนี้ นายอภิสิทธิ์ กล่าวต่อว่า การให้ความรู้ การสอนด้านเพศศึกษาในระดับชั้นต่างๆ ให้ครอบคลุมมากขึ้น ทั้งในส่วนของกระทรวงศึกษาธิการ และองค์กรภาคีเครือข่าย การให้ความรู้แก่สังคมทั่วไป ผ่านสื่อสารมวลชน ยังเป็นยุทธศาสตร์สำคัญที่สุด ขณะเดียวกัน การปรับปรุงระบบการบริการผู้ติดเชื้อ การดูแลคุ้มครองสิทธิ์ของผู้ติดเชื้อ ก็เป็นหน้าที่ของทุกฝ่ายในสังคมเช่นเดียวกัน</p>
<p>นายกรัฐมนตรียังแสดงความคาดหวังอีกว่า ผู้เกี่ยวข้องกับการดำเนินงาน ในเรื่อง<name head="โรค">โรคเอดส์</name> จะให้ความสำคัญกับปัญหานี้ รวมถึงจะระดมทุกกำลัง และทุกภาคส่วนในสังคม เพื่อให้ประเทศไทยบรรลุเป้าหมายการลดจำนวนผู้ติดเชื้อ<name>เอดส์</name>ลงครึ่งหนึ่ง ภายใน 2 ปีข้างหน้า รวมถึงการดูแลผู้ติดเชื้อ ให้สามารถอยู่ในสังคม ได้อย่างมีเกียรติ และทัดเทียมกับประชาชนทั่วไป</p></body>
</news>
