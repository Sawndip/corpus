<teiHeader>
<fileDesc>
<titleStmt>
  <title>?ชวน?เตือน?เฉลิมชัย?อย่าเคลื่อนจนพรรคเสียหาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090526/14479/%e2%80%9c%e0%b8%8a%e0%b8%a7%e0%b8%99%e2%80%9d%e0%b9%80%e0%b8%95%e0%b8%b7%e0%b8%ad%e0%b8%99%e2%80%9c%e0%b9%80%e0%b8%89%e0%b8%a5%e0%b8%b4%e0%b8%a1%e0%b8%8a%e0%b8%b1%e0%b8%a2%e2%80%9d%e0%b8%ad%e0%b8%a2%e0%b9%88%e0%b8%b2%e0%b9%80%e0%b8%84%e0%b8%a5%e0%b8%b7%e0%b9%88%e0%b8%ad%e0%b8%99%e0%b8%88%e0%b8%99%e0%b8%9e%e0%b8%a3%e0%b8%a3%e0%b8%84%e0%b9%80%e0%b8%aa%e0%b8%b5%e0%b8%a2%e0%b8%ab%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>?ชวน?เตือน?เฉลิมชัย?อย่าเคลื่อนจนพรรคเสียหาย</headline>
<lead>?ชวน?เตือน?เฉลิมชัย?อย่าเคลื่อนจนพรรคเสียหาย เตรียมบี้ใครร่วมแก๊งค์ ?40 ส.ส.? ย้ำ ?ปชป.? มีระบบจัดสรรคนนั่ง ?รมต.?</lead>
<neck></neck>
<body><p>(26พ.ค.) นายชวน หลีกภัย <name>ประธานสภาที่ปรึกษาพรรคประชาธิปัตย์</name> กล่าวถึงกระแสข่าว<name>ส.ส.</name>กลุ่มนายเฉลิมชัย ศรีอ่อน <name>ส.ส.ประจวบคีรีขันธ์</name> <name>รองหัวหน้าพรรคภาคกลาง</name> ออกมาเรียกร้องตำแหน่ง<name>รัฐมนตรี</name> ว่า ตามปกติการพิจารณาผู้เหมาะสมดำรงตำแหน่<name>งรัฐมนตรี</name> จะมีคณะกรรมการเป็นผู้พิจารณา ซึ่งในสายตาของผู้ตั้งกับผู้ที่ได้รับแต่งตั้ง หรือผู้ที่อยากได้รับแต่งตั้งก็อาจจะต่างกันไป แต่ว่าในการจัดคณะรัฐมนตรีที่ผ่านมานี้ต้องยอมรับว่าตำแหน่งมันน้อย หลายคนที่มีศักยภาพที่จะทำงานได้ดี แต่ตำแหน่งไม่พอก็ต้องผิดหวังไป ซึ่งเป็นเรื่องที่น่าเห็นใจ แต่เหนือสิ่งอื่นใดก็ต้องให้เกียรตินายกรัฐมนตรีว่า เมื่อเขาเลือกใครแล้ว ก็ต้องถือว่าพรรคเห็นชอบด้วย</p>
<p>“แม้บางคนจะไม่พอใจก็ไม่ควรที่จะทำให้เกิดปัญหาอะไรขึ้นมา โดยเฉพาะที่จะทำให้พรรคเสียหายก็ไม่สมควรอย่างยิ่ง ปกติก็ไม่มีใครไปสัญญาอะไร ไม่มีใครไปตกลงอะไร ใครไปตกลงก็เสียหาย อย่างนั้นมันกลายเป็นปัญหาของคนอื่น เพราะฉะนั้นก็ต้องขึ้นกับหัวหน้าพรรคและกรรมการที่พิจารณา คนที่ไม่ได้เป็นก็เห็นใจ แต่โดยทั่วไปพรรคจะเลือกสิ่งที่เห็นว่าเหมาะสมที่สุดเท่าที่เป็นไปได้ และในระบบพรรคประชาธิปัตย์ ใครไม่ถูกใจเขาก็จะพูดกันภายใน ไม่ไปสร้างปัญหาให้เสียหายกับพรรค” นายชวน กล่าว
ผู้สื่อข่าวถามว่า จะปรับความเข้าใจอย่างไร เพราะประเพณีพรรคประชาธิปัตย์ไม่เคยมี<name>ส.ส.</name>รวมตัวกันเพื่อต่อรองตำแหน่ง <name>ประธานสภาที่ปรึกษาพรรคประชาธิปัตย์</name> กล่าวว่า ตนถาม<name>ส.ส.ตรัง</name> ที่มีชื่ออยู่ในกลุ่มที่ต่อรองด้วยตัวเอง เขาก็บอกว่าได้กินข้าวด้วยกันจริง แต่เรื่องเอากลุ่มมาต่อรองนั้นไม่มี เขาไม่เห็นด้วย และเขาก็ไม่ยอมให้ต่อรอง เพราะไม่ใช่ข้อตกลงว่าเอาพวกเขามาต่อรอง ดังนั้นกลุ่ม 40 <name>ส.ส.</name>ที่ว่า ตนไม่ทราบว่าใครอ้าง และมีใครอยู่ในนั้นบ้าง ตนคิดว่าเราต้องช่วยนายกรัฐมนตรี ในการแก้ปัญหาวิกฤตบ้านเมือง อย่าทำให้ประชาชนเห็นว่าพอเป็นรัฐบาลก็แย่งตำแหน่งกัน ซึ่งในคนส่วนใหญ่ 100 กว่าคน ส่วนใหญ่เขาไม่มีปัญหา โดยทั่วไปในพรรคก็ดี บอกได้ว่าถึงความคิดจะแตกต่างกันบ้าง แต่โดยทั่วไปในพรรคก็ไม่อยู่ในเกณฑ์ที่น่ากังวล แต่ใครที่ทำให้เป็นปัญหาก็จะถูกเพ่งเล็งจากประชาชนเหมือนกัน และขอให้ประชาชนที่เลือกผู้แทนมาได้จับตาดูผู้แทนของตัวเองเอาไว้ด้วย</p>
<p>ผู้สื่อข่าวถามว่าขณะนี้มีกระแสข่าว โยงถึงการย้ายไปยังพรรคภูมิใจไทย นายชวน กล่าวว่า ไม่ทราบ และไม่ได้สนใจว่าใครจะอยู่หรือจะไป เพราะถือเป็นเรื่องตัวบุคคลนั้น ๆ</p></body>
</news>
