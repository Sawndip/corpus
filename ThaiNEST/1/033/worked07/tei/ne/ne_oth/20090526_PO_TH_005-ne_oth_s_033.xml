<teiHeader>
<fileDesc>
<titleStmt>
  <title>'ประพันธ์'เชื่อ'กัลยา'ไม่ตีจากปชป.ซบพธม.  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 16:55:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8626  </bibl>
</sourceDesc>
</fileDesc>
</teiHeader>
<news>
<headline>'ประพันธ์'เชื่อ'กัลยา'ไม่ตีจากปชป.ซบพธม.</headline>
<lead>นายประพันธ์ คูณมีเชื่อคุณหญิงกัลยา โสภณพนิชไม่ลาออกจากพรรคประชาธิปัตย์ซบพรรคของกลุ่มพันธมิตรฯ แม้ที่ผ่านมาช่วยเหลือกลุ่มพันธมิตรฯ...</lead>
<neck></neck>
<body><p>นายประพันธ์ คูณมี <name>ที่ปรึกษารัฐมนตรีว่าการกระทรวงวิทยาศาสตร์และเทคโนโลยี</name> หนึ่งในแนวร่วมกลุ่มพันธ มิตรประชาชนเพื่อประชาธิปไตย (พธม.) กล่าววันนี้ (26 พ.ค.) ถึงความคืบหน้าการจัดตั้งพรรคการเมืองใหม่ที่   มีกระแสข่าวอาจมี ส.ส.ของพรรคประชาธิปัตย์ (ปชป.)เข้าร่วม ว่า ภายในพรรคฯ ไม่มีการพูดถึงเรื่องนี้ แม้แต่คุณหญิงกัลยา โสภณพนิช <name>รมว.วิทยาศาสตร์ฯ</name> ก็ไม่ได้พูดคุยกัน แต่เชื่อว่าคุณหญิงกัลยาไม่มีแนวโน้มย้ายพรรค เพราะที่ผ่านมาคุณหญิงกัลยา ทำงานเพื่อพรรคประชาธิปัตย์ อย่างเต็มที่และถือเป็นบุคคลสำคัญของพรรคฯ <name>ที่ปรึกษารมว.วิทยาศาสตร์ฯ</name> กล่าวต่อว่า ยอมรับว่าคุณหญิงกัลยาเห็นอกเห็นใจกลุ่มพันธมิตรฯ และสนับสนุนในบางเรื่อง โดยเฉพาะการปกป้องสถาบันพระมหากษัตริย์ แต่ไม่ได้หมายความว่าคุณหญิงกัลยา จะต้องเป็นคนของพันธมิตรฯ หรือจะต้องเข้าร่วมเป็นสมาชิกของพรรคการเมืองที่กลุ่มพันธมิตรฯจะจัดตั้งขึ้น</p>
<p>"เชื่อว่าคุณหญิงกัลยา จะไม่ย้ายพรรค เพราะเป็นรัฐมนตรีก็มีงานมาก และท่านก็ทำงานอย่างเต็มที่ แต่สำหรับตน ยังตอบไม่ได้ เพราะยังไม่เห็นโครงสร้างของพรรคใหม่ และไม่รู้ว่าใครจะเป็นหัวหน้าพรรค ซึ่งตนสนับสนุนนายสนธิ ลิ้มทองกุล และเชื่อว่านายสนธิ จะได้ดำรงตำแหน่งดังกล่าว" นายประพันธ์ กล่าว</p></body>
</news>
