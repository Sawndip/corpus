<teiHeader>
<fileDesc>
<titleStmt>
  <title>กมธ.กต.สภาผู้แทนฯ ระบุ รัฐบาลไทยควรแสดงท่าทีที่ชัดเจนกรณี "ซูจี"  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270119&tb=N255205  </bibl>
</sourceDesc>
</fileDesc>
</teiHeader>
<news>
<headline><name>กมธ.กต.สภาผู้แทนฯ</name> ระบุ รัฐบาลไทยควรแสดงท่าทีที่ชัดเจนกรณี "ซูจี"</headline>
<lead>คณะกรรมาธิการการต่างประเทศ สภาผู้แทนราษฎร ระบุ รัฐบาลไทยควรแสดงท่าทีที่ชัดเจนกรณีการกักบริเวณนางออง ซาน ซูจี ของทางการพม่า</lead>
<neck></neck>
<body><p>นายต่อพงษ์ ไชยสาส์น <name>ประธานคณะกรรมาธิการการต่างประเทศ</name> <name>สภาผู้แทนราษฎร</name> พร้อมด้วย นางสาวรัชดา ธนาดิเรก <name>โฆษกคณะกรรมาธิการฯ</name> แถลงผลการประชุมคณะกรรมาธิการฯ ซึ่งมีการหยิบยกกรณีพม่ายังคงกักบริเวณ นางออง ซาน ซูจี ผู้นำพรรคสันนิบาตชาติเพื่อประชาธิปไตยต่อไป ทั้งที่ในวันนี้ (27 พ.ค.52) จะครบกำหนดการกักบริเวณ แต่ทางการพม่ากลับตั้งข้อกล่าวหาและดำเนินคดีเพิ่มขึ้น โดยมีแนวโน้มที่จะกักต่อไปอีก 3-5 ปี โดยกรรมาธิการฯ เห็นว่าเป็นการแสดงถึงความไม่โปร่งใสและละเมิดสิทธิมนุษยชนของพม่า ดังนั้นรัฐบาลไทยควรแสดงท่าทีที่ชัดเจนว่าจะดำเนินการอย่างไร ในขณะเดียวกันการแสดงท่าทีของไทยต่อพม่า จำเป็นต้องคำนึงถึงความสัมพันธ์ในด้านอื่นๆ ด้วยเช่นกัน</p>
<p>    ทั้งนี้ในการประชุมรัฐสภาอาเซียนซึ่ง ไทยเป็นเจ้าภาพในเดือนสิงหาคมนี้ คณะกรรมาธิการฯ จะมีการหารือว่าจะให้ชะลอการรับพม่าเข้าเป็นสมาชิกถาวรรัฐสภาอาเซียนหรือไม่ นอกจากนี้ในสัปดาห์หน้าจะเชิญ ตัวแทนสำนักงานข้าหลวงใหญ่ผู้ลี้ภัยแห่งสหประชาชาติ หรือ UNHCR และหน่วยงานที่เกี่ยวข้องมาชี้แจงเกี่ยวกับกรณีดังกล่าวด้วย </p></body>
</news>
