<teiHeader>
<fileDesc>
<titleStmt>
  <title>"สุริยะใส"ลั่นพร้อมประสานทุกกลุ่มทุนโค่น"ทุนสามานย์"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14565/%e0%b8%aa%e0%b8%b8%e0%b8%a3%e0%b8%b4%e0%b8%a2%e0%b8%b0%e0%b9%83%e0%b8%aa%e0%b8%a5%e0%b8%b1%e0%b9%88%e0%b8%99%e0%b8%9e%e0%b8%a3%e0%b9%89%e0%b8%ad%e0%b8%a1%e0%b8%9b%e0%b8%a3%e0%b8%b0%e0%b8%aa%e0%b8%b2%e0%b8%99%e0%b8%97%e0%b8%b8%e0%b8%81%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%97%e0%b8%b8%e0%b8%99%e0%b9%82%e0%b8%84%e0%b9%88%e0%b8%99%e0%b8%97%e0%b8%b8%e0%b8%99%e0%b8%aa%e0%b8%b2%e0%b8%a1%e0%b8%b2%e0%b8%99%e0%b8%a2%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>"สุริยะใส"ลั่นพร้อมประสานทุกกลุ่มทุนโค่น"ทุนสามานย์"</headline>
<lead>?สุริยะใส ? รับเข้าระบบแล้ว สุดโต่งไม่ได้เหมือนเดิม ต้องประสานหลายชนชั้น พร้อมจับมือ ?นายทุนชาติ? โค่น <name head="ทุน">ทุนสามานย์โลกาภิวัฒน์</name> วางเป้าสร้างชนชั้นกลางพัฒนาประชาธิปไตย</lead>
<neck></neck>
<body><p>นายสุริยะใส กตะศิลา <name>ผู้ประสานงานพันธมิตรปีระชาชนเพื่อประชาธิปไตย</name> กล่าวว่า การสร้างพรรคการเมืองนั้นต้องมองระยะยาว โดยต้องยอมรับก่อนว่าสังคมไทยเป็นสังคมพหุนิยม พรรคการเมืองที่ดีต้องจัดสรรผลประโยชน์ที่หลากหลายในสังคมได้ เพราะคนทุกชนชั้นมีปัญหา ไม่ใช่มีแต่ชนชั้นล่าง แม้แต่ชนชั้นกลางหรือชนชั้นสูงก็มีปัญหาไม่น้อย ดังนั้นจะทำอย่างที่จะสร้างสมดุลให้เกิดขึ้นได้อย่างไรในความหลากหลายเช่นนี้</p>
<p>"ถ้าเอียงไปด้านใดด้านหนึ่งก็จะไปปะทะกับอีกด้านหนึ่ง แต่ในที่สุดแล้วก็ต้องมีสำนึกทางชนชั้นมากำกับพรรค แต่ถ้าจะยึดว่าพรรคต้องรองรับคนส่วนใหญ่โดยไม่ประสานผลประโยชน์กับชนชั้นอื่น ก็มีทางเดียวคือต้องสร้างกองทัพปฎิวัติ จับอาวุธขึ้นมาต่อสู้ โค่นล้มแล้วสร้างสังคมนิยมชนชั้นกรรมาชีพเท่านั้น ซึ่งแนวทางนี้ในที่สุดจะเป็นคำตอบหรือไม่ก็ไม่รู้เพราะยังไม่เคยมีประเทศไหนที่ทำได้"นายสุริยะใส  กล่าว</p>
<p>กระนั้นก็ดี ผู้ประสานงานพันธมิตรฯผู้นี้ บอกว่า พันธมิตรฯวิเคราะห์ว่าศัตรูของชาติคือทุนโลกาภิวัฒน์ ซึ่งใหญ่โตมาก เราจะรบเพียงลำพังไม่ไหว ดังนั้นก็ต้องจับมือกับทุนชาติเพื่อที่จะร่วมกันรบ แต่การประสานกันก็ต้องเป็นไปอย่างมีศิลปะคำนึงถึงผลประโยชน์ชาติ ประชาชนเป็นหลัก การเมืองแบบพันธมิตรฯไม่ใช่การเมืองที่สุดโต่งแบบได้ 100 เสีย 100 ซึ่งถ้าเป็นอย่างนั้นบ้านเมืองอยู่ไม่ได้</p>
<p>"เราจึงต้องประสานผลประโยชน์ของคนทุกกลุ่มให้ได้ จะยึดมั่นในชนชั้นใดไม่ได้ เพราะอย่างน้อยถึงเวลาเลือกตั้งก็ต้องฟังเสียงคนส่วนใหญ่ และเป้าหมายของเราคือต้องลดความเหลื่อมล้ำทางชนชั้นให้ได้มากที่สุด และสนับสนุนชนชั้นกลางจากที่ถูกมองว่าเป็นพวกเห็นแก่ตัวไม่ใส่ใจบ้านเมือง ให้สร้างพลังขึ้นมาพัฒนาประชาธิปไตย เหมือนในหลายประเทศที่สร้างประชาธิปไตยจากคนชั้นกลางของประเทศ ” นายสุริยะใส กล่าวทิ้งท้าย</p></body>
</news>
