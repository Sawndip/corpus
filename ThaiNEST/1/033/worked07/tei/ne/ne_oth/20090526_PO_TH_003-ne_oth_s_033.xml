<teiHeader>
<fileDesc>
<titleStmt>
  <title>เสื้อแดงเชียร์สนธิ ประมุขพธม. ขอจุดยืนการเมืองใหม่  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 20:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8661  </bibl>
</sourceDesc>
</fileDesc>
</teiHeader>
<news>
<headline>เสื้อแดงเชียร์สนธิ ประมุขพธม. ขอจุดยืนการเมืองใหม่</headline>
<lead>"จตุพร" ไม่ ขอทวงถามถึงคำสัตย์ที่แกนนำพันธมิตร  จะไม่รับตำแหน่งทางการเมือง ชี้เป็นหน้าที่ของแต่ละคนที่ต้องอธิบายกับสังคมให้ได้ "อริสมันต์"ถามแก้ รธน.เป็นประชาธิปไตยแล้วจะลงเลือกตั้งหรือไม่  </lead>
<neck></neck>
<body><p>นายจตุพร พรหมพันธุ์ <name>ส.ส.สัดส่วน</name> พรรคเพื่อไทย  กล่าววันนี้ (26 พ.ค.) กรณีกลุ่มพันธมิตรประชาชนเพื่อประชาธิปไตย เตรียมตั้งพรรคการเมืองว่า ขอแสดงความยินดีด้วย และเห็นว่ามีคนในพันธมิตรประชาชนเพื่อประชาธิปไตย  หลายคน เคยเป็นนักเลือกตั้ง ไม่ว่าจะเป็น พล.ต.จำลอง ศรีเมือง นายสมเกียรติ พงษ์ไพบูลย์ และ น.ต.ประสงค์ สุ่นศิริ เมื่อพันธมิตรประชาชนเพื่อประชาธิปไตย  ตั้งพรรคการเมือง ก็จะทำให้รู้ว่าได้รับความนิยมจากประชาชนมากน้อยเพียงใด</p>
<p>"ผมจะไม่ ทวงถามถึงคำสัตย์ที่แกนนำพันธมิตรฯ บางคน เคยพูดไว้ว่าจะไม่รับตำแหน่งทางการเมือง เพราะเป็นหน้าที่ของแต่ละคนที่จะต้องอธิบายกับสังคมให้ได้ ส่วนคนที่จะมาเป็นหัวหน้าพรรค เห็นว่านายสนธิ ลิ้มทองกุล มีความเหมาะสมที่สุด เพราะเป็นสัญลักษณ์ และเป็นเหมือนแม่เหล็กของพันธมิตรฯ อยู่แล้ว" นายจตุพร กล่าวและว่า การตั้งพรรคของพันธมิตรประชาชนเพื่อประชาธิปไตย จะส่งผลกระทบต่อพรรคประชาธิปัตย์ มากกว่าพรรคเพื่อไทย เพราะมีฐานเสียงกลุ่มเดียวกัน  </p>
<p>ด้านนายอริสมันต์ พงศ์เรืองรอง แกนนำ คนเสื้อแดง  กล่าวว่า เป็นเรื่องดีที่กลุ่มพันธมิตรประชาชนเพื่อประชาธิปไตย  จะมาเล่นการเมืองในกรอบและทิศทางที่ถูกต้อง แต่ก่อนจะเล่นการเมือง หรือลงรับเลือกตั้ง ควรต้องแสดงจุดยืนที่ชัดเจนเรื่อง "การเมืองใหม่" ที่นำเสนอว่าคืออะไร จะเป็นแบบ 70 : 30 ที่เคยนำเสนอไว้หรือไม่ หากมีการแก้รัฐธรรมนูญที่เป็นประชาธิปไตยแล้ว พันธมิตรประชาชนเพื่อประชาธิปไตย จะยอมรับ และลงเลือกตั้งหรือไม่</p></body>
</news>
