<teiHeader>
<fileDesc>
<titleStmt>
  <title>โจรปล้นทองอ้าง ชิงไปแค่180บาท ตำรวจพาทำแผน ไทย-ฝรั่งมุงตรึม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=160324  </bibl>
</sourceDesc>
</fileDesc>
</teiHeader>
<news>
<headline>โจรปล้นทองอ้าง ชิงไปแค่180<name>บาท</name> ตำรวจพาทำแผน ไทย-ฝรั่งมุงตรึม</headline>
<lead>ทำแผน : ตำรวจภูธร จ.ชลบุรี ควบคุมตัว นายสุรชาติ ยอดทองและนายกมล แสงเพิ่ม ผู้ต้องหาร่วมกันใช้อาวุธสงครามปล้นทอง ไปทำแผนประกอบคำรับสารภาพที่ร้านทองเยาวราชทัพยา</lead>
<neck></neck>
<body><p>เมื่อวันที่ 6พฤษภาคม พ.ต.อ.ธีรพล จินดาหลวง รอง ผบก.ภ.จ.ชลบุรี รักษาการ ผกก.สภ.เมืองพัทยา พร้อมกำลังตำรวจหน่วยคอมมานโด กว่า 20นายและรถตำรวจอีก 5คัน ควบคุมตัว นายเกษม กลิ่นดี อายุ 32ปี ผู้ต้องหาร่วมกับพวกใช้อาวุธสงครามปล้นร้านทองเยาวราชพัทยา ย่านหาดจอมเทียน ม.12 ต.หนองปรือ อ.บางละมุง เหตุเกิดเมื่อช่วงเช้าวันที่ 4พฤษภาคมที่ผ่านมา ไปแถลงข่าวที่กองบัญชาการตำรวจภูธรภาค2 หลังจาก เมื่อวันที่ 5พฤษภาคม ได้ติดตามจับกุม นายสุรชาติ ยอดทอง อายุ 23ปี ได้ที่ย่านพงษ์เพชร ถ.งามวงศ์วาน กทม.และจับกุม นายกมล แสงเพิ่ม อายุ 36ปี ได้ที่ อ.องครักษ์ จ.นครนายก พร้อมของกลางอาวุธปืนสงครามที่ใช้ก่อเหตุ 7กระบอกและทองคำที่ปล้นไปอีกจำนวนหนึ่ง</p>
<p>ต่อมา เจ้าหน้าที่ตำรวจควบคุมตัว นายสุรชาติและนายกมล ไปทำแผนประกอบคำรับสารภาพที่ร้านทองเยาวราชพัทยา โดยมีการคุมกันอย่างหนาแน่น ด้วยกำลังเจ้าหน้าที่กว่า 50นาย ท่ามกลางประชาชนและชาวต่างชาติที่มามุงดูเหตุการณ์หลายร้อยคน ทั้งนี้ มีการจำลองเหตุการณ์ขั้นตอนการทำงานของกลุ่มคนร้ายทุกขั้นตอน ก่อนนำผู้ต้องหาไปทำแผนช่วงปะทะกับเจ้าหน้าที่ตำรวจ ขณะกำลังหลบหนีบริเวณกลางซอยชัยพฤกษ์2 ต.ห้วยใหญ่ อ.บางละมุง ซึ่งเหตุการณ์ดังกล่าวคนร้ายใช้<name head="ปืน">ปืนเอ็ม79</name> ยิงถล่มใส่รถตำรวจ ทำให้ จ.ส.ต.สยาม โพธิ์งาม หัวหน้าสายตรวจ สภ.เมืองพัทยาและชาวบ้าน บาดเจ็บรวม 5คน จากนั้น ได้นำตัวผู้ต้องหาไปทำแผนในพื้นที่ต่างๆ อีกหลายจุด ก่อนนำตัวกลับไปสอบสวนขยายผล </p>
<p>พ.ต.อ.ธีรพล เปิดเผยเพิ่มเติมว่า ขณะนี้เจ้าหน้าที่ติดตามจับกุมผู้ต้องหาและตรวจยึดของกลางมาได้เกือบครบแล้ว ยังเหลือเพียง นายเกษม กลิ่นดี ที่ยังคงให้การปฏิเสธและการติดตามทองรูปพรรณอีกจำนวนหนึ่งที่ยังหายไป รวมถึงคนร้ายอีก 2คน คือ นายศรและนายดำ ไม่ทราบนามสกุล ซึ่งคาดว่าคงจะหลบหนีอยู่ในพื้นที่ จ.ชลบุรี หรือภาคตะวันออก ซึ่งขณะนี้กำลังทำการสืบสวนหาข่าวและแกะรอยอยู่ คาดว่าจะจับกุมตัวได้ในเร็ววันนี้</p>
<p>ด้าน นายกมล กล่าวว่า การปล้นร้านทองครั้งนี้ เนื่องจากการท่องเที่ยวของเมืองพัทยาซบเซา ทำให้ธุรกิจของตัวเอง ทั้งรถเช่าและรถแท็กซี่ขาดรายได้ ไม่มีกระทั่งเงินผ่อนรถ จึงตัดสินใจก่อเหตุปล้นครั้งนี้ ส่วนปืนทั้งหมดซื้อมาจากเพื่อนซึ่งเป็นทหารอยู่ที่ จ.ชลบุรี</p>
<p>ขณะที่ พล.ต.ต.ปราโมช ปทุมวงศ์ รอง ผบช.ภ.2 เปิดเผยว่า จากการสอบปากคำ นายกมล รับสารภาพว่า เป็นคนใช้อาวุธสงครามยิงเข้าไปในร้านทองและทำหน้าที่คุมเชิง ระหว่างที่ นายศร กับนายดำ ไม่ทราบนามสกุล(อยู่ระหว่างหลบหนี) ทุบกระจกกวาดทองใส่กระเป๋า ส่วน นายสุรชาติ ทำหน้าที่ขับรถเก๋งพาหลบหนี นอกจากนี้ ยังสารภาพว่า เป็นคนใช้<name head="ปืน">ปืนเอ็ม79</name> ยิงใส่รถตำรวจเพื่อเปิดทางหลบหนี จากนั้นจึงนำทองคำทั้งหมดที่ปล้นมาได้ประมาณ 180<name>บาท</name> ไปแบ่งกัน 4ส่วน ตกคนละประมาณ 40<name>บาท</name>เท่านั้น ไม่ใช่ปล้นทองมาได้ถึง 300<name>บาท</name> ตามที่เป็นข่าว ส่วนอาวุธปืนสงครามซื้อมาจากเพื่อนคนหนึ่ง ซึ่งเป็นทหารอยู่ที่ จ.ชลบุรี ในราคา 5แสน<name>บาท</name></p>
<p>"ส่วน นายเกษม ให้การภาคเสธว่า ไม่ได้เป็นคนลงมือก่อเหตุ แต่ยอมรับว่าได้ใช้บ้านของตัวเองเป็นสถานที่วางแผนการทั้งหมดและเป็นคนจัดหา อาวุธปืนบางส่วนให้กลุ่มคนร้าย สรุปแล้วคดีนี้มีผู้ต้องหาทั้งหมด 5คน ยังเหลืออยู่ระหว่างหลบหนีอีก 2คน เบื้องต้นทราบชื่อคือ นายศร เป็นคน จ.ระยอง มีอาชีพขับ<name head="รถ">รถแท็กซี่</name>ที่เมืองพัทยา กับ นายดำ ซึ่งตำรวจกำลังรวบรวมพยานหลักฐานเพื่อขออำนาจศาลออกหมายจับมาดำเนินคดี คาดว่าน่าจะได้ตัวแน่นอน"พล.ต.ต.ปราโมช </p></body>
</news>
