<teiHeader>
<fileDesc>
<titleStmt>
  <title>รองนายกฯ ด้านเศรษฐกิจ ชี้ กรมการค้าต่างประเทศควรเป็นผู้ระบายและจำหน่ายสินค้าเกษตรแทน อคส.  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270150&tb=N255205&return=ok&news_headline=%c3%cd%a7%b9%d2%c2%a1%cf%20%b4%e9%d2%b9%e0%c8%c3%c9%b0%a1%d4%a8%20%aa%d5%e9%20%a1%c3%c1%a1%d2%c3%a4%e9%d2%b5%e8%d2%a7%bb%c3%d0%e0%b7%c8%a4%c7%c3%e0%bb%e7%b9%bc%d9%e9%c3%d0%ba%d2%c2%e1%c5%d0%a8%d3%cb%b9%e8%d2%c2%ca%d4%b9%a4%e9%d2%e0%a1%c9%b5%c3%e1%b7%b9%20%cd%a4%ca.  </bibl>
</sourceDesc>
</fileDesc>
</teiHeader>
<news>
<headline><name>นายกฯ</name> ชี้ ปลดพม่าออกจากอาเซียนเป็นวิธีที่ไม่เหมาะสม</headline>
<lead><name>นายกรัฐมนตรี</name> ชี้ การปลดพม่าออกจากการเป็นสมาชิกอาเซียนเป็นวิธีที่ไม่เหมาะสม ย้ำ การรักษาความสัมพันธ์ที่ดีต่อกัน จะแก้ปัญหาได้ดีที่สุด ขณะที่ พร้อมพิสูจน์ความจริงในชั้นศาลกรณีถูกทุบรถยนต์ที่กระทรวงมหาดไทย</lead>
<neck></neck>
<body><p>นายอภิสิทธิ์ เวชชาชีวะ <name>นายกรัฐมนตรี</name> กล่าวถึงกรณีที่รัฐบาลพม่า ระบุว่า ไทยแทรกแซงกิจการภายในพม่า และมีกระแสข่าวให้ปลดพม่าออกจากการเป็นสมาชิกชาติอาเซียน ว่า รัฐบาลจะไม่ผลีผลาม เพราะคงไม่ใช่วิธีที่เหมาะสม การรักษาความสัมพันธ์ต่อกันและแสดงออกอย่างเหมาะสมจะเป็นวิธีการแก้ไขปัญหา ที่ดีที่สุด อย่างไรก็ตามส่วนตัวเชื่อว่าหากเป็นเพื่อนที่ดีต่อกัน ต้องสามารถสะท้อนความสึกต่างๆ ได้ ส่วนการที่หลายฝ่ายคิดว่าไทยออกแถลงการณ์ในฐานะ<name>ประธานอาเซียน</name> แต่ได้รับผลกระทบเพียงประเทศเดียวนั้น ตนเองไม่คิดว่าเป็นเช่นนั้น เพราะเป็นแนวทางที่เป็นมติร่วมกัน และเห็นว่าเป็นแนวทางที่เหมาะสมที่สุด อย่างไรก็ตามจะติดตามสถานการณ์ในพม่า และรอผลการประชุมอาเซียนยุโรป หรืออาเซม ที่ประเทศเวียดนาม รวมถึงผลการหารือกับผู้นำชาติต่างๆ ที่ประเทศเกาหลี ก่อนจะตัดสินใจว่าต้องออกแถลงการณ์ฉบับที่ 2 หรือไม่</p>
<p>    นายกรัฐมนตรี กล่าวอีกว่า <name>รองนายกรัฐมนตรีด้านความมั่นคง</name>ลงพื้นที่ภาคใต้ เพื่อนำข้อมูลมากำหนดแผนนโยบายแก้ไขปัญหาความไม่สงบที่มีทิศทางชัดเจน และเป็นที่ยอมรับของทุกฝ่าย ซึ่งจะเร่งรัดให้มีการปฏิบัติจริงตั้งแต่เดือนหน้าเป็นต้นไป นอกจากนี้ ยังได้มอบหมายให้ฝ่ายกฎหมายพิจารณาการฟ้องร้อง นายจตุพร พรหมพันธุ์ แกนนำ นปช. กรณีกล่าวอ้างว่าตนเองไม่ได้อยู่ในรถที่กระทรวงมหาดไทย โดยพร้อมต่อสู้และพิสูจน์ความจริงในชั้นศาล หากนายจตุพรไม่ยุติ </p></body>
</news>
