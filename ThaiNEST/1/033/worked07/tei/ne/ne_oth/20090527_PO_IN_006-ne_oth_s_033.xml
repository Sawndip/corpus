<teiHeader>
<fileDesc>
<titleStmt>
  <title>ผบก.น.6 ยันนายกฯ-สุเทพอยู่ในรถที่มท.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 17:23:27  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173341  </bibl>
</sourceDesc>
</fileDesc>
</teiHeader>
<news>
<headline>ผบก.น.6 ยันนายกฯ-สุเทพอยู่ในรถที่มท.</headline>
<lead>ผบก.น.6 เข้าให้ปากคำต่อ อนุกรรมการรวบรวมเหตุการณ์ที่กระทรวงมหาดไทย ยืนยัน เห็น <name>นายกรัฐมตรี</name> และ " สุเทพ เทือกสุบรรณ " อยู่ในรถคันที่ถูกม็อบเสื้อแดงไล่ทุบ</lead>
<neck></neck>
<body><p>ที่ประชุมคณะอนุกรรมการรวบรวมเหตุการณ์ที่บริเวณกระทรวงมหาดไทย ซึ่งมี นางนฤมล ศิริวัฒน์ เป็นประธานการประชุมได้เชิญตัว พล.ต.ต.วิทยา รัตนวิชช์ ผู้บังคับการตำรวจนครบาล 6 เข้าให้ข้อมูลในฐานะเป็นผู้บังคับการสั่งการโดยตรง โดยส่วนของเจ้าหน้าที่ตำรวจโดย พล.ต.ต.วิทยา ยืนยันว่า นายอภิสิทธิ์ เวชชาชีวะ <name>นายกรัฐมนตรี</name> และ นายสุเทพ เทือกสุบรรณ <name>รองนายกรัฐมนตรี ด้านความมั่นคง</name> อยู่ในรถคันที่เกิดเหตุ เนื่องจากตนเห็นภาพขณะที่<name>นายกฯ</name> ขึ้นรถชัดเจน ประกอบกับในช่วงเวลาเกิดเหตุนั้นมีรถคันดังกล่าวเพียงคันเดียวที่ขับออกมาจากกระทรงมหาดไทย ซึ่งตนเชื่อว่าไม่มีโอกาสที่จะเปลี่ยนรถได้ทันเวลาอย่างแน่นอน ทั้งนี้ ในส่วนการดำเนินคดีกับกลุ่มคนเสื้อแดงที่เข้ามาทุบรถของนายกฯ นั้น ได้มีการจับกุมและแจ้งข้อหาไปแล้วทั้งหมด 5 คน และยังอยู่ระหว่างการติดตามจับกุมอีกกว่า 20 คน ที่มีภาพแต่ยังไม่ทราบชื่อ อย่างไรก็ตาม ยืนยันว่าเหตุการณ์ดังกล่าวไม่มีผู้เสียชีวิตแต่อย่างใด ด้าน นายศิริโชค โสภา อนุกรรมการ กล่าวว่า จะรวบรวมคำให้การของเจ้าหน้าที่ตำรวจเพื่อใช้เป็นหลักฐานยืนยันว่า <name>นายกฯ</name> อยู่ภายในรถคันดังกล่าวจริง เพื่อจะเสนอต่อนายกฯ ว่าจะพิจารณายื่นฟ้อง นายจตุพร พรหมพันธุ์ แกนนำกลุ่มคนเสื้อแดง ฐานหมิ่นประมาทหรือไม่ จากกรณีที่ออกมาให้ข่าวว่า<name>นายกฯ</name> ไม่ได้อยู่รถคันดังกล่าว</p></body>
</news>
