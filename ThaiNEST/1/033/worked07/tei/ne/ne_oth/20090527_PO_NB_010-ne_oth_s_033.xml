<teiHeader>
<fileDesc>
<titleStmt>
  <title>พรรคเพื่อไทย ยกเลิกประชุมใหญ่วิสามัญประจำปีในวันที่ 31 พ.ค.นี้  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270166&tb=N255205  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><news>
<headline>พรรคเพื่อไทย ยกเลิกประชุมใหญ่วิสามัญประจำปีในวันที่ 31 พ.ค.นี้
พรรคเพื่อไทย ยกเลิกการประชุมใหญ่วิสามัญประจำปีในวันที่ 31 พฤษภาคมนี้ รอให้มีความชัดเจนการแก้ไขรัฐธรรมนูญก่อน ยืนยันหัวหน้าพรรคเป็นคนเดิม

นายยงยุทธ์ วิชัยดิษฐ์ <name>หัวหน้าพรรคเพื่อไทย</name> เปิดเผยภายหลังการประชุมกรรมการบริหารพรรคว่า พรรคเพื่อไทยมีมติส่งผู้สมัครลงเลือกตั้งซ่อมแทนตำแหน่งที่ว่างโดยในพื้นที่ เขต 3 จังหวัดสกลนคร ที่จะมีการเลือกตั้งในวันที่ 21 มิถุนายน พรรคมีมติส่งนางอนุรักษ์ บุญศล และส่งนายสุรชาติ ชาญประดิษฐ์ ลงแข่งขันในพื้นที่เขต 1 จังหวัดศรีสะเกษ ที่จะมีการเลือกตั้งในวันที่ 28 มิ.ย.นี้ นอกจากนี้พรรคยังมีมติยกเลิกการประชุมใหญ่วิสามัญประจำปี ในวันที่ 31 พ.ค.นี้ </p>
<p>ด้านนายปลอดประสพ สุรัสวดี <name>รองหัวหน้าพรรคเพื่อไทย</name> กล่าวว่า ที่ประชุมกรรมการบริหารพรรคมีมติให้ยกเลิกการจัดประชุมใหญ่วิสามัญประจำปีใน การปรับโครงสร้างพรรคซึ่งจะมีการเลือกกรรมการบริหารชุดใหม่และ<name>หัวหน้าพรรค</name> ด้วย เนื่องจากเห็นว่า<name>นายกรัฐมนตรี</name>เริ่มส่งสัญญาณที่ดีที่จะมีการแก้ไขรัฐธรรมนูญ จึงรอให้มีความชัดเจน หากพรรคมีการเปลี่ยนแปลงโครงสร้างในช่วงนี้อาจสุ่มเสี่ยงที่จะเสียผล ประโยชน์ ประกอบกับเป็นช่วงปิดสมัยประชุมสภา จึงไม่มีความจำเป็นที่จะต้องมีผู้นำฝ่ายค้านในสภาในช่วงระยะเวลา 4 - 5 เดือนจากนี้ </p>
<p>    นายปลอดประสพ กล่าวว่า เรื่องดังกล่าวได้ทำความเข้าใจกับ <name>สส.</name>ในพรรคแล้ว และไม่เกี่ยวข้องกับกรณีที่มีกระแสข่าวว่าพรรคยังไม่มี <name>สส.</name>คนใดที่มีคุณสมบัติเหมาะสมในการเป็น<name>หัวหน้าพรรค</name> พร้อมยืนยันว่าหากมีการเลือก<name>หัวหน้าพรรค</name>คนใหม่จะต้องสามารถเป็นนายกรัฐมนตรี ได้และมีคุณสมบัติที่ดีกว่า<name>นายกรัฐมนตรี</name>คนปัจจุบัน </p></body>
</news></body>
</news>
