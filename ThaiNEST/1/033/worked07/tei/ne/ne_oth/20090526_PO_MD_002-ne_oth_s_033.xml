<teiHeader>
<fileDesc>
<titleStmt>
  <title>ฟ้องสุภรณ์แดงเถื่อนเผาเมือง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 21:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059134  </bibl>
</sourceDesc>
</fileDesc>
</teiHeader>
<news>
<headline>ฟ้องสุภรณ์แดงเถื่อนเผาเมือง</headline>
<lead></lead>
<neck></neck>
<body><p>นายสุรพงษ์ วัฒนพานิช อัยการพิเศษฝ่านคดีศาลแขวง 3 (ดุสิต) เปิดเผยว่า พนักงานอัยการได้มีความเห็นสมควรสั่งฟ้อง นายสุภรณ์ อัตถาวงศ์ หรือแรมโบ้อีสาน อดีต <name>ส.ส.นครราชสีมา</name> พรรคไทยรักไทย แกนนำกลุ่มคนเสื้อแดง ผู้ต้องหาในความผิด ฐานฝ่าฝืน พ.ร.ก. บริหารราชการในสถานการณ์ฉุกเฉิน 2548 ด้วยการมั่วสุมกันตั้งแต่ 5 คนขึ้นไป ดังนั้น เมื่อผู้ต้องหาเดินทางมารายงานตัวตามนัดฟังคำสั่งคดีในวันนี้ 27 พ.ค. เวลา 09.00 น.พนักงานอัยการก็จะนำตัวไปส่งฟ้องเป็นจำเลยต่อศาลแขวงดุสิตทันที</p>
<p>ด้าน นายคารม พลทะกลาง ทนายความนายสุภรณ์ กล่าวว่า ไม่รู้สึกหนักใจในคดีนี้ โดยหากพนักงานอัยการนำตัวนายสุภรณ์ส่งฟ้องศาล ตนก็เตรียมเงินสด 1 แสน<name>บาท</name> ไว้เป็นหลักทรัพย์ เพื่อยื่นขอประกันตัว เนื่องจากคดีนี้มีโทษน้อย คือจำคุกไม่เกิน 2 ปี ปรับไม่เกิน 4 หมื่น<name>บาท</name> เท่านั้น</p>
<p>วันเดียวกันที่สำนักงานอัยการสูงสุด ถ.รัชดาภิเษก พนักงานสอบสวนกองบัญชาการตำรวจนครบาล นำตัวนายจตุพร พรหมพันธุ์ แกนนำแนวร่วมประชาธิปไตยต่อต้านเผด็จการแห่งชาติ (นปช.) ผู้ต้องหาในความผิดฐาน ร่วมกันตั้งแต่10 คนขึ้นไป ยุยงส่งเสริมให้เกิดความวุ่นวายในบ้านเมือง ตามประมวลกฎหมายอาญา มาตรา 215 ซึ่งมีโทษจำคุกไม่เกิน 5 ปี หรือปรับไม่เกิน 1 หมื่น<name>บาท</name>หรือทั้งจำทั้งปรับ กระทำการให้ปรากฏแก่ประชาชนด้วยวาจา อันไม่ใช่ความมุ่งหมายตามรัฐธรรมนูญ ตาม ป.อาญามาตรา 116 ซึ่งมีโทษจำคุกไม่เกิน 7 ปี และ ฝ่าฝืน พ.ร.ก.ฉุกเฉิน พ.ศ.2548 มั่วสุมกันตั้งแต่ 5 คนขึ้นไป</p>
<p>พร้อมด้วย นายอริสมันต์ พงษ์เรืองรอง แกนนำ นปช. ผู้ต้องหาในความผิดฐาน กระทำการให้ปรากฏแก่ประชาชนด้วยวาจา อันไม่ใช่ความมุ่งหมายตามรัฐธรรมนูญ จากกรณีการชุมนุมหน้าทำเนียบรัฐบาล ตั้งแต่วันที่ 26 มี.ค.เป็นต้นมาจนรัฐบาลประกาศ พ.ร.ก.ฉุกเฉิน เมื่อเดือนเม.ย. พร้อมสำนวนการสอบสวนและความเห็นสมควรสั่งฟ้องส่งมอบให้ นายกายสิทธิ์ พิศวงปราการ <name>อธิบดีอัยการฝ่ายคดีอาญา</name> เพื่อพิจารณาสั่งคดี โดยมีคำสั่งให้ผู้ต้องหามารับฟังการสั่งคดีในวันที่ 10 มิ.ย. นี้ เวลา 10.00 น. พร้อมกับ นายวีระ มุกสิกพงศ์ นายณัฐวุฒิ ไสยเกื้อ นพ.เหวง โตจิราการ และนายชินวัฒน์ หาบุญพาด แกนนำคนเสื้อแดงที่พนักงานสอบสวนส่งสำนวนมาแล้วเมื่อวันที่ 25 พ.ค.ที่ผ่านมา
นายจตุพร กล่าวว่าในวันที่ 1 มิ.ย.นี้ ตนจะมอบให้ทนายความยื่นหนังสือร้อง ขอความเป็นธรรมต่อพนักงานอัยการ เนื่องจากอยากให้กระบวนการยุติธรรมในชั้นสอบสวนและชั้นอัยการ มีมาตรฐานเดียวกันระหว่างคนเสื้อแดง คนเสื้อเหลือง และคนเสื้อน้ำเงิน ที่ผ่านมาคนเสื้อเหลืองก็กระทำความผิดต่อกฎหมายบ้านเมืองหลายครั้งหลายข้อหา แต่กระบวนการยุติธรรมในชั้นนี้กลับไม่เร่งรัดเอาตัวมาดำเนินคดี ต่างกับพวกตนที่ตำรวจเร่งรัด บางครั้งนัดมาให้การแต่ไม่ยอมรับคำให้การ จู่ๆก็นัดมาส่งสำนวนการสอบสวนต่อพนักงานอัยการ</p>
<p>จากนั้น นายพิชิต ชื่นบาน อดีตทนายความของ พ.ต.ท.ทักษิณ ชินวัตร ที่เคยถูกศาลฎีกามีคำสั่งให้ลงโทษจำคุก 6 เดือน ในคดีหิ้วถุงขนม 2 ล้าน ได้เป็น นายประกันโดยยื่นหลักทรัพย์เป็นเงินสด 5 แสน<name>บาท</name> ขอประกันตัวนายอริสมันต์ ส่วนนายจตุพร ใช้ตำแหน่ง ส.ส.สัดส่วน <name head="พรรค">พรรคเพื่อไทย</name> ขอประกันตัวออกไป</p>
<p>ขณะที่ นายอุดม โปร่งฟ้า ทนายความของกลุ่มคนเสื้อแดง กล่าวว่า ในวันนี้ 27 พ.ค. นายอดิศร เพียงเกษ แกนนำคนเสื้อแดง ซึ่งตกเป็นผู้ต้องในคดีนี้เช่นกัน จะเดินทางเข้ารายงานต่อพนักงานอัยการในเวลา 10.00 น.</p>
<p>วันเดียวกัน นายสุทธิพล ทวีชัยการ เลขาธิการกกต. แถลงว่า ที่ประชุม กกต. มีมติให้รับเรื่องไว้ตรวจสอบ กรณีที่สำนักงาน กกต.จ.แพร่ ส่งเรื่องที่ ผู้ว่าราชการจังหวัดแพร่ ร้องเรียนให้ตรวจสอบนายวรวัจน์ เอื้ออภิญญกุล <name>ส.ส.จ.แพร่</name> พรรคเพื่อไทย หลังนำผู้ชุมนุมกลุ่มคนเสื้อแดงบุกเข้าไปปิดล้อมสถานีวิทยุชุมนุม จ.แพร่ ซึ่งถือเป็น การกระทำที่เข้าข่ายความผิดกฎหมายอาญา และ<name>รัฐธรรมนูญ ม. 266(1)</name> เพื่อให้ทราบข้อเท็จจริงที่เกิดขึ้น ทาง กกต.จึงรับเรื่องดังกล่าวไว้ตรวจสอบและมอบหมายให้คณะอนุกรรมการรับไปดำเนิน การไต่สวนต่อไป</p>
<p>นอกจากนี้ กกต.ยังมีมติเห็นชอบให้ขยายเวลาการไต่สวนครั้งที่ 1 ให้อนุกรรมการไต่สวนกรณี นายวรวัจน์ ถูกร้อง ทำผิด<name>รัฐธรรมนุญ ม.106 (6)</name> ฐานแสดงทรัพย์สินต่อ ป.ป.ช.ไม่ครบขณะดำรงตำแหน่ง รมว.วัฒนธรรม</p></body>
</news>
