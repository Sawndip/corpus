<teiHeader>
<fileDesc>
<titleStmt>
  <title>คกก.ข้าวมอบ"พรทิวา"ตั้งกก.ระบายสินค้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14635/%e0%b8%84%e0%b8%81%e0%b8%81.%e0%b8%82%e0%b9%89%e0%b8%b2%e0%b8%a7%e0%b8%a1%e0%b8%ad%e0%b8%9a%e0%b8%9e%e0%b8%a3%e0%b8%97%e0%b8%b4%e0%b8%a7%e0%b8%b2%e0%b8%95%e0%b8%b1%e0%b9%89%e0%b8%87%e0%b8%81%e0%b8%81.%e0%b8%a3%e0%b8%b0%e0%b8%9a%e0%b8%b2%e0%b8%a2%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>คกก.ข้าวมอบ"พรทิวา"ตั้งกก.ระบายสินค้า</headline>
<lead>คกก.ข้าว ได้ข้อสรุปเดินหน้าระบายสินค้าเกษตร มอบ <name>รมว.พาณิชย์</name> ตั้งคณะทำงานชุดพิเศษระบายสินค้าเกษตร ยกร่างยุทธศาสตร์การจำหน่าย ระบายสินค้า ก่อนนำเข้าครม. 3 มิ.ย.อีกครั้ง "พรทิวา" บอกรับได้หลักเกณฑ์ข้างต้น ขณะที่ "กอร์ปศักดิ์" ไม่ติดใจเรื่องเกาเหลา พร้อมร่วมงานพรทิวา ไม่รู้เรื่องเอกชนฟ้อง บอกเป็นเรื่อง ก.พาณิชย์</lead>
<neck></neck>
<body><p>เมื่อเวลา 19.30 น.วันที่  27 พ.ค.ที่ทำเนียบรัฐบาล นายสุเทพ เทือกสุบรรณ <name>รองนายกฯ</name>ในฐานะ<name>ประธานคณะกรรมการยุทธศาสตร์คุมสินค้าเกษตร</name>และนางพรทิวา นาคาศัย <name>รมว.พาณิชย์</name> ร่วมกันแถลงข่าวหลังประชุมโดยใช้เวลา 1 ชั่วโมง 30 นาที</p>
<p>นายสุเทพ แถลงว่า ตน พร้อมด้วย นางพรทิวา นายกอร์ปศักดิ์ สภาวสุ รองนายกฯ นายประดิษฐ์ ภัทรประสิทธิ์ <name>รมช.คลัง</name> สภาพัฒน์ และตัวแทนกระทรวงพาณิชย์ได้ร่วมประชุมตามที่ครม.มอบหมาย โดยได้ข้อสรุปหลักเกณฑ์การทำงานด้านการระบายสินค้าเกษตรแทนที่รัฐบาลเคยรับจำนำไว้และได้ข้อสรุปว่า รัฐบาลจะเดินหน้าระบายสินค้าเกษตรได้อย่างราบรื่น คือ 1<name>.รมว.พาณิชย์</name>จะไปตั้งคณะทำงานชุดพิเศษเพื่อทำงานเกี่ยวกับการระบายสินค้าเกษตรโดยเฉพาะ โดยมี<name>อธิบดีกรมการค้าต่างประเทศ</name>เป็นประธาน 2.คณะทำงานชุดนี้จะยกร่างยุทธศาสตร์การจำหน่ายและระบายสินค้าเกษตร ซึ่งประกอบด้วย เวลาในการระบายสินค้าเกษตรที่เห็นว่าเหมาะสม ราคากลางที่จะจำหน่าย จากนั้นจะเสนอให้คณะอนุกรรมการด้านการตลาดที่มี<name>รมว.พาณิชย์</name>เป็นประธาน จากนั้นจะต้องเสนอให้ประธานนโยบายสินค้าเกษตรนั้นๆ อีกครั้งเพื่อดำเนินการระบายสินค้าตามยุทธศาสตร์
<p>นายสุเทพ กล่าวว่า การระบายสินค้าเกษตรจะแยกคุณภาพเป็นเกรดต่างๆ โดยจะมอบหน้าที่ให้องค์การคลังสินค้า (อคส.) และองค์การตลาดเพื่อเกษตรกร (อตก.) ดูแลรักษาสินค้าเพียงอย่างเดียวโดยจะไม่จำหน่ายสินค้าเกษตรอย่างที่ผ่านมา รวมทั้งจะมีการสำรวจปริมาณและคุณภาพสินค้าก่อนที่จะประมูลขาย ซึ่งที่ประชุมคิดว่าหากทำแบบนี้งานจะเดินหน้าราบรื่น ไม่มีปัญหาใดๆ โดยทุกคนจะเข้าใจได้ รวมทั้งจะชี้แจงกับประชาชนได้ด้วย แต่เมื่อกำหนดกรอบการทำงาน กว้างๆแบบนี้ นางพรทิวาจะต้องทำรายงานเสนอครม.โดยต้องนำหลักเกณฑ์ที่ตนกล่าวไว้ไปยกร่างฯ และคืนวันที่ 2 มิ.ย.ซึ่งนายอภิสิทธิ์ เวชชาชีวะ นายกฯเดินทางกลับจากเกาหลีใต้น่าจะได้พิจารณาก่อนที่จะไปขอความเห็นชอบจากที่ประชุมครม.วันที่ 3 มิ.ย.อีกครั้ง</p>
<p>“กรรมการชุดนี้ที่รับมอบหมายจากครม.พิจารณาหลักเกณฑ์กติกาการทำงานโดยไม่ล่วงล้ำลึกเข้าไปถึงงานที่กระทรวงพาณิชย์ดำเนินการ กระทรวงจะดำเนินการอย่างไรก็เป็นเรื่องของกระทรวงโดยไม่ได้นำมาหารือ” นายสุเทพ กล่าวและว่า เชื่อว่าทุกอย่างจะชัดเจนขึ้นเพราะก่อนที่จะระบายสินค้าเกษตร จะมีการเสนอยุทธศาสตร์ขึ้นมาก่อนว่ามีแผนอย่างไรและต้องเสนอให้<name>รมว.พาณิชย์</name>พิจารณาก่อนที่จะเสนอให้ประธานนโยบายสินค้าเกษตรนั้นๆพิจารณาอีกครั้ง เรื่องนี้ดำเนินการโดยมีกระบวนการที่รวดเร็วและเป็นความลับ ความลับคือไม่ใช่ผู้ประมูลล่วงรู้ วันนี้กระทรวงพาณิชย์และนางพรทิวามีความสุขและสบายใจที่จะไปชี้แจงกับสังคมได้</p>
<p>เมื่อถามว่าแสดงว่าแนวทางที่กระทรวงพาณิชย์เคยทำมาต้องเปลี่ยนแปลง นายสุเทพ กล่าวว่า ก่อนหน้านี้ยังไม่มีการตกลงหลักเกณฑ์กัน แต่เมื่อเห็นหลักเกณฑ์ในวันนี้ก็ต้องดำเนินการให้สอดคล้อง เพราะตนไม่ได้คาดคั้นอะไร และครม.ไม่ต้องพิจารณาเรื่องราคาสินค้าเกษตรอีกแล้ว ซึ่งจะช่วยให้การทำงานเร็ว ราบรื่น โปร่งใส รวมทั้งอธิบายได้ เมื่อถามว่าได้หารือเรื่องประมูลการระบายสต๊อกข้าว 2.6 ล้านตันหรือไม่ นายสุเทพ กล่าวว่า เรื่องนี้ต้องใช้หลักเกณฑ์ที่ตนกล่าวไว้ข้างต้นเพราะเป็นการระบายสินค้าเกษตรทั้งหมดที่มีอยู่ โดยไม่ใช่การรับจำนำ หากสิ่งที่กระทรวงพาณิชย์ดำเนินการไปโดยไม่สอดคล้องกับหลักเกณฑ์ข้างต้น กระทรวงพาณิชย์ต้องไปปรับปรุงให้สอดคล้องกับหลักเกณฑ์ต่อไป</p>
<p>นางพรทิวา กล่าวว่า กระทรวงเห็นชอบกับหลักเกณฑ์ และต้องไปดูว่าจะทำอย่างไรให้เข้ากับหลักเกณฑ์ที่มีรายละเอียดเยอะ แต่สิ่งที่เคยทำไว้แต่เดิมนั้นต้องปรับปรุงให้เข้ากับหลักเกณฑ์ในวันนี้ ส่วนการประมูลสต๊อกข่าวในข้างต้นก็ต้องกลับไปดูเพื่อให้เข้ากับหลักเกณฑ์ ส่วนจะเปลี่ยนตัวผู้เข้าประมูลข้าวหรือไม่นั้น ขอเรียนว่ายังไม่ไปถึงขั้นนั้น ต้องไปดูรายละเอียดเพื่อให้เข้ากับหลักเกณฑ์ในวันนี้ก่อน</p>
<p>เมื่อถามว่าห่วงว่าจะโดนฟ้องร้องหรือไม่ นางพรทิวา กล่าวว่า ต้องดูกัน เมื่อถามว่ามั่นใจว่าการระบายสินค้าเกษตรจะมีความโปร่งใสหรือไม่ นางพรทิวา กล่าวว่า ที่ประชุมยอมรับกันทุกคน แต่กรมการค้าต่างประเทศมีความชัดเจนว่าเจ้าหน้าที่ได้ดำเนินการเรื่องนี้อยู่แล้ว และไม่มีสิ่งที่บางฝ่ายคิดกันไปเอง</p>
<p>ด้านนายกอร์ปศักดิ์ กล่าวว่า คณะกรรมการชุดนี้จะทำงานม้วนเดียวจบ โดยที่ประชุมเห็นชอบให้กระทรวงพาณิชย์จัดทำกรอบรายละเอียดเพื่อขอความเห็นชอบจากที่ประชุมครม.อีกครั้งในสัปดาห์หน้า เมื่อถามว่า ยังติดใจการชี้แจงของนางพรทิวาในการประชุมครม.เมื่อวันที่ 26 พ.ค.หรือไม่ <name>รองนายกฯ</name> กล่าวว่า ไม่ติดใจ ส่วนนางพรทิวาจะติดใจตนหรือไม่ต้องไปสอบถามนางพรทิวาเอง แต่การประชุมวันนี้เจ้าหน้าที่กระทรวงพาณิชย์ชี้แจงตอบคำถามได้ดี เชื่อว่าการทำงานครั้งนี้น่าจะไปได้ดี</p>
<p>เมื่อถามว่าอนาคตจะร่วมงานกับกระทรวงพาณิชย์ได้หรือไม่ <name>รองนายกฯ</name> กล่าวว่า ไม่มีปัญหา ทำงานกันได้ ทุกอย่างเป็นไปตามแนวทางตามที่ตนให้สัมภาษณ์ไว้แล้ว เมื่อถามว่า มีข้อมูลว่าการประชุมวันนี้นายสุเทพได้ตัดบทการใช้ข้อเสนอของนายกอร์ปศักดิ์ รองนายกฯยิ้มและตอบว่า วิธีการจะเป็นไปตามที่ตนให้สัมภาษณ์ไว้เเล้ว ส่วนกรณีที่เอกชนจะฟ้องกระทรวงพาณิชย์ที่ไม่ระบายสต็อกข้าว 2.6 ล้านตันนั้น <name>รองนายกฯ</name> กล่าวว่า ตนไม่ทราบ เป็นเรื่องของกระทรวงพาณิชย์ คณะกรรมการชุดนี้เข้ามาทำหลักเกณฑ์การทำงานใหม่ สิ่งที่เกิดขึ้นก็อยู่ที่กระทรวงพาณิชย์จะจัดการต่อไป</p></body>
</news>
