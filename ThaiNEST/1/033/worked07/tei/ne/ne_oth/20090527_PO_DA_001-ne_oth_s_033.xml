<teiHeader>
<fileDesc>
<titleStmt>
  <title>'ชวน'งง ส.ส. ยังเรียกร้องเก้าอี้ รมต.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 16:32:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200387&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'ชวน'งง <name>ส.ส.</name> ยังเรียกร้องเก้าอี้ <name>รมต.</name></headline>
<lead></lead>
<neck></neck>
<body><p>วันนี้(27 พ.ค.) นายชวน หลีกภัย <name>ประธานสภาที่ปรึกษาพรรคประชาธิปัตย์</name> ระบุว่า ไม่เข้าใจว่าทำไมถึงยังมีกลุ่ม <name>ส.ส.</name>ภายในพรรคออกมาเรียกร้องเก้าอี้<name>รัฐมนตรี</name>กันอยู่ เพราะขณะนี้ทุกคนน่าจะช่วยรัฐบาลเดินหน้าทำงานมากกว่า ซึ่งคนที่ออกมาเรียกร้องก็มีเพียงไม่กี่คน ส่วนที่ระบุว่า <name>ส.ส.ภาคใต้</name> ได้โควต้า<name>รัฐมนตรี</name>มากกว่าภาคอื่นๆ คือ <name>ส.ส.ภาคใต้</name>มีจำนวนมากกว่าภาคอื่นๆ ซึ่งก็ได้รับตำแหน่ง<name>รัฐมนตรี</name>ไม่กี่ตำแหน่ง การออกมาเรียกร้องตำแหน่ง<name>รัฐมนตรี</name>ของภาคอื่นๆ โดยอ้างจำนวน <name>ส.ส.</name>จึงไม่ใช่เรื่องที่ถูกต้อง ทั้งนี้ จะเรียก <name>ส.ส.</name>ที่เป็นข่าวออกมาชี้แจงหรือไม่ เป็นเรื่องของหัวหน้าพรรคว่าจะดำเนินการอย่างไร</p>
<p>ด้านนายชุมพล กาญจนะ <name>ประธาน ส.ส.พรรคประชาธิปัตย์</name> กล่าวว่า ในวันที่ 9 มิถุนายนนี้ จะมีการประชุม <name>ส.ส.</name>ก่อนเปิดประชุมสภาสมัยวิสามัญ เพื่อหารือเตรียมความพร้อมเรื่องร่าง พ.ร.บ.งบประมาณรายจ่ายประจำปี 2553 ที่จะเข้าสู่การพิจารณาของสภา ในวันที่ 15 มิ.ย.นี้ ส่วนปัญหาที่เกิดขึ้นภายในพรรค คงมีการนำไปหารือในที่ประชุมพรรค แต่ขึ้นอยู่กับว่าใครจะหยิบยกขึ้นมาหารือ อย่างไรก็ตาม ยืนยันว่าการออกมาเคลื่อนไหวของ <name>ส.ส.</name> ไม่ได้ทำให้ภาพลักษณ์ของพรรคเสียหาย เพราะไม่ได้มีการต่อรองตำแหน่ง.</p></body>
</news>
