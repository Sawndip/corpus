<teiHeader>
<fileDesc>
<titleStmt>
  <title>ขรก.มอบดอกไม้รมช.เกษตรฯอำลาตำแหน่ง  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 10:37:27  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173253  </bibl>
</sourceDesc>
</fileDesc>
</teiHeader>
<news>
<headline>ขรก.มอบดอกไม้<name>รมช.เกษตรฯ</name>อำลาตำแหน่ง</headline>
<lead></lead>
<neck></neck>
<body><p>นายชาติชาย พุคยาภรณ์ <name>รัฐมนตรีช่วยว่าการกระทรวงเกษตรและสหกรณ์</name> กล่าวถึงความรู้สึกในพิธีอำลาตำแหน่ง ว่า รู้สึกมีความสุขที่ได้มาทำงานเพื่อแก้ปัญหาปากท้องของประชาชน แม้ว่าระยะเวลาในการทำงาน จะเป็นเวลาสั้นๆ ก็ตาม แต่ตนรู้สึกภูมิใจเป็นอย่างยิ่ง ซึ่งการทำงานหลังจากนี้ ตนอยากฝากให้ข้าราชการในกระทรวงทุกคน มีความเข้าใจในกระบวนการทำงาน เพราะหากทุกคนมีความเข้าใจในกระบวนการทำงานแล้ว ก็จะทำให้เห็นผลงานเด่นชัด อย่างไรก็ตามนายชาติชาย เปิดเผยว่า ในส่วนลึกแล้วรู้สึกเสียดาย ที่มีเวลาปฏิบัติหน้าที่ในตำแหน่งเพียงระยะเวลา 5 เดือน เท่านั้น ทั้งนี้ ตนเข้าใจดีว่า สาเหตุที่ตนพ้นจากตำแหน่ง มาจากวิถีการเมือง ขณะที่บรรยากาศในงานอำลาตำแหน่งนั้น บรรดาข้าราชการ กระทรวงเกษตรและสหกรณ์ ระดับสูง นำโดย นายจรัลธาดา กรรณสูต <name>ปลัดกระทรวงเกษตรและสหกรณ์</name> เข้ามอบดอกไม้ให้กำลังใจกับ นายชาติชาย ในโอกาสพ้นจากตำแหน่งอย่างคึกคัก</p></body>
</news>
