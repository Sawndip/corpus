<teiHeader>
<fileDesc>
<titleStmt>
  <title>ชวรัตน์ประกาศสู้เต็มที่หวังกวาด2เก้าอี้  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 13:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8801  </bibl>
</sourceDesc>
</fileDesc>
</teiHeader>
<news>
<headline>ชวรัตน์ประกาศสู้เต็มที่หวังกวาด2เก้าอี้</headline>
<lead></lead>
<neck></neck>
<body><news>
<headline>ชวรัตน์ประกาศสู้เต็มที่หวังกวาด2เก้าอี้</headline>
<lead>เชื่อมั่น"ศุภชัย"เป็น<name>รมช.เกษตรฯไ</name>ด้ ลั่นต้องเดินหน้าทุกโครงการ เปรียบเหมือนกับน้ำที่ขุ่น เมื่อเอาสารส้มมาแกว่งน้ำก็จะใสขึ้น ยันโครงการใหญ่ๆ ต้องช่วยกันดูให้ละเอียด

นายชวรัตน์ ชาญวีรกูล <name>รมว.มหาดไทย</name> <name>หัวหน้าพรรคภูมิใจไทย</name> กล่าววันนี้ (27 พ.ค.) ถึงกรณีที่ พ.ต.ท.ทักษิณ ชินวัตร อดีต<name>นายกรัฐมนตรี</name> ส่งสัญญาณให้<name>ส.ส.</name>ในพรรคเพื่อไทย ต่อสู่ในการเลือกตั้งซ่อมที่ จ.สกลนคร และ จ.ศรีสะเกษ อย่างเต็มที่เพราะไม่ต้องการที่จะเสียพื้นที่ภาคอีสานให้กับพรรคภูมิใจไทย ว่า เหมือนกับทีมฟุตบอลที่จะต้องมีแพ้มีชนะ ทุกคนก็ต้องทำหน้าที่อย่างเต็มที่ เมื่อเป็นหัวหน้าทีมก็ต้องการให้ลูกทีมชนะถือเป็นเรื่องธรรมดา </p>
<p>เมื่อถามว่า การเลือกตั้งครั้งนี้ถือเป็นการเลือกครั้งแรกของพรรคภูมิใจไทย จะต้องเก็บให้หมดทั้ง 2 เก้าอี้หรือไม่ นายชวรัตน์ กล่าวว่า ถ้าเป็นไปได้ก็ต้องการเก็บทุกเก้าอี้ และสู้อย่างเต็มที่</p>
<p>นายชวรัตน์ กล่าวถึงการปรับครม. ในตำแหน่ง<name>รมช.เกษตรฯ</name> ว่า รายชื่อเป็นไปตามที่สื่อนำเสนอโดยเป็นไปตามมติพรรค และเชื่อว่า<name>นายกรัฐมนตรี</name>จะนำเรื่องขึ้นทูลเกล้าฯ ในไม่ช้า ตนมั่นใจ นายศุภชัย โพธิ์สุ สามารถที่จะสานต่องานในกระทรวงเกษตรฯแทนนายชาติชายได้ เพราะนายศุภชัย ก็มีคุณสมบัติในการทำหน้าที่<name>รัฐมนตรี</name> อย่างไรก็ตามหากนายชาติชาย ต้องการที่จะกลับมาร่วมงานกับพรรคภูมิใจไทย ประตูก็ยังคงเปิด แต่นายชาติชาย ต้องมาสมัครเป็น<name head="สมาชิกพรรค">สมาชิกพรรคภูมิใจไทย</name>ก่อน เพราะก่อนหน้านี้นายชาติชายเคยประกาศไว้แล้วว่าไม่ได้เป็นสมาชิกพรรค</p>
<p>และเมื่อถามว่าการที่นายสมศักดิ์ ปริศนานันทกุล อดีต<name>รองหัวหน้าพรรคชาติไทย</name> เดินทางเข้าพบที่ที่ทำการพรรคภูมิใจไทย เพื่อเจรจาเกี่ยวกับการทำงานในกระทรวงเกษตรฯ หรือไม่ นายชวรัตน์ กล่าวว่า ไม่ได้พบกับนายสมศักดิ์ และนายสมศักดิ์ ก็ไม่ได้เป็น<name>รมว.เกษตรฯ</name> จึงไม่จำเป็นต้องหารือในเรื่องดังกล่าว</p>
<p>ส่วนกรณีที่ครม.มีมติให้ นายสุเทพ เทือกสุบรรณ <name>รองนายกรัฐมนตรี</name> ดูแลเรื่องการระบายข้าวของกระทรวงพาณิชย์ เพื่อลดปัญหาความขัดแย้งระหว่าง นางพรทิวา นาคาศัย <name head="รมว.">รมว.พาณิชย์</name> กับนายกอร์ปศักดิ์ สภาวสุ <name>รองนายกรัฐมนตรี</name> นั้น นายชวรัตน์ กล่าวว่า  เรื่องนี้<name>นายกรัฐมนตรี</name>ได้อธิบายไปแล้ว</p>
<p>เมื่อถามว่าทำไมโครงการของกระทรวงในส่วนของพรรคภูมิใจไทยมักจะถูกสกัด นายชวรัตน์ กล่าวว่า เหมือนกับน้ำที่ขุ่น เมื่อเอาสารส้มมาแกว่งน้ำก็จะใสขึ้น ส่วนมากเป็นโครงการใหญ่ ไม่ใช่โครงการเล็กๆ จึงต้องช่วยกันดูให้ละเอียด</p>
<p>ผู้สื่อข่าวถามว่า โครงการที่พรรคภูมิใจไทยเสนอนั้น มักจะมีข้อครหาเกี่ยวกับเรื่องการทุจริต เช่นกรณีรถเมล์ 4,000 คัน นายชวรัตน์ กล่าวว่า ไม่ว่าจะเป็นโครงการใดก็จะต้องพิสูจน์ให้ได้ว่าไม่ได้มีการทุจริต และจะต้องพยายามขจัดข้อครหาให้หมด พร้อมทั้งเดินหน้าโครงการต่อให้ถึงที่สุด</p></body>
</news></body>
</news>
