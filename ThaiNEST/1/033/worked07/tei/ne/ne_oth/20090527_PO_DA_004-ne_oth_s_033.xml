<teiHeader>
<fileDesc>
<titleStmt>
  <title>"อภิสิทธิ์"เปิดงานผ้าไหมไทยตรานกยูง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 08:27:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200288&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>"อภิสิทธิ์"เปิดงานผ้าไหมไทย<name head="ตรา">ตรานกยูง</name></headline>
<lead></lead>
<neck></neck>
<body><p>ที่ท่าอากาศยานสุวรรณภูมิ เมื่อเวลา 18.00 น. วันที่ 26 พ.ค. นายอภิสิทธิ์ เวชชาชีวะ นายกรัฐมนตรี เป็นประธานเปิดงาน <name>“ไหมไทยสู่เส้นทางโลก”</name> เป็นโครงการนำร่องของ<name head="โครงการ">โครงการครีเอทีฟไทยแลนด์</name> ทั้งนี้ได้รับการสนับสนุนจากกระทรวงพาณิชย์ กรมทรัพย์สินทางปัญญา สถาบันหม่อนไหมแห่งชาติ เฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ เพื่อเป็นการประชาสัมพันธ์เผยแพร่ผ้าไหมไทยที่มีคุณภาพสู่ตลาดโลก และได้รับการรับรองให้ใช้สัญลักษณ์ “นกยูง” พระราชทาน ส่งเสริมให้ผู้ประกอบการ ขอรับความคุ้มครองทรัพย์สินทางปัญญา โดยเป็นเจ้าของเครื่องหมายการค้า เพื่อให้มีการใช้แบรนด์เป็นเครื่องมือทางการตลาด</p>
<p>ในการแสดงชุดผ้าไหมไทย เป็นการแสดงแบบจากพนักงานบริษัทการบินไทย จำกัด (มหาชน) และนางแบบกิติมศักดิ์ โดยภริยาเอกอัคราชทูตประจำประเทศไทยถึง 15 ประเทศ รวมทั้งนางแบบจากประเทศยูเครน และเวเนซูเอลา ทั้งหมดเป็นการดีไซน์จากนักออกแบบชาวไทย 8 แบรนด์ และจากต่างประเทศ 2 แบรนด์ ซึ่งได้รับความสนใจจากทั้งชาวไทยและต่างประเทศ โดย นายกรัฐมนตรีได้มอบช่อดอกไม้เป็นการขอบคุณแก่นางแบบ และผู้สนับสนุนด้วย.</p></body>
</news>
