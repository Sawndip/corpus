<teiHeader>
<fileDesc>
<titleStmt>
  <title>ที่ประชุมวิปรัฐบาล มอบวิปรัฐบาลทุกพรรคประสาน ส.ส. เข้าประชุมสภาสมัยวิสามัญอย่างพร้อมเพรียง  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270218&tb=N255205&return=ok&news_headline=%b7%d5%e8%bb%c3%d0%aa%d8%c1%c7%d4%bb%c3%d1%b0%ba%d2%c5%20%c1%cd%ba%c7%d4%bb%c3%d1%b0%ba%d2%c5%b7%d8%a1%be%c3%c3%a4%bb%c3%d0%ca%d2%b9%20%ca.%ca.%20%e0%a2%e9%d2%bb%c3%d0%aa%d8%c1%ca%c0%d2%ca%c1%d1%c2%c7%d4%ca%d2%c1%d1%ad%cd%c2%e8%d2%a7%be%c3%e9%cd%c1%e0%be%c3%d5%c2%a7  </bibl>
</sourceDesc>
</fileDesc>
</teiHeader>
<news>
<headline>ที่ประชุมวิปรัฐบาล มอบวิปรัฐบาลทุกพรรคประสาน <name>ส.ส.</name> เข้าประชุมสภาสมัยวิสามัญอย่างพร้อมเพรียง</headline>
<lead>ที่ประชุมวิปรัฐบาล มอบวิปรัฐบาลทุกพรรคประสาน <name>ส.ส.</name> เข้าประชุมสภาสมัยวิสามัญอย่างพร้อมเพรียง หลังที่ผ่านมาพบว่ายังเป็นจุดอ่อน</lead>
<neck></neck>
<body><p>นายชินวรณ์ บุณยเกียรติ <name>ประธานคณะกรรมการประสานงานพรรคร่วมรัฐบาล</name> หรือ วิปรัฐบาล กล่าวว่า การประชุมวิปรัฐบาลวันนี้ ที่ประชุมเห็นชอบให้มีการประชุมสภาสมัยวิสามัญโดยในวันที่ 15-16 มิถุนายน จะมีการพิจารณาพระราชกำหนดกู้เงิน 4 แสนล้าน<name>บาท</name> ส่วนวันที่ 17-18 มิถุนายนนั้น จะพิจารณาร่างพระราชบัญญัติงบประมาณรายจ่ายประจำปี 2553 โดยที่ประชุมมอบหมายให้วิปรัฐบาลจากทุกพรรค ไปเตรียมการ และประสาน <name>ส.ส.</name>ในพรรค ให้เข้าร่วมประชุมอย่างพร้อมเพรียง</p>
<p><name>ประธานวิปรัฐบาล</name> กล่าวด้วยว่า พอใจผลการทำงานของวิปรัฐบาลตลอด 4 เดือนที่ผ่านมา ที่สามารถผลักดันการพิจารณากฎหมายสำคัญได้ 28 ฉบับ และมีส่วนร่วมทำงานกับวิปสามฝ่าย ในการตั้งคณะกรรมการสมานฉันท์เพื่อปฏิรูปการเมือง และศึกษาการแก้ไขรัฐธรรมนูญให้ผ่านไปด้วยดี แต่ที่ต้องปรับปรุงคือการควบคุมองค์ประชุม ทั้งนี้ได้ขอประสานไปยังฝ่าย<name>เลขาธิการสำนักงานสภาผู้แทนราษฎร</name> ให้ตรวจสอบการนับคะแนนของสมาชิกให้เป็นไปอย่างถูกต้องแม่นยำ </p>
<p>นอกจากนี้ วิปรัฐบาลยังเห็นชอบให้แต่งตั้ง นายวิรัตน์ กัลป์ยาศิริ <name>ส.ส.สงขลา</name> ทำหน้าที่<name>ประธานคณะกรรมการกลั่นกรองกฎหมาย</name>ก่อนเสนอเข้าที่ประชุมสภาแทน นายทิวา เงินยวง ที่มีปัญหาเรื่องสุขภาพในขณะนี้ </p></body>
</news>
