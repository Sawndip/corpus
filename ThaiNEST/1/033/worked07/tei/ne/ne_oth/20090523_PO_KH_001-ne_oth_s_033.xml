<teiHeader>
<fileDesc>
<titleStmt>
  <title>โยน"ทีพีบีเอส"สอบคลื่นแทรก  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dPREl6TURVMU1nPT0=&sectionid=TURNd05BPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline>โยน"ทีพีบีเอส"สอบคลื่นแทรก</headline>
<lead></lead>
<neck></neck>
<body><p>วันที่ 22 พ.ค. นายสาทิตย์ วงศ์หนองเตย <name>รมต.ประจำสำนักนายกรัฐมนตรี</name> กล่าวถึงหลายฝ่ายเร่งรัดให้รัฐบาลตั้งคณะกรรมการสอบสวนสถานีโทรทัศน์ทีพีบีเอส กรณีปล่อยให้มีสัญญาณแทรกระหว่างการถ่ายทอดสดงานพิธีเฉลิมฉลองเนื่องในวโรกาสเข้าสู่ปีที่ 60 แห่งการบรมราชาภิเษก เมื่อวันที่ 5 พ.ค.ว่า สถานีตั้งคณะกรรมการขึ้นมาสอบอยู่แล้ว ทราบว่าลงโทษกันไปแล้ว พร้อมทำหนังสือถึงสำนักราชเลขาธิการแล้วเช่นกัน</p>
<p>เมื่อถามว่าแต่หากย้อนกลับไปดูการออกอากาศดูเหมือนว่าสถานีดังกล่าวเคยเสนอรายการหมิ่นเบื้องสูงหลายครั้ง นายสาทิตย์กล่าวว่า ถ้าใครเห็นว่ามีเนื้อหาตรงไหนที่เข้าข่ายหมิ่นสถาบัน สามารถดำเนินคดีได้ เรื่องนี้ตนติดตามอยู่ทุกสัปดาห์ว่าผู้ที่เกี่ยวข้องได้ดำเนินการไปถึงไหนแล้ว ทั้งนี้ตนได้พบและพูดคุยกับนายวสันต์ ภัยหลีกลี้ <name>รองผู้อำนวยการองค์การกระจายเสียงและแพร่ภาพสาธารณะแห่งประเทศไทย(ส.ส.ท.)</name> และอดีต<name>ผอ.อสมท</name> เมื่อสัปดาห์ที่ผ่านมา นายวสันต์ชี้แจงว่าทำหนังสือถึงสำนักราชเลขาธิการไปเรียบร้อยแล้ว </p></body>
</news>
