<teiHeader>
<fileDesc>
<titleStmt>
  <title>'พรทิวา'ปัดถูกเด้งพ้น ครม.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-25 16:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200156&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'พรทิวา'ปัดถูกเด้งพ้น ครม.</headline>
<lead></lead>
<neck></neck>
<body><p>วันนี้(25 พ.ค.) นางพรทิวา นาคาศัย <name>รัฐมนตรีว่าการกระทรวงพาณิชย์</name> กล่าวถึงกระแสข่าวการถูกปรับออกจากคณะรัฐมนตรี (ครม.) ว่า ไม่จริง ซึ่งหากเรามองในแง่ดี จะเป็นการกระตุ้นทำให้เราทำงานหนักมากขึ้นเพื่อให้สังคมยอมรับ มองในเชิงบวกก็จะมีความสุข อีกทั้งไม่ท้อใจที่ถูกตำหนิ เพราะศรีทนได้ มีน้อยใจนิดหน่อยแต่เป็นเรื่องธรรมดา เมื่อได้รับมอบหมายให้รับผิดชอบงานตรงนี้ ก็ต้องทำหน้าที่ให้ดีที่สุด และการที่เราจะประสบความสำเร็จหรือไม่ต้องได้รับการสนับสนุนจากรัฐบาล นอกจากนี้ยังเชื่อว่า หากมีการปรับ ครม. คงเป็นการปรับตำแหน่ง<name>รัฐมนตรีช่วยว่าการกระทรวงเกษตรและสหกรณ์</name>เพียงตำแหน่ง เดียว ตามที่นายกรัฐมนตรีระบุ
<p>เมื่อถามว่าในการทำงานมีปัญหากับพรรคร่วมหรือไม่ นางพรทิวา กล่าวว่า ไม่มี เพราะสามารถทำงานร่วมกับนายอลงกรณ์ พลบุตร <name>รัฐมนตรีช่วยว่าการกระทรวงพาณิชย์</name> ได้อย่างไม่มีปัญหา ซึ่งเมื่อแบ่งหน้าที่รับผิดชอบแล้ว จะไม่เข้าไปก้าวก่ายการทำงานในส่วนของนายอลงกรณ์ ซึ่งในการเข้าหารือกับ พล.อ.อนุพงษ์ เผ่าจินดา <name>ผู้บัญชาการทหารบก</name> ท่านได้ให้กำลังใจ โดยบอกว่าให้ยิ้มเข้าไว้ เป็นธรรมดาในการทำงานที่จะมีคนเห็นด้วยและไม่เห็นด้วย.</p></body>
</news>
