<teiHeader>
<fileDesc>
<titleStmt>
  <title>เฉลิมฉลองครบ62ปีฟันธงรัฐอยู่ไม่เกิน6ด.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 20:14:42  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173372  </bibl>
</sourceDesc>
</fileDesc>
</teiHeader>
<news>
<headline>เฉลิมฉลองครบ62ปีฟันธงรัฐอยู่ไม่เกิน6ด.</headline>
<lead>ร.ต.อ.เฉลิม เปิดบ้านฉลองวันเกิดครบรอบ 62 ปี ฟันธงรัฐบาลอภิสิทธิ์ อยู่ได้อีกไม่เกิน 6 เดือน อยากได้ของขวัญวันเกิดให้ รัฐบาลหมดวาระโดยเร็ว พร้อมเป็นนายกฯ คนต่อไป</lead>
<neck></neck>
<body><p>ร.ต.อ.เฉลิม อยู่บำรุง <name>ประธาน ส.ส.พรรคเพื่อไทย</name> เปิดบ้านฉลองครบรอบวันคล้ายวันเกิดอายุ 62 ปี โดยบรรยากาศเป็นไปอย่างเป็นกันเองมี <name>ส.ส.พรรคเพื่อไทย</name>ตลอดจนบุคคลใกล้ชิดทยอยเดินทางมาร่วมอวยพรอย่างต่อเนื่อง ทั้งนี้ ร.ต.อ.เฉลิม ได้ประเมินว่ารัฐบาล นายอภิสิทธิ์ เวชชาชีวะ จะอยู่ได้ไม่เกิน 6 เดือน เนื่องจากไม่สามารถแก้ไขปัญหาเศรษฐกิจได้และเริ่มมีปัญหากับพรรคร่วมจากโครงการต่าง ๆ โดยเฉพาะโครงการรถเมล์ 4 พันคัน ที่แม้จะผ่านคณะรัฐมนตรีหรือไม่ก็จะสร้างปัญหาให้กับรัฐบาลอย่างแน่นอน พร้อมกันนี้ได้เสนอตัวเปลี่ยนนายกฯ คนต่อไปและชู พ.ต.ท.ทักษิณ ชินวัตร อดีต<name>นายกฯ</name> ให้กลับมาแก้ไขปัญหาเศรษฐกิจของประเทศอีกด้วย</p>
<p>ทั้งนี้ ร.ต.อ.เฉลิม ระบุว่า ของขวัญวันเกิดที่อยากได้ในปีนี้คือต้องการให้รัฐบาลหมดวาระโดยเร็ว เนื่องจากเห็นว่าไม่สามารถแก้ไขปัญหาให้กับประเทศได้</p>
<p>นอกจากนี้ ร.ต.อ.เฉลิม อยู่บำรุง ยังย้ำว่า พรก.กู้เงิน 4 แสนล้าน ของรัฐบาล ไม่ชอบด้วยกฎหมาย พร้อมแฉเตรียมนำเงินกู้ 2 แสนล้าน มาจ่ายเป็นเงินเดือนข้าราชการ</p></body>
</news>
