<teiHeader>
<fileDesc>
<titleStmt>
  <title>อาเซมแถลงจี้พม่าปล่อยตัว"ซูจี" ตำรวจอ้างมีสิทธิกักต่อ6เดือน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818389.php?news_id=28818389  </bibl>
</sourceDesc>
</fileDesc>
</teiHeader>
<news>
<headline>อาเซมแถลงจี้พม่าปล่อยตัว"ซูจี" ตำรวจอ้างมีสิทธิกักต่อ6เดือน</headline>
<lead></lead>
<neck></neck>
<body><p>ที่ประชุมรัฐมนตรีต่างประเทศเอเชีย-ยุโรป ออกแถลงการณ์จี้รัฐบาลทหารพม่าปล่อยตัว “ซูจี” และนักโทษการเมืองทุกคน ขณะที่บัวแก้วแจงผ่านเว็บไซต์ ยันไม่ได้แทรกแซงกิจการภายในของพม่า แต่เป็นการออกแถลงการณ์ในนามอาเซียน และทำด้วยเจตนาดี “นพดล” ได้ทีถล่มทำเกียรติภูมิประธานอาเซียนเสื่อม “บิ๊กตำรวจพม่า” เมินข้อเรียกร้องนานาชาติ อ้างมีสิทธิกักตัว “ซูจี” ต่ออีก 6 เดือน</p>
<p>กรณีที่รัฐบาลทหารพม่าออกแถลงการณ์ประณามไทยว่า แทรกแซงกิจการภายในของพม่า หลังจากไทยออกแถลงการณ์แสดงความไม่เห็นด้วยกับการดำเนินคดีต่อ นางออง ซาน ซูจี <name>หัวหน้าพรรคสันนิบาตแห่งชาติเพื่อประชาธิปไตย (เอ็นแอลดี)</name> ของพม่านั้น ล่าสุดวานนี้ (26 พ.ค.) กระทรวงการต่างประเทศของไทย ได้ออก เอกสารชี้แจงเรื่องดังกล่าวผ่านทางเว็บไซต์ของกระทรวง <name>www.mfa.go.th</name> </p>
<p>เนื้อหาของเอกสารชี้แจง ระบุว่า ตามที่รัฐบาลไทยในฐานะ<name>ประธานสมาคมประชาชาติเอเชียตะวันออกเฉียงใต้ (อาเซียน)</name> ได้ออกแถลงการณ์เรื่อง นางออง ซาน ซูจี <name>หัวหน้าพรรคสันนิบาตแห่งชาติเพื่อประชาธิปไตย (เอ็นแอลดี)</name> ของพม่านั้น เป็นไปโดยเจตนาดีต่อสหภาพพม่า และความปรารถนาที่จะให้การปรองดองแห่งชาติในพม่ามีความก้าวหน้า โดยที่ประชาชนทุกภาคส่วนได้มีส่วนร่วม ประเทศไทยในฐานะประธานอาเซียน จะดำเนินการเจรจากับรัฐบาลพม่าอย่างสร้างสรรค์ในกรณีนี้ต่อไป </p>
<p>ทั้งนี้ ตามขั้นตอนการปฏิบัติของกลุ่มอาเซียนนั้น แถลงการณ์ร่วมจะต้องเกิดขึ้นจากกระบวนการปรึกษาหารือเรื่องถ้อยความ ซึ่งจะเตรียมการโดยเจ้าหน้าที่และอนุมัติโดย<name>รัฐมนตรีว่าการกระทรวงการต่าง ประเทศ</name> หรือผู้นำการออกแถลงการณ์ของ<name>ประธานอาเซียน</name>สามารถกระทำได้โดยรัฐบาลซึ่งเป็น ประธานในขณะนั้น ไม่มีความจำเป็นต้องให้เจ้าหน้าที่ทำการยกร่างก่อนแต่อย่างใด</p>
<p>สำหรับกรณีนางซูจี เจ้าหน้าที่อาวุโสของอาเซียนได้ประชุมและแสดงความคิดเห็นเรื่องสถานการณ์การ เมืองในพม่าเมื่อวันที่ 18 พ.ค. 2552 และได้ลงความเห็นกันว่าประเทศไทยในฐานะ<name>ประธานอาเซียน</name>สมควรที่จะออก แถลงการณ์เพื่อสะท้อนถึงความเห็นเกี่ยวกับสถานการณ์ของนางซูจี และได้แจ้งให้กระทรวงการต่างประเทศของประเทศสมาชิกทราบตามลำดับ ซึ่งเป็นการปฏิบัติตามขั้นตอนเหมือนที่ผ่านมา </p>
<p>ที่ทำเนียบรัฐบาล นายอภิสิทธิ์ เวชชาชีวะ นายกรัฐมนตรี กล่าวเรื่องเดียวกันว่า ขอยืนยันว่าสิ่งที่ทำเป็นการดำเนินการในฐานะ<name>ประธานอาเซียน</name> และเป็นการดำรงหลักเกณฑ์ในการทำงาน ซึ่งการออกแถลงการณ์ก็เหมือนในอดีตที่ผ่านมา และได้มีการปรึกษาหารือในช่วงที่มีการประชุมเจ้าหน้าที่อาวุโส รมว.ต่างประเทศก็ได้รับทราบ ที่สำคัญสาระของแถลงการณ์ก็ยึดตามมติหรือความเห็นของผู้นำอาเซียนที่มีมา ก่อนหน้านี้ และอยู่บนพื้นฐานของความปรารถนาดีที่มีต่อพม่า </p>
<p>ผู้สื่อข่าวถามว่า จะมีการออกแถลงการณ์แสดงจุดยืนของอาเซียนเพิ่มเติมหรือไม่ นายอภิสิทธิ์ กล่าวว่า ทาง<name>รัฐมนตรีต่างประเทศอาเซียน</name>คงมีโอกาสได้ปรึกษาหารือกันในการประชุม รัฐมนตรีต่างประเทศอาเซียน-ยุโรป หรือ อาเซม ที่กรุงฮานอย ประเทศเวียดนาม ก็คงต้องรอดูพัฒนาการของเหตุการณ์ในพม่า โดยเฉพาะผลของคดีนางซูจี 
ที่ พรรคประชาธิปัตย์ น.พ.บุรณัชย์ สมุทรักษ์ <name>โฆษกพรรคประชาธิปัตย์</name> กล่าวว่า การออกแถลงการณ์ในนาม<name>ประธานอาเซียน</name>ของนายอภิสิทธิ์ เป็นการออกภายหลังการหารือกับกระทรวงการต่างประเทศ 8 ประเทศ รวมทั้งไทยเป็น 9 ประเทศ โดยจุดยืนที่อาเซียนได้พูดคุยกับผู้นำพม่าในการประชุมสุดยอดผู้นำ</p>
<p>อาเซียนครั้งที่ผ่านมา พม่าได้ให้คำมั่นสัญญากับมิตรประเทศว่า จะดำเนินการทางการเมืองเพื่อนำไปสู่การเลือกตั้งที่เป็นประชาธิปไตยในปีหน้า</p>
<p>ฉะนั้นหากความขัดแย้งทางการเมืองของพม่ายังมี อยู่ ก็จะมีปัญหาที่กระทบต่อประเทศเพื่อนบ้าน โดยเฉพาะไทยซึ่งต้องรับภาระการให้ที่พักพิงกับชนกลุ่มน้อย การควบคุมการระบาด การค้าแรงงาน และการค้ามนุษย์ ซึ่งถือว่ากระทบต่อความมั่นคงของประเทศไทย ดังนั้นพรรคประชาธิปัตย์จึงขอสนับสนุนการเดินหน้าสร้างความสัมพันธ์และกรอบ ความร่วมมือระหว่าง กลุ่มประเทศอาเซียนกับพม่าโดยยืนยันถึงคำสัญญาของพม่าที่เคยให้ไว้ 
<p>“เมื่อวันที่ 26 พ.ค. ผู้นำและผู้แทนพรรคการเมืองในประเทศอาเซียนหลายพรรคเข้าพบรองประธานสภาผู้ แทนราษฎร เพื่อสนับสนุนจุดยืนของนายอภิสิทธิ์ ในฐานะประธานอาเซียน ในการยื่นแถลงการณ์ต่อพม่าด้วย” <name>โฆษกพรรคประชาธิปัตย์</name> กล่าว 
วันเดียวกัน ในที่ประชุมรัฐมนตรีต่างประเทศอาเซม ได้มีการออกแถลงการณ์ร่วมหลังเสร็จสิ้นการประชุม 2 วัน โดยแถลงการณ์มีเนื้อหาประณามการทดลองอาวุธนิวเคลียร์ของเกาหลีเหนือ และเรียกร้องให้รัฐบาลทหารพม่าปล่อยตัวนางซูจี และนักโทษการเมืองรายอื่นๆ ให้เป็นอิสระโดยเร็ว </p>
<p>อย่างไรก็ดี นายนพดล ปัทมะ อดีต <name>รมว. ต่างประเทศ</name> ในรัฐบาลพรรคพลังประชาชน กล่าวว่า การกระทำของนายอภิสิทธิ์ และนายกษิต ภิรมย์ <name>รมว.ต่างประเทศ</name> ให้เกียรติภูมิของประเทศไทยในฐานะ<name>ประธานอาเซียน</name>ลดลง กังวลว่าในอนาคตจะส่งผลต่อความสัมพันธ์และความร่วมมือด้านต่างๆ ระหว่างพม่ากับไทย </p>
<p>ด้าน พลจัตวาหมิ่น เต็ง นายตำรวจระดับสูงของพม่า แถลงว่า ตามความเป็นจริงนั้นทางการพม่ามีแผนที่จะปล่อยตัวนางออง ซาน ซูจี เป็นอิสระในสัปดาห์นี้ แต่ได้ล้มเลิกการตัดสินใจดังกล่าวลง หลังเกิดเหตุการณ์ นายจอห์น วิลเลียม เยททอว์ ทหารผ่านศึกชาวอเมริกัน แอบว่ายน้ำข้ามทะเลสาบไปพักยังบ้านของนางซูจี ซึ่งเป็นการกระทำที่ละเมิดกฎหมายความมั่นคงภายในของพม่า
<p>นายตำรวจผู้นี้ เปิดเผยต่อนักข่าวและนักการทูตว่า ทางการพม่าคิดจะปล่อยตัวนางซูจี วัย 63 ปี ออกจากการกักบริเวณที่บ้านพักนานเกือบ 6 ปี ด้วยเหตุผลด้านมนุษยธรรม เพราะเธอเป็นบุตรสาวของนายพลอองซาน ผู้ก่อตั้งประเทศ แต่เมื่อต้นเดือนกลับเกิดเหตุการณ์ไม่คาดฝันดังกล่าวขึ้นมา</p>
<p>อย่างไรก็ตาม พลจัตวาหมิ่น เต็ง กล่าวว่า ทางการพม่ามีสิทธิกักตัวนางซูจีไว้ที่บ้านพักได้อีก 6 เดือน เพราะนับถึงปัจจุบัน นางซูจีเพิ่งถูกกักบริเวณที่บ้านพักเพียง 4 ปีกับ 6 เดือน ซึ่งตามกฎหมายแล้ว ทางการสามารถควบคุมตัวเธอได้อีก 6 เดือนจึงจะครบกำหนดกักบริเวณได้ 5 ปีตามที่กฎหมายกำหนด </p>
<p>อนึ่ง คำอ้างของ พลจัตวาหมิ่น เต็ง ขัดแย้งกับข้อมูลของทนายความของนางซูจี ที่บอกว่า วันนี้ (27 พ.ค.) เป็นวันครบกำหนดที่นางซูจีถูกกักตัวครบ 5 ปีพอดี</p>
<p>ด้าน นางซูจี ได้ขึ้นให้การในศาลเป็นวันแรก โดยปฏิเสธว่าไม่มีความผิดในการละเมิดเรื่องการกักบริเวณในบ้านพัก โดยเธอเพียงให้ที่พักชั่วคราวกับนาย</p>
<p>เยททอว์ เท่านั้น พร้อมขอเรียกตัว นายทิน โอ <name>รองหัวหน้าพรรคเอ็นแอลดี</name> ซึ่งปัจจุบันถูกกักบริเวณไว้ที่บ้านพักเช่นกันมาขึ้นให้การเป็นพยานสำคัญใน การพิจารณาคดี
<p>อย่างไรก็ดี อัยการไม่ได้เรียกพยานที่เหลืออีก 9 คนขึ้นให้การ ส่งผลให้นางซูจีต้องถูกนำตัวขึ้นให้ปากคำเมื่อวานนี้ ซึ่งเป็นการพิจารณาคดีวันที่ 6 แต่นายเนียน วิน <name>โฆษกพรรคเอ็นแอลดี</name> กล่าวว่า คณะทนายของนางซูจีไม่ค่อยพอใจกับเรื่องนี้นัก เพราะทำให้ไม่มีเวลามากพอที่จะวางแผนกับนางซูจีเรื่องคำให้การ และเห็นได้ชัดว่าศาลเร่งรัดการพิจารณาคดี และว่าในการขึ้นให้การครั้งนี้ นางซูจีจะยืนยันความบริสุทธิ์ของตัวเองในทุกข้อกล่าวหา</p></body>
</news>
