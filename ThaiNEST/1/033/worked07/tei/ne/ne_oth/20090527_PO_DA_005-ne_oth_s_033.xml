<teiHeader>
<fileDesc>
<titleStmt>
  <title>ภท.ตื่นจัดทัพสู้เลือกตั้งใหม่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 08:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200283&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ภท.ตื่นจัดทัพสู้เลือกตั้งใหม่</headline>
<lead></lead>
<neck></neck>
<body><news>
<headline>ภท.ตื่นจัดทัพสู้เลือกตั้งใหม่</headline>
<lead></lead>
<neck></neck>
<body><p>เมื่อวันที่ 26 พ.ค. ที่พรรคภูมิใจไทย ได้มีการประชุมว่าที่ผู้สมัคร <name>ส.ส.</name> ของพรรคภูมิใจไทย จำนวน 54 คน เพื่อเตรียมรับการเลือกตั้ง  ที่อาจจะมีขึ้นซึ่งส่วนใหญ่จะอยู่ในภาคอีสาน ส่วนในกรุงเทพฯ มีการวางตัวได้เพียง 2 คนคือ นางศุภมาส อิศรภักดี ว่าที่ผู้สมัคร ส.ส.เขต 4 และ น.ส.ศิลัมพา เลิศนุวัฒน์ ว่าที่ผู้สมัคร ส.ส.เขต 9 และในภาคใต้นั้นมีเพียง 1 คนคือ นายศุภชัย ใจสมุทร ว่าที่ผู้สมัคร ส.ส.ตรัง เขต 1 นอกจากนี้ยังมีผู้สมัครบางส่วนยังไม่ลงตัว เพราะเป็นพื้นที่ทับซ้อนระหว่างกลุ่มเพื่อนเนวินและกลุ่มมัชฌิมาฯ ในพื้นที่ภาคอีสาน ทั้งนี้ในภาคอีสานจะอยู่ในความดูแลของกลุ่มเพื่อนเนวิน ส่วนภาคกลาง จะอยู่ในการดูแลของกลุ่มนายสรอรรถ กลิ่นประทุม ขณะที่ภาคเหนือตอนล่างอยู่ในการดูแลของกลุ่มมัชฌิมาฯ ของนายสมศักดิ์ เทพสุทิน ซึ่งตั้งเป้าให้ได้จังหวัดละ 1 คนเป็นอย่างต่ำ โดยทางกลุ่มมัชฌิมาฯ หวังว่าจะได้ ส.ส. เพิ่มขึ้น 12-15 คน นอกจากนี้ในที่ประชุมได้มีการตั้งคณะทำงานเพื่อรวบรวมข้อมูลและประเมินผล ในการจัดตั้งพรรคการเมืองของกลุ่มพันธมิตรฯ ว่าจะมีผลต่อการ   แก้รัฐธรรมนูญ และการดำเนินการของพรรคพันธมิตรฯ จะมีผลต่อพรรคภูมิใจไทยหรือไม่.
</news></body>
</news>
