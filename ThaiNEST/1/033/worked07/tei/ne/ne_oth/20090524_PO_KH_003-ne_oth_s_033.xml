<teiHeader>
<fileDesc>
<titleStmt>
  <title>"ชวรัตน์"เช็กก่อนย้าย-ผวจ.อิงพรรคไหน "ถาวร"ข้องใจผู้ว่าฯพื้นที่ไฟใต้ ไม่ผ่านเกณฑ์ก.พ.  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNVEkwTURVMU1nPT0=&sectionid=TURNd05BPT0=&day=TWpBd09TMHdOUzB5TkE9PQ==  </bibl>
</sourceDesc>
</fileDesc>
</teiHeader>
<news>
<headline>"ชวรัตน์"เช็กก่อนย้าย-<name>ผวจ</name>.อิงพรรคไหน "ถาวร"ข้องใจผู้ว่าฯพื้นที่ไฟใต้ ไม่ผ่านเกณฑ์ก.พ.</headline>
<lead></lead>
<neck></neck>
<body><p>วันที่ 23 พ.ค. นายสุเทพ เทือกสุบรรณ <name>รองนายกฯ ด้านความมั่นคง</name> กล่าวว่า วันที่ 28-29 พ.ค. ตนในฐานะ<name>ประธานคณะอนุกรรมการ</name>ของคณะรัฐมนตรีจังหวัดชายแดนภาคใต้ จะลงพื้นที่ 3 จังหวัดชายแดนภาคใต้ เพราะคณะอนุกรรมการได้จัดทำแผนโครงการและงบประมาณเรียบร้อยแล้ว จะไปพูดคุยกับข้าราชการ ศอ.บต. และให้กำลังใจเจ้าหน้าที่ในพื้นที่ ลงไปครั้งนี้จะให้หน่วยราชการในพื้นที่ 3 จังหวัด จัดทำแผนของบประมาณซึ่งมีเงินเตรียมไว้ให้ 8 พันล้าน<name>บาท</name> งบประมาณปี 2553 จะมีอีก 1.6 หมื่นล้าน<name>บาท</name> งบพัฒนาจังหวัดชายแดนใต้มีทั้งหมด 6.8 หมื่นล้าน<name>บาท</name> ลงไปครั้งนี้จะช่วยเหลือเกี่ยวกับเรื่องที่อยู่อาศัย เช่น การให้กู้เงินซื้อบ้าน ปัญหาราคาพืชผลการเกษตร สาธารณสุข รัฐจะทุ่มทุกอย่างเพราะจะเป็นการดึงคนไม่เข้าร่วมกลุ่มก่อการร้าย</p>
<p>นายถาวร เสนเนียม <name>รมช.มหาดไทย</name> กล่าวว่า มีรายงานว่าสำนักงานก.พ. ได้ประเมินผลการทำงานของ<name>ผู้ว่าฯ</name> ทั่วประเทศ ซึ่งจะมีผลต่อการโยกย้ายนอกฤดูกาลอีกครั้ง รายงานเบื้องต้นมีรายชื่อของผู้ว่าฯ จังหวัดหนึ่งในพื้นที่พิเศษ 5 จังหวัดชายแดนภาคใต้ ไม่ผ่านเกณฑ์ ทั้งที่เป็นที่รู้กันดีว่า <name>ผู้ว่าฯ</name> ในพื้นที่พิเศษ ล้วนต้องทำงานหนัก เสี่ยงต่อความไม่ปลอดภัยในพื้นที่ จึงมีการตั้งข้อสังเกตและหลายคนก็ติดใจตัวชี้วัดของก.พ. ที่ใช้ในการประเมินผลครั้งนี้</p>
<p>นายถาวร กล่าวว่า การโยกย้ายที่อาจจะเกิดขึ้นนอกจากจะใช้ผลประเมินของก.พ. แล้ว ยังมีผลประเมินของมหาดไทยที่นายชวรัตน์ ชาญวีรกูล <name>รมว.มหาดไทย</name> สั่งจัดทำแบบสอบ ถามพร้อมประวัติ<name>ผู้ว่าฯ</name> แต่ละคนอย่างละเอียด โดยเฉพาะความสัมพันธ์ที่มีต่อพรรคการเมืองว่าใกล้ชิดสนิทสนมกับพรรคใดเป็นพิเศษ รวมถึงการสนองนโยบายของ<name>รมว.มหาด ไทย</name> ซึ่งมาจากพรรคภูมิใจไทย มีระดับความร่วมมือมากน้อยเพียงใดอีกด้วย</p></body>
</news>
