<teiHeader>
<fileDesc>
<titleStmt>
  <title>ปูดเสื้อแดงปลุกระดมคนชนบท  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-15 20:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000054658  </bibl>
</sourceDesc>
</fileDesc>
</teiHeader>
<news>
<headline>ปูดเสื้อแดงปลุกระดมคนชนบท</headline>
<lead></lead>
<neck></neck>
<body><p>นางรัชฎาภรณ์ แก้วสนิท ส.ส.สัดส่วน และคณะกรรมการส่งเสริมความเป็นประชาธิปไตยของพรรคประชาธิปัตย์ กล่าววานนี้ (15 พ.ค.)ว่า มีการแจกใบปลิว 2 แผ่นที่จ.มหาสารคาม ซึ่งออกจากตามบ้านประชาชน ลงชื่อ คนเสื้อแดงใต้ดิน มีเนื้อหาอ้างว่ากองทัพสารภาพว่าเป็นผู้เลือกให้ใครเป็นรัฐบาล ขณะเดียวกันยังกล่าวถึงชนชั้นสูงและอำมาตย์ว่าคนเหล่านี้กำลังอยู่ด้วยความกลัว แต่คนเสื้อแดงกำลังเริ่มต้นด้วยวันแห่งความหวัง พร้อมเรียกร้องให้คนเสื้อแดงต่อสู้ด้วยวิธีการใต้ดิน และสอนวิธีสู้ใต้ดินให้ด้วยเพื่อจัดการกับอำมาตย์และสมุนให้สิ้นซาก ซึ่งถือเป็นการชี้นำและปลุกระดม ให้ใช้ความรุนแรง</p>
นอกจากนี้ยังทราบว่ามีการส่งคนไปฝึกปฏิบัติการบางอย่างรุ่นละ 10 คน ตามแบบทหารบ้านสมัยพรรคคอมมิวนิสต์ ส่วนหนึ่งฝังตัวอยู่ตามหมู่บ้าน อีกส่วนให้เข้ามาปฏิบัติการในเมือง ซึ่งขณะนี้มีการส่งเข้ามาบางส่วนแล้ว โดยขณะนี้ตนได้ทำรายงานข้อมูลให้กับนายสุเทพ เทือกสุบรรณ <name>รองนายกฯฝ่ายความมั่นคง</name>ให้รับทราบแล้ว
<p>วันเดียวกันกลุ่มแนวร่วมประชาธิปไตยต่อต้านเผด็จการแห่งชาติ (นปช.) หรือกลุ่มคนเสื้อแดง แถลงเปิดตัว<name head="หนังสือพิมพิ์">หนังสือพิมพ์เรดนิวส์</name> โดยมี นายสมยศ พฤษาเกษมสุข <name head="แกนนำ">แกนนำ นปช.</name>เป็น <name>ผอ.หนังสือพิมพ์</name> นายวิบูลย์ แช่มชื่น อดีต <name head="ส.ว.">ส.ว.กาฬสินธ์</name> สาย พ.ต.ท.ทักษิณ ชินวัตร เป็น บรรณาธิการผู้พิมพ์ และโฆษณา</p>
<p>โดยนายสมยศ อ้างว่ากลุ่มคนเสื้อแดงถูกปิดกั้นจากรัฐบาลทั้งสถานีโทรทัศน์ผ่านดาวเทียม ดีสเตชั่นและวิทยุชุมชน จึงได้ออกหนังสือพิมพ์มาเป็นสื่อเพื่อเผยแพร่ข้อมูลให้ประชาชนได้รับทราบ</p>
<p>นายวิบูลย์ กล่าวว่า <name head="หนังสือพิมพิ์">หนังสือพิมพ์เรดนิวส์</name> จะออกเป็นราย 5 วัน 18.24 หน้า จัดพิมพ์ประมาณ 3-5 หมื่นฉบับ ขายฉบัลละ 10-15 <name>บาท</name> โดยจะเริ่มจำหน่ายในวันที่ 29 พ.ค.นี้ โดยทีมงานจะเป็น<name head="ทีม">ทีมดีสเตชั่นเดิม</name> ส่วนทุนการดำเนินการเป็นการระดมจากการจัดกิจกรรมของกลุ่มคนเสื้อแดงและการบริจาค ซึ่งจะจัดเป็น<name>งานดินเนอร์ทอร์ค</name> <name head="เรื่อง">เรื่อง อนาคตประชาธิปไตยไทย-ใต้ฟ้าสีเท่า</name> ที่ศูนย์การค้าอิมพิเรียล ลาดพร้าว ในวันที่ 23 พ.ค.นี้ ส่วนผู้ร่วมอภิปรายมีนายจาตุรนต์ ฉายแสง นายอดิศร เพียงเกษ นายพงษ์เทพ เทพกาญจนา นายวีระ มุสิกพงษ์ นายจตุพร พรหมพันธ์ นายณัฐวุฒิ ใสเกื้อ <name head="แกนนำกลุ่ม">แกนนำกลุ่มคนเสื้อแดง</name> ขายโต๊ะจีนโต๊ะละ 1 หมื่น<name>บาท</name> 300 โต๊ะ ตั้งเป้าไว้ 3 ล้าน<name>บาท</name></p>
<p>ส่วนการชุมนุมของกลุ่มคนเสื้อแดง จะจัดชุมนุมกันในวันที่ 16 -18 พ.ค. ที่สนามหลวง เพื่อจัด<name>งานรำลึกเหตุการณ์พฤษภาประชาธรรม</name></p></body>
</news>
