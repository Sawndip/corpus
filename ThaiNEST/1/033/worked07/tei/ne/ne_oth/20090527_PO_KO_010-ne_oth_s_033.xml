<teiHeader>
<fileDesc>
<titleStmt>
  <title>นักรัฐศาสตร์เชื่อกลุ่มทุนครอบงำ-พรรคพธม.ไปไม่รอด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14566/%e0%b8%99%e0%b8%b1%e0%b8%81%e0%b8%a3%e0%b8%b1%e0%b8%90%e0%b8%a8%e0%b8%b2%e0%b8%aa%e0%b8%95%e0%b8%a3%e0%b9%8c%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%81%e0%b8%a5%e0%b8%b8%e0%b9%88%e0%b8%a1%e0%b8%97%e0%b8%b8%e0%b8%99%e0%b8%84%e0%b8%a3%e0%b8%ad%e0%b8%9a%e0%b8%87%e0%b8%b3%e0%b8%9e%e0%b8%a3%e0%b8%a3%e0%b8%84%e0%b8%9e%e0%b8%98%e0%b8%a1.%e0%b9%84%e0%b8%9b%e0%b9%84%e0%b8%a1%e0%b9%88%e0%b8%a3%e0%b8%ad%e0%b8%94.html  </bibl>
</sourceDesc>
</fileDesc>
</teiHeader>
<news>
<headline></headline>
<lead>อาจารย์จุฬาฯทำนาย ?พันธมิตร? ไปไม่รอด ผันตัวเป็นนักเลือกตั้ง สุดท้ายต้องจำนนกลุ่มทุน ขณะที่อุดมการณ์ต้องประนีประนอม แถมใช้การเมืองเก่าสร้างการเมืองใหม่ เป็นแค่โวหาร</lead>
<neck></neck>
<body><p>(27พ.ค.) นายประภาส ปิ่นตบแต่ง อาจารย์คณะ<name>รัฐศาสตร์</name> จุฬาลงกรณ์มหาวิทยาลัย กล่าวถึงการตั้งพรรคการเมืองของกลุ่มพันธมิตรประชาชนเพื่อประชาธิปไตย (พธม.)ว่า จากประสบการณ์การเมืองของไทย เป็นที่พิสูจน์แล้วว่าการเมืองในระบบที่ว่าด้วยการเลือกตั้งนั้นมีข้อจำกัดมาก ไม่สามารถเปลี่ยนแปลงการเมืองได้ ดังนั้นการจะสร้างนวัตกรรมทางการเมืองใหม่ต้องสร้างพลังจากพื้นที่รอบนอกที่ไม่ใช่พื้นที่ปกติ แล้วพุ่งเข้าไปเปลี่ยนแปลงโครงสร้างในระบบ อย่างที่เรียกกันว่าประชาธิปไตยฐานราก</p>
<p>"เมื่อพันธมิตรฯเคลื่อนเป็นพรรคการเมืองก็ต้องยึดการเลือกตั้งเป็นหัวใจโดยอัตโนมัติ ดังนั้นจึงไม่สามารถที่จะเคลื่อนไหวตามอุดมการณ์ของตัวเองได้ร้อยเปอร์เซนต์ เพราะต้องไปประนีประนอมกับกลุ่มผลประโยชน์อื่นๆเพื่อให้ได้รับการเลือกตั้ง สุดท้ายพรรคของพันธมิตรฯก็จะกลายเป็นกลุ่มผลประโยชน์กลุ่มหนึ่ง แม้จะมีการเชื่อมโยงกับฐานมวลชนนอกสภา แต่ตนไม่คิดว่าจะไปด้วยกันได้ สุดท้ายก็จะเจอปัญหาเหมือนพรรคกรีน ในยุโรป คือผู้แทนที่เข้าไปในสภาไม่สามารถเดินตามความต้องการของมวลชนนอกสภาได้ ถ้าไม่ประนีประนอมกับกลุ่มทุนก็จะไม่ได้รับการเลือกตั้ง "นายประภาส กล่าว</p>
<p>นักวิชาการด้าน<name>รัฐศาสตร์</name>ผู้นี้ กล่วอีกว่า แนวทางการสร้างประชาธิปไตย หัวใจอยู่ที่การถ่ายโอนอำนาจจากการเมืองระบบตัวแทนมาอยู่ที่ประชาชนให้ได้มากที่สุด ให้ประชาชนตัดสินใจในวิถีชีวิตของตัวเองได้ เพราะพื้นที่การเมืองปกติมีการประนีประนอมผลประโยชน์กันสูงจนสร้างอะไรใหม่ไม่ได้ โดยเฉพาะพันธมิตรฯที่เอาแนวคิดการเมืองที่เก่ากว่า เพื่อจะสร้างการเมืองใหม่ จึงเป็นไปได้ยาก สุดท้ายการเมืองเป็นแค่การแสดงโวหารทางการเมืองเท่านั้น</p></body>
</news>
