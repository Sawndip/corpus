<teiHeader>
<fileDesc>
<titleStmt>
  <title>ส่งสุเทพเซอร์เวย์ มาร์ครอจังหวะ ลงพื้นที่3จว.ใต้  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 17:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8881  </bibl>
</sourceDesc>
</fileDesc>
</teiHeader>
<news>
<headline>ส่งสุเทพเซอร์เวย์ มาร์ครอจังหวะ ลงพื้นที่3จว.ใต้</headline>
<lead><name>นายกนฯ</name>อภิสิทธิ์ ระบุมีรายงานประจำเหตุจ้องป่วนใต้ แต่วิเคราะห์ไปในหลายแนวทาง เตรียมนัดถก กอ.รมน. ก่อนปรับนโยบายที่ชัดเจนใหม่อีกครั้ง ใน1-2สัปดาห์หน้า เผยในทางปฏิบัติยังขับเคลื่อนได้ไม่เต็มที่ </lead>
<neck></neck>
<body><p>เมื่อ เวลา 15.00 น.วันนี้ ( 27 พ.ค.) ที่จุฬาลงกรณ์มหาวิทยาลัย นายอภิสิทธิ์ เวชชาชีวะ <name>นายกรัฐมนตรี</name> กล่าวถึงสถานการณ์ความไม่สงบในพื้นที่จังหวัดชายแดนภาคใต้ที่ปะทุ ขึ้นอีกครั้ง ล่าสุดเกิดเหตุการณ์ไม่สงบในพื้นที่จ.ยะลาหลายจุด ว่า วันพรุ่งนี้ ( 28 พ.ค.) นายสุเทพ เทือกสุบรรณ <name>รองนายกรัฐมนตรีด้านความมั่นคง</name> จะเดินทางลงไปในพื้นที่ เพื่อเร่งรัดแผนเรื่องการพัฒนา และในเรื่องการต่างประ เทศที่ได้ไปทำความเข้าใจกับองค์กรมุสลิมโลก(โอไอซี) อย่างไรก็ตาม ยังมีงานที่ต้องรุกอีกมากแม้จะมีแผนแล้วก็จริง เพราะการปฏิบัติต้องเริ่มลงไปประมาณครึ่งปีหลังคือช่วงเดือน มิ.ย.เป็นต้นไป ที่จะต้องพยายามเร่งรัดกัน</p>
<p>ผู้สื่อข่าวถามว่า เหตุการณ์ที่เกิดขึ้นมีการข่าวแจ้งล่วงหน้าหรือไม่ นายอภิสิทธิ์ กล่าวว่า มันมีการรายงานแนวโน้มมาเป็นประจำอยู่แล้ว  ตนก็รับทราบอยู่   มีการวิเคราะห์กันหลายทาง  ตนคิดว่าจะกลับไปคุยกับทางกองอำนวย การรักษาความมั่นคงภายใน(กอ.รมน.)ด้วย ในส่วนของนายสุเทพก็จะลงพื้นที่  ขณะที่ตนจะดูจังหวะ 1-2 สัปดาห์ข้างหน้านี้ที่จะปรับทางนโยบายให้ชัดเจนขึ้น  นโย บายที่กำหนดไว้เป็นทิศทางที่ทุกฝ่ายยอมรับ ทั้งการพูดคุยกับกรรมาธิการ(กมธ.)ของ<name>สภาผู้แทนราษฎร</name> รวมทั้งกับต่างประเทศ  แต่ในทางปฏิบัติยังขับเคลื่อนได้ไม่เต็มที่ ส่วนการลงพื้นที่ของตน ให้นายสุเทพรายงานภายหลังกลับจากการลงพื้นที่ครั้งนี้ว่าตนจะลงพื้นที่ ไปที่ไหนอย่างไร</p></body>
</news>
