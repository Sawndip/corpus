<teiHeader>
<fileDesc>
<titleStmt>
  <title>เด้งผู้ว่าฯแพร่เข้ากรุมท. ลดชั้นเป็นแค่นักปกครอง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=160326  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>เมื่อวันที่ 6พฤษภาคม นายศุภชัย ใจสมุทร <name>รองโฆษกประจำสำนักนายกรัฐมนตรี</name> แถลงข่าวภายหลังการประชุมคณะรัฐมนตรี(ครม.)ว่า ที่ประชุมมีมติโยกย้ายแต่งตั้งข้าราชการนักปกครองระดับสูงตามที่กระทรวง มหาดไทยเสนอและนำความกราบบังคมทูลเพื่อทรงพระกรุณาโปรดเกล้าฯแต่งตั้ง 7ตำแหน่ง ประกอบด้วย </p>
<p>ครม.ย้ายผู้ว่าฯเพื่อเหมาะสม </p>
<p>1.ให้ นายวีระวิทย์ วิวัฒนวานิช พ้นจาก <name>ผวจ.ฉะเชิงเทรา</name> ไปเป็น <name>ผวจ.น่าน</name> 2.ให้ นายสุรพล พงษ์ทัดศิริกุล พ้นจาก <name>ผวจ.ชลบุรี</name> ไปเป็น <name>ผวจ.ฉะเ ชิงเทรา</name> 3.ให้ นายเสนีย์ จิตตเกษม พ้นจาก<name>ผวจ.ศรีสะเกษ</name> ไปเป็น <name>ผวจ.ชลบุรี</name> 4.ให้ นายสมศักดิ์ สุวรรณสุจริต พ้นจาก <name>ผวจ.น่าน</name> ซึ่งถูกวางให้ไปดำรงตำแหน่ง<name>รองอธิบดีกรมการปกครอง กระทรวงมหาดไทย</name> โดยจะมีการนำเสนอเข้าที่ประชุม ครม.พิจารณาครั้งต่อไป 5.ให้ นายระพี ผ่องบุพกิจ พ้นจาก <name>รอง ผวจ.อุทัยธานี</name> ไปเป็น <name>ผวจ.ศรีสะเกษ</name> 6.ให้ ว่าที่ ร.ต.พงษ์ศักดิ์ พลายเวช พ้นจาก <name>ผวจ.แพร่</name> ไปเป็นนักปกครอง(นักวิเคราะห์นโยบายและแผนทรงคุณวุฒิ) กระทรวงมหาดไทยและ7.ให้ นายวัลลภ พริ้งพงษ์ พ้นจากตำแหน่งรองอธิบดีกรมส่งเสริมการปกครองท้องถิ่น (นักบริหารระดับต้น)ไปเป็น <name>ผวจ.แพร่</name>
<p>ทั้งนี้ ตั้งแต่วันที่ทรงพระกรุณาโปรดเกล้าฯแต่งตั้งเป็นต้นไป ยกเว้น ลำดับที่6และ7 ให้นำความกราบบังคมทูลทรงพระกรุณาโปรดเกล้าฯแต่งตั้งหลังจากที่คณะกรรมการ ข้าราชการพลเรือน( ก.พ.)มีมติอนุมัติให้ผ่านการประเมินบุคคลและผลงานแล้ว </p>
<p>ผู้สื่อข่าวรายงานด้วยว่า ระหว่างประชุม ครม.นายอภิสิทธิ์ เวชชาชีวะ <name>นายกรัฐมนตรี</name> ได้สอบถามเหตุผลการโยกย้ายผู้ว่าฯครั้งนี้ โดย นายชวรัตน์ ชาญวีระกุล <name>รมว.มหาดไทย</name> กล่าวว่า มี 2เหตุผล คือ เพื่อความเหมาะสมและเป็นการพิจารณาตามศักยภาพของบุคคล เนื่องจากบางคนที่เป็น<name>รองอธิบดี</name>มองว่าสามารถทำหน้าที่เป็นผู้ว่าฯได้ดี ขณะเดียวกัน คนที่เป็นผู้ว่าฯบางคน สามารถนั่งเป็นรองอธิบดีได้ ซึ่งไม่ถือว่าเป็นการลดตำแหน่ง
เด้งผู้ว่าฯชลเซ่นป่วนอาเซียน
สำหรับบัญชีแต่งตั้งโยกย้ายครั้งนี้ รายชื่อที่น่าสนใจ คือ นายเสนีย์ <name>ผวจ.ศรีษะเกษ</name> ดั่งเดิมเป็นคน จ.ชลบุรี สำเร็จการศึกษารัฐศาสตร์ จุฬาลงกรณ์มหาวิทยาลัย"สิงห์ดำ" เกษียณราชการในปี2557 เป็นรุ่นน้องร่วมสถาบันกับ นายวิชัย ศรีขวัญ ปลัดกระทรวงมหาดไทย ได้รับแต่งตั้งไปเป็น <name>ผวจ.ชลบุรี</name> แทน นายสุรพล <name>ผวจ.ชลบุรี</name> ขณะที่ นายสุรพล สำเร็จการศึกษาคณะรัฐศาสตร์ มหาวิทยาลัยธรรมศาสตร์"สิงห์แดง"เกษียณราชการปี2555 อดีตเป็นข้าราชการระดับ10 ตำแหน่ง<name>ผู้ตรวจราชการกระทรวงมหาดไทย</name>,<name>ผวจ.อำนาจเจริญ</name>และ<name>ผวจ.สระแก้ว</name> ล่าสุด ถูกย้ายไปนั่ง <name>ผวจ.ฉะเชิงเทรา</name> เพราะฝ่ายการเมือง ทั้ง นายอภิสิทธิ์ เวชชาชีวะ <name>นายกรัฐมนตรี</name>,นายสุเทพ เทือกสุบรรณ <name>รองนายกรัฐมนตรี ฝ่ายความมั่นคง</name> รวมถึง นายเนวิน ชิดชอบ ไม่พอใจผลการปฏิบัติงานที่ไม่มีประสิทธิภาพและหย่อนยาน จนทำให้กลุ่มเสื้อแดงบุกเข้าประชิดถึงรถยนต์ประจำตำแหน่ง และเกือบถึงตัว นายอภิสิทธิ์ หลังการประชุม ครม.สัญจรที่พัทยา เมื่อต้นเดือนเมษายน
ปรากฏว่า นายสุรพล ยังไม่รู้สำนึก เพราะยังทำผิดพลาดในการประสานงานกับฝ่ายทหารและฝ่ายปกครอง ในการควบคุมดูแลสถานการณ์ในช่วงการประชุมอาเซียนซัมมิต จนทำให้กลุ่มเสื้อแดงบุกเข้าไปถึงโรงแรมสถานที่จัดงานและต้องยกเลิกการ ประชุมไปในที่สุด 
แฉเข้าบ้าน'ป๋าเหนาะ'บ่อย 
<p>กระทั่งแกนนำรัฐบาลได้เรียก นายสุรพล ไปตำหนิหลายครั้ง แม้ นายสุรพล จะพยายามแก้ปัญหาด้วยการล็อบบี้และเอาใจ นายชวรัตน์และนายศักดิ์สยาม ชิดชอบ ด้วยการดูแลเป็นอย่างดี ช่วงที่ทั้งสองคนไปตรวจราชการที่ จ.ชลบุรี เมื่อสองสัปดาห์ที่ผ่านมา แต่ไม่เป็นผล เพราะฝ่ายการเมืองขึ้นบัญชีดำไว้แล้วว่า ต้องจัดการให้เป็นเยี่ยงอย่าง แถมแกนนำรัฐบาลก็ไม่ไว้ใจ เพราะเป็นที่รู้กันดีว่า นายสุรพล เข้าออกบ้านเมืองทองธานีของ นายเสนาะ เทียนทอง หัวหน้าพรรคประชาราช ตลอดเวลา เพราะมีบ้านอยู่ในหมู่บ้านเดียวกัน ทำให้ฝ่ายการเมืองคิดว่า นายสุรพล เกียร์ว่าง เพราะเป็นคนของขั้ว เพื่อไทย-ประชาราช จึงต้องโยกย้ายให้เรียบร้อยโดยเร็ว</p>
<p>'เนวิน'ส่งพวก-รับเลือกตั้ง</p>
<p>นอกจากนี้ เป็นโอกาสของ นายเนวิน ที่ต้องการผลักดัน นายเสนีย์ <name>ผวจ.ศรีษะเกษ</name> ที่สั่งการเป็นสายตรงได้ตลอดเวลา มาคุมพื้นที่ จ.ชลบุรี ซึ่งเป็นพื้นที่มีผลประโยชน์มหาศาล ตามคำร้องขอจาก นายสนธยา คุณปลื้ม เพื่อนรักอดีต"กลุ่ม16"ของ นายเนวิน ที่เตรียมย้ายจากพรรคชาติไทย มาอยู่กับพรรคภูมิใจไทย แต่กลุ่ม"คุณปลื้ม"พ่ายแพ้ให้พรรคประชาธิปัตย์ทั้งหมดในการเลือกตั้งครั้ง ที่ผ่านมา ทำให้ นายสนธยาและนายเนวิน ต้องการส่งคนของตัวเองไปเป็น <name>ผวจ.ชลบุรี</name> เพื่อเป็นผลดีต่อการเลือกตั้งที่จะมีขึ้นในอนาคตอันใกล้นี้</p>
<p>เด็ก'เทือก'เสียบ<name>ผู้ว่าฯแพร่</name> </p>
<p>ส่วนการย้ายนอกฤดูกาลครั้งนี้ ที่ถือว่าชอกช้ำมากที่สุดคงหนีไม่พ้น ว่าที่ร.ต.พงษ์ศักดิ์ พลายเวช สำเร็จการศึกษานิติศาสตร์มหาวิทยาลัยธรรมศาสตร์ เกษียณราชการในปี2553 พ้นจากตำแหน่ง <name>ผวจ.แพร่</name> ให้ดำรงตำแหน่งนักปกครอง10 ถือเป็นการลดชั้นแบบไม่ไว้หน้าและเป็นที่รู้กันดีว่า นี่คือตำแหน่งลงโทษที่รุนแรงมาก เพราะขนาดเงินค่าตำแหน่งยังไม่มี ส่วนสาเหตุเป็นเพราะฝ่ายการเมืองเห็นว่า ว่าที่ ร.ต.พงษ์ศักดิ์ ขึ้นมาเป็น <name>ผวจ.แพร่</name> โดยขยับจาก รอง ผวจ.ประจวบคีรีขันธ์ในรัฐบาลพลังประชาชน(พปช.) ผนวกกับ จ.แพร่ มีการแข่งขันกันรุนแรงของพรรคเพื่อไทยโดยตระกูล"เอื้ออภิญากุล"ของ นายวรวัจน์ อดีต <name>รมว.วัฒนธรรม</name> กับ นางศิริวรรณ ปราศจากศัตรู หรือ "แม่เลี้ยงติ๊ก" ที่ปรึกษา <name>รมว.สาธารณสุข</name> (นายวิทยา แก้วภราดัย) ซึ่งที่ผ่านมา นางศิริวรรณ สอบตกตลอดและเริ่มมีสัญญาณว่า อาจมีการเลือกตั้งเร็วๆนี้ ทำให้ นายสุเทพ โยกย้าย ว่าที่ร.ต.พงษ์ศักดิ์ออกจากพื้นที่ แล้วดัน นายวัลลภ พริ้งพงษ์ จาก<name>รองอธิบดีกรมส่งเสริมฯ</name> ซึ่งมีอาวุโสเพราะอยู่ในตำแหน่งมานานแล้ว ผนวกกับที่ผ่านมา นายวัลลภ เป็น<name>รองอธิบดีฯ</name>คนละขั้วกับ นายสุกิจ เจริญรัตนกุล อดีตอธิบดีกรมส่งเสริมฯที่ถูกพรรคภูมิใจไทย เด้งไปเป็นผู้ตรวจราชการฯ เพราะไม่สนองตอบเรื่องการจัดสรรงบพัฒนาท้องถิ่นแสนกว่าล้านได้ จึงทำให้แกนนำพรรคภูมิใจไทย ต้องการผลักดันนายวัลลภ ไปเป็น <name>ผวจ.แพร่</name> ตามคำร้องขอจาก นายสุเทพและนางศิริวรรณ</p>
<p>เขี่ยคนสนิทพท.พ้นพื้นที่สีแดง </p>
<p>อย่างไรก็ตาม การย้ายผู้ว่าฯพื้นที่สีแดงออกจากพื้นที่อีกคน คือ นายสมศักดิ์ สุวรรณสุจริต <name>ผวจ.น่าน</name> ซึ่งมีความใกล้ชิดกับแกนนำพรรคเพื่อไทย เช่น นางเยาวภา วงศ์สวัสดิ์ น้องสาว พ.ต.ท.ทักษิณ ชินวัตร อดีตนายกรัฐมนตรี ซึ่งที่ผ่านมา จ.น่าน มีการชุมนุมของคนเสื้อแดงหลายครั้งที่หน้าศาลากลางจังหวัด รวมถึงมีปัญหาเรื่องวิทยุชุมชน ซึ่งฝ่ายปกครองไม่สามารถควบคุมได้ ทำให้เป็นกระบอกเสียงสำคัญในการปลุกระดมให้มีการเคลื่อนไหวของคนเสื้อแดงใน จ.น่านและพื้นที่ใกล้เคียงในภาคเหนือ รวมถึงเป็นที่รู้กันดีว่า บรรดาคนเสื้อแดงที่มาชุมนุมหน้าทำเนียบรัฐบาล มีเสื้อแดงจาก จ.น่าน เข้าร่วมจำนวนมาก โดยทางจังหวัดไม่ได้กวดขันสกัดกั้นเท่าที่ควร </p>
<p>โยกเด็ก'สุชาติ'นั่งผู้ว่าฯน่าน </p>
<p>ขณะที่ นายวีระวิทย์ ที่ไปเป็น <name>ผวจ.น่าน</name> แทน ซึ่งถูกย้ายมาจาก จ.ฉะเชิงเทรา นั้น เป็นที่รู้กันดีว่าสนิทกับ นายสุชาติ ตันเจริญ แกนนำพรรคเพื่อแผ่นดิน ที่จะย้ายไปสังกัดภูมิใจไทย ซึ่งการย้ายครั้งนี้ เป็นเพราะฝ่ายการเมืองในพรรคภูมิใจไทยเห็นว่า นายวีระวิทย์ จะเกษียณอายุราชการในปี2553 แต่เห็นว่าพื้นที่ จ.ฉะเชิงเทรา ไม่ค่อยมีอะไรน่าสนใจ เพราะเป็นจังหวัดทางผ่าน เมื่อเทียบกับ จ.น่าน ซึ่งเป็นพื้นที่สีแดงและท้าทายกว่าในการแสดงฝีมือให้ฝ่ายการเมืองเห็น เพื่ออนาคตอาจจะกลับมาเล่นการเมืองด้วยการลงสมัคร สส.ในสังกัดพรรคภูมิใจไทย จึงไม่ขัดข้องในการปรับเปลี่ยนไปอยู่ จ.น่าน
ซี้'ศักดิ์สยาม'เป็นผู้ว่าศรีษะเกษ 
สำหรับ นายระพี รอง ผวจ.อุทัยธานี ที่จะไปเป็น <name>ผวจ.ศรีษะเกษ</name> สำเร็จการศึกษาคณะรัฐศาสตร์ มหาวิทยาลัยธรรมศาสตร์ เป็น"สิงห์แดง"รุ่นน้องร่วมสถาบันเดียวกับ นายเสริมศักดิ์ พงษ์พานิช อดีต<name>ปลัดกระทรวงมหาดไทย</name>และรมช.มหาดไทย รวมถึงเป็นเพื่อร่วมสถาบันเดียวกับนายศักดิ์สยาม ชิดชอบ ประธานคณะทำงาน <name head="รมว.">รมว.มหาดไทย</name> ด้วยความสนิทสนมจึงเสนอแต่งตั้งไปเป็น <name>ผวจ.ศรีษะเกษ</name> จนมีเสียงวิพากษ์วิจารณ์จากข้าราชการกระทรวงมหาดไทยเป็นอย่างมาก เพราะถือเป็นการเลื่อนชั้นค่อนข้างเร็ว เนื่อจากจะเกษียณในปี2563 โดยมองว่า นายศักดิ์สยาม ได้วางฐานอำนาจระยะยาวไว้ในกระทรวงมหาดไทย โดยนำคนที่มีอาวุโสน้อยข้ามหัวข้าราชการจำนวนมากมานั่งเป็น<name>ผู้ว่าฯ</name> ซึ่งทำให้ข้าราขการมหาดไทยหลายคนวิจารณ์กันอย่างหนัก</p>
<p>ยันย้ายเพราะคุมม็อบไม่อยู่ </p>
<p>ด้าน นายชวรัตน์ ชาญวีรกูล <name>รมว.มหาดไทย</name> ให้สัมภาษณ์ถึงการแต่งตั้งโยกย้ายผู้ว่าฯชลบุรีที่ถูกมองว่า เป็นเพราะไม่สามารถควบคุมความเรียบร้อยของการชุมนุมกลุ่มเสื้อแดงได้ว่า ก็มีส่วน เพราะเขาเป็น<name>ผู้ว่าฯ</name>และจะถามว่า เขาต้องแบ่งภาระรับผิดชอบคนเดียวหรือไม่นั้น ก็ไม่ใช่ แต่บังเอิญว่ามันเป็นคล้ายรูปแบบบริษัท ท่านเป็นซีอีโอของชลบุรี ก็ต้องมีความรับผิดชอบ ซึ่งชลบุรีถือเป็นจังหวัดที่เจริญมากแล้ว ก็อยากให้ท่านนำรูปแบบการพัฒนาชลบุรี ไปพัฒนาจังหวัดอื่น ก็เป็นเหตุผลหนึ่ง ถ้าท่านยังไม่เกษียณ ก็จะหาจังหวัดอื่นให้ท่านไปบูรณาการ </p>
<p>พท.อัดโยกย้ายเพื่อพวกตัวเอง </p>
<p>ขณะที่ นายสงวน พงษ์มณี <name>ส.ส.ลำพูน</name> พรรคเพื่อไทย ให้สัมภาษณ์ถึงกรณีที่ ครม.มีมติโยกย้าย<name>ผู้ว่าฯ</name> โดยเฉพาะ นายสุรพล ผวจ.ชลบุรี ถูกพิษม็อบเสื้อแดงป่วนประชุมอาเซียนที่พัทยา จนถูกโยกไปเป็น <name>ผวจ.ฉะเชิงเทรา</name> ว่า รัฐบาลกล้าใช้อำนาจโยกย้ายเพื่อให้พวกพ้องของตนเองมีอำนาจมากขึ้น จากกรณีดังกล่าวต่อไปก็ขอให้ข้าราชการต้องยืนหยัดทำงานตามกฎหมาย อย่าทำงานตามคำสั่งของรัฐมนตรี เพราะทุกวันนี้ไม่ว่าเกิดอะไรขึ้น ข้าราชการต้องรับผิดชอบเองทั้งหมด</p>
<p>"ไม่ใช่ ครม.จะย้ายใครที่ไม่ได้อยู่ฝ่ายรัฐบาล ซึ่งไม่ใช่ความชอบธรรมที่ควรจะเป็น เพราะแม้ข้าราชการพยายามทำตามหน้าที่แล้ว ไม่สามารถแก้ปัญหาได้ ก็กลายเป็นความผิด อย่างกรณี <name>ผวจ.ชลบุรี</name> อยากถามว่า ทำผิดอะไร จากเหตุชุมนุมที่พัทยา จนทำให้ประชุมอาเซียนต้องเลื่อนออกไป ทั้งๆที่มีผู้ใหญ่ ทั้ง<name>นายกฯ</name>และ<name>รัฐมนตรี</name> อยู่เต็มไปหมด แต่แก้ปัญหาไม่ได้ เมื่อเกิดปัญหาขึ้น กลับโยกย้ายผู้ว่าฯ ซึ่งยิ่งกว่าแพะรับบาป เพราะไม่รู้ว่ารับบาปแทนใคร"นายสงวน กล่าว </p></body>
</news>
