<teiHeader>
<fileDesc>
<titleStmt>
  <title>ส.ส.ตะวันออกบุกทำเนียบ มอบ'ทุเรียน'ให้นายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 10:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200226&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ส.ส.ตะวันออกบุกทำเนียบ มอบ'ทุเรียน'ให้<name>นายกฯ</name></headline>
<lead></lead>
<neck></neck>
<body><p>ที่ทำเนียบรัฐบาล เมื่อเวลา 08.45 น. วันนี้(26 พ.ค.) ผู้สื่อข่าวรายงานบรรยากาศก่อนการประชุมคณะรัฐมนตรี(ครม.)ว่า นายอรรถ อินทลักษณ์ <name>อธิบดีกรมส่งเสริมการเกษตร</name> ได้มอบลิ้นจี่ 1 ตันครึ่ง และมังคุดอีก 600 กิโลกรัมให้กับนายอภิสิทธิ์ เวชชาชีวะ <name>นายกรัฐมนตรี</name> เพื่อช่วยประชาสัมพันธ์ให้คนไทยกินผลไม้ไทยที่ออกผลผลิตจำนวนมากในขณะนี้</p>
<p>จากนั้น นายสยุมพร ลิ่มไทย <name>ผู้ว่าราชการจังหวัดระยอง</name> และนายพูลซักดิ์ ประณุทนรพาล <name>ผู้ว่าราชการจังหวัดจันทบุรี</name> พร้อมด้วย คณะ<name>ส.ส.พรรคประชาธิปัตย์</name>จาก จ.จันทบุรีและระยอง นำโดยนายสาธิต ปิตุเตชะ <name>ส.ส.ระยอง</name> และนายธวัชชัย อนามพงษ์ <name>ส.ส.จันทบุรี</name> พรรคประชาธิปัตย์ ได้นำผลไม้ทั้ง เงาะ มังคุด ทุเรียน สละ และลองกอง มามอบให้กับนายกรัฐมนตรี และคณะรัฐมนตรี รวมถึงแจกจ่ายให้ข้าราชการและสื่อมวลชน เพื่อเป็นการส่งเสริมให้ร่วมกันบริโภคผลไม้ไทย โดยได้มอบทุเรียนให้กับนายกรัฐมนตรี เพื่อสื่อความหมายว่า มีความรู้ความสามารถแหลมคม เป็นที่ยอมรับของคนไทยและต่างชาติ และเปี่ยมด้วยภาพลักษณ์ของความซื่อสัตย์สุจริต แสดงถึงความเป็นผู้นำที่มีคุณภาพ เป็นราชาแห่งผลไม้</p>
<p>ผู้สื่อข่าวรายงานต่อว่า ส่วนนายสุเทพ ได้รับมอบ 'กระท้อน' เนื่องจากนายสุเทพเป็นผู้จัดการรัฐบาล ต้องจัดการกับปัญหามากมายที่กระทบเข้าใส่อย่างรุนแรง เหมือนกระท้อนยิ่งทุบยิ่งหวาน ส่วนนายชวรัตน์ ชาญวีรกูล <name>รัฐมนตรีว่าการกระทรวงมหาดไทย</name> ได้รับมังคุด ที่สื่อว่า ภายนอกไม่โดดเด่นแต่ภายในใสสะอาด พร้อมมอบลองกอง และสละ ให้คณะรัฐมนตรี เพื่อสื่อว่าให้สามัคคีและเสียสละ
นอกจากนี้ คณาจารย์และนิสิตคณะแพทยศาสตร์ จุฬาลงกรณ์มหาวิทยาลัย ได้นำเข็มวันอานันทมหิดลมาจำหน่ายแก่คณะรัฐมนตรี เพื่อนำรายได้ไปสบทบทุนมูลนิธิอานันทมหิดล ช่วยเหลือผู้ป่วยยากไร้ในโรงพยาบาลจุฬาลงกรณ์ ซึ่ง<name>นายกรัฐมนตรี</name>ได้บริจาคสมทบทุนเป็นเงิน 1,000 <name>บาท</name>ด้วย.</p></body>
</news>
