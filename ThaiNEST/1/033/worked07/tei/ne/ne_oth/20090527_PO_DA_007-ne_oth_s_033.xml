<teiHeader>
<fileDesc>
<titleStmt>
  <title>อัยการส่งฟ้อง'อดิศร'ฐานมั่วสุมก่อความวุ่นวาย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 13:42:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200348&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>อัยการส่งฟ้อง'อดิศร'ฐานมั่วสุมก่อความวุ่นวาย</headline>
<lead></lead>
<neck></neck>
<body><p>วันนี้(27 พ.ค.) ที่สำนักงานอัยการสูงสุด ถ.รัชดาภิเษก พนักงานสอบสวนกองบัญชาการตำรวจนครบาล นำตัวนายอดิศร เพียงเกษ แกนนำแนวร่วมประชาธิปไตยต่อต้านเผด็จการแห่งชาติ (นปช.) ผู้ต้องหาในความผิดตามประมวลกฏหมายอาญา มาตรา 215 และ116 ฐานร่วมกันตั้งแต่ 10 คนขึ้นไป ยุยงส่งเสริมให้เกิดความวุ่นวายในบ้านเมือง และกระทำการให้ปรากฏแก่ประชาชนด้วยวาจา อันไม่ใช่ความมุ่งหมายตามรัฐธรรมนูญ และ ในคววามผิดฐาน ฝ่าฝืน พ.ร.ก.ฉุกเฉิน พ.ศ.2548 พร้อมสำนวนการสอบสวนและความเห็นสั่งฟ้อง ส่งนายพีรยุทธ์ ประดิษฐ์กุล อัยการพิเศษฝ่ายคดีอาญา 10 เพื่อพิจารณาสั่งคดี โดยมีคำสั่งให้ผู้ต้องหามารับฟังการสั่งคดีในเวลา 10.00 น. วันที่ 10 มิ.ย. นี้ ด้านทนายได้ยืนหลักทรัพย์เป็นเงินสด 500,000 <name>บาท</name> ขอประกันตัวนายอดิศรออกไป</p>
<p>ด้าน นายอดิศร เปิดเผยว่า เตรียมให้ทนายความทำหนังสือร้องขอความเป็นธรรมต่อพนักงานสอบสวน หลังเห็นว่ามีความพยายามเร่งรัดดำเนินคดีกับตนและกลุ่มคนเสื้อแดง ยัดเยียดข้อหามั่วสุมทั้งที่พวกตนชุมนุมกันตามระบอบประชาธิปไตย อีกทั้งยังกล่าวหาว่าฝ่าฝืน พ.ร.ก.ฉุกเฉิน ที่รัฐบาลประกาศโดยไม่ผ่านความเห็นชอบจาก ครม.</p>
<p>ต่อมา ที่ศาลแขวงดุสิต พนักงานอัยการได้นำตัว นายสุภรณ์ อัตถาวงศ์ หรือ แรมโบ้อีสาน อดีต <name>ส.ส.นครราชสีมา</name> พรรคไทยรักไทย ผู้ต้องหาในความผิดฐานฝ่าฝืนพระราชกำหนดการบริหารราชการในสถานการณ์ฉุกเฉิน 2548 ด้วยการมั่วสุมกันตั้งแต่ 5 คนขึ้นไปส่งฟ้อง โดยศาลนัดพร้อมคู่คงามอีกครั้งในเวลา 09.00 น. วันที่ 14 ก.ค. นี้ ซึ่งนายสุภรณ์ ได้ยื่นขอประกันตัวโดยใช้ตำแหน่งของนายประเสริฐ จันทรรวงทอง <name>สมาชิกสภาผู้แทนราษฎร</name> จ.นครราชสีมา พรรคเพื่อไทย
<p>โดยนายสุภรณ์ กล่าวว่า จะขอสู้ในประเด็นที่ว่ามีการต่อสู้มาก่อนการประกาศใช้ พ.ร.ก.ฉุกเฉิน อีกทั้งการประกาศพ.ร.ก.ฯ เป็นการกระทำโดยมิชอบ เพราะไม่มีเหตุการณ์รุนแรงใดๆ พร้อมเรียกร้องขอให้รัฐบาลคืนประชาธิปไตยให้กับประชาชน เนื่องจากเห็นว่านายอภิสิทธิ์ เวชชาชีวะ เป็น<name>นายกรัฐมนตรี</name> โดยมิชอบ.</p></body>
</news>
