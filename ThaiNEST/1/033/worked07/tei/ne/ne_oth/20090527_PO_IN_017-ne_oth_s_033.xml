<teiHeader>
<fileDesc>
<titleStmt>
  <title>รัฐบาลเป็นเจ้าภาพสมัชชาสมานฉันท์  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 12:16:30  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173281  </bibl>
</sourceDesc>
</fileDesc>
</teiHeader>
<news>
<headline>รัฐบาลเป็นเจ้าภาพสมัชชาสมานฉันท์</headline>
<lead>ที่ประชุมคณะกรรมการสมานฉันท์ กำลังพิจารณาข้อเสนอ การตั้งเวทีสมัชชาสมานฉันท์ทางอากาศ โดยให้สื่อมีส่วนร่วมโดยกรรมการ มีทั้งเห็นด้วย และ คัดค้าน</lead>
<neck></neck>
<body><p>ที่ประชุมคณะกรรมการสมานฉันท์ เพื่อปฏิรูปการเมืองและศึกษาการแก้ไขรัฐธรรมนูญ ได้มีการพิจารณาข้อเสนอของ คณะกรรมการสมานฉันท์ทางการเมืองของสังคมไทย ที่เสนอกรอบการทำงานในการจัดตั้งเวทีสมัชชาสมานฉันท์ ทางอากาศ โดยให้สื่อมวลชน เข้ามามีส่วนร่วมในการประสานกับประชาชนทุกภาคส่วนของประเทศ ให้เข้ามามีส่วนร่วมในการสร้างความสมานฉันท์ โดยให้รัฐบาลเป็นเจ้าภาพ และขอเวลาจากสถานีโทรทัศน์ NBT เป็นช่องทางในการสื่อสาร ซึ่ง นายชินวรณ์ บุณยเกียรติ หนึ่งในคณะกรรมการ ได้แสดงความเห็นด้วย และพร้อมที่จะประสานกับ<name>รัฐมนตรีประจำสำนักนายกรัฐมนตรี</name> ในการขอเวลาออกอากาศ เวลา 2 ช.ม. ซึ่งในเบื้องต้น ก็ได้เห็นชอบในหลักการแล้ว ขณะที่ นายคณิน บุญสุวรรณ คณะกรรมการตั้งข้อสังเกตว่า ข้อเสนอดังกล่าวอาจมีปัญหาในทางปฏิบัติ เนื่องจากการให้รัฐบาลเป็นเจ้าภาพนั้น อาจทำให้ถูกมองว่า มีส่วนได้ส่วนเสีย และถูกแทรกแซง หรือใช้สื่อให้เป็นประโยชน์กับฝ่ายของตนเอง จึงเห็นควรให้รัฐสภา หรือ สื่อมวลชน เป็นเจ้าภาพในการดำเนินการเรื่องนี้เอง</p></body>
</news>
