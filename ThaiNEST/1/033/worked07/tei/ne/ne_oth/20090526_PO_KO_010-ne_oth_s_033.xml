<teiHeader>
<fileDesc>
<titleStmt>
  <title>กกต.รับสอบ?วรวัจน์?นำเสื้อแดงบุกศาลากลางแพร่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090526/14409/%e0%b8%81%e0%b8%81%e0%b8%95.%e0%b8%a3%e0%b8%b1%e0%b8%9a%e0%b8%aa%e0%b8%ad%e0%b8%9a%e2%80%9c%e0%b8%a7%e0%b8%a3%e0%b8%a7%e0%b8%b1%e0%b8%88%e0%b8%99%e0%b9%8c%e2%80%9d%e0%b8%99%e0%b8%b3%e0%b9%80%e0%b8%aa%e0%b8%b7%e0%b9%89%e0%b8%ad%e0%b9%81%e0%b8%94%e0%b8%87%e0%b8%9a%e0%b8%b8%e0%b8%81%e0%b8%a8%e0%b8%b2%e0%b8%a5%e0%b8%b2%e0%b8%81%e0%b8%a5%e0%b8%b2%e0%b8%87%e0%b9%81%e0%b8%9e%e0%b8%a3%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>กกต.รับสอบ?วรวัจน์?นำเสื้อแดงบุกศาลากลางแพร่</headline>
<lead></lead>
<neck></neck>
<body><p>(26พ.ค.)นายสุทธิพล ทวีชัยการ <name>เลขาธิการกกต.</name> แถลงว่า ที่ประชุมกกต. มีมติให้รับเรื่องไว้ตรวจสอบ กรณีที่สำนักงานกกต.จังหวัดแพร่ ส่งเรื่องที่<name>ผู้ว่าราชการจังหวัดแพร่</name> ร้องเรียนให้ตรวจสอบนายวรวัจน์ เอื้ออภิญญกุล <name>ส.ส.จ.แพร่</name> พรรคเพื่อไทย หลังนำผู้ชุมนุมกลุ่มคนเสื้อแดงบุกเข้าไปปิดล้อมสถานีวิทยุชุมนุมจังหวัดแพร่ ซึ่งถือเป็นการกระทำที่เข้าข่ายความผิดกฎหมายอาญา และรัฐธรรมนูญมาตรา 206(1) เพื่อให้ทราบข้อเท็จจริงที่เกิดขึ้น ทางกกต.จึงรับเรื่องดังกล่าวไว้ตรวจสอบและมอบหมายให้คณะอนุกรรมการรับไปไต่สวน</p>
<p>นายสุทธิพล กล่าวต่อไปว่า ที่ประชุมกกต.ยังมีมติเห็นชอบให้ขยายเวลาการไต่สวนครั้งที่ 1 กรณีที่นายเรืองไกร ลีกิจวัฒนะ <name>ส.ว.สรรหา</name> ยื่นเรื่องให้ตรวจสอบนายวรวัจน์ กระทำผิดรัฐธรรมนูญมาตรา 106(6) ฐานยื่นทรัพย์สินให้ป.ป.ช.ตรวจสอบไม่ครบถ้วนขณะดำรงตำแหน่งเป็น <name>รมว.วัฒนธรรม</name> โดยทางคณะอนุกรรมการได้ทำหนังสือเชิญพยานบุคคลและนายวรวัจน์เข้ามาให้ปากคำ แต่นายวรวัจน์ได้ขอเลื่อนการให้ปากคำ โดยอ้างว่า ยังติดประชุมร่วม <name>ส.ส</name>.และ <name>ส.ว.</name> โดยขอเลื่อนมาให้ปากคำหลังจากการประชุมเสร็จสิ้น ทางกกต.จึงมีมติให้ขยายเวลาการสอบสวนไปอีก 30 วัน ซึ่งจะครบกำหนดในวันที่ 20 มิ.ย.นี้</p></body>
</news>
