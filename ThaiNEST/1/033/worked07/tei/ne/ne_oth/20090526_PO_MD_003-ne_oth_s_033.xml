<teiHeader>
<fileDesc>
<titleStmt>
  <title>ชาติชายลารมช.เกษตรฯมาร์คเรียกศุภชัยกรอกประวัติ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 21:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059130  </bibl>
</sourceDesc>
</fileDesc>
</teiHeader>
<news>
<headline>ชาติชายลารมช.เกษตรฯมาร์คเรียกศุภชัยกรอกประวัติ</headline>
<lead></lead>
<neck></neck>
<body><p>นายชาติชาย พุคยาภรณ์ <name>รมช.เกษตรและสหกรณ์</name> แถลงวานนี้ (26 พ.ค.) ว่า ได้ยื่นหนังสือลาออกจากตำแหน่ง <name>รมช.เกษตรฯ</name>ต่อ<name>นายกรัฐมนตรี</name>แล้ว ระหว่างประชุม ครม. เพื่อให้เป็นไปตามมติของพรรคภูมิใจไทย ที่จะให้คนอื่นมาทำหน้าที่นี้แทน อย่างไรก็ตามตลอด 3 เดือนที่ทำงานได้ตั้งใจทำงานและช่วยเหลือเกษตรกรเป็นอย่างดี ส่วนจะเล่นการเมืองต่อไปหรือไม่คงต้องพิจารณาอีกครั้ง โดยต้องดูว่าเราเหมาะที่จะยืนอยู่ตรงนี้หรือไม่</p>
<p>การทำงานเพื่อประโยชน์ของประเทศชาติ ไม่ว่าจะอยู่ในตำแหน่งใด หากมีความรู้ ความสามารถ และตั้งใจจริง ก็สามารถทำงานเพื่อประเทศชาติได้ นายชาติชายกล่าวและว่า ไม่รู้สึกน้อยใจที่ต้องลาออก แต่กลับรู้สึกดีใจที่ได้มีโอกาสทำงานกับพี่น้องประชาชน รวมทั้งได้ศึกษางาน และร่วมงานกับผู้ใหญ่หลายๆ ท่าน</p>
<p>ผู้สื่อข่าวถามว่าได้พูดคุยกับแกนนำพรรคบ้างหรือไม่ นายชาติชาย กล่าวว่า ได้พูดคุยกันกับนายชวรัตน์ ชาญวีรกูล หัวหน้าพรรคภูมิใจไทยไปแล้ว ว่าจะแถลงลาออก ซึ่งนายชวรัตน์ ได้กล่าวขอบคุณ ส่วนนายกรัฐมนตรี ก็ให้กำลังใจเหมือนเดิม</p>
<p>ด้านนายอภิสิทธิ์ เวชชาชีวะ นายกรัฐมนตรี กล่าวว่าเมื่อนายชาติชาย ลาออก ก็ต้องมีการปรับในตำแหน่งของท่าน โดยจะปรับตำแหน่งเดียว และพรรคร่วมอื่นๆ ก็ยืนยันว่า ยังไม่เสนอปรับ ครม.</p>
<p>ผู้สื่อข่าวถามว่าพรรคภูมิใจไทย เสนอรายชื่อมาหรือยัง นายอภิสิทธิ์ กล่าวว่า เสนอมาแล้วมั้ง ตนได้จดหมายมา 1 ฉบับ บังเอิญยังไม่ได้เปิดเลยไม่ทราบว่า เป็นเรื่องดังกล่าวหรือไม่ ซึ่งต้องดำเนินการไปตามขั้นตอนต่อไป ส่วนถ้าเป็นชื่อ นายศุภชัย โพธิ์สุ ส.ส.นครพนม จะเหมาะสมหรือไม่นั้น นายกรัฐมนตรี กล่าวว่า ไม่ขอพูดเรื่องตัวบุคคล แต่คนที่มาแทน ต้องทำงานทางด้านการเกษตร สานต่องานที่ทำอยู่ และอาจจะต้องแก้ไขปัญหาที่เกิดขึ้นก่อนหน้านี้ ที่พูดถึงปัญหาการประสานงานกับพรรค อะไรต่างๆ</p>
<p>ผู้สื่อข่าวถามว่า การปรับ ครม.คราวนี้เป็นเพียงการแก้ปัญหาของ พรรคภูมิใจไทย แต่ไม่ได้แก้ปัญหาประสิทธิภาพของครม.ใช่หรือไม่ นายอภิสิทธิ์ กล่าวว่า ปัญหาที่เกิดขึ้นเป็นอุปสรรคในการทำงาน การประสานงานกับพรรค ซึ่งเขาก็มีความรับผิดชอบในเชิงนโยบาย
ส่วนปัญหาความขัดแย้งภายในพรรคประชาธิปัตย์ ที่เคยระบุว่า ขอให้ลูกพรรค ระมัดระวังการให้สัมภาษณ์ แต่ก็ยังมีการให้สัมภาษณ์ลักษณ์เดิม โดย นายอภิชาติ สุภาแพ่ง <name>ส.ส.เพชรบุรี</name> จะมาเข้าพบนายสุเทพ เทือกสุบรรณ เพื่อเคลียร์ปัญหา นายอภิสิทธิ์ กล่าวว่า ยังไม่ทราบเลยว่าจะมาพบกันเรื่องอะไร แต่การที่สมาชิกพรรคจะมาพบเลขาธิการพรรค ก็เป็นเรื่องปกติ ส่วนกรณีที่มีข่าวว่า การปรับครม.หาก นายเฉลิมชัย ศรีอ่อน <name>ส.ส.ประจวบคีรีขันธ์</name> ไม่ได้ตำแหน่งจะเกิดแรงกระเพื่อมในพรรคนั้น ยืนยันว่าไม่มีอะไรกระเพื่อม
<p>นายสุเทพ เทือกสุบรรณ <name>รองนายกฯ</name> และ<name>เลขาธิการพรรคประชาธิปัตย์</name> กล่าวว่า ความขัดแย้งภายในพรรคเรื่องเก้าอี้รัฐมนตรีนั้น ยืนยันว่า <name>ส.ส.พรรคประชาธิปัตย์</name> เข้าใจดีแล้ว และจะมีการปรับ ครม.1 ตำแหน่งเท่านั้น
<p>นายชวน หลีกภัย <name>ประธานสภาที่ปรึกษาพรรคประชาธิปัตย์</name> กล่าวถึงข่าว <name>ส.ส.</name>กลุ่มนายเฉลิมชัย ศรีอ่อน <name>ส.ส.ประจวบคิรีขันธ์</name> ร<name>องหัวหน้าพรรคภาคกลาง</name> เรียกร้องให้ปรับตำแหน่ง<name>รัฐมนตรี</name> เพื่อให้ตัวเองเข้าไปเป็นรัฐมนตรีว่า การพิจารณาผู้เหมาะสมเป็นรัฐมนตรี จะมีคณะกรรมการพิจารณา ที่ผ่านมาตำแหน่งรัฐมนตรีมีน้อย หลายคนที่มีศักยภาพที่จะทำงานได้จึงต้องผิดหวังไป ซึ่งก็น่าเห็นใจ แต่เหนือสิ่งอื่นใดต้องให้เกียรตินายกรัฐมนตรีว่าเมื่อเลือกใครแล้ว ก็ต้องถือว่า พรรคเห็นชอบด้วยแล้ว</p>
<p>แม้บางคนจะไม่พอใจก็ไม่ควรที่จะทำให้เกิดปัญหาอะไรขึ้นมาที่จะทำใพรรคเสีย หายไม่สมควรอย่างยิ่ง และปกติก็ไม่มีใครไปสัญญาอะไร ไม่มีใครไปตกลงอะไร ใครไปตกลงก็เสียหาย อย่างนั้นมันกลายเป็นปัญหาของคนอื่น เพราะฉะนั้นก็ต้องขึ้นกับหัวหน้าพรรคและกรรมการที่พิจารณา และในระบบพรรคประชาธิปัตย์ ใครไม่ถูกใจเขาก็จะพูดกันภายใน ไม่ไปสร้างปัญหาให้เสียหายกับพรรค</p>
<p>นายชวน กล่าววา ตนได้ถาม <name>ส.ส.ตรัง</name>ที่มีชื่ออยู่ในกลุ่มนั้น เขาก็บอกว่าไปกินข้าวกันจริงแต่เรื่องเอากลุ่มมาต่อรองนั้นไม่มี เขาไม่เห็นด้วย และเขาก็ไม่ยอมให้ต่อรอง</p>
<p>นายศุภชัย ใจสมุทร รองโฆษกประจำสำนักนายกรัฐมนตรี และ<name>โฆษกพรรคภูมิใจไทย</name> กล่าวว่า ขณะนี้พรรคได้ชื่อบุคคลที่จะมาดำรงตำแหน่ง รมช.เกษตรฯแล้ว ยืนยันว่าทางพรรคไมีได้แบ่งออกเป็นกลุ่ม ไม่มีโควตาตามที่เป็นข่าว ขั้นตอนต่อไปจะเป็นเรื่องของนายกรัรฐมนตรีที่ต้องดำเนินการ</p>
<p>ผู้สื่อข่าวถามว่ได้ปรึกษากับนายสรอรรถ กลิ่นประทุม อดีต กก.บห.พรรคไทยรักไทย เจ้าของโควตา <name>รมช.เกษตรฯ</name>หรือไม่ นายศุภชัย กล่าวว่า เป็นการปรึกษาหารือ ร่วมกันของคณะกรรมการบริหารพรรคภูมิใจไทย แต่ก็ปรึกษาหารือกับนายสรอรรถ ด้วย เมื่อถามว่า มีความเป็นไปได้มากน้อยเพียงใดที่ นายศุภชัย โพธิ์สุ ส.ส.นครพนม พรรคภูมิใจไทย จะเข้ามารับตำแหน่งแทน นายศุภชัย กล่าวเพียงสั้นๆว่า มีความเป็นไปได้สูง
<p>ผู้สื่อข่าวรายงานว่า ทันทีที่นายชาติชาย แถลงข่าวการลาออก นายกรัฐมนตรี ได้สอบถามนายศุภชัย ใจสมุทรว่า การลาออกมีผลทันทีใช่หรือไม่ นายศุภชัยจึงตอบว่าใช่ นายกรัฐมนตรี จึงให้เรียก นายศุภชัย โพธิ์สุ <name>ส.ส.นครพนม</name> มากรอบใบขประวัติเพื่อตรวจสอบคุณสมบัติก่อนนำรายชื่อขึ้นทูลเกล้าฯต่อไป
<p>จากนั้น นายศุภชัย ได้เดินทางมาถึงตึกสำนักเลขาธิการนายกรัฐมนตรี เพื่อกรอกประวัติกับนายนายสุรชัย ภู่ประเสริฐ <name>เลขาธิการ ครม.</name> โดยใช้เวลากรอกประวัติประมาณ 50 นาที</p>
<p>ผู้สื่อข่าวรายงานว่าเมื่อนายศุภชัย ทราบว่าสื่อมวลชนและช่างภาพต่างมารอสัมภาษณ์ จึงได้ติดต่อไปยังนายศุภชัย ใจสมุทร ให้นำรถส่วนตัวมารับที่ชั้นใต้ดินแทน โดยหลอกล่อสื่ด้วยการให้รถยนต์ของนายศุภชัย โพธิ์สุ ขับออกมาเพื่อดึงความสนใจสื่อ จากนั้นเวลา 17.30 น. รองโฆษกประจำสำนักนายกฯ ก็เดินมาที่ตุกแดงและขึ้นไปบนตึกราว 5 นาที และทั้ง 2 ก็เดินลงไปอีกด้านหนึ่ง โดยมีรถของสำนักเลขาธิการครม.มารอรับ โดยนายศุภชัย โพธิ์สุ ได้กระโจนขึ้นรถไปอย่างรวดเร็วและเร่งเครื่องออกจากทำเนียบฯทันที</p>
<p>ขณะที่นายศุภชัย ใจสมุทร กล่าวว่า นายศุภชัย โพธิ์สุ ได้ขอรถสำนักเลขาธิการ ครม.ไว้ แล้วเดินออกมาพร้อมกับตน ก่อนเดินทางออกไปแล้ว</p></body>
</news>
