<teiHeader>
<fileDesc>
<titleStmt>
  <title>โอบามาออกโรงประณามพม่า จี้ปล่อย‘ซูจี’ทันทีไม่มีเงื่อนไข  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825981.php?news_id=28825981  </bibl>
</sourceDesc>
</fileDesc>
</teiHeader>
<news>
<headline>โอบามาออกโรงประณามพม่า จี้ปล่อย‘ซูจี’ทันทีไม่มีเงื่อนไข</headline>
<lead>“โอบามา”ออกโรงประณามรัฐบาลทหารพม่า จี้ปล่อยตัว “ซูจี” ทันทีโดยไม่มีเงื่อนไข เตือนท่าทีของพม่าส่งผลแนวโน้มความสัมพันธ์กับชาติตะวันตก ส่วนคนดัง เอ็นจีโอ สหภาพแรงงาน ร่วมเปิดเว็บไซต์เชิญชวนคนทั่วโลกเขียนข้อความกดดันพม่าในโอกาสครบรอบวัน เกิดปีที่ 64 ของ ซูจี ขณะที่ “อภิสิทธิ์” เตรียมหารือกับชาติสมาชิกอาเซียนระหว่างการประชุมที่เกาหลีใต้เร็วๆ นี้</lead>
<neck></neck>
<body><p>ประธานาธิบดีบารัก โอบามา แห่งสหรัฐอเมริกา เรียกร้องเมื่อวันอังคารที่ผ่านมา (26 พ.ค.) ให้รัฐบาลทหารพม่าปล่อยตัว นางออง ซาน ซูจี แกนนำฝ่ายค้าน และผู้นำในการเรียกร้องประชาธิปไตยในพม่าโดยทันทีอย่างไม่มีเงื่อนไข เพราะนางซูจีเป็นเหยื่อของการพิจารณาคดีที่หลอกลวง</p>
<p>“การกักบริเวณ โดดเดี่ยว และการพิจารณาคดีนางซูจีในข้อหาที่หลอกลวง สร้างความกังขาเกี่ยวกับเจตนารมณ์ของรัฐบาลทหารในการเป็นสมาชิกที่รับผิดชอบ ต่อประชาคมโลก” โอบามา ระบุ พร้อมยกย่องนางซูจีมีความรักชาติ เสียสละ และมีวิสัยทัศน์เกี่ยวกับประชาธิปไตย ทั้งที่ถูกกักบริเวณอยู่หลายปี</p>
<p>คำแถลงของ โอบามา สะท้อนว่าแนวโน้มความสัมพันธ์ระหว่างพม่ากับชาติตะวันตกอาจขึ้นอยู่กับวิธีที่พม่าปฏิบัติต่อซูจี</p>
<p>ทั่วโลกประณามพม่าผ่านเว็บ</p>
<p>ทางด้านเหล่าคนดัง กลุ่มเอ็นจีโอ และสหภาพแรงงาน ร่วมสนับสนุนการเปิดตัวเว็บไซต์ใหม่เพื่อเป็นศูนย์กลางระดับโลกในการรณรงค์ ให้ปล่อยตัวนางซูจี และนักโทษการเมืองทั้งหมดในพม่า โดยการเปิดตัวเว็บไซต์มีขึ้นวันเดียวกับที่กำหนดการกักบริเวณนางซูจีในบ้าน พักหมดลง</p>
<p><name head="เว็บไซต์">เว็บไซต์ www.64forSuu.org</name> เปิดโอกาสให้ผู้คนเข้าไปอัพโหลดวีดิโอ ภาพ หรือโพสต์ข้อความในเครือข่ายทวิตเตอร์ เพื่อสนับสนุนนางซูจีด้วยการเขียนข้อความ 64 ตัว ซึ่งจะนำออกเผยแพร่ในวาระครบรอบวันเกิดปีที่ 64 ของนางซูจี ในวันที่ 19 มิ.ย. นี้</p>
<p>องค์กรที่สนับสนุนเว็บไซต์นี้ได้แก่ กลุ่มรณรงค์เรื่องพม่าในอังกฤษ องค์การนิรโทษกรรมสากล สภาสหภาพการค้า กลุ่มนอตเอาเวอร์วอชต์ กลุ่มคริสเตียนโซลิดาริตีเวิลด์ไวด์ สถาบันโอเพนโซไซตี และอาวาซ เว็บไซต์นี้จะเผยแพร่ข้อความจากผู้สนับสนุนที่มีชื่อเสียงอย่าง จอร์จ คลูนีย์ อาร์คบิชอปเดสมอนด์ ตูตู เดวิด เบคแฮม แดเนียล เครก และนายกรัฐมนตรีกอร์ดอน บราวน์แห่งอังกฤษ
“อภิสิทธิ์”เล็งถกชาติอาเซียนที่เกาหลี
ด้านนายอภิสิทธิ์ เวชชาชีวะ <name>นายกรัฐมนตรี</name> กล่าวถึงกรณีที่รัฐบาลทหารพม่ามีแนวโน้มจะคุมขังนางซูจีต่อไป ว่า จะหารือกับ นายกษิต ภิรมย์ <name>รมว.ต่างประเทศ</name> หลังจากที่เดินทางกลับจากกัมพูชา โดยจะหารือกันก่อนที่จะเดินทางไปร่วมประชุมสุดยอดอาเซียน-สาธารณรัฐเกาหลี สมัยพิเศษ ที่เกาะเชจู ประเทศเกาหลีใต้ ซึ่งน่าจะมีโอกาสหารือเรื่องพม่ากับผู้นำอาเซียนด้วย
<p>อย่างไรก็ดี นายอภิสิทธิ์ ยืนยันว่า จะไม่มีการรีบร้อนตัดสินใจต่อกรณีที่สมาชิกรัฐสภาอาเซียนออกแถลงการณ์ให้อา เซียนปลดพม่าออกจากการเป็นสมาชิก พร้อมยืนยันว่าทางที่ดีที่สุดคือการรักษาความสัมพันธ์กันเอาไว้ </p>
<p><name>กมธ.ต่างประเทศ</name>จี้พม่าทำตามกฎบัตร
<p>นายต่อพงษ์ ไชยสาส์น <name>ส.ส.อุดรธานี</name> พรรคเพื่อไทย ในฐานะ<name>ประธานคณะกรรมาธิการ (กมธ.) การต่างประเทศ</name> <name>สภาผู้แทนราษฎร</name> พร้อมด้วย น.ส.รัชดา ธนาดิเรก <name>ส.ส.กรุงเทพฯ</name> พรรคประชาธิปัตย์ ในฐานะ<name>โฆษก กมธ.</name> ได้เปิดแถลงข่าวโดยเสนอให้รัฐสภาไทยควรมีท่าทีต่อการละเมิดสิทธิมนุษยชนใน พม่า และขับเคลื่อนกลไกด้านสิทธิมนุษยชนให้เป็นไปตามกฎบัตรอาเซียน และในสัปดาห์หน้าจะเชิญหน่วยงานที่เกี่ยวข้อง ทั้งกระทรวงการต่างประเทศ และสำนักงานข้าหลวงใหญ่ผู้ลี้ภัยแห่งสหประชาชาติ (ยูเอ็นเอชซีอาร์) เพื่อหารือกำหนดบทบาทรัฐสภาไทยในการขับเคลื่อนเรื่องสิทธิมนุษยชนในพม่า เพราะเรื่องนี้ไม่ใช่หน้าที่ของรัฐบาลเท่านั้น</p>
<p>“รัฐสภาไทยจะร่วมกับสหภาพรัฐสภาอาเซียนเพื่อแก้ ปัญหาดังกล่าว โดยในเดือนส.ค.นี้ไทยจะเป็นเจ้าภาพการประชุมรัฐสภาอาเซียน โดยมีวาระพิจารณารับสมาชิกถาวรเพิ่มขึ้นอีก 2 ประเทศ คือ บรูไนกับพม่า ซึ่งอาจจะพิจารณาชะลอการบรรจุพม่าเข้าเป็นสมาชิกต่อไป”</p></body>
</news>
