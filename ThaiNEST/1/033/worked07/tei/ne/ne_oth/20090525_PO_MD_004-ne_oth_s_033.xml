<teiHeader>
<fileDesc>
<titleStmt>
  <title>มาร์คยันปชป.ไร้คลื่นใต้น้ำ ชื่อรมช.เกษตรฯถึงมือวันนี้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-25 18:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058537  </bibl>
</sourceDesc>
</fileDesc>
</teiHeader>
<news>
<headline>มาร์คยันปชป.ไร้คลื่นใต้น้ำ ชื่อ<name>รมช.เกษตรฯ</name>ถึงมือวันนี้</headline>
<lead></lead>
<neck></neck>
<body><p>นายชวรัตน์ ชาญวีรกูล <name>รมว.มหาดไทย</name> ในฐานะ<name>หัวหน้าพรรคภูมิใจไทย</name> กล่าวยืนยันว่า จะส่งชื่อ<name>รมช.เกษตรและสหกรณ์</name>คนใหม่ แทน นายชาติชาย พุคยาภรณ์ ให้กับนายอภิสิทธิ์ เวชชาชีวะนายกรัฐมนตรีได้ในวันนี้แน่ (26พ.ค.)แต่ไม่สามารถบอกได้ว่าเป็นบุคคลใด โดยขณะนี้ยังไม่ได้คุยหารือกับนายกฯ</p>
<p>ส่วนการแถลงข่าวของนายชาติชาย ในวันนี้ ตนไม่ทราบว่า นายชาติชายจะแถลงว่าอย่างไร เพราะในเบื้องต้น ยังไม่มีการหารือกัน ซึ่งนายชาติชายได้บอกจะลาออกอย่างสวยงาม ก็น่าจะเป็นการจากกันด้วยดี</p>
<p>สำหรับผลสำรวจความคิดเห็นของประชาชน ที่ต้องการปรับครม.ในกระทรวงอื่น อาทิ กระทรวงพาณิชย์ ต่างประเทศ รวมถึง <name>รมว.มหาดไทย</name> นั้น นายชวรัตน์ กล่าวว่า เป็นเรื่องที่ดี เพราะผลสำรวจถือเป็นกระจกเงา ให้รู้ข้อบกพร่อง เพื่อนำไปสู่การปรับปรุงแก้ไข ทั้งนี้คงไม่สามารถตอบได้ในการปรับ ครม.ครั้งนี้ <name>นายกฯ</name> จะปรับตำแหน่งตนหรือไม่ แต่ตนทำดีที่สุดแล้ว</p>
<p>เมื่อถามว่า มีกระแสข่าวว่า <name>ส.ส.พรรคประชาธิปัตย์</name> บางคนย้ายมาสังกัดพรรคภูมิใจไทย นายชวรัตน์ กล่าวว่า มี ส.ส.บางคนมาคุย มาทานข้าวด้วยกัน ซึ่งไม่มีอะไรเป็นเรื่องลึกลับ แค่มาเยี่ยมเยียนกัน สื่อก็เขียนไปแล้ว อย่างไรก็ตาม หากจะมี<name>ส.ส.พรรคประชาธิปัตย์</name>ย้ายมาสังกัดพรรคภูมิใจไทย กี่คน คงไม่สามารถระบุจำนวนได้ ส่วนจะมีนายเฉลิมชัย ศรีอ่อน <name>ส.ส.ประจวบคีรีขันธ์</name> <name>รองหัวหน้าพรรคประชาธิปัตย์</name>จะมาอยู่ด้วยหรือไม่นั้น ตนไม่ขอตอบในเวลานี้</p>
<p>ทั้งนี้มีรายงานว่า บุคคลที่จะมาเป็น<name>รมช.เกษตรฯ</name>แทนนายชาติชาย คือนายศุภชัย โพธิ์สุ <name>ส.ส.สกลนคร</name>
<p>นายอภิสิทธิ์ เวชชาชีวะ <name>นายกรัฐมนตรี</name> และ<name>หัวหน้าพรรคประชาธิปัตย์</name> กล่าวถึงปัญหาภายในพรรคที่มีผลสืบเนื่องมาจากการเตรียมปรับครม. ว่า ไม่มี จริงๆแล้วย้ำทุกครั้ง อย่าว่าแต่รัฐบาล แม้กระทั่งการเป็นฝ่ายค้านการบริหารพรรค ก็มีเสียงสะท้อนหลากหลายในพรรค การทำงานมีความเห็นที่แตกต่างบ้าง พอใจ ไม่พอใจก็มีการพูดคุย ในพรรคเปิดกว้าง สามารถพูดคุยแลกเปลี่ยนได้ และชี้แจงกันไป ตนเองยังมองว่าไม่มีอะไร</p>
<p>เมื่อถามว่า ข่าวที่ออกระบุว่ามีสัญญาว่า หากปรับ ครม.ครั้งหน้า จะให้นายเฉลิมชัย ศรีอ่อน <name>ส.ส.ประจวบคีรีขันธ์</name> มาเป็น<name>รัฐมนตรี</name> นายอภิสิทธิ์ กล่าวว่า เรื่องของการที่จะมาบอกว่ามีการเคลื่อนไหวต่อรองเพื่อนำไปสู่เรื่องเหล่านั้นไม่ได้ ยืนยันว่าเรื่องการต่อรองไม่มี อยากให้ทุกคนที่ให้ข่าวต้องระมัดระวังปัญหาในเรื่องแบบนี้ ตนก็ย้ำไปแล้วว่าไม่เป็นประโยชน์กับการเมืองโดยรวม</p>
<p>นายสุเทพ เทือกสุบรรณ รองนายกรัฐมนตรี และ<name head="เลขาธิการพรรค">เลขาธิการพรรคประชาธิปัตย์</name> กล่าวถึงกรณี นายเฉลิมชัย กล่าวว่าหากมีการปรับ ครม.ตนจะต้องได้ตำแหน่งนั้น เห็นว่า จองไว้ก่อนได้ อย่างไรก็ตามยืนยันว่า ขณะนี้ไม่มีปัญหาภายในพรรค ส่วนผลโพลที่อยากให้ปรับครม. โดยเฉพาะทีมเศรษฐกิจนั้นในสถานการณ์ขณะนี้ ทีมเศรษฐกิจทำงานยาก ก็ต้องเห็นใจด้วย</p>
<p>นายสาทิตย์ วงศ์หนองเตย <name>รัฐมนตรีประจำสำนักนายกรัฐมนตรี</name> เเละกรรมการบริหารพรรคประชาธิปัตย์ กล่าวถึงกรณี<name>ส.ส.พรรคเพื่อไทย</name> ระบุว่า นายกอร์ปศักดิ์ สภาวสุ <name>รองนายกรัฐมนตรี</name> จะย้ายมาอยู่พรรคเพื่อไทยว่า ตนสนิทกับนายกอร์ปศักดิ์ เเละไม่เคยได้ยินนายกอร์ปศักดิ์บ่นเรื่องการย้ายพรรคมาก่อน ข่าวนี้ไม่มีเหตุผลใดๆ ที่จะย้ายพรรค เพราะนายกอร์ปศักดิ์ มีความผูกพันกับพรรคประชาธิปัตย์สูง และมีบทบาทในการคิดนโยบายจำนวนมากของพรรค ความจริงคนที่พูดเรื่องนี้ มีปัญหาความน่าเชื่อถือมาตลอด คงเป็นความตั้งใจที่จะให้เกิดปัญหาในรัฐบาล เพราะพรรคเพื่อไทยประกาศว่า จะทำทุกทาง เพื่อไม่ให้รัฐบาลทำงานได้ราบรื่น</p>
<p>ส่วนแรงกระเพื่อมของคนในพรรค ที่มีความเห็นอยากแสดงออก อาจมีบ้างบางคน แต่ส่วนใหญ่อยากให้รัฐบาลทำงานต่อได้อย่างราบรื่น ซึ่งหลังจากกลับจากสัมมนาที่เกาะสมุย ทุกคนก็จะช่วยกันโบกปูน ทำให้ทุกอย่างแข็งแกร่งขึ้น ซึ่งรัฐบาลมั่นใจว่า สามารถดูแลปัญหาภายในพรรค และพรรคร่วมรัฐบาลไม่ให้ส่งผลกระทบต่อเสถียรภาพรัฐบาล คิดว่าเรื่องนี้ปะทุขึ้นมาตอนนี้ก็ดี จะทำให้ทุกคนหันมาพูดจากัน ดูแลเสถียรภาพภายในพรรค เชื่อว่า ทุกอย่างจะผ่านไปด้วยความเรียบร้อย ซึ่งการปรับ ครม. คงมีแค่ตำแหน่งเดียว</p>
<p>นางพรทิวา นาคาศัย <name>รมว.พาณิชย์</name> กล่าวถึงกระแสข่าวว่า จะถูกปรับออกจากครม. ว่าไม่จริง หากเรามองแง่ดีจะเป็นแรงกระตุ้นให้เราต้องทำงานหนักมากขึ้น เพื่อให้สังคมยอมรับ ซึ่งถือเป็นผลดี ทั้งนี้ตนไม่ท้อใจที่ถูกตำหนิ เพียงแต่น้อยใจนิดหน่อย เชื่อว่าการปรับครม. คงมีการปรับรมช.เกษตรฯ ตำแหน่งเดียว ตามที่<name>นายกรัฐมนตรี</name>ระบุ</p>
<p>เมื่อถามว่า จะมีสมาชิกพรรคเพื่อไทย และพรรคอื่นๆ เข้าร่วมกับพรรคภูมิใจไทยหรือไม่ นางพรทิวา กล่าวว่า ก็มีมาบ้างแล้วแต่ส่วนของพรรคอื่นๆหรือพรรคประชาธิปัตย์ ยังไม่เห็น เมื่อถามว่ามีการพูดคุยถึงการที่เหล่าทัพ จะเสนอให้ พล.อ.ประวิตร วงษ์สุวรรณ <name>รมว.กลาโหม</name> นั่ง<name>หัวหน้าพรรคภูมิใจไทย</name> หรือไม่ นางพรทิวา กล่าวว่า ไม่ได้คุย คงต้องเป็นเรื่องของพรรค</p></body>
</news>
