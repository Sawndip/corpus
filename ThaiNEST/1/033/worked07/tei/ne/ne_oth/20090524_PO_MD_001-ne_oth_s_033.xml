<teiHeader>
<fileDesc>
<titleStmt>
  <title>ส.ว.จี้ทบทวนรถเมล์4พันคัน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-24 21:49:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058113  </bibl>
</sourceDesc>
</fileDesc>
</teiHeader>
<news>
<headline><name>ส.ว.</name>จี้ทบทวนรถเมล์4พันคัน</headline>
<lead></lead>
<neck></neck>
<body><p>ที่หมู่บ้านวรบูลย์ อ่อนนุช 44 เวลา 12.00 น. สมาชิกวุฒิสภา โดยคณะกรรมาธิการคมนาคม และคณะกรรมาธิการพัฒนาการเมือง และการมีส่วนร่วมของประชาชน วุฒิสภา อาทิ นายจารึก อนุพงษ์ <name head="ประธาน">ประธานกมธ.คมนาคม วุฒิสภา</name> นายธวัช บวรวนิชยกูร <name>เลขาธิการกมธ.คมนาคม</name> วุฒิสภา นายไพบูลย์ ซำศิริพงษ์ <name>ประธานกรรมาคณะกรรมาธิการการพัฒนาการเมือง</name>และการมีส่วนร่วมของประชาชน พล.อ.อ.ณพฤษภ์ มัณฑะจิตร นาย ธีระจิตต์ สถิโรตมวงศ์ และนางนฤมล ศิริวัฒน์ <name>ส.ว.อุตรดิตถ์</name> ร่วมกันแถลงข่าวคัดค้านการอนุมัติโครงการรถเมล์ขององค์การขนส่งมวลชนกรุงเทพ (ขสมก.) 4,000 คัน ที่ครม.เห็นชอบในหลักการ แต่ที่ประชุมมอบหมายให้ตั้งคณะกรรมการพิเศษพิจารณาค่าเช่ารถเมล์ต่อวันต่อคัน โดยมีกระทรวงการคลัง กระทรวงคมนาคม และสำนักงบประมาณ ร่วมหารือใหม่ เนื่องจากที่ประชุมเห็นว่ากรอบวงเงินค่าเช่าล่าสุด 4,780 <name>บาท</name>ต่อคันต่อวันยังสูงเกินไป โดยให้นำเข้ารายงานต่อที่ประชุมครม.ในอีก 2 สัปดาห์ข้างหน้า</p>
<p>นายธวัช กล่าวว่า ทางกมธ.เห็นว่า โครงการนี้มีกลิ่น มีความพยายามผลักดันอย่างต่อเนื่อง และถ้าหากทำถูกต้องค่าใช้จ่ายจะลง สมัยรัฐบาลนายสมัคร สุนทรเวช ก็ทราบเหตุผล ดึงเวลาไว้ แต่ก็ไม่มีการเปลี่ยนแปลง การเช่ารถเมล์ 4 พันคัน ถ้าเทียบเท่าของบริษัทขนส่งมวลชนจำกัด บขส. ที่มีเครื่องยนต์ที่ใหม่กว่า ใหญ่กว่า มีอุปกรณ์อำนวยความสะดวกมากกว่า ทำสัญญากับบขส. 34 คัน ค่าเช่า 3 ปี ซ่อมบำรุงบวกเงินภาษี 3,700 <name>บาท</name>ต่อคันต่อวัน แต่ของ ขสมก.4,780 <name>บาท</name>ต่อคันต่อวัน ร่วมค่าอิเล็กทรอนิกส์ 157 <name>บาท</name> ค่าประกันภัย 31 <name>บาท</name> ซึ่งเทียบคุณภาพต่ำกว่า แต่ก็ยังแพงกว่า แถมยังดึงดันประมูลอยู่เจ้าเดียว ไม่เปิดให้ผู้ประกอบการรายเล็กเข้าร่วมประมูล แถมบอกต้องวางเงิน 3,500 ล้าน<name>บาท</name>ท แล้วบริษัทไหนจะกล้ามา ซึ่งควรมีการแยกประมูลไปทั้ง 18 อู่ เพื่อให้เกิดกลไกการตลาด ทำทีโออาร์มาก็ไม่มีความโปร่งใส และนี้กำลังจะทำให้ ขสมก.ล้มละลายหรือ แถมยังมีรัฐมนตรีบางคนบอกว่าบอกว่า หากบริหารจัดการไม่ได้ก็จะให้เอกชนดำเนินการ นี้แสดงว่ากำลังจะโละให้เอกชน</p>
<p>นายธวัช กล่าวต่อว่า ทางกมธ.คมนาคม วุฒิสภาได้จัดทำข้อสรุปเพื่อเสนอให้<name>นายกรัฐมนตรี</name> ทบทวนขบวนการกันจริงๆไม่ใช่แค่แสดงบทบาท โดยเฉพาะในเรื่องการจัดซื้อจัดจ้าง</p>
<p>ด้านนายไพบูลย์ กล่าวว่า ทาง กมธ.รู้สึกแปลกใจที่หลายองค์กรภาคประชาชนทุกภาคส่วนได้มีการคัดค้านเมื่อได้กลิ่นไม่ดี แต่ก็ไม่เข้าใจว่าทำไมถึงได้พยายามทำเลยเกิน ตั้งแต่รัฐบาลชุดที่แล้วจนมาถึงรัฐบาลชุดนี้ โดยเฉพาะผู้บริหารก.คมนาคม ที่ยังดึงดันในเรื่องนี้ ซึ่งทาง กมธ.ไม่เห็นด้วย และเรื่องนี้ประชาชนต้องมีส่วนร่วม</p>
<p>ทางนางนฤมล กล่าวว่า เรื่องนี้ต้องถามว่า ทำไมต้องทำสัญญาเช่าถึง10 ปี ทำไมไม่ทำสัญญาเช่าครั้งและ 3 ปี แล้วมีการประเมิน รัฐบาลมีหน้าที่บริหารราชการแผ่นดินเชื่อว่าตรงนี้เกิดขึ้นแล้วความไม่เป็นธรรมาภิบาล ส่วน<name head="ระบบ">ระบบ GPS</name> ต้องถามว่าจำเป็นหรือไม่ วิ่งก็แค่ในกทม.เรื่องนี้ต้องมาคำนวณกันใหม่หมด และต้องมาคำนวณด้วยว่าทำแล้วประชาชนจะได้ประโยชน์สูงสุดอย่างไร ผลประโยชน์ทับซ้อนหรือไม่ ไม่ใช่ทำแล้วรัฐบาลอยู่แล้ว เรื่องนี้พรรคประชาธิปัตย์เคยคัดค้านมาแล้วสมัยที่เป็นฝ่ายค้าน แล้วทำไมเปลี่ยนมาเป็นผู้ผลักดันเสียเอง</p></body>
</news>
