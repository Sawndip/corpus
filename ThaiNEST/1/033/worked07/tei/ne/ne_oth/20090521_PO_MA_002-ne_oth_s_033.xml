<teiHeader>
<fileDesc>
<titleStmt>
  <title>องค์กรมหาชน5แห่งส่อถูกยุบ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03210552&sectionid=0133&day=2009-05-21  </bibl>
</sourceDesc>
</fileDesc>
</teiHeader>
<news>
<headline>องค์กรมหาชน5แห่งส่อถูกยุบ</headline>
<lead></lead>
<neck></neck>
<body><p>รายงานข่าวจากสำนักงานคณะกรรมการพัฒนาระบบราชการ (ก.พ.ร.) แจ้งว่า ที่คณะรัฐมนตรี (ครม.) เมื่อวันที่ 19 พฤษภาคมที่ผ่านมา มีมติเห็นชอบแนวทางการบริหารของคณะกรรมการองค์การมหาชน (บอร์ดองค์การมหาชน) ตามที่สำนักงาน ก.พ.ร.เสนอมา และให้องค์การมหาชนทั้ง 25 แห่งนำแนวทางดังกล่าวไปปฏิบัติต่อไป โดยกำหนด "กฎเหล็ก" ที่ทุกองค์การมหาชนต้องปฏิบัติตามไว้ 7 ข้อ อาทิ กรรมการคนหนึ่งจะดำรงตำแหน่งบอร์ดองค์การมหาชนเกิน 3 แห่งไม่ได้</p>
<p>การกำหนดค่าตอบแทนของบอร์ด การกำหนดให้มีผู้ตรวจสอบภายในและประเมินผล และจัดทำประมวลจริยธรรม นอกจากนี้ยังมีแนวทางการบริหารอื่นๆ ที่บอร์ดองค์การมหาชนพึงปฏิบัติ อาทิ การกำหนดให้บอร์ดมีจำนวนไม่เกิน 11 คน, การนำระบบสัญญาจ้างมาใช้กับเจ้าหน้าที่องค์การมหาชนทุกตำแหน่ง โดยแยกเป็นสายบริหารและสายปฏิบัติ, การกำกับอัตราเงินเดือนและประโยชน์ตอบแทนอื่นของผู้อำนวยการควรเป็นไปตามหลักเกณฑ์ที่ ครม.กำหนด โดยแบ่งออกเป็น 3 กลุ่ม และกำหนดอัตราขั้นต่ำ-ขั้นสูง ดังนี้ กลุ่มที่ 1 ได้เงินเดือน 1-3 แสน<name>บาท</name> กลุ่มที่ 2 ได้เงินเดือน 1-2.5 แสน<name>บาท</name> กลุ่มที่ 3 ได้เงินเดือน 1-2 แสน<name>บาท</name></p>
<p>ข่าวแจ้งด้วยว่า ในวันที่ 4 มิถุนายน สำนักงาน ก.พ.ร.ได้เชิญประธานบอร์ดองค์การมหาชน 25 แห่ง มารับทราบแนวทางในการบริหารจัดการใหม่ พร้อมประเมินผลการดำเนินการในช่วงที่ผ่านมา โดยจะมอบหมายให้ทุกองค์การจัดทำแผนฟื้นฟูและปรับองค์การให้มีประสิทธิภาพมากขึ้น เนื่องจากที่ผ่านมาพบปัญหาในการสรรหาและแต่งตั้งบอร์ดและผู้อำนวยการ และปัญหาประสิทธิภาพด้อยในหลายองค์การ เบื้องต้น 5 องค์การมหาชนที่สุ่มเสี่ยงต่อการถูกเสนอให้ยุบเลิก อาทิ สำนักงานความร่วมมือพัฒนาเศรษฐกิจกับประเทศเพื่อนบ้าน (สพพ.) สถาบันระหว่างประเทศเพื่อการค้าและพัฒนา (ไอทีดี) สำนักงานบริหารและพัฒนาองค์ความรู้ (สบร.) องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน (อพท.) ฯลฯ</p></body>
</news>
