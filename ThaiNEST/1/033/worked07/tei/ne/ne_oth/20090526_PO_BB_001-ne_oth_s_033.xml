<teiHeader>
<fileDesc>
<titleStmt>
  <title>นายกฯหนุนแก้ก.ม.ทรัพย์สินฯ ฟันรูด"ผู้ค้า-เช่า-ซื้อของเถื่อน"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811849.php?news_id=28811849  </bibl>
</sourceDesc>
</fileDesc>
</teiHeader>
<news>
<headline>นายกฯหนุนแก้ก.ม.ทรัพย์สินฯ ฟันรูด"ผู้ค้า-เช่า-ซื้อของเถื่อน"</headline>
<lead>“อภิสิทธิ์” ไฟเขียวแก้กฎหมายทรัพย์สินทางปัญญา ฟัน “ผู้ซื้อ-ผู้ครอบครอง” สินค้าละเมิดทรัพย์สินทางปัญญา จะมีโทษทางแพ่ง ส่วน “ผู้ให้เช่า” อาคาร-สถานที่สำหรับจำหน่ายสินค้า มีโทษเท่าผู้ขายหรือผู้ผลิต พร้อมเพิ่มมูลฐานความผิดในกฎหมายฟอกเงิน ตั้งเป้าหลุดบัญชีดำสหรัฐปี 2553 “อลงกรณ์” เผยจับสินค้าละเมิด 37 ล้าน<name>บาท</name> ในรอบสัปดาห์</lead>
<neck></neck>
<body><p>นายอลงกรณ์ พลบุตร <name>รมช.พาณิชย์</name> เปิดเผยว่า ที่ประชุมคณะกรรมการนโยบายด้านการป้องกันและปราบปรามการละเมิดทรัพย์สินทาง ปัญญา ที่มีนายอภิสิทธิ์ เวชชาชีวะ <name>นายกรัฐมนตรี</name> เป็นประธาน มีมติเห็นชอบยุทธศาสตร์ด้านทรัพย์สินทางปัญญาของไทย โดยวิสัยทัศน์ของยุทธศาสตร์ดังกล่าวมี 6 ด้าน อาทิเช่น การส่งเสริมการสร้างสรรค์ทรัพย์สินทางปัญญา การใช้ประโยชน์ทรัพย์สินทางปัญญาเชิงพาณิชย์ การคุ้มครองทรัพย์สินทางปัญญา และการป้องกันและปราบปรามการละเมิดทรัพย์สินทางปัญญา เป็นต้น</p>
<p>โดยเฉพาะในด้านการป้องกันและปราบปรามการละเมิด ทรัพย์สินทางปัญญา ที่ประชุมมอบหมายให้กระทรวงพาณิชย์ไปพิจารณาปรับปรุงกฎหมายหลายฉบับ ได้แก่ กฎหมายลิขสิทธิ์ กฎหมายที่เกี่ยวกับเครื่องหมายการค้า และกฎหมายทรัพย์สินทางปัญญาอื่นๆ เพื่อให้การป้องกันและปราบปรามการละเมิดทรัพย์สินทางปัญญาเป็นไปอย่างมี ประสิทธิภาพ โดยจะมีการกำหนดบทลงโทษทางแพ่ง สำหรับผู้ซื้อหรือผู้ครอบครองสินค้าละเมิดทรัพย์สินทางปัญญา และกำหนดบทลงโทษทางแพ่งและอาญา สำหรับผู้ให้เช่าพื้นที่แก่ผู้ค้าสินค้าละเมิดทรัพย์สินทางปัญญา</p>
<p>“จะเป็นครั้งแรกในประเทศไทย ที่เราจะแก้ไขกฎหมายที่กำหนดบทลงโทษ แก่ผู้ซื้อหรือผู้ครอบครองสินค้าที่ละเมิดทรัพย์สินทางปัญญา โดยผู้ซื้อจะมีโทษทางแพ่งหรือโทษปรับ ส่วนผู้ให้เช่าพื้นที่ อาทิเช่น ศูนย์การค้าทั้งภายในและภายนอก อาคารพาณิชย์ ที่ปล่อยให้ผู้เช่านำสินค้าละเมิดทรัพย์สินทางปัญญามาจำหน่าย จะต้องได้รับโทษทั้งทางแพ่งและทางอาญาเช่นเดียวกับผู้ผลิตและผู้จำหน่ายแล้ว แต่กรณีความผิด ซึ่งในวันที่ 1 มิ.ย.นี้ เราจะจัดให้มีการรับฟังความคิดเห็นจากผู้เกี่ยวกับเรื่องนี้ในวงกว้าง ก่อนที่จะมีการแก้ไขกฎหมายต่อไป”นายอลงกรณ์กล่าว </p>
<p>เพิ่มมูลฐานความผิดละเมิดในก.ม.ฟอกเงิน</p>
<p>นายอลงกรณ์ ระบุว่า นอกจากการแก้กฎหมายเกี่ยวกับการละเมิดทรัพย์สินทางปัญญาแล้ว กระทรวงพาณิชย์จะหารือกระทรวงยุติธรรม เพื่อเสนอแก้ไขกฎหมายป้องกันและปราบปรามการฟอกเงิน โดยจะเสนอให้เพิ่มมูลฐานความผิดกรณีการผลิตและจำหน่ายสินค้าละเมิดทรัพย์สิน ทางปัญญาเข้าไปด้วย เพราะการผลิตและจำหน่ายสินค้าละเมิดทรัพย์สินทางปัญญา ถือเป็นอาชญากรรมเศรษฐกิจและอาชญากรรมข้ามชาติ โดยตนเชื่อการใช้มาตรการทางกฎหมายที่เข้มข้นจะควบคุมการละเมิดทรัพย์สินทาง ปัญญาได้อย่างมีประสิทธิภาพ </p>
<p>ส่วนการลักลอบนำเข้าสินค้าละเมิดลิขสิทธิ์ตาม แนวชายแดนนั้น นายอลงกรณ์ กล่าวว่า ตนได้ทำหนังสือถึงนายกษิต ภิรมย์ <name>รมว.การต่างประเทศ</name> เพื่อขอให้ประสานงานไปยังประเทศ เพื่อนบ้านที่เป็นแหล่งผลิตสินค้าละเมิดทรัพย์สินทางปัญญาจัดการแหล่งผลิต สินค้าดังกล่าว พร้อมทั้งทำหนังสือถึง<name>อธิบดีกรมศุลกากร</name>ขอให้เข้มงวดและตรวจตราสินค้าที่เข้า ออกตามแนวชายแดน อย่างไรก็ตาม ยอมรับว่าการแก้ปัญหาด้วยวิธีนี้อาจยังไม่ได้ผลเท่าที่ควร ที่ประชุมจึงมอบหมายให้กระทรวงพาณิชย์จัดทำแผนปฏิบัติการแก้ปัญหาสินค้าที่ ละเมิดทรัพย์สินทางปัญญา </p>
<p>ตั้งเป้าปี 53 หลุด”บัญชีดำ”สหรัฐ</p>
<p>นายอลงกรณ์ กล่าวว่า ที่ประชุมยังรับทราบกรณีที่สหรัฐยังจัดไทยอยู่ในบัญชีประเทศที่จับตามองเป็น พิเศษ (PWL) ตามกฎหมายการค้าสหรัฐ มาตรา 301 พิเศษในปี 2552 เช่นเดียวกับปี 2550 และปี 2551 ที่ผ่านมา เพราะเห็นว่าไทยยังปล่อยให้มีการละเมิดทรัพย์สินทางปัญญาในประเทศ ดังนั้น ที่ประชุมมอบหมายให้กรมทรัพย์สินทางปัญญา กระทรวงพาณิชย์ ไปหารือกับหน่วยงานที่เกี่ยวข้อง เพื่อยกร่างเค้าโครงเชิงรุกที่จะทำให้ไทยหลุดพ้นจากการเป็นประเทศที่ต้องจับ ตามองเป็นพิเศษให้ได้ภายในปี 2553 และเสนอที่ประชุมให้ความเห็นชอบครั้งหน้า</p>
<p>สำหรับเค้าโครงที่มีการหารือกันเบื้องต้น จะมีการเพิ่มความเข้มงวดในการปราบปรามสินค้าละเมิดทรัพย์สินทางปัญญาและปราบ ปรามอย่างต่อเนื่อง การเพิ่มบทลงโทษกรณีการละเมิด ทรัพย์สินทางปัญญาที่มีความรุนแรงและครอบคลุมมากขึ้น รวมถึงการแก้ปัญหาการเรื่องการใช้สิทธิเหนือสิทธิบัตรยา หรือซีแอล ซึ่งแนวทาง คือ การประกาศซีแอลยาจะอยู่ภายใต้หลักเกณฑ์สากล อีกทั้งจะมีการร่วมมือกันภายในกลุ่มประเทศอาเซียนในการจัดซื้อยาร่วมกัน เพื่อที่จะได้ซื้อยาในราคาที่ถูกลง และทำให้ประชาชนในภูมิภาคนี้เข้าถึงยาในราคาถูก เป็นต้น</p>
<p>นายอลงกรณ์ ระบุว่า ที่ประชุมรับทราบผลการปราบปรามการละเมิดทรัพย์สินทางปัญญาของหน่วยงานต่างๆ อาทิเช่น เดือน ม.ค.-เม.ย. 2552 สำนักงานตำรวจแห่งชาติ (สตช.) จับกุมสินค้าละเมิดทรัพย์สินทางปัญญาได้ 2,768 คดี ยึดของกลางได้ 1,543,627 ชิ้น โดยในเดือน เม.ย.เพียงเดือนเดียว สามารถจับกุมแหล่งเก็บหรือโกดังขนาดใหญ่และสถานที่จำหน่ายได้รวม 736 คดี ยึดของกลางได้ 160,614 ชิ้น มูลค่าความเสียหาย 81.79 ล้าน<name>บาท</name></p>
<p>จับสินค้าละเมิด 37 ล้านรอบสัปดาห์</p>
<p>นายอลงกรณ์ กล่าวด้วยว่า ในรอบสัปดาห์ที่ผ่านมา เจ้าหน้าที่สามารถจับกุมกางเกงยีนส์ นาฬิกา เสื้อผ้ากีฬา และกระเป๋าถือยี่ห้อดังต่างๆ รวมเกือบ 2 หมื่นชิ้น แผ่นดีวีดี วีซีดี เพลงและภาพยนตร์ละเมิดลิขสิทธิ์อีกกว่า 7 หมื่นแผ่น รวมมูลค่ากว่า 37 ล้าน<name>บาท</name> ผู้ต้องหา 100 คน ซึ่งส่วนใหญ่วางขายในพื้นที่สีแดง อาทิเช่น คลองถม บ้านหม้อ สะพานเหล็กและห้างพันธุ์ทิพย์พลาซา ยกเว้นเสื้อยี่ห้อโคลัมเบียจำนวน 5,000 ตัว จับกุมได้ที่ร้านค้าย่านสวนหลวง ห้างเดอะมอลล์บางแค และห้างฟิวเจอร์ พาร์ค ที่ลักลอบนำเข้าจากกัมพูชา และทางการสหรัฐประสานให้จับกุม เนื่องจากเป็นยี่ห้อราคาแพง และเป็นการจับกุมครั้งใหญ่ที่สุด</p>
<p>นายอลงกรณ์ กล่าวว่า ได้เสนอให้ยุบชุดเฉพาะกิจจับกุมสินค้าละเมิดลิขสิทธิ์ของกระทรวงพาณิชย์ เพราะเห็นว่าทำงานซับซ้อนกับตำรวจที่จะต้องเร่งปราบปรามผู้ลักลอบขายสินค้า ละเมิดลิขสิทธิ์ในพื้นที่รับผิดชอบ ส่วนกระทรวงพาณิชย์จะมีหน้าที่ประสานงาน และกรมสอบสวนคดีพิเศษ หรือดีเอสไอ มีหน้าที่สืบสวนหาแหล่งผลิต</p></body>
</news>
