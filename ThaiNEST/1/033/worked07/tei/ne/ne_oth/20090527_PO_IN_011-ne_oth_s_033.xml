<teiHeader>
<fileDesc>
<titleStmt>
  <title>อสส.ทำหนังสือขอตัวทักษิณไปยังนิการากัว  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 15:38:46  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173315  </bibl>
</sourceDesc>
</fileDesc>
</teiHeader>
<news>
<headline>คกก.สมานฉันท์เห็นชอบตั้งสมัชชาสมานฉันท์</headline>
<lead>คณะกรรมการสมานฉันท์เพื่อปฏิรูปการเมืองและศึกษาแก้ไขรัฐธรรมนูญ เห็นชอบข้อเสนอ ตั้งสมัชชาสมานฉันท์ รับฟังความเห็นเรื่องการแก้ไขรัฐธรรมนูญจากประชาชน ทั่วประเทศ</lead>
<neck></neck>
<body><p>ที่ประชุมคณะกรรมการสมานฉันท์เพื่อปฏิรูปการเมืองและศึกษาแก้ไขรัฐธรรมนูญ เห็นชอบข้อเสนอของคณะอนุกรรมการสร้างแนวทางสมานฉันท์ทางการเมืองของสังคมไทย ที่มี นายตวง อันทะไชย เป็นประธาน ในการตั้งสมัชชาสมานฉันท์เพื่อระดมความเห็นจากประชาชนทั้ง 4 ภาค โดยให้รัฐสภาเป็นเจ้าภาพในการดำเนินงานและให้เพิ่มสภาพัฒนาการเมืองเข้ามามีส่วนร่วมในการดำเนินงานด้วย ทั้งนี้ ยังเห็นชอบให้มีการแก้ไขเพิ่มเติมรัฐธรรมนูญโดยแบ่งเป็น 2 ระยะ คือ ระยะสั้น และ ระยะยาว พร้อมมอบหมายให้ นายตวง ในฐานะ<name>ประธานคณะอนุกรรมการ</name>กลับไปศึกษาแนวทางที่สามารถปฏิบัติได้อย่างเป็นรูปธรรม เพื่อนำมาเสนอในครั้งต่อไป นอกจากนี้ ยังมีการเสนอให้ตั้งคณะกรรมการสมานฉันท์ขึ้นมาอย่างถาวร เพื่อสร้างความสมานฉันท์ให้เกิดขึ้นในสังคมไทย โดยจะนำเสนอต่อรัฐสภาเพื่อให้พิจารณาต่อไป </p></body>
</news>
