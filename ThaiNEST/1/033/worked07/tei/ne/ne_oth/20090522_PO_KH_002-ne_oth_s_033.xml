<teiHeader>
<fileDesc>
<titleStmt>
  <title>ทบ.เปลี่ยนรูปแบบฝึกทหารหลังถูกหั่นงบ  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dOREl5TURVMU1nPT0=&sectionid=TURNd05BPT0=&day=TWpBd09TMHdOUzB5TWc9PQ==  </bibl>
</sourceDesc>
</fileDesc>
</teiHeader>
<news>
<headline>ทบ.เปลี่ยนรูปแบบฝึกทหารหลังถูกหั่นงบ</headline>
<lead></lead>
<neck></neck>
<body><p>วันที่ 21 พ.ค. พล.อ.อนุพงษ์ เผ่าจินดา ผบ.ทบ. กล่าวถึงกรณีกระทรวงกลาโหมถูกตัดงบประมาณ 1.9 หมื่นล้าน<name>บาท</name> ว่าในส่วนของกองทัพบกถูกตัดไปเกือบ 10,000 ล้าน<name>บาท</name> รัฐบาลให้กองทัพใช้วิธีเกลี่ยงบประมาณทำ ให้กองทัพต้องเริ่มโครงการใหม่เพื่อไม่ให้มีปัญหาโดยเป็นโครงการที่จบในปีเดียวกับโครงการที่ใช้หนี้ผูก พันเท่านั้น ซึ่งสามารถบริหารได้ โครงการใหม่ที่ตั้งงบประมาณผูกพันในปี 2553 ก็จะตัดออกไป โครงการ เหล่านี้ไม่เกี่ยวข้องกับแผนงานในการแก้ไขปัญหา 3 จังหวัดชายแดนภาคใต้ ในส่วนของงบฯ ปฏิบัติงานก็คงไม่กระทบมากมาย</p>
<p>เมื่อถามว่าเรื่องการตัดงบฯ จะกระทบต่อกำลังพลหรือไม่ พล.อ.อนุพงษ์กล่าวว่า ต้องรับให้ได้ ถ้าบ้านเมืองมีความจำเป็นไม่มีงบประมาณก็ต้องยอมรับ กองทัพมี ความจำเป็น แต่เมื่อตัดงบฯ ก็ต้องตัดในส่วนของกองทัพก่อนหน่วยงานอื่น เพราะหน่วยงานอื่นที่ส่งผลกระทบต่อประชาชน ก็ต้องยอมตัดของทหารไป แล้วค่อยไปหามาตรการในการดูแลรักษายุทโธปกรณ์ หรือการฝึกไม่เหมือนจริง ไม่มีกำลัง เป็นการฝึกโดยการวางแผนเฉยๆ สำหรับโครงการการจัดหารถหุ้มเกราะล้อยางจากประเทศยูเครน งบประมาณปี 2553 ไม่มีการริเริ่มโครงการใหม่ ส่วนที่จัดหามาก่อนหน้านั้นก็ดำเนินการไป</p>
<p>ส่วนการเสนอโครงการจัดหาอุปกรณ์ในการสลายการชุมนุม พล.อ.อนุพงษ์กล่าวว่า ก็เสนอในขั้นต้นไป เพราะในขณะที่เสนอไปจะมีการประชุมอาเซียนซัมมิตด่วน เมื่อการประชุมเลื่อนออกไปก็ต้องทบทวนให้ละเอียดกว่านี้</p></body>
</news>
