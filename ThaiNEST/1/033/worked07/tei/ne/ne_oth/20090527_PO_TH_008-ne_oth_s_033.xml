<teiHeader>
<fileDesc>
<titleStmt>
  <title>'สุเมธ'พร้อมเข้าพท.ลั่นบารมีไม่ถึง หน.พรรค  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8866  </bibl>
</sourceDesc>
</fileDesc>
</teiHeader>
<news>
<headline>'สุเมธ'พร้อมเข้าพท.ลั่นบารมีไม่ถึง <name>หน.พรรค</name></headline>
<lead>"สุเมธ โพธิ์มณี"ผู้ทรงคุณพิเศษสำนักงานปลัดกระทรวงกลาโหมพร้อมลาออกเข้าสังกัดเพื่อไทย เล่นการเมือง ชี้บารมีไม่ถึงนั่งหัส<name>หน้าพรรค</name> แต่ไม่ขัดหาก "ทักษิณ-เพื่อไทย" เห็นด้วย</lead>
<neck></neck>
<body><p>วันนี้ (27 พ.ค.)พล.อ.อ.สุเมธ โพธิ์มณี ผู้ทรงคุณพิเศษสำนักงานปลัดกระทรวงกลาโหม กล่าวถึงที่มีชื่อถูกเสนอเป็นแคนดิเดต<name>หัวหน้าพรรคเพื่อไทย</name>ว่า มีคนที่มีบารมีกว่าตนจำนวนมาก แต่ตนพร้อมที่จะทำงานช่วยพรรคเพื่อไทยทุกอย่าง และจะให้เป็นอะไรก็ได้ทั้งนั้น แต่หัวหน้าพรรคคิดว่ายังไม่มีบารมี เพราะตนเพิ่งเข้ามาเล่นการเมืองได้ไม่นาน เมื่อถามว่า พร้อมเล่นการเมืองเต็มตัว พล.อ.อ.สุเมธ กล่าวว่า ตนมีความตั้งใจ เพราะถูกการเมืองเล่นงานมาตลอด ซึ่งตนจะเกษียณอายุราชการในเดือนตุลาคมนี้ หากเกษียณก็พร้อมที่จะเล่นการเมือง แต่หากมีความจำเป็นต้องลาออกจากราชการก่อนก็ต้องลาออก ตนพร้อมเข้าไปช่วยงานทุกเมื่อ ขณะนี้เหลืออายุราชการเพียง 4 เดือน หาก พ.ต.ท.ทักษิณ ชินวัตร อดีต<name>นายกรัฐมนตรี</name> ให้ไปช่วยงานในพรรคก็พร้อมลาออกทันที</p>
<p>ผู้สื่อข่าวถามว่า พร้อมที่จะเป็น<name>หัวหน้าพรรคเพื่อไทย</name>ตามที่มีกระแสข่าว พล.อ.อ.สุเมธ กล่าวว่า แล้วแต่ พ.ต.ท.ทักษิณ และพรรคเพื่อไทย จะเห็นด้วย ทั้งนี้ ตนพร้อมทำงานช่วยพรรคเพื่อไทย แต่คิดว่าบารมียังไม่ถึง อย่างไรก็ตาม ยังไม่ได้คุยกับ พ.ต.ท.ทักษิณ และขณะนี้พรรคเพื่อไทยยังไม่มาทาบทาม แต่ยังไงตนพร้อมที่จะช่วย พ.ต.ท.ทักษิณ เพราะคิดว่าท่านเป็นคนดี
พล. อ.อ.สุเมธ กล่าวว่า แนวทางการทำงานของพรรคเพื่อไทย ถือเป็นแนวทางที่เหมาะสมกับสถานการณ์บ้านเมืองในปัจจุบัน และตนก็ชื่นชอบเป็นการส่วนตัวอยู่แล้ว เพราะตั้งแต่ พ.ต.ท.ทักษิณ ดำรงตำแหน่ง<name>นายกรัฐมนตรี</name> ก็สร้างผลงานให้กับประเทศชาติมากมาย จนทำให้ประเทศชาติมีชื่อเสียงขึ้นมาเรื่อย ๆ แต่ตอนนี้ประเทศชาติกำลังอยู่ในช่วงวิกฤติหลายด้าน ทำให้ประเทศชาติอยู่ในสภาพที่แย่ลง�ประเทศไทยเคยเป็นประเทศนัมเบอร์วันในแถบ อาเซียน แต่หลังจากที่เกิดเหตุการณ์ปฏิวัติรัฐประหารเมื่อวันที่ 19 ก.ย.2549 ที่ผ่านมา ทำให้ประเทศชาติเสื่อมโทรมลงไปเยอะ ดังนั้น หากผมสามารถช่วยได้ก็อยากจะเข้าไปช่วยในการแก้ไขปัญหาให้บ้านเมืองดีขึ้น� พล.อ.อ.สุเมธ กล่าว เมื่อถามว่า มีการพูดคุยกับเพื่อนร่วมรุ่นเตรียมทหารรุ่น 10 หรือไม่ พล.อ.อ.สุเมธ กล่าวว่า พูดคุยกันตลอด ซึ่งทุกคนยินดีที่จะให้ความช่วยเหลือกัน ทั้งคนที่อยู่ในราชการและจะเกษียณอายุราชการ เพราะเพื่อนทุกคนเห็นพ้องกันว่า พ.ต.ท.ทักษิณ เป็นคนดี เราพร้อมที่จะช่วยงานท่าน</p></body>
</news>
