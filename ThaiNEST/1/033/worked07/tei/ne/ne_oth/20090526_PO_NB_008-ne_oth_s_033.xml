<teiHeader>
<fileDesc>
<titleStmt>
  <title>นายกฯ ยันปรับตำแหน่ง รมช.เกษตรฯ ตำแหน่งเดียว  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205260164&tb=N255205  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>นายอภิสิทธิ์ เวชชาชีวะ <name>นายกรัฐมนตรี</name> กล่าวว่า ได้ทราบข่าวนายชาติชาย พุคยาภรณ์ แถลงข่าวลาออกจากตำแหน่ง<name>รัฐมนตรีช่วยว่าการกระทรวงเกษตรและสหกรณ์</name>แล้ว แต่ยังไม่ทราบรายละเอียด ทั้งนี้ทราบว่า <name>หัวหน้าพรรคภูมิใจไทย</name>ส่งจดหมายมาแล้ว แต่ยังไม่ได้เปิดดู จึงยังไม่ทราบรายชื่อบุคคลใด ส่วนการปรับคณะรัฐมนตรีจะปรับเพียงตำแหน่ง<name>รัฐมนตรีช่วยว่าการกระทรวงเกษตร และสหกรณ์</name>เท่านั้น เพราะพรรคร่วมรัฐบาลอื่น ไม่มีการเสนอให้ปรับคณะรัฐมนตรี ซึ่งการดำเนินการจะเป็นไปตามขั้นตอน เบื้องต้นตัวบุคคลต้องทำงานสานต่อนโยบายเดิม และสามารถแก้ไขปัญหาทางการเกษตรได้</p>
<p>ส่วนปัญหาความขัดแย้งภายในพรรค น<name>ายกรัฐมนตรี</name> กล่าวว่า ไม่ทราบว่านายอภิชาต สุภาแพ่ง <name>ส.ส. เพชรบุรี</name> พรรคประชาธิปัตย์ มาขอพบนายสุเทพ เทือกสุบรรณ <name>รองนายกรัฐมนตรีด้านความมั่นคง</name> แต่เห็นว่าการที่สมาชิกพรรคมาพบ<name>เลขาธิการพรรคฯ</name> เป็นเรื่องธรรมดา</p>
<p>    สำหรับกรณีที่พม่าออกแถลงการณ์ว่าไทย แทรกแซงกิจการภายในของพม่านั้น ยืนยันว่า ทำในฐานะ<name>ประธานอาเซียน</name> ซึ่งสาระและหลักเกณฑ์การทำงานเหมือนการออกแถลงการณ์ในอดีต อีกทั้งยังเป็นมติร่วมของผู้นำชาติอาเซียน โดยขณะนี้<name>รัฐมนตรีว่าการกระทรวงการต่างประเทศ</name> กำลังประชุมผู้นำอาเซียนยุโรป หรือ อาเซ็ม ที่ประเทศเวียดนาม ซึ่งหากผลการประชุมออกมาเป็นอย่างไร ก็จะพิจารณาอีกครั้งว่าจะออกแถลงการณ์ฉบับที่ 2 หรือไม่ </p></body>
</news>
