<teiHeader>
<fileDesc>
<titleStmt>
  <title>"รอดดิก" ชี้ "นาดาล" ครบเครื่องกว่าที่คนเข้าใจ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-29 11:51:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000035504  </bibl>
</sourceDesc>
</fileDesc>
</teiHeader>
<news>
<headline>"รอดดิก" ชี้ "นาดาล" ครบเครื่องกว่าที่คนเข้าใจ</headline>
<lead>แอนดี รอดดิก ยอดนักเทนิสมือ 6 ของโลกชาวอเมริกันเชื่อว่า ราฟาเอล นาดาล หวดมือ 1 ของโลกมีศักยภาพสุดยอดในทุกๆด้าน ไม่ใช่เก่งแต่การตีโต้ท้ายคอร์ตและวิ่งเร็วในแบบที่แฟนเทนนิสหรือคู่แข่งหลายๆคนเข้าใจ</lead>
<neck></neck>
<body><p> เมื่อสัปดาห์ที่แล้ว "เอ-ร็อด" แอนดี รอดดิก เพิ่งแพ้ ราฟาเอล นาดาล 0-2 เซตตกรอบรองชนะเลิศ<name>เทนนิสเอทีพีทัวร์ มาสเตอร์ 1000</name> ที่อินเดียน เวลส์ ส่วนหวดหนุ่มสเปนทะลุเป็นเป็นแชมป์ได้สำเร็จ ผ่านมา 1 สัปดาห์ทั้งคู่กำลังอยู่ระหว่างทำ<name head="การแข่งขัน">กาารแข่งขัน "โซนี อิริกส์สัน โอเพน"</name> ที่ไมอามี รอดดิก วัย 26 ปีได้ออกมากล่าวยกย่อง นาดาล วัย 22 ปีว่ากลายเป็นนักหวดครบเครื่องไปเรียบร้อยแล้ว</p>
<p>�นาดาล พัฒนาการเล่นบอลสไลซ์ รวมทั้งลูกวอลเลย์ขึ้นมาอย่างรวดเร็ว ในขณะที่หลายคนจับจ้องไปที่ฝีเท้าและลูกท็อปสปินอันหนักหน่วงของเขา " รอดดิก เผย "ลูกรีเทิร์นเสิร์ฟของ นาดาล โดดเด่นมากในรอบชิงชนะเลิศวิมเบิลดันเมื่อปีที่แล้ว(ชนะ โรเจอร์ เฟเดอเรอร์ 3-2 เซต) ไม่ได้เอาแต่ถอยไปรับลึกแบบที่หลายคนรู้กัน"</p>
<p>�ลองเปรียบเทียบเมื่อ 5 ปีก่อนกับตอนนี้ก็เเทบไม่น่าเชื่อเลยว่า นาดาล กลายเป็นยอดนักเทนนิสไปแล้ว ทั้งโฟร์แฮนด์ก็หนักที่สุดในโลกก็ว่าได้ ส่วนอาวุธอื่นๆก็ยังหยิบมาใช้ไม่หมด แถมด้วยความที่ถนัดซ้ายยิ่งทำให้คู่ต่อสู้ต้องลำบากมากขึ้นไปใหญ่� รอดดิก ซึ่งมีสถิติชนะ นาดาล 2 ครั้งแพ้ 5 ครั้ง ยอมรับในฝีมือรุ่นน้องชาวสเปน</p>
<p>สำหรับ ราฟาเอล นาดาล เริ่มเล่นอาชีพในปี 2001 ขณะมีอายุได้เพียง 15 ปีจากนั้นได้รับการขนานนามเป็น "ราชันคอร์ตดิน" หลังทำผลงานคว้า<name head="แชมป์">แชมป์ เฟรนช์ โอเพน</name> 4 สมัยซ้อนในปี 2005-2008 ต่อมาในปี 2008 นาดาล ยกระดับฝีมือขึ้นมาคว้าแชมป์คอร์ตหญ้าใน วิมเบิลดัน และคว้า<name head="เหรียญทองชายเดี่ยว">เหรียญทองชายเดี่ยวโอลิมปิก</name> ปักกิ่ง บนฮาร์ดคอร์ตจนขึ้นมาเป็นมือ 1 ของโลก นอกจากนั้นยังต่อมาคว้า<name head="แชมป์">แชมป์ ออสเตรเลียน โอเพน 2009</name> ได้อย่างยิ่งใหญ่อีกด้วย</p></body>
</news>
