<teiHeader>
<fileDesc>
<titleStmt>
  <title>ปืนเสียว �เชส� ซื้อสัญญา 16 ล้าน ป.โผซบบาร์ซา  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-29 16:30:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000035622  </bibl>
</sourceDesc>
</fileDesc>
</teiHeader>
<news>
<headline>ปืนเสียว �เชส� ซื้อสัญญา 16 ล้าน ป.โผซบบาร์ซา</headline>
<lead></lead>
<neck></neck>
<body><news>
<headline>ปืนเสียว �เชส� ซื้อสัญญา 16 ล้าน ป.โผซบบาร์ซา</headline>
<lead>�ปืนใหญ่� อาร์เซนอล ต้องเร่งตั้งโต๊ะเจรจาสัญญาฉบับใหม่กับ เชส ฟาเบรกาส เนื่องจากมิดฟิลด์ดาวรุ่งทีมชาติสเปนมีโอกาสซื้อสัญญาตัวเองในราคา 16 ล้าน<name>ปอนด์</name> (ประมาณ 800 ล้าน<name>บาท</name>) เพื่อโผซบ บาร์เซโลนา ต้นสังกัดเก่า

แม้มีสัญญายาวกับ อาร์เซนอล ถึงปี 2014 รับค่าเหนื่อยสัปดาห์ละ 55,000 <name>ปอนด์</name> (ราว 2.75 ล้าน<name>บาท</name>) แต่ต้นสังกัดแห่งลอนดอนไว้วางใจอะไรไม่ได้เสียแล้ว เนื่องจากตามกฎใหม่ของสหพันธ์ฟุตบอลนานาชาติ (ฟีฟ่า) เชส ฟาเบรกาส สามารถซื้อสัญญาที่เหลือของตัวเองได้ในเดือนตุลาคมนี้ นั่นเป็นผลให้กองกลางวัย 21 ปี สามารถย้ายทีมได้ทันทีในเดือนมกราคมของปี 2010</p>
<p> ล่าสุด <name>�นิวส์ ออฟ เดอะ เวิลด์�</name> สื่อชั้นนำเมืองผู้ดีประโคมข่าวทำนองว่า ทั้ง �เจ้าบุญทุ่ม� บาร์เซโลนา และ �ราชันชุดขาว� รีล มาดริด ยักษ์ใหญ่แห่งลา ลีกา สเปน มีเป้าหมายในการดึงตัว ฟาเบรกาส มาเสริมแกร่ง และจากการที่เจ้าตัวให้สัมภาษณ์เอาไว้ทำเอา อาร์เซนอล ใน<name>พรีเมียร์ลีก อังกฤษ</name> เสียววาบขึ้นมาทันที</p>
<p> ฟาเบรกาส เผย �ผมไม่อยากปิดประตูใส่ใครทั้งนั้น ผู้เล่นทุกคนล้วนประเมินค่าและคิดถึงสิ่งที่จะทำให้พวกเขาเหล่านั้นอยู่ในสถานการณ์ที่ดีขึ้น ส่วนตัวผมแล้วคงไม่สามารถควบคุมใครไม่ให้พูดอะไรเกี่ยวกับตัวผมได้ แต่ก็รู้สึกเป็นเกียรติยิ่งที่สองสโมสรยักษ์ใหญ่แห่งวงการฟุตบอลมีข่าวกับผม�</p>
<p>ด้าน อาร์แซน เวนเกอร์ กุนซือชาวฝรั่งเศสของ �ปืนใหญ่� ยอมรับว่า ต้นสังกัดต้องรีบทำอะไรสักอย่าง �แม้อีกนานกว่าจะถึงเดือนมกราคม ปี 2010 แต่เราคงต้องขยายสัญญา เชส (ฟาเบรกาส) หลังจบฤดูกาลนี้�</p></body>
</news></body>
</news>
