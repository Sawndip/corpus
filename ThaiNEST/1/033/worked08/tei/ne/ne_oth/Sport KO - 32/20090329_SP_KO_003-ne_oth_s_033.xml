<teiHeader>
<fileDesc>
<titleStmt>
  <title>ปิดตำนาน 11 ปี แข้งจุฬาภรณ์แตก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090329/7262/%e0%b8%9b%e0%b8%b4%e0%b8%94%e0%b8%95%e0%b8%b3%e0%b8%99%e0%b8%b2%e0%b8%9911%e0%b8%9b%e0%b8%b5%e0%b9%81%e0%b8%82%e0%b9%89%e0%b8%87%e0%b8%88%e0%b8%b8%e0%b8%ac%e0%b8%b2%e0%b8%a0%e0%b8%a3%e0%b8%93%e0%b9%8c%e0%b9%81%e0%b8%95%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>ปิดตำนาน 11 ปี แข้งจุฬาภรณ์แตก</headline>
<lead>ปิดตำนานสถาบันพัฒนาฟุตบอลเยาวชนโรงเรียนจุฬาภรณ์ ?เดอะเซนต์? อรรณพ สิงห์โตทอง ผู้ดูแลสถาบันยอมรับเสียดายเวลา 11 ปี กว่าชลบุรีจะมาถึงวันนี้ แต่ก็ต้องยอมรับนโยบายของโรงเรียน ด้าน ?คาร์? เกียรติประวุฒิ สายแวว หนึ่งในผลผลิตสถานที่แห่งนี้ ยอมรับเสียดายมากทั้งที่เป็นแหล่งผลิตนักเตะที่มีคุณภาพจนสามารถก้าวขึ้นไปติดทีมชาติหลายคน</lead>
<neck></neck>
<body><p>ตามที่มีกระแสข่าวว่าหลังจากที่มีการเปลี่ยนแปลงผู้บริหารโรงเรียนจุฬาภรณ์ ที่เป็นสถาบันพัฒนาฟุตบอลเยาวนแห่งแรกของเมืองไทย ภายใต้การร่วมมือของสมาคมฟุตบอลแห่งประเทศไทย ในสมัยที่ "วีเจ" นายวิจิตร เกตุแก้ว เป็นนายกสมาคม กับจังหวัดชลบุรี ได้ปิดสถาบันอย่างเป็นทางการแล้วนั้น นายอรรณพ สิงห์โตทอง เปิดเผยว่า การปิดสถาบันพัฒนาฟุตบอลเยาวชนที่โรงเรียนจุฬาภรณ์นั้น ยอมรับเป็นเรื่องจริง แต่ก็ต้องยอมรับว่ามุมมองของผู้บริหารโรงเรียนจุฬาภรณ์คนใหม่ด้วย ซึ่งอาจะมีเหตุผลบางประการ ดังนั้นเมื่อโรงเรียนไม่มีนโยบายในเรื่องกีฬาฟุตบอลก็จำเป็นที่จะต้องปิดสถาบัน เพื่อความสบายใจของทุกฝ่าย ถือเป็นทางออกที่ดีด้วยกันทั้งสองฝ่าย</p>
<p> “ยอมรับเสียดายมากที่ต้องปิดสถาบันพัฒนาฟุตบอลเยาวชน เพราะเริ่มมากว่า 11 ปีแล้ว ผลิตนักเตะปีละเกือบ 80 คน ต้องยอมรับว่าเป็นเวทีที่เปิดโอกาสให้นักเตะมีการพัฒนาฝีเท้าได้อย่างต่อเนื่อง สามารถสร้างนักเตะที่มีคุณภาพจนก้าวขึ้นสู่ทีมชาติได้หลายคน ขณะเดียวกันเราต้องขอบคุณโรงเรียนด้วยที่ให้โอกาสดีๆ เช่นนี้ ต้องยอมรับว่าถ้าไม่มีวันนั้น ชลบุรีอาจจะไม่มาถึงวันนี้ก็ได้ หรืออาจจะไม่มีชื่อนักเตะทีมชาติอย่าง เกียรติประวุฒ สายแวว หรือนักเตะคนอื่นๆ ก็ได้“
</p>
<p>นายอรรณพ กล่าวอีกว่า ตอนนี้นักฟุตบอล<name head="ทีม">ทีมจุฬาภรณ์</name> ได้แยกย้ายกันเกือบหมดแล้ว โดยตนส่งนักเตะไปเก็บตัวอยู่ที่โรงเรียนกีฬาชลบุรี, อัสสัมชัญศรีราชา และโรงเรียนชลราษฎร์อำรุง เชื่อว่าแม้จะต้องปิดสถาบันพัฒนานักฟุตบอลเยาวชนจุฬาภรณ์แล้วจะไม่ส่งผลกระทบต่อการพัฒนาทั้งระบบแน่นอน แม้จะมีนักเตะเหลืออยู่ประมาณ 14 คน ซึ่งทุกกำลังเรียนอยู่ชั้น ม.6 จะขอเรียนต่อให้จบการศึกษา เพราะถ้าย้ายตอนนี้ลำบากมาก</p>
<p>ด้าน “เจ้าคาร์” เกียรติประวุฒิ สายแวว นักเตะทีมชาติไทย เปิดเผยว่า หลังได้ทราบข่าวยอมรับว่าเสียดายมาก ถือเป็นแหล่งผลิตนักเตะที่มีคุณภาพ ที่สำคัญโรงเรียนจุฬาภรณ์มีชื่อเสียงในด้านฟุตบอลมาก ผลงานที่ผ่านมาก็ประสบความสำเร็จมาทุกระดับแล้ว สร้างนักเตะป้อนขึ้นสู่ทีมชาติมาหลายคนแล้ว</p></body>
</news>
