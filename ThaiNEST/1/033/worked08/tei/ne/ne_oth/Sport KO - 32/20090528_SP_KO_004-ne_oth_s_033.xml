<teiHeader>
<fileDesc>
<titleStmt>
  <title>"เฟอร์กี้"ควง"วิดิช"คว้ายอดเยี่ยมพรีเมียร์ลีก "มอยส์"เข้าป้ายโค้ชเจ๋งสุด3สมัย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090528/14733/%e0%b9%80%e0%b8%9f%e0%b8%ad%e0%b8%a3%e0%b9%8c%e0%b8%81%e0%b8%b5%e0%b9%89%e0%b8%84%e0%b8%a7%e0%b8%87%e0%b8%a7%e0%b8%b4%e0%b8%94%e0%b8%b4%e0%b8%8a%e0%b8%84%e0%b8%a7%e0%b9%89%e0%b8%b2%e0%b8%a2%e0%b8%ad%e0%b8%94%e0%b9%80%e0%b8%a2%e0%b8%b5%e0%b9%88%e0%b8%a2%e0%b8%a1%e0%b8%9e%e0%b8%a3%e0%b8%b5%e0%b9%80%e0%b8%a1%e0%b8%b5%e0%b8%a2%e0%b8%a3%e0%b9%8c%e0%b8%a5%e0%b8%b5%e0%b8%81%e0%b8%a1%e0%b8%ad%e0%b8%a2%e0%b8%aa%e0%b9%8c%e0%b9%80%e0%b8%82%e0%b9%89%e0%b8%b2%e0%b8%9b%e0%b9%89%e0%b8%b2%e0%b8%a2%e0%b9%82%e0%b8%84%e0%b9%89%e0%b8%8a%e0%b9%80%e0%b8%88%e0%b9%8b%e0%b8%87%e0%b8%aa%e0%b8%b8%e0%b8%943%e0%b8%aa%e0%b8%a1%e0%b8%b1%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>"เฟอร์กี้"ควง"วิดิช"คว้ายอดเยี่ยม<name>พรีเมียร์ลีก</name> "มอยส์"เข้าป้ายโค้ชเจ๋งสุด3สมัย</headline>
<lead>"เฟอร์กี้" เซอร์อเลกซ์ เฟอร์กูสัน <name head="กุนซือ">กุนซือ "ปีศาจแดง" แมนฯ ยูไนเต็ด</name> ควงแขนลูกทีมคนเก่งอย่าง "วิด้า" เนมันยา วิดิช กองหลังทีมชาติเซอร์เบีย คว้าตำแหน่ง ผู้จัดการทีม-นักฟุตบอล ยอดเยี่ยมของ <name>ศึกพรีเมียร์ลีก อังกฤษ</name> ประจำฤดูกาลที่เพิ่งผ่านพ้นไป</lead>
<neck></neck>
<body><p>ส่งผลให้ เฟอร์กูสัน คว้ารางวัลผู้จัดการทีมยอดเยี่ยมของลีกสูงสุดเมืองผู้ดีเป็นสมัยที่ 9 ทันที หลังจากนำทัพ "ปีศาจแดง" ทำผลงานในช่วงฤดูกาลนี้ได้อย่างยอดเยี่ยมเหลือเกิน แถมยังสามารถพาทีมต้นสังกัดของตัวเองเข้าป้ายคว้า<name head="แชมป์">แชมป์พรีเมียร์ลีก อังกฤษ</name> เป็นสมัยที่ 11 อีกด้วย  ขณะที่ วิดิช ได้รับเลือกให้คว้ารางวัลนักฟุตบอลยอดเยี่ยมของลีกสูงสุดเมืองผู้ดีเป็นสมัยแรก หลังจากโชว์ฟอร์มได้แข็งแกร่งเป็นอย่างมาก แถมยังมีส่วนช่วยให้แนวรับ "ปีศาจแดง" สร้างสถิติไม่เสียประตูใน<name>เกมลีก</name>สูงสุดเมืองผู้ดีถึง 14 เกมติดต่อกัน</p>
<p>ส่วน เดวิด มอยส์ <name head="กุนซือ">กุนซือ "ทอฟฟี่สีน้ำเงิน" เอฟเวอร์ตัน</name> ได้รับรางวัลผู้จัดการทีมยอดเยี่ยมแห่งปีของสมาคม<name head="ผุ้จัดการทีม">ผู้จัดการทีมฟุตบอลลีกอังกฤษ</name> หรือ<name>แอลเอ็มเอ</name> เป็นสมัยที่ 3 ซึ่งถือเป็นผู้จัดการทีมที่ได้รับการคัดเลือกให้คว้ารางวัลนี้มากที่สุด จากผลงานการพาทีมจบอันดับ 5 ใน<name head="">ศึกพรีเมียร์ลีก อังกฤษ</name> ประจำฤดูกาลที่เพิ่งผ่านพ้นไป แถมยังสามารถพาทีมต้นสังกัดของตัวเองเข้าชิงชนะเลิศ <name>เอฟเอ คัพ</name> ได้อีกด้วย</p>
<p>ด้าน เซอร์อเลกซ์ เฟอร์กูสัน <name head="กุนซือ">กุนซือ แมนฯ ยูไนเต็ด</name> ได้รับรางวัลยกย่องพิเศษจากการพาทีม "ปีศาจแดง" คว้าแชมป์ลีกสูงสุดเมืองผู้ดี ส่วนรางวัลอื่นประกอบไปด้วย มิค แม็คคาร์ธี <name head="กุนซือ">กุนซือ "หมาป่า" วูล์ฟแฮมป์ตัน</name> คว้ารางวัลผู้จัดการทีมยอดเยี่ยม<name>ลีกแชมเปี้ยนชิพ</name>, ดาร์เรน เฟอร์กูสัน กุนซือ ปีเตอร์โบโร รับ<name head="รางวัล">รางวัลผู้จัดการทีมยอดเยี่ยมลีกวัน</name> และแอนดี้ สกอตต์ <name head="กุนซือ">กุนซือ เบรนท์ฟอร์ด</name> <name head="ผู้จัดการทีม">ผู้จัดการทีมยอดเยี่ยมลีกทู</name></p></body>
</news>
