<teiHeader>
<fileDesc>
<titleStmt>
  <title>ตะวัน?ยิงสั่งลา ไทยถล่มกีวี 3-1?ธีรศิลป์?เบิ้ลสอง บอลไทยอุ่นเครื่อง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090328/7280/%e0%b8%95%e0%b8%b0%e0%b8%a7%e0%b8%b1%e0%b8%99%e2%80%9d%e0%b8%a2%e0%b8%b4%e0%b8%87%e0%b8%aa%e0%b8%b1%e0%b9%88%e0%b8%87%e0%b8%a5%e0%b8%b2%e0%b9%84%e0%b8%97%e0%b8%a2%e0%b8%96%e0%b8%a5%e0%b9%88%e0%b8%a1%e0%b8%81%e0%b8%b5%e0%b8%a7%e0%b8%b531%e2%80%9c%e0%b8%98%e0%b8%b5%e0%b8%a3%e0%b8%a8%e0%b8%b4%e0%b8%a5%e0%b8%9b%e0%b9%8c%e2%80%9d%e0%b9%80%e0%b8%9a%e0%b8%b4%e0%b9%89%e0%b8%a5%e0%b8%aa%e0%b8%ad%e0%b8%87%e0%b8%9a%e0%b8%ad%e0%b8%a5%e0%b9%84%e0%b8%97%e0%b8%a2%e0%b8%ad%e0%b8%b8%e0%b9%88%e0%b8%99%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>การแข่งขันฟุตบอลนัดอุ่นเครื่องระหว่าง <name>“ช้างศึก”</name> ทีมชาติไทย กับ “กีวี” นิวซีแลนด์ เมื่อวันที่ 28 มีนาคมที่ผ่านมาเป็น<name head="เกม">เกม “เทสติโมเนียลแมตช์”</name> หรือนัดอำลาทีมชาติไทยอย่างเป็นทางการของ “แบน” ตะวัน ศรีปาน ที่รับใช้ชาติมายาวนานกว่า 16 ปีเต็ม ซึ่งบรรยากาศเป็นไปอย่างคึกคักมีแฟนบอลเข้ามาร่วมเป็นเกียรติหมื่นกว่าคนเก็บค่าบัตรผ่านประตูได้ 617,400 <name>บาท</name> ซึ่งสมาคมฟุตบอลไทยมอบเงินทั้งหมดให้กับ “สุภาพบุรุษลูกหนัง” ของเมืองไทย</p>
<p>นัดนี้ทีมไทยส่งผู้เล่น 11 คนแรกลงสนามประกอบด้วย ผู้รักษาประตู โกสินทร์ หทัยรัตนกุล, คู่เซนเตอร์แบ็ก เกียรติประวุฒิ สายแวว กับ ณัฐพร พันธุ์ฤทธิ์, แบ็กขวา สุรีย์ สุขะ, แบ็กซ้าย ณัฐพงษ์ สมณะ, กองกลาง ตะวัน ศรีปาน, สุรัตน์ สุขะ, รังสรรค์ วิวัฒน์ชัยโชค, สุเชาว์ นุชนุ่ม, กองหน้าตัวต่ำ ณรงค์ชัย วชิรบาล, กองหน้าตัวเป้า ธีรศิลป์ แดงดา ส่วนนิวซีแลนด์มี ไรอัน เนลเซ่น <name head="นักเตะ">นักเตะทีมแบล็คเบิร์น โรเวอร์</name> ใน<name>พรีเมียร์ลีกอังกฤษ</name>เป็นกัปตันทีม</p>
<p>เขี่ยบอลเล่นมาไม่ถึงนาทีนิวซีแลนด์ได้ทักทายก่อนจากลูกแปเหน่งๆของ ทิม บราวน์ แต่ โกสินทร์ หทัยรัตนกุล ไม่ยอมพลาดทุบออกหลังไปได้ นาที 15 นิวซีแลนด์ได้จังหวะโต้กลับเร็ว โกสินทร์ หทัยรัตนกุล วิ่งออกมาตัดบอลช้าโดน คริส ไบรท์ เตะหลบแล้วยิงโล่งๆให้ทีมกีวีออกนำ 1-0 แต่นาทีถัดมาทีมไทยตามทวงคืนได้ทันควันเมื่อ สุเชาว์ นุชนุ่ม ผ่านบอลให้ ธีรศิลป์ แดงดา ซัดเหน่งๆที่ระยะเผาขนส่งบอลเรียดเข้าซุกก้นตาข่ายตีเสมอเป็น 1-1
เกมเล่นมานาที 22 ธีรศิลป์ แดงดา ผ่านบอลให้ ตะวัน ศรีปาน ดึงบอลหลอกแผงหลังทีมกีวีแล้วซัดด้วยขวาส่งบอลเสียบมุมประตูบวกสกอร์ให้ทีมชาติไทยขึ้นนำ 2-1 แบบกองเชียร์เฮกันสนามแทบแตก หลังจากนั้นนาที 32 ทีมไทยเปลี่ยนเอา ดัสกร ทองเหลา ลงแทน ตะวัน ศรีปาน ถือเป็นการปิดฉากชีวิตนักเตะทีมชาติไทยอย่างสมบูรณ์แบบของ ตะวัน ศรีปาน ด้วยผลงานติดทีมชาติทั้งหมด 145 นัดยิงไป 23 ประตู ก่อนจบครึ่งแรกไทยยังนำอยู่ 2-1</p>
<p>ช่วงพักครึ่งมีการจัดพิธีอำลาสนามให้ ตะวัน ศรีปาน โดย “สุภาพบุรุษลูกหนัง” ได้มอบของที่ระลึกให้กับ พ่อสมจิตร-แม่สมศรี ศรีปาน และผู้มีพระคุณทั้ง วงศ์พินิต อินทรฑูต, ชาญวิทย์ ผลชีวิน, วิรัช ชาญพานิช, ธวัชชัย สัจจกุล, เกษม จริยวัฒน์วงษ์, ระวิ โหลทอง, วิจิตร เกตุแก้ว, วรวีร์ มะกูดี รวมถึง<name>เอกอัคราชฑูตนิวซีแลนด์ประจำประเทศไทย</name> ซึ่ง<name>นายกสมาคมฟุตบอลไทย</name>ได้มอบโล่ประกาศเกียรติคุณให้กับอดีตกัปตันทีมชาติไทย</p>
<p>ตะวัน ศรีปาน กล่าวด้วยอาการตื้นตันใจน้ำตาคลอเบ้าว่า ขอบคุณพ่อและแม่ที่เป็นทุกอย่างทั้งแรงบันดาลใจและเป็นต้นแบบที่ดีที่สุดทั้งการทำงานและการใช้ชีวิต ขอบคุณผู้มีพระคุณทุกคนตั้งแต่ทีมกรุงเทพพณิชยการที่เป็นสโมสรแรก ผู้จัดการทีมชาติไทยทุกคนตั้งแต่ยุคดรีมทีมและทุกชุดที่ให้โอกาสในทีมชาติไทยมาตลอด รวมถึงสมาคมฟุตบอลที่โอกาสที่ดีเสมอมา ขอขอบคุณทุกคนและจะไม่มีวันลืมเลือนแน่นอน</p>
<p>หลังจากนั้นเกมกลับมาเล่นกันต่อในครึ่งหลังรูปเกมยังคงสูสีผลักกันรุกและรับ นาที 68 ทีมไทยต้องปรับแทกติกถอด ณัฐพงษ์ สมณะ ที่เจ็บออกแล้วส่ง ธนพัต ณ ท่าเรือ ลงไปทำเกมแดนกลางแล้วขยับ รังสรรค์ วิวัฒน์ชัยโชค ลงไปเป็นแบ็กซ้ายแทน นาที 72 ณรงค์ชัย วชิรบาล ผ่านบอลทะลุช่องตัดหลังแนวรับนิวซีแลนด์ให้ ธีรศิลป์ แดงดา หลุดเดี่ยวเข้าไปเลี้ยงหลบผู้รักษาประตูแล้วซัดนิ่มๆตุงตาข่ายทำประตูให้ไทยนำห่าง 3-1
</p>
<p>แม้จะนำห่างแต่ทีมไทยยังคึกบุกใส่ต่อเนื่อง นาที 74 ณรงค์ชัย วชิรบาล ซัดเต็มข้อบอลติดปลายมือนายประตูข้ามคานนิดเดียว เล่นมานาที 77 ทีมไทยเปลี่ยนทีเดียว 3 คนรวดเอา นิเวส ศิริวงค์, กีรติ เขียวสมบัติ และ พิชิตพงษ์ เฉยฉิว แทน สุรีย์ สุขะ, สุรัตน์ สุขะ และ ธีรศิลป์ แดงดา แต่เวลาที่เหลือไม่มีสกอร์เพิ่มจบเกมทีมไทยชนะ 2-1 ซึ่งนิวซีแลนด์มีโปรแกรมอุ่นเครื่องอีก 1 นัดพบทีมชาติไทย<name head="ชุด">ชุดซีเกมส์</name>ในวันที่ 31 มีนาคมเวลา 18.30 น.ที่สนามศุภชลาศัย
</p>
<p>หลังจบเกมได้มีพิธีอำสนามอย่างเป็นทางการ นักฟุตบอลทีมชาติไทยทั้งชุดใหญ่และ<name>ซีเกมส์</name>ตั้งแถวให้เกียรติ ตะวัน ศรีปาน เดินออกจากสนามท่ามกลางเสียงแฟนบอลตะโกนเรียกชื่อ ตะวัน ดังลั่นสนาม ขณะที่ ตะวัน ได้มอบเสื้อระลึกให้กับเพื่อนนักเตะอาทิ เกียรติศักดิ์ เสนาเมือง, ดุสิต เฉลิมแสน, สุรชัย จตุรภัทรพงษ์ รวมถึง ปีเตอร์ รีด กุนซือทีมชาติไทย</p>
<p>ตะวัน ศรีปาน กล่าวเปิดใจว่า ขอบคุณผู้มีพระคุณและขอบคุณเป็นพิเศษต่อแฟนบอลชาวไทยให้กำลังใจมาตลอดบนชีวิตนักเตะในทีมชาติไทยกว่า 17 ปี ชีวิตหลังจากนี้คงจะไม่หนีไปจากวงการฟุตบอลจะขอเป็นส่วนหนีงในการพัฒนาวงการฟุตบอลไทย แต่อาจจะเปลี่ยนบทบาทจากนักเตะไปเป็นอย่างอื่น และสุดท้านต้องขอบคุณสื่อมวลชนและแฟนบอลไทยทุกท่าน</p></body>
</news>
