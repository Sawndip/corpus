<teiHeader>
<fileDesc>
<titleStmt>
  <title>คาเปลโลยกฝีเท้า "สตีวี่ จี" ขึ้นชั้นระดับโลก หนุน "รูนีย์" คงความเลือดร้อนต่อไป  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090329/7269/%e0%b8%84%e0%b8%b2%e0%b9%80%e0%b8%9b%e0%b8%a5%e0%b9%82%e0%b8%a5%e0%b8%a2%e0%b8%81%e0%b8%9d%e0%b8%b5%e0%b9%80%e0%b8%97%e0%b9%89%e0%b8%b2%e0%b8%aa%e0%b8%95%e0%b8%b5%e0%b8%a7%e0%b8%b5%e0%b9%88%e0%b8%88%e0%b8%b5%e0%b8%82%e0%b8%b6%e0%b9%89%e0%b8%99%e0%b8%8a%e0%b8%b1%e0%b9%89%e0%b8%99%e0%b8%a3%e0%b8%b0%e0%b8%94%e0%b8%b1%e0%b8%9a%e0%b9%82%e0%b8%a5%e0%b8%81%e0%b8%ab%e0%b8%99%e0%b8%b8%e0%b8%99%e0%b8%a3%e0%b8%b9%e0%b8%99%e0%b8%b5%e0%b8%a2%e0%b9%8c%e0%b8%84%e0%b8%87%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%a5%e0%b8%b7%e0%b8%ad%e0%b8%94%e0%b8%a3%e0%b9%89%e0%b8%ad%e0%b8%99%e0%b8%95%e0%b9%88%e0%b8%ad%e0%b9%84%e0%b8%9b.html  </bibl>
</sourceDesc>
</fileDesc>
</teiHeader>
<news>
<headline>คาเปลโลยกฝีเท้า "สตีวี่ จี" ขึ้นชั้นระดับโลก หนุน "รูนีย์" คงความเลือดร้อนต่อไป</headline>
<lead>ฟาบิโอ คาเปลโล <name head="ผู้จัดการทีม">ผู้จัดการทีม "สิงโตคำราม" อังกฤษ</name> ยกมือเห็นด้วยกับ "ซิซู" ซีเนอดีน ซีดาน อดีตจอมทัพระดับตำนานทีมชาติฝรั่งเศสที่กล่าวยกย่องฝีเท้าของ "สตีวี่ จี" สตีเวน เจอร์ราร์ด กองกลาง<name head="กัปตีนทีม">กัปตันทีม "หงส์แดง" ลิเวอร์พูล</name></lead>
<neck></neck>
<body><p>ให้ขึ้นชั้นไปเป็นนักฟุตบอลที่ดีที่สุดคนหนึ่งของโลกใบนี้ หลังมิดฟิลด์วัย 28 ปีรายนี้สามารถโชว์ฟอร์มได้อย่างยอดเยี่ยมเหลือเกิน แถมยังเป็นนักเตะสารพัดประโยชน์ที่สามารถลงเล่นในแผนแดนกลางได้ทุกตำแหน่งอีกด้วย   "เรื่องที่ ซีดาน บอกว่า เจอร์ราร์ด คือหนึ่งในนักฟุตบอลที่ดีที่สุดในโลก ผมคิดว่ามันเป็นเรื่องที่ถูกต้องที่สุด ผมเห็นด้วยกับสิ่งที่เขาพูดทั้งหมด เพราะตอนนี้คือช่วงเวลาที่ดีที่สุดของ เจอร์ราร์ด หลังจากที่เขาโชว์ฟอร์มได้ยอดเยี่ยมเป็นอย่างมาก" </p>
<p>พร้อมกันนี้ คาเปลโล กล่าวสนับสนุนให้ เวย์น รูนีย์ กองหน้า "ปีศาจแดง" แมนฯ ยูไนเต็ด คงความเลือดร้อนเป็นนักเตะอารมณ์เดือดง่ายต่อไปเหมือนเดิม เพราะความบ้าดีเดือดที่มีอยู่ในตัวของหัวหอกวัย 23 ปีรายนี้สามารถช่วยทีมของเขาได้เป็นอย่างดี ไม่ว่าจะเป็นการลงเล่นให้ทีมต้นสังกัด รวมถึงการลงเล่นในเกมระดับทีมชาติ แถมยังเป็นตัวกระตุ้นที่ช่วยให้ รูนีย์ โชว์ฟอร์มได้อย่างยอดเยี่ยมอีกด้วย </p></body>
</news>
