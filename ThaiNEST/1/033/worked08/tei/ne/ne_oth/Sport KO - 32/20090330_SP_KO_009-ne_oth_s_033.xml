<teiHeader>
<fileDesc>
<titleStmt>
  <title>สื่อยุโรปเผยผลโหวตราฟาขวัญใจมหาชน หงส์รับค่าโฆษณาอกเสื้อ 3 พันล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090330/7503/%e0%b8%aa%e0%b8%b7%e0%b9%88%e0%b8%ad%e0%b8%a2%e0%b8%b8%e0%b9%82%e0%b8%a3%e0%b8%9b%e0%b9%80%e0%b8%9c%e0%b8%a2%e0%b8%9c%e0%b8%a5%e0%b9%82%e0%b8%ab%e0%b8%a7%e0%b8%95%e0%b8%a3%e0%b8%b2%e0%b8%9f%e0%b8%b2%e0%b8%82%e0%b8%a7%e0%b8%b1%e0%b8%8d%e0%b9%83%e0%b8%88%e0%b8%a1%e0%b8%ab%e0%b8%b2%e0%b8%8a%e0%b8%99%e0%b8%ab%e0%b8%87%e0%b8%aa%e0%b9%8c%e0%b8%a3%e0%b8%b1%e0%b8%9a%e0%b8%84%e0%b9%88%e0%b8%b2%e0%b9%82%e0%b8%86%e0%b8%a9%e0%b8%93%e0%b8%b2%e0%b8%ad%e0%b8%81%e0%b9%80%e0%b8%aa%e0%b8%b7%e0%b9%89%e0%b8%ad3%e0%b8%9e%e0%b8%b1%e0%b8%99%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>สื่อยุโรปเผยผลโหวตราฟาขวัญใจมหาชน หงส์รับค่าโฆษณาอกเสื้อ 3 พันล้าน</headline>
<lead>สื่อมวลชนชั้นนำในยุโรปต่างร่วมมือกันสำรวจผลการลงคะแนนเสียงของแฟนฟุตบอลในชาติของตัวเอง ว่าใครเป็นโค้ชฟุตบอลยอดเยี่ยมที่สุดในทวีปขณะนี้ ปรากฏว่า ราฟาเอล เบนิเตซ <name head="ผู้จัดการทีม">ผู้จัดการทีมลิเวอร์พูล</name> รองจ่าฝูง<name>พรีเมียร์ลีก อังกฤษ</name> เป็นขวัญใจคอลูกหนังยุโรป เมื่อได้รับผลโหวตมากที่สุด</lead>
<neck></neck>
<body><p>อาทิ กัซเซตตา เดลโล สปอร์ต แห่งอิตาลี ประกาศว่า "ราฟา" ได้รับคะแนนเฉลี่ยสูงสุด 24.6 เปอร์เซ็นต์ ตามมาด้วย เซอร์อเลกซ์ เฟอร์กูสัน <name head="กุนซือ">กุนซือแมนฯ ยูไนเต็ด</name> ดับเบิลแชมป์เก่า<name>พรีเมียร์ลีก-สโมสรยุโรป</name> <name>ถ้วยยูฟ่า แชมเปี้ยนส์ลีก</name> 17.2 เปอร์เซ็นต์ และชูเซ่ มูรินโญ่ <name head="โค้ช">โค้ชอินเตอร์ มิลาน</name> แชมป์เก่าและทีมจ่าฝูงกัลโช่ ซีรีส์ เอ อิตาลี 15 เปอร์เซ็นต์</p>
<p>ขณะที่ผลโหวตของ มาร์กา แห่งสเปน ปรากฏว่า อันดับ 1 "ปาปา เบนิเตซ" 44 เปอร์เซ็นต์ ตามมาด้วย เป็ป กวาร์ดิโอลา เทรนเนอร์บาร์เซโลนา จ่าฝูงสแปนิช ลาลีกา 28 เปอร์เซ็นต์ และอาร์แซน เวนเกอร์ <name head="ผู้จัดการทีม">ผู้จัดการทีมอาร์เซนอล</name> หนึ่งในกลุ่มทีม "บิ๊กโฟร์" <name>พรีเมียร์ลีก</name> 7 เปอร์เซ็นต์  ส่วนเอเอส ของสเปน นั้น 2 อันดับแรก เหมือนกับมาร์กา แตกต่างกันที่คะแนน โดยเอเอส นั้น "ราฟา" ได้รับผลโหวต 34 เปอร์เซ็นต์ ส่วน เป็ป ได้ 19 เปอร์เซ็นต์ ขณะที่อันดับ 3 คือ บิเซนเต้ เดล บอสเก้ โค้ชทีมชาติสเปนคนใหม่ ที่แม้จะมาทำทีมต่อจากชุด<name head="แชมป์">แชมป์ "ยูโร 2008"</name> ของ หลุยส์ อราโกเนส แต่ก็ได้รับความเชื่อถือถึง 15 เปอร์เซ็นต์</p>
<p>อย่างไรก็ตามผลสำรวจลงคะแนนเสียงเมื่อสัปดาห์ก่อน ซึ่งเป็นช่วงที่ "หงส์แดง" มีผลงานโดดเด่นพอดี ตั้งแต่ชนะ รีล มาดริด แชมป์เก่าลาลีกา 4-0 ใน<name>ศึกยูฟ่า แชมเปี้ยนส์ลีก</name> รอบ 16 ทีมสุดท้าย นัด 2 และกลับไปชนะใน<name>พรีเมียร์ลีก</name> อีก 2 นัดได้แก่ เกมบุกโค่น แมนฯ ยูไนเต็ด 4-1 ถึงถิ่นโอลด์ แทรฟฟอร์ด และชนะ แอสตัน วิลล่า 5-0 ในถิ่นแอนฟิลด์
<p>นอกจากนั้น <name head="หนังสือพิมพ์">"นิวส์ ออฟ เดอะ เวิลด์" หนังสือพิมพ์</name>ฉบับวันอาทิตย์ชื่อดังของอังกฤษ ยังระบุว่า "ลิเวอร์เบิร์ด" เตรียมทำสถิติได้รับค่าโฆษณาบนเสื้อแข่งมากที่สุดในประวัติศาสตร์ทีม เมื่อ "คาร์ลสเบิร์ก" ผลิตภัณฑ์เบียร์ชั้นนำของเดนมาร์ก ซึ่งถือลิขสิทธิ์ ด้วยราคา 10 ล้าน<name>ปอนด์</name> (500 ล้าน<name>บาท</name>) ต่อปี (ยังไม่รวมโบนัสจากผลงานแต่ละรอบของ<name>ศึกสโมสรยุโรป</name> <name head="ถ้วย">ถ้วยยูฟ่า แชมเปี้ยนส์ลีก</name>) และจะหมดสัญญาหลังจบฤดูกาลแข่งขัน 2009-2010 พร้อมจะต่อสัญญาโฆษณาฉบับใหม่ออกไปอีก 4 ปี ด้วยการเพิ่มเงินถึง 6 เท่า หรือ 60 ล้าน<name>ปอนด์</name> (3,000 ล้าน<name>บาท</name>) ตลอดอายุสัญญา
</p>
<p>นอกจากนั้นยังส่งผลให้ ลิเวอร์พูล ได้รับค่าโฆษณาบนอกเสื้อแพงที่สุดในกลุ่ม "บิ๊กโฟร์" ด้วยกัน เมื่อ แมนฯ ยูไนเต็ด เซ็นกับ "เอไอจี" บริษัทประกันภัยของอเมริกา 54 ล้าน<name>ปอนด์</name> (2,700 ล้าน<name>บาท</name>) เมื่อปี 2006 ส่วนเชลซี เซ็นกับซัมซุง ผลิตภัณฑ์เครื่องใช้ไฟฟ้าของเกาหลีใต้ 50 ล้าน<name>ปอนด์</name> (2,500 ล้าน<name>บาท</name>) ซึ่งจะหมดสัญญาในปี 2010
</p></body>
</news>
