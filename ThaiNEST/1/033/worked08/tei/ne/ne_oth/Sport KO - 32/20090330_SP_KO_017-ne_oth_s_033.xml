<teiHeader>
<fileDesc>
<titleStmt>
  <title>"แซมบ้า"โดน "เอกวาดอร์"ยิงเจ๊า 1-1  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090330/7408/%e0%b9%81%e0%b8%8b%e0%b8%a1%e0%b8%9a%e0%b9%89%e0%b8%b2%e0%b9%82%e0%b8%94%e0%b8%99%e0%b9%80%e0%b8%ad%e0%b8%81%e0%b8%a7%e0%b8%b2%e0%b8%94%e0%b8%ad%e0%b8%a3%e0%b9%8c%e0%b8%a2%e0%b8%b4%e0%b8%87%e0%b9%80%e0%b8%88%e0%b9%8a%e0%b8%b211.html  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><news>
<headline>"แซมบ้า"โดน "เอกวาดอร์"ยิงเจ๊า 1-1
"แซมบ้า" บราซิล โดน เอกวาดอร์ ยิงไล่เจ๊า 1-1 ในรอบคัดเลือก โซนอเมริกาใต้ ด้าน ดิดิเยร์ ดร็อกบา ตะบัน 2 ประตู นำ "ช้างดำ" ไอวอรี โคสต์ ถลุง มาลาวี 5-0 ในรอบคัดเลือก โซนแอฟริกา
<neck></neck>
<body><p>(30มี.ค.) เช้าวันนี้ตามเวลาในประเทศไทยมี<name head="การแข่งขัน">การแข่งขันฟุตบอลโลก 2010</name> รอบคัดเลือก โซนอเมริกาใต้ ปรากฏว่า"แซมบ้า"บราซิล ทำได้แค่ออกไปเสมอ เอกวาดอร์ 1-1 ที่สนามอตาฮูอัลปา ทั้งที่เป็นฝ่ายขึ้นนำก่อนจาก ฮูลิโอ บาปติสตา นาที 72 ทว่า เอกวากอร์ มายิงตีเสมอได้จาก คริสเตียน เฟอร์นันโด โนโบอา นาที 90
ส่งผลให้ บราซิล แข่ง 11 นัด มี 18 แต้ม อยู่อันดับ 3 เช่นเดิม แต่ชวดแซง อาร์เจนตินา ที่มี 19 แต้ม ขึ้นเป็นรองจ่าฝูง และห่างจาก ปารากวัย ทีมจ่าฝูง 5 แต้ม ด้าน เอกวากอร์ ที่แข่ง 11 นัด มี 13 แต้ม ยังคงอยู่อันดับ 7 แต่ไล่จี้ ชิลี ทีมอันดับ 5 พื้นที่เพลย์ออฟ เหลือ 3 แต้ม โดยเหลือการชิงชัยอีกเพียง 7 เกมเท่านั้น

 ส่วนโซนแอฟริกาเข้าสู่รอบสุดท้าย แบบแบ่งกลุ่ม นัดแรก ซึ่งแชมป์ของแต่ละกลุ่มเท่านั้น ที่จะได้สิทธิไปชิงชัย "แอฟริกาใต้ 2010" ปรากฏว่า กลุ่ม 5 ไอวอรี โคสต์ ชนะ มาลาวี 5-0 ที่สนามเฟลิกซ์ อูเฟสต์ บอนี ของตัวเอง จาก เอนดรี โรมาริช นาที 1, ดิดิเยร์ ดร็อกบา คนเดียว 2 ประตู นาที 7 (จุดโทษ) กับ 30, ซาโลมอน คาลู นาที 59 และ บาการี โคเน นาที 70 ขณะที่กลุ่ม 4 กานา ชนะ เบนิน 1-0 ที่สนามอัคครา ของตัวเอง จาก พรินซ์ ตาโกเอ นาที 1 ด้านกลุ่ม 3 อียิปต์ แชมป์ทวีปแอฟริกา ทีมล่าสุด ทำได้แค่เสมอ แซมเบีย 1-1 ในถิ่นไคโร ของตัวเอง ทั้งที่ "มัมมี่" ขึ้นนำก่อนจาก อาเมียร์ ซากี นาที 27 ทว่า แซมเบีย ตีเสมอได้จาก เดนนิส บันดา นาที 56 ส่วนกลุ่ม 2 โมซัมบิก ยันเสมอ ไนจีเรีย 0-0 ที่สนามดา มาชาวา ของตัวเอง

สรุปคะแนนรอบคัดเลือก โซนอเมริกาใต้ วันที่ 30 มี.ค.แข่ง ชนะ เสมอ แพ้ ได้ เสีย แต้ม ปารากวัย 11 7 2 2 18 8 23 อาร์เจนตินา 11 5 4 2 17 7 19 บราซิล  11 4 6 1 16 5 18 อุรุกวัย  11 4 4 3 21 10 16 ชิลี  10 5 1 4 14 13 16 โคลัมเบีย 11 3 5 3 6 8 14 เอกวาดอร์ 11 3 4 4 13 18 13 เวเนซุเอลา 11 3 1 7 12 22 10 โบลิเวีย 11 2 3 6 13 24 9 เปรู  10 1 4 5 5 20 7
* หมายเหตุ - 4 อันดับแรก ได้สิทธิไปเล่นรอบสุดท้าย ส่วนอันดับ 5 ต้องไปเล่นรอบเพลย์ออฟ เหย้า-เยือน กับทีมอันดับ 5 โซนคอนคาเคฟ</body>
</news>
