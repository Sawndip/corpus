<teiHeader>
<fileDesc>
<titleStmt>
  <title>"แทมมี่"ต้านไม่ไหวพ่ายหวดโซนี่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090330/7483/%e0%b9%81%e0%b8%97%e0%b8%a1%e0%b8%a1%e0%b8%b5%e0%b9%88%e0%b8%95%e0%b9%89%e0%b8%b2%e0%b8%99%e0%b9%84%e0%b8%a1%e0%b9%88%e0%b9%84%e0%b8%ab%e0%b8%a7%e0%b8%9e%e0%b9%88%e0%b8%b2%e0%b8%a2%e0%b8%ab%e0%b8%a7%e0%b8%94%e0%b9%82%e0%b8%8b%e0%b8%99%e0%b8%b5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>"แทมมี่"ต้านไม่ไหวพ่ายหวดโซนี่</headline>
<lead>"แทมมี่" แทมมารีน ธนสุกาญจน์ นักหวดลูกสักหลาดชาวไทย ที่พลิกชนะ นาตาลี เดชี คู่แข่งชาวฝรั่งเศสในรอบแรก หญิงเดี่ยว <name>เทนนิสโซนี่ อีริคสัน โอเพ่น</name> เกือบพลิกล็อกได้อีกครั้งในรอบ 2 นำ แอกนีสก้า รัดวันสก้า มือวางอันดับ 10 ของรายการจากโปแลนด์ ไปก่อน 1-0 เซต แต่สุดท้ายต้านไม่ไหวกลับมาแพ้ 1-2 เซต แต่ยังได้เงินปลอบใจราว 4 แสน<name>บาท</name></lead>
<neck></neck>
<body><p><name head="การแข่งขัน">การแข่งขันเทนนิสเอทีพี</name> และ<name>ดับเบิลยูทีเอ</name> รายการใหญ่ <name>"โซนี่ อีริคสัน โอเพ่น"</name> ชิงเงินรางวัลรวม 4.5 ล้าน<name>ดอลลาร์สหรัฐ</name> ที่แครนดอน ปาร์ค เทนนิส เซ็นเตอร์ ไมอามี สหรัฐ เมื่อวันที่ 26 มีนาคม เป็นการเล่นรอบแรกประเภทหญิงเดี่ยว "แทมมี่" แทมมารีน ธนสุกาญจน์ นักเทนนิสสาวชาวไทย มืออันดับ 45 ของโลก ลงสนามในรอบ 2 พบ แอกนีสก้า รัดวันสก้า มือวางอันดับ 10 จากโปแลนด์ โดยทั้งคู่เคยเจอกันมา 2 หน แทมมี่ แพ้ทั้งสองหน ครั้งแรกที่วิมเบิลดัน รอบ 3 เมื่อปี 2006 และหนล่าสุดที่พัทยา ในรอบ 8 คนสุดท้าย เมื่อปีที่แล้ว</p>
<p>อย่างไรก็ตาม ในการเล่นหนนี้ แทมมี่ เล่นได้แน่นอนกว่าในเซตแรกเอาชนะไปได้ก่อน 6-4 แต่หลังจากนั้นนักหวดสาวชาวไทยเริ่มเล่นพลาดบ่อยครั้งขึ้นทำให้เซตที่ 2 ต้องแพ้ 3-6 ก่อนในเซตตัดสิน รัดวันสก้า ยังตีได้อย่างแน่นอนทำให้ชนะไปได้อีก 6-2 ทำให้ แทมมี่ แพ้ไป 1-2 เซต 6-4, 3-6, 2-6 และได้เงินรางวัลปลอบใจเป็นเงิน 11,500 <name>ดอลลาร์สหรัฐ</name> (ราว 4 แสน<name>บาท</name>) และคะแนนสะสม 50 แต้ม</p></body>
</news>
