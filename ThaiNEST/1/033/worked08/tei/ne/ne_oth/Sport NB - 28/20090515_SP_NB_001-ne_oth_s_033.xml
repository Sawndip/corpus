<teiHeader>
<fileDesc>
<titleStmt>
  <title>จ.สตูล-สงขลา จัดแข่งวิ่งผลัดอ่าวไทยสู่อันดามัน สงขลา-สตูล  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205150161&tb=N255205  </bibl>
</sourceDesc>
</fileDesc>
</teiHeader>
<news>
<headline>จ.สตูล-สงขลา จัดแข่งวิ่งผลัดอ่าวไทยสู่อันดามัน สงขลา-สตูล</headline>
<lead></lead>
<neck></neck>
<body><p>จังหวัดสตูลร่วมกับจังหวัดสงขลา จัด<name head="การแข่งขัน">การแข่งขันวิ่งผลัดอ่าวไทยสู่อันดามัน สงขลา-สตูล</name> ประชาสัมพันธ์การท่องเที่ยวและส่งเสริมการออกกำลังกายของประชาชน วันที่ 7 มิถุนายนนี้ นายช่วงชัย เปาอินทร์ <name>รองผู้ว่าราชการจังหวัดสตูล</name> กล่าวว่า จังหวัดสตูลและจังหวัดสงขลา ร่วมจัด<name head="การแข่งขัน">การแข่งขันวิ่งผลัดอ่าวไทยสู่อันดามัน สงขลา-สตูล</name> ในวันอาทิตย์ที่ 7 มิถุนายน 2552 เพื่อประชาสัมพันธ์การส่งเสริมการท่องเที่ยวของจังหวัดสงขลาและสตูล รวมทั้งเพื่อเป็นการส่งเสริมให้ประชาชนมีส่วนร่วมดูแลสุขภาพอนามัย โดยการออกกำลังกาย โดยจะเริ่มปล่อยตัวออกสตาร์ท เช้ามืดวันที่ 7 มิถุนายน 2552 เวลา 03.30 น. จากแหลมสมิหลา อ.เมืองสงขลา ไปตามเส้นทางถนนชลาทัศน์เลียบชายทะเลอ่าวไทย ผ่านห้าแยกน้ำกระจาย เข้าสู่ถนนลพบุรีราเมศวร์ เลี้ยวซ้ายผ่านสี่แยกควนลัง ไปตามถนนสายเก่าหาดใหญ่ � รัตภูมิ วิ่งเข้าสู่จังหวัดสตูล ผ่านอำเภอควนกาหลง อำเภอละงู ไปยังท่าเทียบเรือปากบารา เข้าเส้นชัยที่ริมเขื่อนทะเลอันดามัน อำเภอละงู จังหวัดสตูล รวมระยะทาง 157 กิโลเมตร รับสมัครผู้ร่วมแข่งขันทีมละ 10 คน แบ่งการแข่งขันออกเป็น 7 ประเภท ประกอบด้วย ประเภททั่วไป อายุไม่เกิน 200 ปี , ประภททั่วไปอายุรวม 201 � 400 ปี , ประเภททั่วไปอายุรวม 401 � 500 ปี , ประเภททั่วไปอายุรวม 500 ปีขั้นไป , ประเภทผสมหญิงอย่างน้อย 2 คน อายุรวมไม่เกิน 350 ปี , ประเภทผสมหญิงอย่างน้อย 2 คน อายุรวม 350 ปีขึ้นไป และประเภทสนุกสนานไม่มีถ้วยรางวัล ผู้สนใจเข้าร่วมแข่งขัน สอบถามรายละเอียดได้ที่ การท่องเที่ยวแห่งประเทศไทย สำนักงานหาดใหญ่ โทรศัพท์ 0-7424-3747 , 0-7423-8518 สำนักงานการท่องเที่ยวและกีฬาจังหวัดสตูล โทรศัพท์ 0-7471-1225 กำหนดรับสมัครตั้งแต่บัดนี้จนถึงวันที่ 6 มิถุนายน 2552 </p></body>
</news>
