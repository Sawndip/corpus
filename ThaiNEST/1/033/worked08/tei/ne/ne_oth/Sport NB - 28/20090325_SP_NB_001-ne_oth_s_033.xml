<teiHeader>
<fileDesc>
<titleStmt>
  <title>จ.กระบี่ จัดการแข่งขันกีฬาสมานฉันท์ เนื่องในวันข้าราชการพลเรือน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-25 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203250041&tb=N255203&return=ok&news_headline='%a8.%a1%c3%d0%ba%d5%e8  </bibl>
</sourceDesc>
</fileDesc>
</teiHeader>
<news>
<headline>จ.กระบี่ จัดการแข่งขันกีฬาสมานฉันท์ เนื่องในวันข้าราชการพลเรือน</headline>
<lead></lead>
<neck></neck>
<body><p>จังหวัดกระบี่ จัดการแข่งขันกีฬาสมานฉันท์ เนื่องในวันข้าราชการพลเรือน โดยใช้การกีฬาเป็นสื่อ นายชัยเลิศ ภิญโญรัตนโชติ <name>รองผู้ว่าราชการจังหวัดกระบี่</name> ในฐานะ<name>ประธานกรรมการอำนวยการจัดการแข่งขันกีฬาสมานฉันท์</name> เปิดเผยว่า จังหวัดกระบี่ ได้กำหนดจัดการแข่งขันกีฬาสมานฉันท์ เนื่องในวันข้าราชการพลเรือน ครั้งที่ 3 ในวันที่ 1 เมษายน 2552 ตั้งแต่เวลา 14.00 น. เป็นต้นไป โดยในงานฯ จัดให้มีกิจกรรมการแข่งขันกีฬาของข้าราชการ รัฐวิสาหกิจ และภาคเอกชน และ<name>งานสปอร์ตไนท์</name> เพื่อจัดกิจกรรมเสริมสร้างความสมานฉันท์ในสังคม โดยใช้กิจกรรมกีฬา และนันทนาการเป็นสื่อ ให้เป็นไปตามนโยบายรัฐบาล ในการสร้างความสมานฉันท์ให้เกิดขึ้นในสังคม และสอดคล้องกับนโยบายของคณะกรรมการจัดงานวันข้าราชการพลเรือน ปี 2552 ที่กำหนดหัวข้อ �เพื่อชาติ เพื่อประชา ร่วมกันฟันฝ่า ด้วยหลักเศรษฐกิจพอเพียง� ในการขับเคลื่อนแผนกลยุทธ์การพัฒนาทรัพยากรบุคคลจังหวัดกระบี่ ในประเด็น การพัฒนาคุณภาพชีวิตของทรัพยากรบุคคล เป็นการจัดสวัสดิการด้านเสริมสร้างสุขภาพกายของข้าราชการ พนักงานของรัฐ-เอกชน <name>ประธานกรรมการอำนวยการจัดการแข่งขันกีฬาสมานฉันท์</name> กล่าวอีกว่า ในการแข่งขันได้แบ่งกลุ่มข้าราชการ รัฐวิสาหกิจ และภาคเอกชน เป็นกลุ่มสีต่างๆ รวม 4 สี คือ <name head="กลุ่ม">กลุ่มขนาบน้ำ สีน้ำเงิน</name>, <name head="กลุ่ม">กลุ่มเหลืองกระบี่ สีเหลือง</name>, <name head="กลุ่ม">กลุ่มธารโบก สีชมพู</name> และ<name head="กลุ่ม">กลุ่มแต้วแร้ว สีฟ้า</name> ร่วมกิจกรรมการแข่งขันกีฬาพื้นบ้าน การแข่งขันกรีฑาประเภทต่างๆ และฟุตบอลสมานฉันท์คู่พิเศษ ระหว่างทีมผู้บริหารภาครัฐพบผู้บริหารภาคเอกชน และการจัด<name head="กิจกรรม">กิจกรรมสปอร์ตไนท์</name>ในช่วงค่ำ </p></body>
</news>
