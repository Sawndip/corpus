<teiHeader>
<fileDesc>
<titleStmt>
  <title>ยูฟ่าประกาศลงโทษเชลซี-ดร็อกบา-โบซิงวา  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-23 04:09:47  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTk0OTE3Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><news>
<headline>ยูฟ่าประกาศลงโทษเชลซี-ดร็อกบา-โบซิงวา
ยูฟ่าประกาศลงโทษดิดิเยร์ ดร็อกบา และโฮเซ โบซิงวา สองผู้เล่นเชลซี รวมถึงสโมสรเชลซี กรณีใช้วาจาหยาบคายและสบประมาทผู้ตัดสิน หลัง<name>เกมยูฟ่า แชมเปียนส์ ลีก</name> รอบรองชนะเลิศ นัดที่พบกับบาร์เซโลนา</lead>
<neck></neck>
<body><p>แถลงการณ์ของยูฟ่าระบุว่า ดร็อกบา และโบซิงวา ประพฤติตัวละเมิดกฎข้อบังคับ ด้วยการแสดงความเห็นหยาบคายและสบประมาทต่อ ทอม เฮนนิง โอเฟรโบร ผู้ตัดสินชาวนอร์เวย์ หลังจบเกมที่เชลซี เสมอ บาร์เซโลนา 1-1 ประตู ทำให้เชลซีตกรอบรองชนะเลิศ<name>ศึกยูฟ่า แชมเปียนส์ ลีก</name> ด้วยกฎประตูทีมเยือน ขณะที่เชลซีก็จะถูกยูฟ่าลงโทษเช่นกัน จากกรณีที่ไม่สามารถควบคุมระเบียบวินัยของผู้เล่น รวมถึงแฟนบอลที่ขว้างปาสิ่งของลงมาในสนาม โดยยูฟ่าจะรอรับคำชี้แจงจากเชลซีและผู้เล่นทั้งสองคนในวันที่ 29 เดือนนี้ ก่อนจะมีการตัดสินลงโทษในวันที่ 17 มิถุนายน ซึ่งทั้งดร็อกบา และโบซิงวา อาจได้รับโทษห้ามลงแข่งฟุตบอลยุโรปหลายนัด ขณะที่เชลซีก็อาจได้รับโทษลงแข่งโดยไม่มีผู้ชม</body>
</news>
