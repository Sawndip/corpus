<teiHeader>
<fileDesc>
<titleStmt>
  <title>ชาราโปวา หล่น 8 คนสุดท้าย เทนนิสวอร์ซอ โอเพ่น  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-22 13:09:55  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNzAyJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>ชาราโปวา หล่น 8 คนสุดท้าย <name>เทนนิสวอร์ซอ โอเพ่น</name></headline>
<lead>มาเรีย ชาราโปวา ตกรอบ 8 คนสุดท้าย <name>เทนนิสวอร์ซอ โอเพ่น</name> ที่โปแลนด์ ยอมรับเตรียมตัวเต็มที่แล้ว แต่ยังทำได้เพียงเท่านี้ จึงไม่อยากตั้งความหวังใน<name>ศึกเฟรนช์ โอเพ่น</name> มากนัก</lead>
<neck></neck>
<body><p><name>เทนนิสคอร์ตดิน รายการวอร์ซอ โอเพ่น</name> ที่โปแลนด์ มาเรีย ชาราโปวา อดีตนักเทนนิสหมายเลข 1 ของโลก ที่หยุดพักรักษาอาการบาดเจ็บไปนานเกือบ 10 เดือน และตกลงไปอยู่อันดับที่ 126 ของโลก ลงสนามรอบ 8 คนสุดท้าย และถูก อโลนา บอนดาเรนโก มือ39 ของโลก ชาวยูเครน หวดเอาชนะไป 2 เซตรวด 6-2 ทั้ง 2 เซต ทำให้ ชาราโปวา ตกรอบ</p>
<p>ภายหลังเกม ชาราโปวา อดีต<name head="แชมป์">แชมป์แกรนด์สแลม</name> 3 สมัย เผยว่า ก่อนลงแข่งขันรายการนี้ ตนพยายามเตรียมความพร้อมหลังพักรักษาอาการบาดเจ็บมาดีที่สุดแล้ว และจากนี้คงเดินทางเข้าปารีส เพื่อไปเตรียมสู้<name>ศึกเทนนิสเฟรนช์ โอเพ่น</name> ในสัปดาห์หน้า ซึ่งก็ไม่ได้หวังอะไรมาก เพราะเวลานี้คงไม่ใช่เวลาที่ตนจะตั้งความหวังอะไรได้</p>
<p>ส่วนคู่นี้ แอนน์ แก้วทะวงศ์ มืออันดับ 56 ของโลก จากสหราชอาณาจักร เชื้อสายลาว หวดเอาชนะ ยอนนา โอลารู จากโรมาเนีย 2 เซตรวด 6-0 และ 6-1 ทำให้ แอนน์ กลายเป็นนักหวดจากสหราชอาณาจักรคนแรกที่เข้ารอบรองชนะเลิศ <name>เทนนิส</name>บนเคลย์คอร์ตของ<name>ดับเบิลยูทีเอ ทัวร์</name> โดยจะพบกับ อโลนา บอนดาเรนโก และหากแอนน์ชนะ จะทำให้เธอเข้ารอบชิงชนะเลิศ<name>เทนนิสดับเบิลยูทีเอ ทัวร์</name> เป็นครั้งแรก
อีกคู่ ดาเนียลา ฮันตูโชวา มือวาง 6 จากสโลวาเกีย ต้องเล่นกับ คลารา ซาโกพาโลวา จากสาธารณรัฐเช็ก ถึง 3 เซต กว่าจะเอาชนะไป 2-1 เซต 6-3, 4-6 และ 6-4 ผ่านเข้ารอบรองชนะเลิศไปพบกับ อเลสซานดรา ดุลเกรู จากโรมาเนีย</p></body>
</news>
