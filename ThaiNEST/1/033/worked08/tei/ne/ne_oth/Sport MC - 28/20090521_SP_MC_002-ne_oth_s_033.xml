<teiHeader>
<fileDesc>
<titleStmt>
  <title>หลังเกมฟุตบอลยูฟ่า คัพ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 20:49:36  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjczJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>หลัง<name>เกมฟุตบอลยูฟ่า คัพ</name></headline>
<lead>กุนซือชัคเตอร์ โดเน็ตส์ค ออกมากล่าวชื่นชมนักเตะบราซิล หลังเป็นกำลังหลักให้ทีมคว้า<name head="แชมป์">แชมป์ยูฟ่า คัพ</name> ด้วยการเอาชนะเบรเมนไป 2 ประตูต่อ 1</lead>
<neck></neck>
<body><p>ทางด้านมีร์เชีย เชสคู ออกมาแสดงความยินดีกับผลงานของลูกทีม โดยเฉพาะผู้เล่นชาวบราซิล ที่มีส่วนสำคัญช่วยให้ ชัคเตอร์ คว้า<name head="แชมป์">แชมป์ยูฟ่า คัพ</name> ไปครองได้สำเร็จ โดยเกมดังกล่าว ชัคเตอร์ ได้ 2 ประตูจาก หลุยซ์ อาเดรียโน่ และ จ๊าดสัน 2 นักเตะชาวบราซิล รวมทั้งยังส่งผู้เล่นชาวบราซิลลงเล่นเป็นตัวจริงถึง 5 ราย คือ แฟร์นันดินโญ่, อิลซิลโญ, วิลเลี่ยน, อาเดรียโน่ และ จ๊าดสัน ซึ่งทั้งหมดมีอายุน้อยกว่า 25 ปีด้วย สำหรับเป้าหมายต่อไปของชัคเตอร์ โดเน็ตส์ค คือ<name>ยูฟ่าแชมเปียนส์ ลีก</name> ในฤดูกาลหน้า</p>
<p>ทางด้านโทมัส ชาฟ กุนซือ ของแวร์เดอร์ เบรเมน ระบุ ลูกทีมทำดีที่สุดแล้ว เพราะในช่วงต่อเวลาพิเศษ อะไรก็เกิดขึ้นได้ และการไม่มีนักเตะตัวหลักลงสนามหลายคนทำให้ทีมไม่แข็งแกร่งเท่าที่ควร</p>
<p>สำหรับบรรยากาศการชมการถ่ายทอดสดผ่านทางทีวีจอยักษ์ ที่กรุงเคียฟ ของยูเครน ค่อนข้างจะสนุกสนานและเร้าใจ รวมทั้งมีบรรยากาศของทีมชนะซึ่งแฟนบอลเหล่านี้บอกว่าชัคเตอร์ โดเน็ตส์ค ได้สร้างชื่อเสียงให้กับประเทศ เพราะถือเป็นทีมแรกที่คว้าถ้วยยุโรปได้สำเร็จ
ขณะที่เมืองเบรเมน ของเยอรมนี แฟนบอลก็ได้ชมการถ่ายทอดสด ผ่านทีวีจอยักษ์เช่นกัน แต่บรรยากาศก็เต็มไปด้วยความเศร้า อย่างไรก็ดี แฟนบอลเหล่านี้ยังจะตามเชียร์ทีมเบรเมนต่อไป เพราะเบรเมนมีคิวลงเตะรอบชิงชนะเลิศของ<name>ฟุตบอลเด เอฟ เบ โพคาล</name> กับเลเวอร์คูเซ่น ในวันที่ 30 พฤษภาคมนี้</p></body>
</news>
