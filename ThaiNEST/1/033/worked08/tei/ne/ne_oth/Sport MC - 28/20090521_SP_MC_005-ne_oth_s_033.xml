<teiHeader>
<fileDesc>
<titleStmt>
  <title>แมนนี่ ปาเกียว เลื่อนกำหนดเยือนไทยเป็น 25 พ.ค.นี้  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 13:55:39  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjUyJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>แมนนี่ ปาเกียว เลื่อนกำหนดเยือนไทยเป็น 25 พ.ค.นี้</headline>
<lead>แมนนี่ ปาเกียว เลื่อนกำหนดการเดินทางมาเยือนเมืองไทย จากเดิมที่กำหนดมาถึงในวันนี้ เป็นวันที่ 25 พ.ค. และมีคิวเข้าพบนายกรัฐมนตรีของไทยด้วย</lead>
<neck></neck>
<body><p>แมนนี่ ปาเกียว ยอดมวยโลกชาวฟิลิปปินส์ เลื่อนกำหนดการเดินทางมาเยือนเมืองไทย จากเดิมที่กำหนดไว้ในวันนี้ (21 พ.ค.) เป็นวันจันทร์ที่ 25 พ.ค. ในฐานะพรีเซนเตอร์หรือนักประชาสัมพันธ์ของเบียร์ “ซาน มิเกล” ซึ่งเป็นเครื่องดื่มยี่ห้อดังของฟิลิปปินส์ โดยกำหนดการใหม่จะเปิดโอกาสให้สื่อมวลชนไทยได้สัมภาษณ์ในเวลา 14.30-14.45 น. รวมระยะเวลาประมาณ 15 นาที ที่โรงแรมอินเตอร์คอนติเนนตัล
หลังจากนั้น แมนนี่ ปาเกียว ยังมีกำหนดการพิเศษขอเข้าพบนายอภิสิทธิ์ เวชชาชีวะ <name>นายกรัฐมนตรี</name>ของไทย ในเวลา 16.00 น. ที่ทำเนียบรัฐบาล เนื่องจากยอดมวยชาวตากาล็อกมีความประทับใจผู้นำของไทยเป็นการส่วนตัว จึงได้ทำเรื่องขอเข้าพบเป็นกรณีพิเศษ และทางสำนักนายกรัฐมนตรีก็ได้ตอบรับการมาเยือนของ แมนนี่ ปาเกียว ในครั้งนี้แล้วเช่นกัน ก่อนบินกลับด้วยเครื่องบินส่วนตัวทันที</p></body>
</news>
