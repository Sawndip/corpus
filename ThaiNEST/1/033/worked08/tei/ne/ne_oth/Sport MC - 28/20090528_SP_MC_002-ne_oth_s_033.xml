<teiHeader>
<fileDesc>
<titleStmt>
  <title>จอมพลังยุวชนไทยคว้าโควตาแข่งยูธโอลิมปิกเกมส์  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 12:59:40  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwOTg3Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>จอมพลังยุวชนไทยคว้าโควตาแข่ง<name>ยูธโอลิมปิกเกมส์</name></headline>
<lead></lead>
<neck></neck>
<body><p><name head="การแข่งขัน">การแข่งขันอีแกท</name> <name>ยกน้ำหนักยุวชนชิงแชมป์โลก ครั้งที่ 1</name> ที่จังหวัดเชียงใหม่ได้ปิดฉากลงอย่างเรียบร้อยเมื่อสุดสัปดาห์ที่ผ่านมา ด้วยความสำเร็จของจอมพลังยุวชนจากอิหร่านและจีน ที่ชนะเลิศคะแนนรวมชายและหญิง ได้ครอง<name head="ถ้วย">ถ้วยพระราชทานสมเด็จพระเทพรัตนราชสุดา ฯ สยามบรมราชกุมารี</name> หลังจากมีจอมพลังกว่า 700 คน จาก 61 ประเทศทั่วโลก เข้าร่วมแข่งขันในรายการนี้ เนื่องจากเป็นการแข่งขันคัดเลือกตัวรายการใหญ่ที่สุด ไปแข่งขัน<name>ยูธโอลิมปิกเกมส์</name> ที่สิงคโปร์ ในปีหน้า เพราะมีโควตาให้ทุกชาติแย่งชิงกันถึง 47 ที่นั่ง จากทั้งหมด 110 ที่นั่ง ที่จะได้ไปแข่งขันที่สิงคโปร์ ซึ่งในครั้งนี้จอมพลังยุวชนชายหญิงทีมชาติไทยทั้ง 15 คน ที่ถือเป็นนักกีฬาหน้าใหม่สำหรับเวทีระดับโลก สามารถคว้ามาได้ 2 เหรียญทอง 3 เหรียญเงิน 7 เหรียญทองแดง โดยทีมหญิง สามารถคว้าอันดับที่ 3 ส่วนทีมชายคว้าอันดับที่ 8 ทำให้ทีมชาติไทย คว้าโควตาไปแข่งขัน<name>ยูธโอลิมปิกเกมส์</name> ปีหน้า ที่สิงคโปร์ เต็ม 4 ที่นั่ง คือ ชาย 2 หญิง 2 ซึ่งความสำเร็จในครั้งนี้ นายกสมาคมยกน้ำหนักสมัครเล่นแห่งประเทศไทย ยอมรับว่าดีใจที่นักกีฬาทำได้ตามเป้า แต่ยังมีจุดบกพร่องที่นักกีฬาตกกลับไปแก้ไข โดยเฉพาะสภาพจิตใจที่ยังไม่นิ่งเมื่ออยู่ในสภาวะความกดดัน</p>
<p>ระยะเวลาอีกประมาณ 1 ปี ก่อนที่<name>ยูธโอลิมปิกเกมส์</name> ที่สิงคโปร์ จะเปิดฉากขึ้นในเดือนสิงหาคม 2553 คงต้องเป็นการบ้านที่สต๊าฟโค้ชทีมชาติไทยต้องกลับไปแก้ไขจุดบกพร่องที่เกิดขึ้น เพื่อให้จอมพลังยุวชนทีมชาติไทยได้มีโอกาสลุ้นเหรียญที่สิงคโปร์ เพราะนักกีฬาที่คว้าเหรียญในครั้งนี้มีหลายคนที่จะไม่ได้ไปแข่งขันด้วยเนื่องจากอายุเกินกำหนด</p>
<p>แต่อีกสิ่งหนึ่งนอกจากความสำเร็จของนักกีฬาไทยที่ให้ผ่านพ้นไปโดยไม่พูดถึงไม่ได้ นั่นคือความสำเร็จในการจัดแข่งขัน โดยเฉพาะการเฝ้าระวังการติด<name head="เชื้อ">เชื้อไข้หวัดใหญ่สายพันธุ์ใหม่ 2009</name> ที่ตลอดระยะเวลานับตั้งแต่วันที่ 17 พฤษภาคม ที่นักกีฬาชุดแรกเดินทางเข้ามายังประเทศไทย จนกลับประเทศของตนเองเมื่อวันที่ 26 พฤษภาคมที่ผ่านมา ไม่มีการตรวจพบผู้ติดเชื้อ ซึ่งน่าจะทำให้ภาพลักษณ์ของประเทศไทยกลับมาดูดีต่อสายตาชาวโลก และน่าจะทำให้นักท่องเที่ยวต่างชาติเชื่อมั่นกับสถานการณ์และการเฝ้าระวังโรคนี้ของประเทศไทย.</p></body>
</news>
