<teiHeader>
<fileDesc>
<titleStmt>
  <title>โรงงานยาสูบมอบเงินหนุนสมาคมว่ายน้ำฯ 45 ล้านบาท  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 13:48:49  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjUxJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>โรงงานยาสูบมอบเงินหนุนสมาคมว่ายน้ำฯ 45 ล้านบาท</headline>
<lead>โรงงานยาสูบ สนับสนุนสมาคมว่ายน้ำฯ 45 ล้าน<name>บาท</name> เพื่อสานฝันทวงความเป็นเจ้าสระอาเซียนกลับคืนมา</lead>
<neck></neck>
<body><p>นางจันทิมา สิริแสงทักษิณ <name>ประธานกรรมการอำนวยการโรงงานยาสูบ</name> เป็นประธานมอบเงินสนับสนุนให้กับสมาคมว่ายน้ำแห่งประเทศไทย ภายใต้โครงการ “1 สมาคมกีฬา 1 รัฐวิสาหกิจ” ที่โรงงานยาสูบ โดยมี ดร.ศักดิ์ชาย พิทักษ์วงศ์ <name>เลขาธิการสมาคมว่ายน้ำฯ</name> เป็นผู้รับมอบ โดยโรงงานยาสูบสนับสนุนเป็นระยะเวลา 3 ปี ตั้งแต่ปี 2552-2554 เป็นเงินปีละ 15 ล้าน<name>บาท</name> รวม 45 ล้าน<name>บาท</name> มี “น้องอุ้ม” ณัชฐานันตร์ จันทร์กระจ่าง เจ้าของ 4 <name head="เหรียญทอง">เหรียญทองซีเกมส์ ครั้งที่ 24</name> นำเพื่อนนักว่ายน้ำทีมชาติไทยร่วมเป็นสักขีพยานด้วย
<p>นางจันทิมา กล่าวว่า การสนับสนุนของโรงงานยาสูบ เพื่อพัฒนานักกีฬาว่ายน้ำของไทยให้นำชื่อเสียงมาสู่ประเทศชาติ ซึ่งจะสร้างความภาคภูมิใจให้กับคนไทย และคาดหวังว่า ฉลามหนุ่มและเงือกสาวไทยจะทำผลงานได้ดี ทวงความเป็นเจ้าสระของอาเซียน ใน<name>ซีเกมส์ ครั้งที่ 25</name> ที่สาธารณรัฐประชาธิปไตยประชาชนลาว ปลายปีนี้</p>
<p>ด้าน ดร.ศักดิ์ชาย กล่าวว่า สมาคมฯ จะนำเงินที่ได้ไปพัฒนานักกีฬาว่ายน้ำ เพื่อสร้างผลงานระดับชาติ และจะสร้างกระแสให้เยาวชนไทยหันมาออกกำลังกายด้วยกีฬาว่ายน้ำมากขึ้น ส่วนเป้าหมายเจ้าสระ<name>ซีเกมส์</name>ยังไม่มั่นใจ แต่จะพยายามทำผลงานให้ดีกว่า<name>ซีเกมส์</name>ครั้งที่ผ่านมา
สำหรับ<name>ซีเกมส์</name>ที่ จ.นครราชสีมา ว่ายน้ำไทยคว้ามาได้ 5 เหรียญทอง จาก ณัชฐานันตร์ จันทร์กระจ่าง คนเดียว 4 เหรียญทอง และอีก 1 เหรียญทอง ได้จาก ฐานวัฒน์ ธนากรวรเกียรติ.</p></body>
</news>
