<teiHeader>
<fileDesc>
<titleStmt>
  <title>แข้งลาวชุดซีเกมส์ขออุ่นแข้งกับทีมนครพนม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:43:13  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=173403  </bibl>
</sourceDesc>
</fileDesc>
</teiHeader>
<news>
<headline>แข้งลาว<name head="ชุด">ชุดซีเกมส์</name>ขออุ่นแข้งกับทีมนครพนม</headline>
<lead>สมาคมฟุตบอลลาว ส่งเทียบเชิญ นครพนม ชุดลุย<name>ศึกฟุตบอลลีกภูมิภาค ดิวิชั่น 2</name> ไปเตะอุ่นเครื่องกัน ที่สนามกีฬาสุวรรณเขต สปป.ลาว 10 มิ.ย.นี้ สานสัมพันธ์มิตรภาพระหว่าง 2 ประเทศริมฝั่งโขง</lead>
<neck></neck>
<body><p>นายวิมล กาญจนะ <name>อุปนายกสมาคมฟุตบอลแห่งประเทศไทย</name> ในฐานะ<name>ประธานคณะกรรมการจัดการแข่งขัน</name> <name>ฟุตบอลอาชีพลีกภูมิภาค ดิวิชั่น 2</name> เปิดเผยว่า หนึ่งในนโยบายสำคัญของ<name>ฟุตบอลลีกภูมิภาค</name> คือการเชื่อมสัมพันธ์กับประเทศเพื่อนบ้าน ซึ่งถือว่าสอดคล้องกับนโยบายรัฐบาล ของนายอภิสิทธิ์ เวชชาชีวะ นายกรัฐมนตรี</p>
<p>ทั้งนี้ ในเดือนหน้า วันที่ 10 มิ.ย. สมาคมฟุตบอลลาว ได้ส่งเทียบเชิญทีมจังหวัดนครพนม ชุดลุย<name>ศึกฟุตบอลลีกภูมิภาค ดิวิชั่น 2</name> ไปเตะอุ่นเครื่องกัน ที่สนามกีฬาสุวรรณเขต สปป.ลาว เพื่อเป็นการกระชับสัมพันธ์ของทั้ง 2 ชาติ ไทย-ลาว โดยจะมีผู้บริหารระดับสูงจากจังหวัดมุกดาหาร จังหวัดนครพนม และสมาคมฟุตบอลแห่งประเทศไทย ข้ามฝั่งโขงไปร่วมชมด้วย</p>
<p>นายแพทย์ อลงกต มณีกาศ <name>ประธานสโมสรนครพนม</name> กล่าวว่า นับเป็นเรื่องน่ายินดีทีทีมจังหวัดนครพนม จะได้เดินทางไปอุ่นเคื่องกับทีมชาติลาว<name head="ชุด">ชุดซีเกมส์</name> ซึ่งจะเป็นประโยชน์อย่างมากในแง่ของมิตรภาพระหว่าง 2 ประเทศโดยใช้ฟุตบอลเป็นสื่อ และนับเป็นอีกก้าวหนึ่งของการร่วมมือกันระหว่างประเทศไทย-ลาว</p></body>
</news>
