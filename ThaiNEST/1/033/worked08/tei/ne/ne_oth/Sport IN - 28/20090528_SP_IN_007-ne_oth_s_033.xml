<teiHeader>
<fileDesc>
<titleStmt>
  <title>โด้ จวกแท็คติกป๋าไม่เวิร์ค  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 08:15:14  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=173422  </bibl>
</sourceDesc>
</fileDesc>
</teiHeader>
<news>
<headline>โด้ จวกแท็คติกป๋าไม่เวิร์ค</headline>
<lead>คริสเตียนโน โรนัลโด ปีกจอมสับทีมชาติโปรตุเกสเก็บอารมณ์ความผิดหวังเอาไว้ไม่อยู่ จวกแท็คติกของอเล็กซ์เฟอร์กูสัน ไม่เวิร์ค ทำอะไรก็ผิดพลาดไปหมด ขณะที่ริโอ เฟอร์ดินานด์ ปราการหลังกัปตันทีมออกมายอมรับผิดในความผิดพลาดของแนวรับ</lead>
<neck></neck>
<body><p>ความพ่ายแพ้ของแมนเชสเตอร์ ยูไนเต็ด ต่อบาร์เซโลนา 0-2 ในการชิงชนะเลิศ<name>ยูฟ่า แชมเปี้ยนส์ลีก</name> ทำเอาคริสเตียนโน โรนัลโด ปีกจอมสับชาวโปรตุกีสของทีมผีแดง ที่ผิดหวังสุดๆ เก็บอารมณ์ไม่อยู่ ออกมาวิจารณ์แท็คติกของกุนซือเล็กซ์ เฟอร์กูสันที่ใช้รับมือบาร์เซโลนา ว่าไม่ดี สู้บาร์ซ่าไม่ได้เลย</p>
<p>"เราเล่นทีแค่ 10 นาทีแรก หลังจากนั้นเกมทั้งหมดตกเป็นของบาร์เซโลนาทั้งหมด เราเล่นไม่ดี,แท็คติกก็ไม่ดี ทุกๆอย่างผิดพลาดไปหมด" โรนัลโด กล่าว
ขณะที่ ริโอ เฟอร์ดินานด์ ปราการหลังกัปตันทีม ก็ออกมายอมรับความผิดพลาดของตนเองและแนวรับว่าสมควรถูกตำหนิ ที่ปล่อยให้บรรดาซูเปอร์สตาร์ของบาร์เซโลนาหลุดเข้าไปเล่นงาน เอ็ดวิน ฟาน เดอ ซาร์ ง่ายเกินไป</p>
<p>ด้านเซอร์ อเล็กซ์ เฟอร์กูสัน <name head="กุนซือ">กุนซือแมนเชสเตอร์ ยูไนเต็ด</name> ก็ออกมาแสดงสปิริต ผ่านสกายสปอร์ต ว่า บาร์เซโลนา เป็นทีมที่ดีกว่าและคู่ควรกับการคว้า<name head="แชมป์">แชมป์ยูฟ่า</name> <name head="แชมป์">แชมเปียนส์ ลีก</name> อย่างแท้จริง</p>
<p>"หากดูตามรูปเกม ถือว่าเราแพ้ให้กับทีมที่ยอดเยี่ยมที่สุดอย่างแท้จริง และเราเองก็ไม่ได้อยู่ในฟอร์มที่ดีที่สุดด้วย ประตูแรกถือเป็นจุดเปลี่ยนสำคัญของเกม ซึ่งทำให้เราเล่นได้อย่างลำบากมากขึ้น" เฟอร์กูสัน กล่าว</p>
<p>ล่าสุด คริสเตียโน โรนัลโด ปีทีมชาติโปรตุเกสของแมนเชสเตอร์ ยูไนเต็ด ออกมาทำปากดีอีกครั้งแล้ว หลังจากหลุดว่า อาจจะไม่ได้เล่นในถิ่นโอลด์แทร็ฟฟอร์ดแล้ว หลังเกมที่ทีมผีแดงพลาดท่าให้กับบาร์เซโลนา ในการชิงชนะเลิศ<name>ยูฟ่าแชมเปี้ยนส์ลีก</name> ที่กรุงโรม</p>
<p>การพูดครั้งนี้ของโรนัลโด เกิดขึ้นในระหว่างที่นักข่าวของเอพี ถามเขาว่า อนาคตจะยังคงอยู่กับปีศาจแดง หรือ จะย้ายทีมในฤดูกาลหน้า ซึ่งปีกโปรตุเกสตอบว่า "ผมไม่รู้"
แม้ว่า โรนัลโด จะออกมาบอกใบ้ว่าอาจจะอำลาทีมปีศาจแดงในซัเมอร์นี้ แต่ ณ เวลานี้ก็ยังไม่อาจฟันธงได้ว่าจะย้าย หรือไม่ย้าย แม้ว่าฟลอเรนติโน เปเรซ ว่<name>าประธานสโมสรรีล มาดริด</name> จะให้ความสนใจอยากได้ตัวไปร่วมทีม แต่บรรดาทีมงาน ทั้งฮอร์เก บัลดาโน และ ซีเนอดีน ซีดาน ซึ่งได้รับการคาดหมายว่าจะกลับมาร่วมงานกับทีมชุดขาวในฐานะที่ปรึกษาของเปเรซ ต่างชื่นชอบ และอยากได้ ฟรองค์ ริเบรี่ ของบาเยิร์น มาร่วมทีมมากกว่า จึงอาจจะยกเลิกแผนการ ไปล่าตัวริเบรีแทน</p></body>
</news>
