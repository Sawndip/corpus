<teiHeader>
<fileDesc>
<titleStmt>
  <title>เงินโด๊ปกองทุน เบิกจ่าย25พ.ค.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo11230552&sectionid=0114&day=2009-05-23  </bibl>
</sourceDesc>
</fileDesc>
</teiHeader>
<news>
<headline>เงินโด๊ปกองทุน เบิกจ่าย25พ.ค.</headline>
<lead></lead>
<neck></neck>
<body><p>นายชุมพล ศิลปอาชา <name>รัฐมนตรีว่าการกระทรวงการท่องเที่ยวและกีฬา</name> เป็นประธานประชุมคณะกรรมการติดตามเร่งรัดพัฒนาการกีฬาและนันทนาการ โดยมีนายบรรหาร ศิลปอาชา ประธานที่ปรึกษาคณะกรรมการติดตามเร่งรัดพัฒนาการกีฬาและนันทนาการ เข้าร่วมประชุม ที่กระทรวงการท่องเที่ยวและกีฬา เมื่อวันที่ 22 พฤษภาคม สรุปสาระสำคัญดังนี้ </p>
<p>นายกนกพันธุ์ จุลเกษม <name>ผู้ว่าการการกีฬาแห่งประเทศไทย (กกท.)</name> รายงานความคืบหน้าโครงการ "1 กีฬา 1 รัฐวิสาหกิจ" ว่า สมาคมกีฬา 57 สมาคมต้องการเข้าร่วมโครงการ แต่มีเพียง 19 สมาคมเท่านั้นที่ส่งแผนปฏิบัติงาน 3 ปี จนถึงโอลิมปิคเกมส์ ค.ศ.2012 รวมเงินสนับสนุน 8 สมาคมกีฬาจาก 8 รัฐวิสาหกิจทั้งสิ้น 459.5 ล้าน<name>บาท</name></p>
<p>นายบรรหารเร่งรัดให้กองทุนพัฒนาการกีฬาแห่งชาติดำเนินการมอบเงินรางวัลแก่นักกีฬาและสมาคมจากการแข่งขันระหว่างปี 2550-2551 ที่ล่าช้ามากว่า 2 ปีแล้ว รวมกว่า 30 ล้าน<name>บาท</name> เพราะการที่นักกีฬาไปร้องเรียน<name>นายกรัฐมนตรี</name>ถือว่าเป็นเรื่องที่เสียชื่อ</p>
<p>นายกนกพันธุ์ชี้แจงว่า เงินดังกล่าวพร้อมจะจ่ายให้นักกีฬาในวันที่ 25 พฤษภาคมนี้ เพราะได้เบิกงบประมาณจากกรมบัญชีกลาง และเซ็นเช็คไว้แล้ว ขอให้นักกีฬาและเจ้าหน้าที่มารับที่ฝ่ายการคลัง กกท.ได้ในวันดังกล่าว</p>
<p>นายชุมพลกล่าวหลังประชุมว่า พร้อมสนับสนุนให้จัดตั้งมหาวิทยาลัยกีฬาแห่งประเทศไทย แต่อยากให้มหาวิทยาลัยกีฬามีเพียงที่เดียวเพื่อพัฒนากีฬาโดยเฉพาะ ไม่ใช่เพิ่มการเรียนการสอนคณะอื่นๆ เข้ามาภายหลังและไม่ควรขยายสาขาออกไปเหมือนมหาวิทยาลัยราชภัฏและวิทยาลัยอาชีวะในต่างจังหวัด</p>
<p>"ผมว่าเป็นเรื่องที่ดีแต่ต้องเอาโครงสร้างการบริหารมาพิจารณากันก่อน ถ้าจำกัดการเรียนการสอนเป็นแค่เรื่องกีฬาได้จะดีมาก ควรจะส่งเสริมอย่างยิ่ง" นายชุมพลกล่าว</p></body>
</news>
