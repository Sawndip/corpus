<teiHeader>
<fileDesc>
<titleStmt>
  <title>�ฟาร์ท� ปัดข่าวลืออยากซบ �สิงห์บลูส์�  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-30 20:27:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000036149  </bibl>
</sourceDesc>
</fileDesc>
</teiHeader>
<news>
<headline>ปิงปองลุ้น"แป๋ว" แบ่งทอง<name>ซีเกมส์</name></headline>
<lead></lead>
<neck></neck>
<body><p>นายณัฐวุฒิ เรืองเวส <name>เลขาธิการสมาคมเทเบิลเทนนิสแห่งประเทศไทย</name> เปิดเผยว่า สมาคมจัดทำแผนการเตรียมนักปิงปองทีมชาติไทยเพื่อเข้าร่วมแข่งขัน<name>กีฬาซีเกมส์ ครั้งที่ 25</name> ที่ลาวเป็นเจ้าภาพ ระหว่างวันที่ 9-18 ธันวาคม 2552 เรียบร้อยแล้ว โดยสมาคมคัดเลือก 5 นักปิงปองตัวยืนร่วมทีม ประกอบด้วย ภาคภูมิ สงวนสิน, ภุชงค์ สงวนสิน, ชัยศิษฎ์ ชัยทัศน์, นันทนา คำวงศ์ และอนิศรา เมืองสุข </p>
<p>นายณัฐวุฒิกล่าวต่อว่า สมาคมกำหนดเป้าหมายใน<name>ซีเกมส์ ครั้งที่ 25</name> ไว้ชัดเจนว่าขอแบ่ง 1 เหรียญทองจาก 7 เหรียญทองที่กำหนดชิงชัย โดยหวังจากชายเดี่ยว หรือหญิงเดี่ยว และเพื่อสร้างโอกาสให้ทีมปิงปองไทยใน<name>ซีเกมส์ ครั้งที่ 25</name> สร้างผลงานเป็นไปตามเป้าหมาย สมาคมวางแผนส่งนักปิงปองทั้ง 5 คนร่วมแข่งขันปิงปองชิง<name head="แชมป์">แชมป์โลก 2009</name> ที่ญี่ปุ่น ระหว่างวันที่ 27 เมษายน-5 พฤษภาคมนี้ หลังจากนั้นนันทนาจะเดินทางไปเล่นอาชีพที่ประเทศเยอรมนีกับสโมสรฮันโนเวอร์ 96 ช่วงเดือนสิงหาคม ซึ่งช่วงดังกล่าวสมาคมจะส่งนักปิงปองที่เหลืออีก 4 คนรวมกับปรียกัญญ์ เตรียมโพธิ์ เข้าร่วมแข่งขันชิง<name head="แชมป์">แชมป์เอเชีย 2009</name> ที่อินเดีย ช่วงเดือนพฤศจิกายน ก่อนจะกลับมาต่อด้วย<name>ซีเกมส์ ครั้งที่ 25</name> ทันที</p>
<p>"แป๋ว (นันทนา) ได้โอกาสเก็บตัวซ้อม และแข่งขันโปรทัวร์ที่เยอรมนี 4 เดือนก่อนมาแข่ง<name>ซีเกมส์</name> ถือว่าค่อนข้างพร้อม ถ้าไม่เจ็บซะก่อน แต่โชคร้ายคือ ในประเภทหญิงเดี่ยวมีกระดูกชิ้นโตขวางอยู่คือ ลิ เจีย เหว่ย มือ 2 ของโลกจากสิงคโปร์ แต่ไม่ใช่ว่าไม่มีโอกาส หากมีสมาธิกับเกมดีๆ ก็อาจมีเซอร์ไพรส์ได้เช่นกัน" นายณัฐวุฒิกล่าว</p></body>
</news>
