<teiHeader>
<fileDesc>
<titleStmt>
  <title>"แทมมี่"มีสิทธิเจอแชมป์รอบ2"เฟร้นช์"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo05230552&sectionid=0114&day=2009-05-23  </bibl>
</sourceDesc>
</fileDesc>
</teiHeader>
<news>
<headline>"แทมมี่"มีสิทธิเจอแชมป์รอบ2<name>"เฟร้นช์"</name></headline>
<lead></lead>
<neck></neck>
<body><p><name>เทนนิสแกรนด์สแลม "เฟร้นช์ โอเพ่น"</name> ที่จะเปิดฉากในวันที่ 25 พฤษภาคมนี้ ที่โรล็องด์ การ์โรส ประเทศฝรั่งเศส ประกาศผลประกบคู่ออกมาแล้ว เมื่อวันที่ 22 พฤษภาคม โดยรอบแรก แทมมารีน ธนสุกาญจน์ มืออันดับ 51 ของโลก จะพบกับกามิลล์ แป็ง จากฝรั่งเศส ที่จอดป้ายรอบแรกมาตลอด ซึ่งทั้งคู่เคยพบกัน 2 ครั้งบนฮาร์ดคอร์ต และต่างชนะมาคนละครั้ง หากแทมมี่ผ่านไปได้มีสิทธิพบกับ "แชมป์เก่า" เอน่า อิวาโนวิช มือ 8 ของรายการจากเซอร์เบียในรอบสองด้วย</p>
<p>ขณะที่ 2 พี่น้องตระกูลวิลเลียมส์ มีสิทธิเจอกันเองในรอบชิง เนื่องจากทั้งเซเรน่าและวีนัสอยู่คนละสายกัน ส่วนดินาร่า ซาฟิน่า มือ 1 โลกชาวรัสเซียพบกับ แอนน์ เขียวทะวง นักหวดอังกฤษเชื้อสายลาว </p>
<p>ด้านฝ่ายชายรอบแรก "แชมป์เก่า" ราฟาเอล นาดาล มือ 1 โลกจากสเปน เจอนักหวดจากรอบคัดเลือก แต่รอบสามอาจพบกับเลย์ตัน ฮิววิตต์ อดีตมือ 1 โลกจากออสเตรเลีย ส่วนโรเจอร์ เฟเดอเรอร์ มือ 2 จากสวิตเซอร์แลนด์ พบกับอัลเบร์โต้ มาร์ติน นักหวดสเปนในรอบแรก</p>
<p>ด้านผลเทนนิสอุ่นเครื่องรายการต่างๆ รอบก่อนรองชนะเลิศ เมื่อวันที่ 21 พฤษภาคม</p>
<p><name>"แอ็งแตร์นาซิองโนซ์ เดอ สตาร์สบูร์ก"</name> ที่ฝรั่งเศส อายุมิ โมริตะ (ญี่ปุ่น) ชนะ ส่วย เผิง (3-จีน) 7-5, 6-2 วิคตอรีย่า คูตูโซว่า (ยูเครน) ชนะ สเตฟานี่ โกอ็อง-อโลโร่ (ฝรั่งเศส) 7-5, 6-1 ลูซี่ ฮราเดชก้า (เช็ก) ชนะ คริสติน่า บาร์รอส (เยอรมนี) 6-3, 7-6(2) อราวาน เรอเซ (ฝรั่งเศส) ชนะ โมนิก้า นิคูเลสคู (โรมาเนีย) 0-6, 6-1, 6-2</p>
<p> <name>"วอร์ซอว์ โอเพ่น"</name> ที่โปแลนด์ ดานีล่า ฮันตูโชว่า (6-สโลวะเกีย) ชนะ คลาร่า ซาโคปาโลว่า (เช็ก) 6-3, 4-6, 6-4 อโลน่า บอนดาเรนโก้ (8-ยูเครน) ชนะ มาเรีย ชาราโพว่า (รัสเซีย) 6-2, 6-2 แอนน์ เขียวทะวง (อังกฤษ) ชนะ ไอโอน่า ราลูก้า โอลารู (โรมาเนีย) 6-0, 6-1 อเล็กซานด้า ดัลเกรู (โรมาเนีย) ชนะ กาลิน่า วอสโคโบเอว่า (คาซักสถาน) 6-1, 7-5</p>
<p><name>"ออสเตรียน โอเพ่น"</name> ที่ออสเตรีย มิฮาอิล ยูซนี่ (7-รัสเซีย) ชนะ เจอร์เก้น เมลเซอร์ (2-ออสเตรีย) 6-4, 6-4 กิเยร์โม่ การ์เซีย-โลเปซ (สเปน) ชนะ วิคเตอร์ ฮาเนสคู (3-โรมาเนีย) 6-2, 6-2 ฌูเลียง บองเนอโต (ฝรั่งเศส) ชนะดาเนียล โคลเลอเรอร์ (ออสเตรีย) 6-2, 6-4(5), 6-0 ออสการ์ เอร์นานเดซ (สเปน) ชนะ ฮวน อิ๊กนาซิโอ เชล่า (อาร์เจนตินา) 6-4, 6-4</p>
<p><name>"เวิลด์ทีม คัพ</name>" ที่เยอรมนี รอบแบ่งกลุ่ม แข่งแบบพบกันหมดในกลุ่ม กลุ่มสีแดง สหรัฐ ชนะ ฝรั่งเศส 2-1</p></body>
</news>
