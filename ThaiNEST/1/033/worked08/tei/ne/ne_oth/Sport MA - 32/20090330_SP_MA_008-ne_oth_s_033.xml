<teiHeader>
<fileDesc>
<titleStmt>
  <title>"ประหยัด"รองแชมป์ลุ้นแข่งมาสเตอร์สต่อ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo08300352&sectionid=0114&day=2009-03-30  </bibl>
</sourceDesc>
</fileDesc>
</teiHeader>
<news>
<headline>"ประหยัด"รองแชมป์ลุ้นแข่ง<name>มาสเตอร์ส</name>ต่อ</headline>
<lead></lead>
<neck></neck>
<body><p>ประหยัด มากแสง ซึ่งออกรอบในอันดับ 15 ร่วม เร่งเครื่องทำ 8 อันเดอร์พาร์ 64 ในวันสุดท้ายของ<name>กอล์ฟเอเชี่ยนทัวร์</name> <name>"แบล๊ค เมาท์เท่น มาสเตอร์ส"</name> ที่สนามแบล๊ค เมาท์เท่น กอล์ฟ คลับ อ.หัวหิน จ.ประจวบคีรีขันธ์ เมื่อวันที่ 29 มีนาคม แต่ผลงานรวม 15 อันเดอร์พาร์ 273 ยังไล่โยฮัน เอ๊ดฟอร์ส โปรสวีเดนไม่ทัน ได้แค่รองแชมป์รับเงินรางวัล 54,250 <name>เหรียญสหรัฐ</name> (1.89 ล้าน<name>บาท</name>) ส่วนเอ๊ดฟอร์สคว้าแชมป์ไปครองที่ 17 อันเดอร์พาร์ 271 รับเงินรางวัล 79,250 <name>เหรียญสหรัฐ</name> (2.85 ล้าน<name>บาท</name>) ทำให้ประหยัดยังต้องลุ้นว่าจะคว้าสิทธิไปแข่ง<name>กอล์ฟเมเจอร์</name> <name>"เดอะ มาสเตอร์ส</name>" ในเดือนหน้าได้หรือไม่ ซึ่งหากอันดับโลกยังติดอยู่ในอันดับ 50 ตามเดิมจะเป็นครั้งที่สองที่โปรวัย 43 ได้ลงเล่นในรายการนี้ หลังเคยได้รับเชิญให้ลงแข่งที่สนามออกัสต้า เมื่อปีที่แล้ว </p>
<p>ส่วนผลงานโปรไทยคนอื่น อันดับ 5 ร่วม ธงชัย ใจดี และชัพชัย นิราช 13 อันเดอร์พาร์ 275, อันดับ 15 ร่วม พรหม มีสวัสดิ์ และกิรเดช อภิบาลรัตน์ 10 อันเดอร์พาร์ 278 / อันดับ 37 ร่วม ปวิธ ตั้งกมลประเสริฐ และเชาวลิต ผลาผล 5 อันเดอร์พาร์ 283 / อันดับ 42 ร่วม ปริยะ ชุณหสวัสดิกุล 4 อันเดอร์พาร์ 284 / อันดับ 51 ร่วม ถาวร วิรัตน์จันทร์ 2 อันเดอร์พาร์ 286 / อันดับ 60 ร่วม นำโชค ตันติโภคากุล อีเว่นพาร์ 288 / อันดับ 63 ร่วม สมเกียรติ ศรีสง่า 1 โอเวอร์พาร์ 289 / อันดับ 67 ร่วม พิจิตร เพชรเกษม 2 โอเวอร์พาร์ 290</p></body>
</news>
