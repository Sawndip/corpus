<teiHeader>
<fileDesc>
<titleStmt>
  <title>แมนฯยูโอดค่าตัว"เตเวซ"แพงเกิน  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo01280552&sectionid=0114&day=2009-05-28  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>เดวิด กิลล์ <name>ประธานบริหารสโมสรแมนเชสเตอร์ ยูไนเต็ด</name> กล่าวถึงการเจรจาต่อสัญญากับคาร์ลอส เตเวซ <name head="กองหน้าทีม">กองหน้าทีมชาติอาร์เจนตินา</name>ว่า หากปีศาจแดงต้องการเซ็นสัญญากับเตเวซก็ต้องทำตามเงื่อนไขสัญญายืมตัวเมื่อปี 2007 คือจ่ายเงินถึง 25.5 ล้าน<name>ปอนด์</name> (1,402.5 ล้าน<name>บาท</name>) ซึ่งด้วยสภาพเศรษฐกิจในขณะนี้ คงต้องบอกว่าเป็นราคาที่ค่อนข้างสูงอยู่สักหน่อย อย่างไรก็ตาม ไม่ได้หมายความว่าแมนฯยูจะไม่ยอมจ่ายเพราะต้องคิดด้วยว่าสโมสรอื่นๆ ก็อาจจะสู้ราคาเช่นกัน ซึ่งเป็นประเด็นที่ต้องพิจารณาให้ละเอียดรอบคอบ
อีกด้านหนึ่ง ไรอัน กิ๊กส์ ดารานักเตะรุ่นเก๋าของปีศาจแดงพยายามหว่านล้อมให้คริสเตียโน่ โรนัลโด้ เล่นในถิ่นโอลด์แทรฟฟอร์ดต่อไป หลังจากมีข่าวว่า โรนัลโด้เผยกับคนใกล้ชิดว่า<name>เกมยูฟ่า แชมเปี้ยนส์ลีก</name> นัดชิงชนะเลิศ กับบาร์เซโลน่า เมื่อวันที่ 27 พฤษภาคม ถือเป็นเกมสุดท้ายที่ลงเล่นให้แมนฯยูแล้ว กิ๊กส์กล่าวว่าโรนัลโด้พิสูจน์ตัวเองว่าเป็นสุดยอดนักเตะของโลกตลอด 2 ปีที่ผ่านมา ซึ่งเป็นผลงานการเล่นให้ปีศาจแดงทั้งสิ้น จึงมองไม่เห็นเหตุผลที่จะย้ายทีมแต่อย่างใด</p></body>
</news>
