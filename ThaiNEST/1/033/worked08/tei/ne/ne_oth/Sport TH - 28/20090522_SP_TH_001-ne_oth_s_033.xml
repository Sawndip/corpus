<teiHeader>
<fileDesc>
<titleStmt>
  <title>'แทมมี่' ประเดิมชนเจ้าถิ่นหวด เฟรนช์ โอเพน  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-22 22:15:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7820  </bibl>
</sourceDesc>
</fileDesc>
</teiHeader>
<news>
<headline>'แทมมี่' ประเดิมชนเจ้าถิ่นหวด <name>เฟรนช์ โอเพน</name></headline>
<lead>�แทมมี่� แทมมารีน ธนสุกาญจน์ ต้องดวลกับ คามิลลี แปง นักหวดเจ้าถิ่นที่เป็นมือต่ำกว่า ในรอบแรก ประเภทหญิงเดี่ยว <name>ศึกเทนนิสแกรนด์สแลมคอร์ตดิน �เฟรนช์ โอเพ่น�</name> หากผ่านได้โอกาสที่รอบ 2 จะต้องเจองานช้างกับ �แชมป์เก่า� อนา อิวาโนวิช เต็ง 8 ของรายการจากเซอร์เบียค่อนข้างแน่ ขณะที่ ดินารา ซาฟิน มือ 1 ของโลก ต้องประเดิมสนามกับ แอนเน เขียวธวงศ์ ลูกครึ่งลาว-อังกฤษ ด้านฝ่ายชาย ราฟาเอล นาดาล แชมป์เก่า 4 สมัยซ้อน และเต็ง 1 ของรายการ ได้เคี้ยวขนมในรอบแรก เมื่อเจอแค่นักเทนนิสที่มาจากรอบคัดเลือก</lead>
<neck></neck>
<body><p>วันนี้ (22 พ.ค.)? ความเคลื่อนไหว<name>ศึกเทนนิสแกรนด์สแลมคอร์ตดิน �เฟรนช์ โอเพ่น�</name> ซึ่งเป็น<name>แกรนด์สแลม</name>รายการที่ 2 ของปี ซึ่งจะชิงชัยกันระหว่างวันที่ 25 พ.ค.-8 มิ.ย. ที่สังเวียนโรลังด์ การ์โรส์ ในกรุงปารีส ประเทศฝรั่งเศส ล่าสุดฝ่ายจัดการแข่งขันได้ประกาศผลการประกบคู่รอบแรกออกมาเป็นที่เรียบร้อย แล้ว โดยในประเภทหญิงเดี่ยว �แทมมี่� แทมมารีน ธนสุกาญจน์ นักหวดสาวมือ 1 ของไทย ที่ปัจจุบันเป็นมือ 51 ของโลก จะต้องลงประเดิมสนามพบกับ คามิลลี แปง นักหวดมือ 109 ของโลกจากฝรั่งเศษ หากชนะได้จะผ่านเข้ารอบ 2 ไปรอพบผู้ชนะระหว่าง �แชมป์เก่า� อนา อิวาโนวิช มือวางอันดับที่ 8 ของรายการจากเซอร์เบีย หรือ ซารา เออร์รานี จากอิตาลีต่อไป</p>
<p>สำหรับสถิติที่ผ่านมา แทมมารีน เคยเจอกับ คามิลลี แปง มาแล้ว 2 ครั้ง ผลัดกันแพ้ชนะคนละครั้ง โดยครั้งล่าสุดสาวไทยเป็นฝ่ายเอาชนะไปได้ 2-0 เซต ในรอบ 16 คนสุดท้าย <name head="รายการ">รายการ เจแปน โอเพ่น</name> ที่ประเทศญี่ปุ่น เมื่อปีที่แล้ว</p>
<p>สำหรับผลการประกบคู่รอบแรกของมือวางอันดับที่ 1-10 ทั้งประเภทชายเดี่ยวและหญิงเดี่ยว มีดังนี้ ประเภทชายเดี่ยว ราฟาเอล นาดาล (มือ1,สเปน) พบ นักเทนนิสที่มาจากรอบคัดเลือก โรเจอร์ เฟเดเรอร์ (มือ2,สวิตเซอร์แลนด์) พบ อัลเบอร์โต มาร์ติน (สเปน) แอนดี เมอร์เรย์ (มือ3,สหราชอาณาจักร) พบ ฮวน อิกนาซิโอ เชลา (อาร์เจนตินา) โนวัค ยอโควิช (มือ4,เซอร์เบีย) พบ นิโคลัส ลาเพนติ (เอกวาดอร์) ฮวน มาร์ติน เดล ปอโตร (มือ5,อาร์เจนตินา) พบ มิเชล ลอดรา (ฝรั่งเศส) แอนดี ร็อดดิก (มือ6,สหรัฐฯ) พบ โรเมน โจอัว (ฝรั่งเศส) จิลล์ส ซิมง (มือ7,ฝรั่งเศส) พบ เวย์น โอเดสนิค (สหรัฐฯ) เฟอร์นันโด เบอร์ดาสโก (มือ8,สเปน) พบ ฟลอรอง เซอร์รา (ฝรั่งเศส) โจ วิลฟรีด ซองก้า (มือ9,ฝรั่งเศส) พบ จูลิยง เบเนตู (ฝรั่งเศส) และนิโคไล ดาวิเดนโก (มือ10,รัสเซีย) พบ สเตฟาน คูเบค</p>
<p>ประเภทหญิงเดี่ยว รอบแรก ดินารา ซาฟินา (มือ1,รัสเซีย) พบ แอนเน เขียวธวงศ์ (สหราชอาณาจักร) เซเรนา วิลเลียมส์ (มือ2,สหรัฐฯ) พบ คลารา ซาโคปาโลวา (สาธารณรัฐเช็ก) วีนัส วิลเลียมส์ (มือ3, สหรัฐฯ) พบ เบธานี แมตเทค แซนด์ส (สหรัฐฯ) เอลินา ดิเมนเทียวา (มือ4,รัสเซีย) พบ นักเทนนิสที่มาจากรอบคัดเลือก เยเลนา แยนโควิช (มือ5, เซอร์เบีย) พบ เปตรา เชตคอฟสกา (สาธารณรัฐเช็ก) เวรา ซาโวนาเรวา (มือ6,รัสเซีย) พบ โอลกา โกวอร์ทโซวา (เบลารุส) สเวตลานา คุซเนตโซวา (มือ7,รัสเซีย) พบ แคลร์ เฟเออร์เตียน (ฝรั่งเศส) อนา วิวาโนวิช (มือ8,เซอร์เบีย) พบ ซารา เออร์รานี (อิตาลี) วิคตอเรีย อาซาเรนกา (มือ9,เบลารุส) พบ โรเบอร์ตา วินชี (อิตาลี) และคาโรไลน์ วอซเนียคกี (มือ10,เดนมาร์ก) พบ เวรา ดูเชวีนา (รัสเซีย)</p></body>
</news>
