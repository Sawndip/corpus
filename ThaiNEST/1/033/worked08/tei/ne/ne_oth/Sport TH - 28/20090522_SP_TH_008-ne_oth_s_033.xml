<teiHeader>
<fileDesc>
<titleStmt>
  <title>ชลบุรี ลั่นถล่ม อาร์แบค หวังยึดจ่าฝูงบอลโต๊ะเล็ก  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-22 23:30:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7837  </bibl>
</sourceDesc>
</fileDesc>
</teiHeader>
<news>
<headline>ชลบุรี ลั่นถล่ม อาร์แบค หวังยึดจ่าฝูงบอลโต๊ะเล็ก</headline>
<lead>ชลบุรี บลูเวฟ ที่เพิ่งเปลี่ยนโค้ชเตรียมไล่ล่าจ่าฝูงคืน โดยจะลงซดกับม.รัตนบัณฑิต (อาร์ แบค) <name>ไทยแลนด์ฟุตซอลลีก 2009</name> วันอาทิตย์ที่ 24 พ.ค.นี้ ที่ห้างแฟชั่นไอส์แลนด์</lead>
<neck></neck>
<body><p><name>ไทยแลนด์ฟุตซอลลีก 2009</name> วันอาทิตย์ที่ 24 พ.ค.นี้ ที่ห้างแฟชั่นไอส์แลนด์ คู่เอก ชลบุรี บลูเวฟ ที่เพิ่งเปลี่ยนโค้ชเตรียมไล่ล่าจ่าฝูงคืนโดยจะลงซดกับม.รัตนบัณฑิตย์ (อาร์ แบค) ขณะที่ ทีโอทีจะโซ้ยกับสุราษฎร์ธานี เป็น 2 เกมที่จะถ่ายทอดสดทาง ทรูวิชั่น คู่อื่นๆ ท่าเรือปะทะราชนาวี,แคท เทเลคอม จ่าฝูงเจอบ๊วย ม.ศรีปทุม ส่วน ฟัลเกา เจรจาล้มแล้วเจ้าตัวไม่สนค่าตัว 1 ล้าน </p>
<p>�<name>Thailand Futsal League 2009</name>� วันอาทิตย์ที่ 24 พ.ค.นี้ เป็นการเตะแมตช์ที่ 13 มีฟาดแข้ง 6 คู่ ที่ห้องไอส์แลนด์ ฮอลล์ ชั้น 3 ศูนย์การค้าแฟชั่น ไอส์แลนด์ รามอินทรา โดยในตารางอันดับล่าสุดนั้น แคท เทเลคอม นำเป็นจ่าฝูงแข่ง 12 นัด มี 29 แต้ม อันดับสองเป็นของ ชลบุรี บลูเวฟ มี 26 แต้ม อันดับสาม ไอแอม สปอร์ต มี 26 แต้ม เช่นกันแต่ลูกได้เสียเป็นรองชลบุรี อันดับสี่ ทีโอที มี 23 แต้ม อันดับห้ากรุงเทพมหานคร มี 18 แต้ม อันดับหก ราชนาวีมี 15 แต้ม</p>
<p>ส่วนท้ายตาราง ม.ศรีปทุม นอนบ๊วยมี 7 แต้ม รองบ๊วย นนทบุรี 8 แต้ม ม.รัตนบัณฑิตย์มี 10 แต้ม ถัดมาเป็น สุราษฎร์ฯ 12 แต้ม บางกอกกล๊าส 13 แต้ม และท่าเรือ 14 แต้ม ซึ่งสถานการณ์ทั้งการลุ้นแชมป์นั้นน่าติดตาม แต่กลุ่มตกชั้นที่จะมี 2 ทีมก็เริ่มลุ้นกันสนุกเพราะทีมท้ายตารางแต้มได้กระเตื้องขึ้นมาเป็นลำดับ</p>
<p>สำหรับ โปรแกรมการถ่ายทอดสดทางทรูวิชั่นจะถ่ายในคู่ที่ 4 ระหว่าง ทีโอที กับสุราษฎร์ธานี และคู่ที่ห้า ชลบุรี บลูเวฟ พบ ม.รัตนบัณฑิตย์ <name head="ทีม">ทีมทีโอที</name>ที่เพิ่งจะปล่อย เสริมพันธ์ คุ้มถิ่นแก้ว และ ปริญญา ปั้นดี สองผู้เล่นทีมชาติออกไปแต่ก็ได้ตัวดีๆอย่าง วิวัฒน์ รอดสุข จากท่าเรือ และ เดชา สร้างดี จากบางกอกกล๊าส เข้ามา โชว์ฟอร์มได้ไม่เลวในเกมล่าสุดที่ไล่ตีเสมอชลบุรี 3-3 ซึ่งเดชา ก็สามารถยิงประตูได้เลยด้วย แต่แต้มก็เริ่มโดน 3 ทีมนำทิ้งห่าง เกมนี้ต้องเน้นเป็นพิเศษหากจะร่วมสังฆกรรมลุ้นแชมป์ โดยคู่แข่งอย่าง สุราษฎร์ธานี กำลังมีปัญหาภายในที่ผู้เล่นตัวเก่งย้ายออกไป 2 ราย ขณะที่ตัวอื่นๆก็ไม่มีความสุขกำลังขอย้ายเพิ่มเติมล่าสุดจึงโดน ม.ศรีปทุมทีมบ๊วยถล่มไป 7-2</p>
<p>คาดว่าเกมนี้ทีโอทีจะชนะสุราษฎร์ฯได้ 2 ประตูขึ้นไป เพราะปัญหาการเงินในทีมสุราษฎร์ฯชลบุรี บลูเวฟ เกมนี้ต้องการ 3 แต้ม และลุ้นให้ แคท เทเลคอม แพ้ หากอยากจะกลับไปนำจ่าฝูง ในทีมได้มีการเปลี่ยนแปลงโค้ชไปตั้งแต่เกมที่แล้ว โดย วิศาล ไหมวิจิตร เข้ามาแทน คำรณ สำราญพันธ์ พร้อมกับได้ผู้เล่นใหม่มา 2 รายคือ เศรษฐกรชัย ชื่นตา ประตูทีมชาติจากกทม.กับ นที ธุศิริ จากสุราษฎร์ เป็นทีมชาติชุดเยาวชน</p>
<p>ส่วนทาง ม.รัตนบัณฑิตย์ที่คุมโดย รักษ์พล สายเนตรงาม สต๊าฟฟ์ทีมชาติเกมล่าสุดโชว์ฟอร์มสดเฉือนชนะนนทบุรี 4-3 หนีรองบ๊วยไปได้ เกมนี้หากชนะก็มีโอกาสแซงสุราษฎร์ฯขึ้นไปอยู่อันดับ 9 น่าจะสู้เต็มที่ แต่ด้วยตัวผู้เล่นของชลบุรีที่เหนือกว่าและจะได้ ภาณุวัฒน์ จันทา กับ เอกพงศ์ สุรัตน์สว่าง พ้นโทษแบนกลับมา จะช่วยให้ชลบุรีเอาชนะไปได้แต่อาจจะไม่ห่างชั้นนัก โดยเลกแรกชลบุรีชนะมา 7-2</p>
<p>คู่อื่นๆที่น่าสนใจ ม.ศรีปทุม ทีมบ๊วยจะพบกับ แคท เทเลคอม จ่าฝูง ซึ่ง ม.ศรีปทุมที่เพิ่งชนะสุราษฎร์ฯ 7-2 สภาพทีมดีขึ้นมาเยอะ แม้แคท จะมีศักดิ์ศรี จ่าฝูง แต่คงจะชนะ ม.ศรีปทุมไม่ขาด โดยตัวผู้เล่นขาดค่อนข้างสมบูรณ์นำทีมโดยดาวเตะบราซิลอย่าง ดาซูซ่า นักเตะผิวหมึก กับ โรเจอริโอ้ ซ้ายตีนระเบิด อีกคู่ ท่าเรือพบ นนทบุรี,กรุงเทพมหานครพบราชนาวีและบางกอกกล๊าสพบไอแอมสปอร์ต</p>
<p>ด้านความคืบหน้าเกี่ยวกับ ฟัลเกา ของบราซิลที่ แคท เทเลคอม ประสานงานอยากได้ตัวนั้น �บิ๊กป๋อม�อดิศักดิ์ เบญจศิริวรรณ <name>ประธานจัดการแข่งขันฟุตซอลลีก</name>เผยว่า ฟัลเกาและผู้จัดการส่วนตัว ไม่พอใจกับค่าเหนื่อยเพียง 1 ล้าน<name>บาท</name> ในการเดินทางมาประเทศไทยดูจะไม่คุ้มสำหรับเขา ได้มีการเรียกร้องเพิ่มเติม แต่แคท มีความสามารถจ่ายได้เพียง 1 ล้าน<name>บาท</name> ดังนั้น เรื่องฟัลเกาจึงน่าจะจบแค่นี้ แต่แคท ก็เล็งนักเตะอื่นๆที่ค่าตัวถูกกว่าเอาไว้อย่าง ซามซาอี ของอิหร่านเป็นต้น</p></body>
</news>
