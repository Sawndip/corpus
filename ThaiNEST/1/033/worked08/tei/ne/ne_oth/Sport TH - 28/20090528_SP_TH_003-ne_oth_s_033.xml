<teiHeader>
<fileDesc>
<titleStmt>
  <title>เทอร์รี กร้าวขอแชมป์เอฟเอ เพื่อ'ฮิดดิงค์'  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 14:23:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/9075  </bibl>
</sourceDesc>
</fileDesc>
</teiHeader>
<news>
<headline>เทอร์รี กร้าวขอ<name head="แชมป์">แชมป์เอฟเอ</name> เพื่อ'ฮิดดิงค์'</headline>
<lead>จอห์น เทอร์รี <name head="กัปตันทีม">กัปตันทีม เชลซี</name> เผยว่า เขาต้องการที่จะคว้า<name head="แชมป์">แชมป์ เอฟเอ คัพ</name> ให้ได้เพื่อของของขวัญอำลาให้แก่ กุส ฮิดดิงค์ ที่จะลาออกหลังจบเกมนี้...</lead>
<neck></neck>
<body><p>สำนักข่าวต่างประเทศรายงานวันนี้ (28 พ.ค.) จอห์น เทอร์รี กองหลังทีมชาติอังกฤษ และ<name head="กัปตันทีม">กัปตันทีม "สิงห์บลู "เชลซี</name> ต้องการที่จะคว้า<name head="แชมป์">แชมป์ เอฟเอคัพ</name> ให้ได้ เพื่อเป็นของอำลาให้กับ กุส ฮิดดิงค์ กุนซือชาวดัตช์ ที่จะอำลาทีมหลังจบฤดูกาล</p>
<p>ฮิดดิงค์ จะอำลาตำแหน่ง<name head="กุนซือทีม">กุนซือ ทีม "สิงห์บลู"</name> หลังจบเกมนัดชิงชนะเลิศ <name>เอฟเอ คัพ</name> ที่จะพบกับ <name>"ทอฟฟี่สีน้ำเงิน" เอฟเวอร์ตัน</name> ในคืนวันเสาร์ที่ 30 พ.ค. โดยจะกลับไปคุมทีมชาติรัสเซีย
ผู้เล่นหลายๆคนในทีม และแฟนบอลพยายามที่จะทำให้ กุนซือชาวดัตช์ เปลี่ยนการตัดสินใจเพื่อที่จะให้คุมทีมต่อ แต่เทอร์รีก็ยอมรับว่านักเตะทุกคนต้องเคารพในการตัดสินใจของ ฮิดดิงค์</p>
<p>"ตอนนี้พวกเราไม่ได้คิดถึงว่าใครจะมาคุมทีมต่อจาก ฮิิดดิงค์ ตอนนี้เราเพียงแค่ตั้งสมาธิใน<name>เกมเอฟเอ คัพ</name> รอบชิงชนะเลิศเท่านั้น<name head="กัปตันทีม">"กัปตันทีมเชลซี</name> กล่าว</p>
<p>"ในตอนนี้ พวกเราไม่รู้ว่าใครจะมาคุมทีมต่อจากเขา แต่ที่แน่ๆในตอนนี้ เราต้องให้ความเคารพในตัว ฮิดดิงค์ และทำหน้าที่ของเราให้ดีที่สุด" ปราการหลัง<name head="ทีมชาติ">ทีมชาติอังกฤษ</name> กล่าว</p>
<p>เทอร์รี กล่าวอีกว่า นักเตะทุกคนในทีมล้วนเข้าใจถึงการตัดสินใจลาออกจากตำแหน่งในครั้งนี้ แต่ทุกคนก็ต้องการให้เขาอยู่ที่นี่ต่อ</p>
<p>"เพื่อนร่วมทีมของผมทุกคนต่างเข้าใจว่าทำไมเขาถึงไป ซึ่งทุกคนก็ยอมรับการตัดสินใจของเขา และวิธีที่ดีที่สุดที่นักเตะจะแสดงออกได้เพื่อเขาก็คือ คว้า<name head="แชมป์">แชมป์เอฟเอ คัพ</name> ให้ได้" จอห์น เทอร์รี กล่าว</p></body>
</news>
