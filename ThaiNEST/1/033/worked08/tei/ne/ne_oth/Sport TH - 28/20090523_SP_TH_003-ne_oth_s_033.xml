<teiHeader>
<fileDesc>
<titleStmt>
  <title>'เคซีย์' รับยังเล่นพลาดเยอะ แม้นำห่าง2สโตรก  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 04:01:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7863  </bibl>
</sourceDesc>
</fileDesc>
</teiHeader>
<news>
<headline>'เคซีย์' รับยังเล่นพลาดเยอะ แม้นำห่าง2สโตรก</headline>
<lead>พอล เคซีย์ โปรกอล์ฟชาวอังกฤษ  รับยังต้องปรับปรุงฟอร์มการหวด  แม้จะทำผลงานขึ้นนำ ใน<name head="การแข่งขัน">การแข่งขันกอล์ฟ ยูโรเปียนทัวร์</name>  <name head="รายการ">รายการ บีเอ็มดับเบิ้ลยู พีจีเอ แชมเปียนชิพ</name> ที่เมือง เซอร์เรย์ ประเทศอังกฤษ</lead>
<neck></neck>
<body><p>สำนักข่าวต่างประเทศรายงานวานนี้ (22 พ.ค.)? ว่า  พอล เคซีย์ โปรกอล์ฟชาว อังกฤษ  ยังไม่พอใจฟอร์มตัวเอง แม้จะทำผลงานขึ้นนำ ใน<name head="การแข่งขัน">การแข่งขันกอล์ฟ ยูโรเปียนทัวร์ </name> <name head="รายการ">รายการ บีเอ็มดับเบิ้ลยู พีจีเอ แชมเปียนชิพ</name> ที่สนาม เวนท์เวิร์ธ คลับ ที่เมือง เซอร์เรย์ ประเทศอังกฤษ</p>
<p>ก้านเหล็กมือ 7 ของโลก โชว์วงสวิงเยี่ยม ตีเพิ่มมาถึง 5 อันเดอร์  67 ในการหวดวันที่ 2 ทำให้ทำสกอร์รวม 2 วัน เป็น 8 อันเดอร์พาร์ 136 จากผลงาน 4 เบอร์ดี ในหลุมที่ 2, 9,?10, 12, 2 อีเกิลส?์ ในหลุมที่ 4 ,13 และเสีย 3 โบกี ในหลุมที่ 3, 14 และ 17 และมีสกอร์นำอันดับ 2 อยู่ 2 สโตรก ด้วยกัน</p>
<p>อย่างไรก็ตาม เคซีย์ วัย 31 ปี ยังไม่เหลิงกับผลงานของตัว โดยกล่าวหลังจบการแข่งขันรอบสองว่า "ผมอาจจะขึ้นนำห่างอยู่ 2 สโตรกในวันนี้ แต่ยังมีความข้อผิดพลาดอยู่หลายอย่างเหมือนกัน ซึ่งมันค่อนข้างหงุดงิดใจอยู่ไม่น้อย"
</p>
<p>"ผมเคยเจอการเล่นที่ยากลำบากที่นี่  มีบางหลุมที่น่ากลัว แต่ความเปลี่ยนแปลงหลายๆ อย่าง หลังจากเป็นพาร์เนอร์กับ เออร์นี เอลล์ ทำให้ผมมีทางเลือกมากขึ้น และหลายปีที่ผ่านมา ก็ทำให้ผมเริ่มคุ้นชินกับสนาม" โปรกอล์ฟชาวผู้ดี กล่าว</p>
<p>สำหรับผู้ชนะใน<name>ทัวร์นาเมนต์</name>นี้ จะได้รับเงินรางวัลสูงถึง 670,000 <name>ปอนด์</name> (หรือประมาณ 36.4 ล้าน<name>บาท</name>) ซึ่งหาก เคซีย์ คว้าแชมป์ได้ ก็จะย่ิงการันตีสิทธิ์ของเขาในการเข้าร่วม<name>ศึก "ดูไบ เวิลด์ แชมเปียนชิพ"</name> ซึ่งเป็น<name head="รายการ">รายการ ยูโรเปียน ทัวร์</name> รายการสุดท้ายของปี ที่จะคัดเลือกเฉพาะนักกอล์ฟ 60 อันดับแรกเข้าร่วมการแข่งขัน มากยิ่งขึ้น </p>
<p>นอกจากนี้ ยังมีความเป็นไปได้ว่า หาก เคซีย์ ซิวแชมป์รายการที่ 3 ในปีนี้ให้กับตัวเองได้สำเร็จ บนสนาม เวนท์เวิร์ธ คลับ หลังจบการแข่งขัน เขาก็อาจขยับจากอันดับ 7 ขึ้นไปอยู่อันดับ 3 ของโลก ตามหลัง ไทเกอร์ วูดส์ และ ฟิล มิคเกลสัน ซึ่งเป็นหมายเลข 1 และ 2 ตามลำดับ
</p></body>
</news>
