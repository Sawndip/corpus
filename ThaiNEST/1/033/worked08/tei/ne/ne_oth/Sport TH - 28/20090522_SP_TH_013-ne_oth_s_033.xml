<teiHeader>
<fileDesc>
<titleStmt>
  <title>รีดร่วมทัพสิงโต เฒ่าลุยแข้งฟุตบอลอาวุโสโลก  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-22 20:40:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7807  </bibl>
</sourceDesc>
</fileDesc>
</teiHeader>
<news>
<headline>รีดร่วมทัพสิงโต เฒ่าลุยแข้งฟุตบอลอาวุโสโลก</headline>
<lead><name>ศึกฟุตบอลอาวุโสชิงแชมป์โลก</name>ที่กำลังจะระเบิดแข้งระหว่างวันที่ 25 -30 พ.ค.ที่อุดรธานีสุดคึกคัก  "ปีเตอร์ รีด -เบิร์ด ธงไชย"ตอบรับเข้าร่วมสร้างสรสันกับการแข่งขันฟุตบอลรายการนี้ด้วย...</lead>
<neck></neck>
<body><p>วันนี้ (22 พ.ค.)นายเทพพิทักษ์ จันทร์สุเทพ <name>ประธานคณะกรรมการการจัดการแข่งขันฟุตบอลอาวุโสชิงแชมป์โลก ครั้งที่ 4</name> ที่กำลังจะระเบิดแข้งกันขึ้นในสัปดาห์หน้า ระหว่างวันที่ 25 -30 พฤษภาคมนี้ ที่จังหวัดอุดรธานี ได้เปิดเผยว่า ขณะนี้ได้รับแจ้งรายชื่อ นักฟุตบอลทีมชาติอังกฤษเรียบร้อยแล้ว ปรากฏว่ามีชื่อของ ปีเตอร์ รีด อดีตนักเตะทีมชาติอังกฤษของสโมสรเอฟเวอร์ตัน ซึ่งขณะนี้รับหน้าที่หัวหน้าสต๊าฟโค้ชทีมชาติไทยร่วมอยู่ด้วย ซึ่งคาดว่าถ้าไม่มีปัญหาเรื่องเวลาตรงกัน ปีเตอร์ รีด จะนำชาติอังกฤษลงพบกับทีมชาติไทยในนัดเปิดสนามวันที่ 25 พฤษภาคม เวลา 16.00 น. ณ สนามกีฬากลางจังหวัดอุดรธานี</p>
<p>นอกจากนี้นายเทพพิทักษ์ ยังเผยต่อไปว่า นับเป็นเรื่องที่น่ายินดีที่ �พี่เบิร์ด� ธงไชย แมคอินไตย ศิลปินชื่อดัง พรีเซ็นเตอร์ของ การท่องเที่ยวแห่งประเทศไทย (ททท.) ได้เข้ามาร่วมกับการแข่งขันฟุตบอลรายการนี้ด้วย โดยมอบลูกฟุตบอลจำนวน 250 ลูก ให้กับผู้ที่เข้าชมการแข่งขันทุกวันๆละ 50 ลูก พร้อมลายเซ็นของดารานักฟุตบอลชาติต่างๆ และหากไม่มีคิวรัดตัว �พี่เบิร์ด�ธงไชย อาจจะบินไปมอบลูกฟุตบอลให้กับเด็กๆ ใน<name head="โครงการ">โครงการฟุตบอลฟอร์ คิดส์</name> ที่จะ มีในตอนเช้าของวันพฤหัสที่ 28 พฤษภาคมด้วย จึงเชื่อแน่ว่า<name head="การแข่งขัน">การแข่งขันฟุตบอลอาวุโสชิงแชมป์โลก ครั้งที่ 4</name> ที่จังหวัดอุดรธานี ในปีนี้ จะประสพความสำเร็จด้านคนดูอย่างแน่นอน และคาดว่าน่าจะมีนักท่องเที่ยวทั้ง<name head="ชาว">ชาวไทย</name>และชาวต่างประเทศ และเวียนเข้ามาที่จังหวัดอุดรธานีไม่น้อยกว่า 100,000 คน</p></body>
</news>
