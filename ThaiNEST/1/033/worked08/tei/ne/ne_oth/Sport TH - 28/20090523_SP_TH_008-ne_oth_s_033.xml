<teiHeader>
<fileDesc>
<titleStmt>
  <title>ยูฟ่า ตั้งข้อหา ดร็อก-โบซิงวา โทษฐานด่าเปา  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 01:52:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7849  </bibl>
</sourceDesc>
</fileDesc>
</teiHeader>
<news>
<headline><name>ยูฟ่า</name> ตั้งข้อหา ดร็อก-โบซิงวา โทษฐานด่าเปา</headline>
<lead></lead>
<neck></neck>
<body><p>สำนักข่าวต่างประเทศรายงานวานนี้ (22 พ.ค.) ว่า สหพันธ์ <name>ฟุตบอลยุโรป (ยูฟ่า)</name> ตั้งข้อหาประพฤติตัวไม่เหมาะสมกับ  ดิดิเยร์ ดร็อกบา และ โชเซ โบซิงวา สองเพื่อนร่วมทีมเชลซี จากกรณีระเบิดอารมณ์ด่ากราดใส่ ทอม เฮนนิง โอเฟรโบ ผู้ตัดสินชาวนอร์เวย์ หลังจบเกมที่เปิดบ้านเสมอ บาร์เซโลน่า 1-1 ใน<name>ศึก ยูฟ่า แชมเปี้ยนส์ ลีก</name> รอบรองชนะเลิศ นัดสอง เมื่อวันพุธที่ 6 พ.ค. ที่ผ่านมา ซึ่งส่งผลให้ "สิงห์บลู" ตกรอบตามกฎประตูทีมเยือนในที่สุด
ดร็อกบา และผองเพื่อนทีม "สิงโตน้ำเงินคราม" เข้าไปรุมรอบ โอเฟรโบ พร้อมกับแสดงพฤติกรรมไม่เหมาะสม ในช่วงหลังจบเกม เนื่องจากอดรนทนไม่ไหวที่  ท่านเปาจากแดนพระอาทิตย์เที่ยงคืน ตัดสินค้านสายตาในหลายๆ จังหวะ โดยเฉพาะการปฏิเสธไม่ให้จุดโทษกับทีมเจ้าบ้านถึง 4 ครั้งด้วยกัน แต่ที่เฮี้ยวสุดก็เห็นจะเป็นการที่ ดร็อกบา ด่ากราด โอเฟรโบ ผ่านกล้องโทรทัศน์ที่กำลังถ่ายทอดสดอยู่</p>
<p>นอกจากนั้น <name>ยูฟ่า</name> ยังตั้งข้อหาสโมสร เชลซี โทษฐานที่ไม่สามารถควบคุมนักเตะของตัวเอง และปล่อยให้แฟนบอลขว้างปาสิ่งของลงมาในสนามอีกด้วย โดยคณะกรรมการฝ่ายระเบียบวินัยของสหพันธ์ฟุตบอลยุโรป จะพิจารณาความผิดในวันพุธที่ 17 มิ.ย. นี้ ซึ่งอาจส่งผลให้นักเตะโดนแบนจาก <name>แชมเปี้ยนส์ ลีก</name> ขณะที่สโมสรก็อาจถูกลงโทษให้เล่นในสนามที่ไม่มีคนดู</p>
<p>องค์กรลูกหนังยุโรป ออกมาแถลงว่า "สโมสรถูกตั้งข้อหากับพฤติกรรมที่ไม่เหมาะสมของผู้เล่นของพวกเขาและไม่สามารถควบคุมการขว้างปาสิ่งของจากแฟนบอลของพวกเขาได้ ขณะที่ ดร็อกบา และ โบซิงวา ถูกตั้องข้อหาจากการที่ไม่มีน้ำใจเป็นนักกีฬา ในการเข้าไปต่อว่า ผู้ตัดสิน ด้วยการพูดที่หยาบคาบ"</p></body>
</news>
