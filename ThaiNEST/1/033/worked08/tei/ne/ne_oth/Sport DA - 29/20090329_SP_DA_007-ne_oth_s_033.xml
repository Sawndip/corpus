<teiHeader>
<fileDesc>
<titleStmt>
  <title>ผ่าตัดโอลิมปิคไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-29 10:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194741&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ผ่าตัด<name>โอลิมปิคไทย</name></headline>
<lead>'บิ๊กจา'ยังหนุน'บิ๊กอ๊อด'ให้เป็นประธานสมัยที่ 3</lead>
<neck></neck>
<body><p>"บิ๊กอ๊อด"พล.อ.ยุทธศักดิ์ ศศิประภา <name>ประธานคณะกรรมการโอลิมปิคแห่งประเทศไทยฯ</name> เปิดเผยถึงการที่ คณะกรรมการโอลิมปิคฯ จะมีการประชุมสมัชชาใหญ่สามัญ ประจำปี 2551 ครั้งที่ 1/2552 ในวันที่ 30 มี.ค.นี้ เวลา 10.00 น. ที่โรงแรมเรดิสัน โดยมีวาระสำคัญ คือ การเลือกตั้งคณะกรรมการบริหารฯ และ<name>ประธานโอลิม ปิคฯ</name> คนใหม่ว่า การเลือกตั้งกรรมการบริหารฯ ประจำปี 2552-2556 จะมีผู้มีสิทธิลงคะแนนเสียง 46 คน ประกอบด้วย สมาคมกีฬา 33 สมาคม, ผู้ทรงคุณวุฒิ 10 คน <name>ไอโอซีเมมเบอร์</name> 1 (ดร.ณัฐ อินทรปาณ) และผู้แทนชมรมอดีต<name head="นักกีฬา">นักกีฬาโอลิมปิกเกมส์</name> 2 คน (เกษราภรณ์ สุตา, สมจิตร จงจอหอ)</p>
<p>สำหรับวิธีการเลือกตั้งนั้น จะให้ผู้มีสิทธิ 46 คน เสนอชื่อกรรมการบริหาร 23 คน รวมกับ<name>ไอโอซีเมมเบอร์</name> 1 คน และชมรมอดีต<name head="นักกีฬา">นักกีฬาโอลิมปิก</name> 1 คน รวมเป็น 25 คน ก่อนที่คณะกรรมการบริหารฯ ทั้ง 25 คน จะมาประชุมเพื่อเลือก<name>ประธานโอลิมปิคฯ</name>, รองประธาน 6  คน, เลขาธิการฯ และเหรัญญิก อีกครั้ง หากไม่มีอะไรติดขัดจะมีการเลือกผู้ดำรงตำแหน่งต่าง ๆ     ในวันที่ 30 มี.ค. ทันที ซึ่งหลังจากเลือกกรรมการบริหารแล้ว ยังจะมีวาระเลือกตั้งผู้ทรงคุณวุฒิ  หรือบุคคลผู้มีประสบการณ์ด้านกีฬา 10 คน เป็นสมาชิกสามัญสมัชชาใหญ่ คณะกรรมการ    โอลิมปิคฯ อีกด้วย</p>
<p>พล.อ.ยุทธศักดิ์ กล่าวต่อว่า หากได้รับความไว้วางใจให้เป็นประธานอีกครั้งก็จะถือเป็นสมัยสุดท้ายเพราะถือว่าทำหน้าที่มาพอสมควรแล้ว พร้อมกันนี้ก็ได้เตรียมนโยบายใหม่ ๆ ที่จะนำเข้ามาปรับปรุงการทำงานไว้คร่าว ๆ แล้ว ได้แก่ การปรับปรุงการมอบหมายงานของ<name>โอลิม ปิคฯ</name> ในกรรมาธิการฝ่ายต่าง ๆ ในรูปแบบใหม่ โดยงานในส่วนไหนที่ดำเนินไปด้วยดีมีประสิทธิภาพก็จะต้องทำต่อไป แต่ส่วนใดที่ไม่ดีก็จะยุบ ซึ่งกรรมการบริหารทุกท่านจะต้องมีหน้าที่ในกรรมาธิการชุดต่าง ๆ และจะต้องทำงานอย่างมีประสิทธิภาพด้วย ประการต่อมาจะมีการปรับปรุงกฎ ธรรมนูญ ข้อบังคับของคณะกรรมการโอลิม ปิคฯ บางส่วนให้มีความเหมาะสมและสอดคล้องกับสถานการณ์ของโลก และประการสำคัญก็คือกรรมการบริหารทุกท่านที่ได้รับเลือกเข้ามาจะต้องมีส่วนในการนำเสนอนโยบายให้กับคณะกรรมการโอลิมปิคฯ ชุดใหม่ด้วย</p>
<p>ทางด้าน “บิ๊กจา” พล.ต.จารึก อารีราชการัณย์ <name>รองประธาน</name>และ<name>เลขาธิการคณะกรรมการ โอลิมปิคแห่งประเทศไทยฯ</name> กล่าวว่า การเลือกตั้งครั้งนี้ไม่มีอะไรน่าหนักใจ ทุกอย่างจะดำเนินไปตามระเบียบ ซึ่งก็ขึ้นอยู่กับสมาชิกว่าจะออกเสียงเลือกใคร แต่ตอนนี้ไม่มีข่าวว่ามีกลุ่มใดลงสมัครแข่งขัน แต่ส่วนตัวขอยืนยันว่าจะสนับสนุน พล.อ.ยุทธศักดิ์ ศศิประภา เป็นประธานสมัยที่ 3 ส่วนตัวหากได้รับหน้าที่อีกครั้งก็จะทำงานเป็นครั้งสุดท้าย หลังทุ่มเทกับงานกีฬามากว่า 40 ปี สำหรับเงินของ<name>โอลิมปิคไทย</name> หลังปิดบัญชีล่าสุดมี 160 ล้าน<name>บาท</name> นั้น เงินทั้งหมดจะเก็บไว้ใช้จ่ายในกิจกรรมของ<name>โอลิมปิคฯ</name> โดยเฉพาะการสนับสนุนกีฬาความหวังคว้าเหรียญรางวัลใน<name head="กีฬา">กีฬาโอลิมปิกเกมส์</name> ซึ่งหลังจากเลือกตั้งเสร็จสิ้นจะทำรายละเอียดพร้อมรายชื่อคณะกรรมการชุดใหม่ ให้กับคณะกรรมการโอลิมปิกสากล (ไอโอซี) รับทราบตามระเบียบภายใน 7 วัน อย่างไรก็ตาม ยังไม่ได้รับแจ้งจากไอโอซี ว่าจะส่งสักขีพยานมาในวันเลือกตั้งหรือไม่.
</p></body>
</news>
