<teiHeader>
<fileDesc>
<titleStmt>
  <title>บิ๊กโอลิมปิคไทยเข้าคารวะขอพร'ป๋าเปรม'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:54:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200421&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>บิ๊ก<name>โอลิมปิคไทย</name>เข้าคารวะขอพร'ป๋าเปรม'</headline>
<lead></lead>
<neck>คณะกรรมการโอลิมปิคแห่งประเทศไทย ในพระบรมราชูปถัมภ์ นำโดย พล.อ.ยุทธศักดิ์ ศศิประภา <name>ประธานฯ</name>, พล.ต.จารึก อารีราชการัณย์ <name>รองประธาน</name>และ<name>เลขาธิการฯ</name> พร้อมด้วยคณะกรรมการบริหารชุดใหม่ ได้เข้าคารวะเพื่อขอพรและรับโอวาทจาก “ป๋าเปรม” พล.อ. เปรม ติณสูลานนท์ ประธานองคมนตรีและรัฐ บุรุษ ในฐานะประธานกิตติมศักดิ์ คณะกรรมการโอลิมปิคแห่งประเทศไทยฯ ที่บ้านพักสี่เสาเทเวศร์ เมื่อวันที่ 27 พ.ค.   </neck>
<body><p>ภายหลังการเข้าพบ “บิ๊กอ๊อด” พล.อ. ยุทธศักดิ์ กล่าวว่า การเข้าพบ พล.อ.เปรม ครั้งนี้ก็ถือเป็นธรรมเนียมของคณะกรรมการโอลิม ปิคฯ ที่ปฏิบัติมาอย่างต่อเนื่อง หลังจากที่ได้รับการเลือกตั้งเข้ามาใหม่ เพื่อขอพรและแนวทางการปฏิบัติงานในช่วงระยะเวลา 4 ปี ต่อจากนี้ไป ทั้งนี้ พล.อ.เปรม ได้กล่าวกับคณะกรรมการฯ ที่เข้าพบว่าคณะกรรมการโอลิมปิคฯ ชุดนี้ถือว่าได้รับความนิยมจากประชาชนและสมาคมกีฬา แม้ว่าส่วนใหญ่จะเป็นคนหน้าเก่า แต่ก็มีคนหน้าใหม่เข้ามาเป็นกรรมการบ้าง ส่วนตัวของ<name>ประธานโอลิมปิคฯ</name> นั้นถือว่าเป็นที่ยอมรับอย่างมาก หากเป็นภาษาชาวบ้านก็คงจะเรียกว่าทำงานได้เข้าตามาก เพราะได้เป็นประธานมา 3 สมัยแล้ว</p>
<p>“บิ๊กอ๊อด” กล่าวอีกว่า เรื่องที่ พล.อ. เปรม ได้แนะนำต่อคณะกรรมการชุดนี้ก็คือน่าจะมีการสนับสนุนงบประมาณการเงินต่อคณะกรรม การโอลิมปิคฯ บ้าง เพื่อที่จะทำให้การดำเนินงาน ได้คล่องตัวมากยิ่งขึ้นและยังจะได้ช่วยเหลือสนับสนุนสมาคมกีฬาได้อย่างทั่วถึง ซึ่งในเรื่องงบประมาณนั้นส่วนตัวเชื่อว่าคณะกรรมการโอลิม ปิคฯ จะมีการบริหารที่โปร่งใส ส่วนอีกประเด็นที่สำคัญที่ท่านได้พูดมาบ่อย ๆ ก็คืออยากให้คนในวงการกีฬาไทย โดยเฉพาะนักกีฬามีเรื่องของ “สปอร์ตติ้ง สปิริต” หรือ “ความมีน้ำใจนักกีฬา” เพราะเป็นสิ่งสำคัญของคนในวงการกีฬา ทั้งนี้การกีฬาของไทยได้พัฒนาก้าวหน้าแล้ว จึงอยากให้นานาอารยประเทศได้มองและยอมรับนักกีฬาไทยว่าชัยชนะที่ได้มานั้นมาจากความสามารถและ “สปอร์ตติ้ง สปิริต” ล้วน ๆ ไม่ได้มาด้วยวิธีการโกงหรือเอาเปรียบคู่แข่งแต่อย่างใด</p>
<p>“สิ่งที่ท่านเป็นห่วงและได้ฝากมาก็คือ เรื่องของการเข้าไปดูแลและสนับสนุนเยาวชนของ ไทย ให้มีโอกาสเล่นกีฬากันทุกคนเพราะกีฬาเป็นสิ่งสำคัญที่จะช่วยพัฒนาให้เด็กไทยเจริญเติบโตอย่างมีคุณภาพเป็นกำลังหลักในการพัฒนาประเทศชาติต่อไป พร้อมกันนี้ท่านยังได้มอบหนังสือ ปรัชญาแผ่นดิน 26 สิงหาคม 2525 ให้แก่คณะกรรมการโอลิมปิคฯ ทุกคนที่เข้าพบด้วย” พล.อ.ยุทธศักดิ์ กล่าวในที่สุด.
</p></body>
</news>
