<teiHeader>
<fileDesc>
<titleStmt>
  <title>ธงชัยเครื่องไม่ร้อนรั้ง30กอล์ฟBMW  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-23 08:50:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199929&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ธงชัยเครื่องไม่ร้อนรั้ง30<name>กอล์ฟBMW</name></headline>
<lead></lead>
<neck></neck>
<body><p>ศึกดวลก้านเหล็ก<name>ยูโรเปี้ยนทัวร์</name> <name head="รายการ">รายการ บีเอ็มดับเบิลยู พีจีเอ แชมเปี้ยนชิพ</name> ชิงเงินรางวัลรวม 4.5 ล้าน<name>ยูโร</name> (ประมาณ 211.5 ล้าน<name>บาท</name>)ที่ สนามเวนท์เวิร์ธ กอล์ฟ คลับ พาร์ 72 ระยะ 7,380 หลา ในเมือง เซอร์เรย์ ประเทศอังกฤษ เมื่อวันที่ 21 พ.ค. เป็นการแข่งขันในรอบแรก ปรากฏว่า ธงชัย ใจดี เป็น<name head="นักกอร์ฟไทย">นักกอล์ฟไทย</name>ที่ทำผลงานดีที่สุด โดยทำได้ 1 อันเดอร์พาร์ รั้งอันดับ 30 ร่วม ขณะที่ “โปรหมาย” ประหยัด มากแสง ตีเกิน  4 โอเวอร์พาร์ รั้งที่ 107 ร่วม และ ชัพชัย นิราช หวดเกินไป 6 โอเวอร์พาร์ อยู่ในอันดับ 135 ร่วม ส่วนผู้นำหลังจบรอบแรกได้แก่ เดวิด ฮอร์ซีย์, แอนโธนี วอลล์ 2 โปรเจ้าถิ่น และ กอนซาโล เฟอร์นานเดซ-คาสตาโญ โปร  สเปน โดยมีสกอร์ 5 อันเดอร์พาร์ 67 นำหน้า ชาร์ล ชวาร์ตเซล, รอสส์ ฟิชเชอร์, นิคลาส ฟาสธ์, มิเกล อังเคล ฆิมิเนซ และ แบร์รี เลน อยู่สโตรกเดียว</p>
<p>ด้าน<name head="การแข่งขัน">การแข่งขันกอล์ฟแอลพีจีเอ ทัวร์</name> <name head="รายการ">รายการคอร์นิง คลาสสิก</name> ที่สนาม คอร์นิง คันทรี คลับ ระยะ 6,233 หลา พาร์ 72 ในเมืองคอร์นิง รัฐนิวยอร์ก สหรัฐอเมริกา เมื่อวันที่ 21 พ.ค.ที่ผ่านมา เป็นการแข่งขันในวันแรก ปรากฏว่า“โปรฝน” รัศมี กัลยาณมิตตา ออกสตาร์ตใช้ได้ เก็บ เบอร์ดี้ 3 หลุมติดต่อกันที่หลุม 4, 5 และ 6 แต่มาเสียโบกี้ ที่หลุม 7 จากนั้นช่วง 9 หลุมหลัง มาได้เบอร์ดี้ และโบกี้ อย่างละหลุม จบ   วันด้วยสกอร์ 2 อันเดอร์พาร์ 70 รั้งอันดับที่     54 ร่วม</p>
<p>ขณะที่คนนำหลังจบวันแรกได้แก่  ปาร์ค ฮี ยัง จากเกาหลีใต้ และ แครีน อิเชอร์ ทำสกอร์รวมได้ 8 อันเดอร์พาร์ 64 เท่ากัน โดยทั้งคู่มีสกอร์นำหน้า ซาราห์ ลี, มิเนีย บลอมควิสต์, คุง ซู ยุน และ ซานดรา กัล อยู่สโตรกเดียว ส่วน พอลลา ครีมเมอร์ สาวสวยชาวสหรัฐ อยู่ที่ 8 ร่วม สกอร์ 6 อันเดอร์พาร์ 66</p>
<p>ส่วน<name>ศึกกอล์ฟพีจีเอ ทัวร์</name> <name head="รายการ">รายการ เอช  พี บายรอน เนลสัน แชมเปี้ยนชิพ</name> ชิงเงินรางวัลรวม 6.5 ล้าน<name>ดอลลาร์สหรัฐ</name> ที่ทีพีซี โฟร์ ซีซั่น   รีสอร์ต ลาส คอลินาส พาร์ 70 ที่เมืองเออร์วิง รัฐเทกซัส สหรัฐอเมริกา เมื่อวันที่ 21 พ.ค. เป็นการแข่งขันในวันแรก ปรากฏว่า เคน ดุ๊ก โปรเจ้าถิ่น และ เจมส์ นิตตีส์ จากออสเตรเลีย หวดเข้ามา 5 อันเดอร์พาร์ 65 รั้งอันดับผู้นำร่วมกัน โดยมีสกอร์นำหน้า แบรด อดามอนิส, สกอตต์ แม็คแคร์รอน, ชาร์ลส์ ฮาวล์ เดอะ เธิร์ด และ ไมค์ เวียร์ ที่รั้งอันดับ 3 ร่วมกันอยู่ สโตรกเดียว.</p></body>
</news>
