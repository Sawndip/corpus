<teiHeader>
<fileDesc>
<titleStmt>
  <title>'ตะวัน'อำลายิ่งใหญ่พาแข้งไทยถล่ม'กีวี'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-29 11:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194744&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>เริ่มเกม<name head="นักเตะ">นักเตะ “ออล ไวท์” นิวซีแลนด์</name> เปิดฉากบุกทีมไทยทันที เพียงแค่นาทีแรก ทีมเยือนได้เปิดลูกเตะมุมทางขวา แผงหลังไทยสกัด  บอลออกมาเข้าทาง ทิม บราวน์ กดจากระยะ 16 หลา โชคดีที่ โกสินทร์ ปัดบอลข้ามคานไปได้ นาทีที่ 11 “เจ้าถิ่น” ได้ลูกฟรีคิกระยะ 25 หลา “ตั้ม” ณรงค์ชัย รับหน้าที่ปั่นบอลไซด์โค้งข้ามกำแพง แต่บอลเข้าซอง มาร์ค พาสตัน นายทวาร “กีวี”</p>
<p>นาทีที่ 15 นิวซีแลนด์ สาดบอลยาวจากแดนตัวเอง ลูกหลุดมาถึง คริส ไบร์ท วิ่งโฉบเข้าหาบอล ก่อนจะล็อกหลบ โกสินทร์ แล้วซัดบอลโล่ง ๆ เข้าประตูไป ทำให้ ขุนพล “กีวี” ออกนำ 1-0 จากนั้นแค่นาทีเดียว ทีมไทยตีเสมอสำเร็จ เมื่อ “กบ” สุเชาว์ หลุดทะลุขึ้นไปทางกราบขวา ก่อนจะเปิดบอลเข้ากลางให้  “มุ้ย” ธีรศิลป์ วิ่งเข้ามาซัดจากระยะ 8 หลา ลูกพุ่งเข้าไปซุกก้นตาข่าย ตีเสมอให้ไทยเป็น 1-1
นาทีที่ 21 นายทวารนิวซีแลนด์ จ่ายบอลให้แผงหลังไม่ดี ถูก ธีรศิลป์ วิ่งเข้ามาแย่งบอล แล้วจ่ายบอลออกด้านซ้ายให้ ตะวัน ที่เติมขึ้นมาล็อกบอลหลบแผงหลังนิวซีแลนด์ ก่อนจะซัดบอลจากระยะ 20 หลา ลูกพุ่งเสียบเสาเข้าไปอย่างสวยงาม ทำให้ทีมไทยขึ้นนำ 2-1 ท่ามกลางเสียงไชโยโห่ร้องของแฟนบอลรอบสนาม จากนั้นนาทีที่ 30 ไทยเปลี่ยน “โก้” ดัสกร ทองเหลา ลงไปแทน ตะวัน โดยแฟนบอลรอบสนามต่างลุกขึ้นยืนปรบมือให้กับ ตะวัน นาทีที่ 45 “เหมี่ยว” ณัฐพงษ์ ลากบอลหลุดเข้าไปในกรอบเขตโทษ แต่ซัดไปติดมือนายทวารทีมเยือน  โดยช่วงพักครึ่ง ตะวัน ได้มอบของที่ระลึกให้บุคคล 9 คนที่ให้การสนับสนุนในการเล่นฟุตบอลมาตลอดเวลา 17 ปี
เข้าสู่ครึ่งหลัง นิวซีแลนด์ เน้นเกมโยนยาวกดดันทีมไทย นาทีที่ 65 ณรงค์ชัย เปิดบอลสวยให้ ธีรศิลป์ หลุดเข้าไปหลบแผงหลังทีมเยือน ส่องในกรอบเขตโทษ แต่บอลพุ่งไปเข้าซอง มาร์ค พาสตัน นาทีที่ 70 ไทยส่ง ธนพัต ณ ท่าเรือ ลงแทน ณัฐพงษ์ นาทีที่ 72 ณรงค์ชัย จ่ายบอลสุดสวยตัดกองหลังทีมเยือนให้ ธีรศิลป์ หลุดเข้าไปในกรอบเขตโทษ ซัดบอลเสียบเสาเข้าไป ทำให้ไทยนำห่าง 3-1 นาทีที่ 73 ณรงค์ชัย ได้บอลระยะ 25 หลา ก่อนกดเต็มข้อ นายทวาร “กีวี” ต้องออกแรงชกบอลออกหลังไป
ช่วงท้ายไทยเปลี่ยน กีรติ แก้วสมบัติ, พิชิตพงษ์ เฉยฉิว และ นิเวส ศิริวงศ์ ที่จะลงเล่นให้กับทีมชาติเป็นนัดสุดท้ายลงไปแทน ธีรศิลป์, สุรัตน์ และ สุรีย์ แต่ก็ไม่สามารถทำประตูเพิ่มกันได้ หมดเวลา 90 นาที ทีมไทยเลยเอาชนะ นิวซีแลนด์ 3-1 
<p>หลังเกม “ตะวัน” ได้วิ่งขอบคุณแฟนบอลรอบสนาม ก่อนจะกล่าวว่า ขอบคุณแฟนบอลที่ให้กำลังใจมาตลอด ชีวิตต่อจากนี้แม้จะไม่ได้เล่นให้กับทีมชาติ แต่จะใช้ความรู้และประสบการร์ที่มี มาช่วยเหลือวงการฟุตบอลไทยต่อไป
ขณะที่ “รีด” กล่าวว่า พอใจฟอร์มการเล่นของนักเตะมาก เล่นเกมรับและรุกได้ดีมาก โดยเฉพาะ ณรงค์ชัย ที่มาช่วยคุมเกมจ่ายบอลสวยได้ตลอด และทุกคนก็เข้าใจระบบ 4-4-1-1 เล่นกันได้เยี่ยม จะมีช่วง 5 นาทีแรก ที่สมาธิเสียไปเล็กน้อย เลยเสียประตูง่าย ๆ ชัยชนะเกมนี้ คงจะทำให้ทีมไทยมีความมั่นใจที่จะเล่นกับนักเตะที่รูปร่างสูงใหญ่มากขึ้น.</body>
</news>
