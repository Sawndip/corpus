<teiHeader>
<fileDesc>
<titleStmt>
  <title>"ปีเตอร์ รีด"ยํ้าส่ง"ตะวัน"บู๊ตั้งแต่นาทีแรก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-28 09:14:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194678&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>"ปีเตอร์ รีด"ยํ้าส่ง"ตะวัน"บู๊ตั้งแต่นาทีแรก</headline>
<lead>ใช้ระบบ4-4-1เกมอุ่นเกือกนิวซีแลนด์</lead>
<neck>นักเตะทีมชาติไทยชุดใหญ่ ได้ลงฝึกซ้อมที่สนามศุภชลาศัย เมื่อวันที่ 27 มี.ค. เพื่อเตรียมตัวลงเล่นในเกมอุ่นเครื่องกับทีม “กีวี” นิวซีแลนด์ วันที่ 28 มี.ค.เวลา 18.30 น. ซึ่งเป็นนัดอำลาสนามอย่างเป็นทางการของ “กัปตันแบน” ตะวัน ศรีปาน ยอดมิดฟิลด์ของไทย ที่ลงเล่นรับใช้ทีมชาติมา 17 ปี และลงเตะไปแล้วถึง 147 นัด โดยการฝึกซ้อมในช่วงเย็น ปีเตอร์ รีด กุนซือทีมชาติไทย ได้จับนักเตะซ้อมทีม เน้นการเข้าทำที่รวดเร็ว และวิ่งบีบพื้นที่ไล่แย่งบอลไม่ให้คู่แข่งทำเกมได้ถนัด ก่อนจะปิดท้ายด้วยการซ้อมการยิงประตูในระยะต่าง ๆ</neck>
<body><p>จากนั้น “รีด” ได้เปิดเผยว่า รู้สึกเป็นเกียรติที่ได้คุมทีมชาติไทยและมี ตะวัน ลงสนามด้วย ซึ่งเกมกับนิวซีแลนด์ จะให้ ตะวัน ลงเล่นตั้งแต่นาทีแรกในฐานะกัปตันทีม แต่อาจจะอยู่ในสนามเพียงแค่ 20-30 นาทีเท่านั้น รวมทั้งพอใจที่ได้ทีมอย่าง นิวซี แลนด์ มาลงอุ่นเครื่องด้วย เพราะจะทำให้นักเตะไทยได้ประสบการณ์ใหม่ ๆ ได้เล่นฟุตบอลกับคู่แข่งที่มีสไตล์การเล่นที่แตกต่างไปจากเดิม ไม่เหมือนกับทีมในทวีปเอเชียทั่ว ๆ ไป โดยเกมนี้อาจจะมีการปล่อยนักเตะใหม่ ๆ ที่เรียกเข้ามาติดทีมชาติให้ลงไปสัมผัสกับเกมบ้าง แต่คงจะไม่มากนัก เนื่องจากต้องการทดสอบแทคติกและระบบการเล่นใหม่ ๆ บาง อย่าง เพื่อเป็นประโยชน์ต่อการปรับปรุงทีมให้ดีขึ้น</p>
<p>“แม้จะเป็นเกมอุ่นเครื่อง แต่ทุกคนต้องเล่นให้เต็มที่เหมือนเดิม โดยเฉพาะนักเตะใหม่ ๆ ที่มีโอกาสลงสนาม จะต้องทำผลงานให้ดี เพราะอาจถูกเลือกให้เป็นส่วนหนึ่งใน<name head="ชุด">ชุดเอเชี่ยน คัพ</name> ที่มีโปรแกรมฟาดแข้งนัดสำคัญในเดือน พ.ย.ก็ได้ และขอบอกให้นักเตะทุกคนรู้ว่า หากทำผลงานกับสโมสรได้โดดเด่นใน<name>ศึกไทยพรีเมียร์ลีก</name> ได้มีโอกาสเข้ามาทดสอบฝีเท้ากับทีมชาติชุดใหญ่แน่ แต่จะต้องทำผลงานในสนามให้สม่ำเสมอ</p>
<p>ส่วนเกมกับนิวซีแลนด์นั้น อยากจะลองเล่นในระบบ 4-4-1-1 และเปิดเกมรุกเหมือนเดิม เนื่องจากได้เล่นในบ้าน ซึ่งยังตั้งความหวังเอาไว้ว่า เมื่อจบ 90 นาทีแล้ว ทีมไทยน่าจะเป็นฝ่ายคว้าชัยได้สำเร็จ” รีด กล่าว</p>
<p>สำหรับการแข่งขันนัดอำลาสนามของ ตะวัน ศรีปาน จะขายบัตรเข้าชมราคา 100 และ 200 <name>บาท</name> ซึ่งสมาคมฟุตบอลแห่งประเทศไทย จะมอบเงินทั้งหมด (ไม่หักค่าใช้จ่าย) ให้กับตะวัน.</p></body>
</news>
