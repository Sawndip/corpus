<teiHeader>
<fileDesc>
<titleStmt>
  <title>'สมจิตร-ประภาวดี'คว้ารางวัลตามคาด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 09:01:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200431&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'สมจิตร-ประภาวดี'คว้ารางวัลตามคาด</headline>
<lead>วันนักกีฬายอดเยี่ยมคนช่วย'ไอ้แสบ'เพียบ</lead>
<neck></neck>
<body><p>พล.ต.สนั่น ขจรประศาสน์ รองนายกรัฐมนตรี เป็นประธานมอบรางวัลการจัดงาน<name>วันนักกีฬายอดเยี่ยม ประจำปี 2551</name> ของสมาคมผู้สื่อข่าวกีฬาแห่งประเทศไทย ที่โรงแรมอิมพีเรียล ควีนส์ปาร์ค เมื่อวันที่ 27 พ.ค. โดยมีบุคคลในวงการกีฬาร่วมเป็นสักขีพยาน อาทิ พล.อ.ยุทธศักดิ์ ศศิประภา ประธานคณะกรรมการโอลิมปิคแห่งประเทศไทย, นายธนา ไชยประสิทธิ์ หัวหน้าคณะนักกีฬาไทย, นายสมบัติ คุรุพันธ์ <name>ผู้อำนวยการสำนักงานพัฒนาการกีฬาและนันทนาการ</name>, นายกนกพันธุ์ จุลเกษม <name>ผู้ว่าการการกีฬาแห่งประเทศไทย</name>, นายสมพงษ์ ชาตะวิถี <name>อธิการบดีสถาบันการพลศึกษา</name>, นายพิมล ศรีวิกรม์ ประธานคณะกรรมการจัดงานฯ, นายถิรชัย วุฒิธรรม ประธานพิจารณาคัดเลือกรางวัลฯ นายศิวดล ชวลิตปรีชา นายกสมาคมผู้สื่อข่าวกีฬาฯ ซึ่งบรรยากาศภายในงานก็เป็นไปอย่างยิ่งใหญ่ โดยเฉพาะพิธีการแสดงที่จัดโดยทีมงาน “ศุภักษร” ที่จัดได้อย่างอลังการ พร้อมกับมีการถ่ายทอดสดช่อง สทท.</p>
<p>สำหรับงาน <name>“วันนักกีฬายอดเยี่ยม</name>” มีการมอบรางวัลรวมทั้งสิ้น 21 รางวัล ซึ่งไฮไลต์อยู่ที่รางวัลถ้วยพระราชทาน ทั้ง 4 รางวัล ปรากฏ ว่า นักกีฬาสมัครเล่นชายยอดเยี่ยม ประจำปีนี้ ได้แก่ ร.อ.สมจิตร จงจอหอ นักกีฬามวยสากลสมัครเล่น เจ้าของ<name>เหรียญทองโอลิมปิกเกมส์ 2008</name> ขณะที่ นักกีฬาสมัครเล่นหญิงยอดเยี่ยม ได้แก่ “น้องเก๋” ประภาวดี เจริญรัตนธารากูล นักกีฬายกน้ำหนักหญิง <name head="แชมป์">แชมป์เหรียญทองโอลิม ปิกเกมส์ 2008</name> และนักกีฬาอาชีพยอดเยี่ยม ได้แก่ ประหยัด มากแสง นักกอล์ฟอาชีพ โดยทั้ง 3 รางวัล จะได้ครองถ้วยพระราชทานของพระบาทสมเด็จพระเจ้าอยู่หัว ส่วนนักมวยไทยยอดเยี่ยม ได้แก่ แสนชัย ส.คิงสตาร์ ได้ครองถ้วยพระราชทานของสมเด็จพระบรมโอรสาธิราชฯ สยามมกุฎราชกุมาร</p>
<p>ส่วนผลการประกาศรางวัลอื่น ๆ มีดังนี้ นักกีฬาเยาวชนชายยอดเยี่ยม ปรัชญา บูรพนาวิบูลย์ (<name>เทควันโด</name>), นักกีฬาเยาวชนหญิงยอดเยี่ยม “น้องสอง” บุตรี เผือดผ่อง (<name>เทควันโด</name>), นักกีฬายุวชนชายยอดเยี่ยม ปีนี้ไม่มีนักกีฬาที่เหมาะสม, นักกีฬายุวชนหญิงยอดเยี่ยม โมรียา จุฑานุกาล (<name>กอล์ฟ</name>), ผู้ฝึกสอนกีฬาสมัครเล่นยอดเยี่ยม จ.ส.อ.กามนิตย์ นารีรักษ์ (มวยสากลสมัครเล่น), ผู้ฝึกสอนกีฬาอาชีพยอดเยี่ยม นายคริสต์มาส วิไลโรจน์ (จักรยานยนต์อาชีพ), ผู้ฝึกสอนกีฬาภูธรดีเด่น นายสุริยันต์ ดรุณนาถ (ว่ายน้ำ จ.เชียงใหม่), สมาคมกีฬายอดเยี่ยม ได้แก่ สมาคมมวยสากลสมัครเล่นแห่งประเทศไทย กับ สมาคมยกน้ำหนักสมัครเล่นแห่งประเทศไทย, สมาคมพัฒนาดีเด่น ได้แก่ สมาคมเทควันโดแห่งประเทศไทย, สมาคมกีฬาจังหวัดดีเด่น ได้แก่ สมาคมกีฬาจังหวัดชลบุรี</p>
<p>ผู้จัดการทีมยอดเยี่ยม ได้แก่ นางบุษบา ยอดบางเตย (ยกน้ำหนัก) กับ นายศักดิ์ชัย วงศ์มาลาสิทธิ์ (มวยสากลสมัครเล่น), ทีมกีฬาชายยอดเยี่ยม ได้แก่ ทีมฟุตซอลทีมชาติไทย, ทีมกีฬาหญิงยอดเยี่ยม ได้แก่ ทีมวอลเลย์บอลหญิงชายหาด (อุษา เต็นปักษี-จารุณี สารนอก), นักกีฬาคนพิการชายยอดเยี่ยม ประวัติ วะโฮรัมย์ (วีลแชร์เรซซิ่ง), นักกีฬาคนพิการหญิงยอดเยี่ยม สายสุนีย์ จ๊ะนะ (ฟันดาบ), รางวัล เอกชัย นพจินดา ได้แก่ สุรเชษฐ งามทิพย์ (ฟุตบอล), รางวัลผู้ทรงคุณค่าในวงการกีฬา ได้แก่ พล.อ. ยุทธศักดิ์ ศศิประภา, นายปรีดา รอดโพธิ์ทอง, นายทรงชัย รัตนสุบรรณ, ดร.ประเวช รัตนเพียร, นายประดิษฐ์ ภัทรประสิทธิ์, นพ.วารินทร์ ตัณฑ์ ศุภศิริ, นายจรุง รักชาติ</p>
<p>ทั้งนี้ จากการที่สมาคมฯ ได้จัดงานรวมน้ำใจเพื่อช่วยเหลือครอบครัวของ “ไอ้แสบ” แสนศักดิ์ เมืองสุรินทร์ ปรากฏว่า ภายในงานมีคนในวงการกีฬาได้มอบเงินช่วยเหลือครอบครัวของแสนศักดิ์ กันอย่างคับคั่ง ยอดรวมทั้งสิ้น 73,150 <name>บาท</name> โดยสมาคมฯ จะนำเงินทั้งหมดไปมอบให้กับทายาทของ “ไอ้แสบ” ในโอกาสต่อไป.
</p></body>
</news>
