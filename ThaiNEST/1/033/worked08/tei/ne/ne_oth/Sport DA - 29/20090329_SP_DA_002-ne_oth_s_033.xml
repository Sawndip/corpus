<teiHeader>
<fileDesc>
<titleStmt>
  <title>'ประมวลศักดิ์'ชิง'โลเปซ'วันนี้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-29 10:54:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194738&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'ประมวลศักดิ์'ชิง'โลเปซ'วันนี้</headline>
<lead>"น้ามวล"ผ่านตาชั่งสบายพร้อมเปิดศึกแย่ง<name head="แชมป์">แชมป์โลก WBO 115 ปอนด์</name>กับ โฮเซ โลเปซ ช่อง 7 สียิงสดวันนี้ มั่นใจเต็มร้อย ไม่หวั่นคำคุยนักชกเจ้าถิ่นที่ประกาศจะชนะน็อก  “เสี่ยโก้” ยอมรับครบยกโอกาสแพ้แต้มสูง เพราะมีเปาเจ้าถิ่นทั้งให้คะแนนและชี้ขาดบนเวที แต่ถ้าชนะได้รับอัดฉีดรวยเละแน่</lead>
<neck></neck>
<body><p>ความเคลื่อนไหว<name>ศึกชิงแชมป์โลกองค์กรมวยโลก WBO</name> <name head="รุ่น">รุ่นจูเนียร์แบนตั้มเวต</name> (115 ปอนด์) ระหว่าง นักชกไทย “ไอ้หมัดปืนกล”ประมวลศักดิ์ โพธิ์สุวรรณ รองแชมป์โลกอันดับ 1 วัย 40 ปี กับนักชกเจ้าถิ่นวัย 36 ปี โฮเซ โลเปซ จากเปอร์โตริโก ล่าสุดได้มีการชั่งน้ำหนักอย่างเป็นทางการ ผลทั้งคู่ชั่งครั้งเดียวผ่าน ไม่มีปัญหา โดย ประมวลศักดิ์ โพธิ์สุวรรณ ชั่งได้ 114.4 ปอนด์ ส่วน โฮเซ โลเปซ ชั่งได้ 114.9 ปอนด์ ทั้งคู่จะตะบันหน้ากันประมาณห้าทุ่มของวันที่ 28 มี.ค. ตามเวลาท้องถิ่นที่เมืองบายามอน ประเทศเปอร์โตริโก ช่อง 7 สี ถ่ายทอดสดผ่านดาวเทียม ให้แฟนมวยชาวไทยได้ชมกันในวันที่ 29 มี.ค. นี้ เวลา 10.00 น. เป็นต้นไป
หลังการชั่งน้ำหนัก โลเปซ ย้ำคำเดิมจะเผด็จศึกนักชกไทยไม่ครบยกจะน็อกยกไหนให้ติดตาม ขณะที่ “น้ามวล” โต้ว่าพูดอย่างนี้สนุกแน่ เพราะตนมั่นใจว่าชนะแน่เช่นกันเข็มขัดเส้นนี้ต้องอยู่เมืองไทย ขณะที่ “เสี่ยหมู่บ้านจัดสรร”  นริส สิงห์วังชา, “เสี่ยแก่” ผู้ผลิตอุปกรณ์กีฬามวย ณรงค์ ว่องประเสริฐการ และเสี่ยจาก 13 เหรียญ สายัณต์ กันเจียก ลั่นเตรียมเงินอัดฉีดให้กับ ประมวลศักดิ์ ถ้าเอาชนะน็อก โลเปซ ได้</p>
<p>ขณะที่ “เสี่ยโก้” นายก่อเกียรติ  พาณิชยารมณ์ ผู้จัดการของ ประมวลศักดิ์ กล่าวว่า ตอนนี้เป็นห่วงอย่างเดียวคือถูกโกง ถ้าครบยกสูสีเราแพ้แน่ โดยตนได้ส่งหนังสือประท้วงถึง WBO แล้ว เรื่องการจัดกรรมการทำหน้าที่ในศึกนี้ที่ไม่เป็นกลางสำหรับนักชกไทย เพราะมีกรรมการจากอเมริกาใต้ และเปอร์โตริโกด้วยได้แก่ สักขีพยาน จอร์จ โมลินา จากอาร์เจนตินา, กรรมการห้ามบนเวที หลุยส์ พาโบน จากเปอร์โตริโก และกรรมการให้คะแนนทั้งสาม คือ คาร์ลอน โคลอน จากเปอร์โตริโก, ลิซา เจียมปา กับ ซีเจโรสส์ กรรมการหญิงจากสหรัฐ ซึ่ง ตนได้ย้ำกับ “น้ามวล” ว่า หากมีโอกาสต้องรีบน็อกทันที ชนะได้ตนอัดฉีดเต็มที่ กลับมาต้องเป็นเสี่ยใหม่แน่นอน.</p></body>
</news>
