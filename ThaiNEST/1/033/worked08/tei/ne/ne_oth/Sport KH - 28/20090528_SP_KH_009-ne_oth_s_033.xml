<teiHeader>
<fileDesc>
<titleStmt>
  <title>"แทมมี่"พ่ายอนาร่วงรอบ2ศึกเฟรนช์  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHdOREk0TURVMU1nPT0=&sectionid=TURNd09BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"แทมมี่"พ่ายอนาร่วงรอบ2<name>ศึกเฟรนช์</name></headline>
<lead>"แทมมี่" แทมมารีน ธนสุกาญจน์ จอดป้ายแค่รอบสองหลังต้าน อนา อิวาโนวิช แชมป์เก่าและมือวางอันดับ 8 ของรายการจากเซอร์เบียไม่ไหว พ่ายไป 2 เซ็ตรวด 1-6, 2-6 ใน<name head="การแข่งขัน">การแข่งขันเทนนิสเฟรนช์ โอเพ่น แกรนด์ สแลม</name>รายการที่สองของปี ที่กรุงปารีส ประเทศฝรั่งเศส เมื่อวันพุธที่ผ่านมา</lead>
<neck></neck>
<body><p>ทั้งคู่ยังไม่เคยเจอกันมาก่อนหน้านี้ เปิดฉากเซ็ตแรกผ่านไป 2 เกมเสมอกัน 1-1 จากนั้นอนาตีได้เหนียวแน่นและแม่นยำกว่าเบรกเกมเสิร์ฟของแทมมี่ได้ 2 ครั้งติดต่อกันเอาชนะไป 6-1 เข้าสู่เซ็ตที่สอง นักหวดสาวไทยโดนเบรกตั้งแต่เกมแรกตกเป็นฝ่ายตาม 0-2 ก่อนแก้คืนตีเสมอ 2-2 ทว่ามาพลาดรวดหลังจากนั้น อนาคว้าชัยไปในที่สุด 2-0 เซ็ต 6-1,6-2 ใช้เวลาแข่งขัน 65 นาที ผ่านเข้ารอบสามไปพบ อิเวต้า เบเนโซว่า มือวางอันดับ 32 จากสาธารณรัฐเช็กต่อไป ส่วนแทมมี่ รับเงินรางวัลปลอบใจ 1.1 ล้านบาท
</p>
<p>ทางด้าน ดินาร่า ซาฟิน่า มือ 1 ของฝ่ายหญิงจากรัสเซีย ยังโชว์ฟอร์มสมราคาต้อนชนะ วิตาเลีย เดียตเชนโก้ เพื่อนร่วมชาติ 2-0 เซ็ต 6-1,6-1 ส่วนแอนดี้ เมอร์เรย์ มือวางอันดับ 3 ของฝ่ายชายจากสกอตแลนด์ เอาชนะ โปติโต้ สตาราเซ่ จากอิตาลี 3-1 เซ็ต 6-3,2-6,7-5,6-4 ผ่านเข้ารอบสามไปพบ แยนโก้ ทิปซาเรวิช จากเซอร์เบีย</p>
<p>ผลคู่อื่นๆ ชายเดี่ยวรอบสอง-เฟอร์นันโด เบอร์ดาสโก้(สเปน/8) ชนะ ฟิลิปป์ เพตซ์ชเนอร์(เยอรมัน) 6-1,6-2,6-3, ชิลส์ ซิมง(ฝรั่งเศส/7) ชนะ โรเบิร์ต เคนดริก(สหรัฐ) 7-5,6-0,6-1, เฟอร์นันโด กอนซาเลซ(ชิลี/12) ชนะ รุย มาชาโด้(โปรตุเกส) 6-3,6-2,6-3 หญิงเดี่ยวรอบสอง- วิกตอเรีย อซาเรนก้า(เบลารุส/9) ชนะ คริสติน่า บาร์รัวส์(เยอรมัน) 7-6(7/1),7-5, หลี นา(จีน/25) ชนะ ทิเมีย บาสซินสกี้ (สวิตเซอร์แลนด์) 6-1,6-4, อนาสตาเซีย พาฟลิวเชนโคว่า(รัสเซีย/27) ชนะ จูลี่ คอยน์(ฝรั่งเศส) 6-2,7-6(7/2) </p></body>
</news>
