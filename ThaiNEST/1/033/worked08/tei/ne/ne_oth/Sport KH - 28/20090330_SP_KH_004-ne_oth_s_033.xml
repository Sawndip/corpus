<teiHeader>
<fileDesc>
<titleStmt>
  <title>น้ามวลอกหักพ่ายคะแนนนักชกเปอร์โตริโก  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHdPRE13TURNMU1nPT0=&sectionid=TURNd09BPT0=&day=TWpBd09TMHdNeTB6TUE9PQ==  </bibl>
</sourceDesc>
</fileDesc>
</teiHeader>
<news>
<headline>น้ามวลอกหักพ่ายคะแนนนักชกเปอร์โตริโก</headline>
<lead>"น้ามวล"ประมวลศักดิ์ โพธิ์สุวรรณ นักชกรุ่นเก๋าของไทยทำได้ดีที่สุดเพียงแค่ยื้อกับโฮเซ่ "คาริต้า" โลเปซ จนถึงยกสุดท้ายก่อนพ่ายคะแนนในการชก<name>ศึกชิงแชมป์โลก "เฉพาะกาล" ดับเบิลยูบีโอ</name> <name head="รุ่น">รุ่นจูเนียร์แบนตั้มเวต 115 ป.</name> ที่รูเบน โรดริเกซ โคลิเซียม ในเปอร์โตริโก เมื่อ 28 มี.ค.ตามเวลาท้องถิ่น</lead>
<neck></neck>
<body><p>ประมวลศักดิ์ นักชกวัย 40 ปี หวังทำผลงานคว้าแชมป์ว่างหลังจากที่เฟอร์นันโด มอนเทียน เจ้าของแชมป์ชาวเม็กซิกัน กำลังจะข้ามรุ่น ซึ่งหากทำสำเร็จประมวลศักดิ์จะกลายเป็นแชมป์โลกชาวไทยที่อายุมากที่สุด และเป็นแชมป์โลกคนที่ 40 ของประเทศ สิ้นเสียงระฆังเริ่มยกที่ 1 ประมวลศักดิ์เป็นฝ่ายคุมเชิงรอดักจังหวะสอง แต่โฮเซ่ คาริต้า โลเปซ ที่สูงใหญ่กว่าชิงจังหวะได้จะแจ้งมากกว่า ผ่านการชกครึ่งทางคะแนนของประมวลศักดิ์ เป็นรองโดยตลอด กระทั่งยกที่ 10 นักชกชาวไทยมีฮึดรุกไล่เข้าวงในและเหวี่ยงหมัดอัดลำตัวโฮเซ่ คาริต้า โลเปซ จนเริ่มออกอาการอย่างเห็นได้ชัด แต่กระนั้นผู้ตัดสินบนเวทีกลับสับมือเบรกการชกเอาดื้อๆ และไล่ให้โลเปซกลับไปใช้พลาสเตอร์พันนวมถึงสองครั้งสองครา เปิดโอกาสให้นักชกเจ้าถิ่นได้พักหายใจ และเกมการชกของประมวลศักดิ์สะดุดลง ซ้ำยังทำให้ประมวลศักดิ์รวมทั้งพี่เลี้ยงถึงกับหงุดหงิดและขว้างพลาสเตอร์ไปยังฝั่งตรงข้าม จนเรื่องเกือบบานปลาย ก่อนที่ผู้ตัดสินจะให้กลับมาชกต่อ แต่ประมวลศักดิ์ไม่สามารถทำอะไรได้เป็นชิ้นเป็นอัน ครบ 12 ยก โฮเซ่ คาริต้า โลเปซ ซึ่งขึ้นชิงแชมป์โลกมาแล้ว    5 ครั้งอกหักทั้งหมดเอาชนะคะแนนเอกฉันท์ 117-111, 117-111, 116-112 คว้าแชมป์ไปครองในวันเกิดครบรอบ 37 ปี</p></body>
</news>
