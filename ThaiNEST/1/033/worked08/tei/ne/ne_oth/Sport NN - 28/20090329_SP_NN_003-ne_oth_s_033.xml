<teiHeader>
<fileDesc>
<titleStmt>
  <title>จัดศึกกอล์ฟสิงห์พัทยาโอเพ่น ชิงรางวัล1.5ล้านบาทที่บูรพา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154750  </bibl>
</sourceDesc>
</fileDesc>
</teiHeader>
<news>
<headline>จัด<name>ศึกกอล์ฟสิงห์พัทยาโอเพ่น</name> ชิงรางวัล1.5ล้าน<name>บาท</name>ที่บูรพา</headline>
<lead></lead>
<neck></neck>
<body><p>บริษัทสิงห์คอร์เปอเรชั่น จำกัด ร่วมกับ<name>ออลไทยแลนด์กอล์ฟทัวร์</name>และ<name>อาเชี่ยนกอล์ฟทัวร์</name> จัด<name head="การแข่งขัน">การแข่งขันกอล์ฟระดับนานาชาติ</name><name head="รายการ">รายการใหญ่สิงห์พัทยาโอเพ่น 2009</name>ชิงเงินรางวัลรวม 1,500,000 <name>บาท</name> โดยจะทำการแข่งขันในระหว่างวันที่ 2 - 5 เม.ย.นี้ที่สนามบูรพากอล์ฟแอนด์รีสอร์ทชลบุรีดำเนินการจัดการแข่งขันโดยบริษัทสปอร์ตแมนเนจเม้นท์กรุ๊ปซึ่งล่าสุดโปรกอล์ฟชื่อดังของไทยและต่างชาติตอบรับเข้าร่วมการแข่งขันกันอย่างล้นหลามและมีการถ่ายทอดสดทางทรูวิชั่นส์ให้แฟนกอล์ฟได้ติดตามกันถึงบ้าน</p>
<p>สำหรับรายการนี้เป็นการจัดการแข่งขันร่วมกันระหว่าง<name>ออลไทยแลนด์กอล์ฟทัวร์</name>และ<name>อาเชี่ยนกอล์ฟทัวร์</name> โดยนักกอล์ฟที่เข้าร่วมการแข่งขันแบ่งเป็นนักกอล์ฟจาก<name>อาเชี่ยนกอล์ฟทัวร์</name> 60 คนจาก<name>ออลไทยแลนด์ทัวร์</name> 50 คน <name>ออลไทยแลนด์ชาเลนจ์</name> 20 คน และนักกอล์ฟรับเชิญอีก 14 คนโดยมีนักกอล์ฟจาก 14 ประเทศสมัครเข้าร่วมการแข่งขันแล้ว โปรชื่อดังที่เข้าร่วมการแข่งขันรายการนี้เช่นลัม ชิ บิง จากสิงค์โปร์ เจ้าของ<name head="แชมป์">แชมป์มาสเตอร์สออฟเอเชีย</name>คนล่าสุด,ฟีลิค คาซาส,จูวิค พากุนสันและอันโตนิโอ ลาสคูน่า 3 โปรชื่อดังจากฟิลิปปินส์,ถาวร วิรัตน์จันทร์และธรรมนูญ ศรีโรจน์<name head="แชมป์">แชมป์สิงห์มาสเตอร์</name>ปีล่าสุดเป็นต้น นอกจากนี้ยังมี<name head="รางวัล">รางวัลโฮลอินวัล</name>จาก บริษัท เมอร์เซเดส-เบนซ์ (ประเทศไทย) จำกัด มอบรางวัล<name head="รถ">รถเบนซ์</name><name head="รุ่น">รุ่น ซี200 คอมเพรสเซอร์</name> มูลค่า 2,599,000 <name>บาท</name> ให้แก่นักกอล์ฟที่สามารถทำโฮลอินวันที่หลุม 17 พาร์ 3 ใน 2 วันสุดท้ายได้เป็นคนแรก และ บริษัท โอ๊คลี่ย์ (ไทยแลนด์) จำกัด มอบ<name>กิ๊ฟวอชเชอร์</name>เพื่อแลกซื้อ<name head="ผลิตภัณฑ์">ผลิตภัณฑ์โอ๊คลี่ย์</name>มูลค่า 300,000 <name>บาท</name> ให้แก่นักกอล์ฟที่สามารถทำโฮลอินวันได้ที่หลุม 11 พาร์ 3 ได้เป็นคนแรก แฟนกอล์ฟที่สนใจสามารถเข้าไปชมการแข่งขันฟรีหรือสามารถติดตามการถ่ายทอดสดการแข่งขันได้ทางทรูวิชั่นส์ ช่องทรูสปอร์ต 2 ได้ในวันที่ 4 - 5 เม.ย.นี้ด้วย
</p></body>
</news>
