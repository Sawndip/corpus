<teiHeader>
<fileDesc>
<titleStmt>
  <title>"รอยพิมพ์-ณัฐวุฒิ"ได้ที่4  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHhOak13TURNMU1nPT0=&sectionid=TURNd09BPT0=&day=TWpBd09TMHdNeTB6TUE9PQ==  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>"โปรบุญชู เรืองกิจ" <name>ประธานสโมสรนักกอล์ฟแข่งขันอาชีพ</name>วัย 52 ปีซึ่งไปแข่งขัน<name>กอล์ฟแบล็คเมาเท่นมาสเตอร์ส</name>ที่หัวหินเผยแก่ผู้สื่อข่าวว่าเขายังเดินหน้าในการลงชิงชัยเก้าอี้<name>นายกสมาคมกอล์ฟอาชีพแห่งประเทศ</name>ที่จะมีการเลือกตั้งในการประชุมใหญ่สามัญประจำปี2552 ในวันที่30 มี.ค.นี้ที่โรงแรมเจ้าพระยาปาร์ครัชดาภิเษกเวลา 13.00 น.บุญชูซึ่งขณะนี้มีฐานะเป็นมหาเศรษฐีคนหนึ่งของเมืองไทยได้เผย 12 นโยบายหลักของเขาว่าประกอบด้วย</p>
<p>1. โครงการจัดรายการการแข่งขันทั้งใน<name head="ระดับ">ระดับ เอเชี่ยน ทัวร์</name> และ<name head="ระดับ">ระดับ ไทยแลนด์ พีจีเอ ทัวร์</name> 2. โครงการส่งเสริมนักกอล์ฟสู่ทัวร์ใหญ่ของโลก 3. โครงการส่งนักกอล์ฟเข้าร่วมแข่งขันในต่างประเทศ 4. โครงการสวัสดิการของสมาชิก 5. โครงการบัตรตลอดชีพเมื่ออายุเกิน 50 ปี 6. โครงการสร้างที่อยู่ถาวรให้กับสมาคมกอล์ฟอาชีพเช่นเดียวกับสมาคมกอล์ฟอาชีพของต่างประเทศ 7. โครงการเส้นทางพัฒนานักกอล์ฟเยาวชนและนักกอล์ฟสมัครเล่นสู่นักกอล์ฟอาชีพที่มีคุณภาพ 8. โครงการพัฒนาผู้ฝึกสอนกอล์ฟอาชีพ 9. การจัดสอบและอบรม 10. การจัด<name head="ระบบ">ระบบโปรแรงค์กิ้ง</name>ตามมาตรฐานสากล 11. โครงการพัฒนาผู้ตัดสินกอล์ฟอาชีพและแคดดี้อาชีพ 12. นโยบาย 20 สนามกอล์ฟพันธมิตร</p>
<p>นอกจากนั้นแล้ว ยังมีการเปิดเผยรายชื่อผู้ที่จะเข้ามาบริหารงาน หากโปรบุญชู ได้รับเลือกให้เป็นนายก สกอ.เช่น "โปรช้าง" ธงชัย ใจดีจะนั่งเก้าอี้อุปนายก, "โปรหมู" วันชัย มีชัย จะรับตำแหน่งกรรมการจัดการแข่งขัน และ จิตติศักดิ์ แต้มประเสริฐ จะรับตำแหน่งกรรมการกฏข้อบังคับ สกอ. ส่วนกรรมการคนอื่นๆนั้นโปรบุญชูเผยว่าได้ทาบทามนักธุรกิจชื่อดังมาเป็นกรรมการหลายท่านได้ตกลงแล้วและจะเผยชื่อหลังจากได้รับเลือกตั้งโปรบุญชู เผยว่า "สาเหตุที่ผมลงสมัครรับเลือกตั้งในครั้งนี้ เพราะต้องการที่จะตอบแทนสังคมและวงการกอล์ฟที่ทำให้ตนเองและครอบครัวสามารถมายืนอยู่ได้เช่นทุกวันนี้ ซึ่งนโยบายหลักๆ ที่ตนเองเสนอไปทั้ง 12 ข้อนั้น ก็เพื่อต้องการที่จะพัฒนาวงการกอล์ฟให้มีความเจริญมากยิ่งขึ้น รวมทั้งพยายามที่จะผลักดันนักกอล์ฟรุ่นใหม่ให้สามารถก้าวขึ้นมาทดแทนรุ่นพี่ได้อย่างต่อเนื่องต่อไป ในขณะที่ "โปรช้าง" ธงชัย ใจดี กล่าวว่า "ผมเห็นด้วยที่โปรบุญชูเสนอตัวเข้ามาบริหารสมาคมฯ เพราะถือว่าเป็นคนที่มีความสามารถ มีความมุ่งมั่นและตั้งใจ ที่จะผลักดันให้โปรกอล์ฟรุ่นน้องๆ ได้มีโอการพัฒนาฝีมือตลอดเวลา ซึ่งตัวผมเองก็เคยมีโอกาสได้สัมผัสสิ่งเหล่านั้นด้วยตัวเอง"

</p></body>
</news>
