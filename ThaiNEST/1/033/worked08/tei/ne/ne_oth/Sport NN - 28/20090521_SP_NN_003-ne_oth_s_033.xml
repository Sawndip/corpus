<teiHeader>
<fileDesc>
<titleStmt>
  <title>ผีช็อก!ตัดกัปตันชิงเจ้ายุโรป เตือนผีห้ามส่งเด็กบู๊เสือนัดท้าย หงส์เอาแน่ซื้อเตฟ2.5พันล้าน!  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162375  </bibl>
</sourceDesc>
</fileDesc>
</teiHeader>
<news>
<headline>ผีช็อก!ตัดกัปตันชิงเจ้ายุโรป เตือนผีห้ามส่งเด็กบู๊เสือนัดท้าย หงส์เอาแน่ซื้อเตฟ2.5พันล้าน!</headline>
<lead></lead>
<neck></neck>
<body><p>"เดอะ การ์เดี้ยน" สื่อดังเมืองผู้ดีเปิดเผยข่าวเมื่อ 20พ.ค.สุดช็อกในหัวใจของ แกรี่ เนวิลล์ แบ๊กขวาตัวเก๋า<name head="กัปตันทีม">กัปตันทีมแมนฯยูไนเต็ด</name> หลังจากมีแววหลุดโผอาจไม่มีชื่อแม้กระทั่งตัวสำรองในการเตะนัดชิง<name>แชมเปี้ยนส์ลีก</name>กับ "เจ้าบุญทุ่ม" บาร์เซโลน่า ในวันที่ 27 พ.ค.นี้เนื่องจากอาการบาดเจ็บที่ยาวนานและไม่ค่อยมีส่วนร่วมกับทีมเท่าไหร่นักในซีซั่นนี้ </p>
<p>โดยเหตุผลของ การ์เดี้ยน หนนี้ก็คือ การที่ตำแหน่งแบ๊กขวาของ เนวิลล์ ได้ถูกสั่งสะเทือนมาตลอดนับตั้งแต่ เวส บราวน์ เล่นได้อย่างดีเยี่ยมในปีก่อน ต่อด้วยปีนี้ บราวน์ มีอาการเจ็บแต่ว่า จอห์น โอเช ก็ทำหน้าที่ได้ดีและเล่นในลีกด้วยการเป็นตัวจริงถึง 30 เกม ขณะที่ ราฟาเอล ดา ซิลวา ดาวโรจน์จากบราซิลก็เล่นได้ดีเยี่ยมเช่นกันเมื่อมีโอกาส ทำให้โอกาสที่ เนวิลล์ จะหลุดไปอยู่บนอัฒจันทร์มีสูงอย่างมาก </p>
<p>สำหรับ 11 ตัวจริงตามคาด ในระบบ 4-3-2-1 ประกอบด้วย เอ๊ดวิน ฟาน เดอร์ ซาร์-จอห์น โอเช, ริโอ เฟอร์ดินานด์, เนมานญ่า วีดิช, ปาทริซ เอฟร่า- ไมเคิล คาร์ริค, ไรอัน กิ๊กส์, อันแดร์สสัน-พาร์ค จี ซอง, เวย์น รูนี่ย์-คริสเตียโน่ โรนัลโด้, ตัวสำรอง : โทมัส คุสซ์แซค, จอห์นนี่ อีแวนส์, ราฟาเอล ดา ซิลวา, พอล สโคลส์, นานี่, ดีมิทาร์ เบอร์บาตอฟ และคาร์ลอส เตเวซ </p>
<p>ส่วนผู้เล่นที่คาดว่าจะหมดสิทธิ์ลงเล่น นอกจาก เนวิลล์ แล้วก็จะมี เฟเดริโก้ มาเคด้า, แดนนี่ เวลเบ๊ค และดาร์รอน กิ๊บสัน ส่วน เบน ฟอร์สเตอร์, โอเว่น ฮาร์กรีฟส์, บราวน์ และฟาบิโอ ดา ซิลวา บาดเจ็บ ส่วน ดาร์เรน เฟล็ทเชอร์ ติดโทษแบน </p>
<p>ส่วน 3 ทีมหนีตายแห่ง<name>ศึกพรีเมียร์ลีก</name> นิวคาสเซิล ยูไนเต็ด, มิดเดิ้ลสโบรช์ และ ซันเดอร์แลนด์ กลายเป็นข่าวขู่จะเอาเรื่องฟ้องร้อง แมนเชสเตอร์ ยูไนเต็ด <name>แชมป์ลีก</name>ฤดูกาลล่าสุด หากส่งพวกตัวสำรอง-ดาวรุ่ง ลงเจอ ฮัลล์ ซิตี้ ในนัดสุดท้ายของฤดูกาลที่อาจส่งผลต่อการหนีตกชั้นของพวก โดยถ้าพบว่าทำการละเมิดกฎจริง แมนยูฯ อาจโดนลงโทษได้ทุกอย่างตั้งแต่คำเตือนไปจนถึง ปรับเงินก้อนโต 
ทางด้าน "เดอะ ซัน" สื่อจอมแฉเมืองผู้ดีเผยว่า ลิเวอร์พูล เตรียมเข้าธนาคาเบิกเงินขอซื้อ คาร์ลอส เตเวซ ด้วยค่าตัว 26 ล้าน<name>ปอนด์</name> เป็นสถิติใหม่ของสโมสร พร้อมค่าเหนื่อยมโหฬารถึง 160,000 ปอนด์ต่อสัปดาห์ หรือ 8.3 ล้าน<name>ปอนด์</name>ต่อปี เลยทีเดียว แต่เรื่องนี้ค่อนข้างยากมาก เนื่องจาก<name>ลิเวอร์พูล</name> มีงบในการซื้อตัวเพียง 20 ล้าน<name>ปอนด์</name> เท่านั้น 
</p></body>
</news>
