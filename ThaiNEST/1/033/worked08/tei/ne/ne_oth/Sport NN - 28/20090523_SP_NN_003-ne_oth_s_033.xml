<teiHeader>
<fileDesc>
<titleStmt>
  <title>ลาวใจอ่อนจัดสอยคิวซีเกมส์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162683  </bibl>
</sourceDesc>
</fileDesc>
</teiHeader>
<news>
<headline>ลาวใจอ่อนจัดสอยคิว<name>ซีเกมส์</name></headline>
<lead></lead>
<neck></neck>
<body><p>ยุติปัญหาแล้ว! ศึกสอยคิว<name>ซีเกมส์ ครั้งที่ 25</name> กำหนดชิง 12 เหรียญทองเหมือนเดิม โดยส่งหนังสือเวียนแจ้งมนตรี<name>ซีเกมส์</name>ทุกชาติรับทราบ ส่วนเรื่องค่าใช้จ่ายทุกอย่าง สหพันธ์สนุกเกอร์เอเชียเป็นผู้รับผิดชอบ หลัง<name>เลขาคณะกรรมการโอลิมปิก</name>กล่อมทั้งลาวและ<name>ประธานสหพันธ์สนุกเกอร์เอเชีย</name>สำเร็จ
<p><name head="การแข่งขัน">การแข่งขันบิลเลียด-สนุกเกอร์</name>ใน<name>ซีเกมส์ครั้ง 25</name> ที่ลาวจะชิง 10 หรือ 12 เหรียญทองที่มีปัญหาว่า ลาว จะไม่จัดในตอนแรกนั้น ได้ข้อยุติแล้วโดย "บิ๊กจา" พล.ต.จารึก อารีราชการัณย์ <name>เลขาธิการคณะกรรมการโอลิมปิกแห่งประเทศไทย</name> ได้ทำการเจรจากับ สินธุ พูนศิริวงศ์ <name>ประธานสหพันธ์สนุกเกอร์เอเชีย</name>และ<name>นายกสมาคมสอยคิวไทย</name> ซึ่งสรุปได้ดังนี้ 
<p>สหพันธ์สนุกเกอร์เอเชียจะต้องเป็นผู้รับผิดชอบการแข่งขันทั้งหมดโดยจะเป็นผู้ออกค่าใช้จ่ายทุกอย่างรวมทั้งโต๊ะที่จะใช้ในการแข่งขันและฝึกซ้อม บุคคลกรที่จะควบคุมการแข่งขันรวมถึง ผู้ตัดสินซึ่งมีข้อแม้ว่าฝ่ายเจ้าภาพจะต้องจัดชิง 12 เหรียญทอง โดยนำสนุกเกอร์ 6 แดงชาย-หญิงเข้ามาในอีเว้นท์การแข่งขันเหมือนเดิม โดย<name>โอลิมปิค</name>ได้จัดส่งเอกสารพร้อมคำยืนยันจาก<name>ประธานสหพันธ์สนุกเกอร์เอเชีย</name>แจ้งไปยัง ท้าวสุวรรณราช <name>เลขาคณะกรรมการจัดการแข่งขันซีเกมส์</name> หนที่ 25 เรียบร้อยแล้ว พร้อมกันนี้ได้ส่งหนังสือแจ้งให้ประเทศสมาชิกรับทราบโดยทั่วกันเพื่อจะได้เตรียมตัวฝึกซ้อมตั้งแต่บัดนี้</p>
<p>พล.ต.จารึก อารีราชการัณย์ <name>เลขาโอลิมปิก</name>ผู้ประสานให้ลาวและนายสินธุได้หันหน้ามาเจรจากันสำเร็จกล่าวอีกว่าหากสหพันธ์สนุกเกอร์เอเชียไม่รับรอง<name head="การแข่งขัน">การแข่งขันซีเกมส์</name>หนนี้ ลาวก็จะไม่จัดกีฬาชนิดนี้ซึ่งจะเป็นผลเสียกับวงการสอยคิวโดยตรงเพราะเท่าที่ทราบหลายชาติมีการเก็บตัวฝึกซ้อมกันตั้งแต่ต้นปีโดยเฉพาะมกุฏราชกุมารบรูไน ที่จะมาแข่งพูล 9 ลูกก็ได้จองสถานที่พักและเตรียมนำโต๊ะฝึกซ้อมมาตั้งไว้ในโรงแรมดังนั้นจึงขอให้ ลาวคิดให้หนัก ในขณะที่ได้พูดคุยกับนายสินธุ พูนศิริวงศ์ ก็ได้ชี้ให้เห็นถึงความสำคัญซึ่งจะตามมาในอนาคตเพราะหากหนนี้ ไม่มี<name>บิลเลียด-สนุกเกอร์-พูล</name>ใน<name>ซีเกมส์</name> หนต่อไปใครที่เป็นเจ้าภาพก็จะยึดหลักประหยัดโดยไม่จัดกีฬาชนิดนี้ซึ่งผลเสียก็จะตกอยู่กับวงการสอยคิว ซึ่งผลการเจรจากับ<name>ประธานสหพันธ์สนุกเกอร์เอเชีย</name>ได้แจ้งให้ลาวรับทราบแล้วเพื่อแจ้งต่อไปยังประเทศสมาชิกจะได้หมดกังวล และจะได้เตรียมความพร้อมในการแข่งขันในครั้งนี้ต่อไป
</p></body>
</news>
