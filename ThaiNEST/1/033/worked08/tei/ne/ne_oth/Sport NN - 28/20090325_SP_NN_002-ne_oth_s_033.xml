<teiHeader>
<fileDesc>
<titleStmt>
  <title>"ฟีม"พร้อมสู้บิดโลก-ยอดทีมเอฟวันส่อถอนบู๊  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-25 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154229  </bibl>
</sourceDesc>
</fileDesc>
</teiHeader>
<news>
<headline>"ฟีม"พร้อมสู้บิดโลก-ยอด<name head="ทีม">ทีมเอฟวัน</name>ส่อถอนบู๊</headline>
<lead></lead>
<neck></neck>
<body><p> "เจ้าฟีม" รัฐภาค วิไลโรจน์ ยอดนักขับมอเตอร์ไซด์โลกขวัญใจชาวไทย เตรียมนำรถคู่ใจของ<name head="ทีม">ทีมไทย-ฮอนด้า พีทีแซค</name> ลงทดสอบความพร้อมเป็นครั้งสุดท้าย ที่สนามเฆเรซ ประเทศสเปน ในวันพุธนี้ ก่อนจะแข่งขันอย่างเป็นทางการที่จะเปิดขึ้นในกลางเดือนหน้า ทั้งนี้ "เจ้าฟีม" ได้ทำการทดสอบรถที่เอสโตริล เซอร์กิต โปรตุกีส ด้วยการทำเวลาเข้ามาเป็นอันดับที่ 2 แถมยังตามหลัง มาร์โก้ ซิมอนเซลลี่ แชมป์โลกชาวอิตาเลี่ยน เพียงแค่ 0.2 วินาทีเท่านั้น ทำให้มีโอกาสทำอันดับติดท็อปไฟฟ์ตามที่หวังเอาไว้ โดยที่สนามเฆเรซนั้น จะทดสอบ 2 วันคือวันพุธและพฤหัสบดีนี้</p>
<p>ขณะเดียวกัน <name>ศึกฟอร์มูล่า-วัน</name> รายการแรกแห่งปีนี้ <name>"ออสเตรเลี่ยน กรังด์ปรีซ์"</name> ที่จะแข่งขันนัดวันอาทิตย์นี้เวลา 13.00 น.อย่างไรก็ตาม ฟลาบิโอ เบียร์ตอเร่ <name>ประธานทีมเรโนลต์</name> กับ รอน เดนนิส ผู้บริหารของแม็คลาเรน เมอร์เซเดส อาจจะไม่ส่งทีมลงแข่งขัน เนื่องจากฝ่ายจัดการแข่งขันไม่ทำตามสัญญา หลังจากไม่ยอมจ่ายเงินค่าขนส่งอุปกรณ์ตามที่สัญญาเอาไว้ โดยผลักภาระให้กับทีมแข่งทั้งหมด ทำให้ เรโนลต์ และแม็คลาเรน ฉุนขาดแถมยังเตรียมจับมือกับ เฟอร์รารี่ ที่ไม่พอใจการปรับเปลี่ยนกติกาบอยคอตอีกทีมหนึ่งด้วย 
</p></body>
</news>
