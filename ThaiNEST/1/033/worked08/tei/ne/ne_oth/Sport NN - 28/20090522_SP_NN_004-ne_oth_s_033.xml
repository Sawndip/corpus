<teiHeader>
<fileDesc>
<titleStmt>
  <title>ชี้ชะตา!สอยคิวซีเกมส์ลาว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162531  </bibl>
</sourceDesc>
</fileDesc>
</teiHeader>
<news>
<headline>ชี้ชะตา!สอยคิว<name>ซีเกมส์ลาว</name></headline>
<lead></lead>
<neck></neck>
<body><p> "บิ๊กจา" พล.ต.จารึก อารีราชการัณย์ <name>เลขาธิการคณะกรรมการโอลิมปิกแห่งประเทศไทย</name> เปิดเผยถึงความคืบหน้าของการผลักดันกีฬาสนุกเกอร์ 6 แดงเข้าร่วมชิงชัย 2 เหรียญทองใน<name head="กีฬา">กีฬาซีเกมส์ ครั้งที่ 25</name> ว่า ในเรื่องดังกล่าวนั้นหลังจากที่ตนได้รับหนังสือจาก<name>ประธานสหพันธ์สนุกเกอร์แห่งเอเชีย</name> ก็ได้เข้าร่วมชี้แจงกับทางคณะกรรมการจัดการแข่งขันของลาวแล้ว ซึ่งในช่วงแรกเขานั้นจะไม่ยอมแถมยังจะให้ล้มเลิกการแข่งขันด้วย แต่ตนนั้นก็พยายามพูดเจรจาถึงผลเสียที่จะเกิดขึ้น จึงทำให้ท่าทีของลาวนั้นอ่อนลงพอสมควร และยืนยันว่าจะพยายามช่วยอย่างเต็มที่ เพียงแต่ตอนนี้อยู่ที่ขั้นตอนว่าจะให้ทางมนตรีซีเกมส์ของแต่ละชาติเห็นด้วยอย่างไร ตนเชื่อว่าหากตนลงมือแล้วกีฬาสนุกเกอร์ 6 แดงจะได้จัดชิงชัย 2 ทองใน<name>ซีเกมส์</name>ครั้งนี้อย่างไม่มีปัญหา</p>
<p> ทางด้าน "บิ๊กสิน" สินธุ พูนศิริวงศ์ <name>นายกสมาคมกีฬาบิลเลียดแห่งประเทศไทย</name> เปิดเผยว่า หลังจากที่ได้รับทราบข่าวจากทาง พล.ต.จารึก อารีรากชการัณย์ แล้ว ก็เริ่มคลายกังวลพอสมควร หากสามารถที่จะโหวตผ่านทางอีเมล์ได้ ก็เชื่อว่าตรงนี้ไม่มีเป็นหาเช่นกัน เนื่องจากการประชุมสหพันธ์สนุกเกอร์แห่งเอเชีย ที่ประเทศจีน ชาติในอาเซียนต่างลงความเห็นว่าจะต้องมีแข่งขันสนุกเกอร์ 6 แดง ใน<name head="กีฬา">กีฬาซีเกมส์</name> หากไม่มีก็จะไม่รับรอง ซึ่งเมื่อหากได้ทำการโหวตผ่านทางอีเมล์จริงตนก็มั่นใจว่า ทาง พล.ต. จารึก อารีราชการัณย์ <name>เลขาธิการคณะกรรมการโอลิมปิก</name>ของไทย และ 3 มนตรี<name>ซีเกมส์</name> น่าจะช่วยได้ </p></body>
</news>
