<teiHeader>
<fileDesc>
<titleStmt>
  <title>กอล์ฟสิงห์นารายณ์ฮิลล์ โปรดังลงแข่งขันคับคั่ง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162372  </bibl>
</sourceDesc>
</fileDesc>
</teiHeader>
<news>
<headline><name>กอล์ฟสิงห์นารายณ์ฮิลล์</name> โปรดังลงแข่งขันคับคั่ง</headline>
<lead></lead>
<neck></neck>
<body><p>สมาคมกอล์ฟอาชีพแห่งประเทศไทย ที่มีโปรบุญชู เรืองกิจ เป็นนายกสมาคมคนใหม่ ร่วมกับนายอภิรักษ์ วิชินโรจน์จรัลจัด<name>กอล์ฟอาชีพสิงห์นารายณ์ฮิลล์ แชมเปี้ยนชิพ พีจีเอทัวร์</name> ชิงเงินรางวัล 1.5 ล้าน<name>บาท</name> ที่สนามนารายณ์ฮิลล์กอล์ฟรีสอร์ทแอนด์คันทรี่คลับ ลพบุรีในวันที่ 27 - 30 พ.ค.นี้ โปรบุญชู เรืองกิจ เผยถึงแมทช์การแข่งขันกอล์ฟอาชีพตามนโยบายที่ได้กำหนดไว้ว่าจะจัดให้มีการแข่งขันตลอดทั้งปี <name>สิงห์นารายณ์ฮิลล์แชมเปี้ยนชิพ</name> เป็นแมทช์ที่ 2 หลังจากการเข้ารับตำแหน่ง<name>นายกสมาคมกอล์ฟอาชีพ</name>โดยมีทั้งโปรดาวรุ่ง และโปรซูเปอร์สตาร์ชื่อดัง ตอบรับเข้าร่วมการแข่งขันคับคั่ง เช่น โปรเล็ก ถาวร วิรัตน์จันทร์,โปรมดแดง ธรรมนูญ ศรีโรจน์,วิสุทธิ อรรจนาวัฒน์, สมเกียรติ ศรีสง่า,โปรแม็ก ขวัญชัย แท่นนิล,โปรอาร์ม กิรเดช อภิบาลรัตน์,วรุฒ โฉมแฉล้ม และโปรพาย ปริยะ ชุณหสวัสดิกุล การแข่งขันใน 2 วันแรก จะคัดให้เหลือ 65 คน เพื่อเข้าแข่งขัน 2 วันสุดท้าย</p>
<p>โปรบุญชู เปิดเผยต่อไปอีกว่า ในการแข่งขันครั้งนี้เป็นการจัดอันดับหรือแรงกิ้งเพื่อคัดเลือกนักกอล์ฟฝีมือเยี่ยมเข้าร่วมแข่งขันใน<name head="ระดับ">ระดับเอเชี่ยนทัวร์</name>และ<name>อาเซียนทัวร์</name>ต่อไปโดยเฉพาะที่สนามนารายณ์ฮิลล์กอล์ฟรีสอร์ท แอนด์คันทรี่คลับ ลพบุรี ซึ่งบริหารโดย นายอภิรักษ์ วิชินโรจน์จรัล นั้นนับเป็นสนามมาตรฐานระดับ 5 ดาว ที่มีคลับเฮ้าส์หรูหรา เลย์เอาท์ที่ท้าทาย รอการพิสูจน์ฝีมือโปรทุกท่าน 
</p></body>
</news>
