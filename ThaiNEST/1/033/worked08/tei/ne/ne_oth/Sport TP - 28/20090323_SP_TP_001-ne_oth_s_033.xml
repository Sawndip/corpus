<teiHeader>
<fileDesc>
<titleStmt>
  <title>ธงชัยหนุนสุดตัว"บุญชู"นั่งประมุขโปร  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 21:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2186  </bibl>
</sourceDesc>
</fileDesc>
</teiHeader>
<news>
<headline>ธงชัยหนุนสุดตัว"บุญชู"นั่งประมุขโปร</headline>
<lead></lead>
<neck></neck>
<body><p>บุญชู  เรืองกิจ  ยอดโปรระดับตำนานของเมืองไทย  คลอด  12  นโยบายหลักในการบริหารงานในการลงชิงชัยตำแหน่ง<name>นายกสมาคมกอล์ฟอาชีพแห่งประเทศไทย </name> หรือ  สกอ.ที่จะมีการเลือกตั้งนายกฯ   คนใหม่ในวันจันทร์ที่   30  มี.ค.นี้  เวลา  13.00  น.ที่ห้องบอลรูม  โรงแรมเจ้าพระยาปาร์ค  โดยในงานแถลงข่าวเปิดตัวอย่างเป็นทางการของโปรบุญชูนั้น  โปรวันชัย  มีชัย  <name>ทัวร์นาเมนต์ </name> ไดเรคเตอร์คนดังของเอเชียนทัวร์  รวมถึง  2  โปรดัง  ธงชัย  ใจดี  และ  ชัพชัย  นิราช  เดินทางมาร่วมงานด้วย</p>
<p>นโยบาย  12  ข้อของโปรบุญชูนั้น  ประกอบด้วย  1.โครงการจัดรายการการแข่งขันทั้งใน<name head="ระดับ">ระดับเอเชียนทัวร์ </name> และ<name head="ระดับ">ระดับไทยพีจีเอทัวร์</name>,  2.โครงการส่งเสริมนักกอล์ฟสู่ทัวร์ใหญ่ของโลก,  3.โครงการส่งนักกอล์ฟเข้าร่วมแข่งขันในต่างประเทศ,  4.โครงการสวัสดิการของสมาชิก,  5.โครงการบัตรตลอดชีพเมื่ออายุเกิน  50  ปี,  6.โครงการสร้างที่อยู่ถาวรให้กับสมาคมฯ,
7.โครงการเส้นทางพัฒนานักกอล์ฟเยาวชนและสมัครเล่นสู่นักกอล์ฟอาชีพ,  8.โครงการพัฒนาผู้ฝึกสอนกอล์ฟอาชีพ,  9.การจัดสอบและอบรม,  10.การจัดระบบแรงกิ้งตามมาตรฐานสากล,  11.โครงการพัฒนาผู้ตัดสินกอล์ฟอาชีพและแคดดี้อาชีพ  และ  12.นโยบาย  20  สนามกอล์ฟพันธมิตร</p>
<p>นอกจากนั้นแล้ว  ยังมีการเปิดเผยรายชื่อผู้ที่จะเข้ามาบริหารงาน  หากโปรบุญชูได้รับเลือกให้เป็นนายก  สกอ.  อาทิ  "โปรช้าง"  ธงชัย  ใจดี  ที่จะนั่งเก้าอี้  อุปนายก,  "โปรหมู"   วันชัย  มีชัย  จะรับตำแหน่งกรรมการจัดการแข่งขัน  และ  จิตติศักดิ์  แต้มประเสริฐ  จะรับตำแหน่งกรรมการกฎข้อบังคับ  สกอ. เป็นต้น</p>
<p>โดยโปรบุญชู  เผยว่า  "สาเหตุที่ผมลงสมัครรับเลือกตั้งในครั้งนี้  เพราะต้องการที่จะตอบแทนสังคมและวงการกอล์ฟที่ทำให้ตนเองและครอบครัวสามารถมายืนอยู่ได้เช่นทุกวันนี้  ซึ่งนโยบายหลักๆ  ที่ผมเสนอไปทั้ง  12  ข้อนั้น  ก็เพื่อต้องการที่จะพัฒนาวงการกอล์ฟให้มีความเจริญมากยิ่งขึ้น  รวมทั้งพยายามที่จะผลักดันนักกอล์ฟรุ่นใหม่ให้สามารถก้าวขึ้นมาทดแทนรุ่นพี่ได้อย่างต่อเนื่องต่อไป"</p>
<p>ทางด้านธงชัยใจดีกล่าวว่า  "ผมเห็นด้วยที่โปรบุญชูเสนอตัวเข้ามาบริหารสมาคมฯ  เพราะถือว่าเป็นคนที่มีความสามารถ  มีความมุ่งมั่นและตั้งใจ  ที่จะผลักดันให้โปรกอล์ฟรุ่นน้องๆ  ได้มีโอการพัฒนาฝีมือตลอดเวลา  ซึ่งตัวผมเองก็เคยมีโอกาสได้สัมผัสสิ่งเหล่านั้นด้วยตัวเอง".</p></body>
</news>
