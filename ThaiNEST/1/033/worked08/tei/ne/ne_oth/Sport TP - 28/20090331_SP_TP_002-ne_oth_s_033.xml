<teiHeader>
<fileDesc>
<titleStmt>
  <title>พระเอกคนใหม่  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-04-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ent09060452&sectionid=0105&day=2009-04-06  </bibl>
</sourceDesc>
</fileDesc>
</teiHeader>
<news>
<headline>ประหยัดปลื้มลุยออกัสต้าด้วยฝีมือ</headline>
<lead>ประหยัด  มากแสง  ซิวตั๋วลุย  <name>เดอะ  มาสเตอร์ส </name> <name>เมเจอร์</name>รายการแรกของปี  ระหว่างวันที่  9-12  เม.ย.ที่จะถึงนี้เป็นที่แน่นอนแล้ว  จากผลงานเด่นจบอันดับที่สองร่วมใน<name>ศึกเอเชียนทัวร์ </name> <name head="รายการ">รายการแบล็คเมาเท่น  มาสเตอร์ส </name> ส่งผลให้การจัดอันดับโลกเมื่อเช้าวันจันทร์ที่ผ่านมา  ขยับจากอันดับที่  50  ขึ้นไปอยู่ในอันดับที่  47  </lead>
<neck></neck>
<body><p>ประหยัด  มากแสง  ที่โชว์ทีเด็ดในรอบสุดท้ายของ<name>ศึกแบล็คเมาเท่น  มาสเตอร์ส </name> ด้วยการหวด  8  อันเดอร์พาร์  64  ในรอบสุดท้าย  ก่อนจะจบการแข่งขันในอันดับที่สองร่วม  ส่งผลให้อันดับโลกในสัปดาห์นี้  ประหยัด  ขยับขึ้นมาอยู่อันดับที่  47  ซึ่งเป็นการการันตีว่าเขาจะได้สิทธิ์ลงเล่น  <name>เดอะ  มาสเตอร์ส </name> เป็นปีที่สองติดต่อกัน  หลังจากปีที่แล้วทางออกัสต้าได้เชิญประหยัดเข้าแข่งขันเป็นกรณีพิเศษ    </p>
<p>"หลังจากที่ปีที่แล้วผมต้องถอนตัวออกจากการแข่งขันเนื่องจากอาการบาดเจ็บ  จากนั้นเป็นต้นมาผมพยายามอย่างเต็มที่เพื่อจะกลับไปเล่น<name>มาสเตอร์ส</name>อีกให้ได้  เพราะหลายคนต่างพูดกันว่าออกัสต้าคงจะไม่เชิญผมเข้าไปเล่นอีก  ดังนั้นผมจึงต้องการพิสูจน์ได้เห็นว่าผมสามารถกลับไปได้ด้วยฝีมือของผมเอง  ดังนั้นตอนนี้ผมจึงภูมิใจมาก"  ประหยัดกล่าว</p>
<p>ประหยัดจะเดินทางไปสหรัฐอเมริกาในวันพฤหัสบดีที่จะถึงนี้  และตั้งเป้าจะทำผลงานให้ดีกว่าปีที่แล้ว  "ผมรู้สึกว่าผมสามารถเล่นที่ออกัสต้าได้  จากเมื่อปีที่แล้วผมยังจำรายละเอียดของสนามได้เป็นอย่างดี  และหวังว่าผมจะเล่นได้ดี"</p>
<p>ในฤดูกาล  2008  ประหยัด  คว้า<name head="แชมป์">แชมป์เอเชียนทัวร์</name>ทั้งหมด  6  รายการ  และจากผลงานคว้าแชมป์  3  รายการ  ใน<name>เจแปนกอล์ฟทัวร์</name>ทำให้เขาได้รับเชิญพิเศษเข้าไปเล่นใน  <name>เดอะ  มาสเตอร์ส </name> เมื่อปีที่แล้ว  แต่เล่นรอบสองได้เพียง  9  หลุม  ต้องขอถอนตัวเนื่องจากอาการบาดเจ็บที่หลัง  ก่อนจะได้สิทธิ์ลงเล่นอีกครั้งในปีนี้เนื่องจากทำอันดับโลกเข้ามาอยู่ใน  50  อันดับแรกสำเร็จ</p>
<p>สำหรับการเลือกตั้งสมาคมกอล์ฟอาชีพแห่งประเทศไทยที่โรงแรมเจ้าพระยาปาร์ค   เมื่อวันที่  30  มี.ค.ที่ผ่านมา  ปรากฏว่า  บุญชู  เรืองกิจ  เจ้าของ<name head="แชมป์">แชมป์เอเชียนทัวร์ </name> 5  รายการ  วัย  52  ปี  ได้รับเลือกตั้งด้วยคะแนนท่วมท้น  เอาชนะ  ต่อพงษ์  ไชยสาส์น  อดีต<name>เลขาธิการสมาคมฯ </name> ไปอย่างขาดลอย  211  ต่อ  50  อย่างไรก็ตาม  บุญชู  เคยเป็นคณะกรรมการสมาคมฯ  มาแล้ว  2  สมัย  ทำให้โปรบุญชูยังต้องการเสียงอีก  145  เสียงสนับสนุนเพื่อให้ครบตามกฎของการกีฬาแห่งประเทศไทย</p>
<p>ภายหลังจากการเลือกตั้งเสร็จสิ้น  โปรบุญชูเผยว่า  ตนเองรู้สึกยินดีที่ได้รับการเลือกตั้งในครั้งนี้  และแน่นอนว่าคงจะต้องหยุดลงทำการแข่งขันเพื่อมีเวลาในการบริหารงานอย่างเต็มที่  โดยนโยบายหลักคือการจัด<name>ทัวร์นาเมนต์</name>แข่งขันให้กับสมาชิก  นอกจากนั้นแล้วตนเองยืนยันว่าจะไม่มีการแบ่งฝักแบ่งฝ่ายแต่อย่างใด  โดยจะเดินทางเข้าพบ  "ค่ายช้าง"  ภายใน  2-3  วันนี้  เพื่อขอความอนุเคราะห์งบประมาณดำเนินงานของสมาคมฯ    </p>
<p>ขณะที่นายต่อพงษ์   ไชยสาส์น   อดีต<name>เลขาธิการ  สกอ.</name> เผยว่า  ตนเองรู้สึกยินดีด้วย  นับเป็นเรื่องที่ดีที่สมาชิกโปรได้มาแสดงพลังใจครั้งนี้  และการเลือกตั้งก็เป็นเรื่องของสมาชิกโดยตรง    ส่วนตัวแล้วได้ฝากงานไว้กับโปรบุญชูให้ช่วยสานงานต่อ   และจะคอยเป็นกำลังใจให้  ซึ่งตนเองคงจะกลับไปทำงานด้านการเมืองต่อ  แต่ก็คงจะไม่ทิ้งวงการกีฬาแน่.</p></body>
</news>
