<teiHeader>
<fileDesc>
<titleStmt>
  <title>หงส์โวสนั่นฟอร์มดีได้อีกหลังยำวิลลา  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 21:59:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2188  </bibl>
</sourceDesc>
</fileDesc>
</teiHeader>
<news>
<headline></headline>
<lead>ราฟาเอล  เบนิเตซ  <name head="ผู้จัดการทีม">ผู้จัดการทีมลิเวอร์พูล</name>  เตือนลูกทีมอย่าเพิ่งเหลิงและชะล่าใจ   กระตุ้นให้เค้นฟอร์มเก่งออกมาอีก   แม้จะเพิ่งสวมวิญญาณโหด  กด  แอสตัน  วิลลา  ไปขาดกระจุย  5-0  เมื่อคืนวันอาทิตย์  หวังเหยียบคันเร่งแซงจ่าฝูง  แมนเชสเตอร์  ยูไนเต็ด  ที่ออกอาการแผ่ว  เข้าป้ายแชมป์ให้ได้</lead>
<neck></neck>
<body><news>
<headline>หงส์โวสนั่นฟอร์มดีได้อีกหลังยำวิลลา
<lead>ราฟาเอล  เบนิเตซ  <name head="ผู้จัดการทีม">ผู้จัดการทีมลิเวอร์พูล</name>  เตือนลูกทีมอย่าเพิ่งเหลิงและชะล่าใจ   กระตุ้นให้เค้นฟอร์มเก่งออกมาอีก   แม้จะเพิ่งสวมวิญญาณโหด  กด  แอสตัน  วิลลา  ไปขาดกระจุย  5-0  เมื่อคืนวันอาทิตย์  หวังเหยียบคันเร่งแซงจ่าฝูง  แมนเชสเตอร์  ยูไนเต็ด  ที่ออกอาการแผ่ว  เข้าป้ายแชมป์ให้ได้</lead>
<neck></neck>
<body><p>เบนิเตซ  ซึ่งในที่สุดก็ได้เซ็นสัญญาฉบับใหม่ให้ทีมเมื่อพุธที่ผ่านมา  ซึ่งเป็นหลักประกันว่าเขาจะอยู่เป็นนายใหญ่ของแอนฟิลด์ไปอย่างน้อยถึงปี  2014  เห็นลูกทีมเร่งเครื่องถล่ม  แอสตัน  วิลลา   ไปถึง  3  ลูกในครึ่งแรก  ก่อนปิดเกมด้วยผลงานชนะคู่แข่งถล่มทลายสุดในฤดูกาลนี้  พร้อมทั้งขยับลดช่องว่างห่างจ่าฝูง  แมนฯ  ยูฯ  เหลือแค่แต้มเดียวได้สำเร็จ
<p>"ผมรู้สึกว่าครึ่งแรกเราเสียบอลง่ายไปในบางครั้ง  ที่เราน่าจะทำได้ดีกว่านั้นตอนมีจังหวะโต้กลับ ทีมของเราในตอนนี้ทำผลงานได้ดีทีเดียว  แต่เรายังน่าจะเล่นได้ดีกว่านี้อีก"  เบนิเตซกล่าว</p>
<p>"เราทำผลงานดีขึ้น  เรามีความมั่นใจ  และยังมีอีกหลายเกมต้องเล่น  เราต้องไม่หลงระเริงกับผลงาน  แล้วติดประมาทหรือชะล่าใจไป  ซึ่งผมคิดว่าเรายังมีงานหนักต้องทำอีกมากกว่าจะจบซีซั่น</p>
<p>ด้าน  สตีเวน  เจอร์ราร์ด  กองกลางกัปตันทีมที่นัดนี้ทำแฮตทริกแรกของตัวเองใน<name>พรีเมียร์ลีก </name> โดย  2  ลูกมาจากการยิงจุดโทษ  ให้สัมภาษณ์ย้ำและสนับสนุนคำพูดของผู้จัดการทีม</p>
<p>     "ผมคิดว่ามันสำคัญมากที่เราจะต้องไม่ชะล่าใจ"</p>
<p>"แมนเชสเตอร์  ยูไนเต็ด  ยังสามารถชนะได้หมดทุกนัดที่เหลือ  มันสำคัญมากที่เราจะต้องชนะให้ได้หมดเช่นกัน  และโฟกัสในสิ่งที่เราต้องทำ  นั่นคือกดดันแมนฯ  ยูฯ  อย่างหนักในขณะที่พวกเขาจะลงสนามในแต่ละนัด  ให้รู้ว่าเราพร้อมที่จะฉวยโอกาสเมื่อไหร่ก็ตามที่พวกเขาเกิดข้อผิดพลาด"</p>
<p>     "เชลซีเองก็ยังอยู่ในเส้นทางลุ้นแชมป์แม้ว่าพวกเขาจะเพิ่งแพ้มาเมื่อวานนี้  เรายังต้องระวังเชลซีด้วยเช่นกัน"
<p>"ทุกคนรู้ว่าตอนนี้เราฟอร์มดีมาก  และความมั่นใจก็สูงจริงๆ  แฮตทริกแรกของผมใน<name>พรีเมียร์ลีก</name>มีความหมายอย่างมาก  แต่ชัยชนะและสามคะแนนเป็นสิ่งที่สำคัญกว่า"</p>
<p>นัดนี้   ลิเวอร์พูล  ได้ประตูจาก  เดิร์ก  เคาท์  น.8,  อัลเบิร์ต  ริเอรา  น.33,  สตีเวน  เจอร์ราร์ด  น.40  (จุดโทษ),  50,  และ  65  (จุดโทษ)  ขณะที่  วิลลา  เหลือผู้เล่น  10  คน  แบร๊ด  ฟรีเดล  ผู้รักษาประตูโดนไล่  น.64</p>
<p>     เบนิเตซ  รับว่าผิดหวังกับฟอร์มของทีมเล็กน้อยนับจากจุดที่  วิลลา  เสียผู้รักษาประตูไป จากนั้น  25  นาทีที่เหลือ  นักเตะของทีมก็ดูเหมือนจะผ่อนเกมลงทันที</p>
<p>อย่างไรก็ตาม  ตอนนี้พวกเขามีประตูได้เสียที่ดีกว่า  แมนฯ  ยูฯ  แล้ว  แต่ถึงอย่างไร  เบนิเตซ  ก็อยากให้ยิงประตูไว้ให้มากที่สุด  เผื่อว่าการลุ้นแชมป์ฤดูกาลนี้ต้องมาวัดกันที่ประตูได้เสีย  หากสุดท้ายทำได้แค่ขยับขึ้นไปมีคะแนนเท่ากับแมนฯ  ยูฯ
 ขณะเดียวกัน  ราฟาเอล  เบนิเตซ  ยังได้ออกมาตอบโต้กรณีที่โดน  เซอร์อเล็กซ์  เฟอร์กูสัน  กล่าวหาว่า  ลิเวอร์พูล  ได้ใช้เงินเสริมทีมไปมากกว่า  แมนฯ  ในช่วง  2-3  ปีหลัง
<p>เฟอร์กี้  ออกมาให้ความเห็นกรณีที่  เบนิเตซ  หยิบยกเปรียบเทียบถึงอำนาจการใช้เงินของสองสโมสร  โดยกล่าวว่า  ลิเวอร์พูล  ใช้เงินไปมากกว่า  แมนฯ  ยูฯ  ถึง  24  ล้านปอนด์  นับตั้งแต่  เบนิเตซ  เข้ามาทำทีมเมื่อ  5  ปีที่แล้ว</p>
<p>     ตอนนี้  เบนิเตซ  กลับมาตอบโต้บ้าง  โดยกล่าวว่า  "หากเขาบอกว่าเราใช้เงินมากกว่า  แมนฯ  ยูฯ  งั้นผมของพูดถึงข้อเท็จจริงตรงนี้"
     "สโมสรไหนกันแน่ที่มักจะทุบสถิติซื้อขายในรอบ  15  ปีมานี้  แมนฯ  ยูไนเต็ด  นั่นไง"
"สำหรับผม   มันไม่สำคัญว่า   อเล็กซ์  เฟอร์กูสัน  จะเป็นผู้จัดการทีมของแมนฯ  ยูฯ  หรือไม่  เพราะทีมอย่างแมนฯ  ยูฯ  เป็นทีมที่เอาชนะได้ยากเสมอ  พวกเขาเป็นทีมที่มีเงินเยอะมาก  แมนฯ  ยูฯ  จะมี  เซอร์อเล็กซ์  หรือไม่  ก็ไม่ต่างกัน".</body>
</news>
