<teiHeader>
<fileDesc>
<titleStmt>
  <title>"ธงชัย"ยังมีลุ้น ลุยยูเอสโอเพน เมเจอร์2ของปี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230509/5095  </bibl>
</sourceDesc>
</fileDesc>
</teiHeader>
<news>
<headline>คุณพระประชันโฉมใหม่ สะล้อแนวดนตรีสองยุค</headline>
<lead>ปรับรูปแบบใหม่ยิ่งใหญ่กว่าเดิมแน่นอน!!!  <name head="รายการ">รายการ  "คุณพระช่วย"</name>  จัดการประชันโฉมใหม่เป็นซีซั่นพิเศษกับช่วง  "คุณพระประชันเพลงฮิป"  นำดนตรีไทยไปเล่นร่วมกับเพลงฮิตติดชาร์ตของศิลปินต่างๆ  ทั้งไทยและเทศ  เพื่อให้เกิดความแปลกใหม่  รับรองไม่เคยฟังที่ไหนมาก่อนมีที่นี่ที่เดียว </lead>
<neck></neck>
<body><p>และถือเป็นเป็นมิติใหม่ทางดนตรี  เมื่อวงดนตรีฮิตติดชาร์ตอันดับหนึ่งกับ<name head="วง">วง  ETC</name>  ยกมาทั้งวงครบทีมขับกล่อมด้วย<name head="บทเพลง">บทเพลง  "เปลี่ยน" </name> รับกับการเปลี่ยนแปลงที่ดีของ<name head="รายการ">รายการคุณพระช่วย </name> เลยจัดประชันร่วมกับ<name head="เครื่งดนตรี">เครื่องดนตรีสะล้อ</name>  ที่มีน้องๆ  มาร่วมประชันทั้งแชมป์เก่า  2  สมัย  คือ  เต้-ธนวัฒน์  อินทรสาลี  และผู้ท้าชิง  เบนซ์-เกียรติศักดิ์  โพศิริ  มาท้าประชันต้องสื่อความรู้สึกด้วยดนตรีไปยังผู้ชมได้จริง  เรียกว่าจับของดีของ  2  ยุคกับเครื่องดนตรีไทยมาผสมผสานกับดนตรีร่วมสมัยได้อย่างลงตัว</p>
<p>ทั้งนี้น้องเต้-ธนวัฒน์  อินทรสาลี  เยาวชนไทยผู้รักและร่วมจรรโลงดนตรีไทย  พร้อมกล่าวความรู้สึกว่า  การนำสะล้อมาร่วมเล่นกับดนตรีสากลตามแบบฉบับของ<name head="วง">วง  ETC </name> ถือว่าเป็นการประยุกต์ดนตรีแนวใหม่  จุดเด่นเพลงของ  <name>ETC</name>  จะแน่น  ฟังง่าย  ทำให้รวมได้ง่ายกับเครื่องดนตรีสะล้อ
</p>
<p>     ขณะที่  หนึ่ง-อภิวัฒน์  พงษ์วาท  <name head="นักร้องนำวง">นักร้องนำวง   ETC </name> เปิดเผยว่า</p>
<p>"รู้สึกดีใจมากที่ทางรายการคุณพระช่วยเปิดโอกาส<name head="วง">วง  ETC</name>  ได้สื่อสารบทเพลงรุ่นใหม่บนเวทีอันทรงเกียรติร่วมกับน้องๆ  ที่มีความสามารถเปี่ยมล้น  ถึงแม้จะเป็นเด็กรุ่นใหม่แต่มีใจรักในศิลปวัฒนธรรมอันทรงคุณค่า  สืบสานดนตรีไทยไม่ให้สูญหายไป  ซึ่งน้องๆ  เล่นดนตรีได้ไพเราะมาก  ถือเป็นความแปลกใหม่ที่ไม่เคยมีมาก่อน  เพราะนำเพลงร่วมสมัยมาเล่นร่วมกับเครื่องดนตรีไทย  ที่สำคัญเป็นการผสมผสานที่ลงตัวน่าฟังอีกด้วย  ดีใจครับเพราะพวกเราเป็นคนเหนือก็ได้มาเห็นการประชันของเครื่องดนตรีแบบชาวเหนือ  คือสะล้อซึ่งไพเราะจับใจจริงๆ  ครับ"  หนึ่งกล่าว</p></body>
</news>
