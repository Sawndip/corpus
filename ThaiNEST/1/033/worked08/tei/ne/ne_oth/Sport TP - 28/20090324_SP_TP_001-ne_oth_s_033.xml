<teiHeader>
<fileDesc>
<titleStmt>
  <title>ทับทิมแดงชิงWBCเอเชีย รอเขย่าบัลลังก์นิชิโอกะ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-24 22:18:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/240309/2243  </bibl>
</sourceDesc>
</fileDesc>
</teiHeader>
<news>
<headline>ทับทิมแดงชิง<name>WBCเอเชีย</name> รอเขย่าบัลลังก์นิชิโอกะ</headline>
<lead></lead>
<neck></neck>
<body><news>
<headline>ทับทิมแดงชิง<name>WBCเอเชีย</name> รอเขย่าบัลลังก์นิชิโอกะ</headline>
<lead></lead>
<neck></neck>
<body><p>"ทับทิมแดง"  เบนเข็มหันมาชิงแชมป์  "ที่ว่าง"  <name head="รุ่น">รุ่นซูเปอร์แบนตั้มเวต  WBC  เอเชีย</name>  กับ  "เดลกาโด"  เจ้าของตำแหน่งชาวฟิลิปปินส์  พุธ  22  เม.ย.นี้  ที่กรุงเก่า-อยุธยา  ทีวีสี  7  ถ่ายสดจากศูนย์การค้าอยุธยาพาร์ค  ถ้าคว้าเข็มขัดมาคาดเอว  "ธานินทร์  คอมมิวนิเคชั่นฯ"  ตั้งเป้าผลักดันขึ้นเขย่าบัลลังก์สภามวยโลกกับ  "นิชิโอกะ"  จ่าฝูงชาวญี่ปุ่น     นายธานินทร์   ปิติธนสารสมบัติ  <name>ประธานกรรมการ  บริษัท  ธานินทร์  คอมมิวนิเคชั่น  จำกัด</name>  เผยว่า  หลังจากตัดสินใจให้  ทับทิมแดง  ศิษย์หลวงพ่อพูล  สละตำแหน่ง<name head="แชมป์">แชมป์  "พาบา" </name> <name head="รุ่น">รุ่นแบนตั้มเวต </name> เพราะมีปัญหาเรื่องการควบคุมน้ำหนัก  โดยกำหนดให้เบนเข็มมาชิงแชมป์  "ที่ว่าง"  <name head="รุ่น">รุ่นซูเปอร์แบนตั้มเวต  WBC  เอเชีย</name>  กับ  อาเรียล  เดลกาโด  เจ้าของตำแหน่งชาวฟิลิปปินส์  ในวันพุธ  22  เม.ย.นี้  ที่เวทีมวยชั่วคราวศูนย์การค้าอยุธยาพาร์ค  จ.พระนครศรีอยุธยา  ซึ่งมีนายวิทยา  ผิวผ่อง  <name head="ผวจ.">ผวจ.พระนครศรีอยุธยา</name>  และนางปราณี  ด่านชัยวิโรจน์  ร่วมกันดำเนินการจัดการแข่งขัน  เพื่อส่งเสริมการท่องเที่ยวกรุงเก่า</p>
<p>ประธานกรรมการ  "ธานินทร์  คอมมิวนิเคชั่นฯ"  กล่าวว่า  รายการนี้ตนและ  น.พ.ธนา  ปิติธนสารสมบัติ  โปรโมเตอร์จะถ่ายทอดสดให้แฟนมวยชาวไทยทั่วประเทศได้ติดตามชมและเชียร์ทางทีวีช่อง  7  สี  เวลา  15.00-17.00  น.นอกจากนี้ยังมี  วีระพล  ส.จันทสิทธิ์   ถล่ม   เสือ  แครี่บอย,  นำพล  จันทสิทธิ์  ตะบัน  วันเผด็จ  ศิษย์ทรายทอง  อีกด้วย  สำหรับทับทิมแดงต้องผ่านนักชกตากาล็อคคว้าแชมป์มาครองเป็นประเดิมให้ได้เสียก่อน  จากนั้นก็จะผลักดันขึ้นเขย่าบัลลังก์<name head="รุ่น">รุ่นซูเปอร์แบนตั้มเวต</name>สภามวยโลก  (WBC)  ที่มี  โตชิอากิ  นิชิโอกะ  นักชกชาวญี่ปุ่นเป็นจ่าฝูงในโอกาสต่อไป.   
</news></body>
</news>
