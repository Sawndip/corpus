<teiHeader>
<fileDesc>
<titleStmt>
  <title>น้ามวลเป็นรอง เกือบครบวงจร แต่ยังพอได้เฮ!  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 21:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2185  </bibl>
</sourceDesc>
</fileDesc>
</teiHeader>
<news>
<headline>น้ามวลเป็นรอง เกือบครบวงจร แต่ยังพอได้เฮ!</headline>
<lead></lead>
<neck></neck>
<body><news>
<headline>น้ามวลเป็นรอง เกือบครบวงจร แต่ยังพอได้เฮ!</headline>
<lead>"ก่อเกียรติกรุ๊ปฯ"  ยอมรับ  "ประมวลศักดิ์"  เป็นรองเกือบครบวงจร  แต่กระดูกมวย  ประสบการณ์  จะช่วยให้มีลุ้นในการขึ้นชิงแชมป์โลก  WBO  กับ  "โลเปซ"  นักมวยเจ้าถิ่น  วอนแฟนมวยช่วยเป็นกำลังใจ  ทีวีช่อง  7  ถ่ายสดจากเปอร์โตริโก  อาทิตย์  29  มี.ค.นี้
<neck></neck>
<body><p>"เสี่ยโก้"  ก่อเกียรติ  พาณิชยารมณ์  โปรโมเตอร์  "ก่อเกียรติกรุ๊ปฯ"  เผยว่า  ตนพร้อมคณะผู้ให้การสนับสนุน  ซึ่งประกอบด้วย  นายนริส  สิงหวังชา  นายณรงค์  ว่องประเสริฐการ  และนายสายันต์  กันเจียก  กำหนดออกเดินทาง  อังคาร  24  มี.ค.นี้  เพื่อไปสมทบ  "น้ามวล"  ประมวลศักดิ์  ก่อเกียรติยิม  ที่บินล่วงหน้าไปแล้ว  ก่อนจะขึ้นชกชิง<name head="แชมป์">แชมป์รุ่นจูเนียร์แบนตั้มเวต</name>  องค์กรมวยโลก  (WBO)  กับ  โฮเซ  โลเปซ  จ่าฝูงเจ้าถิ่น  ในวันอาทิตย์   29  มี.ค.นี้  ที่สังเวียนมวยโคลิซิโอ  รูเบนโรดิเกวซ  เมืองบายามอน,  เปอร์โตริโก  ยอมรับว่าประมวลศักดิ์เป็นรองเกือบครบวงจร  นอกจากอายุจะปาเข้าไป  40  ปีแล้ว  ยังใช้เวลาเดินทางยาวนานร่วม  25  ชั่วโมง  ขณะเดียวกันต้องควบคุมน้ำหนักที่เกินพิกัดอยู่  5  <name>ปอนด์ </name> และเสียเปรียบช่วงชกอีกด้วย</p>
<p>โปรโมเตอร์  "ก่อเกียรติกรุ๊ปฯ"  กล่าวว่า  เจ้าของตำแหน่งชาวเปอร์โตริกันปัจจุบันอายุ  36  ปี  อ่อนกว่าประมวลศักดิ์แค่  4  ปีถือว่าไม่มีความแตกต่างมากนัก  ฉะนั้นจึงอยู่ที่ว่าใครจะรักษาสภาพร่างกายได้ดีกว่ากัน  ส่วนกระดูกมวย  ประสบการณ์  ประมวลศักดิ์ไม่เป็นรองแน่  เพราะผ่านสังเวียนมาทั้งมวยไทย  มวยสากลสมัครเล่น  น่าจะส่งผลให้ประมวลศักดิ์มีลุ้น  ไม่ใช่ไร้ความหวัง   เวลาที่เหลืออยู่ตนมั่นใจว่าประมวลศักดิ์ต้องทำน้ำหนักได้เท่าพิกัด  115  <name>ปอนด์</name>  และเชื่อว่าสภาพร่างกายจะฟื้นเร็วเช่นเดียวกับทุกครั้งที่ชกในเมืองไทย  การขึ้นชิงแชมป์โลกครั้งนี้ถือว่าเป็นครั้งสุดท้ายของ  "น้ามวล"  แล้ว  อยากให้แฟนมวยชาวไทยช่วยส่งแรงใจเชียร์  ซึ่งทีวีสีช่อง  7  จะถ่ายทอดสดกลับมาให้ชมตั้งแต่เวลา  10.00  น.เป็นต้นไป.
</news></body>
</news>
