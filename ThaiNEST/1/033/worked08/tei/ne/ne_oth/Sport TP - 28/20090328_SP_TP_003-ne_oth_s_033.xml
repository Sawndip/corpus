<teiHeader>
<fileDesc>
<titleStmt>
  <title>ลูกชายแฉเองเซอร์ส่อลาผีปีหน้า เบ็กส์เตรียมบู๊นัดที่109อุ่นสโลวัก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/280309/2412  </bibl>
</sourceDesc>
</fileDesc>
</teiHeader>
<news>
<headline>ลูกชายแฉเองเซอร์ส่อลาผีปีหน้า เบ็กส์เตรียมบู๊นัดที่109อุ่นสโลวัก</headline>
<lead>เซอร์อเล็กซ์  เฟอร์กูสัน  อาจอำลาตำแหน่ง<name head="ผู้จัดการทีม">ผู้จัดการทีม  แมนเชสเตอร์  ยูไนเต็ด </name> หลังจบฤดูกาลหน้า  จากการเปิดเผยของลูกชายของเขา  ดาร์เรน  เฟอร์กูสัน  ขณะที่  เดวิด  เบ็กแฮม  เตรียมพร้อมสำหรับการลงสนามในนามทีมชาตินัดที่  109  โอกาสทุบสถิติของ  ปีเตอร์  ชิลตัน  อยู่ไม่ไกล  แต่ก็ใช่ว่าจะเป็นไปไม่ได้</lead>
<neck></neck>
<body><news>
<headline>ลูกชายแฉเองเซอร์ส่อลาผีปีหน้า เบ็กส์เตรียมบู๊นัดที่109อุ่นสโลวัก</headline>
<lead>เซอร์อเล็กซ์  เฟอร์กูสัน  อาจอำลาตำแหน่ง<name head="ผู้จัดการทีม">ผู้จัดการทีม  แมนเชสเตอร์  ยูไนเต็ด </name> หลังจบฤดูกาลหน้า  จากการเปิดเผยของลูกชายของเขา  ดาร์เรน  เฟอร์กูสัน  ขณะที่  เดวิด  เบ็กแฮม  เตรียมพร้อมสำหรับการลงสนามในนามทีมชาตินัดที่  109  โอกาสทุบสถิติของ  ปีเตอร์  ชิลตัน  อยู่ไม่ไกล  แต่ก็ใช่ว่าจะเป็นไปไม่ได้</lead>
<neck></neck>
<body><p>หลังจาก  เซอร์อเล็กซ์  จากที่เคยประกาศจะเลิกเป็นโค้ชตอนอายุ  60  ปี  แล้วเกิดเปลี่ยนใจกลับลำคุม<name head="ทัพ">ทัพปีศาจแดง</name>ต่อ  เมื่อ  7  ปีที่แล้ว  ทำให้แต่ละฤดูกาลจะมีคนพยายามทำนายมาตลอดว่าจะเป็นปีไหนที่นายใหญ่แห่งโอลด์แทรฟฟอร์ดจะยอมลงจากเก้าอี้</p>
<p>     ล่าสุด  ดาร์เรน  เฟอร์กูสัน  ผู้จัดการทีม  ปีเตอร์โบโร  ในลีกวัน  เปรยว่า  มันอาจเป็นซัมเมอร์ของปี  2010  ที่พ่อของเขาจะหันหลังให้กับเกมลูกหนังในที่สุด</p>
<p>"สุขภาพของเขาดีเยี่ยมไม่เป็นปัญหา  และเขาก็กำลังสร้างทีมใหม่ขึ้นมา"  ดาร์เรน  กล่าว  "หากพวกเขาได้<name head="แชมป์">แชมป์พรีเมียร์ลีก</name>ปีนี้  พวกเขาก็จะทำสถิติคว้า<name head="แชมป์">แชมป์ลีก</name>สูงสุดมากครั้งสุดเท่ากับลิเวอร์พูล"
     "ผมเชื่อว่าเขาจะทำให้ได้ในปีนี้และปีหน้า  จากนั้นก็จะถึงเวลาสำหรับเขา"
ส่วนความเคลื่อนไหวของทีมชาติอังกฤษก่อนเตะกระชับมิตรกับ  สโลวะเกีย  เสาร์นี้  เดวิด  เบ็กแฮม  ออกมายืนยันว่าเขาจะเลิกเล่นทีมชาติ  และเตรียมพร้อมแล้วสำหรับนัดที่  109  โดยหากเขายังรักษาฟอร์มติดทีมชาติไปได้ตลอดจนถึงเตะบอลโลก  รอบสุดท้าย  หรืออาจไปไกลกว่านั้น  โอกาสที่จะทำลายสถิติเล่นให้ทีมชาติอังกฤษมากนัดสุด  125  นัดของอดีตผู้รักษาประตู  ปีเตอร์  ชิลตัน  ก็ใช่ว่าจะเป็นไปไม่ได้
"ตอนที่ผมติดทีมชาติ  94  หรือ  95  นัด  ผมไม่คิดว่าจะทำได้ถึง  100  หลายคนคิดว่าพอถึงจุดนั้นแล้วก็คงรีไทร์  แต่ตอนนี้ผมติดทีมชาติมาถึง  108  นัดแล้ว  และหวังว่าจะได้เล่นนัดที่  109  ผมมีความสุขจริงๆ"
ขณะเดียวกัน  เบ็กแฮม  ยังเตือนทุกคนปล่อยให้  เวย์น  รูนีย์  กองหน้ารุ่นน้องในทีมแมนเชสเตอร์  ยูไนเต็ด  เล่นตามสไตล์ของเขาเอง  เพราะจะทำให้นักเตะโชว์ฟอร์มที่ดีที่สุดออกมาได้
ในทีมสโลวะเกีย  มี  มาร์ติน  สเกอร์เทล  กองหลังที่เล่นอยู่ในอังกฤษกับ  ลิเวอร์พูล  ประกาศจะหยุดเพื่อนร่วมทีมหงส์  สตีเวน  เจอร์ราร์ด  ให้ได้ในนัดนี้  ขณะที่บางคนเกรงว่าจะพยายามเก็บนักเตะของทีมคู่แข่งของ  ลิเวอร์พูล  เสียมากกว่า
     ทางทีมสิงโตคำรามตอนนี้  ธีโอ  วอลค็อตต์  ยังเจ็บ  ชอน  ไรท์-ฟิลลิปส์  มีปัญหาที่ข้อเท้าแต่ล่าสุดมีข่าวว่าผ่านทดสอบฟิตลงสนามได้แล้ว.
</news></body>
</news>
