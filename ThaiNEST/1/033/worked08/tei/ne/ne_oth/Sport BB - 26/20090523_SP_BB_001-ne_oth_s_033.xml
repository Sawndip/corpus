<teiHeader>
<fileDesc>
<titleStmt>
  <title>"แวฮามะ"คิวชุก ปลาดิบรุมจองดวลหมัดต.ค.นี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28799572.php?news_id=28799572  </bibl>
</sourceDesc>
</fileDesc>
</teiHeader>
<news>
<headline>"แวฮามะ"คิวชุก ปลาดิบรุมจองดวลหมัดต.ค.นี้</headline>
<lead>"แวฮามะ" เด่นเก้าแสน กระทิงแดงยิม <name head="แชมป์">แชมป์มวยโลกดับเบิลยูบีเอ</name> ขายดีหลังป้องกันไฟต์แรกกับ ฮิโรยูกิ ฮิซาตากะ วันที่ 26 พ.ค.นี้ เรียบร้อยแล้วมี 2 มวยจากแดนปลาดิบ โกกิ คาเมดะ และทาคาฮิสะ มัตสึดะ ขอชิงครั้งต่อไปเดือน ต.ค.นี้ ขณะที่ "แชแม้" นิวัฒน์ เหล่าสุวรรณวัฒน์ เชื่อมั่น<name head="แชมป์">แชมป์ชาวไทย</name>ไปชกที่ไหนก็ได้ในโลกนี้ ส่วนการต่อยกับ ฮิซากาตะ กำชับห้ามประมาทเด็ดขาด เชื่อคงดวลกันเกมยาว</lead>
<neck></neck>
<body><p>ความเคลื่อนไหวการป้องกัน<name head="แชมป์">แชมป์โลกรุ่นฟลายเวท</name> (112 ปอนด์) สมาคมมวยโลก (ดับเบิลยูบีเอ) ครั้งแรกของ "แวฮามะ" เด่นเก้าแสน กระทิงแดงยิม แชมป์โลกชาวไทยกับ ฮิโรยูกิ ฮิซาตากะ ผู้ท้าชิงรองอันดับ 12 ชาวญี่ปุ่น ที่สนามกีฬากลางจังหวัดอุตรดิตถ์ วันอังคารที่ 26 พ.ค.นี้ ช่อง 3 ถ่ายทอดสดเวลา 14.30-16.30 น.
<p>ล่าสุด "แชแม้" นายนิวัฒน์ เหล่าสุวรรณวัฒน์ โปรโมเตอร์ชื่อดัง กล่าวว่า ทีมงานทั้งหมดจะเดินทางโดยรถยนต์ไปถึงสถานที่ชก จ.อุตรดิตถ์ วันอาทิตย์ที่ 24 พ.ค.นี้ ซึ่งหนนี้เท่าที่ดูผู้ท้าชิงจากการฟิตซ้อมที่ค่ายนครหลวงโปรโมชั่น ถือว่าไม่ธรรมดา จะประมาทไม่ได้เป็นอันขาดแม้เป็นการชกในบ้านก็ตาม</p>
<p>"ฮิซาตากะ มีความว่องไวในการชกสูงมาก และเป็นมวยทรหดเดินหน้าต่อยไม่หยุด ดังนั้น เรื่องพละกำลังเราต้องเตรียมไปอย่างดี เรียกว่า 12 ยกจะอ่อนแรงให้เขาเห็นไม่ได้เป็นอันขาด แต่ผมค่อนข้างเบาใจตรงที่ได้ เขาทราย แกแล็คซี่ มาดูแลการฟิตซ้อมตลอด ทำให้ได้เห็นการพัฒนาของเด่นเก้าแสน รับประกันว่าต้องดวลกับคู่ชกรายนี้สนุกแน่นอน และเชื่อว่าเกมจะดวลกันแบบมากยก โอกาสที่จะน็อกนั้นเป็นไปได้ยาก"</p>
<p>นอกจากนั้น "แชแม้" กล่าวต่อไปว่า ทั้งที่การป้องกันแชมป์ครั้งแรกยังไม่ทราบผลการแข่งขัน ก็มีญี่ปุ่น 2 ราย ติดต่อขอเป็นผู้ท้าชิงในการชกครั้งต่อไป ซึ่งจะมีขึ้นในช่วงเดือน ต.ค.นี้แน่นอน โดยมีทั้ง โกกิ คาเมดะ รองอันดับ 1 และทาคาฮิสะ มัตสึดะ รองอันดับ 8 ติดต่อมา ซึ่งยังไม่ทราบว่าจะเจอกับใคร แต่คิดว่าต้องเดินทางไปป้องกันแชมป์ครั้งที่ 2 ที่ประเทศญี่ปุ่นแน่ เพราะมาถึงเวลานี้เด่นเก้าแสนพร้อมแล้วที่จะเดินทางไปชกทั่วโลก
</p></body>
</news>
