<teiHeader>
<fileDesc>
<titleStmt>
  <title>โปรสวีดิชนำกอล์ฟหัวหิน-ประหยัดตาม6แต้ม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/27/news_28454455.php?news_id=28454455  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p><name head="การแข่งขัน">การแข่งขันกอล์ฟเอเชี่ยน ทัวร์</name> <name head="รายการ">รายการ แบล็คเมาน์เท่น มาสเตอร์ส</name> ชิงเงินรางวัลรวม 500,000 <name>ดอลลาร์</name> หรือประมาณ 17.5 ล้าน<name>บาท</name> ที่สนามแบล็คเมาน์เท่น กอล์ฟ คลับ ระยะ 7,345 หลา พาร์ 72 อ.หัวหิน จ.ประจวบคีรีขันธ์ เปิดฉากดวลสวิงรอบแรกเมื่อวันพฤหัสบดีที่ 26 มี.ค. ที่ผ่านมา ปรากฏว่า โยฮัน เอ็ดฟอร์ส โปรชาวสวีเดนทำสถิติใหม่สนาม 8 อันเดอร์พาร์ 64 ขึ้นเป็นผู้นำเดี่ยว ดีกว่า โนห์ ซุง-ยุล ดาวรุ่งวัย 18 ปีจากเกาหลีใต้ 2 สโตรค
<p>ขณะที่ สมเกียรติ ศรีสง่า โปรหนุ่มวัย 35 ปี ทำผลงานดีที่สุดในบรรดานักกอล์ฟชาวไทย สกอร์ 4 อันเดอร์พาร์ 68 ซึ่งเท่ากับ "โปรหยี" นำโชค ตันติโภคากุล รั้งอันดับ 8 ร่วม ตามหลังผู้นำ 4 สโตรค
ส่วน "โปรโจ๊ก" ชัพชัย นิราช ตี 1 อีเกิลส์ 4 เบอร์ดี 3 โบกี จบวันด้วยสกอร์ 3 อันเดอร์พาร์ 69 ซึ่งเท่ากับ "โปรหนึ่ง" ชินรัตน์ ผดุงศิลป์, "โปรอาร์ม" กิรเดช อภิบาลรัตน์ และ "โปรพาย" ปริยะ ชุณหสวัสดิกุล รั้งอันดับ 16 ร่วม
ด้าน "โปรหมาย" ประหยัด มากแสง นักกอล์ฟเจ้าถิ่นชาวเมืองหัวหิน วัย 43 ปี มือ 50 ของโลก ทำได้ 2 อันเดอร์พาร์ 70 อยู่อันดับ 28 ร่วม ซึ่งเท่ากับ "โปรเล็ก" ถาวร วิรัตน์จันทร์ และ "โลมายักษ์" พรหม มีสวัสดิ์ หลังการแข่งขัน ประหยัด กล่าวว่า วันนี้ตนเองตีได้ดีแต่พัตต์ไม่ได้ เนื่องจากผิวกรีนวันนี้ไม่ไวเหมือนกับในวันซ้อม อย่างไรก็ตาม ยังเชื่อว่ายังมีลุ้นที่จะไล่ตามได้ทัน โดยในวันพรุ่งนี้หวังว่าจะเก็บเพิ่มสัก 5-6 อันเดอร์</p></body>
</news>
