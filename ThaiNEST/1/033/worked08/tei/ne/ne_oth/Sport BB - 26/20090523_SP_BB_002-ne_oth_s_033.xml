<teiHeader>
<fileDesc>
<titleStmt>
  <title>แทมมี่ชนเจ้าถิ่นศึกเฟรนช์ โอเพ่น นาดาลลุ้นคว้าแชมป์ 5 สมัยซ้อน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28799571.php?news_id=28799571  </bibl>
</sourceDesc>
</fileDesc>
</teiHeader>
<news>
<headline>แทมมี่ชนเจ้าถิ่น<name>ศึกเฟรนช์ โอเพ่น</name> นาดาลลุ้นคว้าแชมป์ 5 สมัยซ้อน</headline>
<lead></lead>
<neck></neck>
<body><p><name head="การแข่งขัน">การแข่งขันเทนนิสแกรนด์สแลม</name> รายการที่ 2 ของปี <name>"เฟรนช์ โอเพ่น"</name> บนคอร์ตดินที่ โรลองด์ การ์โรส์ กรุงปารีส ประเทศฝรั่งเศส ระหว่างวันที่ 24 พ.ค.-7 มิ.ย. ล่าสุดเมื่อวันที่ 22 พ.ค.ได้มีการจับสลากประกบคู่รอบแรกออกมาแล้ว ในประเภทหญิงเดี่ยว "แทมมี่" แทมมารีน ธนสุกาญจน์ สาวนักเทนนิสไทย มืออันดับ 51 ของโลก รอบแรกพบกับ คามิลล์ แปง มืออันดับ 109 ของโลกชาวฝรั่งเศส หากคว้าชัยชนะได้ มีสิทธิเจอกับ อนา อิวาโนวิช แชมป์เก่าเมื่อปีที่แล้ว อดีตมือ 1 ของโลก และมือวางอันดับ 8 จากเซอร์เบีย ที่พบกับ ซารา เออร์รานี จากอิตาลี
สำหรับ แทมมี่ เคยเจอกับ แปง มาแล้ว 2 หน ผลัดกันแพ้ผลัดกันชนะ หนแรก แปง ชนะ 2-0 เซต ที่รัฐโคลัมเบีย สหรัฐ เมื่อปี 2006 ก่อนที่แทมมี่ มาเอาคืนที่เจแปน โอเพ่น ประเทศญี่ปุ่น 2-0 เซต เมื่อปีที่แล้ว อย่างไรก็ตามผลงานของนักเทนนิสไทยในช่วงหลังไม่ค่อยดีนัก ตกรอบแรกมาเกือบทุกรายการ</p>
<p>ด้านการประกบคู่ประเภทหญิงเดี่ยวที่น่าสนใจ ดินารา ซาฟินา มือ 1 ของโลกชาวรัสเซีย เจอกับ แอนน์ เคียวธวงศ์ จากอังกฤษ, เซเรนา วิลเลียมส์ มือวางอันดับ 2 อดีต<name head="แชมป์">แชมป์ปี 2002</name> จากสหรัฐ พบ คลารา ซาโคพาโลวา จากเช็ก, วีนัส วิลเลียมส์ มือวางอันดับ 3 จากสหรัฐ พบ เบธานี แมทเทค แซนด์ส เพื่อนร่วมชาติ, อีลีนา ดีเมนเทียวา มือวางอันดับ 4 ชาวรัสเซีย เจอนักเทนนิสจากรอบคัดเลือก, เยเลนา แยนโควิช มือวางอันดับ 5 จากเซอร์เบีย พบ เปตรา เชทคอฟสกา จากเช็ก</p>
<p>ขณะที่ในประเภทชายเดี่ยว "กระทิงลำพอง" ราฟาเอล นาดาล นักหวดมือ 1 ของโลกชาวสเปน แชมป์รายการนี้ 4 สมัยติดต่อกัน กำลังลุ้นทำสถิติต่อไปรอบแรกเจอกับนักเทนนิสจากรอบคัดเลือก รอบ 2 เจอกับผู้ชนะระหว่าง อิกอร์ คูนิตสิน หรือ เทมูราซ กาบาชวิลี 2 นักเทนนิสจากรัสเซีย
<p>"เฟดเอ็กซ์" โรเจอร์ เฟเดอเรอร์ มือ 2 ของโลกจากสวิส รองแชมป์รายการนี้ 3 สมัยซ้อน และต้องการแชมป์นี้เป็นหนแรกให้ได้ พบ อัลแบร์โต มาร์ติน จากสเปน, แอนดี เมอร์เรย์ มือวางอันดับ 3 ชาวสกอตต์ พบ ฮวน อิกนาซิโอ เชลา จากอาร์เจนตินา, โนวัค ยอโควิช มือวางอันดับ 4 จากเซอร์เบีย พบ นิโคลาส ลาเพนต์ติ จากเอกวาดอร์, ฮวน มาร์ติน เดล ปอโตร มือเต็ง 5 จากอาร์เจนตินา พบ มิเชล โลดรา จากฝรั่งเศ และ แอนดี ร็อดดิก มือเต็ง 6 พบกับ โรเมียง ชูอาน จากฝรั่งเศส</p>
<p>ส่วนศึกเทนนิสหญิงคารูอิซาว่า <name>โยเน็กซ์ โอเพ่น</name> ที่เมืองนาโงย่า ประเทศญี่ปุ่น เมื่อวันที่ 22 พฤษภาคม หญิงคู่รอบรองชนะเลิศ "น้องเพียส" วรัชญา วงศ์เทียนชัย กับ โทโมโย่ ทาคางิชิ สาวญี่ปุ่น พลิกล็อกเอาชนะ ซู่ อี้ ฟาน กับ จาง ฉ่วย คู่มือ 1 ของรายการจากจีน 6-1 กับ 6-3 ผ่านเข้ารอบชิงชนะเลิศไปพบ จุนริ นามิงาตะ กับ อากิโกะ โยเนะมูระ คู่มือวางอันดับ 2 จากญี่ปุ่น ที่ชนะ เรมี เทซุกะ กับ คูรูมิ นาระ เพื่อนร่วมชาติ 6-4 กับ 6-2</p></body>
</news>
