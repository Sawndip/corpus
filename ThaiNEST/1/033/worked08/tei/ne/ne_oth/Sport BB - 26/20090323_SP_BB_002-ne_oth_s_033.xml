<teiHeader>
<fileDesc>
<titleStmt>
  <title>ดนัยพ่ายเบียร์ขาดวืดแชมป์ นพวรรณโดนอิเหนาตบหวิว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/23/news_28424643.php?news_id=28424643  </bibl>
</sourceDesc>
</fileDesc>
</teiHeader>
<news>
<headline>ดนัยพ่ายเบียร์ขาดวืดแชมป์ นพวรรณโดนอิเหนาตบหวิว</headline>
<lead></lead>
<neck></neck>
<body><p>"เจ้าปิ๊ก" ดนัย อุดมโชค นักเทนนิสมือ 1 ไทย ไปไม่ถึงดวงดาว พ่ายให้กับ ฟลอริยง เมเยอร์ จากเยอรมนี 2 เซตรวด ชวด<name head="แชมป์">แชมป์แซท บางกอก โอเพ่น</name> ไปอย่างน่าเสียดาย ขณะที่ "น้องนก" นพวรรณ เลิศชีวกานต์ สาวนักหวดมือ 1 เยาวชนโลกจากเชียงใหม่ พลิกพ่าย อายู-ฟานี ดามายันติ จากอินโดนีเซีย 1-2 เซต วืด<name head="แชมป์">แชมป์ไอทีเอฟ</name> ที่แดนกีวี
<name head="การแข่งขันเทนนิส">การแข่งขันเทนนิสชาลเลนเจอร์</name> <name head="รายการ">รายการแซท บางกอก โอเพ่น</name> ที่โรงแรมรามาการ์เด้นส์ เมื่อวันที่ 22 มี.ค. ในรอบชิงชนะเลิศประเภทชายเดี่ยว "เจ้าปิ๊ก" ดนัย อุดมโชค นักหวดมือ 1 ของไทย ลงดวลแร็กพบกับ ฟลอริยง เมเยอร์ อดีตนักเทนนิสมืออันดับ 40 ของโลก โดยก่อนหน้านี้ ทั้งคู่เคยเจอกันมา 1 หน ดนัย เอาชนะไปได้เมื่อ 2 ปีที่แล้ว แต่คราวนี้ เมเยอร์ ใช้ความแข็งแกร่งและเหนียวแน่นกว่า เอาชนะไปได้ 7-5 และ 6-2 คว้าแชมป์ไปครอง ทำให้ ดนัย ชวดได้<name head="แชมป์">แชมป์ชายเดี่ยวชาลเลนเจอร์รายการที่ 8</name> หลังจากได้แชมป์หนหลังสุดที่ปูซาน เกาหลีใต้ เมื่อปี 2549</p>
<p>ขณะที่<name>ศึกเทนนิสไอทีเอฟ เอบีเอส โปร เซอร์กิต</name> ชิงเงินรางวัลรวม 10,000 <name>ดอลลาร์</name> (ราว 350,000 <name>บาท</name>) ที่เมืองแฮมิลตัน ประเทศนิวซีแลนด์ ในรอบชิงชนะเลิศประเภทหญิงเดี่ยว "น้องนก" นพวรรณ เลิศชีวกานต์ มือ 353 ของโลก และเป็นมือวางอันดับ 4 ของรายการชาวไทย พบกับ อายู-ฟานี ดามายานติ มือ 564 ของโลกจากอินโดนีเซีย ปรากฏว่า นพวรรณ ตกเป็นฝ่ายพ่ายไป 1-2 เซต 4-6, 6-4 และ 3-6 พลาดการคว้า<name head="แชมป์">แชมป์รายการระดับไอทีเอฟ โปร เซอร์กิต</name> เป็นรายการที่ 3 ไปอย่างน่าเสียดาย
ในสัปดาห์นี้ นพวรรณพร้อมกับนักเทนนิสหญิงของไทยอีก 4 คน คือ มณฑินี ตั้งพงษ์ วรัชญา วงศ์เทียนชัย หนึ่งนัดดา วรรณสุช และโซเฟีย มูลทรัพย์ จะเดินทางไปแข่งใน<name head="รายการ">รายการไอทีเอฟ โปร เซอร์กิต</name> ชิงเงินรางวัล 10,000 <name>ดอลลาร์</name> ที่เมืองเวลลิงตัน ประเทศนิวซีแลนด์ ต่อไป</p></body>
</news>
