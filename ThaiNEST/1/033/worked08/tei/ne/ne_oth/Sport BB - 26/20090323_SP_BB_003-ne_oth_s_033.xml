<teiHeader>
<fileDesc>
<titleStmt>
  <title>เมืองทองจ๋อยเจ๊าฮัลโหล  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/23/news_28424641.php?news_id=28424641  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p><name head="การแข่งขันฟุตบอล">การแข่งขันฟุตบอลไทยพรีเมียร์ลีก 2009</name> เมื่อวันที่ 22 มี.ค.ที่ผ่านมา เป็นการดวลแข้งนัดที่ 3 ของฤดูกาล เกมที่สนามกีฬากองทัพบก "ฮัลโหล" ทีโอที ที่ยังไม่เคยแพ้ใคร มี 4 แต้ม พบ "กิเลนคู่" เมืองทองฯ ยูไนเต็ด ที่ชนะมา 2 นัดรวด มี 6 แต้มเต็ม เกมนี้ได้รับความสนใจจากแฟนบอลเข้ามาชมจนเต็มความจุอัฒจันทร์ฝั่งมีหลังคากว่า 3,000 คน เกมคู่นี้ แม้จะพยายามทำเกมรุกเข้าใส่กัน แต่จังหวะสุดท้ายทำประตูกันไม่เด็ดขาด ทำให้หมดเวลาเสมอ 0-0 แบ่งทีมละแต้ม</p>
<p>ที่สนาม ม.เกษตรศาสตร์ กำแพงแสน "เจดีย์ใหญ่" นครปฐม มี 4 แต้ม รับการมาเยือน "พลังเอ็ม" โอสถสภา ที่มี 3 แต้ม เกมนี้ ปีเตอร์ รีด กุนซือทีมชาติไทย เดินทางมาดูฟอร์มนักเตะที่มีรายชื่อเข้ามาร่วมคัดทีมชาติทั้งชุดใหญ่และ<name head="ชุด">ชุดซีเกมส์</name> เริ่มเกมแค่ 5 นาที ทีมเยือนได้ประตูนำ 1-0 อย่างรวดเร็ว จากจังหวะที่ คัพฟ้า บุญมาตุ่น จ่ายบอลออกไปด้านขวาให้ ศรายุทธ ชัยคำดี กดเต็มหลังเท้าตรงบริเวณกรอบเขตโทษ บอลพุ่งเสียบเสาสองอย่างสวยงาม จากนั้นทั้งสองทีมทำเกมได้อย่างคู่คี่ แต่ไม่มีทีมใดทำประตูกันได้ หมดเวลา โอสถสภา บุกชนะ 1-0</p>
<p>ที่สนามกีฬากลาง จ.อยุธยา "มนุษย์ไฟฟ้า" การไฟฟ้าส่วนภูมิภาค แชมป์เก่าที่มี 3 แต้ม เปิดบ้านทุบ บางกอก ยูไนเต็ด ที่มี 4 แต้ม 2-0 ที่สนามกีฬากลาง จ.ระยอง "ตะหานน้ำ" ราชนาวี-ระยอง ที่แพ้รวดมา 2 นัด เปิดบ้านไล่อัด "ปลาทูคะนอง" สมุทรสงคราม ที่มี 3 แต้ม 2-0 คว้าชัยชนะนัดแรกได้สำเร็จ ส่วนที่สนามเทศบาลตำบลหนองปรือ พัทยา ยูไนเต็ด ที่มี 1 แต้ม ทำ<name>ศึกดาร์บี้แมทช์</name>กับ "ฉลามชล" ชลบุรี เอฟซี ที่มี 6 แต้ม ปรากฏว่าคู่นี้ทำประตูกันไม่ได้ หมดเวลาเสมอกันไป 0-0 แบ่งไปทีมละ 1 แต้ม
</p></body>
</news>
