<teiHeader>
<fileDesc>
<titleStmt>
  <title>ร่วมเชียร์ 'เคพีเอ็นฯ'  </title>
  <author>ไทยรัฐ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-02-03 00:57:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/news.php?section=entertainment&content=121854  </bibl>
</sourceDesc>
</fileDesc>
</teiHeader>
<news>
<headline>ตะวันลุ้นเตะสั่งลา90นาที ยันเสื้อตัวสุดท้ายไม่มีแจก</headline>
<lead></lead>
<neck></neck>
<body><news>
<headline>ตะวันลุ้นเตะสั่งลา90นาที ยันเสื้อตัวสุดท้ายไม่มีแจก</headline>
<lead>ปีเตอร์ รีด กุนซือชาวอังกฤษของทีมชาติไทย มั่นใจฝีเท้าลูกทีม เชื่อซ้อมแค่ 4 วัน ก็สามารถต่อกรกับ �กีวี� นิวซีแลนด์ ได้แน่ พร้อมยืนยันส่ง �โก้� ดัสกร ทองเหลา มิดฟิลด์ตัวเก่งลงเตะแน่นอน ขณะที่ �แบน� ตะวัน ศรีปาน ลุ้นลงเล่นเกมทีมชาติไทยนัดสุดท้ายตลอด 90 นาทีเต็ม แต่ทุกอย่างต้องแล้วแต่การตัดสินของโค้ช ส่วนเสื้อแข่งทีมชาติไทยตัวสุดท้ายในชีวิต เจ้าตัวขอเก็บสะสมไม่ยอมแจกใคร

<body><p>ความเคลื่อนไหวของการเตรียมทีมชาติไทยลงเตะอุ่นเครื่องกับ �กีวี� นิวซีแลนด์ วันเสาร์ที่ 28 มี.ค. เวลา 18.30 น.ที่สนามศุภชลาศัย ซึ่งจะเป็นเกมอำลาทีมชาติไทยอย่างเป็นทางการของ �แบน� ตะวัน ศรีปาน ที่รับใช้ชาติมายาวนานกว่า 16 ปีเต็ม ล่าสุดเมื่อวันที่ 26 มี.ค. ปีเตอร์ รีด กุนซือชาวอังกฤษ ยังคงจับนักเตะลงมาเล่นฟิตเนสที่โรงแรมเรดิสันในช่วงเช้า ส่วนช่วงเย็นไปฝึกซ้อมที่สนามไทยเบฟเวอเรจ (สนามมีสุวรรณ)
การฝึกซ้อมในช่วงเย็น �โก้� ดัสกร ทองเหลา ที่ค้าแข้งอยู่กับทีมฮอง อัน ยาลาย ในเวียดนามได้เข้าร่วมฝึกซ้อมกับทีมแล้ว โดยปีเตอร์ รีด กุนซือไทยเผยว่า เกมนี้ทีมไทยมีการรวมเอาตัวผู้เล่นทั้งหน้าใหม่และเก่าเข้ามาร่วมทีมกัน ส่วนนิวซีแลนด์ก็ต้องการเตรียมทีมสำหรับฟุตบอลโลก แม้ทีมชาติไทยจะมีเวลาซ้อมน้อยแค่ 4 วันแต่ไม่ใช่ปัญหา โดยเฉพาะเรื่องความฟิตเพราะนักฟุตบอลทุกคนมีโปรแกรมลงเล่นในลีกอยู่แล้วทำให้มีความฟิตอยู่ในเกณฑ์ดี เกมนี้คงต้องส่งผู้เล่นหน้าใหม่ลงหลายคน โดยมี ตะวัน ศรีปาน เป็นตัวยืน เช่นเดียวกับ ดัสกร ทองเหลา จากฮอง อัน ยาลาย
ด้าน ตะวัน ศรีปาน เปิดเผยว่า ใจจริงอยากจะลงเล่นตลอด 90 นาที แต่คงต้องอยู่ที่ ปีเตอร์ รีด ตอนนี้ร่างกายฟิต 80 เปอร์เซ็นต์ ส่วนเรื่องเสื้อทีมชาติตัวสุดท้ายในชีวิตต้องบอกก่อนเลยว่าจะขอเก็บไว้และไม่ให้ใคร</body>
</news>
