<teiHeader>
<fileDesc>
<titleStmt>
  <title>ศักดิ์ดา-นิรุจน์ถอนทีมชาติอุ่นกีวี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/26/news_28445886.php?news_id=28445886  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>ความเคลื่อนไหวการเตรียมทีมชาติไทยลงเตะอุ่นเครื่องกับ �กีวี� นิวซีแลนด์ ในวันเสาร์ที่ 28 มี.ค.นี้ เวลา 18.30 น.ที่สนามศุภชลาศัย ซึ่งจะเป็นเกมอำลาทีมชาติไทยอย่างเป็นทางการของ �เดอะแบน� ตะวัน ศรีปาน สุภาพบุรุษลูกหนังกัปตันทีมชาติไทย โดยสถานีโทรทัศน์ �เอ็นบีที� จะถ่ายทอดสดไปทั่วประเทศ ส่วนบัตรเข้าชมราคา 100, 200 <name>บาท</name> มีจำหน่ายที่ร้านสตาร์ซ้อคเกอร์, ไทยทิคเก็ตเมเจอร์ และหน้าสนามในวันแข่งขัน</p>
<p>ล่าสุดเมื่อวันที่ 25 มี.ค. ที่ผ่านมา ช่วงสาย ปีเตอร์ รีด กุนซือชาวอังกฤษจับนักเตะลงมาเล่นฟิตเนสภายในโรงแรมเรดิสันที่พัก ส่วนช่วงเย็นไปฝึกซ้อมที่สนามราชมังคลากีฬาสถาน โดยแบ่งข้างลงทีมกันเองและมีการเรียกนักเตะจากทีม<name head="ชุด">ชุดซีเกมส์</name>คือ พลวุฒิ ดอนจุ้ย และศุภชัย ภูผา เข้ามาช่วยฝึกซ้อมด้วย เพราะนักเตะที่เล่นที่อยู่ต่างประเทศยังไม่มาฝึกซ้อมทำให้เหลือผู้เล่นแค่ 21 คนเท่านั้น</p>
<p>ปีเตอร์ รีด เปิดเผยว่า สมาคมฟุตบอลไทยได้รับจดหมายจากทีมฮองอัน ยาลาย ของเวียดนาม แจ้งมาแล้วว่า นิรุจน์ สุระเสียง กับ ศักดิ์ดา
เจิมดี ติดภารกิจใน<name>ฟุตบอลวีลีก</name> ประเทศเวียดนาม ในวันที่ 29 มี.ค.นี้ จึงไม่สามารถเดินทางมาร่วมทีมชาติไทยได้ ขณะที่ ดัสกร ทองเหลา ติดโทษแบนใน<name head="เกม">เกมวีลีก</name>พอดีเลยกลับมาร่วมทีมได้ แต่คงจะมาฝึกซ้อมได้ในวันที่ 26 มี.ค. เป็นต้นไป</p>
<p>นอกจากนี้ทีมชาติไทยยังประกาศเรียกตัว 4 นักเตะของทีม �ห้างขายยา� โอสถสภา ประกอบด้วย คัพฟ้า บุญมาตุ่น, รชานนท์ ศรีนอก, โกศวัต ว่องไวลิขิต, สุมัญญา บุริสาย เข้ามาเสริมในทีมชาติไทย<name head="ชุด">ชุดซีเกมส์</name>ด้วย ซึ่งทั้งหมดต้องมารายงานตัวในวันศุกร์ที่ 27 มี.ค.นี้ เวลา 13.00 น.ที่โรงแรมเรดิสัน</p>
<p>ส่วน ดัสกร ทองเหลา จะเดินทางมาถึงไทยในวันที่ 25 มี.ค. เวลา 22.00 น. พร้อมกับ �โอ่ง� ดุสิต เฉลิมแสน สตาฟฟ์โค้ชทีมฮอง อัน ยาลาย ที่จะมาเป็นเกียรติในนัดอำลาสนามของ ตะวัน ศรีปาน โดย ตะวัน กล่าวว่า ในวันเสาร์นี้จะมีเพื่อนนักฟุตบอลมาร่วมงานหลายคน ซึ่ง เกียรติศักดิ์ เสนาเมือง กำลังประสานกับเพื่อนๆ ดรีมทีมอยู่ว่าใครจะมาบ้าง และนักเตะรุ่นพี่อย่าง สุรชัย จตุรภัทรพงศ์ ที่อยู่สิงคโปร์ก็จะมาร่วมงานด้วย
ด้านทีมนิวซีแลนด์ ทัพใหญ่เดินทางมาถึงเมืองไทยแล้วตั้งแต่ช่วงดึกวันที่ 24 มี.ค. ก่อนที่ช่วงเย็นวันที่ 25 มี.ค. จะไปฝึกซ้อมที่สนามการกีฬาแห่งประเทศไทย ซึ่งนักเตะ �กีวี� ชุดนี้เป็นชุดใหญ่ใน<name>ฟุตบอลโลก 2010</name> รอบคัดเลือก โซนโอเชียเนีย โดยนิวซีแลนด์มีโปรแกรมอุ่นเครื่องในเมืองไทย 2 นัด นอกจากจะพบกับทีมชาติไทยชุดใหญ่แล้ว วันที่ 31 มี.ค. ยังมีคิวเตะกับทีมชาติไทย<name head="ชุด">ชุดซีเกมส์</name> ที่สนามศุภชลาศัย เวลา 18.30 น.</p></body>
</news>
