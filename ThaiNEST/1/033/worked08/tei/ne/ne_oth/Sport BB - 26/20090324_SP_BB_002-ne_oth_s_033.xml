<teiHeader>
<fileDesc>
<titleStmt>
  <title>"ประหยัด"ขึ้น50โลกลุ้นไปศึกมาสเตอร์ส  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-24 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/24/news_28430617.php?news_id=28430617  </bibl>
</sourceDesc>
</fileDesc>
</teiHeader>
<news>
<headline>"ประหยัด"ขึ้น50โลกลุ้นไป<name><name>ศึกมาสเตอร์ส</name></headline>
<lead></lead>
<neck></neck>
<body><p>"โปรหมาย" ประหยัด มากแสง นักกอล์ฟมือ 1 ของไทย ที่ต้องการจะเข้าร่วมแข่งขัน<name>กอล์ฟเมเจอร์</name>แรกของปีนี้ ใน<name head="รายการ">รายการ เดอะ มาสเตอร์ส</name> ระหว่างวันที่ 9-12 เม.ย.นี้ ที่สนามออกัสตา จอร์เจีย ดูเหมือนเจ้าตัวจะมีความหวังมากยิ่งขึ้น เมื่อล่าสุด เวิลด์ กอล์ฟ แรงกิ้ง องค์กรจัดอันดับนักกอล์ฟอาชีพโลก ได้คลอดผลการจัดอันดับโลกประจำสัปดาห์นี้ ปรากฏว่า ประหยัดเลื่อนขึ้นไปอีกหนึ่งอันดับ จากเดิมเป็นมือ 51 ไปรั้งมือ 50 ของโลกเรียบร้อยแล้ว ทั้งที่สัปดาห์ที่ผ่านมา เจ้าตัวไม่ได้ลงเล่นในรายการใด และมีคะแนนสะสม 2.25 เท่าเดิม</p>
<p>อย่างไรก็ตาม ประหยัด วัย 42 ปี ยังต้องทำผลงานให้ดีในการร่วม<name>ศึกเอเชี่ยนทัวร์</name><name head="รายการ">รายการ แบล็คเมาเท่น มาสเตอร์ส 2009</name> ที่สนามแบล็คเมาเท่น กอล์ฟ คลับ อ.หัวหิน จ.ประจวบคีรีขันธ์ บ้านเกิดของตัวเอง ระหว่างวันที่ 26-29 มี.ค.นี้ ซึ่งเจ้าตัวน่าจะต้องทำอันดับติด 1 ใน 3 ในรายการนี้เป็นอย่างน้อย และต้องดูผลงานของผู้ที่มีอันดับโลกใกล้เคียงกัน เพื่อรักษาอันดับอยู่ในท็อป 50 โลก สำหรับคว้าตั๋วเข้าร่วมแข่ง <name>เดอะ มาสเตอร์ส</name></p>
<p>ขณะเดียวกัน ก่อนที่การเลือกตั้งนายกสมาคมกอล์ฟอาชีพแห่งประเทศไทย (สกอท.) จะมีขึ้นในวันจันทร์ที่ 30 มี.ค.นี้ เวลา 13.00 น. ที่โรงแรมเจ้าพระยา ปาร์ค ล่าสุด เมื่อวันจันทร์ที่ 23 มี.ค. ที่ผ่านมา ที่โรงแรมเรดิสัน พระราม 9 นายบุญชู เรืองกิจ โปรกอล์ฟชื่อดังของไทย วัย 53 ปี ในฐาน<name>ะประธานสโมสรนักกอล์ฟแข่งขันอาชีพ</name> ได้เป็นประธานเปิดตัวลงชิงชัยเก้าอี้นายก สกอท. อย่างเป็นทางการ โดยมี นายกิตติศักดิ์ ชลศึกษ์ นายจิตติศักดิ์ แต้มประเสริฐ และนายธงชัย ใจดี ร่วมแถลงข่าว และมี โปรวันชัย มีชัย ทัวร์นาเมนต์ ไดเร็กเตอร์ คนดัง และ "โปรโจ๊ก" ชัพชัย นิราช ร่วมงาน</p>
<p>"บิ๊กชู" เผยว่า ได้วาง 12 นโยบายหลักในการบริหารงาน สกอท. เอาไว้ล่วงหน้าหากชนะการเลือกตั้งแล้ว อาทิเช่น โครงการจัดรายกา<name head="ระดับ">รระดับเอเชี่ยน ทัวร์</name> และ<name head="ระดับ">ระดับ ไทยแลนด์ พีจีเอ ทัวร์</name> ส่งเสริมนักกอล์ฟสู่ทัวร์ใหญ่ของโลก โครงการส่งนักกอล์ฟเข้าร่วมแข่งขันในต่างประเทศ โครงการสวัสดิการของสมาชิก เป็นต้น</p>
<p>ส่วนผู้ที่จะเข้ามาร่วมคณะกรรมการบริหารนั้น บุญชู กล่าวว่า ได้กำหนดคนหลักๆ เอาไว้แล้ว อาทิ "โปรช้าง" ธงชัย ใจดี จะนั่งเก้าอี้อุปนายก "โปรหมู" วันชัย มีชัย จะรับตำแหน่งกรรมการจัดการแข่งขัน และจิตติศักดิ์ แต้มประเสริฐ จะรับตำแหน่งกรรมการกฎข้อบังคับ สกอ. เป็นต้น</p>
<p>ขณะที่ "โปรช้าง" ธงชัย ใจดี กล่าวสนับสนุนที่ บุญชู เสนอตัวเข้ามาบริหารสมาคม เพราะถือว่าเป็นคนที่มีความสามารถ มีความมุ่งมั่นและตั้งใจ ที่จะผลักดันให้โปรกอล์ฟรุ่นน้องๆ ได้มีโอกาสพัฒนาฝีมือตลอดเวลา</p>
<p></p></body>
</news>
