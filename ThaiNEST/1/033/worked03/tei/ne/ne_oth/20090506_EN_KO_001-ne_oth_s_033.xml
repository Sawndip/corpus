<teiHeader>
<fileDesc>
<titleStmt>
  <title>ไมเคิล แจ็คสันต้องเพิ่มน้ำหนักบริทนีย์บำบัดเสียง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090506/11893/%e0%b9%84%e0%b8%a1%e0%b9%80%e0%b8%84%e0%b8%b4%e0%b8%a5%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b8%95%e0%b9%89%e0%b8%ad%e0%b8%87%e0%b9%80%e0%b8%9e%e0%b8%b4%e0%b9%88%e0%b8%a1%e0%b8%99%e0%b9%89%e0%b8%b3%e0%b8%ab%e0%b8%99%e0%b8%b1%e0%b8%81%e0%b8%9a%e0%b8%a3%e0%b8%b4%e0%b8%97%e0%b8%99%e0%b8%b5%e0%b8%a2%e0%b9%8c%e0%b8%9a%e0%b8%b3%e0%b8%9a%e0%b8%b1%e0%b8%94%e0%b9%80%e0%b8%aa%e0%b8%b5%e0%b8%a2%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ไมเคิล แจ็คสันต้องเพิ่มน้ำหนักบริทนีย์บำบัดเสียง</headline>
<lead>แพทย์เตือน "ไมเคิล แจ็คสัน" ให้เพิ่มน้ำหนักตัว หวั่นคอนเสิร์ตใหญ่จะไปไม่รอด บริทนีย์ สเปียร์ส ลงทุนซื้อเครื่องบำบัดด้วย<name>อ๊อกซิเจน</name> หวั่นอากาศเป็นพิษทำลายอาชีพ</lead>
<neck></neck>
<body><p><name head="เว็บไซท์">เว็บไซท์แท็บลอยด์ เดอะซัน</name> ของอังกฤษ รายงานว่า แพทย์ได้เตือนไมเคิล แจ็คสัน เจ้าของฉายา"คิง ออฟ ป๊อป " ว่า เขาจำเป็นต้องเพิ่มความแข็งแรงให้ร่างกาย ก่อนที่จะจัดคอนเสิร์ตใหญ่ที่สนามกีฬา โอทู</p>
<p>แพทย์ต่างออกมาเตือนว่า ไมเคิล ซึ่งมีน้ำหนักต่ำกว่าเกณฑ์ถึง 20 <name>ปอนด์</name> มีความจำเป็นอย่างเร่งด่วนที่จะต้องเพิ่มน้ำหนัก ก่อนที่เปิดคอนเสิร์ตรวดเดียวถึง 50 รอบ ตั้งแต่วันที่ 8 กรกฎาคมถึงวันที่ 24 กุมภาพันธ์ปีหน้า ขณะที่แจ็คสัน ซึ่งมีอายุ 50 ปีแล้ว กำลังอยู่ระหว่างการรักษาโรค ติดเชื้อที่ผิวหนัง และยังต้องทนเจ็บปวดจากปัญหาโรคเก่ากำเริบ ซึ่งก็คืออาการปวดหลัง และยังต้องสวมหน้ากากกันเชื้อเพื่อป้องกันเชื้อโรคเข้าร่างกายอีกด้วย</p>
<p><name head="ผู้จัดคอนเสิร์ต ">ผู้จัดคอนเสิร์ต AEG ไลฟ์</name> ซึ่งเป็นเจ้าของสนามโอ ทู ได้ยืนยันก่อนหน้านี้ว่า ไมเคิลมีความสมบูรณ์สุดขีด และกำลังตั้งหน้าตั้งตารอที่จะเปิดการแสดง แต่ขณะเดียวกัน ก็เกิดกระแสความวิตกว่า เขาจะไม่สามารถทนความเหนื่อยจากเต้นได้อย่างตลอดรอดฝั่ง แหล่งข่าวระบุว่า มีแต่ความวิตกเรื่องความบอบบางของไมเคิล แพทย์บอกให้เขารับประทานให้มากขึ้น แต่เขาไม่ยอมและยังคงรับประทานอาหารน้อยเหมือนนกต่อไป</p>
<p>ไมเคิล ไม่ได้เปิดการแสดงคอนเสิร์ต ตั้งแต่การแสดงครั้งสุดท้ายที่<name>งานเวิร์ล มิวสิค อวอร์ดส</name>เมื่อปี 2539 จบลงด้วยเสียงวิจารณ์ในด้านลบ เมื่อเขาเข้าร่วมร้อง<name head="เพลง">เพลง วี อาร์ เดอะ เวิร์ล</name>ด้วยคุณภาพเสียงที่ย่ำแย่ และร้องเพียงแค่สองท่อนในช่วงท้ายเท่านั้น ก่อนหน้านี้ เขาขึ้นซ้อมการแสดงพร้อมกับการ์ดอารักขาอย่างหนาแน่นที่ แอลเอ ฮันการ์ และมีรายงานด้วยว่าเขายืนยันจะให้เอาสัตว์เป็น ๆ ขึ้นเวทีด้วย และยังต้องการจะแสดงคู่กับปริ๊นซ์ บุตรชาย วัย 12 ปีด้วย</p>
<p>บริทนีย์ซื้อเครื่องบำบัดด้วย<name>อ๊อกซิเจน</name></p>
<p>บริทนีย์ สเปียร์ส นักร้องเพลงป๊อปผู้หวนคืนเวทีคอนเสิร์ต ได้ตัดสินใจซื้อเครื่องบำบัดด้วย<name>อ๊อกซิเจน</name>ความกดบรรยากาศสูง เพื่อใช้ปกป้องเสียงของเธอ รายงานระบุว่า บริทนีย์ ซึ่งเพิ่งจะลิปซิงค์ในการแสดงคอนเสิร์ตเวิร์ล ทัวร์ ล่าสุด หลายรอบที่ผ่านมา ได้เตรียมใช้เงินซื้อเครื่องบำบัดด้วย<name>อ๊อกซิเจน</name> เพราะความวิตกว่า สภาพอากาศที่เลวร้ายจะทำลายอาชีพของเธอ และการทุ่มเงิน 50,000 <name>ดอลล่าร์</name> หรือกว่า 1 ล้าน 7 แสน<name>บาท</name> ของบริทนีย์ ก็มีขึ้นหลังจากที่เธอผลุนผลันออกจากเวทีที่นครแวนคูเวอร์ของแคนาดา เพราะมีควันมากเกินไป</p>
<p>แหล่งข่าวระบุว่า หลังจากเหตุการณ์ที่แวนคูเวอร์แล้ว บริทนีย์ได้มีการหวาดวิตกว่าเธอจะหายใจเอาอากาศเสียเข้าไปมากเกินไป เธอจึงตัดสินใจซื้อเครื่องบำบัดด้วย<name>อ๊อกซิเจน</name>ความกดบรรยากาศสูง ที่จะช่วยดันอากาศเสียที่เธอสูดเข้าไปออกมาข้างนอก</p>
<p>บรรดาแฟน ๆ ที่ไปชม<name head="คอนเสิร์ต">คอนเสิร์ต เดอะเซอร์คัส สตาร์ริ่ง บริทนีย์ สเปียร์</name> ที่สนามกีฬาอายุ 27 ปี ได้รับแจ้งว่า การแสดงต้องสิ้นสุดลง เนื่องมีคนสูบบุหรี่และกัญชาในสถานที่จัดการแสดงคอนเสิร์ต ทำให้ไม่ปลอดภัยต่อบริทนีย์และการแสดงของเธอ แต่ต่อมาบริทนีย์ได้กลับไปแสดงต่อ และตอนท้ายเธอได้บอกกับผู้ชมว่า ขอบคุณชาวแวนคูเวอร์ พวกเขายอดเยี่ยมมากขอให้ขับรถกลับบ้านโดยปลอดภัย และอย่าสูบกัญชา</p>
<p>ทัวร์คอนเสิร์ต ของบริทนีย์ เพิ่งจะสิ้นสุดในสหรัฐ และจะเริ่มในยุโรปสำหรับการแสดง 8 รอบที่สนามโอทู ในกรุงลอนดอน ตั้งแต่วันที่ 3 มิถุนายน</p></body>
</news>
