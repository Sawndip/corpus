<teiHeader>
<fileDesc>
<titleStmt>
  <title>'เบิร์ด' ชวนแฟนร้อง-เต้น-เล่นแต่งตัว'ธงไชย คอนเสิร์ต แฟนซี แฟนซน'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199318&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'เบิร์ด' ชวนแฟนร้อง-เต้น-เล่นแต่งตัว'ธงไชย <name head="คอนเสิร์ต">คอนเสิร์ต แฟนซี แฟนซน'</name></headline>
<lead></lead>
<neck></neck>
<body><p>ล่าสุดซูเปอร์สตาร์ “เบิร์ด-ธงไชย แมคอินไตย์” เตรียมพร้อมให้แฟนเพลงทั่วประเทศ ได้มาร่วมกันสร้างความสนุกกันอีกครั้ง ในคอนเสิร์ตชื่อ <name>“ธงไชย คอนเสิร์ต แฟนซี แฟนซน”</name> (ร้อง-เต้น-เล่นแต่งตัว) คอนเสิร์ตการรวมตัวของคนทุกวัย ที่หัวใจยังชอบซน ชอบเต้น ชอบร้องเพลง และชอบแต่งตัว งานนี้มันส์ สนุก ตระการตาสุด ๆ แน่นอน</p>
<p>“เบิร์ด” เผยว่า “คอนเซปต์ของคอนเสิร์ตสุดเก๋ไก๋ เพื่อให้ทุกคนเป็นส่วนหนึ่งของคอนเสิร์ต เตรียมความซน ความซ่าส์ของคุณให้เต็มที่ เพื่อสร้างสีสันสุดสนุก แบบสุดขีด ที่คุณจะได้ปลดปล่อยให้ใคร ๆ ได้ตะลึงไปกับคุณกับ<name head="ชุด">ชุดแฟนซี</name>ซน ๆ ในสไตล์ที่คุณดีไซน์ได้ นอกจากจะได้แต่งแฟนซีแบบมันส์ ๆ แล้ว คอนเสิร์ตครั้งนี้ยังขนเพลงฮิตทั้งของพี่เบิร์ดเอง และเพลงฮิตตลอด 25 ปีแกรมมี่ฯ มาร้องมาโชว์บนเวทีชนิดที่คุณต้องร้องตามได้ทุกเพลง พร้อมแขกรับเชิญ ที่จะยกเพลงฮิตชนิดส่วนตัวมาร้อง แบบไม่มีใครยอมใคร” คอนเสิร์ตครั้งนี้ จะมีขึ้นในวันที่ 1-2 ส.ค.นี้ ณ อิมแพ็ค อารีน่า เมืองทองธานี เริ่มจองบัตรได้วันที่ 23 พ.ค.นี้ ที่ ไทยทิคเก็ตเมเจอร์.</p></body>
</news>
