<teiHeader>
<fileDesc>
<titleStmt>
  <title>"แทค"ลั่น"พายุ"กระดูกคนละเบอร์ ปิ๊งสาวใหม่-ยินดี"หญิงแม้น"ได้คนรู้ใจ  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdNVEkyTURVMU1nPT0=&sectionid=TURNeE1nPT0=&day=TWpBd09TMHdOUzB5Tmc9PQ==  </bibl>
</sourceDesc>
</fileDesc>
</teiHeader>
<news>
<headline>"แทค"ลั่น"พายุ"กระดูกคนละเบอร์ ปิ๊งสาวใหม่-ยินดี"หญิงแม้น"ได้คนรู้ใจ</headline>
<lead></lead>
<neck></neck>
<body><p>"โสดสบายๆ ชิลชิล ครับ" หนุ่มมาดกวน "แทค"ภรัณยู โรจนวุฒิธรรม เผยเมื่อถูกถามถึงสถานภาพ ณ ตอนนี้</p>
<p>ถามความรู้สึกหลังเลิกกับหญิงแม้น (ม.ร.ว.แม้นนฤมาส ยุคล) ก็มีข่าวหญิงแม้นกับผู้ชายคนนั้นคนนี้? แทคกล่าว "เฉยๆ ครับ แต่อยากให้เขาดูแลตัวเองดีๆ แล้วกัน "ล่าสุดหญิงแม้นมีคนรู้ใจใหม่อย่าง "พายุ" นักร้องอาร์เอสค่ายเดียวกับแทค? "ก็ดีครับ น้องรักกันก็ดี ผมไม่ว่าอะไร ยินดีกับน้องเขาครับ"</p>
<p>รู้จักพายุไหม? "น้องผม ผมไม่ยุ่งอยู่แล้วครับ กระดูกคนละเบอร์ครับ เจอกันในค่ายเขาก็สวัสดี ไม่มีเขม่นกันครับ"</p>
<p>หญิงแม้นได้เล่าให้ฟังหรือเปล่า? "ถึงเล่าผมก็ไม่รู้จะฟังทำไม"</p>
<p>เหมือนจบกันแบบไม่สวยเลย? แทคปฏิเสธ "ไม่ใช่จบไม่สวยครับ ตอนนี้ก็มีคุยกับแม้นบ้างเวลาเขามีปัญหาอะไรก็คุยกันครับ"</p>
<p>แล้วตัวแทคเองล่ะ มีข่าวว่ากำลังคุยอยู่กับสาวเจ้าของร้านเฟอร์นิเจอร์ แถวเอกมัยซอย 20? "เรื่อยๆ ครับ ตอนนี้เขาไปฮ่องกง ขอไม่บอกชื่อนะครับ เอาไว้พร้อมเมื่อไหร่ค่อยพูด"</p>
<p>ดูๆ ไปก็เนื้อหอมเสน่ห์แรงเป็นคาสโนว่าเหมือนกันนะ พอเลิกกับคนนี้ ก็มีสาวใหม่ทันที "อย่าเรียกว่าเนื้อหอมหรือเสน่ห์แรงเลย มันไม่ใช่ และผมก็ไม่ใช่คาสโนว่า ผมก็แค่ผู้ชายธรรมดาที่ต้องการใครสักคน"</p>
<p>เขาถามเรื่องข่าวความเจ้าชู้ของแทคบ้างหรือเปล่า? "ถามครับ ผมยอมรับว่าผมเจ้าชู้ ชอบมองผู้หญิงสวย ตรงนี้ทำให้ผมถูกมองว่าเจ้าชู้ และผมถามว่าผมเจ้าชู้ตรงไหน เขาก็บอกว่าตรงแววตาผมที่กรุ้มกริ่มครับ"</p>
<p>รู้จักกันได้อย่างไร? "เป็นความบังเอิญครับ ผมเจอเขาที่ร้านอาหารก็ตรงเข้าไปหาและบอกว่าอยากคุยด้วย"</p>
<p>จู่โจมอย่างนี้สาวไม่ตกใจเหรอ? "ไม่ตกใจครับ เพราะเขายังไม่รู้เลยว่าผมเป็นใคร เขาเพิ่งเรียนจบจากเมืองนอกมา เขามีการศึกษาแต่เราเป็นประเภทไม่มีการศึกษาครับ(หัวเราะ) เขาเรียนจบโทแล้วกำลังจะต่อเอก(หัวเราะ) เขาอายุมากกว่าผม 1 ปีครับ"</p>
<p>ถูกใจเขาตรงไหน? "มึนๆ ร้ายๆ หน้าตาจิกๆ หน่อยครับ"</p>
<p>กับสาวคนนี้คุยกันแล้วเป็นอย่างไรบ้าง? "50-50 ครับ ถือว่าสนิทสุด ดูแลซึ่งกันและกันครับ ผมไม่คิดว่าการเป็นแฟนต้องหึง มันต้องเป็นเพื่อนแล้วช่วยดูแลกันและกันครับ"</p>
<p>เขาเป็นคนขี้หึงไหม? "ปากบอกว่าไม่ แต่ใจของเขาบอกว่าใช่"</p>
<p>ตอนนี้คุยกับคนนี้คนเดียวเลย "ครับ ตอนนี้ก็คุยกับเขาคนเดียว แต่ต่อไปไม่รู้ครับ(หัวเราะ)"</p>
<p>ข่าวกับลูกปัดนักร้องอาร์เอสล่ะ? "เราคุยกันเฉยๆ ไม่มีอะไร"</p></body>
</news>
