<teiHeader>
<fileDesc>
<titleStmt>
  <title>ไอน้ำรณรงค์วัยรุ่นงดเหล้าเข้าวัดวันวิสาฯ  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-06 14:19:51  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=170046  </bibl>
</sourceDesc>
</fileDesc>
</teiHeader>
<news>
<headline><name>ไอน้ำ</name>รณรงค์วัยรุ่นงดเหล้าเข้าวัดวันวิสาฯ</headline>
<lead>ฟลุค ทูตวิสาขบูชา นำทีม<name head="สมาชิกวง">สมาชิกวง ไอน้ำ</name> เชิญชวนวัยรุ่นไทย งดเหล้า เข้าวัดใน "วันวิสาขบูชา" นี้</lead>
<neck></neck>
<body><p>วันนี้ ( 6 พ.ค. ) เวลา 11.00 น. สำนักงานกองทุนสนับสนุนการสร้างเสริมสุขภาพ ( สสส. ) ร่วมกับ บริษัท อาร์เอส จำกัด (มหาชน)จัดกิจกรรมรณรงค์ให้เยาวชนไทย <name>"งดเหล้า เข้าวัด ในวันวิสาขบูชา"</name> ซึ่งในปีนี้ตรงกับ วันที่ 8 พ.ค. โดยมีศิลปินชื่อดัง <name head="วง">"วงไอน้ำ"</name>นำทีมโดย ฟลุค-จิตรกร บุญสอน ในฐานะ <name head="ทูต">ทูตวันวิสาขบูชา ประจำปี 2552</name> และเพื่อนสมาชิกในวง ได้แก่ แอร์-กษิต พลวัน , ฟัก - เมธาพิเลิศ และ ใหม่ สุขะเดชะ เข้าร่วมกิจกรรมในวันนี้ โดยกิจกรรมจัดขึ้น เพื่อรณรงค์ให้เยาวชนไทยใช้เวลาว่างให้เป็นประโยชน์ โดยการ เข้าร่วมกิจกรรมทาง<name>พุทธศาสนา</name> เนื่องในวันวิสาขบูชา และร่วมใจกันงดดื่มสุราในวันนี้ด้วย โดยกิจกรรมจัดขึ้น ณ บริเวณลานวิคตอรี่พอยท์ บริเวณอนุสาวรีย์ชัยสมรภูมิ</p>
<p>โดยกลุ่มศิลปิน พร้อมคณะ ร่วมกันเดินรณรงค์ และแจกดอกบัว ซึ่งเป็นสัญลักษณ์ในวันวิสาขบูชา พร้อมแจกเอกสารประชาสัมพันธ์ให้ความรู้เกี่ยวกับโทษของการดื่มสุรา ให้แก่ ผู้ที่สัญจรไปมาในบริเวณอนุสาวรีย์ชัยสมรภูมิ ซึ่งได้รับความสนใจจากประชาชนเป็นจำนวนมาก </p>
<p>ทั้งนี้ ฟลุค ได้เป็นตัวแทนศิลปิน กล่าวว่า "เนื่องในวันวิสาขบูชาที่จะมาถึงนี้ พวกเราอยากเชิญชวนให้ <name>พุทธศาสนิกชน</name> ร่วมกันเข้าวัดทำบุญตักบาตร หรือ ชวนครอบครัวไปเวียนเทียนกันนะครับ และที่สำคัญ พวกเราอยากจะเชิญชวนทุกท่านร่วมกันงดดื่มสุรา ขอให้ประพฤติตนอยู่ในศีลธรรมอันดี ทำจิตใจให้แจ่มใส ร่วมกันทำความดีเพื่อสังคมและประเทศชาติของเราด้วยนะครับ"</p></body>
</news>
