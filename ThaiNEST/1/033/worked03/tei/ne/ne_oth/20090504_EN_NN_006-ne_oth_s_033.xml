<teiHeader>
<fileDesc>
<titleStmt>
  <title>"ปุ๊กกี้"หย่าขาด"เอ้"สามีใหม่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=159856  </bibl>
</sourceDesc>
</fileDesc>
</teiHeader>
<news>
<headline>"ปุ๊กกี้"หย่าขาด"เอ้"สามีใหม่</headline>
<lead></lead>
<neck></neck>
<body><p>เป็นหม้ายอีกครั้ง สำหรับอดีตนักร้องสาว "ปุ๊กกี้-ปริศนา พรายแสง" หลังจากมีข่าวหย่ากับสามีนักธุรกิจ "เอ้-ปาณสาร จันทร์หอม" ซึ่งก่อนหน้านี้ผู้สื่อข่าวก็ให้ความสนใจติดตามข่าวนี้ สาวปุ๊กกี้ก็เลยออกมายืนยันแล้วว่าได้หย่าขาดจากสามีจริง </p>
<p>"เรื่องหย่าก็เป็นเรื่องจริงค่ะเราเซ็นใบหย่ากันวันที่ 11 มีนาคมที่ผ่านมา จริงๆ มันก็ไม่ใช่เรื่องเลวร้ายเหมือนในอดีตที่จบไม่สวย อันนี้เราจบลงด้วยดี คือในเมื่อคนเราอยู่ด้วยกันไม่ได้ด้วยเหตุผลอะไรหลายๆ อย่าง มันก็เป็นเรื่องที่ดีกว่าถ้าเราจะแยกกัน" เหตุที่เลิกกันเพราะเราเป็นผู้นำมากกว่าหรือเปล่า? "เราก็มาจากคนละที่นะคะ ความคิดเห็นมันก็ไม่ตรงกันอยู่แล้ว แต่ทางพี่เอ้เค้าก็ให้เกียรติเราว่าอยากจะทำอะไรก็ทำ มันก็เลยเหมือนกับว่าเราเป็นผู้นำ แต่มันไม่ใช่ว่าใครเป็นผู้นำผู้ตามอะไร มันต้องไปด้วยกัน" จบกันด้วยดี? "จบกันด้วยดี เป็นเพื่อนที่ดีต่อกันมากๆ" ตัดสินใจนานมั้ย? "ไม่นานค่ะ เพราะว่ามันเป็นความรู้สึกที่ตรงกัน มันก็ไม่ได้เป็นเรื่องที่ต้องคิดนาน" ทะเลาะกันหรือเปล่า? "ไม่มีค่ะ ไม่มีทะเลาะ ไม่มีบุคคลที่สาม ไม่มีตบตีกัน ไม่มีเรื่องแบบนี้เลย เพราะว่าเราเริ่มจากการเป็นเพื่อนที่ดีต่อกันก่อน เราก็เข้าใจกัน" มีการพยายามปรับตัวเข้าหากันหรือเปล่า? "มีค่ะ ก็เราพยายามที่จะปรับตัวเข้าหากันตลอด ทำทุกอย่างเพื่อที่ให้การแต่งงานครั้งนี้ได้อยู่กันจนแก่จนเถ้า แต่พอมาถึงจุดๆ นึง แล้วรู้สึกว่าพยายามเท่าไหร่มันยิ่งไม่ได้ ก็เลยตัดสินใจแยกกันเลยดีกว่า" เป็นมานานแค่ไหนแล้ว? "แยกกันอยู่ก่อนค่ะประมาณ 3 เดือนช่วงปลายปีที่แล้ว เราคบกัน 4-5 ปี แต่ว่าแต่งงานประมาณ 2 ปีกว่า" ตอนที่กลับมาเมื่อต้นปีบอกว่ายังไม่เลิกกัน? "คือตอนนั้นแค่แยกกันอยู่ไงคะ ยังไม่ได้เลิกกัน มันเป็นช่วงปรับความเข้าใจกันอยู่" ตอนนี้จะกลับมาอยู่เมืองไทยเลยหรือเปล่า? "กลับมาอยู่เลย แต่อนาคตก็ไม่แน่ไม่นอนเหมือนกัน เพราะว่าตอนแรกก็ไม่คิดว่าจะกลับมาอยู่เมืองไทย จุดนี้ก็คิดว่าจะกลับมาทำงานที่เมืองไทยอีกสักครั้ง ก็คิดถึงเมืองไทยเหมือนกัน แล้วก็จะได้กลับมาอยู่กับลูกด้วย" ทำไมตอนนั้นย้ายไปอยู่ออสเตรเลียล่ะ? "ตอนแรกก็คิดว่าเราน่าจะไปหาประสบการณ์ใหม่ๆ ดูมั้ย แล้วเราก็อยากที่จะไปเรียนการโรงแรมที่นั่นด้วยเพราะเป็นสิ่งที่เราอยากทำ แล้วก็ให้เอ้ไปเจอกับวัฒนธรรมอีกแบบนึง ก็เลยลองไปดูค่ะ" ก่อนหน้านี้มีข่าวเรื่องขายตัว,ค้ายา? "คือเรื่องนั้นได้อธิบายไปแล้วว่าไม่มีอะไรเลย ไม่รู้ว่าจะอธิบายยังไง" มันทำให้เราเข็ดกับการแต่งงานมั้ย? "เข็ดกับการแต่งงานแต่งว่าไม่เข็ดเรื่องความรัก แต่จะแต่งงานอีกมั้ยคงไม่แน่นอน" คุณแม่ว่ายังบ้าง? "คุณแม่ก็ให้กำลังใจดีค่ะ" กลับมาคราวนี้เห็นว่าอยากกลับมาทำงานในวงการอีกครั้ง? "ก็หายไป 13 ปีหลังจากชาลาล่า มีช่วงที่กลับมาแต่ว่ามันก็ยังไม่ชัดเจน ก็เลยคิดว่าอยากจะกลับมาทำอะไรที่ชัดเจน จริงๆ แล้วก็ทำธุรกิจควบคู่ไปด้วย คงจะหนีไม่พ้นเรื่องของความสวยความงาม แต่ว่าคราวนี้จะเปลี่ยนเป็นเรื่องของผิวหน้า" กลับมาได้เจอกับลูกหรือยัง? "ยังไม่เจอหน้าลูกเลยค่ะ" ได้คุยกับพี่ต๋องบ้างหรือเปล่า? "ไม่ได้คุยเลย เพราะว่าเราจะคุยกับลูกโดยตรง" ลูกรู้เรื่องนี้หรือยัง? "ลูกยังไม่ทราบค่ะ" หลังจากเลิกกับพี่เอ้ได้คุยกันมั้ย? "ก็คุยกันค่ะว่าเอ่อเป็นยังไงบ้าง เป็นห่วงเป็นใยกันมากกว่าเดิมด้วยซ้ำ" เป็นอย่างที่คุณแม่เคยเตือนเอาไว้ก่อนแล้ว? "ก็พอเรามองย้อนกลับไปมันก็จริงเนอะ คือตอนเด็กๆ เราก็รู้ว่าคุณแม่ทำทุกอย่างเพื่อปกป้องเรา แต่เราก็มีเหตุผลที่ทำอย่างนั้น" แสดงว่ายอมรับว่าตอนนั้นไม่พร้อม? "ก็ยอมรับค่ะว่าไม่พร้อม แต่ว่าเรามีเหตุผลที่จะต้องทำแบบนั้น คำว่าต้องรับผิดชอบที่ต้องทำอย่างนั้น" เสียใจกับสิ่งที่ทำไปมั้ย? "ก็เสียใจมากค่ะ ช่วงแรกๆ ก็ร้องไห้ แต่ก็คิดว่าดีกว่านะที่จะเป็นแบบนี้" อะไรที่ทำให้เรามีกำลังใจ? "ก็ลูกๆ ค่ะ เพราะว่ามันไม่มีอะไรที่เราจะรักได้มากเท่านี้อีกแล้ว" ได้เจอลูกบ่อยมั้ย? "นานๆ เจอกันทีค่ะ" ทางพี่ต๋องเค้ากีดกันหรือเปล่า? "ไม่ค่ะ เราตกลงว่าจะช่วยกันดูแลลูกอยู่แล้ว" ตอนนี้เอ้อยู่ที่ไหน? "กลับมาเมืองไทยแล้วค่ะ" เห็นว่าทำธุรกิจเกี่ยวกับโรงแรม? "ค่ะ เราก็ทำทุกอย่างค่ะ ตั้งแต่เสิร์ฟอาหาร เปลี่ยนผ้าปูที่นอน คือทำทุกอย่าง เราก็ไม่อายที่จะทำเราก็ทำค่ะ" ถ้ามีคนติดต่อเข้ามาทำเพลงล่ะจะทำมั้ย? "ก็ยินดีค่ะ" งานด้านอื่นล่ะ? "เราก็ต้องมองว่าอันไหนที่เราทำได้ค่ะ ไม่อยากที่จะทำทุกอย่างแล้วมันออกมาไม่ดีค่ะ" ปุ๊กกี้กล่าว</p></body>
</news>
