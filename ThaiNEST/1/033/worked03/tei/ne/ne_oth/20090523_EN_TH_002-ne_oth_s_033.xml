<teiHeader>
<fileDesc>
<titleStmt>
  <title>ตูนบอดี้แสลมบวช ฉายาวราสโย แฟนคลับแน่นวัด  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 18:01:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/7999  </bibl>
</sourceDesc>
</fileDesc>
</teiHeader>
<news>
<headline>ตูนบอดี้แสลมบวช ฉายาวราสโย แฟนคลับแน่นวัด</headline>
<lead>"ตูน บอดี้สแลม" <name head="นักร้องนำวง">นักร้องนำ วงบอดี้สแลม</name> เข้าพิธีบรรพชาอุปสมบท ที่วัดเกาะทอง ขอนแก่น ทดแทนพระคุณของบิดา � มารดา โดยตูนจะจำพรรษาอยู่ที่วัดเกาะทอง เป็นเวลา 2 สัปดาห์ และได้รับฉายาว่า "วราสโย"</lead>
<neck></neck>
<body><p>เมื่อเวลา06.00น.วันนี้(23 พ.ค.)นายอาทิวราห์ คงมาลัย อายุ 30 ปี หรือ"ตูน บอดี้สแลม"นักร้องนำ วงบอดี้สแลม เข้าพิธีบรรพชาอุปสมบท ที่วัดเกาะทอง ต.โคกสี อ.เมือง จ.ขอนแก่น ซึ่งนายอนุรัตน์ และนางประนอม คงมาลัย บิดาและมารดาของนายอาทิวราห์ หรือ ตูน บอดี้แสลม พร้อมด้วยเพื่อนสนิท ญาติมิตรเดินทางมาร่วมงานเป็นจำนวนมาก ท่ามกลางฝูงชน ซึ่งเป็นแฟนคลับเดินทางมาให้กำลังใจอย่างคับคั่ง</p>
<p>นายอานุรัตน์ คงมาลัย ผู้เป็นบิดา เปิดเผยถึงเหตุผลการเลือกมาบวช ที่วัดเกาะทองว่า หลายปีที่ผ่านมา ตนได้พาครอบครัวเดินทางมาทำบุญ และปฏิบัติธรรมที่วัดแห่งนี้เป็นประจำ จนเกิดความเลื่อมใสศรัธทาในพระวินัยของวัดเกาะทอง อีกทั้งวัดแห่งนี้ มีประชาชนเดินทางมาทำบุญเป็นจำนวนมาก นอกจากนี้ยังมีญาติเดินทางมาบวช และจำพรรษาอยู่ที่วัดแห่งนี้ด้วย จึงพาบุตรชายมาบวชในวัดแห่งนี้ ซึ่งก่อนหน้านี้ประมาณ 1 สัปดาห์ ทางครอบครัว พร้อมด้วยตูน ก็เดินทางมาปฎิบัติธรรม และเสมือนเป็นการปรับตัวก่อนการบรรพชาเป็นภิกษุด้วย</p>
<p>บิดาของนักร้องชื่อดัง กล่าวอีกว่า การที่ตูน ตัดสินใจบวชในครั้งนี้ เพื่อเป็นการทดแทนพระคุณของบิดา � มารดา ซึ่งในการนี้ พระมหาบุญตา ชาตปุญโญ เจ้าอาวาสวัดเกาะทอง ซึ่งเป็นพระที่ทางครอบครัวศรัทธาเลื่อมใส รับเป็นพระอุปัชฌาให้กับตูนด้วย โดยตูนจะจำพรรษาอยู่ที่วัดเกาะทอง เป็นเวลา 2 สัปดาห์ และได้รับฉายาว่า "วราสโย" อันหมายถึง ผู้ที่มีอัธยาศัยที่ดี มีลักษณะนิสัยใจคออันประเสริฐ นอกจากนี้ทางครอบครัวก็จะปฏิบัติธรรมไปพร้อมกัน โดยมีกำหนดลาสิกขาบทในวันที่ 8 มิ.ย.ที่จะถึงนี้</p></body>
</news>
