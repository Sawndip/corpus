<teiHeader>
<fileDesc>
<titleStmt>
  <title>"จุ๊บ" ไม่อายข้อหาทายภาพ แฉตร.บอกให้ยอมรับผิด  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-20 13:51:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000055177  </bibl>
</sourceDesc>
</fileDesc>
</teiHeader>
<news>
<headline>"จุ๊บ" ไม่อายข้อหาทายภาพ แฉตร.บอกให้ยอมรับผิด</headline>
<lead>"จุ๊บ" เซ็งโดนจับข้อหาทายภาพ โดยมีของกลาง 80 <name>บาท</name> ยัน ตนบริสุทธิ์ไม่ได้ลงไปเล่นแต่อย่างใด เจ้าตัวพร้อมสู้อย่างเต็มที่เพื่อความบริสุทธิ์ แฉตำรวจบอกเองให้ยอมรับ ก่อนเหน็บปล่อยผมไปโลกอาจจะแตกได้</lead>
<neck></neck>
<body><p>นักแสดงหนุ่มวิกหมอชิตที่ละครเพิ่งจบไปหมาดๆ ในบทของ"เชิด" ในเรื่อง<name>"พยัคฆ์ยี่เก"</name> "จุ๊บ อิทธิพร สาธุธรรม" ถึงคราวซวย เดินอยู่ในคอนโดอยู่ดีๆ โดนจับเล่นน้ำ เต้า ปู ปลา นอนห้องขังไป 1 คืน โดยเจ้าตัวเผยว่า โดนข้อหาทายภาพ โดยมีของกลาง 80 <name>บาท</name> ซึ่งตอนนี้คดีอยู่ในชั้นศาล พร้อมขึ้นศาล 8 มิ.ย. นี้</p>
<p>"โดนไม่อายหรอกครับแต่อายตรงที่โดนคดีทายภาพ โดยที่มีของกลาง 80 <name>บาท</name> โดนฟ้องข้อหาร่วมกันทายภาพของกลาง 80 <name>บาท</name> จริงๆ คือโดนปรับ 1,000 <name>บาท</name> ลงอาญา 2 ปี แต่กับความบริสุทธิ์ผมยอมเสียเวลา เสียค่าทนายดีกว่าคุ้มกว่าครับ ของกลาง 80 <name>บาท</name>คิดดู ค่าทนายบอกไม่ได้ครับ เยอะอยู่เหมือนกัน"</p>
<p>"ตอนนี้คดีอยู่ในชั้นศาลครับ ตามหลักความมั่นใจเกินร้อยเพราะเรามีพยานว่าเราไม่ได้เล่นเลย เราไม่ได้แตะเลย ก็ไม่เป็นไรครับ เสียเวลาดี ผมยังงงว่าโดนฟ้องได้ยังไง แต่ตอนแรกหลักฐานทั้งหมดอยู่ที่ตำรวจ อัยการจะอ่านคำว่าควรส่งฟ้องไหม"</p>
<p>"ตอนแรกไม่ส่งหรอกเพราะพยานก็มี อะไรก็มี แต่สุดท้ายอัยการก็ส่งฟ้อง คิดดูใครมาถามโดนข้อหาอะไร ข้อหาทายภาพ ใหญ่มาก ข้อหาใหญ่เลย(หัวเราะ) เราก็ไม่ได้อะไร เอาก็เอา ครั้งหนึ่งในชีวิตที่ขึ้นศาลก็วันที่ 8 มิ.ย.ครับ ศาลตลิ่งชัน 9 โมงเช้าครับสู้ครับ(หัวเราะ)"</p>
<p>เจ้าตัวยอมเสียเงินเสียทองเพราะต้องการความบริสุทธิ์..."ตอนแรกที่โดนมีคนบอกว่ามันเสียเวลาเสียเงิน แต่เราก็บอกว่าเสียเวลาเสียเงิน แต่ให้ความจริงมันปรากฏดีกว่ามันคุ้มนะ เขาบอกว่าแค่เสียค่าปรับ 1,000 บาทแต่เราก็เสียไปนะ 1,000 <name>บาท</name>"</p>
<p>"ตอนแรกที่โดนก็มีคนบอกว่ารับๆ ไปเหอะ อย่างมากก็แค่ประกันตัว แล้วปรับที่ศาล 1,000 <name>บาท</name> แต่ถามว่าทำไมเราต้องรับว่าเราผิดในเมื่อเราไม่ได้ทำ ก็งงเหมือนกันนะ คือตำรวจเป็นคนพูดด้วยนะ รับไปเหอะ ปรับ 1,000"</p>
<p>"แต่ถามว่าเฮ้ยนี่คือสิ่งที่เขาบอกกับประชาชนเหรอ นี่มันไม่ใช่ไง คุณต้องรักษาความถูกต้อง ถ้าคุณไม่ได้ทำก็ไปสู้กันมันก็จบ แต่นี่คุณมาบอกว่ารับๆ ไปเหอะ จริงๆ ผมว่ามันไม่ถูกต้อง"</p>
<p>"ผมคิดว่าตอนที่โดนเป็นเพราะว่าความซวยมากกว่า เพราะตอนแรกไม่เดินไปก็จบแล้ว แต่ด้วยความที่เคยชินต้องซื้อข้าวซื้อของ ผมก็เลยต้องไปแล้วตี 3 กว่าแล้ว ก็กะไปเพราะกะจะไปเฮฮามากกว่า แต่คนที่เล่นอยู่เขาบอกว่าถ้าขึ้นศาลเมื่อไหร่ เขาจะเป็นพยานให้ ก็เลยอยากจะบอกว่าถ้าถามว่าตอนนี้กลัวไหม ไม่กลัวครับ ก็เสียเวลานิดหน่อยแต่มันคุ้มครับ"</p>
<p>"แต่ถ้าถามว่าผิดไหม ผิดนะครับ เพราะกฎหมายออกมาว่าควรอยู่ห่างจากสถานที่เล่นการพนัน 20 เมตร แต่ถ้าเกิดคุณเห็นใครเล่น อย่าเข้าไปใกล้ สิ่งที่ผิดอย่ายุ่ง อย่าแตะ เพราะการทำผิดกฎหมายแล้วโดนจับมันเป็นอย่างไง"</p>
<p>"ผมโดนจับตอนตี 3 โดนปล่อยตัวนอนในห้องขังถึง 5 โมงเย็น ผมว่าชีวิตมันขาดอิสรภาพมาก แล้วลองคิดดูคนที่อยู่ในเรือนจำมันถูกตีกรอบทุกอย่าง ขอฝากไว้เลยนะครับ ชีวิตนี้อย่าไปยุ่งเด็ดขาด ถ้าเห็นใครเล่นการพนันอย่าไปใกล้นะครับ"</p>
<p>ลั่น ไม่มีผลต่องาน เพราะทุกคนรู้ว่าตนเป็นคนอย่างไง และตอนนี้ก็กลายเป็นเองตลกไป</p>
<p>"ไม่มีผลต่องานครับ อย่างโดนจับวันนี้ วันพรุ่งนี้งานเข้าเลยครับ ตอนนี้กลายเป็นเรื่องตลก อย่างโดนจับวันนี้พรุ่งนี้ไปถ่ายละคร ก็จะโดนมาแล้ว น้ำ เต้า ปู ปลา มาแล้ว แต่ก็เป็นเรื่องโจ๊กไปมากกว่า เพราะมันเป็นเรื่องตลกนะครับของกลาง 80 <name>บาท</name>"</p>
<p>"ตอนแรกตื่นเต้นนะ ไม่กลัวหรอกครับ ทุกคนเป็นห่วงเพราะว่าเขารู้ว่าผมเป็นคนอย่างไง คนก็ถามกันเพราะว่าเขาเป็นห่วงเรามากกว่า ตอนนี้ความจริงยังคลุมเครืออยู่ แต่ถ้าความจริงปรากฏเดี๋ยวทุกคนก็อ๋อ"</p>
<p>พร้อมเหน็บตำรวจ ถ้าปล่อยผมไปอาจจะเกิดอาชญากรรมครั้งใหญ่ได้</p>
<p>"ฝากอะไรตำรวจเหรอครับ สิ่งที่ท่านทำก็ถูกแล้วครับ ทำต่อไปนะครับ ปกป้องพิทักษ์ประชาชน คิดอย่างละเอียดถี่ถ้วน ถ้าปล่อยผมไปนะครับ โลกอาจจะแตกได้นะครับ อาจจะเกิดอาชญากรรมมากกว่านี้ได้ ตำรวจดีครับ"</p>
<p>"ถามว่าถูกต้องไหมเขาก็ทำถูกต้องนะครับ เพราะว่าตามกฎหมายบ่งบอกย่างนั้น จริงๆ ผิดจริงๆ เราก็เลยสู้ดีกว่า เออ ผมไม่พูดดีกว่าเดี๋ยวเสียรูปคดีครับ ฟ้องกลับตำรวจฟ้องได้ครับ แต่ถ้าเกิดเราชนะในคดีนี้นะ แต่ถ้าเราฟ้องไปมันก็ไม่จบไม่สิ้น แล้วเราก็คิดว่าเราฟาดเคราะห์ไปดีกว่า"</p></body>
</news>
