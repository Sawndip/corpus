<teiHeader>
<fileDesc>
<titleStmt>
  <title>แพทย์รพ.รามาฯ แถลง'เอ-อนันต์'อาการดีขึ้น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-14 15:45:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199108&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>แพทย์รพ.รามาฯ แถลง'เอ-อนันต์'อาการดีขึ้น</headline>
<lead></lead>
<neck></neck>
<body><p>วันนี้(14 พ.ค.) ศ.พญ.สุวรรณา เรืองกาญจนเศรษฐ์ รศ.นพ.ชาญยุทธ ศุภชาติวงศ์ แพทย์เจ้าของไข้และผู้เชียวชาญด้านออร์โธปิดิกส์ และ ผศ.นพ.ปรีดา สัมฤทธิ์ประดิษฐ์ แพทย์เจ้าของไข้ โรงพยาบาลรามาธิบดี ร่วมกันแถลงถึงอาการของ เอ-อนันต์ บุนนาค หลังเข้ารับการผ่าตัดจัดกระดูกทั้ง 4 จุดคือ ต้นแขนซ้าย-ขวา ข้อมือขวา และเข่าซ้าย</p>
<p>โดย รศ.นพ.ชาญยุทธ กล่าวว่า การผ่าตัดเรียบร้อยดี ซึ่งต้นแขนบริเวณที่หักอยู่ใกล้เส้นประสาทมาก ทำให้คนไข้มีอาการอ่อนแรง แต่หลังเข้ารับการผ่าตัดแขนเป็นปกติไม่มีอาการอ่อนแรง ส่วนที่เข่าขวาเส้นเอ็นฉีกขาด หลังผ่าตัดและเย็บติดให้แล้ว คนไข้จะต้องใช้เครื่องช่วยพยุงอีก 2-3 เดือน และต้องทำกายภาพฟื้นฟูอีกระยะหนึ่ง</p>
<p>ด้าน ผศ.นพ.ปรีดา กล่าวว่า คนไข้มีสัญญาณชีพปกติ หลังผ่าตัดมีไข้เล็กน้อย แต่ตอนนี้เป็นปกติแล้ว สมองและปอดไม่มีปัญหาหรืออะไรที่น่าเป็นห่วง แต่ระยะนี้ต้องให้พักผ่อนมากๆ จึงต้องงดเยี่ยม ซึ่งตอนนี้ได้ย้ายคนไข้ออกจากไอซียู มาพักฟื้นที่ห้อง 921 ชั้น 9 ศูนย์การแพทย์สิริกิติ์ คาดว่าอีกประมาณ 1-2 สัปดาห์กลับไปพักฟื้นที่บ้านได้.</p></body>
</news>
