<teiHeader>
<fileDesc>
<titleStmt>
  <title>แม่ลูกคนดังกระตุ้นคนชลฯ รักษ์น้ำ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 11:01:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/MetroLife/ViewNews.aspx?NewsID=9520000058724  </bibl>
</sourceDesc>
</fileDesc>
</teiHeader>
<news>
<headline>แม่ลูกคนดังกระตุ้นคนชลฯ รักษ์น้ำ</headline>
<lead></lead>
<neck>ชลบุรีเป็นเมืองตากอากาศทางตะวันออกของไทย ที่ใครๆ ก็รู้จักเป็นอย่างดี ปีหนึ่งๆ จะมีนักท่องเที่ยวทั้งชาวไทยและต่างประเทศพากันไปสัมผัสมนต์เสน่ห์ของ จังหวัดชลบุรีอย่างต่อเนื่องตลอดทั้งปี</neck>
<body><p>บมจ.เซ็นทรัลพัฒนา (ซีพีเอ็น) จึงได้จัดงานแถลงข่าวเปิดตัว “ศูนย์การค้าเซ็นทรัลพลาซา ชลบุรี” ไลฟ์สไตล์ชอปปิ้งสุดเทรนดีใจกลางเมืองชลฯ ณ ลานด้านหน้า อาคาร ดิ ออฟฟิศเศส แอท เซ็นทรัลเวิลด์ โดย ดร.ณัฐกิตติ์ ตั้งพูลสินธนา ผช.กก.ผจก.ใหญ่ สายงานการตลาด กล่าวว่า “ซีพีเอ็นตั้งใจให้ที่นี่เป็นอีกหนึ่งความภาคภูมิใจของชลบุรี และอยากให้เป็นที่ๆ คนชลฯ ได้อัปเดตไลฟ์สไตล์การชอปปิ้งใหม่ๆ ได้เหมือนคนกรุงเทพฯ ส่วนในการออกแบบศูนย์ฯ เราพยายามถ่ายทอดศิลปวัฒนธรรมท้องถิ่นผ่านทางงานสถาปัตยกรรม และตกแต่งศูนย์ฯ ภายใต้แนวคิด <name>‘Miracle of Water’ มหัศจรรย์แห่งสายน้ำ</name> เพื่อสร้างมุมมองใหม่ให้เพลิดเพลินไปกับศิลปะอันงดงามขณะชอปปิ้ง พร้อมทั้งกระตุ้นให้นักชอปหันมาช่วยกันอนุรักษ์สายน้ำและธรรมชาติมากขึ้น”</p>
<p>ภายในงานมีเซเลบริตี้แม่ลูกคนดัง เพ็ญสุภา–สาริศา คชเสนี, ปัทมวดี–ปัทม สุจริตกุล และ ปรียามล–แพร–พราว ธนวิสุทธิ์ มาร่วมประดิษฐ์ประติมากรรมขวดน้ำ ภายใต้คอนเซ็ปต์ “ความภาคภูมิใจของคนชลฯ” พร้อมเชิญชวนให้ทุกคนร่วมอนุรักษ์น้ำและธรรมชาติก่อนที่ทุกอย่างจะสายเกินแก้</p>
<p>เพ็ญสุภา กล่าวว่า “อยากให้หน่วยงานต่างๆ ให้คำแนะนำและ ตอกย้ำให้คนหันมาใส่ใจกับเรื่องนี้มากขึ้น เพราะตอนนี้ภาวะโลกร้อนรุนแรงมาก เราอาจจะนำเสนอรูปแบบของสื่อบันเทิง เพื่อที่เยาวชนจะได้จดจำง่ายขึ้น ยกตัวอย่างการ์ตูนเรื่อง <name>Wall-E</name> ที่มีเนื้อหาเข้าใจง่าย สนุกสนาน ซึ่งเด็กเล็กๆ ดูแล้วก็รู้ว่าต้องอนุรักษ์โลกอย่างไร”</p>
<p>ด้าน หญิง-ปรียามล เวิร์กกิ้งวูแมนแห่ง Hiso Party บอกว่า “น้ำเป็นสิ่งจำเป็นมากๆ เพราะถ้าไม่มีน้ำก็อยู่ไม่ได้แน่ๆ หญิงจึงอยากให้ทุกคนช่วยกันอนุรักษ์น้ำไว้นะคะ วิธีปลูกฝังที่ดีก็คือให้เริ่มต้นตั้งแต่เด็กเล็กๆ เลย จากนั้นทางโรงเรียนก็ต้องสอนเพิ่มเติม โดยชี้ให้เห็นโทษถึงการไม่ประหยัดน้ำว่ามีอะไรบ้าง เพื่อเป็นการย้ำเตือนให้เขาจดจำ เขาจะได้มาบอกต่อคนใกล้ชิดให้ประหยัดน้ำ”</p>
<p>ส่วนคุณแม่ยังสาว ปัทมวดี กล่าวว่า “ทุกวันนี้สภาพอากาศแย่ลงนะคะ ร้อนก็ร้อนจัด ฝนตกหนักตลอดทั้งปี ทำให้รู้สึกเป็นห่วงโลกมากๆ ใครที่บอกว่าน้ำไม่มีวันหมด ไม่จริงเลยค่ะ อนาคตเราอาจไม่มีน้ำไว้ดื่มหรือไว้ใช้อีกก็ได้ ตอนนี้ที่บ้านหันมาใช้น้ำประหยัดมากขึ้น เวลาออกจากห้องน้ำก็จะปิดให้สนิททุกครั้ง และในฐานะที่ดิฉันเป็นเจ้าของโรงเรียนอนุบาล ก็จะพยายามปลูกฝังเด็กๆ ให้อนุรักษ์ธรรมชาติตั้งแต่เยาว์วัย โดยมีกิจกรรมร่วมกับทางตาวิเศษตลอด อันนี้คือสิ่งหนึ่งที่เราสามารถทำในโรงเรียนได้”</p></body>
</news>
