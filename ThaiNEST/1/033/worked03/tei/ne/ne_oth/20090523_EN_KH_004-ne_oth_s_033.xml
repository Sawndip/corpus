<teiHeader>
<fileDesc>
<titleStmt>
  <title>"แหม่ม"เจ็บ-เลิก"นก" แผลยังสด-ไม่เอ่ยถึง"ปราย"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXhNREl6TURVMU1nPT0=&sectionid=TURNeE1nPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline>"แหม่ม"เจ็บ-เลิก"นก" แผลยังสด-ไม่เอ่ยถึง"ปราย"</headline>
<lead></lead>
<neck></neck>
<body><p>เลิกกันแล้ว สำหรับดาราสาว "แหม่ม"วิชุดา พินดั้ม กับแฟนหนุ่ม "นก"จิรศักดิ์ โย้จิ้ว ผู้กำกับฯ ละครเรื่อง <name>"เป็นต่อ"</name> ทางช่อง 3 ถามถึงสาเหตุ ดาราสาวกล่าวว่า "แหม่มยังไม่พร้อมพูด ต้องขอโทษจริงๆ"</p>
<p>ส่วนความรู้สึกในตอนนี้นั้นเธอว่า "ตอนนี้แหม่มยังตอบไม่ได้เลยว่าสภาพจิตใจตัวเองเข้มแข็งหรือเปล่า ไม่รู้ตัวว่าเป็นยังไง ส่องกระจกยังมองไม่เห็นตัวเองเลย ยังเบลอๆ เครียดๆ อยู่ ที่เครียดคือไม่รู้จะตอบคำถามทุกคนยังไงให้ถูกใจ"</p>
<p>"และที่มีข่าวว่าเลิกกัน 3 เดือน บอกเลยไม่ใช่ อันนั้นก็นานไป ถ้าเลิกกัน 3 เดือนจริง ป่านนี้ทำใจได้สบายแล้ว เพราะนี่เพิ่งสดๆ ร้อนๆ ยังเป็นแผลสดอยู่ค่ะ"</p>
<p>แล้วจะเปิดใจเรื่องเลิกกับพี่นกได้เมื่อไหร่? แหม่มกล่าวว่า "หลังจากที่พี่นกพูดค่ะ ให้พี่นกสรุปให้ฟังแล้วกัน ถ้าพี่นกพูดแล้ว และแหม่มเองแจ๋วกว่านี้ก็ยินดีพูดทุกเรื่องค่ะ"</p>
<p>จะชวนพี่นกมาเคลียร์เรื่องนี้ไหม? ดาราสาวบอกปัดทันควัน "ไม่ๆๆๆ ค่ะ จริงๆ พี่นกเป็นคนดีมากค่ะ เพื่อนร่วมงานรักพี่นกทุกคนเพราะเขาเป็นคนดีมีน้ำใจ เป็นคนน่ารัก"</p>
<p>เลิกกันแล้วจะกระทบกับ<name head="ละคร">ละคร "เป็นต่อ"</name> ที่ต้องร่วมงานกันหรือเปล่า? "ไม่กระทบเลยค่ะ ยืนยันว่าเราจะทำงานกันอย่างมีความสุขและมีประสิทธิภาพ ละครที่ออกมาจะดีขึ้นกว่าเดิมเพราะเราจะทำงานกันอย่างดีที่สุด แหม่มเป็นคนแยกเรื่องส่วนตัวกับเรื่องงานได้"</p>
<p>ถามย้ำว่าไม่มีการถอนตัวจาก <name>"เป็นต่อ"</name> แน่หรือ? แหม่มยืนยัน "ไม่ถอนตัวแน่นอนค่ะ นอกจากพี่บอย(ถกลเกียรติ) จะไม่ให้เล่น(หัวเราะ) มันเป็น <name>"เป็นต่อ"</name> ขึ้นมาได้ทุกวันนี้เพราะมีพวกเราทุกคน ฉะนั้นงานจะไม่แย่แน่นอน ไม่ต้องห่วง แหม่มมั่นใจมากว่ายังไงแหม่มกับพี่นกก็ยังทำงานร่วมกันได้ดี"</p>
<p>การเลิกกันนี่เกี่ยวกับปราย(ธนาอัมพุช) ด้วยหรือเปล่า? "แหม่มไม่อยากพูดถึงเขาเลย ต้องขอโทษจริงๆ" </p></body>
</news>
