<teiHeader>
<fileDesc>
<titleStmt>
  <title>'ซีบีเอสฟิล์ม' คัดนักแสดงหนังใหม่ 'เจ.โล.' เพิ่ม  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-12 14:32:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/5413  </bibl>
</sourceDesc>
</fileDesc>
</teiHeader>
<news>
<headline>'ซีบีเอสฟิล์ม' คัดนักแสดงหนังใหม่ <name>'เจ.โล.'</name> เพิ่ม</headline>
<lead></lead>
<neck></neck>
<body><p>ซีบีเอสฟิล์ม ประกาศรายชื่อนักแสดงเพิ่มเติมสำหรับภาพยนตร์เรื่องใหม่ของนักร้องสาวสะโพกดินระเบิด เจนนิเฟอร์ โลเปซ ในเรื่อง <name>The Back-up Plan</name></p>
<p>โดยเมื่อวันจันทร์ ทางสตูดิโอประกาศว่า นักแสดงจากภาพยนตร์เรื่อง <name>Alice</name> ลินดา ลาวิน รับบทเป็นย่าของโลเปซชื่อนานา ขณะที่ ฮาโรลด์ กัลด์ นักแสดงชื่อดังจากภาพยนตร์เรื่อง <name>Rhoda</name> รับบทเป็นอาเธอร์ คนรักของนานา  และ โรเบิร์ต ไคลน์ ที่เคยแสดงในเรื่อง <name>Law & Order : SVU</name> รับบทเป็นผู้เชี่ยวชาญเรื่องการตั้งครรภ์ของโลเปซ</p>
<p>ในภาพยนตร์เรื่องนี้ โลเปซ รับบทเป็น โซอี้ ผู้หญิงที่ต้องการเป็นแม่โดยใช้วิธีผสมเทียม เพียงพบกับสามีในอนาคตชื่อ สแตน (อเล็กซ์ โอ'ลาฟลิน จาก<name head="ซีรีส์">ซีรี่ส์ Moonlight</name>) ในวันที่เธอไปทำการผสมเทียม ทั้งคู่เริ่มออกเดทกัน แต่ โซอี้ รู้สึกสับสนกับความสัมพันธ์เริ่มต้นของพวกเขา จึงได้เก็บเรื่องตั้งครรภ์ไว้เป็นความลับ และโดยไม่คาดคิดหลังจากที่เธอเปิดเผยความลับนั้น สแตน ก็ยังคงอยู่ข้างๆเธอ เมื่อถึงกำหนดคลอด ความกดดันของความสัมพันธ์ใหม่ และความรู้สึกเป็นแม่ที่ใกล้เข้ามานั้น กลับแยกพวกเขาออกจากกัน</p>
<p><name>The Back-Up Plan</name> กำกับการแสดงโดย อลัน โพล จากภาพยนตร์ซีรี่ส์เรื่อง <name>Six Feet Under</name> โดยภาพยนตร์เรื่องนี้จะเริ่มต้นถ่ายทำในเดือนพฤษภาคมที่ลอสแองเจลีส และเข้าฉายในโรงภาพยนตร์เดือนมกราคม 2010</p></body>
</news>
