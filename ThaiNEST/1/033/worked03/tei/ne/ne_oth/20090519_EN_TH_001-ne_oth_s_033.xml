<teiHeader>
<fileDesc>
<titleStmt>
  <title>กักขัง "อุ๋ย-นนทรีย์" คดีเมาแล้วขับ เป็นเวลา 7 วัน  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 10:29:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/6943  </bibl>
</sourceDesc>
</fileDesc>
</teiHeader>
<news>
<headline>กักขัง "อุ๋ย-นนทรีย์" คดีเมาแล้วขับ เป็นเวลา 7 วัน</headline>
<lead>"อุ๋ย นนทรีย์" เมา ควบ<name>เบนซ</name>์ชน<name>แท็กซี่</name> ศาลพิพากษา ลดโทษจากจำคุก เหลือ กักขังผู้กำกับดัง เป็นเวลา 7 วัน พร้อมยึดใบอนุญาตขับขี่รถยนต์ 6 เดือน เจ้าตัวเชื่อสังคม-แฟนหนังไทยเข้าใจ เตรียมยื่นประกันตัวต่อไป</lead>
<neck></neck>
<body><p>ผู้สื่อข่าวรายงานวันนี้ (19 พ.ค.) ศาลแขวงพระนครเหนือ พิพากษา คดีที่นายนนทรีย์ หรืออุ๋ย นิมิบุตร อายุ 47 ปี อยู่บ้านเลขที่ 75/5 ต.สวนใหญ่ อ.เมือง จ.นนทบุรี ผู้กำกับภาพยนตร์ ชื่อดัง ขับรถยนต์ <name head="ยี่ห้อ">ยี่ห้อเมอร์เซเดสเบนซ์</name> <name>สปอร์ต ซีเอลเค 230</name> สีดำ ทะเบียน วข 7188 กรุงเทพมหานคร ชนกับ<name head="รถ">รถแท็กซี่</name> สีเขียวเหลือง ทะเบียน มจ 5169 กรุงเทพมหานคร สภาพกระโปรงรถด้านหลังพังเสียหาย มีนายบุญเรือง คำพาพันธ์ อายุ 40 ปี เป็นคนขับ เหตุเกิดเมื่อวันที่ 11 เมษายนที่ผ่านมา ซึ่งศาลได้พิพากษา ลดโทษจากจำคุก เหลือ กักขัง อุ๋ย-นนทรีย์ นิมิบุตร เป็นเวลา 7 วัน พร้อมยึดใบอนุญาตขับขี่รถยนต์ 6 เดือน</p>
<p>อุ๋ย-นนทรีย์ นิมิบุตร ให้สัมภาษณ์ภายหลังรับฟังคำพิพากษา โดยระบุว่า รู้สึกเสียใจกับเหตุการณ์ที่เกิดขึ้น ซึ่งถือว่าโชคดีที่ไม่มีอะไรรุนแรง แค่เฉี่ยวชน ตนเคยถูกจับในลักษณะนี้มาแล้วเมื่อปี 2546 แม้จะเข็ด แต่ก็มาเกิดเหตุการณ์ลักษณะนี้ขึ้นอีก พร้อมขอให้สังคมเข้าใจในความจำเป็น ที่ไปงานเลี้ยงฉลองแล้วติดพันยืดยาว เชื่อว่าแฟนหนังไทยจะเข้าใจ หลังจากนี้ตนจะยื่นประกันตัวต่อไป</p>
<p>ผู้สื่อข่าวรายงานเพิ่มเติมว่า ล่าสุดศาลให้ประกันตัวอุ๋ย-นนทรีย์ ในวงเงิน 30,000 <name>บาท</name> และต้องมาดำเนินการยื่นอุทธรณ์ต่อภายในวันที่ 19 มิถุนายนนี้</p></body>
</news>
