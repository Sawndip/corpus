<teiHeader>
<fileDesc>
<titleStmt>
  <title>อัยการสั่งยุติคดี"ต้อย แอ๊คเนอร์?ข้อหาอนาจารนศ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090504/11623/%e0%b8%ad%e0%b8%b1%e0%b8%a2%e0%b8%81%e0%b8%b2%e0%b8%a3%e0%b8%aa%e0%b8%b1%e0%b9%88%e0%b8%87%e0%b8%a2%e0%b8%b8%e0%b8%95%e0%b8%b4%e0%b8%84%e0%b8%94%e0%b8%b5%e0%b8%95%e0%b9%89%e0%b8%ad%e0%b8%a2%e0%b9%81%e0%b8%ad%e0%b9%8a%e0%b8%84%e0%b9%80%e0%b8%99%e0%b8%ad%e0%b8%a3%e0%b9%8c%e2%80%9d%e0%b8%82%e0%b9%89%e0%b8%ad%e0%b8%ab%e0%b8%b2%e0%b8%ad%e0%b8%99%e0%b8%b2%e0%b8%88%e0%b8%b2%e0%b8%a3%e0%b8%99%e0%b8%a8..html  </bibl>
</sourceDesc>
</fileDesc>
</teiHeader>
<news>
<headline>อัยการสั่งยุติคดี"ต้อย แอ๊คเนอร์?ข้อหาอนาจารนศ.</headline>
<lead>อัยการสั่งยุติดำเนินคดี ?ต้อย แอ๊ค เนอร์? ข้อหาอนาจารนักศึกษาฝึกงาน หลังพนักงานสอบสวนส่งหนังสือยืนยัน นศ.สาวยอมถอนแจ้งความ ไม่ติดใจดำเนินคดีรับคำขอโทษ</lead>
<neck></neck>
<body><p>(4พ.ค.) พนักงานอัยการฝ่ายคดีอาญา 4 นัดฟังคำสั่งคดีที่นายเกรียงศักดิ์ สกุลชัย หรือ "ต้อย แอ๊คเนอร์" เจ้าของ<name head="หนังสือพิมพ์บันเทิง">หนังสือพิมพ์บันเทิง มายาแชนแนล</name> เป็นผู้ต้องหาในความผิดฐานกระทำอนาจารบุคคลอายุกว่า 15 ปี ตาม<name head="ประมวลกฏหมาย">ประมวลกฎหมายอาญา มาตรา 278</name> ซึ่ง น.ส.เพชรคัมภรณ์ หรือโอ๋ งามช่อชัยพฤกษ์ นักศึกษาฝึกงาน<name head="หนังสือพิมพ์บันเทิง">หนังสือพิมพ์บันเทิงมายาแชนแนล</name> เข้าแจ้งความต่อพนักงานสอบสวน สน.สุทธิสาร ว่าถูกนายเกรียงศักดิ์ กระทำอนาจารภายในห้องพักเลิศอุบลคอนโดมิเนียม ซ.ลาดพร้าว 8 เมื่อวันที่ 14 ม.ค.2552   </p>
<p>นายธวัชชัย ชำนาญหล่อ อัยการอาวุโสคดีอาญา 4 เจ้าของสำนวน กล่าวว่า คดีนี้พนักงานสอบสวน สน.สุทธิสาร ได้ส่งหนังสือยืนยันการถอนแจ้งความในชั้นพนักงานสอบสวนมาให้พนักงานอัยการ โดยระบุว่า น.ส.เพชรคัมภรณ์  ผู้เสียหาย ไม่ติดใจเอาความหลังจากนายเกรียงศักดิ์ ผู้ต้องหายอมขอโทษต่อหน้าสื่อมวลชน ซึ่งอัยการพิจารณาแล้วการถอนแจ้งความดังกล่าวถูกต้องตามกฎหมาย จึงมีคำสั่งยุติการดำเนินคดี ซึ่งถือว่าคดีเป็นที่สิ้นสุดแล้ว</p></body>
</news>
