<teiHeader>
<fileDesc>
<titleStmt>
  <title>"เอ"อนันต์ออกจากไอซียูเผยรอดเพราะหลวงปู่ทวด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090507/12107/%e0%b9%80%e0%b8%ad%e0%b8%ad%e0%b8%99%e0%b8%b1%e0%b8%99%e0%b8%95%e0%b9%8c%e0%b8%ad%e0%b8%ad%e0%b8%81%e0%b8%88%e0%b8%b2%e0%b8%81%e0%b9%84%e0%b8%ad%e0%b8%8b%e0%b8%b5%e0%b8%a2%e0%b8%b9%e0%b9%80%e0%b8%9c%e0%b8%a2%e0%b8%a3%e0%b8%ad%e0%b8%94%e0%b9%80%e0%b8%9e%e0%b8%a3%e0%b8%b2%e0%b8%b0%e0%b8%ab%e0%b8%a5%e0%b8%a7%e0%b8%87%e0%b8%9b%e0%b8%b9%e0%b9%88%e0%b8%97%e0%b8%a7%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>"เอ"อนันต์ออกจาก<name>ไอซียู</name>เผยรอดเพราะหลวงปู่ทวด</headline>
<lead>"เอ-อนันต์" ปลอดภัยแล้ว ย้ายจาก<name head="ห้อง">ห้องไอซียู</name> เจ้าตัวอารมณ์ดี กินข้าวได้ พูดคุยตลอดเวลา เผยรอดมาได้เพราะหลวงปู่ทวด โอ่ติดตลกมันเท่มากที่มีคนห่วงใย</lead>
<neck></neck>
<body><p>ความคืบหน้าอาการนายอนันต์ บุนนาค หรือ "เอ" นักแสดงชื่อดัง หลังประสบอุบัติเหตุทางรถยนต์ จนได้รับบาดเจ็บสาหัส ล่าสุดเมื่อวันที่ 7 พฤษภาคม 2552 ผศ.นพ.ปรีดา สัมฤทธิ์ประดิษฐ์ แพทย์เจ้าของไข้ คณะแพทยศาสตร์ โรงพยาบาลรามาธิบดี มหาวิทยาลัยมหิดล ได้อนุญาตให้ย้ายจากออกจากห้องผู้ป่วยวิกฤติ บริเวณชั้น 4 ไปยังห้องพักฟื้นผู้ป่วยแล้ว </p>
<p>ผศ.นพ.ปรีดา กล่าวว่า อาการดีขึ้นมากแล้ว หายใจเองได้ ชีพจรปกติ ไม่มีไข้ สามารถรับประทานอาหารเองได้ เหลือเพียงอาการทางปอดที่ยังคงมีเลือดออกและยังคงต้องต่อท่อไว้เพื่อรอดูอาการ หากเลือดหยุดไหลสนิทก็สามารถถอดออกได้</p>
<p>ส่วนบรรยากาศบริเวณห้องพักฟื้น มีเพื่อนดารา อาทิ นายสันติสุข พรหมศิริ หรือ หนุ่ม นายสมพล ปิยะพงศ์สิริ หรือ ไก่ น.ส.พุทธชาด พงษ์สุชาติ ฯลฯ เดินทางมาเยี่ยม ขณะที่นายอนันต์มีสีหน้าสดใส โดยมีมารดาของ น.ส.ศรีพรรณ ชื่นชมบูรณ์ ภรรยา เป็นผู้ดูแล พร้อมกล่าวว่า ก่อนจะออกจาก<name head="ห้อง">ห้องไอซียู</name> ได้รับประทานข้าวต้มที่แม่ของภรรยาป้อนให้หมดไป 1 ชามเต็มๆ แถมยังขอเพิ่มอีกด้วย นอกจากนี้ ยังชวนผู้มาเยี่ยมพูดคุยเล่นตลอดเวลา อีกทั้งยังชู 2 นิ้วให้ผู้สื่อข่าวเก็บภาพ พร้อมชี้ไปที่คอ ซึ่งมีเข็มฝังอยู่และกล่าวว่ามีอะไรติดอยู่ที่คอไม่รู้ ให้ช่วยเอาออกให้หน่อย</p>
<p>"อยากพูด อยากให้สัมภาษณ์ ตอนนี้เจ็บแขนขา หน้าอก ยังไม่หาย อยากฝากบอกทุกคนว่าขอบคุณมากที่เป็นห่วง มันเท่มาก มันเท่ดี เท่ที่มีคนเป็นห่วงแบบนี้ เป็นห่วงกันและกัน ดีกว่าเจ็บแล้วไม่มีใครสนใจเลย" นายอนันต์กล่าว</p>
<p>เมื่อถามว่าแขวนพระอะไรเป็นประจำ นายอนันต์กล่าวว่า แขวนหลวงปู่ทวด และเชื่อว่าท่านทำให้รอดตายจากอุบัติเหตุครั้งนี้ เมื่อพูดถึงตอนนี้นายอนันต์ได้หันไปถามหาพระหลวงปู่ทวดกับแม่ของภรรยา ก่อนจะได้คำตอบว่าให้พ่อเก็บไว้ให้แล้ว</p></body>
</news>
