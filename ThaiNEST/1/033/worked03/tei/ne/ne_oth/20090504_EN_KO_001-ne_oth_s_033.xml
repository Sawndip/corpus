<teiHeader>
<fileDesc>
<titleStmt>
  <title>ขอเป็นคนกลางคดี 'หนุ่ม''เมย์' ปัดมีข่าวดีวิวาห์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090504/11522/%e0%b8%82%e0%b8%ad%e0%b9%80%e0%b8%9b%e0%b9%87%e0%b8%99%e0%b8%84%e0%b8%99%e0%b8%81%e0%b8%a5%e0%b8%b2%e0%b8%87%e0%b8%84%e0%b8%94%e0%b8%b5%e0%b8%ab%e0%b8%99%e0%b8%b8%e0%b9%88%e0%b8%a1%e0%b9%80%e0%b8%a1%e0%b8%a2%e0%b9%8c%e0%b8%9b%e0%b8%b1%e0%b8%94%e0%b8%a1%e0%b8%b5%e0%b8%82%e0%b9%88%e0%b8%b2%e0%b8%a7%e0%b8%94%e0%b8%b5%e0%b8%a7%e0%b8%b4%e0%b8%a7%e0%b8%b2%e0%b8%ab%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ขอเป็นคนกลางคดี 'หนุ่ม''เมย์' ปัดมีข่าวดีวิวาห์</headline>
<lead>เมย์ เฟื่องอารมย์ ยืนยันไม่มีข่าวดีวิวาห์ ยอมรับได้รับเงิน 2 แสน<name>บาท</name> จากแม่ใหญ่จริง ออกตัวขอเป็นกลางคดีฟ้องร้องมรดกของ "หนุ่ม" กรรชัย</lead>
<neck></neck>
<body><p>ถูกพาดพิงคดีแย่งมรดก ตระกูลกำเนิดพลอย  เนื่องจากได้รับเงิน 2 แสน<name>บาท</name> จากแม่ใหญ่ของนักแสดงชื่อดัง "หนุ่ม" กรรชัย กำเนิดพลอย สำหรับ เมย์ เฟื่องอารมย์ อีกทั้งหนุ่มให้สัมภาษณ์อีก ว่าหากจบเรื่องฟ้องร้องนั้น อาจจะมีข่าวดี ทั้งนี้เมย์เปิดใจถึงเรื่องดังกล่าวดังนี้</p>
<p>"ข่าวดีคงยัง เพราะตอนนี้พี่หนุ่ม ยังมีเรื่องการฟ้องร้องกันอยู่ เรื่องส่วนตัวค่อยว่ากันอีกที ก่อนหน้านั้นเราคบกันมานาน ก็ต้องมีบ้างที่พูดคุยกัน คือไม่ถึงกับขอ แต่มีผู้ใหญ่ของพี่หนุ่มมาพูดคุย มีทั้งตัวแม่ใหญ่ และคุณป้าของพี่หนุ่ม คือผู้ใหญ่ทางพี่หนุ่มมาพูดคุยกับคุณพ่อคุณแม่เมย์</p>
<p>สำหรับเรื่องคดีของพี่หนุ่ม เมย์ถือว่าเป็นคนกลาง ข่าวออกมาเยอะแยะมาก ก็เป็นกลางที่สุด เรื่องพวกนี้น่าจะเป็นเรื่องของศาล ส่วนเรื่องที่พาดพิงถึงเงิน 2 แสน ก็อยากจะบอกว่าคุณแม่ใหญ่ให้เมย์มาจริง ให้เมื่อวันปีใหม่เมื่อ 2 ปีที่ผ่านมา โดยที่เมย์รับจริงกับมือเป็นเช็คเงินสด  โดยที่พี่หนุ่มไม่ได้รับมา แล้วเอามาให้เมย์ เมย์ไม่ได้เอาเงินจากพี่หนุ่ม วันนั้นก็อยู่ด้วยกัน  ท่านก็ให้พระมาองค์หนึ่งด้วย (แสดงว่าเงินเมย์เอาไปช็อปปิ้งหมดแล้ว) จำไม่ได้ว่าเอาไปทำอะไร เพราะเงินเข้าบัญชีเยอะเหมือนกัน" เมย์กล่าว</p>
<p>นางร้ายชื่อดังกล่าวต่อ ว่าไม่อยากพาดพิงถึงใคร ฉะนั้นขอพูดกลางๆ กลัวข่าวออกไปไม่ดีเหมือนกัน อีกทั้งไม่อยากเอาตัวไปเกี่ยวข้องด้วย เพราะเป็นคนนอก แต่อันไหนกล่าวมาถึงตัวเอง ก็ขอแก้ตัวไว้ตรงนี้เลย</p>
<p>"เมย์ข่าวเยอะอยู่แล้ว ใครจะแอนตี้ เมย์ก็เฉยๆ เพราะตรงนี้เมย์ไม่ได้เกี่ยวข้องอะไรด้วยเลย เมย์โดนพาดพิงถึงต่างหาก ก็อยากจะออกมาพูดในส่วนที่พาดพิงถึงเมย์ ให้เคลียร์กันไปเลย ให้ชัดเจนกันไปเลยวันนี้ หลังจากนี้ก็คงไม่พูดอะไรอีก อย่าให้เมย์เข้าไปเกี่ยวข้องอีกเลย (เกร็งมั้ย) จริงๆ ก็มีบ้าง เพราะรู้จักทั้งสองฝ่าย ก็ขอให้เป็นเรื่องของพวกเขาไปดีกว่า เมย์คงไม่แสดงความคิดเห็นต่างๆ (ถ้าต้องไปเป็นพยานในศาลล่ะ) ถ้าเมย์ต้องเป็นพยานจริงๆ เพราะเมย์เป็นคนกลาง เมย์ก็เข้าได้ทั้งสองฝ่าย (กลัวคดีมันยืดเยื้อมั้ย) ถ้าไกล่เกลี่ยกันได้ ก็น่าจะจบเร็ว ถ้าไกล่เกลี่ยไม่ได้ ศาลท่านก็คงตัดสินเอง" เมย์กล่าวทิ้งท้าย</p></body>
</news>
