<teiHeader>
<fileDesc>
<titleStmt>
  <title>ต้อยแอคเนอร์รอดคุกอัยการสั่งไม่ฟ้อง  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-04 12:18:06  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=169753  </bibl>
</sourceDesc>
</fileDesc>
</teiHeader>
<news>
<headline>สาวๆ แบร์ลุสโกนี</headline>
<lead></lead>
<neck></neck>
<body><p>ซิลวิโอ  แบร์ลุสโกนี  <name>นายกรัฐมนตรี</name>มหาเศรษฐีของอิตาลี  เป็นข่าวอื้อฉาวอีกแล้ว  เมื่อเมียของเขาเอง  เวโรนิกา  ลาริโอ  ออกมาด่าว่าทำตัวไร้ยางอาย  ดอดไปร่วมงานวันเกิดของสาวเอ๊าะๆ  วัย  18  พร้อมเรียกตัวเองว่า  little  daddy  teacher  แบร์ลุสโกนีโผล่ไปงานวันเกิดของ  โนเอมิ  เลติเซีย  ลูกสาวเพื่อนนักธุรกิจในเมืองเนเปิลส์  และให้สร้อยทองเป็นของขวัญ  ดูเหมือนไม่มีอะไร  แต่ทำไมคนระดับนายกฯ  ต้องไปงานวันเกิดสาวสวยที่เป็นนางแบบชุดชั้นใน  แถมไปกลางดึก  เลติเซียให้สัมภาษณ์ว่าเป็นเซอร์ไพรส์ที่น่ารัก  เธอเรียกแบร์ลุสโกนีว่า  "ปาปี้"</p>
<p>"เป็นเรื่องเซอร์ไพรส์จริงๆ  สำหรับฉัน  เพราะเขาไม่เคยมางานวันเกิดอายุครบ  18  ของลูกเราทั้งสามคนเลย  แม้เราจะขอให้เขามา"   เวโรนิกากล่าวอย่างเจ็บแค้น</p>
<p>เวโรนิกายืนตรงข้ามกับแบร์ลุสโกนีมานานแล้ว  ทั้งทัศนะการเมือง  และเรื่องที่เขาชอบทำตัวกรุ้มกริ่มกับสาวๆ  เธอเป็นดาราดังในยุค  80  ร่ำลือกันว่าแบร์ลุสโกนีไปดูเธอแสดงละครเปลือยอก   แล้วประทับใจ  ตามตื๊อจนได้เป็นแม่ของลูก  แต่หลังจากแบร์ลุสโกนีเล่นการเมือง  ทั้งคู่ก็ทัศนะไม่ตรงกัน  เพราะแบร์ลุสโกนีเป็นพวกขวากลาง  แต่เวโรนิกาเป็นซ้ายเคยมีข่าวลือว่า  เวโรนิกาเป็นชู้กับมาสซิโม  ซาคเซียรี  นายกเทศมนตรีเมืองเวนิซ  ซึ่งเป็นฝ่ายซ้ายด้วยกันแต่เธอปฏิเสธ</p>
<p>เมื่อสองปีที่แล้ว   เธอเรียกร้องให้แบร์ลุสโกนีขอโทษเธอต่อหน้าสาธารณะ   โทษฐานที่ไปพูดกับ   มารา  คาร์ฟาญา  อดีตนางแบบและพิธีกรทีวีเซ็กซี่  ที่เขาตั้งเป็นรัฐมนตรีว่าด้วยโอกาสเสมอภาค  ว่าถ้าไม่มีเมียซะก่อน  เขาคงแต่งงานกับเธอแน่  แบร์ลุสโกนีแก้ตัวเรื่องแม่สาวเลติเซียว่า  เสียใจที่เมียเขาเชื่อข่าวหนังสือพิมพ์  เขาแค่แวะไปดื่มสักแก้ว  แต่ใครต่อใครก็ต้องการถ่ายภาพด้วยจึงต้องอยู่ร่วมงาน</p>
<p>เวโรนิกาซึ่งส่งเมล์ไปถึงสำนักข่าวแห่งชาติ   ANSA  ยังจวกแบร์ลุสโกนีว่าไร้สาระน่าขายหน้า  ที่เสนอให้เลือกพิธีกรทีวีและนางแบบสาว  4  คนลงสมัครเป็นสมาชิกสภายุโรปในเดือนมิถุนายนได้แก่  แองเจลา  โซซิโอ  วัย  31  อดีตผู้เข้าแข่งขัน<name head="รายการ">รายการ  Big  Brother</name>  คามิลลา  เฟอรานติ  ดาราละครทีวีวัย  30  ที่เคยถ่ายหวิวลงนิตยสารหลายฉบับ  เอเลนอรา  แกกกิโอโล  พิธีกรทีวีวัย  29</p>
<p>และอดีตผู้เข้าประกวด<name head="นางงาม">นางงามอิตาลี</name>วัย  28  บาร์เบรา  มาเทรา</p>
<p>เมื่อสัปดาห์ที่แล้ว  ฟิลิปโป  ปานเซกา  จิตรกรคนดัง  ก็เพิ่งเปิดแสดงภาพวาดแบร์ลุสโกนีกึ่งเปลือย  ใส่ปีกนกเหมือนเทวดา  แสดงท่าโอ้โลมรัฐมนตรีคาร์ฟาญา  ที่กำลังเปลือยอก</p>
<p>ปานเซกาบอกว่านี่เป็นโจ๊ก  เพราะเขาวาดภาพล้อมาตลอด  50  ปี  ไม่ต้องการให้เป็นข่าวครึกโครม  แม้หนังสือพิมพ์อิตาลีหรืออินเทอร์เน็ตจะเอาไปลงกันสนุกสนาน  ในภาพจะสังเกตเห็นว่า  แบร์ลุสโกนีและคาร์ฟาญา  ตามองไปคนละทาง  เพราะเขาจงใจเลียนแบบภาพตัดต่อในอินเทอร์เน็ต  แบบที่เอาหัวคนไปใส่บนภาพเปลือย</p>
<p>ปานเซกาเคยวาดภาพล้อเวโรนิกา   ใส่ปีกเปลือยหน้าอกใหญ่เบ้อเริ่ม  ตั้งแต่ปี  1992  ซึ่งเอามาแสดงร่วมกันในงานนิทรรศการที่เมืองซาโวนา.</p></body>
</news>
