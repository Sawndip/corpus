<teiHeader>
<fileDesc>
<titleStmt>
  <title>เอ-อนันต์ปลอดภัยผ่าตัดกระดูกพักฟื้น14วัน  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-13 17:06:40  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=171099  </bibl>
</sourceDesc>
</fileDesc>
</teiHeader>
<news>
<headline>เอ-อนันต์ปลอดภัยผ่าตัดกระดูกพักฟื้น14วัน</headline>
<lead>เอ-อนันต์ ผ่าตัดกระดูก 4 จุด หมอเผยปลอดภัยดี ไม่มีโรคแทรกซ้อน พักฟื้น<name head="ห้อง">ห้อง ICU</name> 14 วัน กลับบ้านได้ อ้นโล่ง หอมแก้มให้กำลังใจ</lead>
<neck></neck>
<body><p>แพทย์รามา ได้นำตัวนักแสดง เอ-อนันต์ บุนนาค เข้าห้องผ่าตัดเรียงกระดูก โดยใช้เวลาประมาณ 4 ชั่วโมง จนกระทั่งเวลา 14.30 น. รองศาสตราจารย์นายแพทย์ชาญยุทธ ศุภชาติวงศ์ นายแพทย์เจ้าของไข้ เอ-อนันต์ หลังจากเสร็จสิ้นการผ่าตัดแล้ว ได้ออกมาแถลงกับผู้สื่อข่าวถึงการผ่าตัดในวันนี้ว่า ผลการผ่าตัดเชื่อมกระดูกเสร็จสิ้นไปได้ด้วยดี คนไข้รู้สึกตัวหายใจปกติ ผ่าตัดทั้งหมด 4 จุด ที่ต้นแขนซ้ายขวา เข่าซ้ายข้อมือขวา โดยการผ่าตัดนั้นใช้ทีมแพทย์ผ่าตัด 3 ทีม และได้วางยาเพื่อช่วยลดระยะเวลาในการผ่าตัดให้น้อยที่สุด ซึ่งจะต้องรอดูอาการที่<name head="ห้อง">ห้อง ICU</name> อีกซักคืน ประมาณอีกสองอาทิตย์ก็กลับไปพักฟื้นที่บ้านได้ หลังจากนี้อีก 2-3 เดือน จะต้องทำกายภาพบำบัด อาการโดยรวมวันนี้ผ่าตัดทุกอย่างเรียบร้อยดี ทั้งนี้ ก่อนเข้าห้องผ่าตัด อ้น-ศรีพรรณ ได้ให้กำลังใจสามีหนุ่ม ด้วยการหอมแก้มอีกด้วย</p></body>
</news>
