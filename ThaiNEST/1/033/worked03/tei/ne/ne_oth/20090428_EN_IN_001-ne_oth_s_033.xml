<teiHeader>
<fileDesc>
<titleStmt>
  <title>การ์ตูนแถลงขอโทษยอมรับผิดคนเดียว  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-04-28 11:48:16  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=168895  </bibl>
</sourceDesc>
</fileDesc>
</teiHeader>
<news>
<headline>การ์ตูนแถลงขอโทษยอมรับผิดคนเดียว</headline>
<lead>'การ์ตูน' นักแสดงสาวชื่อดัง แถลงข่าว ยอมรับผิดแต่เพียงผู้เดียว พร้อมขอโทษ ยันไม่เคยเป็นเมียน้อยใคร ลั่นไม่กระทบความสัมพันธ์แฟนหนุ่ม 'โดม ปกรณ์ ลัม'</lead>
<neck></neck>
<body><p>เมื่อครู่ที่ผ่านมา นักแสดงสาว การ์ตูน อินทิรา เกตุวรสุนทร แถลงข่าวเปิดใจ ผ่านสื่อมวลชนเป็นครั้งแรก ที่<name head="กองละคร">กองละคร รุกฆาต คมแฝก</name> 2 จ.สระบุรี หลังจากมีกระแสข่าวว่า การ์ตูน เคยแต่งงานมาแล้ว อีกทั้งยังถูกภรรยาหลวงของอดีตสามี แฉว่า สาวการ์ตูน ทำให้ครอบครัวของพวกเขาแตกแยกด้วย โดยการ์ตูน ยอมรับผิดแต่เพียงผู้เดียวถึงเรื่องที่เกิดขึ้น และขอโทษที่ทำให้ทุกคนเดือดร้อนและผิดหวัง และยืนยันว่า ไม่เคยเป็นเมียน้อยใคร ส่วนอดีตสามี ได้เลิกลากับภรรยา ก่อนที่จะมาแต่งงานกับตนเอง </p>
<p>ส่วนเหตุผลที่ตัดสินใจแต่งงาน ตั้งแต่อายุ 16 ปี นั้น เป็นเพราะวุฒิภาวะยังน้อยอยู่ ทั้งนี้ตนไม่มีเจตนาจะโกหกสังคม แต่ที่ผ่านมา เป็นเพราะไม่สามารถจะพูดอะไรได้ตามอำเภอใจ เนื่องจากมีผู้ใหญ่ที่คอยแนะนำอยู่และไม่เคยคิดจะสร้างภาพว่าใสซื่อ แต่ตนปฏิเสธที่จะพูดถึงเรื่องอดีต เพราะอยากให้เรื่องทุกอย่างจบลงโดยตนเองไม่คิดจะฟ้องร้องภรรยาหลวงแต่อย่างใด วอนอย่าดึงใครเข้ามาเกี่ยวข้องกับเรื่องนี้อีก ด้านคนสำคัญอย่าง โดม ปกรณ์ ลัม ก็ยังเหมือนเดิม และขอขอบคุณสำหรับทุกกำลังใจที่ได้รับ</p></body>
</news>
