<teiHeader>
<fileDesc>
<titleStmt>
  <title>ต่าย-อรทัย เข้าเยี่ยมแม่พุ่มพวง  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:46:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/8864  </bibl>
</sourceDesc>
</fileDesc>
</teiHeader>
<news>
<headline>ต่าย-อรทัย เข้าเยี่ยมแม่พุ่มพวง</headline>
<lead>เผยแกรมมี่โกลด์เตรียมจัดคอนเสิร์ต ระลึก 17 ปีการจากไปพุ่มพวง พร้อมนำเงินจากบริษัทฯ และนักร้องในสังกัด ช่วยค่ารักษามะเร็งลำไส้...</lead>
<neck></neck>
<body><p>นักร้องลูกทุ่งดัง ต่าย อรทัย จากแกรมมี่โกลด์ นำทีมงานถ่ายทำรายการแฟนทีวี พร้อมเป็นตัวแทนบริษัท มอบเงินช่วยเหลือค่ารักษาพยาบาล คุณแม่เล็ก จิตร์หาญ แม่ราชินีลูกทุ่ง พุ่มพวง ดวงจันทร์หลังจากที่ไทยรัฐได้นำเสนอข่าวว่า คุณแม่เล็ก จิตร์หาญ แม่ของราชินีลูกทุ่ง พุ่มพวงดวงจันทร์ ป่วยด้วยโรคมะเร็งลำไส้มา 4 ปีแล้ว</p>
<p>ผู้สื่อข่าวรายงานว่า เมื่อเวลา 12.00 น.วันนี้ (27 พ.ค.) ที่บ้านเลขที่ 444 / 4 หมู่ที่ 10 บ้านคลองแขยง ตำบลสักงาม อำเภอคลองลาน จังหวัดกำแพงเพชร นักร้องสาวคนดัง ต่าย อรทัย สังกัดแกรมมี่โกลด์ เจ้าของผลงาน <name head="เพลง">เพลงดัง โทรหาแหน่เด้อ</name> พร้อมทีมงาน ถ่ายทำรายการแฟนทีวี ใกล้ชิดสนิทเหมือนแฟน ได้เดินทางมาเยี่ยมคุณแม่เล็ก จิตร์หาญ แม่ราชินีลูกทุ่ง พุ่มพวง ดวงจันทร์ พร้อมด้วย น.ส.ไพรวัลย์ จิตร์หาญ และนายเกียรติศักดิ์ จิตร์หาญ น้องสาวและน้องชายพุ่มพวง ร่วมให้การต้อนรับ นักร้องสาว</p>
<p>ต่าย อรทัย กล่าวว่า ถือโอกาสใกล้วันครบรอบการจากไป 17 ปี ราชินีลูกทุ่ง พุ่มพวง ดวงจันทร์ ทางบริษัทแกรมมี่โกลด์ จะจัดให้มี<name head="คอนเสิร์ต">คอนเสิร์ต ดวงจันทร์ กลางดวงใจ พุ่มพวง ดวงจันทร์ ระลึกการจากไปครบรอบ 17 ปี ราชินีลูกทุ่งผู้ล่วงลับ พุ่มพวง ดวงจันทร์</name> โดยมีสุดยอดศิลปินลูกทุ่งหญิงแห่งยุค ร่วมขับขานบทเพลงในตำนานของราชินีเพลงลูกทุ่ง พุ่มพวง ดวงจันทร์ ที่ยังอยู่ในดวงใจของคนไทยหลายต่อหลายคน ร่วมรำลึกถึงบทเพลงอันทรงคุณค่าที่ยังติดตรึงใจ นับว่าเป็นศิลปินหญิง ที่ถูกขนานนามให้เป็น ราชินีลูกทุ่งตลอดกาล </p>
<p>ทั้งนี้ ต่าย อรทัย ได้ถือโอกาสในนามตัวแทน บริษัทแกรมมี่โกลด์ ตัวแทนนักร้อง ศิลปิน สังกัดค่ายแกรมมี่โกลด์ เดินทางแวะมาเยี่ยมเยียน ให้กำลังใจคุณแม่เล็ก จิตร์หาญ พร้อมนำกระเช้าของที่ระลึกและเช็คเงินสด จำนวน 100,000 <name>บาท</name> ช่วยเหลือค่ารักษาพยาบาล คุณแม่เล็ก ซึ่งปัจจุบันป่วยเป็นโรค<name head="มะเร็ง">มะเร็งลำไส้</name> พร้อมทั้งขอให้คุณแม่เล็ก มีสุขภาพที่แข็งแรง มีอายุยืนยาว อยู่กับแฟนเพลงของพุ่มพวงต่อไป</p>
<p>ด้าน แม่เล็ก กล่าวว่า รู้สึกตื้นตันใจ ดีใจ และซาบซึ้งใจเป็นอย่างมาก ที่บริษัทแกรมมี่โกลด์ ส่งต่าย อรทัยมาเยี่ยมเยียนถามข่าว ไม่ว่าจะเป็นในส่วนของ บริษัทฯ ต้นสังกัด รวมถึง แฟนเพลงที่ชื่นชอบ พุ่มพวง ทุกคน ขอบคุณที่ยังไม่ลืม ถึงแม้ว่า ลูกสาวของตน จะไม่มีชีวิตอยู่บนโลกนี้แล้วก็ตาม โดยคุณแม่เล็กให้การต้อนรับด้วยใบหน้าที่ยิ้มแย้มแจ่มใสลืมตัวว่าเจ็บป่วย ด้วยโรคมะเร็งในลำไส้อยู่</p>
<p>จากนั้นคุณแม่เล็กได้นำต่าย อรทัยไปที่ศาลาเรือนไทย ซึ่งเป็นที่เก็บกระดูกและหุ่น รวมทั้งของใช้ ชุดที่ใส่ร้องเพลง เครื่องประดับของพุ่มพวง ทันทีที่ ต่าย อรทัยเดินทางไปถึงหน้าตู้เก็บกระดูกและหุ่นของพุ่มพวง ต่าย อรทัย ถึงกับก้มลงกราบทันที จากนั้นแม่เล็กได้จุดธูปให้ ต่าย ได้ไหว้กระดูกพุ่มพวง และเปิดตู้กระจกให้ ต่าย นำพวงมาลัยไปคล้องที่มือหุ่นพุ่มพวงด้วย โดย ต่าย อรทัย ได้ยืนมองหน้าหุ่นของราชินีลุกทุ่งอย่างพินิจพิเคาะด้วยความสนใจอยู่นาน จึงได้ลาคุณแม่เล็กกลับ</p></body>
</news>
