<teiHeader>
<fileDesc>
<titleStmt>
  <title>"แหม่ม-เอ๋"จูงมือจ้อ"ช่อมาลี"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=162467  </bibl>
</sourceDesc>
</fileDesc>
</teiHeader>
<news>
<headline>"แหม่ม-เอ๋"จูงมือจ้อ<name>"ช่อมาลี"</name></headline>
<lead></lead>
<neck></neck>
<body><p>ลักษ์ 666 เตรียมคลอดรายการใหม่แกะกล่อง <name>"ช่อมาลี"</name> วาไรตี้สไตล์เก๋ ทุกเช้าวันอาทิตย์ เวลา 10.05 น. ทางช่อง 5 โดยงานนี้ได้ "แหม่ม-คัทลียา แมคอินทอช" มานั่งจ้อคู่กับ "เอ๋-พรทิพย์ วงศ์กิจจานนท์" เป็นครั้งแรก เริ่มเทปแรกอาทิตย์ที่ 7 มิ.ย.นี้ โดยแหม่มเผยว่า</p>
<p><name head="รายการ">"รายการ "ช่อมาลี"</name> จะนำเสนอเรื่องราวดีๆ ที่น่าสนใจ มีทั้งสาระและความบันเทิงครบรส โดยจะยึดคอนเซ็ปต์ "เรื่องดีๆ ที่ผู้หญิงบอกว่าใช่" ตอบโจทย์เรื่องที่ผู้หญิงอยากรู้แต่ผู้ชายก็ดูได้ด้วย สำหรับการกลับมาทำงานพิธีกรอีกครั้ง ยอมรับว่าตื่นเต้น เหมือนห่างไปนาน กลับมาครั้งี้คงต้องเคาะสนิมกันบ้าง กับน้องเอ๋-พรทิพย์ยังไม่เคยร่วมงานกันมาก่อน แต่ได้เห็นเอ๋จากรายการที่เขาเป็นพิธีกร ดูเขาเป็นคนคุยสนุกแล้วก็ลุบๆ คิดว่าคงเข้ากันได้ไม่ยาก" ด้านเอ๋เปิดใจว่า "พอรู้ว่าจะได้เป็นพิธีกรรายการเต็มตัวก็ตื่นเต้นมากๆ อยู่แล้ว ยิ่งรู้ว่าจะได้ประกบคู่กับพี่แหม่ม-คัทลียา ยิ่งดีใจใหญ่ รีบโทรไปปรึกษาพี่ป๋อทันทีเลย พี่ป๋อก็สนับสนุน บอกให้ลุยเต็มที่ ทำไปเลยไม่ต้องกลัว เขาจะคอยเป็นกำลังใจให้ แต่เอ๋ก็แอบสั่นนิดนึง ตื่นเต้นที่จะได้ทำงานกับพี่แห่ม เพราะเอ๋เป็นแฟนคลับพี่แหม่มมาตลอด แล้วเอ๋ก็ยังใหม่มากสำหรับการเป็นพิธีกร แต่ก็จะทไนห้าที่ให้ดีที่สุดค่ะ ยังไงก็ช่วยให้กำลังใจเราสองคนด้วยนะคะ" เอ๋กล่าว</p></body>
</news>
