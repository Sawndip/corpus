<teiHeader>
<fileDesc>
<titleStmt>
  <title>"พีท ด็อคเตอร์"กับงานชิ้นเยี่ยม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=162128  </bibl>
</sourceDesc>
</fileDesc>
</teiHeader>
<news>
<headline>"ช่วงวิทย์"ลุยปั้น 3 หนุ่มบอยแบนด์</headline>
<lead></lead>
<neck></neck>
<body><p>หลังประสบความสำเร็จจากอัลบั้มของตัวเองแล้ว ลูกทุ่งไฮโซ "ช่วงวิทย์ รัตนชำนอง (ณ นคร)" ก็ตัดสินใจตระเวนหาและทำการออดิชั่น จนได้ 3 หนุ่มน้อยหน้าใส "แจ็ค-รณชัย บุญช่วย", "ฟรีเบิร์ด-ศุภโชค โกมลวิชญ์" และ "วิน-อรรครัฐ ฉั่วศิริสุขสกุล" มารวมตัวกันเป็นวงบอยแบนด์น้องใหม่นามว่า <name>"Z Boyz"</name> โดยช่วงวิทย์เผยว่า </p>
<p>"ก่อนหน้านี้พี่มักมีกระแสข่าวว่าเป็นไฮโซจอมกินเด็ก เลยตัดสินใจว่าไหนๆ ก็ไหนๆ งั้นลองหาเด็กมาปั้นให้เป็นนักร้องและอยู่ในสังกัดของตัวเองดีกว่า จากนั้นพี่ก็ขึ้นเหนือล่องใต้ตระเวนหาเด็กที่จะเอามาเจียระไนให้กลายเป็นดาว จนได้น้องแจ็ค, น้องเบิร์ด และน้องวิน ซึ่งทั้งสามคนจะมีบุคลิกที่แตกต่างกันอย่างเห็นได้ชัด แต่สิ่งหนึ่งที่เหมือนกันคือ มีความฝันอยากจับไมค์ร้องเพลง และมีอัลบั้มเป็นของตัวเอง อีกทั้งยังมีแววปั้นให้เป็นศิลปินโด่งดังได้ไม่ยาก พี่เลยตัดสินใจเลือกทั้งสามคนมารวมตัวกัน ขณะนี้น้องๆ ทั้งสามก็กำลังลุยทำงานเพลงกันอย่างเต็มที่ ตอนนี้เพลงเสร็จประมาณ 50% แล้ว คาดว่าจะปล่อยซิงเกิ้ลแรกให้ฟังได้เร็วๆ นี้ พี่ก็ขอฝากน้องๆ <name head="วง">วง "Z Boyz"</name> ไว้ในอ้อมอกของทุกคนด้วยนะครับ" ช่วงวิทย์กล่าว </p></body>
</news>
