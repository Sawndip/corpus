<teiHeader>
<fileDesc>
<titleStmt>
  <title>ภาพร้อนว่อนเน็ต 'เป้-ก้อย' สวีทเกาะหลีเป๊ะ  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 22:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/8923  </bibl>
</sourceDesc>
</fileDesc>
</teiHeader>
<news>
<headline>ภาพร้อนว่อนเน็ต 'เป้-ก้อย' สวีทเกาะหลีเป๊ะ</headline>
<lead>มือดีฟอร์เวิร์ดเมล์ภาพคู่รักดารา "เป้-ก้อย" ขณะพักผ่อนที่เกาะหลีเป๊ะ จ.สตูล ว่อนเน็ต โดยที่สาวก้อยอยู่ในชุดทูพีซ แต่มีเสื้อขาวบางคลุมไว้ ขณะที่หนุ่มเป้นุ่งกางเกงขาสั้นตัวเดียว.. </lead>
<neck></neck>
<body><p>ผู้สื่อข่าวรายงานว่า วันนี้ (27พ.ค.) ได้มีการฟอร์เวิร์ดเมล์ภาพคู่สุดสวีทของคู่รักดาราชื่อดัง "เป้-อารักษ์ อมรศุภศิริ" มือกีตาร์<name head="วง">วงเสลอ</name> และนักแสดงชื่อดัง กับแฟนสาวดีเจขวัญใจเด็กแนว "ก้อย-รัชวิน วงศ์วิริยะ" ในอิริยาบทน่ารัก น่าหยิก โดยถูกฟอร์เวิร์ดกันทั่วในอินเทอร์เนต ซึ่งเป็นที่โจษขานกันเป็นอย่างมาก </p>
<p>โดยภาพฟอร์เวิร์ดเมล์ดังกล่าว ใช้ชื่อว่า "เกาะหลีเป๊ะ" โดยที่ไม่ได้ระบุวันและเวลาที่ถ่าย ซึ่งเป็นภาพของ "เป้-ก้อย"ขณะไปท่องเที่ยวพักผ่อนกับเพื่อนกลุ่มใหญ่อย่างสนุกสนาน และเป็นที่เปิดเผย จำนวน 6 ภาพ ทั้งคู่โชว์ความหวานชนิดที่น้ำทะเลเกาะหลีเป๊ะ จ.สตูล จืดไปเลย โดยสาวก้อยอยู่ในชุดทูพีซ มีเสื้อขาวบางๆ คลุมทับ ขณะที่หนุ่มเป้ อยู่ในชุดกางเกงขาสั้นสีขาว-น้ำเงิน อย่างไรก็ตาม ผู้ที่ได้เห็นภาพดังกล่าว ต่างก็ระบุว่าเป็นภาพที่น่ารัก และเป็นสิทธิ์ส่วนบุคคลของทั้งคู่ ไม่มีอะไรเสียหาย </p>
<p>สำหรับ "เป้-อารักษ์" ปัจจุบันกำลังโด่งดังกับบท "คุณชาย" จากละครเรื่อง <name>"แจ๋วใจร้ายกับคุณชายเทวดา"</name> ซึ่งเล่นคู่กับ "อั้ม-พัชราภา ไชยเชื้อ" ทางช่อง 7 สี  ขณะที่ผลงานที่ผ่านมา มีทั้งภาพยนตร์เรื่อง <name>บอดี้ศพ#19</name>, <name>The Last Moment รัก/สาม/เศร้า</name>, <name>BitterSweet BoydPod The Short Film</name> และเรื่อง <name>ความจำสั้น..แต่รักฉันยาว  </name>      </p>
<p>ส่วน "ก้อย-รัชวิน" มีผลงานละครเรื่อง <name>"ดิน น้ำ ลม ไฟ"</name> ที่กำลังออนแอร์ทางสถานีโทรทัศน์ช่อง 3 อยู่ในขณะนี้ และมีผลงานภาพยนตร์และโฆษณา อาทิ <name head="โฆษณา">โฆษณาไก่ย่างห้าดาว</name> <name head="น้ำส้ม">น้ำส้มทวิสเตอร์</name> <name head="ผ้าอนามัย">ผ้าอนามัย แคร์ฟรี</name> และภาพยนตร์ เรื่อง <name>อนึ่ง...คิดถึงเป็นอย่างยิ่ง</name>, <name>รัก/สาม/เศร้า</name> และ <name>เขาชนไก่</name> นอกจากนี้ ยังแสดงมิวสิควิดีโอของ<name head="วง">วง POP</name> , <name>ไอน้ำ</name> รวมถึงเป็น<name head="พิธีกรรายการ">พิธีกรรายการ mars TV</name> , <name>DJ 104.5 fat radio</name></p></body>
</news>
