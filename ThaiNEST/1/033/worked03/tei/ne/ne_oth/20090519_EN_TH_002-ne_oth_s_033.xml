<teiHeader>
<fileDesc>
<titleStmt>
  <title>นัทยินดี'เต๋า' ยันไม่รู้จักยุ้ย ปัดตอบท้อง-ไม่ท้อง  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 16:41:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/7060  </bibl>
</sourceDesc>
</fileDesc>
</teiHeader>
<news>
<headline>นัทยินดี'เต๋า' ยันไม่รู้จักยุ้ย ปัดตอบท้อง-ไม่ท้อง</headline>
<lead>นัท มีเรีย เปิดใจกรณี เต๋า-ยุ้ย จดทะเบียนไม่รู้สึกอะไร ฝากยินดีด้วย เผยคุยกับ เต๋า แล้วแต่ไม่ได้คุยอะไรมาก เต๋า บอกเพียงว่าไม่มา<name>งานกาล่าละครเวทีแม่นาคฯ</name>แล้วเพราะติดธุระ..</lead>
<neck></neck>
<body><p>เมื่อเวลา 15.30น.ที่ผ่านมา (19 พ.ค.) ดารานักร้องสาวชื่อดัง นัท-มีเรีย เบเนเด็ตตี้ ได้เปิดใจให้สัมภาษณ์ระหว่างการซ้อม<name head="ละครเวที">ละครเวที แม่นาค พระโขนง เดอะ มิวสิคัล</name> กรณีที่อดีตสามีนักร้องหนุ่ม เต๋า สมชาย เข็มกลัด ควงแฟนสาวคนใหม่ ยุ้ย-อัฐมาศ อัศววิมล <name>รองผู้อำนวยการฝ่ายการตลาดนิตยสารคอสโมโพลิแทนและดิฉัน</name> ซุ่มจดทะเบียนสมรสเมื่อวันที่ 14 พ.ค.ที่ผ่านมา ที่เมืองไทยรัชดาลัยเธียเตอร์ ว่า ตนทราบเรื่องนี้พร้อมๆกับนักข่าว และไม่ได้รู้สึกอะไรกับเรื่องนี้ หลังทราบข่าวตนได้โทรศัพท์พูดคุยกับเต๋าแล้วเมื่อวาน โดยเต๋าบอกเพียงว่าไม่สะดวกมาดูตนเล่นละครเวทีได้ ในวันที่ 20 พ.ค.นี้ตามที่แจ้งไว้ โดยส่วนตัวตนไม่รู้จักกับยุ้ย ตนยังฝากยินดีด้วยกับทั้งคู่ ส่วนเรื่องที่ว่าฝ่ายหญิงกำลังตั้งครรภ์หรือไม่ ตนไม่ทราบ</p>
<p>เมื่อผู้สื่อข่าวถามว่าหหลังเต๋ามีครอบครัวใหม่จะทำให้ความสัมพันธ์ระหว่างนัทกับเต๋าห่างเหินขึ้นหรือเปล่า นัทเผยว่าโดยปกติตนกับเต๋าก็ห่างกันอยู่แล้ว ยิ่งเต๋ามีครอบครัวแล้วตนก็ควรมีมารยาทในการคบหากัน</p></body>
</news>
