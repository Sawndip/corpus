<teiHeader>
<fileDesc>
<titleStmt>
  <title>ได๋ยิ้มรับกอล์ฟตามจีบแต่ขอเป็นเพื่อนก่อน  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-16 13:42:59  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=171593  </bibl>
</sourceDesc>
</fileDesc>
</teiHeader>
<news>
<headline>ได๋ยิ้มรับกอล์ฟตามจีบแต่ขอเป็นเพื่อนก่อน</headline>
<lead>ได๋ ยิ้มรับ กอล์ฟ ตามจีบขอบคุณที่มีความรู้สึกดีให้ แต่ขอเป็นเพื่อนก่อน ด้านกอล์ฟ รับ จีบ ได๋ ต่างคนต่างทำงาน คุยง่าย ชมน่ารัก ทำงานเก่ง ลุ้น คบเป็นแฟน</lead>
<neck></neck>
<body><p>พิธีกรสาว "ได๋" ไดอาน่า จงจินตนาการ ยิ้มรับ "กอล์ฟ" ฐิติพันธุ์ เกยานนท์ ตามจีบจริง และขอบคุณที่มีความรู้สึกดี ๆ ให้แต่ขอเป็นเพื่อนกันก่อนรอลุ้นพัฒนาความสัมพันธ์ หากยังดีแบบนี้ต่อไป อาจข้ามกระโดดไม่ต้องเป็น "แฟน" แต่เป็น "สามี" เลยตกใจไหมที่ กอล์ฟ มางานนี้ด้วย "ไม่ค่ะ ทราบอยู่แล้ว" เค้ากลัวได๋จะโกรธที่มางานนี้ "ไม่โกรธหรอกค่ะคือมาร่วมงานแบบว่าต่างคนต่างทำงานเหมือนกันค่ะยังไม่ได้คุยกันกับเค้าเลย" ความสัมพันธ์เป็นไงบ้าง "เป็นเพื่อนกันค่ะ รู้จักกัน 2 เดือนนิดๆใกล้จะ3 เดือน ต้องเริ่มจากศูนย์ค่ะ เค้าเป็นใครมาจากไหน นิสัยเป็นยังไง อะไรยังไงค่ะ" </p>
<p>เค้าบอกว่าจีบได๋ "ขอบคุณมากค่ะ เค้าก็ดีค่ะ ดีกับเราแต่เราก็บอกเค้าตลอดว่าเรารู้สึกเสียใจแทนเค้าด้วยจริงๆที่เค้ามาเจอคนอย่างเรา เราเป็นคนรักงานมากแล้วเราก็เป็นคนรักตัวเอง อาจจะยังไม่พร้อมที่จะให้ใครมาเป็นแฟน" เค้าค่อนข้างที่จะจริงจังกับได๋ "เหรอค่ะ ค่อยดูกันต่อไปค่ะเพราะว่าในชีวิตนี้เกิดมามีคนพูดอย่างนี้กับเราเยอะ วันนี้เค้าชอบเรารักเราวันข้างหน้าล่ะ ตอนนี้เค้าขับรถออกไปปากซอยเค้าอาจจะเจอใครแล้วเค้าปิ้งก็ได้ เพราะฉะนั้นเราก็เฉยๆเอาไว้ก่อนดีกว่า ถ้าอนาคตจะเป็นอย่างไงค่อยว่ากันอีกที"</p>
<p>ตอนนี้เค้าประทับใจได๋รู้สึกยังไง "เราพยายามบอกเค้าทุกวันค่ะ ว่าเราไม่ได้เป็นคนดีนะ ก็ไม่ใช่เป็นคนแย่ขนาดนั้น แต่ว่าเป็นคนรักงาน ก็ปกติคงจะไปแล้วแต่ว่าเค้าก็ยังอยู่ค่อยดูแลอยู่ห่างๆเวลามีอะไรเค้าก็เข้าใจเราว่าเราต้องการพื้นที่ส่วนตัว" เค้าคอยให้กำลังใจได๋ตลอดเวลารู้บ้างไหม "ขอบคุณมากที่เค้าเข้าใจเราและขอบคุณมากที่เค้าช่วยดูแลเราเป็นกำลังใจให้ค่ะ"ความสัมพันธ์กับนาวินต้าเป็นไงบ้าง "นาวินต้าก็เป็นเพื่อนกันค่ะ เป็นเพื่อนกันในระยะเวลานานแล้วอย่างที่บอกค่ะ ถ้าคนนี้อยู่กับเราได้นานแสดงว่าเค้าคนนี้น่าจะเป็นคนที่เราน่าจะแต่งงานด้วย เป็นสามีของเราเพราะฉะนั้นไม่จำเป็นจะต้องเป็นแฟนกับใคร แค่คิดว่าตอนนี้ต้องทำงานไปก่อนค่ะ"</p>
<p>นาวินต้าทราบหรือเปล่าว่ามีคนมาจีบเรา "เค้าทราบว่ามีคนเข้าเรื่อยๆ เค้าก็เป็นกำลังใจให้มีอะไรก็โทรคุยกัน" เค้าเจ้าชู้ไหม "คำว่าเจ้าชู้หมายถึงมีแฟนหลายๆคนในเวลาเดียวกัน แต่ถ้าคนที่มีเพื่อนเยอะได๋ว่าไม่ผิด มีเพื่อนหลายคนค่ะ"</p>
<p>เดินหน้าตามจีบ สาวเก่ง อย่าง ได๋-ไดอาน่า เต็มที่ สำหรับ หนุ่มรูปหล่อ กอล์ฟ - ฐิติพันธุ์ แถมทั้งคู่ยังมีโอกาสมาร่วมงานเปิดตัว ซิตี้ วอล์คชั้น 4 เดอะมอลล์ บางแค ด้วยกันอีก จึงได้พลาดที่จะสอบถามถึงความสัมพันธ์ในครั้งนี้ว่า หนุ่มกอล์ฟ แอบมาเซอร์ไพรส์สาวได๋ รึเปล่างานนี้ หนุ่มกอล์ฟ ถึงกับหน้าบาน พร้อมกับเปิดปากว่า "เปล่าครับวันนี้ไม่ตั้งใจมาเซอร์ไพรส์ ไม่รู้มาก่อนว่ามาเจอกันที่งาน นี่ได๋เขาก็คงไม่รู้เหมือนกันกับผม" ได้ทักทายอะไรหรือยัง "ยังไม่ได้ทักทายกันเลย ไม่รู้ด้วยซ้ำว่า มางานเดียวกัน" ตอนนี้ความสัมพันธ์เป็นไงบ้าง "เป็นคนรู้จักกันเป็นเพื่อนกัน คุยกันจริงไม่ได้มีอะไร </p>
<p>" ข่าวที่ออกมาว่า กอล์ฟ จีบเขา "กอล์ฟยอมรับว่า จีบเขาจริงครับ แต่ว่าตอนนี้ยังไม่ได้เป็นอะไร กันก็เป็นเพื่อนกันครับ" เป็นความต้องการของเขา ที่ไม่อยากเป็นแฟนเราหรือเปล่า "ก็ยังไม่ได้ขอเขาเป็นแฟน คือจีบแล้วได้รู้จักกันทำความรู้จักกันว่า เป็นคนยังไง ถ้าเกิดอนาคต มีอะไรเปลี่ยนแปลง มันก็ดี" พูดคุยกันนานหรือยัง "สักพักหนึ่งแล้วครับ ประมาณ 3-4 เดือนแล้วเขาก็น่ารักดี คุยกันรู้เรื่อง สนุกสนาน น่ารักดี" กอล์ฟคิดว่า มันเป็นไปได้ไหม "กอล์ฟว่า ถ้ามันเป็นไปได้ก็ดีครับ ถ้ามันเป็นไปไม่ได้ ก็ไม่เป็นไร</p>
<p>" ทำไหมถึงชอบได๋ "เขาเป็นคนน่ารักดีครับ สนุกสนาน น่ารักดี" แล้วอะไรที่ทำให้เราประทับใจ "เขาก็ดูดีเป็นคนที่ตั้งใจทำงาน ดูเป็นผู้หญิงทำงาน แล้วกอล์ฟ ก็ทำงานต่างคนก็ต่างทำงานมันเขาใจกัน และต่างคนก็ยังโสดคุยกันง่ายดี" มีวิธีจีบเขายังไงบ้าง "ก็เป็นตัวของตัวเอง กอล์ฟ เป็นคนสนุกสนานอยู่แล้วครับ พาเขาไปเดินเล่น ได๋เขางานเยอะอยู่แล้ว ไม่ค่อยมีเวลาเที่ยวได้มากถ้ามีโอกาสได้โทรคุยกันบ้างโทรวันละครั้ง" อยากเป็นมากกว่าเพื่อนหรือเปล่า "ถ้ามีโอกาสเป็นมากว่านี้ก็ดี" คนรอบข้างว่าไงบ้างจีบได๋ "คนรอบข้างก็ ok ไม่ได้มีปัญหาอะไรครับเพื่อน ๆ หรือ ที่บ้านไม่ได้ว่า อะไรเรื่องความรักอยู่แล้ว"</p></body>
</news>
