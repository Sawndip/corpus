<teiHeader>
<fileDesc>
<titleStmt>
  <title>"ต้อม"เตียงหักช้ำรักกลับบ้านเกิด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=163324  </bibl>
</sourceDesc>
</fileDesc>
</teiHeader>
<news>
<headline>"ต้อม"เตียงหักช้ำรักกลับบ้านเกิด</headline>
<lead></lead>
<neck></neck>
<body><p>หลังจบชีวิตคู่กับสามีคนที่สอง อดีตนางเอกดัง "ต้อม-รชนีกร พันธุ์มณี" ก็กลับมาใช้ชีวิตที่เมืองไทย พร้อมกับลูกสาวตัวน้อย "น้องวีวี่" ชีวิตคู่ของเธอต้องปิดฉากลงเพราะสาเหตุใด เธอมานั่งเล่าให้ฟังใน<name head="รายการ">รายการ "จันทร์พันดาว"</name> จันทร์ที่ 1 มิ.ย.นี้ เวลา 23.00 น. ทางช่อง 7 ว่า</p>
<p>"จุดเริ่มต้นความรักเกิดขึ้นจากต้อมได้รู้จักคุณแม่อดีตสามีที่เมืองไทย ก็คุยกันมาเรื่อยๆ ประมาณสามปี จนวันหนึ่งคุณแม่เขาเสีย เขาก็เลยขอแต่งงาน จากนั้นจึงย้ายไปอยู่ที่อเมริกาและคลอดลูกที่นั่น ช่วงแรกชีวิตคู่มีความสุขดี แต่ช่วงหลังอดีตสามีเริ่มเครียดจากงาน พอกลับมาก็มาลงที่เรา เป็นอย่างนี้บ่อยๆ สภาพจิตใจก็เริ่มแย่ แล้วเขายังหวงเรามาก ไม่ยอมให้มีสังคม พอเขาไม่ให้เราทำงานเราก็ต้องของเงินจากเขา ซึ่งเขามักจะพูดจากดูถูกในทำนองลำเลิกบุญคุณ อดทนมาเกือบห้าปี จนวันหนึ่งถึงจุดพีคของชีวิตเมื่อเห็นลูกยืนเกาะลูกกรงในบ้าน ร้องไห้อยากออกไปข้างนอก เราก็เริ่มถามตัวเองว่าเอาลูกออกจากสภาพตรงนั้นดีมั้ย เลยเริ่มวางแผน "หนี" โดยการแอบแพ็คของใช้ต่างๆ ส่งกลับเมืองไทยทางไปรษณีย์ ทำวันละนิดละหน่อยไม่ให้เขารู้ตัว วินาทีที่ถึงเมืองไทยรู้สึกเคว้งคว้าง ไม่รู้อนาคต หลังจากนั้นเขาก็โทรมาง้อ เราก็บอกไปว่าถ้ายังรักเราและลูกให้มาอยู่เมืองไทยด้วยกัน แต่เขาไม่มามันก็เลยจบ" ต้อมกล่าว</p></body>
</news>
