<teiHeader>
<fileDesc>
<titleStmt>
  <title>จำคุก 14 วัน “อุ๋ย” โอด ขอทำประโยชน์ให้สังคม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-19 15:37:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000055878  </bibl>
</sourceDesc>
</fileDesc>
</teiHeader>
<news>
<headline>จำคุก 14 วัน “อุ๋ย” โอด ขอทำประโยชน์ให้สังคม</headline>
<lead>ศาลสั่งจำคุก "อุ๋ย นนทรีย์" 14 วันคดีเมาแล้วขับ ก่อนลดเหลือกักบริเวณเหตุจำเลยสารภาพ ด้านผู้กำกับดังขอประกันตัวพร้อมยื่นเรื่องอุทธรณ์ รับเสียใจกับเรื่องที่เกิดขึ้น พร้อมโอดขอทำงานเพื่อสังคมน่าจะมีประโยชน์กว่า</lead>
<neck></neck>
<body><p>เคยถูกจับคดีเมาแล้วขับมาแล้ว งานนี้เมื่อผู้กำกับดัง "อุ๋ย นนทรีย์ นิมิบุตร" ต้องมาเป็นจำเลยในคดีเดียวกันอีกครั้ง เหตุขับรถไปสอย<name>แท็กซี่</name>เมื่อวันที่ 11 เมษายนที่ผ่านมาหลังกลับจากงานเลี้ยงฉลองรายได้ 80 ล้านหนัง <name>“ก้านกล้วย 2”</name> ในวันนี้ศาลเลยมีคำพิพากษาเบื้องต้นให้จำคุกเจ้าตัวทันทีเป็นเวลา 14 วันด้วยกัน</p>
<p>แต่เนื่องจากจำเลยยอมรับสารภาพ จึงลดโทษให้กึ่งหนึ่ง คงจำคุกไว้ 7 วัน แต่กรณีนี้ศาลให้เปลี่ยนโทษจำคุกเป็นโทษกักขังแทนเป็นเวลา 7 วัน และให้ยึดใบอนุญาตขับขี่ เป็นเวลา 6 เดือน ขณะที่จำเลยได้ขอประกันตัวไปด้วยเงินจำนวน 3 หมื่น<name>บาท</name> พร้อมเตรียมยื่นอุทธรณ์เพื่อให้ศาลพิจารณาภายในหนึ่งเดือน</p>
<p>ทั้งนี้ผู้กำกับชื่อดังได้เปิดเผยกับ “ASTV ผู้จัดการออนไลน์” ว่ารู้สึกเสียใจมากกับเรื่องที่เกิดขึ้น โดยเฉพาะอย่างยิ่งกับการที่ตนนั้นเป็นพรีเซ็นเตอร์รณรงค์โครงการเมาไม่ขับ อยู่</p>
<p>“ประกันตัวออกมาแล้ว เราก็ใช้ชีวิตได้ตามปกติ เพราะสุดท้ายอยากยื่นอุทธรณ์ขอให้ศาลพิจารณาใหม่ว่า แทนที่เราจะถูกกักไว้เฉยๆ ก็ให้เราไปทำโน่นทำนี่ไม่ดีกว่าหรือ เรามีความสามารถที่จะทำประโยชน์ให้กับเขาได้ เช่น ไปรณรงค์ให้คนไม่ดื่มเหล้า หรือว่าทำโฆษณาให้เขายังไงก็ได้ มันก็ดีกว่าให้เราอยู่เฉยๆ 7 วัน”</p>
<p>“ตรงนี้อยู่ที่ศาลอุทธรณ์จะว่ายังไงครับ แต่ก็คงจะทำ เวลาจะยื่นอุทธรณ์เราก็คงเสนอไปว่า เรามีอะไรจะทำบ้าง มีอะไรที่น่าสนใจบ้าง เท่าที่เราจะทำได้ ดีกว่าการให้เรามาอยู่เฉยๆ ส่วนรายละเอียดว่าจะทำอะไร คงต้องไปคุยกับหน่วยงานที่เขารณรงค์ เช่น สสส. (สำนักงานกองทุนสนับสนุนการสร้างเสริมสุขภาพ)"</p>
<p>"คือต้องไปนั่งปรึกษากันมากกว่าในสิ่งที่เราจะทำได้ เช่น ให้เราไปนั่งเป็นพรีเซ็นเตอร์พูด ซึ่งเราก็ทำอยู่แล้ว หรือจะให้เราทำโฆษณาให้เขา เราก็ทำให้โดยไม่คิดค่าใช้จ่าย ทำนองนี้ครับ คงออกมาในรูปแบบของโฆษณาให้คนไม่ขับตอนดื่มสุราครับ”</p>
<p>เหมือนไม่เห็นด้วยกับคำตัดสินของศาล?...“ไม่เชิงไม่เห็นด้วยครับ คือ เห็นด้วยแต่ว่าเราทำอย่างอื่นได้ดีกว่า เราอาจขอความกรุณายื่นข้อเสนอเข้าไปว่าทำอย่างนั้นดีมั๊ย ทำอย่างนี้ดีมั๊ย”</p>
<p>ส่วนเหตุการณ์ที่เกิดขึ้นนี้จะทำให้เสียชื่อเสียง หรือเสียเครดิตในการทำงาน รวมทั้งเสียภาพลักษณ์ผู้ร่วมรณรงค์เมาไม่ขับ ผู้กำกับร้อยล้าน ยืนยันว่า ไม่มีปัญหา เพราะปกติเท่าที่ผ่านมาตนก็ระมัดระวังเรื่องการขับขี่มาตลอด</p>
<p>“จริงๆ แล้วต้องเรียนตามตรงว่าระวังมาตลอดครับ เพราะเป็นพรีเซ็นเตอร์รณรงค์อยู่ด้วย ก็ระมัดระวังมาตลอด ตามปกติไปไหนมาไหนก็นั่ง<name>แท็กซี่</name>ตลอด ถ้าจะต้องกินสังสรรค์ก็จะนั่ง<name>แท็กซี่</name>ไป เพียงแต่ว่าวันนั้นมีหลายที่ที่จะต้องไป"</p>
<p>"บังเอิญว่า ไปเยี่ยมคุณยาย ไปโน้นไปนี่ แล้วบังเอิญว่าโดนเรียกตามตัวตอนดึก เขาขอร้องให้ไปร่วมงานฉลองก็ไป เลยจำเป็นต้องเอารถไป พอขากลับ เรื่องของเรื่องคือเกิดอุบัติเหตุชน<name>แท็กซี่</name>นิดหนึ่งก็เลยเป็นเรื่อง”</p>
<p>ได้รับอภิสิทธิ์ลดโทษเพราะเป็นคนมีชื่อเสียงหรือเปล่า?..“ไม่หรอกครับ ผมว่าเราอยู่ในที่แจ้งนะ คนรู้จักเรามาก แต่เราก็ไม่ได้ใช้อภิสิทธิ์ไปกับการที่เราเป็นอย่างนี้ เพียงแต่แค่รู้สึกว่า เราทำประโยชน์ได้มากกว่านั้น เราน่าจะทำ"</p>
<p>"เหมือนกับว่าให้เราอยู่เฉยๆ กับให้ไปคิดสคริปให้ไปทำโฆษณามันดีกว่าหรือเปล่า เราก็ไม่เคยคิดว่ามีอภิสิทธิ์กว่าคนอื่นอย่างนั้นเลยนะครับ”</p></body>
</news>
