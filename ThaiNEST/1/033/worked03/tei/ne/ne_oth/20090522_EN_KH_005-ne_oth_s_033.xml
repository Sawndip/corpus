<teiHeader>
<fileDesc>
<titleStmt>
  <title>"เป้"ขยันจุ๊บ"อั้ม"-ออกตัวถูกสั่ง "ก้อย"ดูละครหึงแทน"แจ๋ว"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdNVEl5TURVMU1nPT0=&sectionid=TURNeE1nPT0=&day=TWpBd09TMHdOUzB5TWc9PQ==  </bibl>
</sourceDesc>
</fileDesc>
</teiHeader>
<news>
<headline>"เป้"ขยันจุ๊บ"อั้ม"-ออกตัวถูกสั่ง "ก้อย"ดูละครหึงแทน"แจ๋ว"</headline>
<lead></lead>
<neck></neck>
<body><p>"ดูแล้วค่ะ เขาบอกทอมมากๆ ทำไมถึงแมนขนาดนี้ ดูเป็นสาวแก่นซ่า" สาว "ก้อย"รัชวิน วงศ์วิริยะ เผย เมื่อถูกถามว่า "เป้-อารักษ์" แฟนหนุ่ม ได้ดู<name head="ละคร">ละคร "ดินน้ำลมไฟ"</name> ช่อง 3 ที่ก้อยเล่นเป็น "น้ำ" หรือยัง</p>
<p>จากนั้นก็กล่าวว่า "คือด้วยนิสัยก้อยกับน้ำเราจะมีความแก่นคล้ายๆ กัน แต่ก้อยไม่ได้ห้าวถึงขนาดน้ำที่ว่าจะเตะต่อยกับผู้ชายขนาดนั้น เป้ดูแล้วก็ไม่คิดว่าเราจะเล่นได้ทอมบอยขนาดนั้นค่ะ"</p>
<p>เป้ชมหรือเปล่าว่าบู๊เก่ง? "ก้อยยังติตัวเองอยู่เลยว่ายังไม่แข็งแรงพอ ดูตัวเองเล่นแล้วบางฉากก้อยรู้สึกว่าเรากำหมัดไม่แน่นพอ แต่ดูไปเรื่อยๆ มันก็จะพัฒนาไปเรื่อยๆ ค่ะ ต้องติดตามดู อันนี้ก้อยไม่รู้ว่าคนดูดูแล้วจะคิดเหมือนก้อยมั้ยนะคะ (หัวเราะ)"</p>
<p>เรื่องนี้ดูพร้อมกับเป้ไหม? "ดูค่ะ ก้อยบังคับให้ดู(หัวเราะ) ตอนนี้ก็ต้องดูสลับกันกับละครที่เป้เขาเล่นคือ <name>แจ๋วใจร้ายกับคุณชายเทวดา</name> เพราะตอนนี้เรื่องแจ๋วฯ ก็กำลังสนุกเลยค่ะ"</p>
<p>มีทะเลาะกันไหมว่าจะต้องดูเรื่องไหน เพราะละครมันก็มีช่วงคาบเกี่ยวกัน? ก้อยบอก "ก้อยก็ต้องได้ดูละครของก้อย(หัวเราะ) เพราะว่าละครของก้อยเพิ่งเริ่มเรื่อง ต้องดู จะได้รู้ว่าเรื่องราวมันเป็นอย่างไร" </p>
<p>อย่างเรื่อง "แจ๋วใจร้ายกับคุณชายเทวดา" ช่วงหลังนี้ดู "คุณชาย" ที่เป้เล่น กับ "แจ๋ว" ที่สาวเซ็กซี่อย่าง "อั้ม-พัชราภา" เล่น เขาจะ สวีตกันเหลือเกิน เดี๋ยวก็หอม เดี๋ยวก็จูบกันตลอด ดูด้วยกันแล้วเป้เขินบ้างไหม?</p>
<p>"ไม่นะ แต่พอมีฉากพวกนี้เป้เขาจะบอกว่าอันนี้เขาให้ทำนะ(หัวเราะ) เวลาที่ก้อยดูละครจะไม่เอาชีวิตจริงไปเกี่ยวด้วย แต่ว่าก้อยดูเรื่องแจ๋วฯ แล้วก้อยเขินเองนะ เขินแทนแจ๋ว พี่อั้มเล่นเก่ง ก้อยมีโกรธแทนแจ๋วด้วยนะ คือตอนนี้ในเรื่อง <name>แจ๋วใจร้ายฯ</name> จะมีผู้หญิงคนหนึ่งเขามายุ่งกับคุณชาย แล้วก้อยไม่ได้ดูเรื่องนี้อยู่ประมาณ 2 อาทิตย์ แล้วก็กลับมาเปิดดู เห็นคุณชายไปกินข้าวกับผู้หญิงคนนั้น ก้อยโทร.หาเป้เลย ถามเป้ว่าคุณชายเป็นอะไร ทำไมต้องทำกับแจ๋วแบบนี้ด้วย(หัวเราะ)"</p>
<p>"เป้เขาก็บอกว่าอินเกินไปแล้ว คือเราไม่เข้าใจ เพราะว่าเราไม่ได้ดูอยู่ช่วงหนึ่ง ตอนนี้ติดมาก วันไหนไม่ได้ดู ก้อยต้องกลับมาเปิดอินเตอร์เน็ตดู เมื่อก่อนช่วงที่ออกมาตอนแรกก้อยไม่ได้ดู นี่ยังนึกเสียดายอยู่เลยว่าไม่ได้ดูฉากตอนที่เขาหลงป่าด้วยกัน"</p>
<p>ติดขนาดนี้เป้คงปลื้ม "ตอนที่ไม่ได้ดู เป้เขาก็มีนิดหนึ่ง แต่ตอนนี้ดูแล้วติดด้วย เป้เขาก็ว่าเกินไปค่ะ(หัวเราะ)"</p></body>
</news>
