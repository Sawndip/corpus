<teiHeader>
<fileDesc>
<titleStmt>
  <title>“เวียร์” ทำใจคนมองไม่เหมาะ “แพนเค้ก” ปัด ใช้เงินกระเป๋าเดียวกัน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 14:51:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000058133  </bibl>
</sourceDesc>
</fileDesc>
</teiHeader>
<news>
<headline>“เวียร์” ทำใจคนมองไม่เหมาะ “แพนเค้ก” ปัด ใช้เงินกระเป๋าเดียวกัน</headline>
<lead>“เวียร์” รับเสียงอ่อยไม่เหมาะสม “แพนเค้ก” อยากรู้คนมองใช้อะไรวัด ปัดใช้เงินร่วมกระเป๋าเดียวกับครอบครัว “จามิกรณ์” โต้ ลับหลังแม่ชอบวีนใส่แพนเค้ก บอก ต่อหน้ายังไงลับหลังก็เป็นอย่างนั้น ก่อนเคลียร์สาวที่ควงไม่ใช่กิ๊ก ยัน ไม่เคยนอกใจฝ่ายหญิง</lead>
<neck></neck>
<body><p>นอกจากหนุ่ม “เวียร์ ศุกลวัฒน์ คณารส” จะถูกมองว่าเด็ดดอกฟ้า ไม่เหมาะสมกับสาว “แพนเค้ก เขมนิจ จามิกรณ์” แล้ว เจ้าตัวยังมีข่าวว่า พักหลังชักดีแตกชอบขี้วีนใส่สาวแพนเค้กเวลาอยู่ลับหลังครอบครัว แถมความสัมพันธ์ยังแนบชิดชนิดที่ใช้เงินกระเป๋าเดียวกันอีกด้วย ซึ่งเรื่องเด็ดดอกฟ้าเจ้าตัวยอมรับ แต่เรื่องวีนกับใช้เงินประเป๋าเดียวกันขอปฏิเสธยันเต</p>
<p>"ก็อาจจะเป็นไปได้ก็ได้ครับ ผมไม่เหมาะสมกับน้องมันก็คงจะจริงแหละครับ ผมว่าแล้วอะไรที่มันเหมาะสมไม่เหมาะสมคนเหล่านั้นเขาใช้อะไรวัดกันมากกว่า เรื่องแบบนี้ผมว่าใช้ใจวัดกันดีกว่า ผมก็อยากจะรู้เหมือนกันว่าเขาใช้อะไรวัด แต่ผมว่าคงไม่เกี่ยวหรอกครับเรื่องความเหมาะสมไม่เหมาะสม "</p>
<p>"ไม่มีหรอกครับ ผมไม่วีนน้องเขาอยู่แล้ว ยิ่งเรื่องต่อหน้าอย่างลับหลังอย่างกับคุณแม่ยิ่งไม่มีใหญ่เลย ผมไม่เคยทำตัวอย่างนั้นอยู่แล้ว คุณแม่เขาเป็นผู้ใหญ่เราต้องให้เกียรติเป็นปกติอยู่แล้ว"</p>
<p>"เราไม่ได้ใช้กระเป๋าสตางค์เดียวกัน ก็ของใครของมัน แต่ถ้าเกิดว่าเห็นอะไรที่สวยอะไรน่าซื้อก็ซื้อมาฝากกันอย่างนี้มากกว่า ผมว่าคือเราไม่ได้คิดถึงเรื่องนั้น เราเป็นครอบครัวมากกว่า เราไม่ได้ไปเอาสตางค์ใครมาหรอก สตางค์ที่เราได้มาก็ใช้กันอยู่นี่ล่ะครับ หากันมา เราก็ใช้กันไป"</p>
<p>"เรื่องจริงแล้วคงต้องไปถามน้องกับคุณแม่ว่าผมได้ไปใช้สตางค์ของพวกเขาจริง รึเปล่า คุณแม่เองก็ไม่มายุ่งเรื่องการเงินของผมอยู่แล้ว ส่วนใหญ่จะดูแลเรื่องการใช้ชีวิตว่าเป็นหนุ่มๆ ดูแลกันยังไงมากกว่า"</p>
<p>ปัดทำตัวเจ้าชู้ บอกสาวนอกวงการที่เห็นเป็นผู้จัดการส่วนตัว ย้ำความสัมพันธ์กับสาวแพนเค้ก ยังใกล้กันเหมือนเดิม ไม่มีนอกใจ</p>
<p>"ไม่มีหรอกครับ ถ้ามีแม่กับน้องก็ต้องรู้ ไม่เคยนอกใจอยู่แล้ว ไม่มีกิ๊กไม่มีอะไรทั้งสิ้น จะมีก็แต่ผู้จัดการของผมนี่แหละไปไหนมาไหนด้วยกันบ่อยสุด ไม่จริง ไม่มีอะไรทั้งสิ้น สาวนอกวงการที่ไหนไม่มีคงมีการเข้าใจผิดกันที่เห็นน่าจะเป็นผู้จัดการผม มากกว่า"</p>
<p>"ระแวงไหมคงไม่ เราก็ทำตัวเหมือนเดิมมากกว่า คือถ้าเราไม่ได้ทำอะไรผิดก็คงไม่ต้องไปคิด ไม่ต้องไประวังตัวหรือไปนั่งหลบอะไรใคร เราบริสุทธิ์ใจที่จะทำอะไร โอ้ย...ก็ยังไปได้คบอะไรกันเป็นจริงเป็นจังเลย ก็คิดกันไปเอง ยังยืนยันว่ายังไม่ได้อะไรกัน ไม่ได้ห่างกันครับใกล้กันเหมือนเดิม ทุกอย่างยังเหมือนเดิม ฝากบอกแฟนๆ ที่เป็นห่วงด้วยนะครับ ว่าผมกับแพนเค้กยังไม่ได้เลิกหรือทะเลาะอะไรกัน ทุกอย่างยังเหมือนเดิมมีความสุขแล้วครับ"</p></body>
</news>
