<teiHeader>
<fileDesc>
<titleStmt>
  <title>"ใหญ่"แต่งเงียบอ้างเจ้าสาวขอร้อง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/210509/4973  </bibl>
</sourceDesc>
</fileDesc>
</teiHeader>
<news>
<headline>"ใหญ่"แต่งเงียบอ้างเจ้าสาวขอร้อง</headline>
<lead></lead>
<neck></neck>
<body><p>ใหญ่-ศิระ  แพทย์รัตน์  แจงไม่ได้ตั้งใจที่จะปกปิดงานวิวาห์  แต่เจ้าสาวนอกวงการไม่อยากเป็นข่าว  "ไม่ได้แต่งฟ้าแลบอะไรนะครับ  คือผมกับแฟนคบกันมา  12-13  ปีแล้ว  เรียกว่าถึงเวลาที่เหมาะสมมากกว่า  แต่ที่จัดงานแต่งแบบเงียบๆ  เพราะแฟนไม่ชินกับการที่จะต้องตกเป็นข่าว  เลยขอจัดแบบเล็กๆ  ง่ายๆ  เฉพาะครอบครัว  ซึ่งตอนแรกผมกะว่าจะหมั้นเขาไว้ก่อน  แต่อยากให้ทั้งสองครอบครัวสบายใจเลยแต่งเลยดีกว่า  เพราะบ้านก็สร้างเสร็จแล้ว  บวชก็บวชแล้วถือว่าเราพร้อมนะครับ  ต่างคนต่างก็มีงานทำไม่ได้มีภาระอะไร</p>
<p>ก่อนแต่งเราก็คุยกันมาประมาณหนึ่งเหมือนกัน  ไม่ได้แต่งปุ๊บปั๊บฟ้าแลบอะไรเลย  หลังจากแต่งงานชีวิตก็โอเคนะครับ  ดูเป็นระบบระเบียบมากขึ้น  เมื่อก่อนเราอยู่เรากินยังไงก็ได้แต่พอมีอีก  1  ชีวิตมาร่วมแชร์กัน  ทำให้ตัวเราต้องแอคทีฟมากขึ้น  แต่เรื่องอื่นๆ  ก็ยังใช้ชีวิตเหมือนเดิม  ยังรับงานในวงการเหมือนเดิม  ส่วนเรื่องลูกคงจะยังไม่มีตอนนี้อีกสัก  2-3  ปี  ค่อยมาว่ากัน"  ใหญ่กล่าว</p></body>
</news>
