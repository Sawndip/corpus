<teiHeader>
<fileDesc>
<titleStmt>
  <title>"เต๋า" เสนอตัวเข้าค่ายโซนี่ ด้าน "ชมพู" ขอดูพฤติกรรมก่อน หวั่นทำศิลปินคนอื่นเสีย  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-21 12:21:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000056769  </bibl>
</sourceDesc>
</fileDesc>
</teiHeader>
<news>
<headline>"เต๋า" เสนอตัวเข้าค่ายโซนี่ ด้าน "ชมพู" ขอดูพฤติกรรมก่อน หวั่นทำศิลปินคนอื่นเสีย</headline>
<lead>“ชมพู ฟรุตตี้” เผย “เต๋า สมชาย” เข้ามาติดต่อขอเป็นศิลปินที่ค่ายโซนี่จริง เจ้าตัวพร้อมให้โอกาสร้อยเปอร์เซ็นต์ หากคิดกลับเนื้อกลับตัวจริง เชื่อ หากเต๋าเคลียร์ตัวเองทุกอย่างให้ชัดเจนกับประชาชนแล้ว ยินดีต้อนรับเป็นศิลปินเบอร์ใหม่ในค่ายแน่นอน</lead>
<neck></neck>
<body><p>เปิดตัวอย่างเป็นทางการแล้ว ว่าเข้ามาเป็นผู้บริหารคนใหม่ในค่ายโซนี่มิวสิคใน<name head="ตำแหน่ง">ตำแหน่ง Senior Executive Director</name> ดูแลศิลปินไทย เลยทำให้มีข่าวลืออกมาว่า “สุทธิพงษ์ วัฒนจัง” หรือ “ชมพู ฟรุตตี้” กำลังตระเตรียมดึงเด็กๆ ในสังกัดเดิมอย่างค่ายอาร์เอส มาอยู่ในการดูแลของตน</p>
<p>ไม่เว้นกระทั้งอดีตนักร้อนแบดบอยขวัญใจหัวโจก “เต๋า สมชาย เข็มกลัด” ที่ตอนนี้ได้เที่ยวออดอ้อนของานจากผู้ใหญ่ เพื่อหวังที่จะกลับเข้าสู่วงการบันเทิง งานนี้ชมพู เผยว่าไม่ได้ทาบทาม แต่เต๋าเข้ามาเสนอตัวเอง</p>
<p>“เราไม่ได้ชวนเขามาหาเองก็เลยคุยกันแล้ว แต่ก็ต้องบอกว่าแนวโน้มที่จะมาอยู่โซนี่ก็เป็นไปได้ เราเองก็ไม่ได้มีความรู้สึกว่าจะไปปิดกั้นอะไร เพียงแต่ว่าตอนนี้อยู่ในระหว่างการคุยกันอยู่ เต๋าเองเขาก็อาจจะคุยอยู่กับคนอื่นด้วย ตัวพี่เองมองว่าเท่าที่รู้จักเต๋าเขาก็เป็นคนน่ารักแต่กับข่าวที่ออกมาพี่ คิดว่าอาจจะเป็นช่วงเวลาของชีวิต”</p>
<p>“ไม่รู้สินะพี่เป็นคนชอบเห็นใจคนอื่น ชอบให้โอกาส ตอนนี้เท่าที่ได้คุยกับเต๋า เขาก็บอกว่าตอนนี้เขารู้สึกพอแล้ว บางครั้งมันก็มาถึงจุดที่เขาอยากจะปรับตัวจริงๆ เขาอยากทำให้คนอื่นรู้ว่าเขาไม่อยากเป็นคนไม่ดี ไม่อยากมีข่าวอะไรแบบนี้ พี่ก็บอกว่าดีใจด้วยที่ตั้งใจทำอย่างนั้นจริงๆ”</p>
<p>“ส่วนตัวพี่เปิดให้เต็มร้อยไม่มีปิดอยู่แล้ว เพราะอย่างที่บอกเราพร้อมที่จะให้อภัยให้โอกาสคนที่อยากกลับตัว เต๋าเองก็ไม่ได้ไปฆ่าใครมา แต่อาจจะมีสิ่งที่ไม่น่าทำแล้วถ้าทางผู้ใหญ่หรือคู่กรณีให้อภัยเมตตา คนในสังคมก็น่าจะให้อภัยเมตตาเต๋าได้”</p>
<p>“แต่ยังไงก็ต้องรอดูผู้ใหญ่ของทางโซนี่ เขาก็บอกว่าถ้ามีความเป็นไปได้ก็ลองเวิร์คดู คือมันต้องมองหลายมุมไง ต้องพยายามหาคำตอบให้ได้เร็วๆว่ามันควรจะเป็นไปในทิศทางไหน”</p>
<p>เผยผู้ใหญ่ยังลังเลกลัวว่าให้โอกาสแล้วเต๋าอาจจะทำผิดพลาดอีกซึ่งจะส่งผลเสียต่อภาพลักษณ์ศิลปินในค่าย</p>
<p>“คือเรารับเต๋าเข้ามาแล้วต้องไม่เป็นลบกับใคร รวมทั้งตัวโซนี่ด้วย เต๋าเองก็เหมือนกัน แต่ว่าถ้ามันก็ต้องพยายามหาคำตอบให้เร็ว ตอนนี้ภาพลักษณ์ไม่หนักใจ แต่หนักใจว่าไอ้ต่อไปนี่ซิ ภาพลักษณ์เราบอกว่าตอนนี้เราให้อภัยเขาถ้าเขาจะปรับตัวจริงๆ พี่เชื่อว่าทั้งสื่อและประชาชนก็อยากให้กำลังใจเขา บางครั้งเขาอาจจะเป็นตัวอย่างต้นแบบของคนที่กลับใจแล้วไปเป็นอินสไตล์ของคน อื่น สังคมให้โอกาสอย่างนี้เรากลับตัวกันดีกว่าคือมันอาจจะเป็นมุมนี้ได้ไง”</p>
<p>“ไม่ได้ห่วงขนาดนั้น แต่แค่นิดเดียวมันก็ไม่ดีแล้วไง คือไม่ต้องเหมือนเก่าเอาเป็นว่าตอนนี้อยู่ในระหว่างคุยกันแล้วเหมือนกับเช็ค ตัวเองว่าตอนนี้เขายังไง มีคนพูดนะแต่พี่ไม่เคยไปกินเหล้ากับเต๋า เพราะพี่ไม่ค่อยกินเหล้าอยู่แล้ว เต๋าเนี้ยไม่มีน้ำเปลี่ยนนิสัยเข้าไป เขาก็เป็นคนน่ารัก อาจจะกวนๆ แต่ก็ไม่ได้เป็นอันตรายหรือไปทำร้ายใคร”</p>
<p>“คงไม่ห้าม ยกตัวอย่างเวลาพี่เลี้ยงลูกพี่ก็ไม่เคยห้าม พี่จะบอกว่าอะไรมันคืออะไรแล้วคุณก็เลือกเอา ขอพูดนิดหนึ่งนะพี่เคยดูบิ๊กบราเธอร์เขามีประโยคที่บอกว่าธรรมชาติของคุณจะ ดูแลตัวคุณเอง คุณเป็นยังไง ตอนนี้ก็อยู่ที่ว่าเต๋านิ่งจริงๆรึเปล่า ถ้าเต๋านิ่งแล้วพี่ก็ยินดีให้โอกาสแล้วก็เชื่อว่าคนอื่นก็พร้อมที่จะให้ โอกาสเต๋า”</p>
<p>ยันหากเต๋าเคลียร์ตัวเองจริงได้ไม่ว่าจะเป็นเรื่องคดีทะเลาะวิวาทหรือเรื่อง ที่ไปจดทะเบียนสมรสใหม่ทั้งๆยังมีแฟนอีกคนอยู่ที่เชียงใหม่ให้ประชาชนเข้าใจ ได้ชัดเจนโอกาสเข้าเซ็นสัญญาเป็นศิลปินค่ายโซนี่มีอย่างแน่นอน</p>
<p>“ทุกเรื่องต้องจบจริงๆพูดตรงๆสำหรับพี่เปิดโอกาสให้เต๋าร้อยเปอร์เซ็นต์อยู่ แล้ว สิ่งที่มันจะเป็นไปได้ต่อไปจากนี้ขึ้นอยู่กับว่าจริงๆ ตอนนี้เต๋าเป็นยังไง ถ้าเต๋าเคลียร์ตัวเองได้ เปลี่ยนตัวเองได้จริงๆอย่างที่ว่า นิ่งได้จริงๆ อย่างที่บอกก็ไม่มีเหตุผลอะไรที่จะไปปิดกั้น”</p>
<p>“ให้เซ็นสัญญาว่า ผมจะไม่ไปต่อยใครอีกนะเหรอ (หัวเราะ) คือถ้าจะทำก็คงต้องเซ็น เพราะว่าสัญญามันก็เหมือนกฎระเบียบเงื่อนไข ที่จะทำให้เขาอยู่ในกติกาด้วย”</p>
<p>“เรื่องการแต่งงานใหม่ของเขาก็เป็นอีกส่วนหนึ่งเหมือนกัน คือพี่ต้องบอกว่าอย่างนี้ คือวันนี้ถ้าเต๋าจะกลับเข้าสู่วงการไม่ว่าจะในตำแหน่ง position ไหน บทบาทอะไรเขาก็ต้องเป็นตัวอย่างที่ดี (โปรโมชั่นกี่เดือน?) น่าจะหลายเดือนนะ อย่างเร็วก็คงปลายปี เพราะนี่มันก็กลางปีแล้ว เราไม่ใช่เข้าร้านอาหารแล้วก็สั่งเอามาจานหนึ่ง”</p>
<p>สำหรับการกลับคืนวงการของเต๋าชมพูมีความเห็นว่ายังไงเต๋าก็ยังต้องคงความ เป็นหัวโจก แต่จะเป็นหัวโจกแบบปฎิวัติให้คนคิดกลับใจอยากเป็นคนดีของสังคม</p>
<p>“คือเราก็รู้จักเต๋ากันอยู่แล้วในรูปลักษณ์ของเต๋าหัวโจก ตอนนี้ภาพเขาก็ยังเป็นแบบนั้นอยู่ ฉะนั้นพี่ว่ายังไงก็ยังคงเป็นเต๋าหัวโจกแต่วันนี้น่าจะเป็นหัวโจกที่ดี พี่มองว่าอัลบั้มแรกเต๋าสมชายจรดปลายเท้า แต่สมชายวันนี้จะเป็นยังไงถึงจะสมชาย อาจจะเป็นสมชายเจนทัลเมนก็ได้คือถ้าคิดจะปรับปรุงตัว จริงๆก็ต้องหาให้เจอว่าไอ้ที่มันควรจะเป็นมันจะเป็นแบบไหน เพลงที่ออกมาก็น่าจะบอกได้ว่าเราเป็นคนแบบไหน”</p>
<p> “บางครั้งเขาอาจจะเป็นตัวอย่างต้นแบบของคนที่กลับใจแล้วไปเป็นอินสไตล์ของ คนอื่น สังคมให้โอกาสอย่างนี้เรากลับตัวกันดีกว่าคือมันอาจจะเป็นมุมนี้ได้ไง คือตอนนี้พี่กำลังดูว่าแนวเพลงมันควรจะเป็นยังไง ถ้าคิดออกก็น่าจะมาคุยกันว่าเพลงมันเป็นประมาณไหน อย่างเร็วก็คงปลายปี เพราะนี่มันก็กลางปีแล้ว เราไม่ใช่เข้าร้านอาหารแล้วก็สั่งเอามาจานหนึ่ง ”</p></body>
</news>
