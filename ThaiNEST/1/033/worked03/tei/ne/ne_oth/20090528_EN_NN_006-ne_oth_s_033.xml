<teiHeader>
<fileDesc>
<titleStmt>
  <title>"7 สี"ดัน"เหมือนฝัน"ขึ้นแท่นพิธีกร"คอข่าวฯ"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=163320  </bibl>
</sourceDesc>
</fileDesc>
</teiHeader>
<news>
<headline>"7 สี"ดัน"เหมือนฝัน"ขึ้นแท่น<name head="พิธีกร">พิธีกร"คอข่าวฯ</name>"</headline>
<lead></lead>
<neck></neck>
<body><p> ช่อง 7 ดัน "เหมือนฝัน ประสานพานิช" ขึ้นแท่น<name head="พิธีกรรายการ">พิธีกรรายการ "คอข่าว ทูไนท์"</name> พร้อมเปิดโอกาสให้ นิสิต-นักศึกษา ทั่วประเทศใช้เป็นเวทีแสดงฝีมือด้านงานข่าวอีกด้วย โดย "สมเกียรติ เจริญภิญโญยิ่ง" <name head="รักษาการผู้จัดการ">รักษาการผู้จัดการฝ่ายข่าว</name>เผยว่า</p>
<p>"สำหรับ<name head="รายการ">รายการ คอข่าว ทูไนท์</name> ได้มีการปรับรูปแบบการนำเสนอ และเนื้อหาให้แตกต่างจากรายการคอข่าว โดยมีเหมือนฝันเป็นผู้ดำเนินรายการ และลงภาคสนามในพื้นที่ที่เป็นข่าวเด่นประจำสัปดาห์ เนื้อหาหลักจะเน้นการนำเสนอสกู๊ปข่าวแบบรอบด้าน ในประเด็นเกี่ยวกับสังคมและคุณภาพชีวิต นอกจากนี้ยังจัดทำช่วง คอข่าว...ดาวรุ่ง เพื่อเป็นช่องทางให้น้องๆ นิสิต-นักศึกษาทั่วประเทศร่วมเป็นส่วนหนึ่ง ด้วยการแสดงฝีมือด้านงานข่าว ที่กลั่นกรองออกมาจากความคิดสร้างสรรค์ ในประเด็นที่กำลังอยู่ในความสนใจ ถ่ายทอดออกมาในรูปแบบสกู๊ปข่าวตามมุมมองของตัวเอง บันทึกลงบนแผ่นดีวีดี ความยาวไม่เกิน 4 นาที แล้วส่งมายังรายการ หลังจากนั้นโปรดิวเซอร์และทีมงานจะคัดเลือกเพื่อนำออกอากาศต่อไป นอกจากนี้ผลงานที่ออกอากาศไปแล้ว สามารถติดตามชมย้อนหลังผ่านทาง<name head="เว็บไซต์">เว็บไซต์ www.ch7.com</name> ได้อีกด้วย" สมเกียรติกล่าว</p></body>
</news>
