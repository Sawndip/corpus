<teiHeader>
<fileDesc>
<titleStmt>
  <title>'โฟร์' สบายใจคบ 'พิช' รักราบรื่นอยู่ในสายตาผู้ใหญ่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199536&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'โฟร์' สบายใจคบ 'พิช' รักราบรื่นอยู่ในสายตาผู้ใหญ่</headline>
<lead></lead>
<neck></neck>
<body><p>"โฟร์-ศกลรัตน์ วรอุไร” แม้ช่วงนี้จะเคลียร์คิวให้กับละครเรื่อง <name>“คุณพ่อจอมเฟี้ยว”</name> ที่กำลังเร่งถ่ายทำอยู่ แต่ในส่วนเรื่องความรักกับ “พิท-พิชญ์ กาไชย” หนึ่งใน<name head="สมาชิกวง">สมาชิกวง C-QUINT</name> ก็ยังราบรื่นไร้กังวล แถมยังแอบกระซิบว่าหวานซะ</p>
<p>“จริงๆ แล้วตอนนี้เรื่องความรักก็เฉยๆ นะ ก็ราบรื่นดีไม่มีอะไรน่าตื่นเต้นสักเท่าไหร่ แต่ช่วงนี้โฟร์จะหนักหน่อยเพราะต้องเร่งถ่ายละคร คือละครถ่ายไปออกอากาศไปด้วย พอมีเวลาก็จะเทคิวให้กับละครก่อน ซึ่งพิชเองเขาก็เข้าใจไม่มีอาการน้อยใจอะไร อย่างเมื่อก่อนตอนที่เขายังไม่เข้าวงการก็อาจจะมีบ้างที่บ่นน้อยใจ แต่ตอนนี้เขาเข้าใจดีแล้ว</p>
<p>ซึ่งถ้ามีอะไรก็จะโทรคุยกันมาก เรียกว่าโทรคุยกันทุกวัน อย่างตอนนี้คบกันก็สบายใจ เพราะเราเปิดเผยไม่ได้ปิดบังอะไร มีไปกินข้าว ดูหนัง ด้วยกันบ้างเป็นเรื่องธรรมดา โฟร์ว่าในเมื่อเราเปิดเผยก็ทำให้สบายใจกันทั้งสองฝ่าย อย่างครอบครัวของโฟร์และของเขาก็รับรู้  แต่ทุกสิ่งทุกอย่างก็ยังอยู่ในกรอบของผู้ใหญ่ โฟร์ว่ามันเป็นอย่างนี้มันก็ดีอยู่แล้ว” คิวเทให้ละครอย่างเดียวแล้วพิชเขาแวะมาหาที่กองบ้างหรือเปล่า “ไม่นะ เขาก็อยากให้เราทำงานเต็มที่ ไม่อยากจะมายุ่งเกี่ยว อย่างที่บอกว่ามีอะไรก็จะโทรคุย วางก็เจอกัน โฟร์เชื่อว่าเขาเข้าใจนะ”</p></body>
</news>
