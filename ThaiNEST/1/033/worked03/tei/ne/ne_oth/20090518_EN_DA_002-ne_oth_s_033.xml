<teiHeader>
<fileDesc>
<titleStmt>
  <title>สุพรรณบุรีเป็นเจ้าภาพจัดการแข่งขันกีฬาดาวรุ่งมุ่งยูธโอลิมปิกเกมส์ ครั้งที่ 1  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180112&tb=N255205  </bibl>
</sourceDesc>
</fileDesc>
</teiHeader>
<news>
<headline>‘ซาร่า’ รับเป็นเจ้าสาวที่กลัวฝน ขอเลื่อนงานแต่งงาน</headline>
<lead></lead>
<neck></neck>
<body><p>ซาร่า มาลากุล เลน นักแสดงสาวที่โกอินเตอร์ไปทำงาน<name>ฮอลลีวู้ด</name> และตามข่าวว่าได้พบรักกับคนใน<name head="วงการ">วงการฮอลลีวู้ด</name> และรักกันถึงขั้นที่จะแต่งงานกันในเร็ว ๆ นี้ และเมื่อวันก่อนเรามีโอกาสได้เจอซาร่า ใน<name>งาน ทุเรียนเมืองนนท์</name> ที่เซ็นทรัล รัตนาธิเบศร์ จึงสอบถามในเรื่องนี้ ซึ่งซาร่า เผยกับผู้สื่อข่าวถึงเรื่องแต่งงานว่า</p>
<p>“เรื่องแต่งงานยังคะ แต่ข่าวดีก็ดีเหมือนเดิม แต่ว่าช่วงนี้งานเยอะ ต้องเดินทางบ่อยมาก เลยต้องมีการเปลี่ยนแปลงนิดหน่อย” แล้วมีหมั้นหมายอะไรไว้หรือยัง “ยังค่ะ ยังไม่ได้หมั้น” เรื่องแต่งงานคืบหน้าไปถึงไหน ถ้าเลื่อนออกได้คุยกันเพิ่มเติมไหมว่าอะไรยังไง “ก็มีคุยบ้าง แต่ยอมรับว่าพอเราเริ่มคุยกันจริง ๆ จัง ๆ เราก็เริ่มกลัว เพราะการแต่งงานมันเรื่องใหญ่มาก แต่ตอนนี้เรามีโอกาสได้เล่นหนัง ถ่ายโฆษณาเยอะมาก แล้วพอมันมาพร้อมกันก็เลยไม่รู้ว่าเราจะไปทางไหนดี”</p>
<p>คุณแม่ไฟเขียวหรือยัง “คุณแม่ไฟเขียวยากมากคุณแม่อยากให้ทำงานก่อน คือคุณแม่ยังคิดว่าน่าจะรออีกสักนิดหนึ่ง เพราะตอนนี้งานกำลังมา แต่คุณแม่ก็ไม่ได้รังเกียจอะไรนะ” เขาเคยขอซาร่าแต่งงานแล้วยัง    “ก็เคยขอ เขาขอกับทางแม่ แต่จริง ๆ ต้องผ่านทางพ่อ ซึ่งทั้งสองคนบอกว่าจริง ๆ ตอนนี้น่าจะทำงานไปก่อน เพราะซาร่าก็ยังเด็ก ให้พ่อแม่ดูเรื่อย ๆ ว่าจะเอายังไงเมื่อไรจะพร้อม คือยอมรับนะคะว่า ตอนแรกคิดว่าตัวเองพร้อมที่จะแต่งงาน แต่พอถึงวันนี้เอาเข้าจริง ๆ ก็กลัวเหมือนกัน ซาร่าคิดอายุ 30 ยังไม่ได้แต่งก็ยังดีกว่า อายุ 30 ก็หย่าแล้ว”</p>
<p>แล้วบอกได้หรือยังว่าผู้ชายคนนั้นเป็นใคร “ขอไม่พูดดีกว่าค่ะ จากประสบการณ์ที่ผ่านมา ความรักขอเก็บไว้เป็นเรื่องส่วนตัวดีกว่า” คนนั้นเป็นนายทุนสร้างหนังหรือเปล่า “ไม่ใช่ค่ะ” ซาร่า กล่าว.</p></body>
</news>
