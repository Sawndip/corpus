<teiHeader>
<fileDesc>
<titleStmt>
  <title>ถ่ายสุดหวิวไม่หวั่นกระทบภาพพิธีกร'เข็ม' ยิ้ม "สาวหล่อ" ชอบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090421/9982/%e0%b8%96%e0%b9%88%e0%b8%b2%e0%b8%a2%e0%b8%aa%e0%b8%b8%e0%b8%94%e0%b8%ab%e0%b8%a7%e0%b8%b4%e0%b8%a7%e0%b9%84%e0%b8%a1%e0%b9%88%e0%b8%ab%e0%b8%a7%e0%b8%b1%e0%b9%88%e0%b8%99%e0%b8%81%e0%b8%a3%e0%b8%b0%e0%b8%97%e0%b8%9a%e0%b8%a0%e0%b8%b2%e0%b8%9e%e0%b8%9e%e0%b8%b4%e0%b8%98%e0%b8%b5%e0%b8%81%e0%b8%a3%e0%b9%80%e0%b8%82%e0%b9%87%e0%b8%a1%e0%b8%a2%e0%b8%b4%e0%b9%89%e0%b8%a1%e0%b8%aa%e0%b8%b2%e0%b8%a7%e0%b8%ab%e0%b8%a5%e0%b9%88%e0%b8%ad%e0%b8%8a%e0%b8%ad%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>ถ่ายสุดหวิวไม่หวั่นกระทบภาพพิธีกร'เข็ม' ยิ้ม "สาวหล่อ" ชอบ</headline>
<lead>"เข็ม" กฤตธีรา อินพรวิจิตร รับใจอ่อนถ่ายแบบชุดว่ายน้ำให้แก่นิตยสารดัง เหตุเพราะแม่ไฟเขียว เชื่อไม่กระทบภาพลักษณ์พิธีกร แย้มสาวหล่อผู้รู้ใจชอบ</lead>
<neck></neck>
<body><p>ไม่เคยเห็นถ่ายชุดว่ายน้ำเลยสักครั้ง ล่าสุด "เข็ม" กฤตธีรา ตัดสินใจโชว์หุ่นปิ๊งให้แก่<name head="นิตยสาร">นิตยสาร "อิมเมจ"</name> ทั้งนี้เธอยืนยันว่าการสลัดผ้าโชว์ชุดบิกินีครั้งนี้ไม่ได้ประชดใครแน่นอน</p>
<p>"จริงๆ แล้วเข็มไม่ค่อยได้บอกใคร ก็ถ่ายเงียบๆ เราเน้นถ่ายสวยสไตล์ธรรมชาติ ไม่ได้แต่งหน้าเท่าไหร่เลย เพราะเราอยากให้ออกมาธรรมชาติที่สุด ส่วนในเรื่องเตรียมตัว เข็มก็ออกกำลังกาย เล่นฟิตเนส เซาน่าทุกวัน ทำแบบนี้อยู่ 2 อาทิตย์ คือเข็มไม่อยากแต่งภาพในคอมพิวเตอร์ (มีรูปหนึ่งที่แรง ถึงขนาดถอดบิกินีท่อนบน) อ๋อ...อันนั้นเป็นการตกแต่งภาพเล็กน้อย ถอดสายออก แล้วเขาก็คงใช้วิธีตกแต่งเอา เข็มคุยกับทีมงานแล้วตั้งแต่แรก ถามว่ามันแรงมั้ย เข็มว่ามันเป็นชุดว่ายน้ำ ถ่ายกับทะเล ภาพออกมา มันก็เหมาะสมกับสถานที่ ถูกกาลเทศะ" เข็มกล่าว</p>
<p>ถามต่อ ว่าก่อนถ่ายได้ขออนุญาต "วีที" วิทวัส สุนทรวิเนตร์ หรือไม่ พิธีกรชื่อดังกล่าวว่า บอสใหญ่แห่ง<name head="รายการ">รายการ "ตีสิบ"</name> พอจะทราบแล้ว</p>
<p>"เขาก็ไม่ได้ว่าอะไร เพราะเราได้บอกคุณวิทวัสไปบ้างแล้ว ว่าทีมงานสนิทกัน เราเองก็เชื่อใจ (ด้วยภาพพิธีกรแบบนี้ กลัวคนดูรับไม่ได้มั้ย) ไม่กลัวนะ เพราะเราดูรายละเอียดค่อนข้างเยอะ แล้วภาพที่ออกมาก็แนวธรรมชาติมาก ไม่ได้โพสท่าแรง ภาพที่ออกมาก็ชอบนะ" นักแสดงสาวแจกแจง พร้อมกับเสริมต่อ ว่าการตัดสินใจถ่ายทูพีซครั้งนี้ ไม่ได้ประชดใคร โดยเฉพาะ "หนุ่ม" กรรชัย กำเนิดพลอย</p>
<p>"ลืมไปเลย (หัวเราะ) ไม่เกี่ยวเลย ที่ถ่ายเพราะจู่ๆ แม่ก็พูดขึ้นมา ว่ามีคนถ่ายเยอะ ดูแล้วก็สวยดี ไม่น่าเกลียด เข็มจะถ่ายก็ถ่ายนะ แม่ไม่ว่า ประมาณว่าแม่ไฟเขียว (แล้วสาวหล่อที่เป็นข่าวด้วย เขาว่ายังไงบ้าง) เขาชอบ ไม่มีปัญหา ความรักตอนนี้ก็เรื่อยๆ (ดูใจกันมั้ย) ไม่ถึงกับดูใจนะ ก็เป็นเพื่อนกันไป ไม่ได้อึดอัดใจที่จะคบเพศเดียวกัน คือคุณพ่อคุณแม่ก็สบายใจ เราไปไหนมาไหนสบายใจ คุยกันได้" เข็มกล่าวสรุป</p></body>
</news>
