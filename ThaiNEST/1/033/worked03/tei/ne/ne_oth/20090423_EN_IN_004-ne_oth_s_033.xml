<teiHeader>
<fileDesc>
<titleStmt>
  <title>พลอยโต้ควงมาริโอ้-กุ๊บกิ๊บมั่วปาร์ตี้  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-04-23 19:23:20  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=168322  </bibl>
</sourceDesc>
</fileDesc>
</teiHeader>
<news>
<headline>พลอยโต้ควงมาริโอ้-กุ๊บกิ๊บมั่วปาร์ตี้</headline>
<lead>'พลอย' โต้ควง 'มาริโอ้-กุ๊บกิ๊บ' มั่วปาร์ตี้เมาปลิ้น จวกพวกเหลือบฉกภาพในเน็ตหากิน ยันไม่มีขวดเหล้า บอกจงใจถ่ายให้เห็นเอง</lead>
<neck></neck>
<body><p>มีภาพหลุดเมาปลิ้นกับพระเอกฮอต 'มาริโอ้ เมาเร่อ' กับแฟนสาว 'กุ๊บกิ๊บ' ออกมาว่อนเน็ต จนถูกกล่าวหาตั้งแก๊งเมากระจายทำเอา 'พลอย เฌอมาลย์' ออกอาการฉุน พร้อมโต้ข่าวพัลวันว่า จริงๆแล้วแค่ดื่มแชมเปญ ไม่ได้เมาเหล้าอย่างที่เป็นข่าว แต่ถึงแม้จะเมามันก็ไม่ผิด เพราะทุกคนก็โตๆกันแล้ว พร้อมจวกคนที่ฉกภาพมาลง เป็นพวกเหลือบชอบหากินบนความทุกข์ของคนอื่น ซึ่งผู้สื่อข่าวถามเจ้าตัวว่า</p>
<p>เห็นภาพหรือยังที่เป็นปาร์ตี้มีภาพ มาริโอ้ กุ๊บกิ๊บ และพลอยด้วย "แหม...มันต้องยั่วให้ดูโมโหจนได้นะเรื่องมาริโอ้เนี่ย... ส่วนภาพที่ออกมาเป็นภาพจากเฟสบุ๊คนะคะ แล้วขอบอกก่อนว่าเดี๋ยวนี้คนหากินจากภาพเฟสบุ๊คค่ะ แล้วภาพที่ออกมา เป็นภาพที่พลอยเองและเพื่อนๆ รู้แล้ว เราก็ยินดีที่จะโพสต์ให้คนเห็น ทีนี้ภาพก็เป็นภาพงานปาร์ตี้ในร้านอาหารบ้าง ร้านพลอยบ้าง โคเซ่บาร์ บ้าง มีไป<name>งานอาฟเตอร์ปาร์ตี้ของวันเดอร์เกิร์ล</name>บ้าง</p>
<p>ซึ่งก็ปกติค่ะ มาริโอ้ กุ๊บกิ๊บ พลอย ก็เป็นพี่น้องกัน แล้วก็ไม่มีอะไรกันอย่างที่ว่าด้วย คือไม่มีถือขวดเหล้า เราแค่ถือขวดแชมเปญไม่ใช่เหล้านะคะ แล้ววุฒิภาวะพลอยอายุตอนนี้ 26 ปีเต็มแล้ว ซึ่งพลอยทำอะไร ก็ถูกต้องตามกฎหมายทุกอย่าง ก็บรรลุนิติภาวะแล้ว พลอยเองมีหน้าที่รับผิดชอบต่อสังคม ต่อหน้าที่การงานอยู่เหมือนกัน</p>
<p>ส่วนในเรื่องการทำงาน พลอยเป็นคนที่ทำงานหนักมาก พลอยใช้กฎที่ว่า Work hard play harder คือต่อไปก็จะโพสต์รูปเหมือนเดิมแบบไม่ระวังอะไร คือจริงๆ มันเป็นภาพจากหลายๆ งานมารวมกัน เป็นงานวันเกิดเพื่อนบ้าง แต่พลอยมองว่าชีวิตพลอยมันก็มีไลฟ์สไตล์หลายแบบ แล้วชีวิตพลอยมันไม่ใช่ชีวิตที่เรียบง่าย หรือไม่ได้โรยด้วยกลีบกุหลาบ ก็มีทั้งสนุกสนานครื้นเครง เป็นเรื่องธรรมดาปกติของชีวิตมนุษย์ ทุกคนที่มีปาร์ตี้เฮฮาบ้าง ซึ่งพลอยมองว่าในเรื่องของภาพ พลอยคงไม่ฉลาดน้อยที่จะเอาภาพตัวเองเมามาโพสต์หรอกค่ะ มันเป็นภาพที่ใช้กล้องค่ะ ซึ่งกล้องเดี๋ยวนี้มันมีปรับแสง ปรับเทคนิค ซึ่งตัวพลอย ชอบถ่ายรูปที่ไม่ใช่แบบนิ่งๆ ให้รูปดูอาร์ต ดูสนุกสนานมากขึ้นค่ะ </p>
<p>แต่ทีนี้พอเอามาลงข่าว ก็สามารถจะเขียนอะไรกันก็เขียนได้ พลอยเองก็ห้ามไม่ได้เหมือนกัน พลอยเองก็เสียใจที่ว่า ดูเราเสียๆ หายๆ ทั้งๆ ที่เราเองก็เป็นคนเปิดเผยตลอดเวลา (อึดอัดมั๊ย) มันไม่ใช่ภาพหลุดนะคะ พลอยขอย้ำว่า มันไม่ใช่ภาพหลุด จริงๆ พลอยอึดอัดคนถามมากกว่าค่ะ ก็ไม่ได้ปล่อย เป็นรูปปกติค่ะ (อยากฝากอะไรถึงคนที่เอาภาพออกมามั้ย) ก็ตามสะดวกค่ะ เวรต้องระงับค่ะ (แสดงว่าจะคงคอนเซ็ปต์ไลฟ์สไตล์ของเราไว้) พลอย มองว่าพลอยก็มีชีวิต อีกอย่างการเป็นนักแสดงคนอาจจะมองว่าต้องทำตัวเป็นบุคคลที่ดีให้กับสังคม ต้องเป็นตัวอย่างที่ดีให้กับเยาวชน พลอยมองว่าด้านของพลอยในด้านที่ดี ในด้านที่เป็นตัวอย่างมีเยอะมาก พลอยมองว่า ถ้าพลอยอยากมีชีวิตเป็นตัวของตัวเอง ก็อย่ามาตัดสินว่าคนนี้เป็นคนไม่ดี เพราะว่าด้านการทำงานของพลอยก็มี ด้านชีวิตของพลอยก็มี อีกอย่างในด้านดีของพลอยก็มีอีกเยอะ พลอยมองว่าถึงพลอยจะเป็นนักแสดงก็จริง แต่พลอยไม่ใช่แม่พิมพ์ของชาติ ไม่ใช่อาจารย์ ไม่ใช่คุณครู พลอยสามารถทำสิ่งที่ถูกและผิดได้ตลอดเวลา เพราะพลอยคือคนค่ะ"</p></body>
</news>
