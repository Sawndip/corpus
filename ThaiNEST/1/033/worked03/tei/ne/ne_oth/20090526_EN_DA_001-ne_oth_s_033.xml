<teiHeader>
<fileDesc>
<titleStmt>
  <title>'นางไม้' ฉายเวิลด์พรีเมียร์เมืองคานส์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200151&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><name>'นางไม้'</name> ฉายเวิลด์พรีเมียร์เมืองคานส์</headline>
<lead>ต่างชาติสน 'กิ๊บซี่' กระหน่ำรัวแฟลช</lead>
<neck></neck>
<body><p>ภาพยนตร์ไทย <name>“นางไม้”</name> ของผู้กำกับ เป็นเอก รัตนเรือง ไปสร้างชื่อให้กับประเทศไทยไกลถึงฝรั่งเศส เมื่อได้รับเลือกให้เป็นภาพยนตร์เพียงเรื่องเดียว ที่ได้ฉายในเทศกาลภาพยนตร์นานาชาติเมืองคานส์ ครั้งที่ 62 ที่ประเทศฝรั่งเศส โดยเข้าไปอยู่เป็น 1 ใน 20 เรื่องของภาพยนตร์ที่ถูกเลือกใน<name head="สาขา">สาขา “เอิง เซอร์เทิน รีการ์ด” (Un Certain Regard)</name> หรือ “หนังที่น่าจับตามอง” จากภาพยนตร์กว่า 1,500 เรื่องที่ส่งเข้าประกวด โดยผู้กำกับ ต้อม-เป็นเอก รัตนเรือง ก็บินไปร่วมงานพร้อมกับสองนักแสดงนำ กิ๊บซี่-วนิดา เติมธนาภรณ์, ปีเตอร์-นพชัย ชัยนาม และตากล้อง     คู่ใจอย่าง ชาญกิจ ชำนิวิชัยพงศ์</p>
<p>บรรยากาศของการฉายภาพยนตร์รอบเวิลด์พรีเมียร์ในครั้งนี้เต็มไปด้วยนัก วิจารณ์ นักข่าว แฟนคลับ และผู้จัดจำหน่ายภาพยนตร์จากทั่วโลก ที่มาเข้าชมกันแน่นทุกรอบ และเมื่อภาพยนตร์ฉายจบปุ๊บ ผู้ชมก็ลุกขึ้นปรบมือดังกึกก้องโรงภาพยนตร์ จากนั้นเป็นคิวถ่ายรูป สาวกิ๊บซี่ ดูจะได้รับความสนใจจากโปรดิวเซอร์หนังต่าง ๆ มาก  และได้รับคำชมว่า “เธอเป็นผู้หญิงเอเชียที่สวยมาก ๆ” สาวกิ๊บซี่เลยต้องโพสท่าถ่ายรูปอยู่เป็นนาน</p>
<p>กิ๊บซี่ เปิดเผยว่า “รู้สึกดีใจที่สุดที่ครั้งหนึ่งในชีวิตได้มางานเทศกาลหนังที่ใหญ่ที่สุดใน โลก เป็นสิ่งที่ไม่เคยคาดคิดไว้ในชีวิตเลย เพราะตั้งแต่ ทำงานมา ไม่ว่าอะไรก็แล้วแต่ ที่พอ  ตัวเองคาดหวังหรือคิดอยากให้มันเกิด มันมักจะไม่เกิดขึ้น เช่นเดียวกันกับ หนังเรื่องนี้ ไม่เคยคิดว่าจะได้มายืนบนประเทศนี้ ในงานเทศกาลที่ทุกคนให้เกียรติมากขนาดนี้ พอเกิดขึ้นในชีวิตแล้วมันเป็นสิ่งที่คุ้มค่าที่สุดในชีวิตรู้สึกขอบคุณพี่ ต้อม-เป็นเอกเป็นอย่างมาก ที่เลือกหนูมาร่วมงานค่ะ”</p>
<p>ส่วน ปีเตอร์ เผยว่า “รู้สึกตื่นเต้นมาก เพราะไม่เคยมางานใหญ่ขนาดนี้มาก่อน การ ที่ได้มาคานส์ครั้งนี้ ต้องยกความดีทุกอย่างให้กับ  พี่ต้อม เพราะตัวผมเองเป็นเพียงแค่นักแสดง แสดงให้เต็มที่กับบทที่ได้รับให้ดีที่สุด ขอขอบคุณ พี่ต้อมที่ทำให้ผมได้มายืนที่จุด ๆ นี้ครับ”.</p></body>
</news>
