<teiHeader>
<fileDesc>
<titleStmt>
  <title>โฟร์มดปลื้มเป็นพรีเซ็นเตอร์งดสูบบุหรี่  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-04-29 16:38:18  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=169129  </bibl>
</sourceDesc>
</fileDesc>
</teiHeader>
<news>
<headline>โฟร์มดปลื้มเป็นพรีเซ็นเตอร์งดสูบบุหรี่</headline>
<lead>โฟร์-มด-แบ๊งค์ ตัวแทนคนรุ่นใหม่ รณรงค์ไม่สูบบุหรี่ ได้รับเลือกเป็นพรีเซ็นเตอร์ เนื่องในวันงดสูบบุหรี่โลก 31พ.ค. นี้</lead>
<neck></neck>
<body><p>มูลนิธิรณรงค์เพื่อการไม่สูบบุหรี่ จัดกิจกรรมพิเศษ เนื่องในวัน "งดสูบบุหรี่โลก" ซึ่งตรงกับวันที่ 31 พฤษภาคม ของทุกปี โดยในครั้งนี้ ได้กำหนดประเด็นการรณรงค์ไว้ว่า <name>"Tobacco Health Warnings (บุหรี่มีพิษร่วมคิดเตือนภัย)</name> โดย มูลนิธิรณรงค์เพื่อการไม่สูบบุหรี่ ได้คัดเลือกศิลปินขวัญใจวัยรุ่นชื่อดัง จากบริษัท อาร์เอส จำกัด (มหาชน) ได้แก่ "โฟร์-มด" (โฟร์-ศกลรัตน์ วรอุไร, มด-คุณัชญา ชัยรัตน์) และ แบ๊งค์- วงแบล็ควานิลา (อธิกิตติ์ พริ้งพร้อม ) เป็น พรีเซ็นเตอร์โครงการ เพื่อรณรงค์ให้เยาวชนทราบถึงพิษภัยจากการสูบบุหรี่ โดยจะจัดให้มีงานแถลงข่าว และแสดงความคิดเห็นในประเด็น "บทบาทของศิลปิน-ดารานักแสดง ในการรณรงค์ไม่สูบบุหรี่" ในวันพุธที่ 20 พฤษภาคม 2552 ระหว่างเวลา 09.30 12.00 น. ณ ห้องกมลทิพย์ 3 ชั้น 2 โรงแรม สยามซิตี้ กรุงเทพฯ</p>
<p>โฟร์ เป็นตัวแทนศิลปิน กล่าวว่า "ยินดีมากค่ะ ที่ได้ร่วมทำกิจกรรมดีๆนี้ พวกเราอยากเชิญชวนให้ทุกคนไม่สูบบุหรี่ เพราะบุหรี่ไม่มีประโยชน์เลย มีแต่โทษให้กับร่างกาย และอาจเป็นโรคร้ายในอนาคตได้ สำหรับน้อง ๆ ที่ยังไม่เคยลอง อย่าริเริ่มเลยนะคะ เพราะว่าสูบบุหรี่สมัยนี้ไม่เท่ ทำอย่างอื่นเท่กว่า เช่น เล่นดนตรี หรือเล่นกีฬา สำหรับผู้ที่ตั้งใจจะเลิก ก็ขอให้ถือเอาวันงดสูบบุหรี่ซึ่งตรงกับวันที่ 31 พ.ค. นี้ เป็นวันเริ่มต้นในการเลิกสูบบุหรี่ของตัวท่าน ลองเริ่มทำดูนะคะ ในช่วงแรก ๆ อาจจะสูบในปริมาณที่น้อยลงก่อน และอาจจะเลิกสูบไปเลย ถ้าเรามีความเข้มแข็ง เราจะชนะมันค่ะ พวกเราขอเป็นกำลังใจให้นะคะ "</p></body>
</news>
