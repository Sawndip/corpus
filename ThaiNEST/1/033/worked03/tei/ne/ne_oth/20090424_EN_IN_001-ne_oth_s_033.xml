<teiHeader>
<fileDesc>
<titleStmt>
  <title>ไรวินท์รับห่างชัญญ่าปัดแตกคอเมินเล่นละคร  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-04-24 16:22:02  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=168458  </bibl>
</sourceDesc>
</fileDesc>
</teiHeader>
<news>
<headline>ไรวินท์รับห่างชัญญ่าปัดแตกคอเมินเล่นละคร</headline>
<lead>"ไรวินท์" รับห่าง "ชัญญ่า" อ้างงานยุ่ง ปัดพูดแตกคอ เมินเล่นละครบอกไม่ถูกใจ</lead>
<neck></neck>
<body><p>ไฮโซหนุ่ม "ไรวินทร์ จิรพลเศรษฐ์" ยืนกรานปฏิเสธแตกคอกับเพื่อนสาวคนสนิท "ชัญญ่า ทามาดะ" หลังจากมีข่าวลือกระหน่ำว่าร่วมมือกันจัดฉากร้านหมูกระทะ หวังดันตัวเข้าวงการบันเทิง โดนดึงเอาพ่อหนุ่มคาสโนว่า "ฟลุค เกริกพล มัสยวาณิช" เข้ามาเกี่ยว จนเกิดประเด็นใหญ่โต ล่าสุดหนุ่น "วิน" เริ่มมีกลิ่นส่อแววลดความสัมพันธ์ลง หลังจากหมดผลประโยชน์ โดนสาวลูกครึ่งญี่ปุ่นถีบหัวส่ง ทำให้เจ้าตัวออกมาพูดต่อว่า
<p>"ก็ไม่มีใครได้คำตอบจากผมไม่ใช่เหรอ ความจริงก็คือผมไม่ได้พูด ไม่เคยแฉ ไม่เคยและไม่เคยคิดที่จะแฉ เพราะมันไม่มีอะไรที่จะแฉ" เคยบ่นว่าเบื่อชัญญ่าให้ใครฟังบ้างไหม "เคยบ่นว่าเหนื่อยว่าเบื่อ มีบ่นเกือบๆทุกวัน บ่นกับพ่อกับแม่กับเพื่อน ก็มีงอนกันบ้างครับ คบกันมาถึงขนาดนี้ทำไมต้องแฉ" แล้ววันนี้ได้ชวนมามั๊ย</p>
<p>"ชวนเหมือนกัน แต่ไม่มาก็ลืมถามเหตุผล ที่หลังๆไม่ค่อยออกงานด้วยกัน เพราะเหตุผลมากกว่า ที่เห็นผมเป็นเพราะผมไม่ได้ทำประจำ ไม่ได้เข้าร้านจิวเวอรี่และก็ไม่ได้เข้าโรงงานเลย ตลอด 2 เดือนตอนนี้ คือ กลับเข้าสู่สภาพปกติ" เริ่มคิดหนักถึงเรื่องความสัมพันธ์มั๊ย</p>
<p>"คงต้องปล่อยเหตุการณ์ไปเรื่อยๆ ดีกว่า ไม่รั้ง ถ้าโดยส่วนตัวผมคิดเพราะว่าส่วนหนึ่งเขาก็มีงาน แต่ว่าก่อนหน้านี้เขาไม่มีงานและเขาก็มีหน้าที่ต้องเรียน ก็เป็นไปได้ว่าก็คงต้องเจอกันน้อยลงอยู่แล้ว ตอนนี้เหมือนห่างๆกันคงด้วยงานมั้งครับ" เหมือนว่าดังแล้วถีบหัวส่งหรือเปล่า </p>
<p>"ไม่หรอกครับ เพราะว่าช่วงนี้ถ้าเจอกันก็สมัครใจเต็มใจทุกอย่างที่จะทำ ไม่เคยคิดว่าจะทำเพื่ออะไรอยู่แล้ว มันคงไม่มีเรื่องอะไรที่ให้ประคับประคองครับ จริงๆผมไม่ได้อยากเข้านะวงการ ถ้าดูตั้งแต่แรกตั้งแต่ข่าวแรก เหมือนโดนถีบให้เข้ามาเองมากกว่า" มีคนติดต่อให้เล่นละครแล้ว "ยังไม่มีรับเล่นอะไรครับ มีติดต่อครับ และก็ไม่ได้รับครับ เป็นพิธีกรถ้าคุยทุกอย่างตกลงก็อาจจะ แต่มันน่าจะไม่ตกลงนะเพราะว่ามันเป็นรายการเช้า คงไม่ไหวทุกวัน ผมมีงานประจำเยอะแยะ แต่ถ้าดูแล้วการเป็นพิธีกรมันไม่ใช่บันเทิง ไม่ใช่ดารา มันเป็นรายการที่สามารถส่งผลถึงธุรกิจได้"</p>
<p>รู้สึกอย่างที่ทุกข่าวว่าเราสร้างกระแส "ทุกข่าวผมไม่เคยพูดเองเลย มีคนพูดให้ ข่าวว่าแฉก็มีคนแฉให้ ผมยังไม่ได้พูดอะไรเลย เรื่องนี้มันเป็นเรื่องเก่าแล้ว ตอนแรกผู้หญิงออกมาแฉ เสร็จแล้วผู้ชายแฉต่อ 2 ครั้งแล้วนะครับแล้วก็มาพูดว่าผมแฉอีกรอบที่ 3 แล้วครับ ซ้ำไปซ้ำมา" ความสัมพันธ์ ณ ตอนนี้เป็นอย่างไรบ้าง "ความสัมพันธ์ตอนนี้ถ้าเขาให้สัมภาษณ์ว่าเป็นเพื่อนก็เป็นเพื่อนครับตามเขาแล้วกัน ก่อนหน้านี้อาจจะออกมาว่าเป็นเพื่อนสนิท แต่ตอนนี้ไม่ได้เป็นเพื่อนสนิทเท่าตอนนั้น" ทำไมลดระดับจากแฟน</p>
<p>"แต่ความรู้สึกยังเหมือนเดิมครับ คำว่าเลิกไม่มีวันเลิกคบอย่างนี้ดีกว่าครับ" รู้สึกเสียใจ "ผมไม่เสียใจหรอกครับ ไม่น้อยใจด้วยครับ" </p></body>
</news>
