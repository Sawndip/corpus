<teiHeader>
<fileDesc>
<titleStmt>
  <title>ผู้นำโสมขาวต่อสายตรงบารัค โอบามา  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 09:53:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8524  </bibl>
</sourceDesc>
</fileDesc>
</teiHeader>
<news>
<headline>ผู้นำโสมขาวต่อสายตรงบารัค โอบามา</headline>
<lead>ขณะที่สำนักข่าวเกาหลีใต้รายงาน เกาหลีเหนือเตรียมยิงขีปนาวุธพิสัยใกล้อีก จับสัญญาณจากที่เกาหลีเหนือประกาศห้ามเรือแล่นในทะเลนอกชายฝั่งจังหวัดเปียงกังใต้ระหว่างวันที่ 25-27 นี้</lead>
<neck></neck>
<body><p>สำนักข่าวต่างประเทศรายงานวันนี้ (26 พ.ค.) ว่า ที่ทำเนียบ<name>ประธานาธิบดี</name>เกาหลีใต้ กรุงโซล นายลี เมียง-บัค ได้โทรศัพท์พูดคุยกับ<name>ประธานาธิบดี</name>บารัค โอมาบา ของสหรัฐฯ โดย<name>ประธานาธิบดี</name>เกาหลีใต้ พร้อมจะร่วมมือกับสหรัฐฯ ในการหยุดยั้งคุกคามสันติภาพ ความมั่นคงในภูมิภาค  หลังเกาหลีเหนือได้ทดลองยิงนิวเคลียร์ใต้ดินครั้งที่สอง </p>
<p>ด้านทำเนียบขาวสหรัฐฯแถลงว่า  <name>ประธานาธิบดี</name>โอบามากับผู้นำเกาหลีใต้หารือกันเพื่อหาแนวทางร่วมในการตอบโต้เกาหลีเหนือ โดยเห็นพ้องที่จะร่วมกันผลักดันให้คณะมนตรีความมั่นคงแห่งสหประชาชาติมีมาตรการที่เข้มงวดขึ้นเพื่อป้องกันการทดลองนิวเคลียร์และขีปนาวุธของเกาหลีเหนือ  ส่วนในการหารือกับผู้นำญี่ปุ่น <name>ประธานาธิบดี</name>โอบามา ได้เน้นย้ำถึงพันธสัญญาร่วมกันเพื่อสร้างสันติภาพและความมั่นคงในภูมิภาคเอเชียตะวันออกเฉียงเหนือ</p>
<p>ขณะที่สำนักข่าวยอนฮัพของทางการเกาหลีใต้รายงานว่า เกาหลีเหนือเตรียมยิงขีปนาวุธพิสัยใกล้อีกในวันนี้หรือพรุ่งนี้นอกชายฝั่งตะวันตกของประเทศ หลังจากเมื่อวานนี้ (25 พ.ค.)ยิงไปแล้ว 3 ลูก โดยเกาหลีเหนือประกาศห้ามเรือแล่นในทะเลนอกชายฝั่งจังหวัดเปียงกังใต้ระหว่างวันที่ 25-27 นี้</p></body>
</news>
