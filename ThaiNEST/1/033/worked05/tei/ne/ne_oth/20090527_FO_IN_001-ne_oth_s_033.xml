<teiHeader>
<fileDesc>
<titleStmt>
  <title>ซูจีไม่รับผิดกรณีนายเยียตตอว์แอบเข้าบ้าน  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 19:06:21  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173356  </bibl>
</sourceDesc>
</fileDesc>
</teiHeader>
<news>
<headline>ซูจีไม่รับผิดกรณีนายเยียตตอว์แอบเข้าบ้าน</headline>
<lead>ซูจี ยันรับผิดไม่ได้ โต้ความผิดอยู่ที่ระบบรักษาความปลอดภัยของพม่า</lead>
<neck></neck>
<body><p>นางออง ซาน ซูจี ผู้นำพรรคฝ่ายค้านในพม่า ตำหนิรัฐบาลพม่า ถึงความบกพร่องในการรักษาความปลอดภัยเป็นเหตุให้ นายเยียตตอว์ แอบเข้ามาในบ้านพัก สถานที่กักบริเวณของเธอได้</p>
<p><name head="พรรค">พรรคสันนิบาตแห่งชาติเพื่อประชาธิปไตย</name>ของพม่า ออกมาแถลงคำพูดของ นางซูจี ว่าไม่สามารถรับผิดกรณี นายจอห์น เยียตตอว์ แอบเข้ามาในบ้าน และพักอยู่เป็นเวลาสองวัน และยืนยันความบริสุทธิ์จากข้อกล่าวหาการละเมิดกฎการกักบริเวณ และ นางซูจี ก็เป็นเพียงผู้เดียวที่ถูกตั้งข้อหา ในขณะที่เจ้าหน้าที่รักษาความปลอดภัยกลับไม่ถูกดำเนินการ สำหรับสาเหตุที่ นางซูจี ไม่ได้แจ้งให้เจ้าหน้าที่ทราบโดยทันที นางซูจี ให้เหตุผล เพราะเกรงว่า นายเยียตตอว์ จะได้รับอันตราย โดยหลังจากที่ชาย<name head="ชาว">ชาวอเมริกัน</name>เดินทางออกไปจากบ้านแล้ว นางซูจี คิดจะบอกเรื่องทั้งหมดให้กับแพทย์ประจำตัวทราบ ในวันที่ 7 พ.ค. เพื่อแจ้งกับเจ้าหน้าที่ต่อไป แต่ทว่ามีคำสั่งห้ามแพทย์ส่วนตัวเข้าพบจึงไม่ได้บอกเรื่องนี้ให้ใครทราบ</p></body>
</news>
