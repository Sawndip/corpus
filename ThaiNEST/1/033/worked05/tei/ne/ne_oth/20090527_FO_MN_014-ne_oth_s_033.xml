<teiHeader>
<fileDesc>
<titleStmt>
  <title>ญี่ปุ่นเตรียมให้เงินกู้สกุลดอลลาร์ตามแผนกระตุ้นศก.  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 00:31:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059124  </bibl>
</sourceDesc>
</fileDesc>
</teiHeader>
<news>
<headline>ญี่ปุ่นเตรียมให้เงินกู้<name head="สกุล">สกุลดอลลาร์</name>ตามแผนกระตุ้นศก.</headline>
<lead></lead>
<neck></neck>
<body><p>เอเอฟพี-ญี่ปุ่นเปิดเผยเมื่อวานนี้(26) ถึงมาตรการต่อสู้วิกฤตใหม่ล่าสุด โดยจะให้เงินกู้ในสกุลเงิน<name>ดอลลาร์สหรัฐฯ</name> แก่บริษัทที่ไปดำเนินงานในต่างประเทศ เพื่อช่วยบริษัทเหล่านี้รับมือกับสภาพสินเชื่อตึงตัวทั่วโลก</p>
<p>ธนาคารเพื่อความร่วมมือระหว่างประเทศแห่งญี่ปุ่น (เจบิก) แถลงว่า จะกันเม็ดเงินไว้ 3,000 ล้าน<name>ดอลลาร์</name> ให้แก่พวกธนาคารในประเทศ จะได้นำไปปล่อยกู้แก่ธุรกิจขนาดกลางและเล็ก ที่ไปดำเนินกิจการในต่างประเทศ โดยเฉพาะอย่างยิ่งในเอเชีย</p>
<p>ความเคลื่อนไหวนี้นับเป็นมาตรการล่าสุดที่รัฐบาลนายกรัฐมนตรีทาโร อาโซะออกมาเพื่อช่วยบริษัทญี่ปุ่นให้สามารถประคองตัวผ่านช่วงวิกฤตเศรษฐกิจโลกครั้งร้ายแรงที่สุดในรอบกว่า 7 ทศวรรษนี้</p>
<p>ในเดือนธันวาคม รัฐบาลญี่ปุ่นก็ได้ออกมาตรการปล่อยสินเชื่อดอกเบี้ยต่ำให้แก่บริษัทที่ถูกกระทบจากภาวะเศรษฐกิจมาแล้ว นอกจากนี้ยังได้เพิ่มเม็ดเงินในโครงการนี้จาก 2 ล้านล้านเยนมาเป็น 10 ล้านล้าน<name>เยน</name> อันเนื่องมาจากจำนวนผู้ขอใช้สินเชื่อเพิ่มขึ้นอย่างรวดเร็ว</p>
<p>เมื่อสัปดาห์ที่แล้ว รัฐบาลรายงานว่าเศรษฐกิจของญี่ปุ่นหดตัวอย่างรุนแรงที่สุดเท่าที่เคยมีมา โดยในช่วงไตรมาสแรกของปีนี้หดตัวถึง 4.0% เทียบกับไตรมาสที่สี่ของปีที่แล้ว แต่ก็คาดกเว่าเศรษฐกิจน่าจะเริ่มขยับตัวดีขึ้น เพราะได้ผ่านจุดต่ำสุดไปแล้ว</p></body>
</news>
