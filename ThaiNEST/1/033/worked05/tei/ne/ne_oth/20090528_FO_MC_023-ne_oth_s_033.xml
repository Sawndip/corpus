<teiHeader>
<fileDesc>
<titleStmt>
  <title>ซาอุดีอาระเบียย้ำยังไม่ลดกำลังผลิตน้ำมัน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 04:29:17  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1Nzg3Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ซาอุดีอาระเบียย้ำยังไม่ลดกำลังผลิตน้ำมัน</headline>
<lead>ซาอุดีอาระเบีย 28 พ.ค. - ซาอุดีอาระเบียยืนยันยังไม่มีความจำเป็นต้องลดกำลังการผลิตน้ำมัน</lead>
<neck></neck>
<body><p>นายอาลี อัล-ไนมี <name>รัฐมนตรีน้ำมัน</name>ของซาอุดีอาระเบีย เปิดเผยก่อนเข้าร่วมการประชุม<name>รัฐมนตรีน้ำมัน</name>ของกลุ่มประเทศผู้ส่งออกน้ำมัน (โอเปก) ที่กรุงเวียนนา ประเทศออสเตรีย ว่า ยังไม่มีความจำเป็นที่จะต้องลดกำลังการผลิตน้ำมันในช่วงนี้ แต่ควรจะคงกำลังการผลิตไว้ในระดับเดิมต่อไป เนื่องจากเขาเชื่อว่า ราคาน้ำมันดิบในตลาดโลกน่าจะทะยานขึ้นไปถึงระดับ 75-80 <name>ดอลลาร์สหรัฐ</name>/บาร์เรล ภายในสิ้นปีนี้ จากความต้องการน้ำมันที่มากขึ้นในภูมิภาคเอเชีย ซึ่งระดับราคาดังกล่าวยังจะทำให้ชาติสมาชิกโอเปกมีกำไรพอที่จะสำรวจและขุดเจาะน้ำมันต่อไปได้</p>
<p>สำหรับราคาน้ำมันดิบตลาดไนเม็กซ์ ล่าสุดเพิ่มขึ้น 80 เซนต์ ไปอยู่ที่ระดับ 63.25 <name>ดอลลาร์สหรัฐ</name>/บาร์เรล สูงสุดในรอบ 6 เดือน ส่วนราคาน้ำมันดิบเบรนต์แหล่งทะเลเหนือของอังกฤษ เคลื่อนไหวอยู่ที่ 62.18 <name>ดอลลาร์สหรัฐ</name>/บาร์เรล เพิ่มขึ้นจากวานนี้ 94 เซนต์.</p></body>
</news>
