<teiHeader>
<fileDesc>
<titleStmt>
  <title>ลูกสาวมาก-พ่อเอียงปีกซ้าย ลูกชายดก-แม่เลือกฝ่ายขวา  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 20:12:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059103  </bibl>
</sourceDesc>
</fileDesc>
</teiHeader>
<news>
<headline>ลูกสาวมาก-พ่อเอียงปีกซ้าย ลูกชายดก-แม่เลือกฝ่ายขวา</headline>
<lead>งานวิจัยพบผู้ชายที่มีลูกสาวหลายคนมีแนวโน้มมากขึ้นที่จะฝักใฝ่การเมืองปีกซ้าย ขณะที่ผู้หญิงที่มีลูกชายหลายคนมีมุมมองการเมืองโน้มเอียงไปในทางตรงข้าม</lead>
<neck></neck>
<body><p>การศึกษาของศาสตราจารย์แอนดริว ออสวอลด์ จากมหาวิทยาลัยวอร์วิก อังกฤษ และ ดร.ณัฐวุฒิ เผ่าทวี จากมหาวิทยาลัยยอร์ก แคนาดา พบว่าผู้ชายที่มีลูกสาวหลายคนจะค่อยๆ หันไปนิยมชมชอบทัศนคติมุมมองของนักการเมืองปีกซ้าย ขณะที่การมีลูกชายหลายคนทำให้ผู้หญิงฝักใฝ่ในแนวทางการเมืองปีกขวา</p>
<p>เมื่อเปรียบเทียบกับผู้ชาย ผู้หญิงมีแนวโน้มเทใจให้นโยบายของพรรคแรงงาน เช่น การขึ้นภาษีเพื่อส่งเสริมระบบสาธารณสุขมากกว่า และยังมีแนวโน้มว่าผู้หญิงมีรายได้น้อยกว่าผู้ชายจึงไม่ได้รับผลกระทบมากนักจากมาตรการขึ้นภาษี</p>
<p>นักวิจัยยังชี้ว่า นักการเมืองปีกซ้ายที่เป็นที่รู้จักหลายคนมีลูกสาวดก ยกตัวอย่างเช่น จอห์น สมิธ อดีตผู้นำพรรคแรงงานของอังกฤษที่เสียชีวิตไปแล้ว มีลูกสาวสามใบเถา
<p>ศาสตราจารย์ออสวอลด์อธิบายว่า การมีลูกสาวหลายคนทำให้ผู้ชายค่อยๆ เปลี่ยนจุดยืนทางการเมืองและมีความเข้าใจในความต้องการของผู้หญิงที่มีต่อบริการสาธารณะมากขึ้น จึงโน้มเอียงเข้าหานโยบายการเมืองปีกซ้ายมากขึ้น ในทางกลับกัน แม่ที่มีลูกชายหลายคนจะเข้าใจมากขึ้นที่ผู้ชายต้องการให้ลดภาษีและลดปริมาณการจัดหาบริการสาธารณะลง</p>
<p>งานวิจัยยังพบว่าในบรรดาครอบครัวที่มีลูก 2-4 คนที่โหวตให้พรรคแรงงาน มักมีลูกสาวมากกว่าลูกชาย</p>
<p>ผลศึกษานี้ได้รับการสนับสนุนจากการค้นพบของนักวิจัยอเมริกันก่อนหน้านี้ที่ระบุว่า สมาชิกรัฐสภาสหรัฐฯ มีแนวโน้มสนับสนุนนโยบายความเท่าเทียมทางเพศ หากมีลูกสาว</p>
<p>รีเบ็กกา วอร์เนอร์ นักสังคมวิทยาจากมหาวิทยาลัยรัฐโอเรกอน และอิบอนยา วอชิงตัน นักเศรษฐศาสตร์จากมหาวิทยาลัยเยล ศึกษาสถิติการลงคะแนนของนักการเมืองก่อนและหลังมีบุตร โดยได้ข้อสรุปว่าพ่อแม่จะตระหนักถึงแนวโน้มปัญหาที่ลูกสาวต้องเผชิญในอนาคตและเริ่มเข้าใจความต้องการของผู้หญิงมากขึ้น</p>
<p>นี่อาจเป็นเหตุผลเดียวกับที่ทำให้ซิลเวสเตอร์ สตอลโลน นักแสดงที่สร้างชื่อจากภาพยนตร์ดังเรื่อง �<name>ร็อกกี้</name>� หันไปรับบทที่ต้องแสดงอารมณ์มากกว่า<name head="บท">บทบู๊</name>หลังได้ลูกสาวเมื่อกว่าสิบปีก่อน</p>
<p>ขณะเดียวกัน ผลสำรวจที่จัดทำขึ้นสำหรับบริษัทการตลาด วันโพลล์ พบว่าผู้ชายน้ำหนักขึ้นเฉลี่ย 6.35 กิโลกรัมระหว่างที่ภรรยาตั้งครรภ์</p>
<p>การสำรวจความคิดเห็นผู้ชาย 5,000 คนยังพบว่า 1 ใน 5 กินอาหารมากขึ้น โดยที่ 25% ของกลุ่มสำรวจทั้งหมดบอกว่าจะได้อ้วนขึ้นและทำให้ภรรยาเลิกกังวลกับรูปร่างของตัวเอง และ 41% มีอาหารว่างตุนในบ้านมากขึ้น</p>
<p>แต่ปัญหาก็คือ อาหารว่างที่ผู้ชายโปรดปรานคือ<name>พิซซ่า</name> <name>ช็อกโกแลต</name> <name head="มันฝรั่ง">มันฝรั่งอบกรอบ</name> และ<name>เบียร์</name> และน้ำหนักที่เพิ่มขึ้นทำให้รอบเอวพ่อบ้านขยายอย่างน้อยสองนิ้ว</p>
<p>ว่าที่คุณพ่อ 1 ใน 5 ยังบอกว่าเพิ่งรู้ตัวว่าอ้วนขึ้นก็ตอนที่เสื้อผ้าที่มีอยู่เริ่มฟิต แต่ 19% รู้เพราะเพื่อนทัก</p>
<p>สามี-ภรรยา 42% ออกไปกินข้าวนอกบ้านมากขึ้นเพื่อใช้เวลาร่วมกันให้มากที่สุดก่อนที่จะมีสมาชิกใหม่ในครอบครัว</p>
<p>อย่างไรก็ตาม มีผู้ชายแค่ 1 ใน 3 ที่เข้าโปรแกรมลดน้ำหนักพร้อมกับภรรยาหลังคลอดบุตร</p></body>
</news>
