<teiHeader>
<fileDesc>
<titleStmt>
  <title>ยูเอ็นเอสซีประณามโสมแดงยิงขีปนาวุธอีก2ลูก  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 03:25:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8716  </bibl>
</sourceDesc>
</fileDesc>
</teiHeader>
<news>
<headline>ยูเอ็นเอสซีประณามโสมแดงยิงขีปนาวุธอีก2ลูก</headline>
<lead>ซึ่งมีความรุนแรงเทียบเท่าระเบิดนิวเคลียร์ของสหรัฐฯ ที่ถล่มเมืองฮิโรชิมาและนางาซากิ ขณะที่ฝรั่งเศษเสนอให้คว่ำบาตรหนักขึ้น ....</lead>
<neck></neck>
<body><p>สำนักข่าวยอนฮับของเกาหลีใต้รายงานว่า เมื่อวันที่ 26 พ.ค. เกาหลีเหนือยิงขีปนาวุธพิสัยใกล้ราว 130 กม. แบบพื้นสู่อากาศและพื้นสู่เรืออีก 2 ลูกจากชายฝั่งตะวันออกใกล้เมืองฮัมฮุง 1 วันหลังจากทดลองระเบิดนิวเคลียร์ลูกที่ 2 ขนาด 20 กิโลตันทางภาคตะวันออกเฉียงเหนือ ซึ่งมีอานุภาพรุนแรงเทียบเท่าระเบิดนิวเคลียร์ของสหรัฐฯ ที่ถล่มเมืองฮิโรชิมาและนางาซากิจนญี่ปุ่นยอมแพ้สงครามโลกครั้งที่ 2 ในปี 2488 และยังยิงขีปนาวุธพิสัยใกล้อีก 3 ลูกในวันเดียวกัน </p>
<p>ทั้งนี้ คณะมนตรีความมั่นคงสหประชาชาติ (ยูเอ็นเอสซี) ซึ่งเปิดประชุมฉุกเฉินในนิวยอร์ก แถลงประณามการทดลองระเบิดนิวเคลียร์ลูกที่ 2 ของซึ่งรุนแรงกว่าลูกแรกในปี 2549 โดยชี้ว่าละเมิดมติของยูเอ็นในปี 2549 ซึ่งห้ามเกาหลีเหนือพัฒนาอาวุธนิวเคลียร์อย่างแจ้งชัด ยูเอ็นเอสซียังหาทางออกมติใหม่เพื่อลงโทษเกาหลีเหนือ โดยฝรั่งเศสเสนอให้คว่ำบาตรเกาหลีเหนือหนักขึ้น แต่คาดว่าจีนจะคัดค้านเพราะหวั่นว่าเกาหลีเหนือจะล่มสลาย ส่งผลให้มีผู้ลี้ภัยหลายล้านคนทะลักเข้าจีน</p>
<p>ด้านเกาหลีเหนือยังท้าทายโดยกล่าวหาว่ารัฐบาลสหรัฐฯ ยังมีท่าทีเป็นปรปักษ์ ตนจึงมีสิทธิ์พัฒนาอาวุธนิวเคลียร์เพื่อป้องกันตนเอง</p>
<p>ขณะที่<name>ประธานาธิบดี</name>บารัก โอบามา แห่งสหรัฐฯ โทรศัพท์หารือกับผู้นำเกาหลีใต้และญี่ปุ่น ส่วน<name>รมว.กลาโหม</name>ของจีนและเกาหลีใต้ประชุมฉุกเฉินในกรุงปักกิ่ง เกาหลีใต้ยังตกลงเข้าร่วมข้อตกลงซ้อมรบ "ข้อริเริ่มความมั่นคงว่าด้วยการแพร่กระจายอาวุธทำลายล้างสูง" (พีเอสไอ) ซึ่งสหรัฐฯ เป็นผู้นำ มีเป้าหมายสะกัดเรือต้องสงสัยว่ามีอาวุธทำลายล้างสูง ทำให้สถานการณ์ยิ่งตึงเครียด เพราะเกาหลีเหนือเคยขู่ว่า การเข้าร่วมพีเอสไอเท่ากับการประกาศสงคราม</p></body>
</news>
