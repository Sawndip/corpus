<teiHeader>
<fileDesc>
<titleStmt>
  <title>รัสเซียพบเมาคลีวัย5ขวบโตจากฝูงสุนัข  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 08:02:06  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173418  </bibl>
</sourceDesc>
</fileDesc>
</teiHeader>
<news>
<headline>รัสเซียพบ<name>เมาคลี</name>วัย5ขวบโตจากฝูงสุนัข</headline>
<lead>ตำรวจรัสเซีย พบหนูน้อยวัย 5 ขวบในรัสเซียที่โตมากับฝูงหมาจนพูดไม่ได้ ได้แต่เห่า และเลียอาหารเหมือนสุนัข</lead>
<neck></neck>
<body><p>สำนักข่าวเอเอฟพีรายงานเมื่อวันพุธที่ผ่านมา โดยอ้างการเปิดเผยของตำรวจในเมืองชิตะ รัฐไซบีเรียตะวันออกว่าเจ้าหน้าที่สังคมสงเคราะห์ของรัสเซียได้พาตัวเด็กหญิงวัย 5 ขวบคนหนึ่งมาอยู่ในความดูแล เนื่องจากหนูน้อยผู้นี้มีพฤติกรรมคล้ายกับสุนัข โดยจะเห่า และกินอาหารโดยใช้ลิ้นเลียเหมือนกับเจ้าตูบ เนื่องจากคลุกคลีตีโมงอยู่กับสุนัขมากกว่ามนุษย์</p>
<p>รายงานข่าวแจ้งว่า หนูน้อยผู้นี้ถูกพบที่อพาร์ตเมนต์สกปรกๆ แห่งหนึ่งโดยอาศัยอยู่กับญาติๆ แต่มีหมาและแมวฝูงใหญ่อาศัยอยู่ด้วย และดูเหมือนว่าหนูน้อยจะมีความสุขที่ได้อยู่กับเจ้าสัตว์ 4 ขาเหล่านี้มากกว่ามนุษย์ด้วยกัน และเนื่องจากไม่ได้รับอนุญาตให้ออกไปนอกบ้าน หนูน้อยจึงพูดไม่ได้ แต่พยายามที่จะสื่อสารด้วยการเห่าแทน</p>
<p>ตอนที่เจ้าหน้าที่คุ้มครองเด็กไปพบนั้น หนูน้อยซึ่งไม่เคยได้อาบน้ำเลยสวมเสื้อผ้าที่สกปรกมอมแมมมาก แล้วก็กระโจนใส่มนุษย์เหมือนกับลูกหมาในยามดีใจ โดยตลอดช่วงชีวิตที่ผ่านมา หนูน้อยสามารถใช้ภาษาสัตว์ได้เพียงอย่างเดียวเท่านั้น แต่แถลงการณ์ของตำรวจระบุว่าหนูน้อยสามารถเข้าใจ<name head="ภาษา">ภาษารัสเซีย</name>ได้ด้วย เพียงแต่ไม่สามารถพูดออกมาเป็นภาษามนุษย์ได้เท่านั้นแถลงการณ์ของตำรวจระบุว่าตลอด 5 ปีที่ผ่านมา หนูน้อยถูกเลี้ยงดูโดยสุนัขและแมวฝูงใหญ่ และไม่เคยได้ออกไปข้างนอกเลยแม้แต่ครั้งเดียว</p>
<p>ปัจจุบันนี้ หนูน้อยอาศัยอยู่ในสถานเลี้ยงดูเด็ก ทั้งยังได้รับความช่วยเหลือทางการแพทย์ และทางด้านจิตวิทยา แต่หนูน้อยก็ยังคงกระโจนเข้าใส่ประตูแล้วก็เห่าหากว่าเจ้าหน้าที่ที่ดูแลออกไปจากห้องที่หนูน้อยอาศัยอยู่ โดยหนูน้อยกินอาหารเก่ง แต่ชอบเลียอาหารจากจานมากกว่าใช้ช้อน ทั้งนี้ แถลงการณ์ของตำรวจได้เรียกหนูน้อยว่า เมาคลี ตามชื่อตัวละครในนิยายเรื่อง <name>เมาคลีลูกหมาป่า</name> ของรัดยาร์ด คิปลิงที่เขียนเกี่ยวกับหนูน้อยที่ถูกเลี้ยงดูมาโดยหมาป่าทำให้มีพฤติกรรมเหมือนหมามากกว่าคน</p></body>
</news>
