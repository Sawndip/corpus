<teiHeader>
<fileDesc>
<titleStmt>
  <title>โสมแดงทดลองขีปนาวุธอีกลูก เช้าวันนี้  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 07:50:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8753  </bibl>
</sourceDesc>
</fileDesc>
</teiHeader>
<news>
<headline>โสมแดงทดลองขีปนาวุธอีกลูก เช้าวันนี้</headline>
<lead>เกาหลีเหนือเดินหน้าทดลองยิงขีปนาวุธอีก 1 ลูก ในช่วงเช้าที่ผ่านมา ด้วยการยิงขีปนาวุธพิสัยใกล้ เข้าไปในทะเลตะวันออก</lead>
<neck></neck>
<body><p>สำนักข่าวยอนฮัพของเกาหลีใต้ รายงานว่า เกาหลีเหนือได้ทดลองยิงขีปนาวุธอีกลูกหนึ่ง ในช่วงเช้าวันนี้ (27 พ.ค.) ซึ่งนับเป็นการทดลองยิง ครั้งล่าสุด นับตั้งแต่เกาหลีเหนือได้ทดลองนิวเคลียร์ และยิงขีปนาวุธ เมื่อ 2 วันที่ผ่านมา โดยสำนักข่าวดังกล่าว ได้อ้างถ้อยแถลงของรัฐบาลเกาหลีใต้ ที่ระบุว่า เกาหลีเหนือได้ยิงขีปนาวุธพิสัยใกล้ เข้าไปในทะเลญี่ปุ่น หรือทะเลตะวันออก เมื่อคืนนี้ (26 พ.ค.) และเจ้าหน้าที่ข่าวกรองของเกาหลีใต้ กำลังตรวจดูสถานการณ์อย่างใกล้ชิด ในขณะนี้</p>
<p>ขณะที่นายโรเบิร์ต เกตส์ <name>รัฐมนตรีกลาโหมสหรัฐ</name> จะพบปะกับ<name>รัฐมนตรีกลาโหม</name>ของญี่ปุ่น กับเกาหลีใต้ ที่สิงคโปร์ ในวันเสาร์ที่จะถึงนี้ เพื่อหารือถึงพฤติกรรมของเกาหลีเหนือ ด้านนางฮิลลารี คลินตัน <name>รัฐมนตรีต่างประเทศสหรัฐ</name> เรียกร้องให้นายเซอร์ไก ลาฟรอฟ <name>รัฐมนตรีต่างประเทศรัสเซีย</name> มีจุดยืนเดียวกับประชาคมโลก เพื่อตอบโต้การกระทำของเกาหลีเหนือ
อย่างไรก็ตาม นายปัก ต๊อก ฮุน <name>ผู้ช่วยทูตเกาหลีเหนือประจำสหประชาชาติ</name> กล่าวว่า การทดลองนิวเคลียร์ใต้ดินของเกาหลีเหนือ เมื่อวันจันทร์ที่ผ่านมา (25 พ.ค.) ไม่มีจุดประสงค์อื่นใด นอกเหนือจากความพยายามป้องกันตัวเอง จากชาติที่เป็นศัตรู ประชาคมโลกจึงควรยุติการแสดงความเห็นในเชิงลบ ต่อการทดลองนิวเคลียร์ของเกาหลีเหนือครั้งนี้</p></body>
</news>
