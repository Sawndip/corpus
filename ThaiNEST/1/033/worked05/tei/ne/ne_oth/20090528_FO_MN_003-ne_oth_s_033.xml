<teiHeader>
<fileDesc>
<titleStmt>
  <title>รัสเซียวอนโสมแดงคืนโต๊ะเจรจา-สหรัฐฯลั่นปกป้องเกาหลีใต้หลังเปียงยางขู่ถล่ม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 02:40:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059679  </bibl>
</sourceDesc>
</fileDesc>
</teiHeader>
<news>
<headline>รัสเซียวอนโสมแดงคืนโต๊ะเจรจา-สหรัฐฯลั่นปกป้องเกาหลีใต้หลังเปียงยางขู่ถล่ม</headline>
<lead>เอเอฟพี - รัสเซียเชิญทูตเกาหลีเหนือเข้าพบเมื่อวันพุธ (27) เรียกร้องให้คืนสู่โต๊ะเจรจา 6 ฝ่ายยุติโครงการนิวเคลียร์ตามหลังการทดลองอาวุธลูกใหม่ ขณะที่สหรัฐฯลั่นปกป้องเกาหลีใต้จากคำขู่โจมตีของเปียงยางหลังโซลตัดสินใจเข้าร่วมเป็นสมาชิกในการทำข้อตกลงห้ามการแพร่กระจายอาวุธที่มีอานุภาพทำลายล้างสูง</lead>
<neck></neck>
<body><p>ฝ่ายรัสเซีย �ขอเรียกร้องสำหรับการคืนสู่โต๊ะเจรจา 6 ฝ่ายปลดอาวุธนิวเคลียร์ของคาบสมุทรเกาหลี โดยมีเป้าหมายค้นหาแนวทางคลี่คลายปัญหาความมั่นคงของภูมิภาคผ่านช่องทางทางการทูต� กระทรวงการต่างประเทศเครมลินกล่าวในแถลงการณ์</p>
<p>ความคืบหน้าของโต๊ะเจรจา -- ซึ่งประกอบด้วย จีน เกาหลีเหนือ เกาหลีใต้ ญี่ปุ่น รัสเซีย และสหรัฐฯ -- ต้องหยุดชะงักลงเมื่อเดือนที่แล้วหลังการถอนตัวของเกาหลีเหนือตามหลังคำตำหนิของนานาชาติต่อการยิงจรวดของพวกเขา</p>
<p>ในการพบกับ คิมยองแจ <name head="ทูต">ทูตเกาหลีเหนือ</name>เมื่อวันพุธ (27) ฝ่ายรัสเซียแสดงท่าทีชัดเจนอีกครั้งว่า พวกเขามีความกังวลอย่างยิ่งต่อการทดสอบนิวเคลียร์ใต้ดินของเกาหลีเหนือเมื่อวันจันทร์(25) รวมถึงการยิงขีปนาวุธพิสัยใกล้และประกาศเดินหน้าโปรแกรมนิวเคลียร์ใหม่อีกครั้ง</p>
<p>ก่อนหน้านี้ เซอร์เก ลาฟรอฟ รัฐมนตรีต่างประเทศรัสเซีย แสดงท่าทีแข็งกร้าวโดยเรียกร้องให้สหประชาชาติลงมติประณามการทดสอบนิวเคลียร์ของเกาหลีเหนืออย่างรุนแรง</p>
<p>อย่างไรก็ตาม เขายืนยันว่า ปัญหาการเผชิญกับชาคอมมิวนิสต์ควรคลี่คลายผ่านการเจรจาหลายฝ่าย โดยบอกว่าเกาหลีเหนือไม่ควรถูกทำโทษเพียงแค่อยากลงโทษเท่านั้น</p>
<p>ด้านสหรัฐฯเมื่อวันพุธ (27) เมินคำขู่ล่าสุดของเกาหลีเหนือ รวมไปถึงคำพูดที่บอกว่าจะละทิ้งข้อตกลงยุติสงครามเกาหลีและอาจโจมตีเกาหลีใต้หากโซลตัดสินใจเข้าร่วมเป็นสมาชิกในการทำข้อตกลงห้ามการแพร่กระจายอาวุธ หรือพีเอสไอ</p>
<p>�ผมจะไม่ตอบโต้ถ้อยแถลงใดๆ ออกมาจากเปียงยาง� เอียน เคลลี <name>โฆษกกระทรวงการต่างประเทศสหรัฐฯ</name>บอกกับผู้สื่อข่าว เมื่อถูกถามถึงคำขู่ต่างๆ นานาจากเกาหลีเหนือ</p>
<p>เขาไม่ได้ตอบตรงๆ เมื่อถูกถามว่าที่ยังเงียบอยู่มีส่วนเกี่ยวข้องกับความพยายามของสหรัฐฯที่หวังลดความตึงเครียดกับเกาหลีเหนือที่ได้ก้าวสู่ระดับใหม่นับตั้งแต่เปียงยางอ้างว่าได้ทำการทดสอบอาวุธนิวเคลียร์เมื่อวันจันทร์ (25)</p>
<p>ความโกรกริ้วของเกาหลีเหนือ ถูกกระตุ้นขึ้นจากการตัดสินในเข้าร่วมโครงการยับยั้งการครอบครองอาวุธที่มีอานุภาพทำลายล้างสูง (พีเอสไอ) ที่นำโดยสหรัฐฯและตั้งขึ้นมาหลัง<name>เหตุการณ์ 11 กันนายน</name></p>
<p>ทั้งนี้ ในพีเอสไอ ซึ่งมีสมาชิก 95 ชาติ เปิดช่องให้สิทธิ์ชาติสมาชิกเรียกตรวจเรือใดๆ เพื่อความมั่นใจว่าเรือเหล่านั้นไม่ได้บรรทุกอาวุธทำลายล้างสูงหรือบรรทุกส่วนประกอบที่ใช้สร้างอาวุธอันตราย</p>
<p>ต่อมา นางฮิลลารี คลินตัน <name>รัฐมนตรีต่างประเทศสหรัฐฯ</name> ออกมายืนยันจะปกป้องพันธมิตรญี่ปุ่นและเกาหลีใต้ท่ามกลางคำขู่ของเปียงยาง</p>
<p>�ดิฉันขอยืนยันถึงพันธสัญญาที่สหรัฐฯมีและสหรัฐฯ ความตั้งใจด้วยเกียรติสำหรับการปกป้องเกาหลีใต้และญี่ปุ่น� นางฮิลลารี กล่าว �นั่นคือ ส่วนหนึ่งของคำมั่นสัญญาที่เราต้องจริงจัง�</p></body>
</news>
