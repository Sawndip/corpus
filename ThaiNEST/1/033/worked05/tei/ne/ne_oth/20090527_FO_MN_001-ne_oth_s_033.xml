<teiHeader>
<fileDesc>
<titleStmt>
  <title>ญี่ปุ่นได้เปรียบดุลการค้าเป็นเดือนที่ 3  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 21:35:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059613  </bibl>
</sourceDesc>
</fileDesc>
</teiHeader>
<news>
<headline>ญี่ปุ่นได้เปรียบดุลการค้าเป็นเดือนที่ 3</headline>
<lead>เอเอฟพี - ญี่ปุ่นรายงานตัวเลขดุลการค้าประจำเดือนเมษายนเมื่อวานนี้ (26) โดยปรากฏว่า ได้เปรียบดุลอย่างไม่คาดฝัน 68,950 ล้าน<name>เยน</name> (728 ล้าน<name>ดอลลาร์</name>) เนื่องจากการส่งออกกำลังมีการลดถอยน้อยลงไปอีก สภาพเช่นนี้ทำให้ญี่ปุ่นยิ่งมีความหวังว่าภาวะเศรษฐกิจถดถอยหนักหน่วงรอบนี้ได้ผ่านพ้นจุดต่ำสุดไปแล้ว</lead>
<neck></neck>
<body><p>แม้ว่ายอดการได้เปรียบดุลของเดือนเมษายนปีนี้ จะน้อยกว่าช่วงเดียวกันของปีที่แล้วถึง 85% แต่ก็นับเป็นข่าวดีเพราะตลาดคาดการณ์ว่าจะขาดดุลถึง 69,500 ล้าน<name>เยน</name> นอกจากนั้นยังนับเป็นเดือนที่สามแล้วที่ญี่ปุ่นได้เปรียบดุลการค้า หลังจากที่เสียเปรียบดุลสูงสุดเป็นประวัติการณ์ในเดือนมกราคม เพราะเศรษฐกิจโลกที่ทรุดต่ำทำให้ความต้องการสินค้าหลักของญี่ปุ่นคือ รถยนต์ อิเล็กทรอนิกส์ลดลงไปอย่างมาก</p>
<p>"การส่งออกของญี่ปุ่นดูเหมือนจะลงสู่จุดต่ำสุดแล้วในเดือนกุมภาพันธ์ โดยที่มีการส่งออกไปยังเอเชียเป็นตัวนำ" เคียวโยเฮอิ มอริตะ หัวหน้านักเศรษฐศาสตร์ในญี่ปุ่นของบาร์เคลย์ส แคปิตอลกล่าว "เราเชื่อว่าแนวโน้มการส่งออกจะยังคงฟื้นตัวอย่างช้า ๆ นำโดยการส่งออกไปเอเชียโดยเฉพาะจีน"</p>
<p>การส่งออกในเดือนเมษายนดิ่งลง 39.1% จากช่วงเดียวกันปีที่แล้ว แต่เมื่อเทียบกับการดิ่งลง 45.5% ของเดือนมีนาคมและ 49.4% ของเดือนกุมภาพันธ์ก็เห็นได้ว่ามีพัฒนาการดีขึ้นอย่างต่อเนื่อง</p></body>
</news>
