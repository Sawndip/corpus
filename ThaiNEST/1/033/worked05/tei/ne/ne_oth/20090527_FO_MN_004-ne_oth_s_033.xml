<teiHeader>
<fileDesc>
<titleStmt>
  <title>รัฐมนตรีน้ำมันโอเปกประชุมวันพฤหัสบดี คาดคงเพดานการผลิตไว้ตามเดิม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 23:24:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059622  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>ราคาน้ำมันดิบในตลาดโลกขยับขึ้นอย่างพรวดพราดสู่ระดับ 60 <name>ดอลลาร์</name>ต่อบาร์เรลในช่วง 2 - 3 สัปดาห์ที่ผ่านมา ซึ่งก็เป็นการผ่อนคลายแรงกดดันที่มีต่อพวกประเทศโอเปก ถึงแม้จะอยู่ยังในระดับต่ำกว่า 75 ดอลลาร์ดังที่พวกเขาคาดหวังไว้ก็ตาม</p>
<p>อย่างไรก็ดี ในขณะที่เศรษฐกิจโลกโดยส่วนใหญ่ยังอยู่ในภาวะชะลอตัวอย่างรุนแรง การดันราคาน้ำมันให้สูงขึ้น ก็ดูจะมีแต่ทำให้ความต้องการใช้พลังงานลดน้อยลง</p>
<p>เหล่า<name>รัฐมนตรีโอเปก</name>ทยอยเดินทางถึงเวียนนาตั้งแต่เมื่อวันพุธ (27) เพื่อเข้าร่วมการประชุมอย่างเป็นทางการในวันพฤหัสบดี(28) ซึ่งจะมีการทบทวนถึงเพดานการผลิตของโอเปกด้วย โดยหลายฝ่ายคาดว่าจะไม่มีการเปลี่ยนแปลงโควตาการผลิตเดิม ซึ่งอยู่ที่ 24.84 ล้านบาร์เรลต่อวัน</p>
<p>โอเปกซึ่งผลิตน้ำมันออกสู่ตลาดราวร้อยละ 40 ของโลก ได้ตัดลดเพดานการผลิตลงมา 3 ครั้งเมื่อปลายปีที่แล้ว เพื่อสร้างเสถียรภาพราคาน้ำมันดิบในตลาดโลก หลังจากเมื่อเดือนกรกฎาคมปีก่อน ราคาน้ำมันพุ่งทำลายสถิติราคาสูงสุดเป็นประวัติการณ์เหนือระดับเหนือ 147 <name>ดอลลาร์</name>ต่อบาร์เรล แล้วก็ดำดิ่งลงสู่ระดับ 32 <name>ดอลลาร์</name>เมื่อช่วงปลายปี</p>
<p>อาลี อัลนูอัยมี <name>รัฐมนตรีน้ำมัน</name>ของซาอุดีอาระเบีย ซึ่งเป็นประเทศที่ทรงอิทธิพลที่สุดในโอเปก กล่าววันพุธ (27) ว่า มองเห็นความต้องการพลังงานที่เพิ่มสูงขึ้นในประเทศผู้บริโภคแถบเอเชีย พร้อมเสริมด้วยว่า ราคาน้ำมันที่ปรับเพิ่มเมื่อเร็ว ๆ นี้ เป็นการสนับสนุนการมองมองการณ์แง่บวกที่ว่า เศรษฐกิจโลกเริ่มจะฟื้นตัว</p>
<p>"เราเริ่มเห็นดีมานด์ที่เพิ่มขึ้นจากลูกค้าของเราบางประเทศ" ในแถบเอเชีย อย่างจีน นูอัยมีกล่าวกับผู้สื่อข่าว</p>
<p>รมว.น้ำมันรายนี้กล่าวย้ำว่า วิตกกังวลกับปริมาณน้ำมันตามคลังสำรองที่เพิ่มสูงขึ้นในประเทศอุตสาหกรรม อันเป็นสัญญาณบ่งชี้ว่า ดีมานด์จะลดน้อยลง แต่เขาเชื่อว่าน้ำมันในคลังสำรองที่เพิ่มขึ้นมากๆ เช่นนี้ กำลังเริ่มจะลดลงแล้ว</p>
<p>ก่อนหน้านั้นกษัตริย์อัลดุลเลาะห์แห่งซาอุดีอาระเบีย ทรงมองการณ์แง่บวกต่ออนาคตของตลาดน้ำมัน ระหว่างทรงพระราชทานสัมภาษณ์แก่<name head="หนังสือพิมพื">หนังสือพิมพ์คูเวต</name>ฉบับวันอังคาร (26)</p>
<p>"ในเวลานี้ เราเห็นเศรษฐกิจโลกฟื้นตัวอย่างรวดเร็ว และมองเห็นปัจจัยต่าง ๆ ที่บ่งชี้ว่า ความต้องการพลังงานเริ่มสูงขึ้น"
เมื่อวันอาทิตย์ (24) ชาคิบ เคลิล <name>รัฐมนตรีพลังงาน</name>ของแอลจีเรีย ยังคาดการณ์ด้วยว่า บรรดา<name>รัฐมนตรีโอเปก</name>จะลงมติรักษาโควตาการผลิตในปัจจุบันเอาไว้
"เราอยากเห็นเศรษฐกิจโลกเงยหน้าขึ้นมาอีกครั้ง ผมคิดว่า การรักษาโควตาเดิมในปัจจุบันเป็นไปตามทิศทางนั้น"
เคลิลกล่าวระหว่างการไปประชุมร่วมกับ<name>รัฐมนตรีพลังงาน</name>ของกลุ่ม 8 ประเทศอุตสาหกรรมชั้นนำของโลก หรือ จี8 ที่กรุงโรม</p>
<p>"การรักษาโควตาการผลิตในปัจจุบัน ขณะที่ราคาน้ำมันกำลังขยับขึ้น เป็นการแก้ปัญหาอย่างชาญฉลาด ทำไม.....ต้องทำลายวงจรการเติบโตของเศรษฐกิจ ในเมื่อการฟื้นตัวเริ่มปรากฏเค้าลางแล้ว" <name>รมว. แอลจี</name>เรียกล่าว
<p>แม้ท่าทีของบรรดารัฐมนตรีและความเห็นของพวกนักวิเคราะห์ส่วนใหญ่ จะชวนให้เชื่อว่า โอเปกน่าจะคงโควตาการผลิตตามเดิม แต่บริษัทที่ปรึกษาเจบีซี เอนเนอร์จี คาดว่า โอเปกจะลดเพดานการผลิตลง โดยประเมินจากความเสี่ยงที่ราคาน้ำมันอาจตกลงอย่างฮวบฮาบในหลายเดือนข้างหน้า</p>
<p>"ความเห็นของเราคือ โอเปกต้องมองออกไปจากระดับราคาในปัจจุบัน แล้วเล็งไปที่ความอ่อนแออย่างฉับพลันในพื้นฐานของตลาด"</p></body>
</news>
