<teiHeader>
<fileDesc>
<titleStmt>
  <title>รัฐบาลพม่าบอกทำถูกกม.ขยายเวลากักตัวซูจี  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-26 12:24:22  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173107  </bibl>
</sourceDesc>
</fileDesc>
</teiHeader>
<news>
<headline>รัฐบาลพม่าบอกทำถูกกม.ขยายเวลากักตัวซูจี</headline>
<lead>รัฐบาลทหารพม่ายืนยัน มีสิทธิ์ตามกฎหมายที่จะขยายเวลากักตัวนางออง ซาน ซูจี ออกไปอีก 6 เดือน หลังกำหนดกักบริเวณที่ใช้กันอยู่ในปัจจุบัน จะหมดอายุลงในวันพรุ่งนี้</lead>
<neck></neck>
<body><p>รัฐบาลทหารพม่าออกแถลงการณ์ดังกล่าวให้นักการทูตและนักข่าวได้รับรู้ ในช่วงที่มีการเปิดพิจารณาคดีนางซู จี ในข้อหาละเมิดเงื่อนไขการกักบริเวณ หลังถูกกล่าวหาว่าให้ที่พักพิงแก่ชายอเมริกันคนหนึ่งที่ว่ายน้ำเข้ามายังบ้านของนางซู จี เมื่อต้นเดือนที่ผ่านมา
แถลงการณ์ยังระบุว่า นางซู จี ผู้นำการเรียกร้องประชาธิปไตยในพม่า ได้ถูกกักบริเวณในบ้านพักมาแล้ว 4 ปี กับอีก 6 เดือน และถ้าพิจารณาตามข้อกฎหมาย ทางการพม่าก็มีสิทธิ์ที่จะยืดเวลาการกักตัวนางซู จี ออกไปอีก 6 เดือน ให้ครบ 5 ปี พอดี โดยรัฐบาลทหารพม่าเป็นผู้อนุมัติในเรื่องนี้</p>
<p>ขณะที่นายญาน วิน <name>โฆษกพรรคเอ็นแอลดี แ</name>ละเป็นหนึ่งในทีมกฎหมายของนางซู จี กล่าวว่า นายทิน อู รอง<name>ประธานพรรคเอ็นแอลดี</name> ซึ่งถูกกักบริเวณในบ้านพักนับแต่ถูกจับกุมพร้อมนางซู จี เมื่อปี 2546 เป็นหนึ่งในพยาน 4 คนที่ทีมทนายความจะยื่นรายชื่อขึ้นเป็นพยานต่อศาลที่เรือนจำอินเส่งในวันนี้ และคาดว่า ทางการจะยอมให้นายทิน อู ขึ้นให้การเป็นพยาน ไม่เช่นนั้นการพิจารณาคดีครั้งนี้จะเป็นการฟังความเพียงข้างเดียว
ส่วนพยานคนอื่นที่จะขึ้นให้การในคดีนี้คือ นายวิน ทิน นักโทษการเมืองที่ได้รับโทษจำคุกยาวนานที่สุดของพม่า จนกระทั่งได้รับอิสรภาพเมื่อเดือนกันยายนปีก่อน รวมทั้งทนายความคนหนึ่งที่ชื่อ นายจี วิน และนายขิ่น โม โม ส่วนนางซู จี นั้นคาดว่าจะขึ้นให้การต่อศาลในวันนี้ </p>
<p>นางซู จี ให้การต่อศาลว่าไม่ได้กระทำผิดในข้อหาละเมิดกฎการกักบริเวณในบ้านพักจากกรณีที่มีชาย<name head="ชาว">ชาวอเมริกัน</name>ลอบว่ายน้ำเข้าไปในบ้านพักริมทะเลสาบของเธอเมื่อต้นเดือนนี้ แต่หากถูกตัดสินว่ามีความผิด นางอาจถูกจำคุกสูงสุด 5 ปี</p></body>
</news>
