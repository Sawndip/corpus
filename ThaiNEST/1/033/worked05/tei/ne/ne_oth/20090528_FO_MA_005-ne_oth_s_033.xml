<teiHeader>
<fileDesc>
<titleStmt>
  <title>โสมแดงยังคึกทดสอบยิงจรวดอีก ขู่โจมตีโสมขาวเหตุไปจับมือสหรัฐ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for02280552&sectionid=0104&day=2009-05-28  </bibl>
</sourceDesc>
</fileDesc>
</teiHeader>
<news>
<headline>โสมแดงยังคึกทดสอบยิงจรวดอีก ขู่โจมตีโสมขาวเหตุไปจับมือสหรัฐ</headline>
<lead></lead>
<neck></neck>
<body><news>
<headline>โสมแดงยังคึกทดสอบยิงจรวดอีก ขู่โจมตีโสมขาวเหตุไปจับมือสหรัฐ</headline>
<lead></lead>
<neck></neck>
<body><p><name head="หนังสือพิมพื">หนังสือพิมพ์ยอนฮัป</name>ของเกาหลีใต้รายงานว่า เมื่อช่วงดึกของวันที่ 26 พฤษภาคมที่ผ่านมา เกาหลีเหนือได้ทดสอบยิงขีปนาวุธอีก 2 ลูก ซึ่งมีพิสัยทำการ 130 กม. โดยยิงจากฐานปล่อยจรวดไปยังทะเลญี่ปุ่นหรือทะเลเหลือง ทางตะวันออกของประเทศ</p>
<p>การยิงขีปนาวุธครั้งล่าสุดมีขึ้นหลังจากเกาหลีเหนือได้ทำการทดสอบยิงขีปนาวุธพิสัยใกล้ไปแล้วจำนวน 3 ลูก เมื่อวันที่ 25 พฤษภาคมที่ผ่านมา วันเดียวกับที่เกาหลีเหนือทดสอบระเบิดนิวเคลียร์ใต้ดินลูกที่ 2 ซึ่งรุนแรงกว่าลูกแรกที่ทดสอบไปแล้วเมื่อปี 2549 นอกจากนี้ เกาหลีเหนือยังได้ขู่ที่จะโจมตีเกาหลีใต้ด้วย เนื่องจากไม่พอใจที่เกาหลีใต้ไปร่วมโครงการพีเอสไอของสหรัฐที่ปฏิบัติหน้าที่เข้าไปตรวจเรือที่ต้องสงสัยขนอาวุธร้ายแรง ซึ่งเกาหลีเหนือถือว่าการเข้าร่วมโครงการ<name>พีเอสไอ</name>ของเกาหลีใต้นั้นเท่ากับเป็นการประกาศสงครามกับเกาหลีเหนือ</p>
<p><name head="หนังสือพิมพ์">หนังสือพิมพ์โชซุน อิลโบ</name> ของเกาหลีใต้รายงานด้วยว่า เกาหลีเหนือได้ฟื้นโครงการเชื้อเพลิงนิวเคลียร์ขึ้นมาใหม่ ทั้งนี้ เพื่อที่จะผลิตอาวุธกัมมันตภาพรังสี</p>
<p>ข่าวระบุด้วยว่า เมื่อวันที่ 26 พฤษภาคมที่ผ่านมา ชาวเกาหลีเหนือออกมาเฉลิมฉลองแสดงความดีใจกรณีที่เกาหลีเหนือประสบความสำเร็จในการทดสอบอาวุธนิวเคลียร์ใต้ดินลูกที่ 2 โดยมีการเดินขบวนที่กรุงเปียงยางและรวมตัวชุมนุมกันภายในสนามกีฬาในร่ม เจ้าหน้าที่ระดับสูงของพรรคคอมมิวนิสต์คนหนึ่งกล่าวว่า การคุกคามทางทหารของสหรัฐและการคว่ำบาตรทางเศรษฐกิจต่อเกาหลีเหนือ เป็นเหตุให้เกาหลีเหนือจำเป็นต้องทดสอบระเบิดนิวเคลียร์ครั้งนี้ (เอเอฟพี/เอพี)
</news></body>
</news>
