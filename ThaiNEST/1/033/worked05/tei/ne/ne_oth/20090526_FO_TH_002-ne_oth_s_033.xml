<teiHeader>
<fileDesc>
<titleStmt>
  <title>ค้านคว่ำบาตรพม่า กษิตติง ตัดพ้นอาเซียน  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 20:13:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8657  </bibl>
</sourceDesc>
</fileDesc>
</teiHeader>
<news>
<headline>ค้านคว่ำบาตรพม่า กษิตติง ตัดพ้นอาเซียน</headline>
<lead>วันนี้ (26 พ.ค.)  นักการทูตและผู้สื่อข่าวที่ได้รับอนุญาตเข้าสังเกตการณ์การ ไต่สวนคดีนางออง ซาน ซู จี วัย 63 ปี ผู้นำพรรคฝ่ายค้านสหภาพพม่า ณ ศาลพิเศษในเรือนจำ อินเส่ง  ในนครย่างกุ้ง</lead>
<neck></neck>
<body><p>สำนักข่าวต่างประเทศ รายงานวันนี้ (26 พ.ค.) ว่า นักการทูตและผู้สื่อข่าวที่ได้รับอนุญาตเข้าสังเกตการณ์การ ไต่สวนคดีนางออง ซาน ซู จี วัย 63 ปี ผู้นำพรรคฝ่ายค้านสหภาพพม่า ณ ศาลพิเศษในเรือนจำ อินเส่ง  ในนครย่างกุ้ง  ประเทศสหภาพพม่า เปิดเผยว่าระหว่างขึ้นให้การต่อศาลเป็นครั้งแรกนับจากถูกตั้งข้อหา นางซู จี ให้การปฏิเสธ ระบุไม่ได้ละเมิดข้อบังคับการกักบริเวณ และไม่ทราบเรื่องที่นายจอห์น วิลเลียม ยีตทอว์ ชาวอเมริกัน วัย 53 ปี ลอบว่ายน้ำเข้ามาบ้านพักเมื่อ4พ.ค.โดยทันที แต่ได้รับการบอกกล่าวจากคนดูแลราว 05.00น.ของวันเดียวกัน</p>
<p>รายงานระบุว่า  การดำเนินคดีนางซู จีพร้อมคนดูแล 2 คน ถูกมองว่าเป็นแผนของรัฐบาลทหารพม่า ปิดกั้นอิสรภาพของเธอเพราะคำสั่งกักบริเวณล่าสุดจะหมดอายุใน 27พ.ค.และกันเธอออกห่างการเลือกตั้งทั่วไปในปี2552  การไต่สวนคดียังมีต่อในวันพุธ หากถูกศาลตัดสินว่าผิดจริงเธอและคนดูแล 2 คน อาจถูกจำคุกสูงถึง 5 ปี</p>
<p>ด้านพลจัตวามินต์ เธียน <name>เจ้าหน้าที่กระทรวงมหาดไทย</name>ของสหภาพพม่า กล่าวว่ารัฐบาลทหารพม่า พิจารณาปล่อยตัวนางซู จี ภายในสัปดาห์นี้ แต่มาเกิดเรื่องนายยีตทอว์ลอบเข้าบ้านก่อนจึงต้องยกเลิกและว่ารัฐบาลพม่า มีอำนาจยืดเวลาการกักบริเวณเธอได้อีก  ที่ผ่านมา นางซู จี ถูกกักบริเวณมา 4 ปีกับอีก 5 เดือน  ตามกฎหมาย รัฐบาลพม่าสามารถขยายออกไปอีก 6 เดือน เพื่อให้ครบ 5 ปี ส่วนคำสั่งควบคุมตัวนางซู จี ก่อนหน้านี้จากพ.ค.2546-พ.ค.2547 เป็นกฎหมายคนละมาตรการกัน</p>
<p>ส่วนเวทีประชุมระดับ<name>รัฐมนตรีว่าการกระทรวงการต่างประเทศกลุ่มชาติเอเชีย-ยุโรป (อาเซม)</name> 45 ประเทศ ประกอบด้วยกลุ่มอาเซียนและสาธารณรัฐประชาชนจีน ญี่ปุ่น เกาหลีใต้กับสหภาพยุโรปวันสุดท้าย ณ กรุงฮานอยของเวียดนาม ออกแถลงการณ์ ประณามการทดลองอาวุธนิวเคลียร์ใต้ดินของเกาหลีเหนือและเรียกร้องให้รัฐบาล สหภาพพม่าปล่อยตัวนักโทษการเมืองทั้งหมดรวมทั้งนางซู จีและเตรียมการเลือกตั้งปี2552 อย่างเปิดกว้าง ยุติธรรมและมีหลายพรรคเข้าร่วม </p>
<p>วันเดียวกัน กระทรวงต่างประเทศของไทย ออกแถลงการณ์ปฏิเสธกรณีถูกสหภาพพม่ากล่าวหาว่าแทรกแซงกิจการภายในหลังออก แถลงการณ์กดดันสหภาพพม่าในนาม<name>ประธานอาเซียน</name> ระบุแถลงการณ์ตามถูกขั้นตอนปฏิบัติ ด้วยเจตนาดีต่อสหภาพพม่า ส่วนไทยในฐานะ<name>ประธานอาเซียน</name>จะเจรจาอย่างสร้างสรรค์กับสหภาพพม่าในกรณีนี้ต่อไป ขณะที่นายอภิสิทธิ์ เวชชาชีวะ <name>นายกรัฐมนตรีไทย</name> ยืนยันว่าแถลงการณ์กดดันสหภาพพม่าปล่อยตัวนางซู จี ทำขึ้นในนามอาเซียนและขอดูสถานการณ์ก่อนทำอะไรต่อไป ด้านนายกษิต ภิรมย์ <name>รัฐมนตรีว่าการกระทรวงการต่างประเทศ</name> เผยที่เวียดนามยืนยันไทยไม่เห็นด้วยหากจะคว่ำบาตรหรือตัดสหภาพพม่าจากอาเซียนและ ว่ามีหลายชาติชื่นชมไทยกล้าหาญออกแถลงการณ์และเชื่อว่าการที่สหภาพพม่าหวังเล่น งานซู จีถึงขั้นติดคุกคงยาก ส่วนนายนพดล ปัทมะ อดีตรัฐมนตรีว่าการกระทรวงการต่างประเทศ ระบุรัฐบาลทำบทบาท<name>ประธานอาเซียน</name>เสื่อม ต่อมาสหภาพพม่า สั่งยกเลิกกักบริเวณนางซู จี แต่เธอยังถูกคุมขังระหว่างการพิจารณาคดี</p></body>
</news>
