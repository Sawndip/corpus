<teiHeader>
<fileDesc>
<titleStmt>
  <title>เสือขาวขย้ำพนักงานสวนสัตว์นิวซีแลนด์จนตาย  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 14:36:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059381  </bibl>
</sourceDesc>
</fileDesc>
</teiHeader>
<news>
<headline>เสือขาวขย้ำพนักงานสวนสัตว์นิวซีแลนด์จนตาย</headline>
<lead>เอเอฟพี - เจ้าหน้าที่สวนสัตว์ในนิวซีแลนด์ ถูกเสือขาวเข้าทำร้ายจนถึงแก่ชีวิต ท่ามกลางความตกตะลึงของนักท่องเที่ยวที่เห็นเหตุการณ์อันน่าสะพรึงกลัวนี้ ขณะที่เจ้าหน้าที่สวนสัตว์ไม่สามารถให้ช่วยเหลือเขาได้</lead>
<neck></neck>
<body><p>เหตุดังกล่าวเกิดขึ้นที่สวนสัตว์ไซออน ไวด์ไลฟ์ การ์เดนส์ ในเมืองวางกาเร ห่างจากเมืองโอคแลนด์ ไปทางเหนือ เมื่อเจ้าหน้าที่สวนสัตว์ 2 คน เข้าไปทำความสะอาดในกรงที่มีเสือขาว 2 ตัว ขณะที่มีนักท่องเที่ยวเห็นเหตุการณ์ 8 คน</p>
<p>โฆษกตำรวจหญิง เผยว่า แม้ว่าพนักงานสวนสัตว์จะพยายามเข้าช่วยเหลือเขาแล้ว แต่เสือขาวตัวนั้นก็ไม่ยอมปล่อยเขาจนเขาเสียชีวิตในที่เกิดเหตุ ทั้งนี้ มีรายงานว่า เสือขาวตัวนี้ถูกเจ้าหน้าที่สวนสัตว์ฆ่าตายแล้ว ขณะที่ก่อนหน้านี้ มีพนักงานของสวนสัตว์นี้อีกคนต้องเข้ารับการผ่าตัดหลังจากถูกเสือขาวเข้าทำร้ายมาแล้วด้วย</p>
<p>ไซออน ไวด์ไลฟ์ การ์เดนส์ มีเสือและสิงโตหายากประมาณ 40 ตัว และเป็นสวนสัตว์ที่เป็นที่รู้จักกันดี เพราะเป็นสถานที่ทำรายการทีวีของ นายเครก บุช ผู้มีฉายาว่า ไลออนแมน ผู้ก่อตั้งสวนสัตว์ แต่เขาลาออกไปแล้วและปล่อยให้แม่ของเขามาดูแลแทน</p>
<p>โดยเมือวานนี้ บุช ได้อ้างในการให้ปากคำกับศาล ว่า มาตรฐานความปลอดภัยและการดูแลสวนสัตว์ตกลง นับตั้งแต่ความสัมพันธ์กับเขาและแม่แตกแยก</p></body>
</news>
