<teiHeader>
<fileDesc>
<titleStmt>
  <title>ราคาน้ำมันดิบตลาดสหรัฐฯ ทำสถิติสูงสุดในรอบ 6 เดือน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 08:37:35  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1Nzk1Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ราคาน้ำมันดิบตลาดสหรัฐฯ ทำสถิติสูงสุดในรอบ 6 เดือน</headline>
<lead>นิวยอร์ค 28 พ.ค.-ราคาน้ำมันดิบในตลาดสหรัฐฯ ทำสถิติสูงสุดในรอบ 6 เดือน โดยขึ้นมาใกล้แตะระดับ 64 <name>ดอลลาร์</name>ต่อบาร์เรล หลังจากที่<name>รัฐมนตรีกระทรวงน้ำมัน</name>ของซาอุดีอาระเบีย สมาชิกรายใหญ่ที่สุดของกลุ่มโอเปค กล่าวว่า เศรษฐกิจโลกแข็งแกร่งเพียงพอที่จะรองรับราคาน้ำมันที่ 75-80 <name>ดอลลาร์</name>ต่อบาร์เรลได้</lead>
<neck></neck>
<body><p>ราคาน้ำมันดิบสหรัฐฯ งวดส่งมอบเดือนกรกฏาคม ปรับตัวขึ้น 1 <name>ดอลลาร์</name>ต่อบาร์เรลมาปิดที่ 63.45 <name>ดอลลาร์</name> หลังจากขึ้นไปแตะ 63.82 <name>ดอลลาร์</name>ในระหว่างการซื้อขาย ซึ่งเป็นระดับสูงสุดตั้งแต่กลางเดือนพฤศจิกายนเป็นต้นมา  ส่วนราคาน้ำมันดิบเบรนท์ที่ลอนดอนปรับตัวสูงขึ้น 1.26 <name>ดอลลาร์</name>ต่อบาร์เรล ปิดที่ 62.50 <name>ดอลลาร์</name></p>
<p>ราคาน้ำมันที่สูงขึ้นยังได้แรงหนุนมาจากข้อมูลยอดขายบ้านมือ 2 ในสหรัฐฯ เพิ่มขึ้น 2.9 % ในเดือนเมษายน ทำให้มีความเชื่อเพิ่มขึ้นว่าภาวะซบเซาของตลาดบ้านในสหรัฐฯ ซึ่งดำเนินมา 3 ปี ใกล้ถึงจุดต่ำสุดแล้ว</p>
<p>การแสดงความเห็นของ<name>รัฐมนตรีน้ำมัน</name>ของซาอุดีอาระเบียทำให้สำนักข้อมูลพลังงานของสหรัฐฯ ไม่สบายใจ โดยกล่าวว่าราคาน้ำมันที่สูงขึ้นจะสร้างความเสียหายแก่การฟื้นตัวทางเศรษฐกิจ.</p></body>
</news>
