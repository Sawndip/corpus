<teiHeader>
<fileDesc>
<titleStmt>
  <title>ผุดฐานทัพใหม่ แดนน้ำหอมกะ ผูกมิตร'ยูเออี'  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270509/5307  </bibl>
</sourceDesc>
</fileDesc>
</teiHeader>
<news>
<headline>ผุดฐานทัพใหม่ แดนน้ำหอมกะ ผูกมิตร'ยูเออี'</headline>
<lead><name>ประธานาธิบดี</name>นิโกลาส์  ซาร์โกซี  ผู้นำแดนน้ำหอม  จะทำพิธีเปิดฐานทัพแห่งแรกของฝรั่งเศสในสหรัฐอาหรับเอมิเรตส์   (ยูเออี)  อังคารนี้  หวังกระชับความร่วมมือทางทหารและนิวเคลียร์      เจ้าหน้าที่ของฝรั่งเศสเผยว่า   ฐานทัพแห่งแรกของฝรั่งเศสในอ่าวเปอร์เซียแห่งนี้ซึ่งตั้งอยู่ในกรุงอาบูดาบี  เมืองหลวงของยูเออี  ประเทศผู้ส่งออกน้ำมันดิบอันดับ  3  ของโลก  จะช่วยกระชับความสัมพันธ์สองประเทศให้แน่นแฟ้นยิ่งขึ้น  หลังฝรั่งเศสและยูเออีได้บรรลุข้อตกลงความร่วมมือนิวเคลียร์กันไปเมื่อปีที่แล้ว   อีกทั้งฝรั่งเศสยังถือเป็นหนึ่งในซัพพลายเออร์ผู้จัดส่งสินค้าทางทหารรายใหญ่ของยูเออี</lead>
<neck></neck>
<body><p>ยูเออีมีแผนจะสร้างเครื่องปฏิกรณ์นิวเคลียร์จำนวนมากภายในปี  2560  เพื่อใช้ผลิตกระแสไฟฟ้าตอบสนองความต้องการในประเทศที่เพิ่มขึ้น  40,000  เมกะวัตต์  คาดกันว่า  "จีอี"  และ  "เวสติงเฮาส์  อิเล็กทริค'  สองบริษัทก่อสร้างเตาปฏิกรณ์นิวเคลียร์รายใหญ่จากสหรัฐ  จะได้ส่วนแบ่งใหญ่ที่สุดโครงการนี้  ซึ่งน่าจะมีมูลค่าสูงถึง  4  หมื่นล้าน<name>ดอลลาร์สหรัฐ</name>หากรัฐบาลวอชิงตันยอมไฟเขียวดีลนี้กับยูเออี</p>
<p>   ส่วนบริษัทของฝรั่งเศส  ทั้ง  "โททัล  สุเอซ"  และ  "เอเรวา"  ซึ่งบริษัทหลังเป็นของรัฐ  ประกาศไว้ตั้งแต่ปีที่แล้วว่ามีแผนจะเข้าไปพัฒนาเตาปฏิกรณ์นิวเคลียร์มากถึง  2  ใน  3  ที่จะผุดขึ้นในยูเออี </p>
<p>นายเบอร์นาร์ด  คุชเนอร์  <name>รัฐมนตรีต่างประเทศฝรั่งเศส</name>  ระบุว่า  นอกจากความร่วมมือข้างต้นแล้ว  การตั้งฐานทัพแห่งใหม่ยังจะช่วยสนับสนุนบทบาทของฝรั่งเศสในการต่อสู้ภัยโจรสลัดในแถบภูมิภาคแห่งนี้อีกด้วย  อย่างไรก็ดี  เขาปฏิเสธที่จะออกความเห็นเกี่ยวกับข่าวที่ระบุว่า<name>ประธานาธิบดี</name>ซาร์โกซีจะถือโอกาสผลักดันดีลการสั่งซื้อเครื่องบินขับไล่ราฟฟาลจากบริษัทดัซโซลต์  เอวิเอชั่น  ที่มีมูลค่าเกือบ  1  หมื่นล้าน<name>ยูโร</name>  ในการเดินทางเยือนยูเออีหนนี้ด้วย.   </p></body>
</news>
