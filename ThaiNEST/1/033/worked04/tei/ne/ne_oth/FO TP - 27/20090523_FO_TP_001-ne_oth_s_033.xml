<teiHeader>
<fileDesc>
<titleStmt>
  <title>ทัพศรีลังกา6พันสังเวยสงคราม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/230509/5107  </bibl>
</sourceDesc>
</fileDesc>
</teiHeader>
<news>
<headline>ทัพศรีลังกา6พันสังเวยสงคราม</headline>
<lead></lead>
<neck></neck>
<body><news>
<headline>ทัพศรีลังกา6พันสังเวยสงคราม</headline>
<lead>กองทัพศรีลังกาเปิดเผยเป็นครั้งแรกเมื่อวันศุกร์  ว่ายอดทหารรัฐบาลที่สังเวยชีวิตในสงครามกวาดล้างกลุ่มกบฏพยัคฑ์ทมิฬอีแลมช่วง  3  ปีสุดท้าย  มีมากถึง  6,261  นาย  และบาดเจ็บอีก  29,551 นาย 

นายอุทธยา  นานายัคครา  <name>โฆษกกองทัพศรีลังกา </name> เปิดเผยด้วยว่าก่อนกองทัพรัฐบาลจะเผด็จศึกกลุ่มพยัคฆ์ทมิฬได้เมื่อวันที่  18  พ.ค.ที่ผ่านมา  มีสมาชิกกบฏถูกสังหารไปมากถึง  22,000   ราย   ส่วนพลเรือนเสียชีวิตไปกว่า  70,000  คน  นับตั้งแต่สงครามกลางเมืองเปิดฉากขึ้นเมื่อ  25  ปีก่อน </p>
<p>     ยอดทหารศรีลังกาที่เสียชีวิตนั้น  มากกว่ายอดทหารกองกำลังผสมนำโดยสหรัฐที่สังเวยชีวิตในสงครามอิรักไป  4,600  นาย  ในช่วงระยะเวลา  6  ปี  1  เดือน  </p>
<p>วันพฤหัสบดี   นายโกธพญา  ราชปักษี<name>  รัฐมนตรีกลาโหมศรีลังกา </name> กล่าวผ่านสถานีโทรทัศน์ของทางการว่า   รัฐบาลจะฟื้นฟูความมั่นคงให้กลับคืนมาสู่ประเทศ  และจะไม่ยอมปล่อยให้การก่อการร้ายเกิดขึ้นอีกอย่างเด็ดขาด</p>
<p>อีกด้านนายบัน  กีมูน  <name>เลขาธิการองค์การสหประชาชาติ  (ยูเอ็น) </name> กำลังมุ่งหน้าเยือนศรีลังกา  คาดว่าคงเดินทางถึงช่วงเย็นวันศุกร์  ทั้งนี้  นายบันซึ่งจะเข้าพบหารือกับผู้นำศรีลังกาช่วงสุดสัปดาห์  เตรียมกดดันรัฐบาลศรีลังกาเปิดทางให้เจ้าหน้าที่ยูเอ็นเข้าไปช่วยเหลือผู้เดือดร้อนจากไฟสงครามเกือบ  300,000  คน  ที่ขณะนี้พักอาศัยอยู่ในค่ายผู้อพยพ  โดยตัว<name>เลขาธิการยูเอ็นเอง</name>จะลงพื้นที่ตรวจเยี่ยมผู้ประสบภัยที่ค่ายลี้ภัยแห่งหนึ่งด้วย
นอกจากนี้   คาดว่านายบันจะขอคำรับรองจากทางการศรีลังกาว่าจะปฏิบัติต่อชนกลุ่มน้อยชาวทมิฬอย่างเท่าเทียม  เมื่อสงครามปราบปรามกลุ่มพยัคฆ์ทมิฬปิดฉากลงแล้ว  ขณะที่รัฐบาลศรีลังกาก็ออกมาให้คำมั่นว่าจะช่วยเหลือสร้างที่พักอาศัยใหม่ให้ชาวทมิฬโดยเร็วที่สุด  
หน่วยงานบรรเทาทุกข์ของยูเอ็นระบุว่า   จนถึงขณะนี้เจ้าหน้าที่ยังไม่สามารถเข้าไปช่วยเหลือพลเรือนศรีลังกาที่เดือดร้อนได้เนื่องจากถูกรัฐบาลปิดกั้น   ด้านนักการทูตบอกว่ารัฐบาลศรีลังกาทำเช่นนั้นเพราะต้องการตรวจสอบให้แน่ชัดก่อนว่ามีสมาชิกกบฏแอบปลอมตัวเข้ามาอยู่ปะปนกับพลเรือนหรือไม่ 
ก่อนหน้านี้  กลุ่มฮิวแมนไรต์วอตช์ส่งหนังสือถึงนายบัน  จี้ให้ยูเอ็นสอบสวนว่าการสู้รบระหว่างกองทัพรัฐบาลศรีลังกาและกลุ่มกบฏพยัคฆ์ทมิฬที่คร่าชีวิตผู้บริสุทธิ์ไปเป็นจำนวนมากนั้นเข้าข่ายละเมิดสิทธิมนุษยชนหรือไม่  แหล่งข่าวจากยูเอ็นคนหนึ่งเผยว่า  สำนักงานข้าหลวงใหญ่เพื่อผู้ลี้ภัยแห่งสหประชาชาติ  (ยูเอ็นเอชซีอาร์)  จะหารือประเด็นดังกล่าวเร็วๆ  นี้  แต่ยังไม่แน่ชัดว่าจะตกลงเปิดทางให้มีการสอบสวนหรือไม่.  </body>
</news>
