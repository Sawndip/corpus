<teiHeader>
<fileDesc>
<titleStmt>
  <title>สว่านเจาะกะโหลกช่วยชีวิตหมอชนบทออสซีระบายเลือดคั่งสมอง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/x-cite-kidz/230509/5073  </bibl>
</sourceDesc>
</fileDesc>
</teiHeader>
<news>
<headline>สว่านเจาะกะโหลกช่วยชีวิตหมอชนบท<name>ออสซี</name>ระบายเลือดคั่งสมอง</headline>
<lead>    คุณหมอในถิ่นห่างไกลของออสเตรเลียช่วยชีวิตเด็กชายวัย  12  ด้วยการใช้สว่านเจาะไม้ไชเปิดกะโหลก  ระบายเลือดที่คั่งในสมองหลังอุบัติเหตุจักรยานล้ม</lead>
<neck></neck>
<body><p>หลังจากนิโคลัส  รอสซี  ได้พลัดตกจักรยาน  เด็กชายบ่นปวดหัวตลอดเวลาเมื่อกลับถึงบ้านที่เมืองแมรีโบโร  รัฐวิกตอเรีย  คุณแม่  แคเรน  ซึ่งเป็นพยาบาลอาชีพ  รีบพาลูกไปโรงพยาบาลในท้องถิ่น</p>
<p>     นายแพทย์ร็อบ  คาร์สัน  ให้นอนพักสังเกตอาการ  ราวหนึ่งชั่วโมงต่อมา  เจ้าหนูเริ่มหมดสติเป็นพักๆ  และมีอาการสั่นกระตุก</p>
<p>     คุณหมอรู้ทันทีว่ามีการตกเลือดในกะโหลก  ซึ่งเป็นการสร้างแรงกดดันต่อสมอง</p>
<p>     นิโคลัส  คุณพ่อของเจ้าหนู  เล่าว่า  "หมอคาร์สันออกมาพูดกับเราว่า  'ผมจะต้องเจาะเปิดกะโหลกของนิโคลัส  เพื่อลดความดันต่อสมอง  เจาะแค่รูเดียวเท่านั้น'"</p>
<p>     โรงพยาบาลชุมชนเล็กๆ  แห่งนี้  ไม่มีเครื่องมือเจาะเกี่ยวกับระบบประสาท  คุณหมอจึงใช้สว่านเจาะไม้ที่นำมาจากฝ่ายช่างของโรงพยาบาล</p>
<p>หมอคาร์สันโทร.หา<name head="แพทย์">แพทย์ศัลยประสาท</name>มือหนึ่งในนครเมลเบิร์น  เดวิด  วอลเลซ  เพื่อให้หมอผู้เชี่ยวชาญแนะนำทางโทรศัพท์ตลอดเวลาที่ทำงานนี้  ซึ่งยังไม่เคยมีประสบการณ์มาก่อน</p>
<p>คุณหมอเจาะระบายลิ่มเลือดออกมา  และให้การพยาบาลก่อนนำส่งเด็กชายไปถึงโรงพยาบาลเด็กในเมลเบิร์นในอีกหนึ่งชั่วโมงต่อมา  "ถ้าคุณเจอสถานการณ์แบบนี้  คุณก็จะทำ  ไม่ใช่ว่าผมเก่งกาจอะไร  ผมแค่ทำตามหน้าที่  ซึ่งผมมีทีมงานที่ดีคอยช่วย"  นายแพทย์คาร์สันกล่าว.</p></body>
</news>
