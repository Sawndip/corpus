<teiHeader>
<fileDesc>
<titleStmt>
  <title>บ.รัสเซียทุ่มทุน200 ล้านดอลล์ซื้อหุ้นเฟซบุ๊ค  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825691.php?news_id=28825691  </bibl>
</sourceDesc>
</fileDesc>
</teiHeader>
<news>
<headline>บ.รัสเซียทุ่มทุน200 ล้าน<name>ดอลล์</name>ซื้อหุ้น<name>เฟซบุ๊ค</name></headline>
<lead><name>เฟซบุ๊ค</name>รับทรัพย์ 200 ล้าน<name>ดอลลาร์</name> ขายหุ้นเกือบ 2% ให้บริษัทอินเทอร์เน็ตรัสเซีย พร้อมย้ำยังไม่มีแผนออกไอพีโอ</lead>
<neck></neck>
<body><p><name>เฟซบุ๊ค</name> เครือข่ายสังคมออนไลน์ชื่อดัง ซึ่งมีฐานอยู่ในแคลิฟอร์เนีย สหรัฐ ตกลงขายหุ้นบุริมสิทธิ 1.96% ให้กับ ดิจิทัล สกาย เทคโนโลยีส์ บริษัทอินเทอร์เน็ตรัสเซีย ในวงเงิน 200 ล้าน<name>ดอลลาร์</name> ส่งผลให้ <name>เฟซบุ๊ค</name> มีมูลค่ารวมประมาณ 10,000 ล้าน<name>ดอลลาร์</name> โดย ดิจิทัล สกาย ไม่ได้รับสิทธิเป็นคณะกรรมการบริหาร เฟซบุ๊ค
มูลค่า<name>เฟซบุ๊ค</name>ที่เพิ่มขึ้นครั้งนี้น้อยกว่ามูลค่า 15,000 ล้าน<name>ดอลลาร์</name> ในปี 2550 เมื่อไมโครซอฟท์ จ่ายเงิน 240 ล้าน<name>ดอลลาร์</name> ซื้อหุ้น 1.6% ในเฟซบุ๊ค แม้บริษัทเติบโตขึ้นอย่างมากนับจากนั้น</p>
<p>นายมาร์ก ซัคเคอร์เบิร์ก <name>หัวหน้าคณะเจ้าหน้าที่บริหาร เฟซบุ๊ค</name> กล่าวว่า การลงทุนของไมโครซอฟท์เกิดขึ้นในช่วงที่ตลาดเฟื่องฟูที่สุด แต่การลงทุนดังกล่าวเป็นเพียงส่วนหนึ่งของข้อตกลงที่จะช่วยพัฒนารูปแบบการโฆษณาออนไลน์ต่อไป</p>
<p>นายซัคเคอร์เบิร์ก กล่าวด้วยว่า บริษัทยังไม่แผนการกระจายหุ้นแก่นักลงทุนทั่วไปครั้งแรก (ไอพีโอ) พร้อมกับชี้ว่า การลงทุนจาก ดิจิทัล สกาย จะช่วยสนับสนุนการเติบโตของบริษัทได้เป็นอย่างดี ปัจจุบัน <name>เฟซบุ๊ค</name> มีผู้ใช้ 200 ล้านคน ซึ่ง 70% อยู่นอกสหรัฐ</p>
<p>ในฐานะบริษัทเอกชน เฟซบุ๊ค ไม่จำเป็นต้องเปิดเผยรายละเอียดทางการเงิน และบริษัทแห่งนี้ไม่มีแม้กระทั่งหัวหน้าคณะเจ้าหน้าที่การเงิน เนื่องจากนายกีเดียน หยู ลาออกจากตำแหน่งดังกล่าว เมื่อเดือน มี.ค. และ<name>เฟซบุ๊ค</name> ยังอยู่ระหว่างการค้นหาผู้ที่จะมาดำรงตำแหน่งแทน</p>
<p>ขณะเดียวกัน ดิจิทัล สกาย เปิดเผยว่า นอกเหนือจากหุ้นบุริมสิทธิ 1.96% แล้ว บริษัทยังตกลงจะซื้อหุ้นสามัญอีก 100 ล้านหุ้น จากพนักงานปัจจุบัน และอดีตพนักงานของ<name>เฟซบุ๊ค</name>ด้วย</p></body>
</news>
