<teiHeader>
<fileDesc>
<titleStmt>
  <title>พม่าสงสัย�เจ็ตตอว์�แฟนซูจี  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48766  </bibl>
</sourceDesc>
</fileDesc>
</teiHeader>
<news>
<headline>พม่าสงสัย�เจ็ตตอว์�แฟนซูจี</headline>
<lead></lead>
<neck></neck>
<body><news>
<headline>พม่าสงสัย�เจ็ตตอว์�แฟนซูจี</headline>
<lead>กงสุลพม่าในฮ่องกง จุดประเด็นชายอเมริกันบุกบ้านซูจีเป็นสายลับ หรืออาจจะเป็นแฟน

เมื่อวานนี้ เยมินอ่อง กงสุลใหญ่ของพม่าประจำฮ่องกง ได้เปิดเผยในจดหมายเปิดผนึกบนเว็บไซต์ ของสถานกงสุล เมื่อวานนี้ ประเด็นเรื่องของ จอห์น เจ็ตตอว์ ชาย ชาวอเมริกันที่ว่ายน้ำข้ามทะเลสาบอินยา และแอบเข้าไปพักในบ้านของนางอองซานซูจี ผู้นำพรรคสันนิบาตเพื่อประชาธิปไตย (เอ็นแอลดี) นานถึง 2 วัน นั้น เป็นสายลับ หรือเพื่อนสนิทของผู้นำพรรคฝ่ายค้านของพม่ากันแน่
�เพื่อนของพวกเราบางคนได้ตั้งคำถามเกี่ยวกับชายอเมริกันผู้ว่ายน้ำข้ามทะเลสาบอินยา และแอบเข้าไปในบ้านพักของซูจี รวมไปถึงยังตั้งคำถามว่าทำไมเขาต้องว่ายน้ำไปหาเธอภายในบ้านพัก พวกเขาได้มีการหารืออะไรร่วมกัน� จดหมายระบุ</p>
<p>ในบันทึกของสถานกงสุลที่ปรากฏในเว็บไซต์ ระบุด้วยว่าเวลานี้ ทางรัฐบาลทหารพม่ายังไม่มีความคิดเห็นใดๆ เกี่ยวกับตัวของชายชาวอเมริกันผู้นี้ ซึ่งทางรัฐบาลกำลังเร่งสอบสวน และจะนำข้อมูลที่ได้มาเผยให้ทราบต่อไป
นอกจากนี้ บันทึกดังกล่าวได้แสดงความประหลาดใจอย่างมาก ที่พบว่าเจ็ตตอว์ วัย 53 ปี ยังใช้ตีนกบที่ผลิตขึ้นในพม่าเป็นอุปกรณ์ช่วยในการว่ายน้ำข้ามทะเลสาบไปยังบ้านของนางซูจีอีกด้วย</p>
<p>อย่างไรก็ดี <name head="หนังสือพิมพ์">หนังสือพิมพ์ไชนา มอร์นิง โพสต์</name> ของจีน ได้รายงานข่าวพร้อมกับตำหนิการจุดประเด็นนี้ดังกล่าว ของทางสถานกงสุลพม่าว่าเป็นการเสียมารยาททางสังคมอย่างยิ่ง และไม่ใช่วิสัยที่นักการทูตทั่วไปจะกระทำกัน</p></body>
</news></body>
</news>
