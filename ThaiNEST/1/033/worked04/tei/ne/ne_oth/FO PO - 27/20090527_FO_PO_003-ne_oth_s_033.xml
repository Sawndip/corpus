<teiHeader>
<fileDesc>
<titleStmt>
  <title>พม่าพลิกลิ้นปล่อยซูจีแล้วขังต่อ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=49340  </bibl>
</sourceDesc>
</fileDesc>
</teiHeader>
<news>
<headline>พม่าพลิกลิ้นปล่อยซูจีแล้วขังต่อ</headline>
<lead></lead>
<neck></neck>
<body><p>พม่ากลับกลอกแบบ วันต่อวัน อ้างปล่อยตัวซูจีแล้ว แต่เปลี่ยนใจจับขึ้นศาล เตรียมขังต่อ
เนียน วิน โ<name>ฆษกพรรคสันนิบาต แห่งชาติเพื่อประชาธิปไตย (เอ็นแอลดี)</name> ของพม่า เปิดเผยว่า รัฐบาลพม่าได้ส่งหนังสือแจ้งการสิ้นสุดการควบคุมตัวอองซานซูจี แกนนำพรรค และผู้นำเรียกร้องประชาธิปไตยในพม่า หลังจากที่ซูจีต้องอยู่ในบ้านพักนานถึง 6 ปี แต่แม้การควบคุมตัวจะสิ้นสุดลง ซูจีก็ยังต้องอยู่ในที่คุมขังต่อไป เพื่อรับการพิจารณาคดี จากกรณีที่จอห์น เจ็ตตอว์ ชายชาวสหรัฐว่ายน้ำข้ามทะเลสาบไปหาเจ้าตัวที่บ้านพักในกรุงย่างกุ้ง</p>
<p>โดยวานนี้ ซูจี ให้การต่อศาลครั้งแรก ปฏิเสธข้อกล่าวหาทั้งหมด แต่หากศาลตัดสินว่าผิดอาจต้องรับโทษถึง 5 ปี</p>
<p>ก่อนหน้านี้ พลจัตวา มยิ่นต์ เตง นายตำรวจระดับสูงของพม่ากล่าวกับผู้สื่อข่าวที่ติดตามการดำเนินคดีซูจีว่า รัฐบาลพม่าเคยพิจารณาที่จะปล่อยตัวซูจีจากการควบคุมตัวในบ้านพัก แต่เกิดกรณีที่จอห์น เจ็ตตอว์ ชายชาวสหรัฐว่ายน้ำข้ามทะเลสาบเพื่อพบซูจีเสียก่อน จึงต้องดำเนินคดี
เจ้าหน้าที่พม่ายังกล่าวด้วยว่า ซูจีเพิ่งถูกควบคุมตัวในบ้านพักเพียง 4 ปี และรัฐบาลมีอำนาจที่จะสั่งให้ควบคุมตัวต่อไปอีก 6 เดือนเพื่อให้ครบกำหนด 5 ปี</p>
<p>คำกล่าวของเจ้าหน้าที่พม่าขัดแย้งกับการยืนยันของทนายความของซูจี ที่เปิดเผยว่า กำหนดควบคุมตัวซูจีในบ้านพัก ได้สิ้นสุดลงอย่างเป็นทางการแล้วในวันนี้ หลังจากต้องสูญเสียอิสรภาพมาตั้งแต่ปี 2546 ซึ่งเกินระยะเวลาที่กำหนดไว้</p>
<p>อย่างไรก็ตาม เจ้าหน้าที่พม่าอ้างว่า การควบคุมตัวระหว่างเดือนพ.ค.2546-พ.ย. 2547 ไม่รวมอยู่ในคำสั่งควบคุมที่เหลือระยะเวลาอีก 6 เดือน เพราะใช้กฎหมายคนละฉบับ
ด้านที่ประชุมรัฐมนตรีต่างประเทศเอเชียยุโรป (อาเซม) ที่กรุงฮานอยของเวียดนาม มีแถลงการณ์เรียกร้องให้พม่าปล่อยตัวซูจี โดยชี้ว่า ขณะนี้มีหลายประเทศหันมาแสดงความกังวลต่อการควบคุมตัวและดำเนินคดีซูจี</p></body>
</news>
