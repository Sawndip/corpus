<teiHeader>
<fileDesc>
<titleStmt>
  <title>บักกิงแฮมฉาว การ์ดสุดหลวม 2นักข่าวบุกวัง  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48941  </bibl>
</sourceDesc>
</fileDesc>
</teiHeader>
<news>
<headline>บักกิงแฮมฉาว การ์ดสุดหลวม 2นักข่าวบุกวัง</headline>
<lead>การรักษาความปลอดภัยพระราชวังบักกิงแฮมสะเทือน คนในรับใต้โต๊ะ ปล่อย 2 นักข่าวดอดย่องท่องทั่ววัง</lead>
<neck></neck>
<body><p><name head="หนังสือพิมพ์">หนังสือพิมพ์นิวส์ ออฟ เดอะ เวิลด์</name> ฉบับวานนี้รายงานว่า การรักษาความปลอดภัยในพระราชวังบักกิงแฮม ที่ประทับของสมเด็จพระราชินีนาถเอลิซาเบธที่ 2 แห่งสหราชอาณาจักร ต้องตกเป็นข่าวฉาวอีกครั้ง เมื่อมีนักข่าว 2 คนลอบเข้าไปในวังได้อย่างง่ายดาย ด้วยการติดสินบนคนขับรถในพระราชวัง</p>
<p>รายงานระบุว่า นักข่าวทั้งสองคนซึ่งปลอมตัวเป็นมหาเศรษฐีนักธุรกิจจากตะวันออกกลาง ได้ติดสินบนพนักงานขับรถในวังคนหนึ่งด้วยเงิน 1,000 <name>ปอนด์</name> (ราว 5.76 หมื่น<name>บาท</name>) และสามารถเข้าไปในพระราชวังได้โดยไม่ถูกตรวจสอบหรือค้นตัวจากตำรวจ แม้ว่าสมเด็จพระราชินีนาถเอลิซาเบธจะประทับอยู่ภายในวังในขณะนั้นก็ตาม</p>
<p>นอกจากนี้ นักข่าวคนหนึ่งยังได้เข้าไปนั่งใน<name head="รถยนตร์">รถยนต์เบนท์ลีย์</name> ซึ่งเป็นรถยนต์พระที่นั่งในสมเด็จพระราชินี ขณะที่คนขับรถในวังยังได้พาไปชมเดมเลอร์ วี8 ปี 2005 ซึ่งเป็นรถยนต์ส่วนพระองค์ของสมเด็จพระราชินี รวมทั้งรถยนต์ส่วนพระองค์ของเจ้าหญิงแอนน์ พระธิดาด้วย</p>
<p>โฆษกสำนักพระราชวังบักกิงแฮม แถลงว่า การรักษาความปลอดภัยของพระราชวังนั้นดำเนินไปอย่างเคร่งครัด และจะตรวจสอบเรื่องนี้ต่อไป ขณะที่ตำรวจสกอตแลนด์ยาร์ด ระบุว่า รู้สึกเป็นกังวลและจะตรวจสอบเรื่องนี้เช่นเดียวกัน</p>
<p>ทั้งนี้ เหตุรักษาความปลอดภัยที่หละหลวมเคยเกิดขึ้นมาแล้วหลายครั้ง อาทิ ในปี 2003 ซึ่งนักข่าว จากหนังสือพิมพ์เดลี มิร์เรอร์ ใช้หลักฐานปลอมสมัครเข้าไปเป็น ข้าราชบริพารในพระราชวัง</p></body>
</news>
