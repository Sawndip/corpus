<teiHeader>
<fileDesc>
<titleStmt>
  <title>หวัด2009ลาม โตเกียวโผล่อีก ทามิฟลูราคาพุ่ง  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48756  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>เมื่อวานนี้ รัฐบาลญี่ปุ่นได้รายงานยืนยันพบผู้ติด<name head="เชื้อไวรัส">เชื้อไวรัส ไข้หวัดใหญ่ 2009 ชนิดเอ เอช1 เอ็น1</name> รายที่ 3 ในกรุงโตเกียวแล้ว เป็นสตรีวัย 36 ปี ที่เดินทางกลับจากสหรัฐ เมื่อวันที่ 19 พ.ค. ส่งผลให้ยอดผู้ติดเชื้อไวรัสเพิ่มขึ้นเป็น 293 ราย แต่ทว่ายังไม่มีรายงานพบผู้เสียชีวิตจากโรคดังกล่าวในประเทศ</p>
<p>ขณะเดียวกันรัฐบาลก็ประกาศผ่อนคลายมาตรการยับยั้งการ แพร่ระบาดของเชื้อ<name head="ไวรัส">ไวรัส 2009</name> ลงมาอยู่ในระดับเดียวกับการป้องกันไข้หวัดใหญ่ตามฤดูกาล เพื่อลดความหวาดวิตกของประชาชน หลังกลุ่มธุรกิจในประเทศเริ่มได้รับผลกระทบที่เกิดขึ้น เนื่องจากประชาชนพากันหลบอยู่แต่ในบ้านพักเพื่อหลีกเลี่ยงการติดเชื้อ<name>หวัด 2009</name>
<p>ด้าน<name head="หนังสือพิมพ์">หนังสือพิมพ์โยมิอูริ</name>ของญี่ปุ่นก็รายงานเพิ่มเติมด้วยว่า หลังจากที่เกิดการแพร่ระบาดของ<name head="เชื้อไวรัส">เชื้อไวรัสไข้หวัดใหญ่สายพันธุ์ใหม่</name>ได้ทำให้ราคาของ<name head="ยาต้านไวรัส">ยาต้านไวรัสทามิฟลู</name>ที่ขายกันในเว็บไซต์พุ่งขึ้นไปถึง 4-5 เท่า</p>
<p>ทั้งนี้ ราคามาตรฐานของ ยาทามิฟลูขายอยู่ที่ 309.1 <name>เยน</name> ต่อแคปซูล แต่ในเว็บไซต์บนอินเทอร์เน็ตแห่งหนึ่งกลับเพิ่ม ราคาขายสูงถึง 1.2 หมื่น<name>เยน</name>ต่อ 10 แคปซูล หรือตกแคปซูลละ 1,200 <name>เยน</name></p>
<p>อย่างไรก็ตาม กระทรวงสาธารณสุข แรงงาน และสวัสดิการสังคมของญี่ปุ่น ก็ประกาศเตือนประชาชนห้ามซื้อ ยาต้านไวรัสดังกล่าวแล้ว เนื่องจากเกรงว่าอาจจะเป็นยาปลอม</p>
<p>สำหรับรัฐบาลเม็กซิโก ล่าสุดก็ได้ประกาศยกเลิกระดับการเตือนภัยแพร่ระบาดของเชื้อไวรัสในเขตเมืองหลวงจากระดับ 5 ลงมาอยู่ที่ระดับปกติ ซึ่งจะทำให้โรงเรียน ธุรกิจ และการคมนาคมกลับเข้าสู่สภาวะปกติ โดยปราศจากการเฝ้าระวัง</p></body>
</news>
