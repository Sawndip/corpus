<teiHeader>
<fileDesc>
<titleStmt>
  <title>ไข้หวัด2009ดับมะกันรายวันอีก2  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48542  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>เดวิด ซันด์วอลล์ <name>ผู้อำนวยการฝ่ายการสาธารณสุข</name>มลรัฐยูทาห์ สหรัฐ เปิดเผยว่า มาร์กอส แอนโทนิโอ ซานเชส วัย 21 ปี ผู้ป่วยที่ติด<name head="เชื้อ">เชื้อไข้หวัดใหญ่สายพันธุ์ใหม่ 2009</name> ได้เสียชีวิตลงเป็นคนแรกของมลรัฐ ยูทาห์แล้ว
<p>อย่างไรก็ดี ซานเชสมีอาการป่วยเรื้อรังด้วยโรคอื่นๆ มาตั้งแต่ต้น เนื่องจากมีน้ำหนักเกินและมีอาการอื่นร่วมด้วย โดยเฉพาะอย่างยิ่งอาการหายใจติดขัดยิ่งทำให้มีโอกาสสูงที่จะเสียชีวิต</p>
<p>วันเดียวกันที่มลรัฐแอริโซนา ก็พบผู้เสียชีวิตจาก<name head="โรค">โรคไข้หวัดใหญ่สายพันธุ์ใหม่ 2009</name> อีกราย เป็นเด็กชายวัย 13 ปี เสียชีวิตจากอาการแทรกซ้อน โดยได้เข้ารับการรักษาในโรงพยาบาลตั้งแต่วันที่ 10 พ.ค.</p>
<p>รายงานระบุว่า ญาติของผู้ป่วยรายนี้ก็ต้องเข้ารับการรักษาตัวในโรงพยาบาลด้วยอาการติดเชื้อไวรัสเช่นกัน ส่วนใหญ่อาการดีขึ้นแล้ว</p>
<p>ทั้งนี้ สหรัฐมีผู้เสียชีวิตเพิ่มขึ้นเป็น 10 ราย และเป็นประเทศที่มีผู้ติดเชื้อมากที่สุดที่ 5,710 ราย ขณะที่ผู้ติดเชื้อทั่วโลกล่าสุดอยู่ที่ 11,034 ราย เพิ่มขึ้น 791 ราย จากวันก่อนหน้าซึ่งอยู่ที่ 10,243 ราย ขณะที่ผู้เสียชีวิตทั่วโลกอยู่ที่ 86 ราย อยู่ในเม็กซิโกมากที่สุด 74 ราย รองลงมาคือสหรัฐ 10 ราย แคนาดา และคอสตาริกาอย่างละ 1 ราย</p>
<p>ขณะเดียวกันสถานการณ์การแพร่ระบาดในเอเชียนั้นยังลุกลามไม่หยุด โดยจีนพบผู้ป่วยรายที่ 2 ในกรุงปักกิ่งและเป็นรายที่ 5 ของประเทศ เป็นนักศึกษาชายวัย 21 ปี ลูกครึ่งจีน-แคนาดา และเพิ่งเดินทางกลับจากแคนาดา ก่อนจะล้มป่วยลงและต้องเข้ารับการรักษาตัวที่โรงพยาบาลตั้งแต่วันที่ 19 พ.ค.</p>
<p>สำหรับญี่ปุ่นนั้นยอดผู้ติดเชื้อได้เพิ่มขึ้น 281 รายแล้ว โดยในจำนวนนี้เป็นผู้ติดเชื้อในกรุงโตเกียวเป็นเด็กหญิง 2 ราย ซึ่งทำให้เกิดความหวาดวิตกว่ามีความเสี่ยงสูงที่จะเกิดการแพร่ระบาดใหญ่ในเมืองหลวงของญี่ปุ่น เมืองที่ใหญ่ที่สุดในโลกด้วยประชากรถึง 36 ล้านคน
นอกจากนี้ เด็กหญิง 2 รายที่เพิ่งเดินทางกลับมาจากนครนิวยอร์ก ซึ่งทั้งสองได้เข้าร่วมการประชุมนักเรียนนานาชาติ ซึ่งมีผู้เข้าร่วมถึง 2,300 ราย จนเกิดความหวั่นเกรงว่าอาจจะมีหลายคนที่ติดเชื้อไปแล้ว</p></body>
</news>
