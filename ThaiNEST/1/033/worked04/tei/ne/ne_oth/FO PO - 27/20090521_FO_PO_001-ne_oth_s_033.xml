<teiHeader>
<fileDesc>
<titleStmt>
  <title>หวัด2009ระบาดยอดทะลุหมื่น สหรัฐเร่งสอบเหยื่อดับปริศนา  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48326  </bibl>
</sourceDesc>
</fileDesc>
</teiHeader>
<news>
<headline><name>หวัด2009</name>ระบาดยอดทะลุหมื่น สหรัฐเร่งสอบเหยื่อดับปริศนา</headline>
<lead><name>หวัด 2009</name> ไม่สิ้นฤทธิ์ ยอดเหยื่อทะยานทะลุหมื่น</lead>
<neck></neck>
<body><p>ฟาเดลา ชาอิบ <name>โฆษกองค์การอนามัยโลก (ฮู)</name> เปิดเผยว่า ตัวเลขผู้ติด<name head="เชื้อ">เชื้อไข้หวัดใหญ่สายพันธุ์ใหม่ 2009 ชนิดเอ เอช1 เอ็น1</name> ขณะนี้อยู่ที่ 10,249 ราย ใน 40 ประเทศทั่วโลก มีผู้เสียชีวิต 83 ราย และผู้ติดเชื้อเพิ่ม 413 ราย ภายใน 24 ชั่วโมง
<p>ทั้งนี้ ยอดผู้ติดเชื้อที่เพิ่มขึ้นส่วนใหญ่อยู่ในสหรัฐ ซึ่ง<name>เจ้าหน้าที่สาธารณสุข</name>ประกาศเพิ่มจำนวนผู้ติดเชื้ออีก 346 ราย รวมแล้วขณะนี้สหรัฐมีผู้ติดเชื้อแล้วถึง 5,469 ราย ใน 47 รัฐ รวมทั้งในกรุงวอชิงตัน ดี.ซี.</p>
<p>เจ้าหน้าที่สาธารณสุขสหรัฐเปิดเผยด้วยว่า ชายคนหนึ่งในรัฐมิสซูรี ซึ่งติดเชื้อ<name head="ไวรัส">ไวรัสเอช1เอ็น1</name> ได้เสียชีวิตลง และขณะนี้อยู่ระหว่างการตรวจพิสูจน์ศพเพื่อยืนยันสาเหตุการเสียชีวิต ส่วนทารกเพศชายวัย 16 เดือนที่เสียชีวิตที่นิวยอร์กเมื่อวันจันทร์ได้รับการยืนยันว่าไม่ได้เสียชีวิตด้วยเชื้อ<name head="ไวรัส">ไวรัสเอช1เอ็น1</name></p>
<p>สำหรับจำนวนผู้ติดเชื้อในเม็กซิโก ประเทศต้นกำเนิด<name head="ไวรัส">ไวรัสสายพันธุ์ใหม่</name>นี้เพิ่มขึ้น 100 ราย เป็น 3,660 ราย และมีผู้เสียชีวิตในเม็กซิโก 76 ราย</p>
<p>นอกจากนี้ พบว่ามีผู้ติด<name head="เชื้อ">เชื้อไข้หวัดใหญ่สายพันธุ์ใหม่</name>ดังกล่าวเพิ่มขึ้นอีกหลายสิบคนในญี่ปุ่น ทำให้พบผู้ติดเชื้อในญี่ปุ่นรวมแล้วถึง 250 ราย ขณะที่ล่าสุด มีรายงานแจ้งว่า <name head="เชื้อไวรัส">เชื้อไวรัสสายพันธุ์ใหม่</name>ได่้ลามเข้าไปในกรุงโตเกียวแล้ว เป็นเด็กหญิงวัย 16 ปี
ด้าน ไต้หวันเป็นชาติในเอเชียล่าสุดที่พบผู้ติดเชื้อไข้หวัดใหญ่ครั้งนี้ โดยผู้ติดเชื้อรายนี้เป็นแพทย์จากออสเตรเลียที่เพิ่งจะโดยสารเครื่องบินมาจากฮ่องกง</p>
<p>ขณะเดียวกัน ออสเตรเลียได้รายงานว่าพบผู้ติด<name head="เชื้อ">เชื้อเอช1เอ็น1</name> อีก 4 ราย ทำให้ขณะนี้พบผู้ติด<name head="เชื้อ">เชื้อไข้หวัดใหญ่ 2009</name> ในออสเตรเลียแล้วรวม 5 ราย</p>
<p>ทั้งนี้ วิกฤตไ<name>ข้หวัดใหญ่สายพันธุ์ใหม่</name>กำลังเป็นประเด็นสำคัญในการประชุมประจำปีของฮู โดย บันคีมุน <name>เลขาธิการ สหประชาชาติ (ยูเอ็น)</name> กระตุ้นให้ชาวโลกระมัดระวังไวรัสนี้ซึ่งอาจดูไม่รุนแรงในเบื้องต้น แต่อาจกลายเป็นหายนะได้ในอนาคต</p>
<p>คาดกันว่าจากจำนวนผู้ติดเชื้อที่เพิ่มขึ้นเรื่อยๆ นอกทวีปอเมริกา อาจจะทำให้ฮูต้องประกาศเพิ่มระดับการเตือนภัยการแพร่ระบาดของไวรัสจากระดับ 5 เป็นระดับ 6 ซึ่งเป็นระดับสูงสุดในเร็วๆ นี้</p></body>
</news>
