<teiHeader>
<fileDesc>
<titleStmt>
  <title>พักงานคนขับรถพระที่นั่งควีนอังกฤษ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090525/14141/%e0%b8%9e%e0%b8%b1%e0%b8%81%e0%b8%87%e0%b8%b2%e0%b8%99%e0%b8%84%e0%b8%99%e0%b8%82%e0%b8%b1%e0%b8%9a%e0%b8%a3%e0%b8%96%e0%b8%9e%e0%b8%a3%e0%b8%b0%e0%b8%97%e0%b8%b5%e0%b9%88%e0%b8%99%e0%b8%b1%e0%b9%88%e0%b8%87%e0%b8%84%e0%b8%a7%e0%b8%b5%e0%b8%99%e0%b8%ad%e0%b8%b1%e0%b8%87%e0%b8%81%e0%b8%a4%e0%b8%a9.html  </bibl>
</sourceDesc>
</fileDesc>
</teiHeader>
<news>
<headline>ศรีลังกาหมกเม็ดการตาย<name head="ผู้นำ">ผู้นำพยัคฆ์ทมิฬ</name></headline>
<lead>โคลัมโบ-สื่อทางการแฉ รัฐบาลศรีลังกาโกหกเรื่องเวลาและสาเหตุการเสียชีวิตของ "เวฬุพิลัย"</lead>
<neck></neck>
<body><p>
สำนักข่าวเอเอฟพีรายงานเมื่อวันอาทิตย์ (24 พ.ค.) ว่า เกิดความกังขาเรื่องการเสียชีวิตของนายเวฬุพิลัย ประภาการันต์ <name head="ผู้นำกบฏ">ผู้นำกบฏพยัคฆ์ทมิฬอีแลม</name> ขึ้น ภายหลังจาก<name head="หนังสือพิมพื">หนังสือพิมพ์ออบเซอร์เวอร์</name> ซึ่งเคยเป็นกระบอกเสียงให้ทางการศรีลังกามาโดยตลอด รายงานว่า นายเวฬุพิลัยเสียชีวิตในป่าโกงกาง ซึ่งขัดกับที่ทางกองทัพประกาศก่อนหน้านี้ว่า นายเวฬุพิลัยถูกยิงเสียชีวิตในวันจันทร์ที่ 18 พฤษภาคม ขณะพยายามหลบหนีออกจากจุดยิงปะทะกันในรถพยาบาล</p>
<p> <name>ออบเซอร์เวอร์</name>รายงานว่า เรื่องนายเวฬุพิลัยหลบหนีออกไปในรถพยาบาลเกิดขึ้นภายหลังจากทหารแอบไปดักฟังการสื่อสารทางวิทยุของ<name head="กลุ่ม">กลุ่มพยัคฆ์ทมิฬ</name>เข้า ทั้งที่จริงแล้วในวันจันทร์ที่ทางการประกาศว่านายเวฬุพิลัยเสียชีวิตนั้น ทหารพบเพียงแค่ปืนพกและเข็มขัดกระสุนของนายเวฬุพิลัยเท่านั้น โดยเพิ่งจะมาพบร่างของ<name head="ผู้นำกบฏ">ผู้นำกบฏพยัคฆ์ทมิฬ</name>อยู่ใน<name head="ป่า">ป่าโกงกาง</name>เอาในวันถัดไป โดยหนังสือพิมพ์ฉบับนี้ยังรายงานด้วยว่า กลุ่มพยัคฆ์ทมิฬพยายามจะหลอกให้ทางกองทัพเชื่อว่านายเวฬุพิลัยถูกสังหารขณะพยายามหลบหนีในรถพยาบาล เพื่อเบี่ยงเบนความสนใจ</p>
<p> ขณะนี้ยังไม่มีเจ้าหน้าที่ของทางการศรีลังกาออกมาให้ความเห็นเกี่ยวกับรายงานข่าวของ<name>ออบเซอร์เวอร์</name> แต่สิ่งที่น่าสังเกตคือ ทางการศรีลังกาไม่ได้เปิดเผยผลการชันสูตรศพนายเวฬุพิลัย หรือมีแถลงการณ์ยืนยันอย่างเป็นทางการว่านายเวฬุพิลัยเสียชีวิตเมื่อไร และอย่างไร แถมรายละเอียดเรื่องการจัดการศพก็ขัดแย้งกัน โดยโฆษกรัฐบาลกล่าวว่า ศพจะถูกนำไปมอบให้สัปเหร่อ ขณะที่<name>ผู้บัญชาการทหารบก</name>กลับบอกว่าศพถูกเผา และเถ้าถ่านได้นำโปรยลงทะเลไปแล้ว</p>
<p> จุดที่น่าสังเกตอีกอย่างหนึ่งก็คือ รัฐบาลศรีลังกาเพิ่งจะมาแพร่ภาพศพนายเวฬุพิลัยเป็นครั้งแรกเอาในวันอังคาร ทั้งๆ ที่อ้างว่านายเวฬุพิลัยเสียชีวิตไปตั้งแต่วันจันทร์ โดยการแพร่ภาพศพมีขึ้นภายหลังจากเว็บไซต์ของ<name head="กลุ่ม">กลุ่มพยัคฆ์ทมิฬ</name>อ้างว่านายเวฬุพิลัยยังไม่ตาย
</p>
<p> วันเดียวกัน ประธานาธิบดีมหินทรา ราชปักเษาของศรีลังกา ปฏิเสธข้อเรียกร้องขององค์การสหประชาชาติ (ยูเอ็น) ให้ยกเลิกข้อจำกัดในการส่งความช่วยเหลือไปยังค่ายผู้ลี้ภัยที่แออัดยัดเยียด โดยบอกว่าทางกองทัพจะต้องสกรีนผู้ลี้ภัย ซึ่งมีอยู่มากถึงเกือบ 3 แสนคน ให้เสร็จเสียก่อนจึงจะส่งความช่วยเหลือเข้าไปได้ ทั้งนี้ เพื่อรับประกันว่าจะไม่มี<name head="พวกกบฏ">พวกกบฏพยัคฆ์ทมิฬ</name>แทรกซึมอยู่ในกลุ่มผู้อพยพหนีภัยสงครามเหล่านี้</p></body>
</news>
