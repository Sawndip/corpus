<teiHeader>
<fileDesc>
<titleStmt>
  <title>ฝูงชนฝ่าสายฝนเคารพศพอดีตผู้นำโสม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090525/14142/%e0%b8%9d%e0%b8%b9%e0%b8%87%e0%b8%8a%e0%b8%99%e0%b8%9d%e0%b9%88%e0%b8%b2%e0%b8%aa%e0%b8%b2%e0%b8%a2%e0%b8%9d%e0%b8%99%e0%b9%80%e0%b8%84%e0%b8%b2%e0%b8%a3%e0%b8%9e%e0%b8%a8%e0%b8%9e%e0%b8%ad%e0%b8%94%e0%b8%b5%e0%b8%95%e0%b8%9c%e0%b8%b9%e0%b9%89%e0%b8%99%e0%b8%b3%e0%b9%82%e0%b8%aa%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><news>
<headline>ฝูงชนฝ่าสายฝนเคารพศพอดีตผู้นำโสม
กิมแฮ-ชาวเกาหลีใต้ลงทุนเดินฝ่าสายฝนไปเคารพศพอดีตผู้นำที่บ้านเกิด โวยรัฐสอบสวนหนักไปจนทำให้นายโรห์เกิดความเครียดถึงขั้นฆ่าตัวตาย

 ชาวเกาหลีใต้เกือบ 8 หมื่นคนลงทุนเดินฝ่าสายฝนที่กระหน่ำลงมาอย่างหนักเมื่อวันอาทิตย์ (24 พ.ค.) เพื่อไปเคารพศพอดีต<name>ประธานาธิบดี</name>โรห์ มู ฮุน ซึ่งตั้งบำเพ็ญกุศลอยู่ที่หมู่บ้านบองฮา จังหวัดกิมแฮ บ้านเกิดของนายโรห์ ภายหลังจากที่ช็อกกับการฆ่าตัวตายของอดีตผู้นำที่ได้ชื่อว่าใจซื่อมือสะอาด แต่กลับต้องมาถูกดำเนินคดีในข้อหาคอรัปชั่นของภรรยา และหลานเขย</p>
<p> ฝูงชนได้นำ<name head="ดอก">ดอกเบญจมาศสี</name>ขาวไปวางไว้ที่หีบศพตามธรรมเนียมของเกาหลีใต้ โดยส่วนใหญ่มีน้ำตานองหน้า และบางคนถึงกับเป็นลมล้มพับ ส่วนที่กรุงโซลนั้น ตำรวจปราบจลาจลต้องมาคอยอารักขาความสงบอยู่ด้านนอกพระราชวังด็อกซู ซึ่งเป็นสถานที่จัดให้มีการไว้อาลัยเพราะเกรงว่าผู้ที่สนับสนุนอดีต<name>ประธานาธิบดี</name>โรห์จะก่อเหตุวุ่นวายขึ้น</p>
<p> ด้านผู้นำประเทศต่างๆ ทั่วโลกไม่ว่าจะเป็น<name>ประธานาธิบดีบ</name>ารัก โอบามา แห่งสหรัฐ <name>นายกรัฐมนตรี</name>ทาโร อะโซแห่งญี่ปุ่นต่างพากันส่งสาส์นแสดงความเสียใจไปยังครอบครัวของนายโรห์ และประชาชนชาวเกาหลีใต้ ส่วนนายบัน คี มุน <name>เลขาธิการสหประชาชาติ</name> ซึ่งเคยเป็น<name>รัฐมนตรีต่างประเทศ</name>ของเกาหลีใต้ กล่าวว่า ช็อก และเสียใจมาก แม้แต่สำนักข่าวของทางการเกาหลีเหนือก็รายงานข่าวนี้ด้วยเช่นกัน</p>
<p> นายโรห์ วัย 62 ปี เคยเป็นทนายความสิทธิมนุษยชนมาก่อนเข้าดำรงตำแหน่งระหว่างปี 2546-2551 เขาถูกอัยการเรียกตัวไปสอบปากคำเมื่อเดือนที่แล้วในข้อหาพัวพันการคอรัปชั่น นับเป็นอดีตผู้นำคนที่ 3 ของประเทศที่ถูกสอบสวนข้อหารับสินบนหลังออกจากตำแหน่ง แต่เมื่อช่วงเช้าวันเสาร์ที่ผ่านมา นายโรห์กลับกระโดดหน้าผาฆ่าตัวตายโดยเขียนจดหมายทิ้งเอาไว้ว่า "ไม่ต้องเศร้าไป ชีวิตและความตายต่างเป็นเรื่องธรรมชาติไม่ใช่หรือ อย่าเสียใจ และไม่ต้องไปโทษใครทั้งนั้น มันคือชะตากรรม" ซึ่งผลการตรวจสอบเบื้องต้นยืนยันว่าเป็นลายมือของนายโรห์จริง </p>
<p> คดีคอรัปชั่นที่คาดว่าเป็นสาเหตุให้นายโรห์ต้องปลิดชีพตัวเองเป็นเรื่องที่บริษัทรองเท้ารายใหญ่ได้จ่ายเงินมูลค่า 1 ล้าน<name>ดอลลาร์สหรัฐ</name> (ราว 35 ล้าน<name>บาท</name>) ให้แก่ภรรยาของเขา และอีก 5 ล้าน<name>ดอลลาร์สหรัฐ</name> ให้แก่สามีหลานสาวคนหนึ่งของนายโรห์ ทำให้นายโรห์ต้องออกมากล่าวขอโทษประชาชนที่ครอบครัวตัวเองเข้าไปเกี่ยวข้องกับการคอรัปชั่น แต่ยืนกรานว่าตัวเองไม่ได้เกี่ยวข้องด้วย</p>
<p>  ทั้งนี้ มีบางฝ่ายมองว่าสาเหตุที่นายโรห์ตัดสินใจฆ่าตัวตายเป็นเพราะทนแรงกดดันจากการสอบสวนไม่ไหว แต่มีบางส่วนที่ตำหนินายโรห์ว่าควรจะมีชีวิตอยู่ต่อไปเพื่อเผชิญกับกระบวนการยุติธรรม และมองว่าการเสียชีวิตแบบนี้ของนายโรห์อาจทำลายภาพลักษณ์ของประเทศ และส่งผลกระทบต่อเยาวชนในทางลบ</p></body>
</news></body>
</news>
