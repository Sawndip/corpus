<teiHeader>
<fileDesc>
<titleStmt>
  <title>ฝรั่งเศสเปิดฐานทัพแรกตะวันออกกลางในยูเออี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 08:40:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200304&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ฝรั่งเศสเปิดฐานทัพแรกตะวันออกกลางในยูเออี</headline>
<lead>ฝรั่งเศสเปิดฐานทัพแห่งแรกในตะวันออกกลางที่สหรัฐอาหรับเอมิเรตส์ (ยูเออี) เพื่อสนับสนุนภารกิจทางทหารและการเปิดตลาดขายอาวุธในภูมิภาค</lead>
<neck></neck>
<body><p><name>ประธานาธิบดี</name>นิโกลาส์ ซาร์โกซี่ แห่งฝรั่งเศส ได้เป็นประธานในพิธีเปิดฐานทัพแห่งแรกของฝรั่งเศสอย่างเป็นทางการในภูมิภาคตะวัน ออกกลาง ที่ประเทศสหรัฐอาหรับเอมิเรตส์เมื่อวันอังคาร โดยผู้นำฝรั่งเศสได้เข้าร่วมในพิธีดังกล่าวพร้อมด้วยชีค ซาอีฟ บิน ซาเอ็ด อัล-นาฮายาน <name>รองนายกรัฐมนตรี</name>และ<name>รมว.มหาดไทย</name>ของยูเออี ในขณะที่ธงชาติฝรั่งเศสและยูเออี ถูกชักขึ้นสู่ยอดเสาเหนือฐานทัพที่มีชื่อว่า พีซ แคมป์ ในกรุงอาบูดาบี ซึ่งนับเป็นการเปิดฐานทัพแห่งแรกของฝรั่งเศสในต่างประเทศ ตั้งแต่หมดยุคอาณานิคม  </p>
<p>สำหรับฐานทัพแห่งนี้ของฝรั่งเศส จะมีทหารเข้าประจำการ 500 นายในพื้นที่สามแห่งบนฝั่งของช่องแคบฮอร์มุซ ที่อยู่ตรงข้ามอิหร่าน และยังเป็นที่ตั้งของกองเรือ รวมทั้งฐานการขนส่ง ตลอดจนฐานทัพอากาศเพื่อรองรับเครื่องบินขับไล่ และค่ายฝึกฝน ภายหลังเปิดดำเนินการมาก่อนแล้วเมื่อเดือน ต.ค.ปี 2551 โดยมีทหารประจำการ 57 นาย พร้อมด้วยเครื่องบินขับไล่มิราจ 2000-5 เอส จำนวน 3 ลำ  </p>
<p>นอกจากนี้ ฝรั่งเศสกำลังพยายามสร้างบทบาทของตนเองในภูมิภาคตะวันออกกลาง เคียงคู่สหรัฐและอังกฤษ ซึ่งต่างก็มีฐานทัพในประเทศย่านอ่าวเปอร์เซียแล้ว และยังเป็นการเปิดเครือข่ายขายอาวุธสงครามสู่ตะวันออกกลาง.</p></body>
</news>
