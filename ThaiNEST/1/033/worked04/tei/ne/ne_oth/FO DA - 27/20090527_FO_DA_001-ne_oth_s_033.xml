<teiHeader>
<fileDesc>
<titleStmt>
  <title>เยอรมนีห้ามขายกระทิงแดงโคลา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 17:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200388&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เยอรมนีห้ามขาย<name>กระทิงแดงโคลา</name></headline>
<lead></lead>
<neck></neck>
<body><p>6 รัฐสั่งเก็บเรียบ หลังตรวจพบ<name>โคเคน</name>ผสมอยู่ แม้จะเป็นเพียงเล็กน้อย แต่ถือเป็นการฝ่าฝืนข้อห้ามของเมืองเบียร์ รีบเปลี่ยนอยู่หมวดสารเสพติด จนท.ท้องถิ่นลั่นหากต้องการขายต้องขอใบอนุญาตพิเศษ...
วันนี้(27 พ.ค.) สำนักข่าวต่างประเทศรายงานว่า เจ้าหน้าที่ 6 รัฐของเยอรมนี ออกประกาศห้ามร้านค้าปลีกจำหน่ายเครื่องดื่มชูกำลัง<name head="ยี่ห้อ">ยี่ห้อกระทิงแดงโคลา</name> เนื่องจากตรวจพบ<name>โคเคน</name> ซึ่งเป็นสารเสพติดผสมอยู่
ผลการวิเคราะห์ระบุว่า ตัวอย่างของเครื่องดื่มดังกล่าวที่เจ้าหน้าที่ของรัฐนอร์ทไรน์-เวสต์ฟาเลีย ตรวจพบจาก<name>กระทิงแดงโคลา</name> 1 ลิตร พบมีโคเคนผสมอยู่ 0.4 ไมโครกรัม ซึ่งแม้จะเป็นปริมาณที่ต่ำเกินกว่าจะส่งผลกระทบต่อร่างกาย แต่ก็ถือเป็นการละเมิดข้อห้ามของเยอรมนีที่ห้ามมิให้มี<name>โคเค</name>นผสมอยู่ในเครื่องดื่มและอาหาร
ภายหลังการตรวจพบ<name>โคเคน</name>ใน<name>กระทิงแดงโคลา</name> ยังส่งผลให้ ทางการรัฐนอร์ทไรน์-เวสต์ฟาเลีย ไม่สามารถจัดให้เครื่องดื่มดังกล่าว อยู่ในหมวดอาหาร  แต่เปลี่ยนไปอยู่ในหมวดสารเสพติด ซึ่งต้องขอใบอนุญาตพิเศษก่อนวางจำหน่าย</p>
<p>ขณะที่ตัวแทนของบริษัทกระทิงแดง เปิดเผยว่า <name>กระทิงแดงโคลา</name>ไม่เป็นอันตราย และยังวางจำหน่ายได้อย่างถูกต้องตามกฎหมายทั้งที่ในสหรัฐและประเทศกลุ่มสหภาพยุโรป โดยการตรวจสอบยังไม่พบ<name>โคเคน</name>ผสมอยู่ในเครื่องดื่มตามคำกล่าวอ้างของเจ้าหน้าที่เยอรมนี</p>
<p>นอกจากนี้ ผู้อำนวยการสถาบันวิจัยยาและชีวการแพทย์ในเมืองนูเรมเบิร์ก รัฐบาวาเรีย ของเยอรมนี เปิดเผยต่อสื่อมวลชนท้องถิ่นว่า เยอรมนีไม่ควรห้ามขาย<name>กระทิงแดงโคลา</name>  เพราะจากการตรวจสอบพบว่า มี<name>โคเคน</name>ผสมอยู่ในปริมาณที่น้อยมาก และอาจจะเรียก<name>โคเคน</name>ไม่ได้ด้วยซ้ำ  เพราะเป็นสารที่ถูกคัดกรองจนไม่เหลือคุณสมบัติในการกระตุ้นประสาทอีกต่อไป</p>
<p>อย่างไรก็ตาม <name>กระทิงแดงโคลา</name> เปิดตัวเป็นครั้งแรก เมื่อช่วงศตวรรษที่ 19 และถูกวิพากวิจารณ์ว่ามี<name>โคเคน</name>ผสมอยู่เล็กน้อย แต่หลังจากปี 1903 เป็นต้นมา ไม่เคยตรวจพบ<name>โคเคน</name>อีกเลย.
</p></body>
</news>
