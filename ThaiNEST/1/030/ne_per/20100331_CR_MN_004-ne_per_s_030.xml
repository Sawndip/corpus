<teiHeader>
<fileDesc>
<titleStmt>
  <title>เล็งแก้ กม.เพิ่มโทษคดีชาวต่างชาติล่วงละเมิดทางเพศเด็ก  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 12:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044592  </bibl>
</sourceDesc>
</fileDesc>
</teiHeader>
<news>
<headline>เล็งแก้ กม.เพิ่มโทษคดีชาวต่างชาติล่วงละเมิดทางเพศเด็ก</headline>
<lead>“ยุติธรรม” จัดสัมมนาระดมความคิดการดำเนินคดีต่อชาวต่างชาติที่ล่วงละเมิดทางเพศเด็กใน ประเทศไทย เล็งแก้กฎหมายกำหนดบทลงโทษให้มากขึ้น พร้อมดึงดีเอสไอร่วมแก้ปัญหา ชี้การล่วงละเมิดเด็กในประเทศไทยส่วนใหญ่มักเป็นการทำร้ายร่างกาย</lead>
<neck></neck>
<body><p>วันนี้ (31 มี.ค.) เมื่อเวลา 09.30 น.ที่โรงแรมรามาการ์เด้นส์ นายพีระพันธุ์ สาลีรัฐวิภาค รัฐมนตรีว่าการกระทรวงยุติธรรม <persName>นายกิตติพงษ์ กิตยารักษ์</persName> ปลัดกระทรวงยุติธรรม <persName>คุณหญิงสุพัตรา มาสดิตถ์</persName> ที่ปรึกษานายกรัฐมนตรี และเอกอัคราชทูตสวีเดนประจำเทศไทย ร่วมแถลง การสัมมนาหัวข้อการดำเนินคดีต่อผู้กระทำผิดชาวต่างชาติในความผิดที่เกี่ยว ข้องกับการล่วงละเมิดทางเพศเด็กและเยาวชนในประเทศไทย</p>
<p><persName>นายพีระพันธุ์</persName>กล่าวว่า ที่ผ่านมามีปัญหาชาวต่างชาติ โดยเฉพาะชาวยุโรปประเทศต่างๆ เดินทางเข้ามากระทำผิดล่วงละเมิดทางเพศต่อเด็กในประเทศไทยจำนวนมาก โดยไม่เกรงกลัวต่อกฎหมาย เนื่องจากส่วนใหญ่เมื่อถูกจับกุมและได้รับการประกันตัวก็จะหลบหนีแล้วเดิน ทางออกนอกประเทศไป นอกจากนี้ยังพบว่า ชาวต่างชาติบางส่วนสามารถกลับเข้ามาในประเทศไทยเพื่อกระทำผิดซ้ำอีก โดยเปลี่ยนชื่อ นามสกุลในเอกสารหนังสือเดินทาง หรือพาสปอร์ต</p>
<p><persName>นายพีระพันธุ์</persName>กล่าวต่อว่า การกระทำผิดทางเพศต่อเด็กโดยชาวต่างชาติ มี 2 รูปแบบ คือ การข่มขืนกับซื้อบริการทางเพศ ซึ่งประเทศต่างๆ ในยุโรป ให้ความสำคัญและอยากให้ดำเนินคดีกับชาวต่างชาติ เนื่องจากการกระทำผิดทางเพศต่อเด็กมักจะทำกันเป็นเครือข่าย นอกจากนี้ยังพบว่ามีการเผยแพร่ภาพการล่วงละเมิดทางเพศ ทางอินเตอร์เน็ตด้วย ดังนั้น ปัญหาดังกล่าวทุกประเทศจะต้องร่วมมือกันเพื่อแก้ไขปัญหา และรักษาภาพลักษณ์ของประเทศไทยไม่ให้ถูกมองว่าเป็นสวรรค์หรือเป็นแหล่งของ การกระทำผิดทางเพศ โดยจะต้องมีการประสานข้อมูลกันระหว่างเจ้าหน้าที่ตำรวจ ตำรวจตรวจคนเข้าเมือง (ตม.) และพนักงานอัยการ ที่จะต้องนำเสนอข้อมูลและชี้ให้เห็นว่าอาชญากรรมร้ายแรง ไม่ควรรอลงอาญาและให้ประกันตัวโดยง่าย ซึ่งหากจำเป็นก็จะมีการปรับปรุงแก้ไขกฎหมายเพื่อกำหนดบทลงโทษให้มากขึ้น</p>
<p>รมว.ยุติธรรม กล่าวอีกว่า ทั้งนี้ กระทรวงยุติธรรมได้มอบหมายให้ กรมสอบสวนคดีพิเศษ หรือดีเอสไอ ดำเนินการเพื่อแก้ไขปัญหาดังกล่าว ล่าสุดดีเอสไอสามารถจับกุมชาวอังกฤษ ที่ล่วงละเมิดทางเพศต่อเด็กชาวเขา ได้ที่ จ.เชียงใหม่ พร้อมอุปกรณ์ลามกและยาเสพติด และจากข้อมูลเบื้องต้นทราบว่า การล่วงละเมิดทางเพศต่อเด็กและเยาวชนในประเทศไทย ส่วนใหญ่มักเกิดจากชาวต่างชาติ สำหรับพฤติกรรมของคนไทยที่ละเมิดต่อเด็กมักจะเป็นรูปแบบของการทารุณทำร้าย ร่างกายมากกว่า</p></body>
</news>
