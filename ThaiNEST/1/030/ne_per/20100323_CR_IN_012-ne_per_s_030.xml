<teiHeader>
<fileDesc>
<titleStmt>
  <title>แกนนำแดงยันไม่เกี่ยวข้องยิงM79ก.สธ.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-23 17:18:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217679  </bibl>
</sourceDesc>
</fileDesc>
</teiHeader>
<news>
<headline>แกนนำแดงยันไม่เกี่ยวข้องยิงM79ก.สธ.</headline>
<lead>แกนนำ นปช. ตรวจบริเวณ ถ.ราชวิถี จี้ให้ ทหารถอนลวดหนาม แท่นปูนออก อ้างกีดขวางจราจร ขณะเหตุการณ์มือมืดยิง เอ็ม79 เข้าที่ ก.สาธารณสุข ยันไม่ใช่ฝีมือเสื้อแดง</lead>
<neck></neck>
<body><p>แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. นำโดย <persName>น.พ.เหวง โตจิราการ</persName> <persName>นายสุพร อัตถาวงศ์</persName> และ<persName>นายจรัล ดิษฐาอภิชัย</persName> พร้อมหน่วยสันติวิธีหญิงจำนวน 50 คน เคลื่อนขบวนออกจากสะพานผ่านฟ้าลีลาศ เพื่อตรวจสอบพื้นที่บริเวณถนนราชวิถีสะพานซังฮี้และบริเวณรอบจุดที่ชุมนุม เพื่อเจรจาให้เจ้าหน้าที่ทหารถอนลวดหนาม และบังเกอร์แท่นปูนที่ป้องกันอย่างแน่หนา ออกจากสถานที่ต่างๆ โดยเฉพาะรัฐสภา และสนามเสือป่าออก เพราะเป็นการกระทำที่เกินกว่าเหตุ และส่งผลกระทบต่อการจราจร พร้อมกันนี้ยังตั้งข้อสังเกตว่าการกระทำดังกล่าวเป็นการบีบพื้นที่การชุมนุม ของกลุ่ม นปช. ให้น้อยลง รวมทั้งยั่วยุการชุมนุมเพื่อนำไปสู่การสร้างสถานการณ์ความรุนแรงและสลายการ ชุมนุม</p>
<p>นอกจากนี้แกนนำกลุ่ม นปช. ยังเรียกร้องให้รัฐบาลยุติการกระทำทั้งหมด เนื่องจากกลุ่มนปช.ประกาศชัดเจนว่า จะชุมนุมด้วยความสงบ และจะไม่ไปปิดล้อมสถานที่ราชการพร้อมยืนยันว่า เหตุการณ์ระเบิดที่กระทรวงสาธารณสุข ไม่ใช่ฝีมือของกลุ่ม นปช.อย่างแน่นอน</p></body>
</news>
