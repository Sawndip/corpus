<teiHeader>
<fileDesc>
<titleStmt>
  <title>ตัดสินเสี่ยอู๊ดจำคุก 5 ปี ฉ้อโกงประชาชนลวงสร้างพระดัง'สมเด็จเหนือหัว'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 07:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57440  </bibl>
</sourceDesc>
</fileDesc>
</teiHeader>
<news>
<headline>ตัดสิน<persName>เสี่ยอู๊ด</persName>จำคุก 5 ปี ฉ้อโกงประชาชนลวงสร้างพระดัง'<persName>สมเด็จเหนือหัว</persName>'</headline>
<lead>ศาลสั่งจำคุก 5 ปี"เ<persName>สี่ยอู๊ด</persName>"ข้อหาฉ้อโกงประชาชน สร้าง<persName>พระสมเด็จเหนือหัว</persName> โฆษณาลวงว่าสร้างจากมวลสาร ดอกไม้พระราชทาน ใช้เครื่องหมายพระมหามงกุฎ และอุณาโลม โดยไม่ได้ขอพระราชทานพระบรม ราชานุญาต จากเจ้าหน้าที่สำนักราชเลขาธิการ สำนักพระราชวัง จึงเป็นความผิดตามกฎหมาย ขณะที่บริษัทไดมอนด์ฮิลล์ฯ โดนปรับ 12,000 บาท “<persName>เสี่ยอู๊ด</persName>” ยื่นหลักทรัพย์ 5.7 ล้านขอประกันตัว ศาลยังไม่พิจารณา คอตกนอนคุกต่อ</lead>
<neck></neck>
<body><p>ที่ห้องพิจารณาคดี 807 ศาลอาญา ถนนรัชดาภิเษก เมื่อเวลา 09.00 น. วันที่ 31 มี.ค. ศาลออกนั่งบัลลังก์อ่านคำพิพากษาคดีหมายเลขดำที่ อ.2358/2551 ที่พนักงานอัยการฝ่ายคดีพิเศษ 1 เป็นโจทก์ ยื่นฟ้อง <persName>นายสิทธิกร บุญฉิม</persName> หรือ<persName>เสี่ยอู๊ด</persName> อายุ 38 ปี และบริษัทไดมอนด์ ฮิลล์ จำกัด โดย <persName>นายสิทธิกร บุญฉิม</persName> ในฐานะกรรมการผู้จัดการ เป็นจำเลยที่ 1-2 ในความผิดฐาน ร่วมกันฉ้อโกงประชาชน, ร่วมกันโฆษณาโดยใช้ข้อความที่จะก่อให้เกิดความเข้าใจผิดในสาระสำคัญเกี่ยว กับสินค้า และโดยใช้ข้อความที่ใช้ หรืออ้างอิงข้อเท็จจริงเกี่ยวกับพระมหากษัตริย์ โดยไม่ได้รับพระบรมราชานุญาต ไม่เป็นธรรมต่อผู้บริโภค หรืออาจก่อให้เกิดความเสียหายต่อสังคมส่วนรวม, ร่วมกันใช้เครื่องหมายราชการโดยไม่ได้รับอนุญาต และ เลียนเครื่องหมายราชการให้ปรากฏที่วัตถุหรือสินค้าใด ๆ</p>
<p>กรณีเมื่อระหว่างเดือน พ.ย.-ธ.ค. 50 จำเลยทั้งสอง ร่วมกันแสดงข้อความอันเป็นเท็จ โดยโฆษณาเผยแพร่ว่าจัดสร้าง   “<persName>พระสมเด็จเหนือหัว</persName>” โดยสร้างจากมวลสารดอกไม้พระราชทาน และผ้าไตรพระราชทาน จากพระบาทสมเด็จพระเจ้าอยู่หัว เพื่อจัดสร้างพระคราวนี้เป็นการเฉพาะ และยังนำตราเครื่องหมายพระมหามงกุฎ ที่เป็นเครื่องหมายราชการ ของสำนักราชเลขาธิการ สำนัก พระราชวัง และเป็นสัญลักษณ์ของพระเจ้าแผ่นดิน มาพิมพ์ประทับไว้ที่ด้านหลังองค์พระทุกองค์ ทั้งที่ความจริงแล้ว จำเลยไม่ได้รับพระบรมราชานุญาต และพระบาทสมเด็จพระเจ้าอยู่หัว ไม่ได้พระราชทานดอกไม้ เพื่อใช้เป็นมวลสารในการสร้าง<persName>พระเหนือหัว</persName>แต่อย่างใด ทำให้มีประชาชน 926 รายหลงเชื่อ เช่าซื้อเป็นเงิน 4,039,818 บาท และมีประชาชนรายอื่น ๆ ที่ไม่ได้ร้องทุกข์ เช่าซื้ออีก 167 ล้านบาท จำเลยให้การปฏิเสธ</p>
<p>ศาลพิเคราะห์แล้วเห็นว่า โจทก์มีผู้เสียหาย 50 คน เบิกความทำนองเดียวกันว่า ได้เช่า<persName>พระสมเด็จเหนือหัว</persName> เพราะหลง เชื่อในประกาศโฆษณา ว่าสร้างจากดอกไม้พระราชทาน โดยมูลนิธิอัฏฐมราชานุสรณ์ในพระบรมราชูปถัมภ์โดยมีพระมงกุฎประทับ  ไว้ที่ด้านหลังองค์ ทำให้เข้าใจว่าจัดสร้างจากพระมหากษัตริย์และสำนักพระราชวังซึ่งต้องการเช่า เพื่อนำไปบูชา </p>
<p>ส่วนเนื้อหาในคำโฆษณาที่จำเลยทั้งสองจัดทำขึ้น อ้างว่าการจัดสร้าง<persName>พระสมเด็จเหนือหัว</persName> โดยมูลนิธิดังกล่าว เพื่อนำเงินไปสร้างอุโบสถ “สองกษัตริย์” ถวายเป็นพระราชกุศล และยังมีข้อความระบุว่า ใช้มวลสารดอกไม้พระราชทานนั้น <persName>พระวิสุทธาธิบดี</persName> พยานโจทก์ เบิกความว่า เป็นประธานมูล นิธิฯ มีความต้องการสร้างพระอุโบสถสอง กษัตริย์จริง ที่วัดโสดาประดิษฐาราม จ.ราชบุรี และทำหนังสือลงลายมือชื่อให้จำเลยทั้งสองดำเนินการ ย่อมทำให้จำเลยทั้งสองเข้าใจว่ามูลนิธิฯ ให้หาเงินจัดสร้างอุโบสถ ซึ่งการ โฆษณาด้วยข้อความว่าจะนำเงินไปสร้างอุโบสถนั้น จึงไม่เป็นการหลอกลวงประชาชน</p>
<p>แต่การที่จำเลยนำข้อความว่าได้รับดอกไม้พระราชทาน เป็นมวลสารสร้าง<persName>พระสมเด็จเหนือหัว</persName> ตามที่ปรากฏในหนังสือพิมพ์หลายฉบับลงวันที่ 1 ธ.ค. 50 และมีตราพระมงกุฎเพื่ออ้างอิง ถึงพระมหากษัตริย์นั้น เพื่อให้เข้าใจว่า<persName>พระสมเด็จเหนือหัว</persName>ที่จัดสร้าง เกี่ยวข้องพระมหากษัตริย์ ทั้งที่จำเลย ทราบดีว่า หากประชาชนเชื่อว่าการจัดสร้าง<persName>พระสมเด็จเหนือหัว</persName>นั้น เกี่ยวข้องพระมหากษัตริย์แล้ว ประชาชนย่อมเช่าพระดังกล่าวกว่า 1.6 ล้านองค์</p>
<p>ทั้งผู้เสียหายเบิกความยืนยันว่า เชื่อว่าคำโฆษณาที่ว่ามวลสารได้มาจากดอกไม้พระราชทานนั้น น่าจะเกี่ยวข้องพระมหากษัตริย์ ซึ่งความจริงแล้วการใช้ดอกไม้พระราชทาน ไม่มีการขออนุญาตจากสำนักพระราชวัง และสำนักราชเลขาธิการ จึงเป็นการหลอกลวงประชาชน ปกปิดข้อความอันเป็นเท็จ ซึ่งการจัดสร้างและการตั้งชื่อพระ การออกแบบโฆษณา ล้วนเป็นความคิดของจำเลยเอง นอกจากนี้ข้อเท็จจริงปรากฏว่า จำเลยได้ขอดอกไม้พระราชทานจาก<persName>พระวิสุทธาธิบดี</persName> เมื่อปี 2549 ซึ่ง<persName>พระวิสุทธาธิบดี</persName> ไม่ได้มอบดอกไม้เป็นการจัดสร้างเป็นการเฉพาะ แต่จำเลยมีเจตนานำมาใช้โฆษณาในการจัดสร้าง<persName>พระสมเด็จเหนือหัว</persName>ว่าเกี่ยวข้อง พระมหากษัตริย์</p>
<p>พยานหลักฐานที่โจทก์นำสืบจึงรับฟังได้ว่า จำเลยทั้งสองร่วมกันโฆษณา หลอก ลวงประชาชนด้วยข้อความอันเป็นเท็จว่า <persName>พระสมเด็จเหนือหัว</persName>จัดสร้างด้วยดอกไม้ พระราชทาน ทำให้ประชาชนหลงเชื่อว่าเกี่ยวข้องพระมหากษัตริย์ จึงมีความผิดฐานร่วมกันฉ้อโกงประชาชน ตามฟ้อง ส่วนที่โจทก์ฟ้องว่าเป็นการกระทำทั้งหมด 921 กรรม เห็นว่า ระหว่างเดือน พ.ย.-ธ.ค. 50 จำเลยทั้งสอง ได้กระทำการโฆษณาต่อเนื่องกัน แสดงว่าต้องการโฆษณาให้ประชาชนหลงเชื่อ ในคราวเดียวกัน จึงเป็นการกระทำกรรมเดียว</p>
<p>สำหรับความผิดฐาน ร่วมกันใช้ตราพระมหามงกุฎโดยไม่ได้รับอนุญาตนั้น ปรากฏ ข้อเท็จจริงจากเจ้าหน้าที่สำนักราชเลขาธิการ และสำนักพระราชวังว่า จำเลยทั้งสองไม่ได้ ขอพระราชทานอนุญาต ใช้เครื่องหมายพระมหามงกุฎและอุนาโลม จึงเป็นความผิดตามกฎหมาย ซึ่งจำเลยที่ 1 เบิกความยอมรับว่า ตรามงกุฎที่ใช้ด้านหลัง<persName>พระสมเด็จเหนือหัว</persName>นั้น นำแบบมาจากตราที่ปรากฏเป็นสัญลักษณ์ มูลนิธิอัฏฐมราชานุสรณ์ฯ เพื่อให้ประชาชน เข้าใจว่าเกี่ยวข้องโดยตรง ฟังได้ว่าตรามงกุฎ
ที่ประทับไว้ด้านหลัง<persName>พระสมเด็จเหนือหัว</persName> เป็นการทำเลียนแบบขึ้น และนำไปใช้โดยไม่ได้รับอนุญาต จำเลยจึงมีความผิดตามฟ้อง</p>
<p>พิพากษาว่า จำเลยทั้งสองมีความผิด ตาม พ.ร.บ.คุ้มครองผู้บริโภค พ.ศ. 2522 มาตรา 47, 48 และ 59 และ พ.ร.บ.เครื่องหมายราชการ พ.ศ. 2484 และประมวลกฎหมายอาญา มาตรา 341, 343 และ 83 อันเป็นการกระทำกรรมเดียวผิดกฎหมายหลายบท ให้เรียงกระทงลงโทษ โดยให้จำคุกจำเลยที่ 1 เป็นเวลา 4 ปี และปรับบริษัท จำเลยที่ 2 จำนวน 10,000 บาท ฐานฉ้อโกงประชาชนอันเป็นบทหนักสุดจำคุกจำเลยที่ 1 อีก 1 ปี และปรับบริษัท จำเลยที่ 2 จำนวน 2,000 บาท ฐานใช้และเลียนแบบเครื่องหมายราชการโดยไม่ได้รับอนุญาต รวมโทษจำคุกจำเลยที่ 1 เป็นเวลา 5 ปี และปรับบริษัท จำเลยที่ 2 รวม 12,000 บาท โดยให้จำเลย ร่วมกันคืนเงินกับผู้เสียหายด้วย ภายหลังฟังคำพิพากษา<persName>นายสิทธิกร</persName> ซึ่งไม่ได้รับการประกันตัวมาตลอด ยังคงมีสีหน้าที่ยิ้มแย้มเล็กน้อย</p>
<p>ภายหลังศาลมีคำพิพากษาจำคุก 5 ปี <persName>นายสิทธิกร บุญฉิม</persName> หรือเ<persName>สี่ยอู๊ด</persName> คดีฉ้อโกงประชาชนเช่า<persName>พระสมเด็จเหนือหัว</persName>แล้ว ต่อมา <persName>นายสิทธิกร</persName> ได้ยื่นหลักทรัพย์เป็นโฉนดที่ดิน ราคาประเมิน 5.7 ล้านบาท ขอประกัน ตัวระหว่างอุทธรณ์คดี แต่ปรากฏว่า ศาลพิจารณาคำร้องแล้วเห็นควรส่งเรื่องให้ศาลอุทธรณ์ พิจารณา โดยศาลยังไม่มีคำสั่งการประกันตัวในวันนี้ จึงทำให้ <persName>นายสิทธิกร</persName> ยังคงถูกคุมขังที่เรือนจำพิเศษกรุงเทพต่อไป</p></body>
</news>
