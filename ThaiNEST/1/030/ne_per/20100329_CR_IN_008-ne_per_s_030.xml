<teiHeader>
<fileDesc>
<titleStmt>
  <title>โฆษกน.ไม่สนผลเจรจาดูแลเข้มเหมือนเดิม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-29 16:04:07  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218635  </bibl>
</sourceDesc>
</fileDesc>
</teiHeader>
<news>
<headline>โฆษกน.ไม่สนผลเจรจาดูแลเข้มเหมือนเดิม</headline>
<lead>โฆษก น. เผย ไม่ว่าผลเจรจาเสื้อแดงกับรัฐบาลเย็นนี้จะเป็นอย่างไร ตำรวจพร้อมเฝ้าระวัง และดูแล รปภ.สถานที่สำคัญเข้มเหมือนเดิม หากมีเหตุรุนแรงเกิดขึ้น</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยว่า ในช่วงเย็นที่จะมีการเจรจาร่วมกันหว่างตัวแทนรัฐบาลต่อแกนนำ แนวร่วมประชาธิปไตยต่อต้านเหตุการณ์แห่งชาติ หรือ นปช. โดยระบุว่า ไม่ว่าผลการเจรจาออกมาอย่างไรก็ตามนั้น ทางศูนย์อำนวยการรักษาความสงบเรียบร้อย หรือ ศอ.รส. ได้มอบหมายให้ทางกองบัญชาการตำรวจนครบาล ตัวแทนรับมือไว้โดยในเวลา 10.00 น. วันนี้ <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล ได้เรียกประชุมเจ้าหน้าที่ตำรวจระดับรองผู้บังคับการ และฝ่ายคุ้มกำลังทั้งหมด เข้าร่วมประชุมเพื่อปรับแผนการรับมือกับเหตุการณ์รุนแรงต่างๆ ที่อาจจะเกิดขึ้นได้หลังการเจรจา ส่วนกำลังเจ้าหน้าที่ตำรวจ ขณะนี้ยังไม่มีการปรับเพิ่มกำลังแต่อย่างใด โดยยังคงตรึงกำลังไว้จำนวน 45 กองร้อย ดูแลสถานที่ราชการสำคัญ และสถานที่เชิงสัญลักษณ์ โดยเฉพาะทำเนียบรัฐบาล รัฐสภา รวมถึงการตั้งจุดตรวจร่วม นอกจากนี้ หลังจากการประกาศใช้ พ.ร.บ.ความมั่นคงฯ ทางศูนย์วิทยุ 191 ได้รับเรื่องร้องเรียนจากประชาชนเป็นจำนวนมาก ซึ่งทางเจ้าหน้าที่ตำรวจได้มอบหมายให้กองร้อยปราบจลาจลหญิงเข้ามาร่วม ปฏิบัติหน้าที่ ร่วมกับกองร้อยปราบจลาจลชาย ที่มีความเชี่ยวชาญด้านกฎหมายซึ่งจากการปฏิบัติงานมาตั้งแต่ เวลา 20.00 น. ที่ผ่านมาพบว่า ส่วนการปฏิบัติหน้าที่เป็นที่น่าพอใจ สามารถให้ความรู้แนะนำประชาชนและข้อกฎหมายและคดีต่างๆ ได้ดี</p></body>
</news>
