<teiHeader>
<fileDesc>
<titleStmt>
  <title>หัวใจล้มเหลว"เล็ก นานา"เสียชีวิตสงบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-02 07:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57663  </bibl>
</sourceDesc>
</fileDesc>
</teiHeader>
<news>
<headline>หัวใจล้มเหลว"<persName>เล็ก นานา</persName>"เสียชีวิตสงบ</headline>
<lead>หัวใจล้มเหลว คร่าชีวิต <persName>เล็ก นานา</persName> “<persName>ราชาที่ดินกรุงเทพ</persName>” ผู้ร่วมก่อตั้งพรรคประชาธิปัตย์ อดีต ส.ส. กรุงเทพฯ หลายสมัย และเคยดำรงตำแหน่งเลขาธิการพรรค คนที่ 9 รัฐมนตรีในหลายกระทรวง ด้วยโรคหัวใจล้มเหลว หลังเข้ารักษาตัวในโรงพยาบาล เป็นเวลาเดือนเศษ</lead>
<neck></neck>
<body><p>เมื่อวันที่ 1 เม.ย. ผู้สื่อข่าวรายงานว่า <persName>นายเล็ก นานา</persName> ได้ถึงแก่กรรมด้วยโรคหัวใจล้มเหลว เมื่อเวลา 02.41 น. วันเดียวกัน รวมอายุ 85 ปี หลังจากเข้ารักษาตัวอยู่ที่โรงพยาบาลปิยะเวท เป็นเวลาเดือนเศษ โดยในเวลา 16.30 น. จะมีพิธีฝังศพ ในการนี้<persName>นายอำพล เสนาณรงค์</persName> องคมนตรีเป็นผู้แทน พระองค์อัญเชิญดินพระราชทาน ที่มัสยิด บ้านสมเด็จ เขตธนบุรี</p>
<p>ต่อมาเวลา 15.45 น. ที่มัสยิด บ้านสมเด็จ <persName>นายอภิสิทธิ์ เวชชาชีวะ</persName> นายกรัฐมนตรี หัวหน้าพรรคประชาธิปัตย์เดินทางร่วมพิธีฝังศพ <persName>นายเล็ก นานา</persName> อดีตเลขาธิ การพรรคประชาธิปัตย์ ซึ่งในพิธีดังกล่าวนั้นมีผู้ใหญ่และรัฐมนตรีของพรรคประชาธิปัตย์จำนวนมาก เข้าร่วมงานด้วยอาทิ <persName>นายสุเทพ เทือกสุบรรณ</persName> รองนายกรัฐมนตรี เลขาธิการพรรคฯ น<persName>ายจุรินทร์ ลักษณวิศิษฏ์</persName> รมว. สาธารณสุข <persName>นายชวน หลีกภัย</persName> <persName>นายบัญญัติ บรรทัดฐาน</persName> <persName>นายพิชัย รัตตกุล</persName> <persName>ม.ร.ว.สุขุมพันธุ์ บริพัตร</persName> <persName>พล.อ.สนธิ บุญยรัตกลิน</persName> <persName>นายอารีย์ วงศ์อารยะ</persName> <persName>นายวรวีร์ มะกูดี</persName> นายกสมาคมฟุตบอลแห่งประเทศไทย  เป็นต้น</p>
<p>สำหรับประวัติ <persName>นายเล็ก นานา</persName> เกิดเมื่อปี พ.ศ. 2467 นับถือศาสนาอิสลาม เคยเป็นอดีตเลขาธิการพรรคประชาธิปัตย์ คนที่ 9 เป็นอดีตรัฐมนตรีหลายกระทรวง และอดีต ส.ส.หลายสมัย โดย<persName>นายเล็ก นานา</persName> เป็นหนึ่งในผู้ร่วมก่อตั้งพรรคประชาธิปัตย์มาแต่แรกเริ่ม เป็นเจ้าของที่ดินหลายแห่งในกรุงเทพมหานคร ตั้งแต่สมัยราคาที่ดินยังไม่แพงนัก และกรุงเทพมหานครยังไม่เจริญเหมือนปัจจุบัน จนได้ฉายาในยุคนั้นว่า “<persName>ราชาที่ดินกรุงเทพฯ</persName>” จากการมีที่ดินมากในกรุงเทพมหานคร มีซอยหนึ่งในถนนสุขุมวิทตั้งชื่อซอยตามนามสกุลของ<persName>นายเล็ก นานา</persName> คือ ซอยนานาหรือ สุขุมวิทซอย 4 ซึ่งเป็นที่ตั้งของบริษัทธุรกิจประเภทต่าง ๆ มากมาย <persName>นายเล็ก นานา</persName> เป็นเลขาธิการพรรคประชาธิปัตย์ในสมัยที่ <persName>นายพิชัย รัตต กุล</persName> เป็นหัวหน้าพรรค และได้ยกที่ดินส่วนตัว ในซอยเศรษฐศิริ เขตพญาไท ให้เป็น  ที่ทำการถาวรของพรรคประชาธิปัตย์มาจนถึงปัจจุบัน</p>
<p>ทั้งนี้<persName>นายเล็ก นานา</persName> เข้าสู่วงการการเมืองโดยเป็นผู้ร่วมก่อตั้งพรรคประชาธิปัตย์ ร่วมกับ <persName>นายควง อภัยวงศ์</persName> และ <persName>ม.ร.ว.เสนีย์ ปราโมช</persName> <persName>นายเล็ก นานา</persName> เป็น ส.ส. กรุงเทพฯ หลายสมัย และเคยดำรงตำแหน่งรัฐมนตรีในหลายกระทรวง ได้แก่ รมช.ต่างประเทศ ในรัฐบาล <persName>ม.ร.ว.เสนีย์ ปราโมช</persName> 3 สมัย รมว. วิทยาศาสตร์ ในสมัยรัฐบาล <persName>พล.อ.เปรม ติณสูลานนท์</persName> ในวันที่ 28 ส.ค. แทน<persName>นายดำรง ลัทธิพิพัฒน์</persName> รัฐมนตรีคนก่อนและอดีตเลขาธิ   การพรรคประชาธิปัตย์ ซึ่งเสียชีวิตจากการทำอัตวินิบาตกรรม</p>
<p><persName>นายเล็ก นานา</persName> มีเชื้อสายอินเดีย นับถือศาสนาอิสลามปัจจุบันได้วางมือทางการเมืองแล้ว แต่ยังมีตำแหน่งเป็นที่ปรึกษาพรรค <persName>นายเล็ก นานา</persName> มีลูกหลานมากมาย โดยหนึ่งในหลานของ<persName>นายเล็ก</persName> ที่มีชื่อเสียง คือ <persName>อธิป นานา</persName> นักจัดรายการวิทยุวัยรุ่นชื่อดัง</p></body>
</news>
