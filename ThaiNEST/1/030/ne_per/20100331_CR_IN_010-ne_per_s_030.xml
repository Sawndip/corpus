<teiHeader>
<fileDesc>
<titleStmt>
  <title>ตร.ปรับแผนรปภ.หลังมีข่าวแดงไปสภา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-31 15:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218945  </bibl>
</sourceDesc>
</fileDesc>
</teiHeader>
<news>
<headline>ตร.ปรับแผนรปภ.หลังมีข่าวแดงไปสภา</headline>
<lead>โฆษกกองบัญชาการตำรวจนครบาล ปรับแผนการรักษาความปลอดภัยทันที หลังมีการะแสข่าวกลุ่มคนเสื้อแดงเตรียมเคลื่อนพลไปรัฐสภา โดยใช้กำลัง 8 กองร้อย ประจำ ณ ที่ตั้ง ส่วนอีก 9 กองร้อย เป็นกองหนุน</lead>
<neck></neck>
<body><p>พ<persName>ล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยภายหลังการประชุมศูนย์หน้ากองบัญชาการตำรวจนครบาลว่า ขณะนี้ทางกองบัญชาการตำรวจนครบาลได้ปรับแผนการรักษาความปลอดภัย เนื่องจากมีกระแสข่าวว่า กลุ่มคนเสื้อแดงมีการเคลื่อนขบวนไปยังอาคารรัฐสภา หรือสำนักงานคณะกรรมการการเลือกตั้ง (กกต.) โดยได้จัดกำลังเจ้าหน้าที่ตำรวจ 8 กองร้อยอยู่ปฏิบัติหน้าที่ และมีกำลังสนับสนุน ในการสังเกตการณ์ หากมีเหตุการณ์ต่างๆ เกิดขึ้น อีกจำนวน 9 กองร้อย ขณะเดียวกัน จะไม่มีการวางเครื่องกีดขวาง หรือกีดขวางเส้นทางการจราจรแต่อย่างไร</p>
<p>อย่างไรก็ตาม สำหรับการชุมนุมของกลุ่มคนเสื้อแดงนั้น จากการตรวจสอบ พบว่าในช่วงเวลากลางวัน มีจำนวนผู้ชุมนุมราว 5,000 คน และในช่วงกลางคืนที่ผ่านมา มียอดผู้ชุมนุมสูงสุดกว่า 8,000 คน ทั้งนี้ยังคงมีกลุ่มผู้ชุมนุมอยู่บริเวณถนนราชดำเนินนอก และเส้นทางต่อเนื่อง ซึ่งได้มอบหมายให้ฝ่ายจราจรประสานกลุ่มผู้ชุมนุม ลดพื้นที่การชุมนุมลงอีก เพื่อไม่ให้กระทบกับการจัดงานกาชาดประจำปี 2553 ที่จะมีขึ้นไปถึงจนวันที่ 7 เมษายนนี้</p></body>
</news>
