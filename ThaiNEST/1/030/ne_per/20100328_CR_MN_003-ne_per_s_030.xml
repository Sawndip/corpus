<teiHeader>
<fileDesc>
<titleStmt>
  <title>“ปทีป” รอฟังผลเจรจานายกฯ-สามเกลอ ก่อนจัดกำลังดูม็อบแดง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-28 17:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043127  </bibl>
</sourceDesc>
</fileDesc>
</teiHeader>
<news>
<headline>“<persName>ปทีป</persName>” รอฟังผลเจรจานายกฯ-สามเกลอ ก่อนจัดกำลังดูม็อบแดง</headline>
<lead>ผบ.ตร.รอฟังผลเจรจา นายกฯ-3 เกลอเสื้อแดง ยันตำรวจเสริมกำลัง 100 เปอร์เซ็นต์ ดูแลสถานการณ์หากการเจรจาไม่สำเร็จ พร้อมรับม็อบแดงบุก ย้ำล้มเหลวหากต้องใช้ความรุนแรง ส่วนเรื่องระเบิดป่วนเมืองสั่งให้ฝ่ายสืบสวนเร่งหาตัวแล้ว พร้อมปัด ตร.คุมม็อบไม่ได้เบี้ยเลี้ยง</lead>
<neck></neck>
<body><p>วันที่ (28 มี.ค.) <persName>พล.ต.อ.ปทีป ตันประเสริฐ</persName> รรท.ผบ.ตร. กล่าวถึงมาตรการรับมือการชุมนุมของกลุ่มคนเสื้อแดงหากการเจรจากับรัฐบาลไม่ เป็นผลว่า ต้องรอฟังผลการเจรจาก่อนว่าจะออกมาในรูปแบบใด ในส่วนของการจัดวางกำลังของตำรวจนั้นได้รับมอบหมายจากศูนย์อำนวยการรักษา ความสงบเรียบร้อย หรือ ศอ.รส.ให้ดูแลบริเวณโดยรอบ พื้นที่ชุมนุมบริเวณสะพานผ่านฟ้าลีลาศ ซึ่งก็ได้ส่งกำลังเข้าไปหลังจากเมื่อวันที่ 27 มี.ค.ที่ผ่านมา ทหารได้มีการปรับกำลังออกไป ส่วนพื้นที่นอกเหนือจากนี้ยังเป็นการประกอบกำลังเจ้าหน้าที่ 3 ฝ่ายที่จะดูแลรักษาความสงบเรียบร้อยโดยทั่วๆไป</p>
<p><persName>พล.ต.อ.ปทีป</persName>กล่าวต่อไปว่า ที่ผ่านมาในการดูแลการชุมนุมตำรวจมีการวางกำลังดูแล 100 เปอร์เซ็นต์เต็ม ทั้งการตรวจตราและการตั้งด่านตรวจ แต่เนื่องจากพื้นที่กทม.กว้างใหญ่ จึงอยากให้ประชาชนช่วยกันสอดส่องดูแล หากพบเบาะแสให้ช่วยกันแจ้งเจ้าหน้าที่ ทั้งนี้ เมื่อมีการวางกำลัง 100 เปอร์เซ็นต์ ทำให้ต้องมีการเสริมกำลังจากต่างจังหวัด ซึ่งแม้จะมีกำลังส่วนหนึ่งมาช่วยดูแลการชุมนุม แต่หน้าที่ปกติก็ยังต้องทำ เมื่อถามว่าเราทำเต็มกำลังแล้วหรือยัง ก็บอกได้เลยว่าเราทำเต็มกำลังแล้ว</p>
<p>ผู้สื่อข่าวถามว่ากลุ่มคนเสื้อแดงได้ยื่นคำขาด หากการเจรจาไม่เป็นผลจะบุกสถานที่ราชการ ทั้งทำเนียบ และกรมทหารราบที่ 11 รักษาพระองค์ <persName>พล.ต.อ.ปทีป</persName>กล่าวว่า สำหรับสถานที่ราชการสำคัญอาทิ ทำเนียบรัฐบาล เราได้มีการวางกำลังเข้าไปดูแลอยู่แล้ว และเรายังไม่ได้มีการถอนกำลังส่วนนี้ออกไป ซึ่งหากผู้ชุมนุมจะบุกเข้าไปเราก็มีมาตรการจากเบาไปหาหนัก เมื่อถามว่า เกรงจะมีการเผชิญหน้าถึงขั้นรุนแรงหรือไม่ <persName>พล.ต.อ.ปทีป</persName>กล่าวว่า เรื่องความรุแรงเป็นนโยบายของรัฐบาล และ ศอ.รส.ที่จะไม่พยายามก่อให้เกิดความรุนแรงใดๆ ซึ่งตนยืนยันว่าหากการเจรจาล้มเหลวตำรวจยังคงมั่นใจว่าจะสามารถดูแลความ เรียบร้อยได้</p>
<p>ต่อข้อถามถึงมาตรการรับมือเหตุระเบิดทีเกิดขึ้นรายวัน <persName>พล.ต.อ.ปทีป</persName>กล่าวว่า เรื่องนี้ต้องแยกเป็น 2 ส่วน คือ การป้องกัน และเมื่อเหตุเกิดขึ้นมาแล้ว เป็นเรื่องของตำรวจนครบาลต้องทำการสืบสวนติดตามตัวคนร้ายมาดำเนินคดีให้ได้ ซึ่งก็ต้องให้เวลาเจ้าหน้าที่ไปสืบสวนหาพยานหลักฐาน เพื่อติดตามตัวคนร้ายมาดำเนินคดี ซึ่งได้สั่งไปแล้วให้ระดมกำลังสายสืบเพื่อติดตามหาตัวคนร้าย</p>
<p>ผู้สื่อข่าวถามถึงกรณีที่แกนนำกลุ่มคนเสื้อแดงออกมาระบุว่าตำรวจที่ มาปฏิบัติหน้าที่ไม่ได้รับเบี้ยเลี้ยง <persName>พล.ต.อ.ปทีป</persName>กล่าวว่า เรื่องดังกล่าวไม่เป็นความจริง ตนยืนยันว่าตำรวจที่มาปฏิบัติหน้าที่ทุกนายได้รับเบี้ยเลี้ยง ซึ่งตนได้เน้นย้ำเรื่องนี้เป็นพิเศษกับศูนย์ปฏิบัติการ สำนักงานตำรวจแห่งชาติ และได้ติดตามสอบถามเจ้าหน้าที่ตำรวจที่มาปฏิบัติหน้าที่ด้วยตัวเอง</p></body>
</news>
