<teiHeader>
<fileDesc>
<titleStmt>
  <title>มือมืดป่วนเมือง ลอบปาบึ้ม! กรมศุลกากร  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-27 14:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000042624  </bibl>
</sourceDesc>
</fileDesc>
</teiHeader>
<news>
<headline>มือมืดป่วนเมือง ลอบปาบึ้ม! กรมศุลกากร</headline>
<lead>มือดียังสร้างสถานการณ์ป่วนบ้านเมืองไม่หยุด ล่าสุดลอบปาระเบิดลูกเกลี้ยงชนิดขว้าง K-75 ใสอาคาร 120 ปี กรมศุลกากร โชคดีไม่มีใครเจ็บ ตร.เตรียมตรวจสอบวงจรปิดหาตัวคนร้ายมาดำนเนิคดี</lead>
<neck></neck>
<body><p>วันนี้ (27 มี.ค.) เมื่อเวลา 03.50 น. <persName>ร.ต.ท.อำนาจ ศรีสุวรรณโน</persName> ร้อยเวรสอบสวน สน.ท่าเรือ ได้รับแจ้งเหตุระเบิดภายในอาคาร 120 ปี กรมศุลกากร ถนนสุนทรโกษา แขวงและเขตคลองเตย กทม. จึงรายงานผู้บังคับบัญชา และรุดไปตรวจสอบที่เกิดเหตุพร้อมด้วย <persName>พล.ต.ต.บุญส่ง พานิชอัตรา</persName> รอง ผบช.น. <persName>พล.ต.ต.อนุชัย เล็กบำรุง</persName> ผบก.น.5 <persName>พ.ต.อ.สมบัติ มิลินทจินดา</persName> ผกก.สส.บก.น.5 <persName>พ.ต.อ.ธนิต เหรียญเจริญ</persName> ผกก.สน.ท่าเรือ หน่วยเก็บกู้วัตถุระเบิด บก.ตปพ.บช.น. และเจ้าหน้าที่กองพิสูจน์หลักฐาน</p>
<p>ที่เกิดเหตุอยู่บริเวณชั้น 1 หน้าอาคารสำนักงาน 120 ปี กรมศุลกากร อยู่ห่างจากถนนใหญ่ประมาณ 30 เมตร เจ้าหน้าที่ได้นำเชือกมากั้นบริเวณโดยรอบที่เกิดเหตุไม่่ให้ประชาชนภายนอก และสื่อมวลชนเข้าไปใกล้ ทั้งนี้ แรงระเบิดส่งผลให้พื้นสวนหย่อมด้านหน้าอาคารเป็นหลุมกว้าง 10 ซม. ลึก 5 ซม. ระแนงอลูมิเนียมบนเพดานหล่นลงมากองระเนระนาด กระจกอาคารแตก 1 บาน และเป็นรูพรุน จนเกิดรอยร้าวอีก 4 บาน เนื่องจากถูกสะเก็ดระเบิด โคมไฟส่องส่วางบนฟุตปาธแตก 1 ดวง และยังมีรถตู้ ยี่ห้อนิสสัน สีบรอนซ์เงิน หมายเลขทะเบียน ฮค 5990 กทม. ของกรมศุลกากร ถูกแรงระเบิดจนกระจกด้านหลังแตกได้รับความเสียหายเล็กน้อย นอกจากนี้ยังตรวจสอบพบกระเดื่องระเบิดซึ่งกระเด็นไปตกที่พื้นถนนหน้าอาคาร ห่างจากที่เกิดเหตุประมาณ 20 เมตร เจ้าหน้าที่จึงเก็บไว้เป็นหลักฐาน</p>
<p><persName>พล.ต.ต.บุญส่ง</persName> เปิดเผยว่า จากการตรวจสอบของหน่วยเก็บกู้พบว่าระเบิดที่คนร้ายใช้ก่อเหตุ เป็นระเบิดลูกเกลี้ยงชนิดขว้าง K-75 โดยดูจากกระเดื่องและการตรวจสอบสะเก็ดระเบิด แต่จะต้องมีการนำไปตรวจสอบอย่างละเอียดอีกครั้ง ส่วนสาเหตุอยู่ระหว่างการสืบสวนว่าเกิดจากอะไรและเป็นฝีมือของกลุ่มใด ส่วนจะเกี่ยวข้องกับสถานการณ์ทางการเมืองที่วุ่นวายในขณะนี้หรือไม่นั้นตน ไม่ขอออกความเห็น</p>
<p><persName>พล.ต.ต.บุญส่ง</persName>กล่าวอีกว่า จากการสอบสวนเบื้องต้นทราบว่าช่วงที่เกิดเหตุมี รปภ.ของกรมศุลกากร ได้ยินเสียงดังคล้ายระเบิด จากนั้นจึงรีบวิ่งมาดู เมื่อพบว่าเป็นระเบิดก็รีบโทรแจ้งตำรวจให้มาตรวจสอบ ซึ่งในที่กิดเหตุพบว่าบริเวณด้านหน้าอาคารดังกล่าวมีการติดตั้งกล้องวงจรปิด เอาไว้ ซึ่งจะมอบให้เจ้าหน้าที่ฝ่ายสืบสวนนำภาพไปตรวจสอบ เพื่อหาเบาะแสของคนร้าย เบื้องต้นคาดว่าคนร้ายน่าจะขว้างระเบิดมาจากริมรั้วที่ติดกับถนนใหญ่ เพราะเป็นมุมที่โล่งและมีระยะห่างจากตัวอาคารไม่มากนัก อย่างไรก็ตาม ขณะนี้ได้กำชับให้เจ้าหน้าที่เพิ่มกำลังในการรักษาความปลอดภัยบริเวรโดย รอบกรมศุลกากร พร้อมทั้งเร่งสอบปากคำพยานและรวบรวมหลักฐานทั้งหมด เพื่อติดตามตัวคนร้ายรายนี้มาดำเนินคดีต่อไป</p></body>
</news>
