<teiHeader>
<fileDesc>
<titleStmt>
  <title>ไหม้โกดังรองเท้าพินาศกว่า 10 ล้าน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 07:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57004  </bibl>
</sourceDesc>
</fileDesc>
</teiHeader>
<news>
<headline>ไหม้โกดังรองเท้าพินาศกว่า 10 ล้าน</headline>
<lead></lead>
<neck></neck>
<body><p>เมื่อเวลา 03.00 น. วันที่ 29 มี.ค. <persName>พ.ต.ท.ชัยเชนทร์ แววรั้งรัตนกุล</persName> สวส.สภ. บางปู จ.สมุทรปราการ รับแจ้งมีเหตุเพลิงไหม้โกดังเก็บหนังที่ใช้สำหรับทำพื้นรองเท้า ของบริษัทเจพีเอส จำกัด เลขที่ 365 หมู่ 2 ถนนตำหรุ-คลองเก้า ตำบลแพรกษาใหม่ รุดไปตรวจสอบพร้อมด้วยรถน้ำจำนวนหนึ่ง ที่เกิดเหตุเป็นโกดังขนาดใหญ่ ปลูกเรียงรายกัน 8 โกดัง เพลิงกำลังลุกไหม้อย่างรุนแรง จนทำให้โครงหลังคาเหล็กพังถล่มลงมาบางส่วน เจ้าหน้าที่ต้องฉีดน้ำดับนานกว่า 1 ชั่วโมงเพลิงจึงสงบ อุปกรณ์และวัสดุถูกไฟเผาวอดเสียหายหมด คาดค่าเสียหายไม่ต่ำกว่า 10 ล้านบาท นอกจากนี้เพลิงยังลุกลามไปติดโกดังข้างเคียงของบริษัทอื่นอีก แต่เสียหายเล็กน้อย</p>
<p>จากการสอบสวนทราบว่า ก่อนเกิดเหตุมีเสียงระเบิดดังติดต่อกันหลายครั้ง จากนั้นมีไฟลุกไหม้ขึ้นอย่างรวดเร็ว เบื้องต้นคาดว่าไฟฟ้าน่าจะลัดวงจร จากนั้นสะเก็ดไฟร่วงลงมาติดหนังที่ใช้ทำพื้นรองเท้า ซึ่งเป็นเชื้อไฟอย่างดี จนเกิดไฟลุกไหม้ขึ้นดังกล่าว</p></body>
</news>
