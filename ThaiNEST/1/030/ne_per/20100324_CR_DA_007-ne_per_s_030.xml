<teiHeader>
<fileDesc>
<titleStmt>
  <title>ร่อนหมายจับ"ส.ต.ต."ยิงอาร์พีจี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-24 13:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56044  </bibl>
</sourceDesc>
</fileDesc>
</teiHeader>
<news>
<headline>ร่อนหมายจับ"ส.ต.ต."ยิงอาร์พีจี</headline>
<lead>นครบาลร่อนหมายจับ 2 คนร้ายยิงอาร์พีจี กห. ทั่วประเทศ ตั้งค่าหัว 5 แสน มั่นใจจับตัวได้แน่</lead>
<neck></neck>
<body><p>วันนี้(24 มี.ค.) <persName>พ.ต.ท. กฤษฎางค์ จิตตรีพล</persName> รอง ผกก.สส. สน.สำราญราษฎร์ เปิดเผยความคืบหน้าการสืบสวนติดตามจับกุมตัว 2 คนร้ายก่อเหตุยิงจรวดอาร์พีจี ข้างกระทรวงกลาโหม ภายหลังศาลอนุมัติหมายจับกุม <persName>ส.ต.ต.บัณฑิต สิทธิทุม</persName> ตำรวจนอกราชการ และชายไทยไม่ทราบชื่อ 2 ผู้ต้องหาตามที่พนักงานสอบสวนเสนอว่า ได้ส่งหมายจับไปท้องที่ทั่วประเทศ รวมทั้ง ด่านตรวจคนเข้าเมืองตามแนวชายแดนต่างๆ แล้ว เนื่องจากผู้ต้องหา เคยเป็นอดีตตำรวจรู้ช่องทางและวิธีการหลบหนีเป็นอย่างดี หากพบเห็นที่ไหนตำรวจสามารถจับกุมได้ทันที และขอความร่วมมือพี่น้องประชาชนในการแจ้งเบาแสข้อมูลด้วย ซึ่งกองบัญชาการตำรวจนครบาล ได้ตั้งรางวัลนำจับไว้ถึง 5แสนบาท</p>
<p>"การข่าว รายงานว่า ผู้ต้องหา หลบหนีไปกบดานในประเทศเพื่อนบ้านและเดินทางเข้าออกแนวชายแดนเป็นประจำ โดยขณะนี้ชุดสืบสวนอยู่ระหว่างการติดตามแกะรอยล่าตัวคนร้าย คดีเป็นคดีอุกฉกรรจ์สะเทือนขวัญก่อเหตุใจกลางของกรุงท่ามกลางสถานการณ์บ้าน เมืองที่ไม่ปกติ เป็นการสืบสวนจากหลักฐานที่พบในที่เกิดเหตุและรถที่คนร้ายใช้ เจ้าหน้าที่เก็บหลักฐานจากจุดเกิดเหตุ จนสาวไปถึงการออกหมายจับได้ และผมเชื่อมั่นว่าจะสามารถจับคนร้ายมาดำเนินคดีได้อย่างแน่นอน ส่วนการคุมตัวบุคคลผู้ต้องสงสัยนั้น เท่าที่ควบคุมตัวมาสอบสวนยังไม่พบรายใดเข้าข่ายทางคดีแต่อย่างใด เพียงแต่บางรายก็เป็นพยานที่เห็นเหตุการณ์ ก็เข้าให้ข้อมูลกับเจ้าหน้าที่ ทำให้ได้ข้อมูลเพิ่มมากขึ้น" รอง ผกก.สส.สนงสำราญราษฎร์ กล่าว</p></body>
</news>
