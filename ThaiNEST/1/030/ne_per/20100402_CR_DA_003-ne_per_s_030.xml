<teiHeader>
<fileDesc>
<titleStmt>
  <title>ยิงเศรษฐินีดับอุกอาจ กลางตลาดโรงเกลือปมขัดธุรกิจ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-02 07:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57660  </bibl>
</sourceDesc>
</fileDesc>
</teiHeader>
<news>
<headline>ยิงเศรษฐินีดับอุกอาจ กลางตลาดโรงเกลือปมขัดธุรกิจ</headline>
<lead>สองมือปืนโหดยิงเศรษฐินีนักธุรกิจดับ ลงมืออุกอาจบุกซัลโวคาตลาดโรงเกลือกลางวันแสก ๆ ขณะกำลังนั่งคุยธุรกิจภายในศูนย์อาหาร กระสุนยังพลาดไปถูกพ่อค้าเขมรบาดเจ็บอีกราย ตำรวจคาดปมขัดแย้งธุรกิจนำเข้า-ส่งออกตามแนวชายแดน เชื่อมือปืนระดับอาชีพ ระดมกำลังไล่ล่าเต็มพิกัด พร้อมกำชับเป็นบุคคลอันตรายให้ระวังด้วย</lead>
<neck></neck>
<body><p>เมื่อเวลา 12.25 น. วันที่ 1 เม.ย. <persName>พ.ต.ท.โกสละ งามผ่อง</persName> สารวัตรเวร สภ. คลองลึก อ.อรัญประเทศ จ.สระแก้ว ได้รับแจ้งว่าเกิดเหตุยิงกันที่ศูนย์อาหารในร่ม ของตลาดเทศบาล 3 ในตลาดโรงเกลือ ใกล้จุดผ่านแดนถาวรบ้านคลองลึก อ.อรัญประเทศ จึงพร้อมด้วย <persName>พ.ต.ท.เสกสรร วัฒนพงษ์</persName> สวญ. และ <persName>ร.อ.ชาญ ว่องไวเมธี</persName> ผบ.ร้อย ทพ.1206 ฉก.กรม.ทพ.12 กกล.บูรพา รีบรุดไปตรวจสอบที่เกิดเหตุ</p>
<p>บริเวณโต๊ะไม้ไผ่ หน้าร้านขายอาหาร ตามสั่ง เจ้าหน้าที่พบร่างของ <persName>นางวรรณวนัธ พรประภัสกุล</persName> หรือเจ๊<persName>แจ้</persName> อายุ 43 ปี มีอาชีพเป็นนักธุรกิจนำเข้าและส่งออกสินค้า บริเวณด่านพรมแดนอรัญประเทศ มีฐานะเข้าขั้นเศรษฐีใน อ.อรัญประเทศ สภาพยืนคว่ำหน้าพาดกับเก้าอี้ไม้ไผ่ หัวทิ่มอยู่กับที่นั่ง มีบาดแผลถูกยิงด้วยกระสุนปืนขนาด .38 เข้าที่เหนือกกหูขวาทะลุท้ายทอย 1 นัด อาการสาหัส เจ้าหน้าที่จึงรีบนำส่ง รพ.อรัญประเทศ แต่ทนพิษบาดแผลไม่ไหว เสียชีวิตในเวลาต่อมา นอกจากนี้ยังมีผู้ได้รับบาดเจ็บเล็กน้อยอีก 1 ราย ชื่อ<persName>นายจอย เซือน</persName> อายุ 54 ปี พ่อค้าชาวเขมร ถูกกระสุนปืนขนาดเดียวกันเฉี่ยวเข้าที่แขนซ้าย</p>
<p>จากการสอบสวนทราบว่า ก่อนเกิดเหตุ<persName>นางวรรณวนัธ</persName> หรือเจ๊<persName>แจ้</persName> ผู้ตาย ได้มานั่งกินข้าวและคุยธุรกิจส่งสินค้าออกไปเขมรกับ<persName>นายจอย เซือน</persName> พ่อค้าโชห่วยในตลาดโรงเกลือ ขณะที่เจ๊<persName>แจ้</persName>ลุกขึ้นยืนจดบัญชีสินค้าที่จะส่งออก ได้มีคนร้าย 2 คนขับขี่รถ จยย. ฮอนด้าเวฟ สีดำ ไม่ทราบหมายเลขทะเบียน ขับเข้ามาจอดหน้าร้าน จากนั้นคนซ้อนท้ายลงจากรถมา พร้อมกับชักปืนจ่อยิง<persName>นางวรรณวนัธ</persName>เข้าที่ศีรษะ 2 นัดซ้อน แต่กระสุนเข้าเป้านัดเดียว ส่วนอีกนัดพลาดไปถูก<persName>นายจอย เซือน</persName>ได้รับบาดเจ็บ ก่อนที่คนร้ายจะพากันซิ่งรถจยย.หลบหนีไป ท่ามกลางความตื่นตกใจของประชาชนและนักท่องเที่ยวจำนวนมากที่กำลังเดินซื้อ สินค้ากันขวักไขว่</p>
<p>ทั้งนี้ภายหลังเกิดเหตุ <persName>พ.ต.ท.เสกสรร</persName> และ <persName>ร.อ.ชาญ</persName> ได้สั่งการให้เจ้าหน้าที่ทุกจุดตรวจ และด่านตรวจ ตลอดแนวชายแดน ออกไล่ล่าและสกัดจับคนร้ายรายนี้อย่างเร่งด่วน พร้อมกำชับให้เจ้าหน้าที่ทุกหน่วยระมัดระวังในการจับกุม เนื่องจากคนร้ายเป็นบุคคลอันตราย ทั้งมีอาวุธและยังลงมือยิงผู้หญิงกลางวันแสก ๆ กลางตลาดได้ จึงน่าจะเป็นมือปืนอาชีพ แต่ล่าสุดยังไร้วี่แวว ส่วนสาเหตุเบื้องต้นเชื่อว่าน่าจะมาจากความขัดแย้งในธุรกิจค้าขายระหว่างชาย แดนที่ผู้ตายทำอยู่ ซึ่งเจ้าหน้าที่จะได้สืบสวนติดตามจับกุมคนร้ายมาดำเนินคดีต่อไป</p></body>
</news>
