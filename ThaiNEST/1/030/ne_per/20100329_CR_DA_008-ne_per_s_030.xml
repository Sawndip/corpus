<teiHeader>
<fileDesc>
<titleStmt>
  <title>ฎีกายกฟ้อง“หมอเลี๊ยบ”หมิ่น“หมออรพรรณ์”  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-29 15:37:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56960  </bibl>
</sourceDesc>
</fileDesc>
</teiHeader>
<news>
<headline>ฎีกายกฟ้อง“<persName>หมอเลี๊ยบ</persName>”หมิ่น“<persName>หมออรพรรณ์</persName>”</headline>
<lead></lead>
<neck></neck>
<body><p>วันนี้ (29 มี.ค.) ที่ศาลอาญา ถนนรัชดาภิเษก ศาลนัดฟังคำสั่งศาลฎีกา ในคดีที่ <persName>พญ.อรพรรณ์ เมธาดิลกกุล</persName> เจ้าของสูตรยาต้านเอดส์ วีวัน เป็นโจทก์ฟ้อง <persName>นพ.สุรพงษ์ สืบวงศ์ลี</persName> อดีตโฆษกประจำสำนักนายกรัฐมนตรี เป็นจำเลย ฐานหมิ่นประมาท กรณีเมื่อวันที่ 21 ก.ค.49 จำเลยให้สัมภาษณ์ตอบโต้กัน เรื่องจะจ่ายเงิน 1 ล้านบาท แก่โจทก์ เพื่อให้ยอมความ สมัยที่จำเลยเป็น รมช.สาธารณสุข พูดว่า อาหารเสริมวี วัน อัมมูนิเตอร์ ที่เป็นผลงานของโจทก์ ไม่สามารถรักษาโรคเอดส์ได้ และเรื่องจะจ่ายเงิน 1 ล้านบาท ก็เป็นเรื่องที่ <persName>พญ.อรพรรณ์</persName> กุเรื่องข้อความดังกล่าว ซึ่งล้วนเป็นความเท็จ ทำให้โจทก์ได้รับความเสียหาย เสื่อมเสียชื่อเสียง</p>
<p>ศาลอาญาไต่สวนมูลฟ้องแล้วเห็นว่า คดีมีมูล ประทับรับฟ้องไว้ และนัดพร้อมวันที่ 12 ก.พ.50 แต่โจทก์ไม่มาศาลตามนัด จึงสั่งยกฟ้อง โจทก์ยื่นคำร้องขอให้ศาลพิจารณาใหม่ใน 15 วัน ศาลเห็นว่า ไม่มีเหตุสมควร ให้ยกคำร้อง โจทก์อุทธรณ์ ศาลอุทธรณ์เห็นว่า โจทก์ทราบนัดโดยชอบแล้ว แต่โจทก์จดวันนัดผิด ถือเป็นความผิดพลาด บกพร่องประมาทเลินเล่อของโจทก์เอง ไม่มีเหตุสมควรพิจารณา โจทก์ฎีกา ศาลฎีกาตรวจสำนวนแล้ว เห็นว่า เป็นฎีกาในปัญหาข้อเท็จจริง ที่ศาลอุทธรณ์วินิจฉัยไปแล้ว ไม่มีเหตุเปลี่ยนแปลงคำสั่ง ฎีกาโจทก์จึงไม่มีสาระอันเป็นเหตุอันควรพิจารณา ศาลฎีกาจึงไม่รับ และให้จำหน่ายคดีออกจากสารบบความ</p></body>
</news>
