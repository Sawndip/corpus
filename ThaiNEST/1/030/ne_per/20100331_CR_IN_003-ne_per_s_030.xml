<teiHeader>
<fileDesc>
<titleStmt>
  <title>อนุก.ตร.ชี้ไร้คนผิดตามเคยโผโยกจ่าเพียร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-31 08:30:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218885  </bibl>
</sourceDesc>
</fileDesc>
</teiHeader>
<news>
<headline>อนุก.ตร.ชี้ไร้คนผิดตามเคยโผโยก<persName>จ่าเพียร</persName></headline>
<lead>อนุ ก.ตร. เผย ผลประชุมชี้แจง กรณีโผย้าย <persName>พล.ต.อ.สมเพียร</persName> ไร้คนภายนอกเกี่ยวข้อง โดยเป็นข้อบกพร่องระบบการบริหารงาน ใน 3 จว.ชายแดนใต้</lead>
<neck></neck>
<body><p>ภายหลัง ที่ประชุมอนุคณะกรรมการข้าราชการตำรวจ ที่มี <persName>พล.ต.ท.อำนวย ดิษฐกวี</persName> เป็นประธาน ได้เรียก <persName>พล.ต.ท.พีระ พุ่มพิเชฏฐ์</persName> ผู้บัญชาการศูนย์ปฏิบัติการตำรวจจังหวัดชายแดนภาคใต้ และ <persName>พล.ต.ท.วีรยุทธ สิทธิมาลิก</persName> ผู้บัญชาการตำรวจภูธรภาค 9 เข้าชี้แจงสาเหตุ ที่ชื่อของ <persName>พล.ต.อ.สมเพียร เอกสมญา</persName> อดีตผู้กำกับการ สภ.บันนังสตา จ.ยะลา หายไปจากบัญชีแต่งตั้งโยกย้าย</p>
<p><persName>พล.ต.ท.อำนวย</persName> เปิดเผยหลังการประชุมว่า จากการสอบสวนไม่พบข้อเท็จจริงว่า มีบุคคลภายนอกเข้ามายุ่งเกี่ยวกับ บัญชีโยกย้าย <persName>พล.ต.อ.สมเพียร</persName> แต่พบข้อบกพร่องที่ระบบ ซึ่งเกิดจากการแยก 3 จังหวัดชายแดนภาคใต้ จัดตั้งเป็น ศชต. โดยแยกออกจากกองบัญชาการตำรวจภูธรภาค 9 ทำให้การบริหารงานยากลำบากขึ้น คณะ อนุ ก.ตร. จึงเสนอให้ สำนักงานตำรวจแห่งชาติ นำ ศชต.
กลับมาเป็นส่วนหนึ่งของภาค 9 อย่างไรก็ตาม คณะอนุกรรมการชุดนี้ มีหน้าที่เยียวยา พิจารณาเรื่องสิทธิประโยชน์ ไม่มีอำนาจหน้าที่ชี้ว่าใครบกพร่อง</p></body>
</news>
