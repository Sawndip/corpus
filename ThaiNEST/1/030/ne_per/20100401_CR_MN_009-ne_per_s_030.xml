<teiHeader>
<fileDesc>
<titleStmt>
  <title>“ปทีป” หนักใจไพร่แดงชุมนุมใหญ่เสาร์นี้อาจมีเหตุรุนแรง!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-01 17:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045463  </bibl>
</sourceDesc>
</fileDesc>
</teiHeader>
<news>
<headline>“<persName>ปทีป</persName>” หนักใจไพร่แดงชุมนุมใหญ่เสาร์นี้อาจมีเหตุรุนแรง!</headline>
<lead>“<persName>ปทีป</persName>” สั่งตรึงกำลังดูแลความปลอดภัยทุกจุดที่ “ม็อบไพร่แดง” นัดชุมนุมใหญ่วันเสาร์นี้ ตัดพ้อกำลัง ตร.ดูม็อบมีน้อย เปรยอาจมีเหตุรุนแรงเกิดขึ้น บอกเหตุยังไม่เด้ง “<persName>สันฐาน</persName>” เพราะคดีระเบิดที่เกิดขึ้นเป็นคดีพิเศษ ต้องใช้เวลาสอบสวน ปัดยังไม่เห็นเรื่องรับ 3 นายพลเหตุตุลาเลือดกลับเข้ารับราชการ</lead>
<neck></neck>
<body><p>วันนี้ (1 เม.ย.) ที่สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> รรท.ผบ.ตร. กล่าวถึงการดูแลรักษาความปลอดภัยการชุมนุมของกลุ่มคนเสื้อแดงที่จะนัดชุมนุม ใหญ่ในวันที่ 3 เม.ย.นี้ว่า ที่ประชุม ศอ.รส.ได้เตรียมกำลังที่จะดูแลความสงบเรียบร้อย โดยมีคำสั่งให้ตรึงกำลังที่จะดูแลความปลอดภัยทุกจุดที่คาดว่าจะมีการเคลื่อน การชุมนุม เมื่อถามว่าหนักใจหรือไม่เพราะคาดการกันว่าการชุมนุมครั้งนี้อาจมีความ รุนแรงเกิดขึ้น <persName>พล.ต.อ.ปทีป</persName>กล่าวว่า ก็หนักใจเพราะมีพื้นที่สำคัญที่จะต้องดูแลมีจำนวนมาก ขณะที่จำนวนเจ้าหน้าที่ที่ใช้ในการดูแลมีจำนวนน้อย เราจึงใช้สายตรวจลาดตระเวนด้วย แต่ก็เกิดปัญหาและข้อบกพร่องอยู่บ้าง เพราะเราไม่สามารถที่จะตรึงกำลังไว้ได้อย่างเต็มกำลัง ในทุกๆ จุด</p>
<p>ตัดพ้อกำลัง ตร.ดูม็อบมีน้อย </p>
<p>เมื่อถามว่ามีการใช้กำลังเจ้าหน้าที่เข้ามาดูแลพื้นที่จำนวนมากแต่ก็ยังมี เหตุระเบิดขึ้นรายวัน <persName>พล.ต.อ.ปทีป</persName>กล่าวว่า การที่จะบอกว่าเจ้าหน้าที่จำนวนมากนั้น คงพูดอย่างนั้นไม่ได้ เพราะที่จริงแล้ว เจ้าหน้าที่มากแต่สถานที่ที่เราต้องดูแลมีจำนวนมากเช่นกัน แม้จะระดมกำลังตำรวจ ตจว.เข้ามาในกรุงเทพฯ แล้ว แต่ถามว่าพอไหมก็คงตอบได้ว่าไม่พอ เมื่อไม่พอก็ต้องใช้สายตรวจเข้ามาตรวจตราพื้นที่ และมีการตั้งด่านตรวจทดแทน</p>
<p>บอกเหตุระเบิดรายวันเป็นคดีพิเศษ</p>
<p>เมื่อถามว่ามีเหตุเกิดขึ้นในพื้นที่ กทม.หลายครั้ง จนไม่สามารถควบคุมได้ ผบช.น.ในฐานะที่เป็นหัวหน้าหน่วยจะต้องรับผิดชอบอย่างไรหรือไม่ <persName>พล.ต.อ.ปทีป</persName>กล่าวว่า ต้องเข้าใจว่าคดีต่างๆ ที่เกิดไม่ใช่คดีอาญาปกติ แต่เป็นคดีที่เป็นลักษณะพิเศษ มันก็ต้องใช้เวลาในการสืบสวนสอบสวน อย่างไรก็ตาม แต่เมื่อวันที่ 30 ก็มีคำสั่งตั้งคณะพนักงานสืบสวนที่มี <persName>พล.ต.อ.ภาณุพงศ์ สิงหรา ณ อยุธยา</persName> เป็นหัวหน้า เพื่อคดีคลายคดี นอกจากนี้ยังมีรอง ผบ.ตร.และผช.ผบ.ตร. อีกหลายท่านเข้ามาช่วยด้วย และให้ดำเนินการสืบสวนคู่ขนานไปกับ ผบช.น.และบช.ภ. 1 เพราะฉะนั้น ต้องให้เวลากับคณะทำงานชุดนี้ ในการทำงานตนไม่ได้กำหนดกรอบระยะเวลาแต่อย่างใด แต่ทุกคนก็รู้หน้าที่และเร่งดำเนินการแล้ว และในส่วนของคดีระเบิด ก็มีความคืบหน้า แต่ยังไม่สามารถบอกรายละเอียดได้ เพราะเกรงจะเสียรูปคดี ส่วนเรื่องการสืบสวนแล้วเจอตอนั้น คงไม่มี แต่หากมีก็คงข้ามไป</p>
<p>เมื่อถามว่าคดีระเบิดเกิดขึ้นยืนยันได้หรือไม่จะไม่เป็นมวยล้มต้มคน ดูหรือไม่ รรท.ผบ.ตร.กล่าวว่า ยืนยันไม่มีมวยล้มแน่นอน</p>
<p>อ้างยังไม่เห็นเรื่อง 3 นายพล 7 ต.ค.เลือด</p>
<p>พล.ต.อ.ปทีปยังกล่าวถึงการดำเนินการตามมติ ก.ตร.ที่ให้รับ <persName>พล.ต.ท.สุชาติ เหมือนแก้ว</persName> อดีต ผบช.ภ.4 ช่วยราชการสำนักงาน ผบ.ตร.ที่คณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลผิดวินัยร้ายแรงถูกปลดออกจากราชการ จากกรณีสลายการชุมนุมของกลุ่มพันธมิตรประชาชนเพื่อประชาธิปไตย (พธม.) ที่รัฐสภา เมื่อวันที่ 7 ตุลาคม 2551 เมื่อครั้งยังเป็นผู้บัญชาการตำรวจนครบาล (ผบช.น.) และรับ <persName>พล.ต.ต.เพิ่มศักดิ์ ภราดรศักดิ์</persName> อดีต ผบก.จ.อุดรธานี ที่ถูก ป.ป.ช.ชี้มูลผิดวินัยร้ายแรงให้ออกจากราชการ จากกรณีกลุ่ม พธม.ปะทะกับกลุ่มแนวร่วมประชาธิปไตยต่อต้านเผด็จการแห่งชาติ หรือกลุ่มคนเสื้อแดง ที่สวนสาธารณะหนองประจักษ์ จ.อุดรธานี เมื่อวันที่ 28 ก.ค.2551 กลับเข้ารับราชการตำรวจ ว่า เป็นเรื่องของมติอนุ ก.ตร.อุทธรณ์ ขณะนี้สำนักงานกำลังพล (สกพ.) กำลังการดำเนินการอยู่ ซึ่งเรื่องยังไม่มาถึงตน โดยกระบวนการขั้นตอนเมื่อได้รับเรื่องอย่างเป็นทางการแล้ว จะต้องหาตำแหน่งให้ก่อน เมื่อได้ตำแหน่งแล้วก็เป็นขั้นตอนที่จะบรรจุกลับเข้ารับราชการ ซึ่งทุกอย่างเป็นไปตามมติ ก.ตร.</p>
<p>ปัดเตรียมตำแหน่งไว้รองรับ 3 นายพล</p>
<p>ผู้สื่อข่าวถามว่า มีกระแสข่าวว่ากรณีนี้ ก.ตร.ได้ส่งเรื่องมาแล้ว และสำนักงานกำลังพล ได้จัดหาตำแหน่งไว้ให้แล้ว <persName>พล.ต.อ.ปทีป</persName>กล่าวว่า ยังไม่มี ยังหาตำแหน่งไม่เจอ เมื่อถามว่า กรณีของ <persName>พล.ต.ท.สุชาติ</persName> สกพ. ได้เตรียมตำแหน่ง ผบช.ประจำ สง.ผบ.ตร. ซึ่งว่างอยู่ไว้รองรับ รรท.ผบ.ตร.กล่าวว่า ยังไม่ได้มีการเตรียมไว้ ตำแหน่ง ผบช.ประจำ สง.ผบ.ตร. ไม่ใช่ตำแหน่งอัตราประจำ ถ้าจะหาตำแหน่งรองรับ เราจะต้องหาตำแหน่งที่เป็นตำแหน่งอัตราประจำให้ ซึ่งต้องไปดูว่ามีตำแหน่งอัตราประจำว่างหรือไม่ เมื่อถามว่า หนักใจหรือไม่ เพราะเรื่องนี้เกี่ยวพันกับองค์กรอิสระ <persName>พล.ต.อ.ปทีป</persName>กล่าวว่า เรื่องนี้เป็นไปตามมติ ก.ตร. เมื่อ ก.ตร.มีมติรับอุทธรณ์ และให้กลับเข้ารับราชการ เราก็ต้องดำเนินการตามมติเช่นนั้น</p>
<p>เมื่อถามว่าการดำเนินการรับนายตำรวจทั้ง 2 นายกลับเข้ารับราชการจะใช้เวลานานเท่าไหร่ <persName>พล.ต.อ.ปทีป</persName>กล่าวสั้นๆ ว่า คงเร็วๆ นี้</p></body>
</news>
