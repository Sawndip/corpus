<teiHeader>
<fileDesc>
<titleStmt>
  <title>โฆษก สตช.รุดเยี่ยมคนเจ็บเหยื่อบึ้มช่อง5  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 18:41:47  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218541  </bibl>
</sourceDesc>
</fileDesc>
</teiHeader>
<news>
<headline>โฆษก สตช.รุดเยี่ยมคนเจ็บเหยื่อบึ้มช่อง5</headline>
<lead>โฆษก สตช. รุดเยี่ยมเหยื่อ M79 ที่หน้า ททบ.5 เผย ผบ.ตร. เสียใจกับเหตุป่วนเมือง จนมีคนบาดเจ็บ</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษกสำนักงานตำรวจแห่งชาติ เข้าเยี่ยมอาการ <persName>นายวันชัย ฉัตรชัยธนวัฒน์</persName> อายุ 48 ปี ประชาชนที่ได้รับบาดเจ็บจากเหตุคนร้ายยิงระเบิดชนิด M79 ใส่ สถานีวิทยุโทรทัศน์กองทัพบกช่อง 5 เมื่อคืนที่ผ่านมา ซึ่งพักรักษาตัวอยู่ห้อง ซีซียู โรงพยาบาลพญาไท 2 ถูกสะเก็ดระเบิดที่หัวไหล่และต้นคอ นอกจากนี้ ยังพบอาการเลือดคั่งในช่องท้อง แพทย์จึงผ่าตัดช่วยชีวิต จนอาการพ้นขีดอันตรายแล้ว แต่ยังต้องอยู่ในห้องซีซียู เพื่อดูอาการอีกสักระยะ</p>
<p><persName>พล.ต.ท.พงศพัศ</persName> กล่าวอีกว่า รักษาการผู้บัญชาการตำรวจแห่งชาติ รู้สึกเสียใจและเป็นห่วงประชาชนที่ได้รับผลกระทบจากเหตุก่อความไม่สงบ จึงสั่งกองบัญชาการตำรวจนครบาล ติดตามจับกุมคนร้าย มาดำเนินคดีโดยเร็วที่สุด เหตุระเบิดที่เกิดขึ้นในช่วงนี้ พบว่า มีกว่า 20 ครั้ง สาเหตุมาจากความขัดแย้งส่วนตัว โดยอาศัยสถานการณ์ทางการเมือง ลงมือก่อเหตุและคนร้าย ต้องการสร้างสถานการณ์ความวุ่นวาย</p></body>
</news>
