<teiHeader>
<fileDesc>
<titleStmt>
  <title>'แฉผลสอบย้าย'จ่าเพียร'ไร้ฝุ่นนักการเมือง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 16:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57395  </bibl>
</sourceDesc>
</fileDesc>
</teiHeader>
<news>
<headline>'แฉผลสอบย้าย'<persName>จ่าเพียร</persName>'ไร้ฝุ่นนักการเมือง</headline>
<lead>'<persName>นิพิฎฐ์</persName>'แฉผลสอบย้าย'<persName>จ่าเพียร</persName>'ไร้เงานักการเมืองตัดตอนโยนผิดผบช.ภ.9</lead>
<neck></neck>
<body><p>วันนี้ (31 มี.ค.) ที่รัฐสภา <persName>นายนิพิฏฐ์ อินทรสมบัติ</persName> ส.ส.พัทลุง พรรคประชาธิปัตย์ ในฐานะประธานคณะทำงานตรวจสอบการโยกย้ายในสำนักงานตำรวจแห่งชาติ ในคณะกรรมาธิการตำรวขจ สภาผู้แทนราษฎร แถลงว่า จากการตรวจสอบการโยกย้ายตำรวจภูธรภาค 9  โดยเฉพาะกรณี <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา พบว่าไม่มีนักการเมืองเข้ามาเกี่ยวข้อง 100 เปอร์เซ็นต์ หากนี้มีนักการเมืองเข้ามาเกี่ยวข้องจริง ก็อยู่ไม่ได้</p>
<p>เพราะ สภ.บันนังสตา เป็น 1 ใน 3 จังหวัดที่ขึ้นอยู่กับ ศูนย์ปฏิบัติการตำรวจจังหวัดชายแดนภาคใต้ (ศชต.) หรือ บช.ภ.10 โดยทาง ศชต. มีหนังสือลงวันที่ 30 ธ.ค. 52 ถึง ผบ.ชภ. 9 ขอให้พิจารณาให้การสนับสนุนแต่งตั้งข้าราชการตำรวจจาก ศชต. ที่ยื่นความประสงค์ขอรับการแต่งตั้ง ไปดำรงตำแหน่งในภูธรภาค 9 ปี 52 จำนวน 4 ราย ได้แก่ <persName>พ.ต.อ.สุรศักดิ์ รมยานนท์</persName> รอง ผบก.จว.ปัตตานี <persName>พ.ต.อ.สมเพียร เอกสมญา</persName> ผกก.สก. บันนังสตา จ.ยะลา <persName>พ.ต.อ.จิรวัฒน์ พยุงธรรม</persName> ผกก.สก.ศรีสาคร จ.นราธิวาสและ<persName>พ.ต.อ.สามารถ วิชัยขัคคะ</persName> ผกก.บก.สส.สชต.</p>
<p><persName>นายนิพิฏฐ์</persName> กล่าวต่อว่า ผบ.ชภ.9 ได้ทำหนังสือสอบภามภายในหน่วยงานว่าจะมีผู้ประสงค์ที่จะย้ายออกจากภาค 9 หรือไม่ ปรากฏว่าไม่มีใครประสงค์ที่จะสับเปลี่ยนไปอยู่ ศชต. ซึ่งได้มีการประชุม เพื่อพิจารณาแต่งตั้งในภูธรภาค 9 หลายครั้ง ก็ได้รับการชี้แจงว่าไม่มีตำแหน่งที่จะรองรับ<persName>พล.ต.อ.สมเพียร</persName> แต่จากข้อเท็จจริงที่ได้สอบสวนปรากฏว่ามีการย้าย <persName>พ.ต.ท.ทรงภูมิ แจ้งเร็ว</persName> ผกก.สทิงพระ จ.สงขลา ไปดำรงตำแหน่ง ระดับผกก.ในตำรวจภูธรภาค 8 จึงมีอัตราว่าง 1 ตำแหน่ง แต่กลับแต่งตั้ง <persName>พ.ต.อ.จิรวัฒน์</persName> มาดำรงตำแหน่ง ผกก.สภ.หาดใหญ่ โดยไม่รับ <persName>พ.ต.อ.สมเพียร</persName> มาดำรงตำแหน่งในภาค 9 และยังมีข้อเท็จจริง ว่า ในการพิจารณาในคณะกรรมการพิจารณาตำแหน่งภ. 9 นั้น มีรายชื่อของ <persName>พล.ต.อ.สมเพียร</persName> อยู่ในรายชื่อทีได้รับแต่งตั้ง ไปดำรงตำแหน่ง ผกก.สภ.เมืองตรัง จ.ตรัง</p>
<p>“ข้อชี้แจงของตำรวจภาค 9 ที่ระบุว่าไม่มีตำแหน่งว่า จึงไม่เป็นความจริง เพราะจากการตรวจสอบพบว่า พ.ต.อ.จิรวัฒน์ ยังเหลืออายุราชการ 10 ปีเศษ และเพิ่งดำรงตำแหน่ง ผกก.ศรีสาคร ได้เพียง 2 ปี ขณะที่ พ.ต.อ.สมเพียร กำลังจะเกษียรอายุราชการในปี 54 ซึ่งควรจะให้โอกาสได้รับการพิจารณาโยกย้ายก่อน  ดังนั้น ผบ.ชภ.9 ต้องตอบคำถามสังคมให้ได้ว่า ทำไมจึงไม่เลือก พ.ต.อ.สมเพียร หรือเป็นเพราะ พ.ต.อ.จิรวัฒน์ มีความใกล้ชิดส่วนตัว เนื่องจากเคยเป็นนายเวรมาก่อน ดังนั้นการแต่งตั้งโยกย้ายคราวนี้จึงไม่มีลักษณะของธรรมาภิบาลที่ดี ถ้า พ.ต.อ.สมเพียร ไม่เสียชีวิต เรื่องก็คงเงียบไป ปัจจุบันนายตำรวจระดับ ผกก.ในพื้นที่หลายนายตกเป็นเป้าหมายในการถูกทำร้าย ทางผู้บังคับบัญชาจึงควรเปิดโอกาสให้คนเหล่านี้ออกจากพื้นที่บ้าง ตนจะเสนอถึง สตช.และนายกรัฐมนตรี ว่าการแต่งตั้งโยกย้ายครั้งต่อไป ควรมีการเปิดตำแหน่งในระดับ รอง ผกก. และผกก. ให้ว่างไว้ทุกกองบัญชาการไม่เช่นนั้น ตำรวจจากสุไหงโกลกก็จะย้ายมานครบาลไม่ได้" <persName>นายนิพิฏฐ์</persName> กล่าว</p></body>
</news>
