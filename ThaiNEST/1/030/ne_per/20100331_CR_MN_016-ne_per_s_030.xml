<teiHeader>
<fileDesc>
<titleStmt>
  <title>“สุพิศาล” ปัดข่าว “จปร.20” เอี่ยวระเบิดกรุง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 22:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045014  </bibl>
</sourceDesc>
</fileDesc>
</teiHeader>
<news>
<headline>“<persName>สุพิศาล</persName>” ปัดข่าว “จปร.20” เอี่ยวระเบิดกรุง</headline>
<lead>“<persName>สุพิศาล</persName>” ปัดข่าว “จปร.20” เอี่ยวระเบิดกรุง รับมีผู้แจ้งเบาะแสจำนวนมาก สั่งชุดสืบสวนเร่งตรวจสอบแล้ว เผยชุดสืบสวนพบผู้ต้องหายิงอาร์พีจีใส่กลาโหมติดต่อจ่า “น.” ทหารนอกราชการก่อนลงมือ</lead>
<neck></neck>
<body><p>วันนี้ (31 มี.ค.) ที่ กองปราบปราม <persName>พ.ต.อ.สุพิศาล ภักดีนฤนาถ</persName> รักษาการ ผบก.ป.กล่าวถึงความคืบหน้าคดีระเบิดป่วนเมืองที่เกิดขึ้นอย่างต่อเนื่องใน กทม.หลังจากมีข่าวพาดพิงไปถึงอดีตนายทหาร จปร.รุ่น 20 ว่า เป็นเพียงรายงานข่าวทางสื่อมวลชนเท่านั้น อย่างไรก็ตาม ภายหลังทาง บก.ป.ได้ร่วมสืบสวนสอบสวนคลี่คลายคดีก็มีผู้แจ้งเบาะแสข้อมูลเข้ามาเป็น จำนวนมากซึ่ง ได้สั่งการให้ชุดสืบสวน กก.1 บก.ป.เร่งตรวจสอบในทุกกรณีว่ามีข้อเท็จจริงเป็นอย่างไร และการสืบสวนสอบสวนก็ไม่ได้เจาะจงไปที่กลุ่มใดกลุ่มหนี่ง โดยตรวจสอบทุกข้อมูลที่ได้รับมา</p>
<p>รายงานข่าวจากชุดสืบสวนคดีดังกล่าวแจ้งว่า สำหรับ <persName>นายบัณฑิต สิทธิ์ทุม</persName> อดีตตำรวจ สภ.วังน้ำเย็น จ.ปราจีนบุรี ผู้ต้องหาใช้จรวดอาร์พีจียิงใส่กระทรวงกลาโหมนั้น จากการตรวจสอบประวัติพบว่า มีความสนิทสนมกับ “จ่า น.”อดีตทหารนอกราชการ โดยก่อนเกิดเหตุยังมีเบาะแสอีกด้วยว่าทั้งสองติดต่อกัน ซึ่งขณะนี้อยู่ระหว่างตรวจสอบว่ามีความเกี่ยวข้องกับการก่อเหตุดังกล่าวหรือ ไม่</p></body>
</news>
