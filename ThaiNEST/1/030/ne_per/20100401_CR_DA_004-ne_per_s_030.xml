<teiHeader>
<fileDesc>
<titleStmt>
  <title>รวบ2พม่าไล่แทงหนุ่มสิ้นใจที่สน.ห้วยขวาง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 08:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57455  </bibl>
</sourceDesc>
</fileDesc>
</teiHeader>
<news>
<headline>รวบ2พม่าไล่แทงหนุ่มสิ้นใจที่สน.ห้วยขวาง</headline>
<lead></lead>
<neck></neck>
<body><p>วันนี้( 1 เม.ย.) ผู้สื่อข่าวรายงานว่า <persName>พ.ต.อ.วีรวิทย์ จันทร์จำเริญ</persName> รอง ผบก.น.1 <persName>พ.ต.อ.สุพัชร พึ่งพวง</persName> ผกก.สน.ห้วยขวาง  <persName>พ.ต.ท.จารุภัชร ทองโกมล</persName> รองผกก.สส.พร้อมด้วยเจ้าหน้าที่ฝ่ายสืบสวนแถลงข่าวจับกุมผู้ต้องหา <persName>นายโดด กิม</persName> อายุ 23 ปีและ<persName>นายรี พร</persName> อายุ 23 ปี ชาวกัมพูชา ซึ่งแทง<persName>นายพรสิทธิ์ มั่นจิต</persName> อายุ 27 ปี เสียชีวิตที่สนามกีฬาห้วยขวาง แขวง/เขต ดินแดง เมื่อกลางดึกคืนวันที่ 30 มี.ค.ที่ผ่านมา</p>
<p>สืบเนื่องจากเมื่อวานนี้ (31 มี.ค.) กลุ่มวัยรุ่นประมาณ 4-5 คนได้มีเหตุทะเลาะวิวาทกับกลุ่มคนต่างด้าว 4-5 คนที่สนามกีฬาห้วยขวาง โดยกลุ่มคนต่างด้าวใช้เหล็กแป๋ปที่แผงขายของไล่ตีคู่อริ ซึ่ง<persName>นายพรสิทธิ์ มั่นจิต</persName> อายุ 27 ปี ถูกแทงที่ท้อง 1 แผล และราวนม 3 แผลเสียชีวิต ซึ่งจากการตรวจสอบกล้องวงจรปิดบริเวณร้านค้าใกล้เคียง เจ้าหน้าที่ตำรวจพบว่ารูปพรรณคนร้ายตรงกับ<persName>นายโดด กิม</persName>และ<persName>นายรีพร</persName> ซึ่งทั้งสองประกอบอาชีพรับจ้างอยู่ในตลาดสดห้วยขวาง จึงเดินทางไปตรวจสอบและจับกุมทั้งสอง</p>
<p>เบื้องต้นทั้งสองให้การรับสารภาพว่าร่วมกับพวกอีก 5 คนทำร้าย<persName>นายพรสิทธิ์</persName>เสียชีวิตจริง โดย<persName>นายโดด</persName>เป็นผู้แทง เจ้าหน้าที่ตำรวจจึงนำตัว<persName>นาย โดด</persName>ไปชี้ยืนยันจุดทิ้งอาวุธมีดและเสื้อที่ใส่ขณะก่อเหตุและพา<persName>นายรี พร</persName> ไปตรวจค้นห้องพักในย่านตลาดห้วยขวางเพื่อยืนยันเสื้อที่สวมใส่ขณะเกิดเหตุ ซึ่งทางเจ้าหน้าที่ตำรวจได้ตั้งข้อหา ร่วมกันทำร้ายผู้อื่นเป็นเหตุให้ผู้นั้นถึงแก่ความตาย พาอาวุธมีดไปในเมือง หมู่บ้านหรือทางสาธารณะโดยไม่มีเหตุอันสมควร และได้ควบคุมผู้ต้องหาทั้งสองไว้เพื่อดำเนินคดีตามกฎหมายต่อไป  ก่อนหน้านี้เจ้าหน้าที่ตำรวจได้จับกุมผู้ต้องสงสัยมาทั้งหมด 3 คน ส่วนอีก 2 คนหนีกลับประเทศไปแล้ว และจากการสอบสวนเบื้องต้นพบว่ามีเพียง<persName>นายโดด</persName>และ<persName>นายรี</persName>ที่อยู่ในจุดเกิดเหตุ ส่วนผู้ต้องสงสัยอีกคนรอพยานมายืนยันว่าอยู่ในจุดเกิดเหตุหรือไม่</p></body>
</news>
