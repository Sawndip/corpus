<teiHeader>
<fileDesc>
<titleStmt>
  <title>ป่วนรายวัน! กราดยิงแบงก์กรุงเทพ บางยี่ขัน ไร้คนเจ็บ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-29 15:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043414  </bibl>
</sourceDesc>
</fileDesc>
</teiHeader>
<news>
<headline>ป่วนรายวัน! กราดยิงแบงก์กรุงเทพ บางยี่ขัน ไร้คนเจ็บ</headline>
<lead>ท้าทายอำนาจรัฐ! แบงก์กรุงเทพ สาขาบางยี่ขัน ถูกคนร้ายยิงกระจกประตูทางเข้าข้างตู้เอทีเอ็ม 6 รู พบกระสุน .38 ตกอยู่ 1 หัว ช่วงบ่ายวานนี้ แต่ไม่มีคนบาดเจ็บ เหตุเกิดห่างบ้าน "<persName>บรรหาร</persName>" เพียง 300 เมตร ตร.คาดคนร้ายต้องการสร้างสถานการณ์ความรุนแรง ด้าน ผบช.น. สั่งให้ ผบก.น. 1 - 9 กำชับ ผกก.และ สารวัตรใหญ่ทุก สน.ประสานงานกับผู้บังคับบัญชาของหน่วยงาน หรือเจ้าของสถานที่สำคัญ เพื่อป้องกันเหตุ</lead>
<neck></neck>
<body><p>วันนี้ (29 มี.ค.) เมื่อเวลา 09.00 น. <persName>พ.ต.ท.กิตติศักดิ์ พฤกษ์สุวัฒน์</persName> สว.สส.สน.บางพลัด รับแจ้งจากเจ้าหน้าที่ธนาคารกรุงเทพ สาขาบางยี่ขัน ตั้งอยู่ปากซอยจรัญสนิทวงศ์ 57/3 ถนนจรัญสนิทวงศ์ แขวงบางบำหรุ เขตบางพลัด กทม. ว่ามีคนร้ายใช้อาวุธปืนยิงเข้าไปในธนาคารจนกระจกประตูได้รับความเสียหาย จึงรุดไปตรวจสอบที่เกิดเหตุพร้อมกำลังเจ้าหน้าที่ฝ่ายสืบสวน สน.บางพลัด เจ้าหน้าที่กองพิสูจน์หลักฐาน</p>
<p>ที่เกิดเหตุอยู่ห่างจากบ้าน<persName>ายบรรหาร ศิลปอาชา</persName> อดีตหัวหน้าพรรคชาติไทย ประมาณ 300 เมตร จากการตรวจสอบบริเวณชั้นล่างซึ่งเป็นห้องโถงโล่งไม่ได้ใช้ทำธุรกรรมการเงิน พบว่ากระจกประตูทางเข้าข้างตู้เอทีเอ็มมีรอยกระสุนปืน จำนวน 6 รู จากการตรวจสอบด้านในห้องโถงดังกล่าวพบรอยกระสุนที่กำแพง และพบหัวตะกั่วขนาด .38 ตกอยู่ 1 หัว เจ้าหน้าที่จึงเก็บรวบรวมรายละเอียดที่พบทั้งหมดไว้เป็นหลักฐาน</p>
<p>จากการสอบสวน<persName>นายสุพจน์ กันภัย</persName> อายุ 44 ปี วินจยย.รับจ้างปากซอยจรัญสนิทวงศ์ 57 ให้การว่า เมื่อวานนี้ (28 มี.ค.) เวลาประมาณ 14.30 น. ขณะที่ตนกำลังขี่รถจยย.ผ่านปากซอยจรัญสนิทวงศ์ 50 ซึ่งอยู่ตรงข้ามกับธนาคารพอดี ได้ยินเสียงปืนดังสนั่นจำนวนหลายนัด จึงกลับรถจยย.มาดู เมื่อมองขึ้นไปที่ชั้น 2 ไม่พบอะไร โดยไม่ได้ดูชั้นล่างเลย ซึ่งคิดว่าเป็นเหตุเข้าใจผิด จนกระทั่งวันนี้มารู้ว่าธนาคารถูกยิงจึงเดินทางมาให้ปากคำ อย่างไรก็ตาม ช่วงเกิดเหตุ ตนไม่เห็นรถ จยย. วิ่งผ่านหน้าธนาคารไปเลย เพราะช่วงนั้นถนนโล่งมาก จะมีเพียงแต่รถยนต์เท่านั้น แต่ไม่ทันสังเกตว่าเป็นรถยี่ห้อหรือสีอะไร</p>
<p>ด้านผู้จัดการธนาคารกรุงเทพสาขา ดังกล่าว กล่าวว่า ตนเดินทางมาทำงานที่ธนาคารเมื่อเวลา 07.30 น. ที่ผ่านมา แต่เมื่อมาถึง พบว่าประตูกระจกด้านหน้าถูกยิงได้รับความเสียหาย จึงแจ้งเจ้าหน้าที่ตำรวจทันที และจากการตรวจห้องโถงด้านล่าง พบว่ามีรอยกระสุนตามกำแพง ผนัง และฝ้าเพดาน แต่ทรัพย์สินอื่น ๆ ไม่ได้รับความเสียหาย</p>
<p>ผู้จัดการธนาคาการ กล่าวอีกว่า ตามปกติแล้วในวันอาทิตย์จะไม่มีรปภ.อยู่ที่ธนาคาร ส่วนกล้องวงจรปิดของธนาคารนั้น มีอยู่ด้วยกัน 2 ตัว ตัวหนึ่งอยู่ด้านบนประตูกระจกที่ถูกยิง แต่กล้องหันไปด้านในห้อง ส่วนอีกตัวนั้นอยู่ด้านบนตู้เอทีเอ็ม ก็จับภาพเฉพาะจุดที่กดเงินเท่านั้น ไม่ได้จับภาพไปถึงบริเวณถนน</p>
<p>เบื้องต้นเจ้าหน้าที่สันนิษฐานว่าคนร้ายน่าจะต้องการสร้างสถานการณ์ ความรุนแรงให้เกิดขึ้น ซึ่งเจ้าหน้าที่จะได้ลงพื้นที่ตรวจสอบกล้องวงจรปิดในบริเวณจุดเกิดเหตุอีก ครั้ง เพื่อตรวจสอบว่ามีกล้องตัวใดสามารถจับภาพรถยนต์หรือจยย.ต้องสงสัยเอาไว้ได้ หรือไม่</p>
<p>นครบาล สั่งผบก.น. 1-9 กำชับลูกน้องป้องเหตุร้าย</p>
<p>ทางด้านกองบัญชาการตำรวจนครบาล (บช.น.) ผู้สื่อข่าวรายงานว่า<persName>พล.ต.ท.สัณฐาน ชยนนท์</persName> ผบช.น. มีหนังสือบันทึกสั่งการให้ ผบก.น. 1 - 9 ทราบ เนื่องจากในสถานการณ์ปัจจุบันได้เกิดเหตุคนร้ายใช้อาวุธสงครามและวัตถุ ระเบิด ก่อเหตุหลายครั้ง โดยมีเป้าหมายสถานที่ราชการ และสถานที่อันเป็นสัญลักษณ์ทางการเมือง</p>
<p>ประสาน รปภ.สถานที่สำคัญ ร่วมมือเฝ้าระวัง</p>
<p>ดังนั้น จึงให้ ผกก.และ สารวัตรใหญ่ทุก สน.ประสานงานกับผู้บังคับบัญชาของหน่วยงาน หรือเจ้าของสถานที่สำคัญต่างๆ เพื่อเป็นการป้องกันเหตุดังกล่าว ควรให้พนักงานรักษาความปลอดภัยหรือยามรักษาการณ์ของสถานที่ต่างๆ ออกมาปฏิบัติหน้าที่บริเวณด้านนอกอาคาร เพื่อสอดส่องดูแลโดยรอบบริเวณที่เป็นพื้นที่เสี่ยง เป็นการตัดโอกาสคนร้ายมิให้กระทำผิดได้ แจ้งมาเพื่อทราบและดำเนินการโดยด่วน</p>
<p>ด้าน <persName>พ.ต.อ.อดิศักดิ์ คุณพันธ์</persName> ผกก.สน.บางพลัด กล่าวถึงความคืบหน้าคดีคนร้ายบาระเบิดใส่ทางเท้าริมรั้วบ้าน<persName>นายบรรหาร ศิลปอาชา</persName> อดีตหัวหน้าพรรคชาติไทยว่า จากการตรวจสอบกล้องวงจรปิดบริเวณจุดเกิดเหตุนั้นปรากฏว่า จุดเกิดเหตุนั้นมืดมาก และกล้องก็ส่องบริเวณทางเท้าริมรั้วบ้านเท่านั้น ไม่ได้หันออกมาที่บริเวณถนนใหญ่แต่อย่างใด จึงทำให้ไม่สามารถจับภาพคนร้ายหรือบุคคลต้องสงสัยเอาไว้ได้ ขณะเดียวกันก็ไม่พบว่ามีพยานคนใดเห็นเหตุการณ์เลย เนื่องจากช่วงเวลาเกิดเหตุเป็นช่วงกลางคืน อย่างก็ตามได้สั่งให้เจ้าหน้าที่ลงพื้นที่สืบสวนหาพยานหลักฐานเพิ่มเติมแล้ว</p>
<p>ซุกซองอัดกระดาษแน่น วางตอม่อสะพาน</p>
<p>ในวันเดียวกัน เมื่อเวลา 10.00 น. ขณะที่ ร<persName>.ต.ท.พิทักษ์ ว่องพานิช</persName> รองสวป.สน.ปทุมวัน กำลังปฏิบัติหน้าที่บริเวณจุดตรวจ สี่แยกอังรีดูนังด์ ถนนพระราม 4 แขวงและเขตปทุมวัน ได้รับแจ้งจากทหารเฝ้ารักษาการณ์ว่าพบวัตถุต้องสงสัยเป็นซองกระดาษสีน้ำตาล กว้างยาวขนาด 1 ฟุตอยู่บริเวณตอม่อสะพานไทย-ญี่ปุ่น ข้ามแยกอังรีดูนังด์ จึงประสานหน่วยเก็บกู้วัตถุระเบิดของกรมสรรพาวุธมาตรวจสอบ</p>
<p>จากนั้นเจ้าหน้าที่ได้ปิดการจราจรบริเวณสี่แยกอังรีดังนังด์ ก่อนใช้ปืนแรงดันน้ำยิงใส่ซองกระดาษทำลายวัตถุดังกล่าว แต่จากการตรวจสอบภายในซองไม่พบวัตถุระเบิด มีเพียงเศษกระดาษนิตยสารอัดแน่นอยู่เต็มซอง เบื้องต้นเจ้าหน้าที่สันนิษฐานว่า ซองน่าจะเป็นของคนเร่ร่อนลืมทิ้งไว้ เนื่องจากบริเวณแยกอังรีดูนังด์มักมีคนเร่ร่อนพวกนี้มาอาศัยอยู่เป็นประจำ ไม่น่าจะใช่พวกที่สร้างสถานการณ์หรือพวกป่วนเมือง</p></body>
</news>
