<teiHeader>
<fileDesc>
<titleStmt>
  <title>สาวนิรนามตายปริศนาคาห้องน้ำอาคารร้าง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-29 10:07:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218599  </bibl>
</sourceDesc>
</fileDesc>
</teiHeader>
<news>
<headline>สาวนิรนามตายปริศนาคาห้องน้ำอาคารร้าง</headline>
<lead>สาวนิรนาม วัย 40 ปี ตายปริศนาคาห้องน้ำอาคารร้างในพื้นที่ สน.หัวหมาก ตำรวจคาด เสียชีวิตนาน 3 วัน</lead>
<neck></neck>
<body><p>เมื่อสักครู่ที่ผ่านมา เจ้าหน้าที่ตำรวจร้อยเวร สน.หัวหมาก ได้รับแจ้งว่า มีผู้เสียชีวิตอยู่ในอาคารร้างภายใน ซ.สวนสน จากการเข้าตรวจสอบภายในห้องน้ำ ชั้น 2 ของอาคาร พบผู้ตายเป็นหญิง อายุประมาณ 40 ปี สวมเสื้อสายเดี่ยวลายดอก นุ่งกางเกงยีนส์ขาสั้น สภาพนอนอยู่กับพื้นของห้องน้ำที่มีลักษณะที่มืดมาก และศพส่งกลิ่นเหม็นคละคลุ้งไปทั่ว เบื้องต้นคาดว่า น่าจะเสียชีวิตมาแล้วไม่ต่ำกว่า 3 วัน ซึ่งชาวบ้านระบุว่า อาคารร้างดังกล่าว เคยเปิดเป็นคลินิคมาก่อน โดยคนเก็บของเก่าที่พบศพคนแรกเล่าว่า ขณะที่มาหาของเก่าในบริเวณไกล้เคียงกับอาคาร มีกลิ่นเหม็นเน่าโชยมาอย่างรุนแรง จึงได้แจ้งเจ้าหน้าที่ตำรวจเข้ามาตรวจสอบ ดังกล่าว ล่าสุดเจ้าหน้าที่กู้ภัยได้เคลื่อนย้ายศพออกจากอาคารร้าง และส่งไปชันสูตรที่นิติเวชแล้ว ส่วนสาเหตุขณะนี้ยังไม่รู้ได้แน่ชัดว่า เป็นเหตุฆาตกรรม หรือ จากสาเหตุอื่น ซึ่งต้องสืบหาญาติของผู้ตาย เพื่อสอบสวนหาสาเหตุเพิ่มเติมต่อไป</p></body>
</news>
