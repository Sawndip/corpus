<teiHeader>
<fileDesc>
<titleStmt>
  <title>มือมืดเหิมหนัก! กราดยิง 5 นัด ธ.กรุงเทพ สาขาสะพานขาว  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-28 19:05:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043157  </bibl>
</sourceDesc>
</fileDesc>
</teiHeader>
<news>
<headline>มือมืดเหิมหนัก! กราดยิง 5 นัด ธ.กรุงเทพ สาขาสะพานขาว</headline>
<lead>มือมืดเหิมหนัก เย้ยกฎหมายสวมหน้ากากอนามัย ยิงกราดใส่แบงก์กรุงเทพ สาขาสะพานขาว 5 นัด กระจกด้านหน้าเสียหาย ก่อนหลบหนี โชคดีไม่มีผู้ได้รับบาดเจ็บ พยานบอกคนร้ายก่อเหตุยิงแบบไม่สะทกสะท้าน ตร.คาดน่าเป็นการสร้างสถานการณ์ของผู้ไม่หวังดี สั่งสายตรวจออกตรวจตราเข้ม</lead>
<neck></neck>
<body><p>วันนี้ (28 มี.ค.) เมื่อเวลา 16.00 น. <persName>ร.ต.ท.ธนสาร บำรุงกิจ</persName> พนักงานสอบสวน (สบ 1) สน.นางเลิ้ง รับแจ้งเหตุคนร้ายใช้อาวุธปืนกราดยิงเข้าไปใน ธนาคารกรุงเทพ สาขาสะพานขาว ถ.หลานหลวง แขวงคลองมหานาค เขตป้อมปราบศัตรูพ่าย กทม.จึงรายงานให้ผู้บังคับบัญชาทราบ ก่อนรุดไปตรวจสอบพร้อม <persName>พ.ต.อ.รังสรรค์ ประดิษฐ์ผล</persName> ผกก.สน.นางเลิ้ง เจ้าหน้าที่กองพิสูจน์หลักฐานกลาง</p>
<p>ที่เกิดเหตุ ธนาคารกรุงเทพ ตั้งอยู่บริเวณปากซอยหลานหลวง 10 และติดกับถนนหลานหลวง บริเวณประตูกระจกทางเข้าธนาคาร พบรอยกระสุน จำนวน 5 รู ทำให้กระจกแตกร้าวจำนวน 3 บาน อย่างไรก็ตาม เหตุการณ์ที่เกิดขึ้นไม่มีผู้ได้รับบาดเจ็บและเสียชีวิต</p>
<p>จากการสอบถาม <persName>นายโซ่ยเฮง แซ่งึ้ง</persName> อายุ 76 ปี พยานที่เห็นเหตุการณ์ ให้การว่า ก่อนเกิดเหตุตนได้มาซื้อน้ำใบบัวบก นั่งดื่มด้านหน้าธนาคาร เห็นผู้ชายซึ่งตนจำการแต่งกายไม่ได้ เดินเข้ามาใกล้ตนที่ด้านหน้าธนาคาร ทำท่า และพยายามพูดให้ตนเองออกห่างจากประตูทางเข้าธนาคารหลายครั้ง เนื่องจากตนเองหูตึงไม่ได้ยินที่เขาพูด ตนเองก็ชี้ไปที่หูว่าไม่ได้ยิน ผู้ชายคนดังกล่าวถึงเดินเข้ามาพูดข้างหู ว่า ลุงหลบออกไป ผมจะยิงธนาคารกรุงเทพ เมื่อได้ยินเช่นนั้น ตนเองกลัวจึงเดินออกมา ทันใดนั้นชายคนดังกล่าวก็ชักปืน สังเกตเห็นว่า เป็นปืนลูกโม่กระหน่ำยิงใส่ธนาคาร 5 นัด ก่อนเดินออกไปหน้าตาเฉย</p>
<p>ด้าน <persName>พ.ต.อ.รังสรรค์</persName> กล่าวว่า เหตุการณ์ดังกล่าวน่าจะเป็นการสร้างสถานการณ์ของผู้ไม่หวังดี โดยมีพยานอีกคน ซึ่งเป็นพ่อค้าขายน้ำบัวบก ให้ข้อมูลว่า คนร้ายเป็นชายอายุประมาณ 40 ปี ใช้ผ้าปิดปากอนามัยสีแดงปิดปากมา สวมเสื้อด้านในสีฟ้า สวมเสื้อแจ๊กเก็ตสีเข้ม หลังจากก่อเหตุก็เดินข้ามถนนไปอีกฝั่งคาดว่าหน้าจะมุ่งหน้าหลบหนีไปทางแยก หลานหลวง</p>
<p>ผู้สื่อข่าวรายงานว่า หลังเกิดเหตุ <persName>พ.ต.อ.รังสรรค์</persName> ได้สั่งการทางวิทยุสื่อสารไปยังสายตรวจทุกนายออกตรวจตราในพื้นที่อย่างเข้ม งวด เบื้องต้นเจ้าหน้าที่คาดว่าอาวุธปืนที่คนร้ายใช้เป็นอาวุธปืนขนาด .38 ลูกโม่ เนื่องจากที่เกิดเหตุไม่พบปลอกกระสุน</p></body>
</news>
