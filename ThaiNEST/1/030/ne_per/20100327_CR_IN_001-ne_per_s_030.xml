<teiHeader>
<fileDesc>
<titleStmt>
  <title>ป่วน!ปาบึ้มอาคาร120ปีกรมศุลฯ-รถตู้พัง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 07:04:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218273  </bibl>
</sourceDesc>
</fileDesc>
</teiHeader>
<news>
<headline>ป่วน!ปาบึ้มอาคาร120ปีกรมศุลฯ-รถตู้พัง</headline>
<lead>เกิดเหตุ ระเบิด ที่อาคาร 120 ปี กรมศุลกากร ย่านคลองเตย ส่งผลกระจกอาคารเสียหาย และรถตู้ได้รับความเสีย1 คัน แต่ไม่มีผู้บาดเจ็บ</lead>
<neck></neck>
<body><p><persName>พ.ต.ท.รชตโชค สวยกลาง</persName> พนักงานสอบสวน สน.ท่าเรือ รับแจ้งเหตุระเบิด บริเวณอาคาร 120 ปี ของกรมศุลกากร ถ.สุนทรโกษา คลองเตย จึงเข้าตรวจสอบที่เกิดเหตุ เป็นอาคาร 120 ปี จำนวน 16 ชั้น ตั้งอยู่เป็นอาคารแรกที่ติดถนนพบความเสียหายบริเวณด้านหน้าอาคารโดยกระจกของ ตัวอาคารช่วงประตูทางเข้า ได้รับความเสียหายในลักษณะ เป็นรอยร้าวกว่า 10 บานและเป็นรู จำนวน ประมาณ 6 รู บริเวณฝ้าเพดานก็ได้รับความเสียหายจากแรงระเบิดด้วย
นอกจากนี้ ยังมีรถตู้ ที่จอดอยู่บริเวณด้านหน้า อาคาร ก็ถูกสะเก็ดระเบิดได้รับความเสียหายด้วย ซึ่งจากการสอบสวนพนักงานรักษาความปลอดภัย ทราบว่า เหตุเกิดประมาณ 03.00 น. เศษ ได้ยินเสียงระเบิดดังขึ้นบริเวณด้านหน้าอาคารจึงเดินไปดู ก็พบว่าแรงระเบิด ซึ่งบริเวณด้านหน้าอาคาร 120 ปี ไม่มีกล้องวงจรปิด มีเพียงภายในตัวอาคารเท่านั้นซึ่งเหตุดังกล่าว ไม่มีผู้บาดเจ็บ หรือเสียชีวิต ขณะนี้ เจ้าหน้าที่ชุดเก็บกู้วัตถุระเบิด อยู่ระหว่าง เข้าตรวจสอบในที่เกิดเหตุว่า เป็นระเบิดชนิดใด</p>
<p>ด้าน <persName>พล.ต.ต.บุญส่ง พานิชอัตรา</persName> รองผู้บัญชาการตำรวจนครบาล พร้อมด้วย เจ้าหน้าที่ตำรวจพิสูจน์หลักฐานกองบัญชาการตำรวจนครบาล เข้าตรวจสอบที่เกิดเหตุระเบิด อาคาร 120 ปี กรมศุลกากร ความสูง 16 ชั้น โดยจากการตรวจสอบเบื้องต้น พบว่า แรงระเบิดทำให้พื้นสวนย่อม หน้าอาคารดังกล่าว เป็นหลุมลึก 50 ซ.ม. กว้าง 10 ซ.ม. ซึ่งตำรวจคาดว่า คนร้าย น่าจะก่อเหตุด้วยการยิงเข้ามา เนื่องจากหากคนร้ายขว้างเข้ามา ก็ไม่น่าจะถึงบริเวณหน้าอาคารได้ ทั้งนี้ เจ้าหน้าที่ตำรวจ กำลังเก็บรวบรวมพยานหลักฐาน เพื่อใช้ในการติดตามตัวคนร้าย มาดำเนินคดีต่อไป</p>
<p>นอกจากนี้ รองผู้บัญชาการตำรวจนครบาล เปิดเผย เบื้องต้นจากการตรวจสอบที่เกิดเหตุ คาดว่าระเบิดที่คนร้ายใช้ก่อเหตุเป็นชนิด K75 แบบขว้าง เนื่องจากเจ้าหน้าที่ตำรวจสามารถเก็บกระเดื่องชนิดดังกล่าวได้ บริเวณที่ก่อเหตุ แต่อย่างไรก็ตาม เจ้าหน้าที่ตำรวจจะนำไปตรวจสอบอีกครั้งว่า ในส่วนของลูกระเบิดชนิด K75 หรือไม่ ส่วนสาเหตุในการก่อเหตุในครั้งนี้ อยู่ระหว่างการสืบสวน ซึ่งยังไม่มีการยืนยันว่าจะเกี่ยวข้องกับเหตุการณ์ทางการเมืองหรือไม่ ทั้งนี้เจ้าหน้าที่ตำรวจพิสูจน์หลักฐานกองบัญชาการตำรวจนครบาลจะรวบรวมพยาน หลักฐานไว้ทั้งหมด พร้อมทั้งจะมีการตรวจสอบกล้องวงจรปิด บริเวณที่เกิดเหตุ เพื่อติดตามตัวคนร้ายมาดำเนินคดีต่อไป</p>
<p>ทางด้าน <persName>พ.ต.ท.อำนาจ หาญชนะ</persName> รองผู้กำกับการปราบปราม สน.ท่าเรือ เปิดเผย ความคืบหน้ากรณี ชาวบ้าน ที่อาศัยย่าน กรมศุลกากร ได้ยินเสียงคล้ายระเบิดดังสนั่น ใกล้เคียง กรมศุลกากร หลังจาก เจ้าหน้าที่ตรวจสอบเหตุระเบิดนั้น ล่าสุด ขอยืนยันว่า เหตุดังกล่าว ไม่ใช่การปาวัตถุระเบิด หรือ คนร้าย ก่อเหตุใดๆ ทั้งสิ้น เป็นเพียงหม้อแปลงไฟฟ้าระเบิด เนื่องจาก มีกระรอก เข้าไปกัดสายไฟ ทำให้ เกิดการลัดวงจรและเกิดระเบิดขึ้น ซึ่งจุดที่หม้อแปลงระเบิด ใกล้เคียงกันกับจุดที่เกิดเหตุระเบิด จึงทำให้เกิดความสับสน</p></body>
</news>
