<teiHeader>
<fileDesc>
<titleStmt>
  <title>ตร.เผยคนร้ายไม่กลัวกฎหมายบุกยิงธ.กรุงเทพ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 18:13:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218538  </bibl>
</sourceDesc>
</fileDesc>
</teiHeader>
<news>
<headline>ตร.เผยคนร้ายไม่กลัวกฎหมายบุกยิงธ.กรุงเทพ</headline>
<lead>ตำรวจนางเลิ้ง เผย คนร้าย ไม่เกรงกลัวกฎหมาย บุกยิง ธ.กรุงเทพ ต่อหน้าชาวบ้านกลางวันแสกๆ ก่อนเผ่นหนี เร่งตรวจสอบวงจรปิด ล่าตัวแล้ว</lead>
<neck></neck>
<body><p><persName>ร.ต.ท.ธนสาร บำรุงกิจ</persName> พนักงานสอบสวน สน.นางเลิ้ง รับแจ้งเหตุ คนร้ายเป็นชายบุกเดียว ใช้อาวุธปืนสั้นไม่ทราบขนาด บุกยิง ธนาคารกรุงเทพ สาขาสะพานขาว ปากซอยหลานหลวง 10 ซึ่งอยู่ไม่ไกลจากพื้นที่การชุมนุมของกลุ่มคนเสื้อแดง บริเวณสะพานผ่านฟ้าลีลาศ จึงเข้าตรวจสอบที่เกิดเหตุพบ ความเสียหายบริเวณประตูทางเข้าธนาคาร ที่เป็นกระจก จำนวน 3 บาน พบว่า มีรอยแตกร้าวและมีรอยกระสุน จำนวน 5 นัด ยิงทะลุเข้าไปในลักษณะกระสุน เจ้าหน้าที่ จึงได้กันพื้นที่เกิดเหตุ เพื่อให้ชุดพิสูจน์หลักฐาน เข้าตรวจสอบ</p>
<p>โดย <persName>นายโซ๊ยเฮง แซ่งื้อ</persName> อายุ 75 ปี พยานที่เห็นเหตุการณ์ เล่าว่า คนร้าย เป็นชายอายุประมาณ 40 ปี สวมเสื้อสีฟ้า เสื้อคลุมสีเข้ม เข้ามาบอกให้ตนหลบ เพราะจะยิงธนาคารกรุงเทพ จากนั้น ชายคนดังกล่าวได้ชักอาวุธปืนขึ้นมา แล้วยิงใส่ธนาคารทันทีก่อนจะหลบหนีไป ขณะที่ เจ้าหน้าที่อยู่ระหว่างการตรวจสอบกล้องวงจรปิด</p>
<p>อย่างไรก็ตาม ประชาชนในละแวกนี้ เล่าว่า สำหรับ ธนาคารกรุงเทพ แห่งนี้ เคยถูกปาระเบิดมาครั้ง 1 แล้ว เมื่อวันที่ 13 เม.ย.52</p></body>
</news>
