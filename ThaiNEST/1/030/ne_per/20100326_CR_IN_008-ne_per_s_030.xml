<teiHeader>
<fileDesc>
<titleStmt>
  <title>บช.น.เตือนปชช.เลี่ยงจราจร5เส้นทางหลัก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 13:18:31  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218182  </bibl>
</sourceDesc>
</fileDesc>
</teiHeader>
<news>
<headline>บช.น.เตือนปชช.เลี่ยงจราจร5เส้นทางหลัก</headline>
<lead>บชน.เตือนประชาชน เลี่ยงใช้การจราจรใน 5 เส้นทางสายหลัก ที่กลุ่มคนเสื้อแดงดาวกระจายเคลื่อนขบวนผ่านในวันพรุ่งนี้</lead>
<neck></neck>
<body><p>ที่ศุนย์ปฏิบัติการณ์ส่วนหน้ากองบัญชาการตำรวจนครบาล ได้แนะนำให้ประชาชนหลีกเลี่ยงเส้นทาง 5 เส้นทาง เนื่องจากกลุ่มคนเสื้อแดง มีแผนการเคลื่อนขบวนดาวกระจายไปยัง 5 เส้นทาง เพื่อเชิญชวนประชาชนชาว
กรุงเทพมหานคร เข้าร่วมการชุมนุมใหญ่ ในวันเสาร์ที่ 27 มี.ค. นี้ เพื่อเดินหน้าเรียกร้องให้รัฐบาลประกาศยุบสภาโดยเร็วที่สุด ทั้งนี้คาดว่า กลุ่มคนเสื้อแดง จะเคลื่อนขบวนด้วยรถจักรยานยนต์ จำนวนหลายร้อยคัน ไปตามเส้นทางต่างๆ ประกอบด้วยเส้นทางที่ 1 จากแยกผ่านฟ้าฯ มุ่งหน้าประตูน้ำ หยุดปราศรัยที่อนุสาวรีย์ชัยสมรภูมิ ก่อนเข้าถนนพหลโยธิวนเข้าบางกะปิ รามคำแหง พระราม 4 คลองเตย เยาวราช เส้นทางที่ 2 จากแยกผ่านฟ้า ราชเทวี มาบุญครอง หยุดปราศรัยถนนราชประสงค์ เข้าแยกอโศก รัชดา ห้วยขวาง เทเวศน์ บางลำพู เส้นทางที่ 3 จากผ่านฟ้าแยกวรจักร หัวลำโพง ข้ามสะพานกรุงเทพ วงเวียนใหญ่ ข้ามสะพานพระปกเกล้า เส้นทางที่ 4 จากผ่านฟ้าข้ามสะพานพระปิ่นเกล้า ถนนจรัญสนิทวงศ์ พระราม 7 เข้าอนุสาวรีย์ชัยสมรภูมิ หลานหลวง และเส้นทางที่ 5 จากผ่านฟ้า สะพานพุทธ แยกบ้านแขก วงเวียนใหญ่ เข้าอ้อมน้อย เลี้ยวกลับเพชรเกษม สะพานตากสิน สาธร ก่อนทุกเส้นทางจะกลับเข้าสู่เวทีปราศรัย บริเวณสะพานผ่านฟ้าลีลาศ ในช่วงบ่ายของวันนี้ ทั้งนี้สำหรับประชาชนที่จะเดินทางผ่านเส้นทางดังกล่าว ขอให้ตรวจสอบเส้นทางอย่างละเอียดอีกครั้ง</p></body>
</news>
