<teiHeader>
<fileDesc>
<titleStmt>
  <title>“ลีเดีย” เมินคำขอโทษ “หมอดูคอนเฟิร์ม” ทำแบบงุบงิบ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 13:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044641  </bibl>
</sourceDesc>
</fileDesc>
</teiHeader>
<news>
<headline>“<persName>ลีเดีย</persName>” เมินคำขอโทษ “<persName>หมอดูคอนเฟิร์ม</persName>” ทำแบบงุบงิบ</headline>
<lead>“<persName>ลีเดีย</persName>” ขึ้นศาลเบิกความเป็นพยานด้วยตัวเอง ระบุ “<persName>หมอกฤษฏ์</persName>” ร้องไห้ขอโทษตนผ่านสื่อ แสดงว่า ยอมรับว่าทำผิดจริง แต่สายเกินไป ชี้ ถ้าบริสุทธิ์ใจยอมรับผิดแต่แรก ทุกอย่างก็จบแล้ว ส่วนข้อเสนอขอประนีประนอม แต่ปฏิเสธไป เพราะห<persName>มอกฤษฏ์</persName> อยากขอโทษ แต่ไม่กล้าเปิดเผยให้ใครทราบ จึงตกลงยอมความกันไม่ได้ ศาลนัดสืบจำเลย 1 เม.ย.นี้</lead>
<neck></neck>
<body><p>วันนี้ (31 มี.ค.) เมื่อเวลา 09.30 น.ที่ห้องพิจารณาคดี 813 ศาลอาญา ถ.รัชดาภิเษก ศาลนัดสืบพยานโจทก์ในคดีหมายเลขดำที่ อ.4878/2551 ที่ <persName>น.ส.ศรัณย์รัชต์ วิสุทธิธาดา</persName> หรือ “<persName>ลีเดีย</persName>” นักร้องแนวอาร์แอนด์บีแห่งค่ายอาร์เอส เป็นโจทก์ฟ้อง <persName>นายศุภกฤษฏ์ ปทุมศรีวิโรจน์</persName> หรือ <persName>หมอกฤษฏ์ คอนเฟิร์ม</persName> เป็นจำเลย ในความผิดฐานหมิ่นประมาทผู้อื่นโดยการโฆษณา</p>
<p>โดยวันนี้ <persName>น.ส.ศรัณย์รัชต์</persName> เบิกความเป็นพยานโจทก์ปากสุดท้าย ระบุว่า <persName>นายศุภกฤษฏ์</persName> มีเจตนาที่จะหมิ่นประมาท ตนเองโดยมีหลักฐานเป็นวิดีโอเทปจากรายการทีวีพูลไลฟ์ทางช่อง 5 ที่กล่าวหาว่า ตนเองตั้งท้อง จากนั้นฝ่ายทนายจำเลยถามค้านนักร้องสาวในหลายประเด็น
โดยเฉพาะเรื่องการสำนึกผิดของ<persName>นายศุภกฤษฏ์</persName> หลังมีข้อพิพาท ซึ่ง <persName>นายศุภกฤษฏ์</persName> ได้ให้สัมภาษณ์พร้อมกับร้องไห้ ขณะออกรายการโทรทัศน์หลายรายการ รวมทั้งประเด็นการอ้างอิงเกี่ยวกับวิชาโหราศาสตร์ โดย <persName>น.ส.ศรัณย์รัชต์</persName> เบิกความตอบคำถามค้าน ว่า การที่ <persName>นายศุภกฤษฏ์</persName> ออกมาร้องไห้ขอโทษตนผ่านสื่อ ก็เหมือนเป็นการรับสารภาพว่าได้กระทำผิดจริง แต่ช้าเกินไป เพราะความผิดเกิดมานานมากแล้ว แถมยังมาฟ้องกลับตน และ <persName>นายแมทธิว ดีน</persName> แฟนหนุ่ม กับ <persName>นางศันสนีย์ วิสุทธิธาดา</persName> มารดาของตน ซึ่งศาลได้ยกฟ้องไปแล้ว 2 คดี แต่<persName>นายศุภกฤษฏ์</persName> ยังจะยื่นอุทธรณ์อีก ทำให้การยุติคดีนั้นเป็นไปได้ยาก</p>
<p>ภายหลังสืบพยานแล้วเสร็จ ศาลนัดสืบพยานจำเลยอีก 5 ปาก ในวันที่ 1 เม.ย.นี้ เวลา 09.30 น.</p>
<p>ภายหลัง <persName>น.ส.ศรัณย์รัชต์</persName> เปิดเผยว่า แม้ <persName>นายศุภกฤษฏ์</persName> ออกมาขอโทษตนผ่านสื่อแล้ว แต่ว่าใจจริงนั้น อยากให้มาขอโทษกันต่อหน้ามากกว่า ถ้าบริสุทธิ์ใจ ยอมรับผิดแต่แรก กล่าวขอโทษกันก็จบแล้ว ผู้สื่อข่าวถามว่า <persName>หมอกฤษฏ์</persName> ยื่นข้อเสนอเพื่อประนีประนอมแล้ว แต่ทำไม<persName>ลีเดีย</persName>ไม่รับข้อเสนอ มีอะไรที่รับกันไม่ได้ <persName>ลีเดีย</persName> กล่าวสั้นๆ ว่า เป็นเพราะ<persName>หมอกฤษฏ์</persName> ต้องการจะขอโทษตนจริง แต่กลับไม่อยากเปิดเผยให้ใครทราบ จึงไม่สามารถตกลงยอมความกันได้</p></body>
</news>
