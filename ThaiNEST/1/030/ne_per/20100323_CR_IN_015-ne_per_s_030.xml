<teiHeader>
<fileDesc>
<titleStmt>
  <title>สื่อสตช.ทำเสื้อ ขายให้ครอบครัวจ่าเพียร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-23 21:23:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217721  </bibl>
</sourceDesc>
</fileDesc>
</teiHeader>
<news>
<headline>สื่อสตช.ทำเสื้อ ขายให้ครอบครัว<persName>จ่าเพียร</persName></headline>
<lead>สื่อมวลชนประจำสตช. จัดทำเสื้อยืด หารายได้ให้ครอบครัว<persName>จ่าเพียร</persName> จำนวน 300 ตัว โดยได้รับการอนุญาตจากภริยาและลูก ๆ แล้ว</lead>
<neck></neck>
<body><p>ภายหลังจากที่กลุ่มผู้สื่อข่าวประจำสำนักงานตำรวจแห่งชาติ ได้ทำเสื้อยืด ไว้อาลัย <persName>พล.ต.อ.สมเพียร เอกสมญา</persName> ผกก. สภ.บันนังสตา จ.ยะลา ซึ่งเสียชีวิต จากการปฏิบัติหน้าที่หลังเข้าร้องเรียนไม่ได้รับความเป็นธรรม ในการแต่งตั้ง โยกย้าย มาสวมใส่ในการทำข่าวการพิจารณาของอนุก.ตร. และการพิจารณาสิทธิประโยชน์ตำรวจ ที่ปฏิบัติงานใน จังหวัดชายแดนภาคใต้นั้น ได้รับการตอบรับและได้รับความสนใจจากสื่อหลายแขนง ตลอดจนข้าราชการตำรวจจำนวนมาก กลุ่มผู้สื่อข่าวประจำตำรวจ จึงจะทำเสื้อยืดแบบนี้ ออกจำหน่าย หารายได้เพื่อมอบให้ ครอบครัว <persName>พล.ต.อ.สมเพียร เอกสมญา</persName></p>
<p>โดยเบื้องต้น จะออกจำหน่ายเพียง 300 ตัว โดยตั้งราคาเริ่มต้น ที่ 95 บาท ซึ่งเป็นราคาทุน แต่หากประสงค์จะบริจาคเงินสมทบ ก็ขึ้นอยู่กับจิตศรัทธา โดยส่วนต่างจาก 95 บาท จะมอบให้ครอบครัวเอกสมญาทั้งหมด ทั้งนี้ สามารถติดต่อขอซื้อได้ที่ห้องสื่อมวลชน ประจำสำนักงานตำรวจแห่งชาติ อาคาร 13 ตร. ที่เดียวเท่านั้น อย่างไรก็ตาม การทำเสื้อออกจำหน่ายครั้งนี้ ได้รับการอนุญาตจาก <persName>นางพิมพ์ชนา เอกสมญา</persName> และลูกชายแล้ว</p></body>
</news>
