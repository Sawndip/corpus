<teiHeader>
<fileDesc>
<titleStmt>
  <title>“ปทีป” สั่งรอง ผบ.ตร. ช่วยหาทางอุดรูโหว่เหตุบึ้มรายวัน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-29 16:49:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043604  </bibl>
</sourceDesc>
</fileDesc>
</teiHeader>
<news>
<headline>“<persName>ปทีป</persName>” สั่งรอง ผบ.ตร. ช่วยหาทางอุดรูโหว่เหตุบึ้มรายวัน!</headline>
<lead>“<persName>ปทีป</persName>” มอบหมายรอง ผบ.ตร -ผู้ช่วย ผบ.ตร ช่วยกำกับดูแลพื้นที่ กทม.และปริมณฑล ป้องกันเหตุระเบิดรายวัน พร้อมตั้งศูนย์รวมดูแลทุกคดีที่เกี่ยวกับเหตุระเบิด ที่สำนักงานตำรวจแห่งชาติ เชื่อจะสามารถเชื่อมโยงคดีได้</lead>
<neck></neck>
<body><p>วันนี้ (29 มี.ค.) เมื่อเวลา 14.30 น. ที่สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร. (รรท.ผบ.ตร.) ได้เรียกประชุมนายตำรวจระดับรอง ผบ.ตร. และผู้ช่วย ผบ.ตร. ที่รับผิดชอบงานด้านป้องกันและปราบปรามอาชญากรรม ประกอบด้วย <persName>พล.ต.อ.เพรียวพันธ์ ดามาพงศ์</persName>, <persName>พล.ต.อ.วงกต มณีรินทร์</persName>, <persName>พล.ต.อ.จุมพล มั่นหมาย</persName>, <persName>พล.ต.อ.จงรัก จุฑานนท์</persName> รอง ผบ.ตร. <persName>พล.ต.อ.ภานุพงษ์ สิงหรา ณ อยุธยา</persName> ที่ปรึกษา(สบ 10) <persName>พล.ต.ท.อัศวิน ขวัญเมือง</persName> <persName>พล.ต.ท.สถาพร หลาวทอง</persName> <persName>พล.ต.ท.ถาวร จันทร์ยิ้ม</persName> <persName>พล.ต.ท.สุวัฒน์ ธำรงค์ศรีสกุล</persName> ผู้ช่วย ผบ.ตร. เพื่อหารือภายหลังเกิดเหตุคนร้ายวางระเบิดในพื้นที่กรุงเทพฯ และปริมณฑลบ่อยครั้งมากขึ้น โดยใช้เวลาการประชุมประมาณ 1 ชั่วโมง</p>
<p><persName>พล.ต.อ.ปทีป</persName> กล่าวภายหลังการประชุมว่า วันนี้ได้เรียกประชุมรอง ผบ.ตร. และผู้ช่วย ผบ.ตร.ที่รับผิดชอบงานด้านป้องกันและปราบปรามอาชญากรรม เพื่อให้ช่วยกำกับดูแลพื้นที่ กทม. และปริมณฑล ซึ่งทุกคนจะลงไปดูแลการตั้งด่านของเจ้าหน้าที่ในพื้นที่ว่าได้มีการดำเนิน การอย่างถูกต้องรัดกุมหรือไม่ หรือมีช่องโหว่ จุดบกพร่องตรงไหน ซึ่งจะได้ไปแก้ไข โดยการลงไปจะดูในภาพรวมและการรักษาความปลอดภัยทั้งหมด รวมถึงเรื่องเหตุระเบิดที่เกิดขึ้นรายวันด้วย</p>
<p>เมื่อสอบถามถึงมาตรการป้องกันเหตุระเบิดที่เกิดขึ้นรายวัน <persName>พล.ต.อ.ปทีป</persName> ตอบว่า จะให้รอง ผบ.ตร.และผู้ช่วย ผบ.ตร. ช่วยลงไปดูและหาทางแก้ไข ซึ่งไม่ใช่การปรับแผนอะไร แต่เป็นการเสริมในส่วนที่ยังเป็นจุดโหว่ ที่ยังไม่เรียบร้อย</p>
<p>ส่วนคดีระเบิดจะมีการตั้งศูนย์รวมดูแลทุกคดีที่เกี่ยวกับเหตุระเบิด ที่สำนักงานตำรวจแห่งชาติ เนื่องจากคดีเหล่านี้ไม่ใช่คดีอาญาทั่วไป เป็นคดีที่มีลักษณะพิเศษ ซึ่งจะมีความเชื่อมต่อระหว่างคดีแต่ละคดี เมื่อมีการรวมศูนย์ไว้ที่สำนักงานตำรวจแห่งชาติ เชื่อว่าจะสามารถเชื่อมโยงคดีแต่ละคดีได้ ซึ่งเป็นลักษณะเหมือนการทำคดี ในพื้นที่ 3 จังหวัดชายแดนภาคใต้</p></body>
</news>
