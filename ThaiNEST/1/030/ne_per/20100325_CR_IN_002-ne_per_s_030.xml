<teiHeader>
<fileDesc>
<titleStmt>
  <title>บึ้มกรมบังคับคดีไม่คืบ ตร.เร่งหาหลักฐาน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-25 10:12:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217952  </bibl>
</sourceDesc>
</fileDesc>
</teiHeader>
<news>
<headline>บึ้มกรมบังคับคดีไม่คืบ ตร.เร่งหาหลักฐาน</headline>
<lead>ตำรวจบางขุนนนท์ คาด บึ้มกรมบังคับคดี ฝีมือกลุ่มเดียวกับที่ก่อเหตุ ศาลากลางนนทบุรี รับ คดีไม่คืบ ไม่มีเบาะแสเพิ่ม</lead>
<neck></neck>
<body><p><persName>พ.ต.ท.สมปอง สำราญใจ</persName> รอง ผกก.สส.สน.บางขุนนนท์ เปิดเผย ความคืบหน้า เหตุคนร้ายลอบวางระเบิด บริเวณริมรั้วกรมบังคับคดี กระทรวงยุติธรรม ถนนบางขุนนนท์ เมื่อคืนที่ผ่านมาว่า ล่าสุดยังไม่มีเบาะแสเพิ่มเติม ส่วนพยานที่เห็นเหตุการณ์ก็ไม่มี โดยจากการตรวจสอบเชื่อว่า คนร้ายอาจเป็นกลุ่มเดียวกันกับที่ก่อเหตุ ที่ศาลากลางจังหวัดนนทบุรี ซึ่งยอมรับว่า เหตุที่เกิดขึ้นรวดเร็วมาก และเป็นช่วงที่เจ้าหน้าที่อยู่ระหว่างการเตรียมตั้งด่านตรวจความมั่นคง แต่ยังโชคดีที่ไม่มีผู้ได้รับบาดเจ็บซึ่งในเช้าวันนี้ ได้ทำรายงานชี้แจงรายละเอียด ให้กองบัญชาการตำรวจนครบาล รับทราบแล้ว และในเช้าวันนี้ ทีมสืบสวนก็จะมี
การประชุมเพื่อติดตามล่าตัวคนร้าย และหากพบว่า หลักฐานเชื่อมโยงกับพื้นที่ภูธรภาค 1 ก็จะมีการประสานข้อมูลเพื่อติดตามคนร้ายต่อไป</p>
<p>อย่างไรก็ตาม เหตุการณ์ที่เกิดขึ้นนั้น คนร้ายอุกอาจขวางระเบิดชนิด M67 ซึ่งจุดเกิดเหตุอยู่ห่างจาก สน.บางขุนนนท์ เพียง 200 เมตร ก่อนที่รถจักรยานยนต์ต้องสงสัยจะขับหลบหนีไป ทางคลองชักพระ ท่ามกลางความมืดหลบหนีไปอย่างลอยนวล </p></body>
</news>
