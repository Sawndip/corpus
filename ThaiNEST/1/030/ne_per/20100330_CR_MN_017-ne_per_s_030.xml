<teiHeader>
<fileDesc>
<titleStmt>
  <title>อนุฯก.ตร.สอบย้าย"สมเพียร"ยันบกพร่องที่ระบบเสนอตร.เร่งแก้ไข  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 22:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044361  </bibl>
</sourceDesc>
</fileDesc>
</teiHeader>
<news>
<headline>อนุฯก.ตร.สอบย้าย"<persName>สมเพียร</persName>"ยันบกพร่องที่ระบบเสนอตร.เร่งแก้ไข</headline>
<lead>ผบช.ศชต.- ผบช.ภ.9 เข้าให้ข้อมูลโยกย้าย"<persName>จ่าเพียร</persName>" ต่อคณะอนุ ก.ตร. นาน 4 ชม. ก่อนนำข้อเท็จจริงจากการสอบสวนส่งมอบให้คณะกรรมการชุด "<persName>พล.ต.ท.เอก</persName> "ดำเนินการคาดส่งได้ภายในวันพรุ่งนี้  ด้าน "<persName>อำนวย</persName>" รับพบมีข้อบกพร่องยันต้องแก้ที่ระบบของ สตช.</lead>
<neck></neck>
<body><p>วันนี้( 30 มี.ค<persName>พล.ต.อ.สมเพียร เอกสมญา</persName> อดีต ผกก.สภ.บันนังสตา จ.ยะลา.)เมื่อเวลา 13.30 น.ที่สำนักงานตำรวจแห่งชาติ(ตร.) <persName>พล.ต.ท.อำนวย ดิษฐกวี</persName> คณะกรรมการตำรวจผู้ทรงคุณวุฒิ(ก.ตร.ผู้ทรงคุณวุฒิ) เป็นประธานการประชุมอนุก.ตร. เกี่ยวกับการร้องทุกข์ เพื่อสืบสวนกรณี <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา จ.ยะลา ร้องเรียนว่าไม่ได้รับความเป็นธรรมในการแต่งตั้งโยกย้ายไปยังสภ.กันตัง จ.ตรัง ก่อนจะเสียชีวิตจากเหตุระเบิดในพื้นที่จังหวัดชายแดนภาคใต้ โดย คณะอนุก.ตร.ได้เชิญ <persName>พล.ต.ท.พีระ พุ่มพิเชฏฐ์</persName> ผู้บัญชาการศูนย์ปฏิบัติการตำรวจแห่งชาติ(ศชต.) มาให้ข้อมูล 30 นาที ก่อนจะเชิญ <persName>พล.ต.ท.วีระยุทธ สิทธิมาลิก</persName> ผู้บัญชาการตำรวจภูธรภาค 9 (ผบช.ภ.9) ให้ข้อมูล กว่า 1 ชั่วโมง โดยใช้เวลาประชุมรวมทั้งสิ้นกว่า 4 ชั่วโมง</p>
<p><persName>พล.ต.ท.พีระ</persName> กล่าวภายหลังการประชุม ว่า ให้ข้อมูลกับคณะอนุก.ตร.เหมือนกับที่ให้ข้อมูลกับคณะกรรมการตรวจสอบชุด <persName>พล.ต.ท.เอก อังสนานนท์</persName> ผู้ช่วยผบ.ตร. ทั้งนี้ได้ชี้แจงเรื่องที่<persName>พล.ต.อ.สมเพียร</persName> แสดงความจำนงขอย้ายออกนอกหน่วย ส่วนขั้นตอนหลังจากนั้นสาเหตุที่ บช.ภ.9 ไม่รับ <persName>พ.ต.อ.สมเพียร</persName>เข้าไปนั้น ตนไม่ทราบ ทั้งนี้หลังจากทราบว่า <persName>พล.ต.อ.สมเพียร</persName> ไม่ได้ย้ายไปบช.ภ.9 เจ้าตัวก็ยืนยันกับตนว่าถนัดที่จะอยู่ที่ สภ.บันนังสตา ต่อไป เนื่องจากมีความชำนาญในพื้นที่ดีแล้ว</p>
<p>ผบช.ศชต. กล่าวว่า กรณีที่ตำรวจศชต.กลุ่มหนึ่งระบุว่าจะฟ้องศาลปกครองหากหลังวันที่ 18 เมษายนแล้ว ตร.ไม่ดำเนินการเรื่องสิทธิวันทวีคูณ ตามระเบียบสำนักนายกรัฐมนตรีฯ ปี 2550 นั้นถือเป็นสิทธิส่วนบุคคลของผู้ใต้บังคับบัญชาที่จะเรียกร้องตามกฎหมายใน เมื่อเขามั่นใจว่าเป็นสิทธิตามระเบียบของประเทศที่พวกเขาควรได้ ตนคงไม่ห้าม แต่ในฐานะผู้บังคับบัญชาหากเขามาขอคำแนะนำก็จะบอกว่าตร.ก็กำลังดำเนินการ เรื่องนี้ให้อยู่ ซึ่งตนเชื่อมั่นในตัว <persName>พล.ต.อ.ปทีป ตันประเสริฐ</persName> รรท.ผบ.ตร.ที่รับปากกับผกก.ในศชต.เมื่อสัปดาห์ก่อนว่าจะดำเนินการให้เสร็จ ก่อนเกษียณ และจะทำโดยเร็วที่สุด ตนมองว่าเรื่องสิทธิประโยชน์แม้ไม่ทั้ง 100 % แค่ 30-40% ก่อนก็ยังดี</p>
<p>เมื่อถามถึงการที่ก่อนหน้านี้ตำรวจหน่วยอื่นคัดค้านเรื่องการให้ สิทธิวันทวีคูณแก่ตำรวจ ศชต. <persName>พล.ต.ท.พีระ</persName> กล่าวว่า เรื่องนี้เป็นไปตามหลักธรรมชาติ ใครที่ไม่อยู่กับปัญหาก็จะไม่มีทางเข้าใจปัญหา กรณีนี้คนที่ไม่อยู่ในพื้นที่ที่เสี่ยงทุกโรงพัก ทั้งเสี่ยง ทั้งเครียด อย่างศชต.ก็ไม่เข้าใจ จึงมองว่าหากจะต้องตัดสินเรื่องให้สิทธิของตำรวจใต้โดยถามความเห็นจากคนที่ อยู่บช.อื่น นั้นมันก็ไม่ชอบธรรม เพราะเขาไม่ได้เจอปัญหาเหมือนที่ศชต.เจอ โดยธรรมชาติของคนหน่วยอื่นก็คงไม่ชอบให้ใครมีสิทธิเหนือกว่า</p>
<p>ขณะที่ <persName>พล.ต.ท.วีระยุทธ</persName> ได้เข้าชี้แจงโดยนำเอกสารชี้แจงแจกให้คณะกรรมการทุกคน ก่อนกลับออกมาด้วยสีหน้าเรียบเฉย และปฏิเสธที่จะให้สัมภาษณ์ผู้สื่อข่าว โดยกล่าวเพียงว่ายังไม่ทราบเรื่องที่ คณะกรรมการชุด <persName>พล.ต.ท.เอก</persName> ระบุว่า การแต่งตั้งในบช.ภ.9 มีความบกพร่องจนทำให้ <persName>พล.ต.อ.สมเพียร</persName> ไม่ได้รับการแต่งตั้ง โดย<persName>พล.ต.ท.วีระยุทธ</persName>ไม่ขอออกความเห็นเรื่องนี้ก่อนวิ่งหนีผู้สื่อข่าวไป จากนั้น เวลา 18.00น. <persName>พล.ต.ท.วีระยุทธ</persName> ได้เข้าพบ <persName>พล.ต.ท.เอก</persName> ที่สำนักงานชั้น 4 เป็นเวลาประมาณ 10 นาที</p>
<p>ต่อมาเวลา 17.30น. <persName>พล.ต.ท.อำนวย</persName> กล่าวภายหลังการประชุมว่า คณะกรรมการชุดนี้มีหน้าที่ในการพิจารณาเยียวยา กรณี <persName>พล.ต.อ.สมเพียร</persName> ร้องเรียนขอความเป็นธรรมเรื่องการแต่งตั้งโยกย้าย แต่เนื่องจาก<persName>พล.ต.อ.สมเพียร</persName>ได้เสียชีวิตไปแล้ว การเยียวยาในเรื่องของการแต่งตั้งโยกย้ายจึงไม่สามารถดำเนินการได้ แต่คณะกรรมการได้พิจารณาในเรื่องสิทธิประโยชน์ต่าง ๆ ที่จะได้รับ ส่วนกรณีการสอบสวนหาข้อบกพร่องเกี่ยวกับการโยกย้ายนั้น อนุ ก.ตร.ฯชุดนี้ไม่มีอำนาจตามกฎหมาย ที่จะชี้ว่าใครบกพร่อง เป็นหน้าที่ของคณะกรรมการที่สำนักงานตำรวจแห่งชาติตั้งขึ้น มี<persName>พล.ต.ท.เอก อังสนานนท์</persName> ผช.ผบ.ตร. เป็นประธานการสอบสวน ซึ่งได้ดำเนินการไปแล้ว อย่างไรก็ตาม ทางอนุฯ ก.ตร.ก็จะนำข้อเท็จจริงต่าง ๆ ที่ได้จากการสอบสวนในวันนี้ ส่งมอบให้คณะกรรมการของ <persName>พล.ต.ท.เอก</persName> ไปดำเนินการโดยคาดว่าจะสามารถส่งให้ได้ภายในวันพรุ่งนี้ (31 มี.ค.)</p>
<p>เมื่อถามว่า จะใช้เวลานานเท่าไหร่จึงจะสามารถสรุปผลได้ <persName>พล.ต.ท. อำนวย</persName> กล่าวว่า ก็ต้องขึ้นกับคณะกรรมการของ<persName>พล.ต.ท.เอก</persName> ซึ่งตนก็เห็นว่า ทางตร.ก็เร่งรัดเรื่องนี้อยู่แล้ว</p>
<p>ผู้สื่อข่าวถามว่า จากการสอบสวนพบความบกพร่องในการแต่งตั้ง หรือ มีบุคคลภายนอกเข้ามายุ่งเกี่ยวกับการแต่งตั้งหรือไม่ <persName>พล.ต.ท.อำนวย</persName> กล่าวว่า จากการสอบสวนไม่พบข้อเท็จจริงเช่นนั้น แต่เราพบว่ามีข้อบกพร่องที่ระบบก็ต้องแก้ที่ระบบ โดยสตช. ต้องลงไปดูระบบ ซึ่งปัญหาเกิดจากการแยก 3 จังหวัดชายแดนภาคใต้ออกจาก บช.ภ. 9 เป็น ศชต. ทำให้การบริหารงานยากลำบากมากขึ้น ทางคณะอนุฯ ก.ตร. ร้องทุกข์จึงเสนอให้ สตช.แก้ปัญหาตรงจุดนี้ ซึ่งก็ขึ้นอยู่กับ ตร.จะหาแนวทางการแก้ไขอย่างไร อาจมีการตั้งคณะทำงานขึ้นมาศึกษาในส่วนนี้</p>
<p>เมื่อถามว่า ทางอนุ.กตร. ได้เสนอทางออกอย่างไร หรือ ให้ศชต.กลับมาอยู่ใน บช.ภ. 9 หรือไม่ <persName>พล.ต.ท.อำนวย</persName>กล่าวว่าก็แล้วแต่ว่า ตร.จะทำอย่างไร อาจจะนำกลับเข้ามารวมใน บช.ภ. 9 ตามเดิมก็ได้ ซึ่งตร.จะต้องไปพิจารณาว่าจะทำอย่างไร ที่จะสามารถแก้ไขปัญหาระบบตรงนี้ให้มันเรียบร้อยขึ้น อาจปล่อยไว้เชื่อว่าจะเกิดปัญหาอย่างเช่นนี้เรื่อย ๆ อาจจะไม่เสียชีวิตอย่างกรณี <persName>พล.ต.อ.สมเพียร</persName> ก็ได้</p>
<p>ขณะที่แหล่งข่าวระดับสูงในตร. คนหนึ่ง กล่าวว่า ปัญหาการแต่งตั้ง<persName>พล.ต.อ.สมเพียร</persName> นั้นส่วนหนึ่ง เพราะการแต่งตั้งใน ตร.ในปีที่ผ่านมาให้น้ำหนักในการกำหนดกฎเกณฑ์ว่าคุณธรรมและจริยธรรมในการ แต่งตั้งโยกย้ายน้อยลง ซึ่งสะท้อนได้จากผลการประเมินตัวชี้วัดการใช้คะแนน ผลการทำคำรับรองการปฏิบัติราชการของ ตร.ในปี 2552 โดยบริษัททริส พบว่าในหัวข้อ ระบบคุณธรรมประกอบการพิจารณาแต่งตั้งโยกย้าย ตร.ได้เพียง 1คะแนน จากคะแนนเต็ม 5 คะแนน ซึ่งไม่ถึง 3คะแนน ถือว่าสอบตก จากที่ก่อนหน้านี้เคยได้เต็ม 5 คะแนน แต่ตั้งแต่สมัย <persName>พล.ต.อ.พัชรวาท วงษ์สุวรรณ</persName> เป็น ผบ.ตร. ให้ความสำคัญเรื่องนี้น้อยลง ต่อเนื่องมาจนถึงสมัย<persName>พล.ต.อ.ปทีป</persName> และล่าสุด การรับรองคำปฏิบัติราชการปี 2553 ตร.ไม่นำเกณฑ์เรื่องคุณธรรมนี้มาใช้วัดเลย สะท้อนว่าละเลยเรื่องคุณธรรมในการแต่งตั้งโยกย้ายอย่างมาก</p>
<p>แหล่งข่าวกล่าวว่า นอกจากนี้ ผลการประเมินในปี 2552 ที่ผ่านมา ตร.สอบตกในหลายประเด็น โดยได้คะแนนเพียง 1 คะแนนจากที่เต็ม 5 คะแนนคือ 1. คุณภาพการให้บริการและความพึงพอใจในการให้บริการประชาชน 2.ความเชื่อมั่นของประชาชนในการป้องกันแก้ไขปัญหาอาชญากรรม 3. ความเชื่อมั่นของประชาชนต่อพนักงานสอบสวนคดีอาญา ซึ่งประเด็นหล่านี้ตร.สอบตกทั้งหมดในปีที่ผ่านมาทั้งนี้ในสมัย <persName>พล.ต.อ.โกวิท วัฒนะ</persName> เป็นผบ.ตร.นั้น ตร.เคยทำคะแนนเหล่านี้ได้ดีมาก จน ตร.ติดอันดับหน่วยงานที่ได้คะแนนสูงสุด 1ใน 3 ของประเทศต่อมาในสมัย <persName>พล.ต.อ.เสรีพิศุทธ์ เตมียาเวส</persName> เป็น ผบ.ตร. ก็ได้คะแนนอยู่ในระดับดี และลดลงเรื่อยๆในสมัยต่อๆมา</p></body>
</news>
