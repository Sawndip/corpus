<teiHeader>
<fileDesc>
<titleStmt>
  <title>"สมคิด-ลูกน้องปฏิเสธอุ้มฆ่า"อัลรูไวลี่"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-29 15:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56955  </bibl>
</sourceDesc>
</fileDesc>
</teiHeader>
<news>
<headline>"<persName>สมคิด</persName>-ลูกน้องปฏิเสธอุ้มฆ่า"<persName>อัลรูไวลี่</persName>"</headline>
<lead>ขอนำสืบพยานสู้ 40 ปาก ขณะที่อัยการเตรียมพยานมัด 206 ปาก ศาลนัดสืบโจทก์ครั้งแรก 25 พ.ย.นี้</lead>
<neck></neck>
<body><p>วันนี้ ( 29 มี.ค.) ที่ห้องพิจารณาคดี 802 ศาลอาญา ถ.รัชดาภิเษก ศาลนัดสอบคำให้การและตรวจพยานหลักฐานคดีหมายเลขดำ อ.119/2553 ที่พนักงานอัยการฝ่ายคดีพิเศษ 1 เป็นโจทก์ฟ้อง <persName>พล.ต.ท.สมคิด บุญถนอม</persName> ผบช.ภ. 5,<persName>พ.ต.อ.สรรักษ์</persName> หรือ<persName>สมชาย จูสนิท</persName> ผกก.สภ.สบเมย จ.แม่ฮ่องสอน, <persName>พ.ต.อ.ประภาส ปิยะมงคล</persName> ผกก.สภ.น้ำขุ่น จ.อุบลราชธานี, <persName>พ.ต.ท.สุรเดช อุดมดี</persName> และ<persName>จ.ส.ต.ประสงค์ ทอรั้ง</persName> ตำรวจนอกราชการ เป็นจำเลยที่ 1-5 ตามลำดับในความผิดฐานร่วมกันฆ่าผู้อื่นโดยเจตนาและไตร่ตรองไว้ก่อน ปิดบังซ่อนเร้นทำลายศพ ร่วมกันกักขังหน่วงเหนี่ยว ข่มขืนใจให้ผู้อื่นกระทำหรือไม่กระทำการใด กรณีถูกกล่าวหาว่าร่วมกันฆ่า<persName>นายโมฮัมหมัด อัลรูไวลี่</persName> นักธุรกิจชาวซาอุดีอาระเบีย พระญาติ<persName>กษัตริย์ไฟซาล</persName> ซึ่งหายตัวไปตั้งแต่ปี 2533</p>
<p>โดย ศาลได้อ่านและอธิบายคำฟ้องให้จำเลยฟังจนเป็นที่เข้าใจแล้ว สอบคำให้การ ซึ่งจำเลยทั้งหมดให้การปฏิเสธตลอดข้อกล่าวหา ต่อมาอัยการโจทก์แถลงขอนำพยานเข้าสืบ 206 ปาก ใช้เวลา 32 นัด โดยพยานปากสำคัญประกอบด้วยอุปทูตซาอุฯ ประจำประเทศไทย พนักงานสอบสวนคดีพิเศษ และพนักงานอัยการที่สอบสวนคดีร่วมสอบสวนคดี ส่วนทนายจำเลยขอนำสืบพยานต่อสู้ 40 ปาก ใช้เวลา 12 นัด</p>
<p>ศาลพิจารณาแล้วเห็นควรให้ตัดพยานโจทก์ตามสมควรเพื่อความเหมาะสมในการกำหนด นัดพิจารณาคดี โดยให้สืบพยานโจทก์  28 นัด และสืบพยานจำเลย 12 นัด ทุกวันพฤหัสบดี และศุกร์ ต่อเนื่องกันไป และกำหนดวันสืบพยานโจทก์ครั้งแรกในวันที่ 25 พ.ย.นี้ เวลา 09.00 น</p></body>
</news>
