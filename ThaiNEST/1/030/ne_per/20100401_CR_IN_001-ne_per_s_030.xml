<teiHeader>
<fileDesc>
<titleStmt>
  <title>ผกก.สามเสนยันเดินหน้าคดีปาบึ้มมูลนิธิป๋า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-01 07:53:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219031  </bibl>
</sourceDesc>
</fileDesc>
</teiHeader>
<news>
<headline>ผกก.สามเสนยันเดินหน้าคดีปาบึ้มมูลนิธิป๋า</headline>
<lead>ผกก.สน.สามเสน ยัน ยังเดินหน้า คดีปาระเบิดใส่ มูลนิธิรัฐบุรุษ เหมือนเดิม ส่วนทีมใหญ่ มาดูแลนโยบายตามล่าตัวคนร้ายให้เร็วขึ้น คาด วันนี้ประชุมใหญ่ทีมสืบคดีระเบิดทั่วกรุง อีกรอบ</lead>
<neck></neck>
<body><p><persName>พ.ต.อ.ชยุต มารยาตทร์</persName> ผกก.สน.สามเสน กล่าวถึง ความคืบหน้าคดีที่คนร้าย ปาระเบิดใส่มูลนิธิรัฐบุรุษ <persName>พล.อ.เปรม ติณสูลานนท์</persName> ว่า ทางรักษาราชการแทน ผบ.ตร. ได้แต่งตั้งคณะทำงานชุดใหญ่ที่มี <persName>พล.ต.อ.ภาณุพงศ์ สิงหรา ณ อยุธยา</persName> ที่ปรีกษา สบ10 เป็นหัวหน้าชุดนั้น ในทางปฏิบัติ ตำรวจท้องที่ และ บก.น.1 ก็ยังคงดูแลคดีนี้เหมือนเดิม เพราะถือว่าเป็น พนักงานสอบสวนในคดีอยู่ ส่วนทีมใหญ่ที่แต่งตั้งนั้น เป็นผู้กำกับดูแลนโยบายในการสืบสวนสอบสวน โดยทาง รรท.ผบ.ตร.ต้องการให้จับตัวคนร้ายได้โดยเร็ว จึงแต่งตั้งคณะทำงานชุดนี้ขึ้นมา</p>
<p>ส่วนความคืบหน้าทางคดี ทางตำรวจท้องที่และชุดสืบสวน ของ บก.น.1 ได้รวบรวมพยานหลักฐาน สอบปากคำพยานไปมากแล้ว โดยคาดว่า วันนี้ คณะชุดสืบสวนใหญ่ จะทำการเรียกประชุมความคืบหน้าของคดีในวันนี้ ที่ บช.น. โดยยังไม่ได้ระบุเวลา แต่น่าจะเป็นช่วงสาย</p></body>
</news>
