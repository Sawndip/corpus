<teiHeader>
<fileDesc>
<titleStmt>
  <title>บช.น.เลื่อนแถลงล่ากลุ่มมือยิงปาบึ้ม กทม.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 19:28:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218544  </bibl>
</sourceDesc>
</fileDesc>
</teiHeader>
<news>
<headline>บช.น.เลื่อนแถลงล่ากลุ่มมือยิงปาบึ้ม กทม.</headline>
<lead>บช.น.เลื่อนแถลง ผลการประชุมตามล่ากลุ่มมือป่วน ยิงและขว้างระเบิด หลายพื้นที่ทั่ว กทม. ออกไป จนกว่าการเจรจาระหว่างแกนนำฝ่ายรัฐบาล และคนเสื้อแดง เสร็จสิ้น</lead>
<neck></neck>
<body><p>บรรยากาศภายในห้องสื่อมวลชน ของกองบัญชาการตำรวจนครบาล ซึ่งมีสื่อมวลชนจากทุกแขนงเฝ้าติดตามทำข่าวผลการประชุมของเจ้าหน้าที่ฝ่าย สืบสวนสอบสวน ได้ติดตามความคืบหน้า การจับกุมคนร้ายที่ก่อเหตุ ยิงระเบิดในพื้นที่หลายจุด ในกรุงเทพฯ ที่เริ่มมีการประชุมกันตั้งแต่เวลา 15.00 น. ทั้งนี้จากเดิม <persName>พล.ต.ต.ปิยะ อุทาโย</persName> โฆษก บช.น. มีกำหนดแถลงผลทั้งหมดใน เวลา 17.00 น. วันนี้แต่เนื่องจากสถานีวิทยุโทรทัศน์แห่งประเทศไทย ได้ถ่ายทอดสดการเจรจาเพื่อหาทางออกให้กับประเทศไทยในขณะนี้ระหว่าง <persName>นายอภิสิทธิ์ เวชชาชีวะ</persName> นายกรัฐมนตรี <persName>นายกอร์ปศักดิ์ สภาวสุ</persName> เลขาธิการนายกรัฐมนตรี และ<persName>นายชำนิ ศักดิเศรษฐ์</persName> รองเลขาธิการ พรรคประชาธิปัตย์ ด้านตัวแทนจากกลุ่มคนเสื้อแดง นำโดย<persName>นายวีระ มุสิกพงศ์</persName> <persName>นายจตุพร พรหมพันธุ์</persName> และ<persName>น.พ.เหวง โตจิราการ</persName> ส่งผลให้การแถลงข่าวเลื่อนออกไป โดยคาดว่าจะแถลงได้หลังการเจรจาเสร็จสิ้น ขณะเดียวกันสื่อมวลชน ตลอดจนเจ้าหน้าที่ตำรวจที่ปฏิบัติหน้าที่อยู่ในกองบัญชาการตำรวจนครบาล บางส่วนที่เฝ้าติดตามการถ่ายทอดสดดังกล่าวด้วย</p></body>
</news>
