<teiHeader>
<fileDesc>
<titleStmt>
  <title>โฆษก ตร.มอบเงินบำรุงขวัญตำรวจชุด “จ่าเพียร”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-01 12:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045214  </bibl>
</sourceDesc>
</fileDesc>
</teiHeader>
<news>
<headline>โฆษก ตร.มอบเงินบำรุงขวัญตำรวจชุด “<persName>จ่าเพียร</persName>”</headline>
<lead>โฆษก ตร.เยี่ยมให้กำลังใจตำรวจที่ได้รับบาดเจ็บเหตุคนร้ายลอบวางระเบิดรถยนต์ที่ จ.ยะลา เป็นเหตุทำให้ <persName>พล.ต.อ.สมเพียร เอกสมญา</persName> และพลขับเสียชีวิต มอบเงินกองทุนสวัสดิการ-เงินบำรุงขวัญรายละ 105,000 บาท ด้านลูกน้องชื่นชม “<persName>จ่าเพียร</persName>” บอกเป็นคยขยันทำงาน พร้อมเล่านาทีระเบิดและยิงต่อสู้คนร้าย</lead>
<neck></neck>
<body><p>วันนี้ (1 เม.ย.) เมื่อเวลา 10.00 น. <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร.ในฐานะโฆษก ตร. เป็นตัวแทน <persName>พล.ต.อ.ปทีป ตันประเสริฐ</persName> ผบ.ตร.นำกระเช้าดอกไม้พร้อมกับมอบเงินกองทุนสวัสดิการตำรวจ และเงินตรวจเยี่ยมบำรุงขวัญ มอบให้แก่ <persName>ร.ต.ท.กิตติศักดิ์ โรมา</persName> รอง สว.สส.สภ.บันนังสตา และ<persName>ส.ต.ท.รวิกร สังข์ศิริ</persName> ผบ.หมู่ ป.สภ.บันนังสตา รายละ 105,000 บาท หลังจากเจ้าหน้าที่ตำรวจทั้งสองนายถูกคนร้ายลอบวางระเบิดรถยนต์ที่บริเวณ หมู่ 2 บ้านกือลอง ต.ตลิ่งชัน อ.บันนังสตา จ.ยะลา เมื่อวันที่ 12 มี.ค.ที่ผ่านมา เวลา 13.30 น.ในขณะออกปฏิบัติหน้าที่ติดตามหาข่าวความเคลื่อนไหวของกลุ่มผู้ก่อความไม่ สงบเป็นเหตุให้ <persName>พล.ต.อ.สมเพียร เอกสมญา</persName> และ<persName>พ.ต.อ.โสภณ อินทรบวร</persName> เสียชีวิต</p>
<p>ด้าน <persName>ร.ต.ท.กิตติศักดิ์</persName> กล่าวว่า ความจริงแล้วตนไม่ได้อยู่ในชุดลาดตระเวน แต่วันเกิดเหตุได้ขอ <persName>พล.ต.อ.สมเพียร</persName>ก็ได้ออกไปลาดตระเวนด้วย เมื่อมาถึงจุดเกิดเหตุคนร้ายก็กดระเบิดทำให้รถกระเด็น เมื่อตั้งสติได้ก็พบว่า <persName>พ.ต.อ.โสภณ อินทรบวร</persName> พลขับนั้นอยู่ที่เบาะหน้าสภาพขาหัก ขยับไปไหนไม่ได้ ส่วน <persName>พล.ต.อ.สมเพียร</persName>นั้นตนไม่เห็นแล้วว่าอยู่ที่ไหน จากนั้นพยายามพาตัวเองไปท้ายรถเพื่อหยิบปืนยาว แต่อาวุธปืนถูกซากรถทับไว้จึงหยิบออกมาไม่ได้</p>
<p>“ช่วงนั้น ส.ต.ท.รวิกร ซึ่งนั่งอยู่เบาะหลังรถและได้รับบาดเจ็บเช่นเดียวกัน ก็ยื่นปืนพกของตัวเองมาให้ ผมเลยออกไปรวบรวมปืนพกของทุกคนมาไว้ที่ตัวเอง พร้อมทั้งยิงต่อสู้กับกลุ่มคนร้าย ก่อนจะวิทยุแจ้งขอกำลังให้มาช่วยเหลือ แต่ช่วงนั้นรู้สึกเจ็บบริเวณหลัง ก็คิดว่าน่าได้รับบาดเจ็บแน่นอน แต่ก็พยายามกัดฟันยิงสู้กลุ่มคนร้าย เนื่องจากผมเป็นคนที่ได้รับบาดเจ็บน้อยที่สุด จนกระทั่งกำลังเสริมตามมาช่วยทัน” <persName>ร.ต.ท.กิตติศักดิ์</persName>กล่าว และว่า “พล.ต.อ.สมเพียรไม่ได้สอนลูกน้องโดยตรง แต่ทำเป็นคนขยันทำงานให้ลูกน้องเห็นเป็นตัวอย่าง จะคอยเข้าหาประชาชนตามร้านน้ำชา ไปหาชาวบ้านไม่ซ้ำที่ บางครั้งก็ไปคนเดียวจนสามารถซื้อใจชาวบ้านได้ ทำให้การข่าวดี”</p>
<p>ด้านแพทย์ผู้ทำการรักษา <persName>ส.ต.ท.รวิกร</persName> กล่าวว่า หลังรับตัว <persName>ส.ต.ท.รวิกร</persName> มารักษาที่โรงพยาบาล ก็ได้ทำการเอ็กซเรย์และพบว่ามีอาการเลือดออกในสมอง มีสะเก็ดระเบิดฝังในสมอง แพทย์ได้ทำการผ่าสมองเอาก้อนเลือดและสะเก็ดระเบิดออก ซึ่งหลังการผ่าตัด แพทย์ได้ทำการดูแลเหมือนการผ่าตัดทั่วไป แต่ต้องคอยตรวจสมองอยู่ตลอดเวลา ถ้าไม่มีอาการกระทบกระเทือนทางสมองอีก อาการไม่น่าเป็นห่วง ส่วนแขนซ้ายนั้น ยังขยับไม่ได้เนื่องจากได้รับการกระแทกอย่างรุนแรง</p>
<p>ขณะที่ <persName>พล.ต.ท.พงศพัศ</persName> กล่าวว่า ในเวลา 14.00 น.วันนี้ <persName>พล.ต.อ.ปทีป ตันประเสริฐ</persName> รรท.ผบ.ตร.จะเข้าร่วมกิจกรรม “กองทุน<persName>จ่าเพียร</persName> เพื่อตำรวจกล้า 3 จังหวัดชายแดนใต้” ณ ห้องประชุม 1 ชั้น 2 อาคาร 1 สำนักงานตำรวจแห่งชาติ ซึ่งตำรวจและมูลนิธิโทรทัศน์เฉลิมพระเกียรติผ่านดาวเทียม ฯ ร่วมมือจัดกิจกรรมกับบริษัท ทีโอที จำกัด (มหาชน) ,บริษัท กสท โทรคมนาคมจำกัด (มหาชน), บริษัท แอดวานซ์ อินโฟร์ เซอร์วิส จำกัด (มหาชน) หรือ AIS, บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือ DTAC และบริษัท ทรูมูฟ จำกัด หรือ TRUE MOVE โดยประชาชนทั่วประเทศสามารถบริจาคเงินครั้งละ 5 บาท ผ่านทาง SMS หมายเลขโทรศัพท์ 4567890 (ระบบ AIS, DTAC และ TRUE MOVE) ระหว่างวันที่ 1 ถึง 30 เม.ย.นี้ โดยจะนำเงินบริจาคทั้งหมดมอบให้กับ “กองทุน<persName>จ่าเพียร</persName>เพื่อตำรวจกล้า 3 จังหวัดชายแดนใต้” โดยไม่หักค่าใช้จ่าย</p>
<p>ในการนี้ รรท.ผบ.ตร.จะมอบเงินที่ข้าราชการตำรวจ บช.ภ.5 และครอบครัว กองบัญชาการส่งกำลังบำรุง และผู้มีจิตศรัทธา มอบผ่าน รรท.ผบ.ตร. เพื่อมอบให้กับครอบครัวของ <persName>พล.ต.อ.สมเพียร เอกสมญา</persName> จำนวน 711,500 บาท และครอบครัว<persName>พ.ต.อ.โสภณ อินทรบวร</persName> จำนวน 411,500 บาท รวมเป็นเงินทั้งสิ้น 1,123,000 บาท</p>
<p><persName>พล.ต.ท.พงศพัศ</persName>กล่าวเพิ่มเติมว่า สำหรับในวันพรุ่งนี้ (2 เม.ย.) เวลา 14.00 น. บริษัท เซ็นทรัล ฟู้ด รีเทล จำกัด และสำนักงานตำรวจแห่งชาติ จะร่วมกันเปิดตัวโครงการ “กล่องบริจาคกองทุน<persName>จ่าเพียร</persName>” ขึ้นที่ เซ็นทรัล ฟูดฮอลล์ ชั้น 7 เซ็นทรัลเวิล์ด โดยจะมีการตั้งกล่องบริจาคในเซ็นทรัล ฟูดฮอลล์, ท็อปส์ มาร์เก็ต และท็อปส์ ซูเปอร์มาร์เก็ต รวมจำนวนทั้งสิ้น 96 สาขา ทั่วประเทศ ระหว่างวันที่ 1 เม.ย.-18 พ.ค.53 ส่วนการบริจาคผ่าน ธนาคารกรุงเทพ จำกัด สาขาอาคารมาลีนนท์ ผ่านบัญชีกระแสรายวัน 014-300-3838 นั้น ยังคงสามารถทำได้อย่างต่อเนื่อง ซึ่งล่าสุดมียอดบริจาคแล้วกว่า 4 ล้านบาท</p></body>
</news>
