<teiHeader>
<fileDesc>
<titleStmt>
  <title>ตุ๋นชาวบ้านหมากัดลูกเรียกเงิน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 20:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57410  </bibl>
</sourceDesc>
</fileDesc>
</teiHeader>
<news>
<headline>ตุ๋นชาวบ้านหมากัดลูกเรียกเงิน</headline>
<lead></lead>
<neck></neck>
<body><p>วันนี้(31มี.ค.) <persName>พ.ต.ท.วชิรพล เป๊ะชาญ</persName> สวป.สภ.เมืองขอนแก่น รับแจ้งมีคนทะเลาะกันเกรงจะมีเหตุร้าย ในซอยคุ้มทานตะวันแยกซอย 7 หมู่ 2 บ้านโนนทัน ต.ในเมือง จึงนำกำลังไปตรวจสอบ พบชายฉกรรจ์ 2 คนและหญิงอีก 1 คน กำลังยืนทะเลาะกับชายอีกคน อย่างหน้าดำคร่ำเครียด จึงสอบถามทราบว่าชาย 2 คนชื่อ<persName>นายสุนทร นาแถมทอง</persName> อายุ 53 ปี กับ<persName>นายเทพชัย สุภูตานนท์</persName> อายุ 55 ปี ส่วนผู้หญิงชื่อ<persName>นางสุคนธ์ เกษเงิน</persName> อายุ 56 ปี ส่วนฝ่ายคู่กรณีชื่อ<persName>นายเอ</persName> นามสมมุติ อายุ 19 ปี</p>
<p>จากการสอบสวน<persName>นายสุนทร</persName>ผู้เสียหายให้การว่า ก่อนหน้านี้<persName>นายเอ</persName>มาหาตนที่บ้าน โดยบอกว่าสุนัขในบ้านตนกัดลูกชายเขาจนเข้า รพ. ส่วนตัวเองรถจยย.ล้ม พร้อมกับเรียกเงินค่ารักษาพยาบาลและค่าเสียหาย 5,000 บาท แต่เลยบอกจะไปเยี่ยมเด็กที่ รพ.แต่<persName>นายบุญถม</persName>ไม่ยอม พอตอนหลังบอกลูกชายออกจาก รพ.แล้ว ระหว่างนั้น<persName>นายเทพชัย</persName>กับ<persName>นางสุคนธ์</persName>เดินผ่านมาที่เกิดเหตุ พร้อมกับสอบถามเรื่องราว และบอกตนว่าก่อนหน้านี้<persName>นายบุญถม</persName>ก็ใช้วิธีการเดียวกัน เรียกเอาเงินจาก<persName>นายเทพชัย</persName>ไป 2,000 บาท และเรียกเงินจาก<persName>นางสุคนธ์</persName>ไป 5,000 บาท ทั้งหมดเชื่อว่าน่าถูก<persName>นายบุญถม</persName>ต้มตุ๋นแน่แล้ว เลยโทรแจ้งตำรวจทราบดังกล่าว ขณะที่<persName>นายบุญถม</persName>รับสารภาพว่า ได้หลอกเจ้าของบ้านรายอื่นว่าสุนัขมากัดลูกชายจนเข้า รพ.และรถจยย.ล้มเพื่อเรียกรับเงิน บางรายหลงเชื่อและไม่ค่อยมีเวลาไปตรวจสอบที่ รพ.จึงมักจ่ายเงินตามที่เรียกร้อง โดยทำมาแล้วไม่ต่ำกว่า 30 ราย จึงคุม<persName>นายบุญถม</persName>ส่งพนักงานสอบสวนดำเนินคดีต่อไป</p></body>
</news>
