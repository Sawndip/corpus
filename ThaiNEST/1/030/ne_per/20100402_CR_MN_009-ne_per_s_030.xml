<teiHeader>
<fileDesc>
<titleStmt>
  <title>ผงะ! อลัชชีโล้นร่วมแก๊งล่อลวงเด็กบังคับค้ากาม  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 14:16:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045906  </bibl>
</sourceDesc>
</fileDesc>
</teiHeader>
<news>
<headline>ผงะ! อลัชชีโล้นร่วมแก๊งล่อลวงเด็กบังคับค้ากาม</headline>
<lead>ดีเอสไอบุกจับนายหน้าชาวเชียงใหม่ร่วมขบวน การพระภิกษุ บังคับเด็กค้าประเวณี พบของกลางแผ่นซีดีลามก บัญชีรายชื่อเด็กชาย เด็กหญิงจำนวนมาก</lead>
<neck></neck>
<body><p>วันนี้ ( 2 เม.ย.) เจ้าหน้าที่ศูนย์ต่อต้านการค้ามนุษย์ สำนักกิจการต่างประเทศและคดีอาชญากรรมระหว่างประเทศ กรมสอบสวนคดีพิเศษ สนธิกำลังกับ เจ้าหน้าที่ตำรวจศูนย์สืบสวนสอบสวนตำรวจภูธร ภาค 5 สำนักงานตรวจคนเข้าเมือง และสำนักงานวิทยาการตำรวจ ภาค 5 จับกุมตัว<persName>นายสุรศักดิ์</persName> หรือ<persName>สาด เขียวมั่น</persName> อายุ 51 ปี ตามหมายจับของศาลจังหวัดเชียงใหม่ ที่ 135.2 /2553 ได้ที่บ้านเลขที่ 103 ถนนวัวลาย ซอย 1 ตำบลหายยา อำเภอเมือง จังหวัดเชียงใหม่ และพบเด็กชายจำนวน 6 คน ในบ้านหลังดังกล่าว</p>
<p>ทั้งนี้ หลังการจับกุมยังได้ตรวจค้นพบของกลาง คือไม้เบสบอล อุปกรณ์ช็อตไฟ ถุงยางอนามัย พร้อมเจลหล่อลื่น บัญชีรายชื่อเด็กชายและเด็กหญิง รถจักรยานยนต์ที่ใช้เป็นพาหนะสำหรับนำตัวเด็กไปส่งต่อผู้ซื้อบริการทางเพศ และซองผ้าป่าวัดป่าลานจำนวนมากพร้อมตราประทับของวัดดังกล่าว</p>
<p>ต่อมาทางเจ้าหน้าที่ยังได้ขยายผลเข้าจับกุม<persName>พระภิกษุวิษณุ เตชธมฺโม</persName> พระภิกษุวัดป่าลาน ตั้งอยู่ที่ หมู่ 4 ตำบลหนองตอง อำเภอหางดง จังหวัดเชียงใหม่ ตามหมายจับของศาลจังหวัดเชียงใหม่ที่ 135.3/2553 ลงวันที่ 29 มีนาคม 2553</p>
<p>จากการสืบสวนของเจ้าหน้าที่สำนักกิจการต่างประเทศและคดีอาชญากรรม ระหว่างประเทศ กรมสอบสวนคดีพิเศษ ทราบว่าพฤติการณ์กล่าวคือ <persName>นายสุรศักดิ์</persName> หรือ<persName>สาด เขียวมั่น</persName> ผู้ต้องหารายนี้ มีหน้าที่ให้ที่พักอาศัยแก่กลุ่มเด็กที่ค้าประเวณี โดยมีพฤติการณ์ล่วงละเมิดทางเพศต่อเด็กชาย บังคับขู่เข็ญให้เด็กค้าประเวณี เป็นธุระจัดหาเพื่อสนองความใคร่ของผู้อื่น ซึ่งหากเด็กคนใดไม่ยินยอมก็จะถูกทำร้ายร่างกาย ส่วน<persName>พระภิกษุวิษณุ เตชธมฺโม</persName> มีหน้าที่หลอกลวงเด็กชายชาวเขา จากจังหวัดเชียงราย เชียงใหม่และจากจังหวัดใกล้เคียง โดยแต่งกายเป็นชาวบ้านขับรถยนต์นั่งส่วนบุคคลคันดังกล่าวไปรับเด็กด้วยตนเอง และนำเด็กไปส่งต่อให้กับ<persName>นายสุรศักดิ์</persName> อีกทั้งยังมีพฤติการณ์ล่วงละเมิดทางเพศต่อเด็กชาย ก่อนที่จะนำเด็กไปส่งต่อให้กับ<persName>นายสุรศักดิ์</persName> พบหลักฐานเป็นภาพถ่ายขณะกำลังมีเพศสัมพันธ์กับเด็กปรากฏในโทรศัพท์มือถือของ <persName>พระภิกษุวิษณุ เตชธมฺโม</persName> เจ้าหน้าที่ชุดปฏิบัติการจึงรวบรวมพยานหลักฐาน ประสานงานกับเจ้าหน้าที่ตำรวจ สภ. เมืองเชียงใหม่ ออกหมายจับผู้ต้องหาดังกล่าว ต่อมาได้ขอหมายค้นต่อศาลจังหวัดเชียงใหม่ ทำการจับกุมผู้ต้องหาพร้อมด้วยของกลางดังกล่าวข้างต้น</p>
<p>สำหรับความผิดของนาย<persName>นายสุรศักดิ์</persName> หรือ<persName>สาด เขียวมั่น</persName> เจ้าหน้าที่ได้ตั้งข้อกล่าวหา 1. กระทำชำเราเด็กอายุไม่เกินสิบห้าปี ซึ่งไม่ใช่สามีหรือภริยาตน โดยเด็กนั้นยินยอม, พรากเด็กอายุยังไม่เกินสิบห้าปีไปเสียจากบิดามารดา โดยปราศจากเหตุอันสมควร เพื่อการอนาจาร 2. กระทำความผิดฐานค้ามนุษย์ตาม พ.ร.บ. การป้องกันและปราบปรามการค้ามนุษย์ พ.ศ. 2551</p>
<p>ส่วนของ<persName>พระภิกษุวิษณุ เตชธมฺโม</persName> ถูกตั้งกล่าวหาในความผิดกระทำชำเราเด็กอายุไม่เกินสิบห้าปี ซึ่งไม่ใช่สามีหรือภริยาตน โดยเด็กนั้นยินยอม, พรากเด็กอายุยังไม่เกินสิบห้าปีไปเสียจากบิดามารดา โดยปราศจากเหตุอันสมควร เพื่อการอนาจารพร้อมด้วยของกลาง แผ่นซีดีลามก เสื้อผ้าเครื่องแต่งกาย ถุงยางอนามัย ปืนปลอมจำนวน 2 กระบอก จดหมายบอกรัก ภาพถ่ายคู่กับสามเณรในกิริยาที่ไม่เหมาะสม ซองผ้าป่าระบุชื่อ <persName>นายสุรศักดิ์</persName> เป็นประธาน ซึ่งได้จากการตรวจค้นภายในกุฏิของ<persName>พระภิกษุวิษณุ เตชธมฺโม</persName> ทั้งนี้ยังได้ตรวจยึดรถยนต์นั่งส่วนบุคคล ยี่ห้อมิตซูบิชิ สีฟ้า หมายเลขทะเบียน กน 3152 เชียงใหม่ จำนวน 1 คัน ซึ่งจะส่งตัวพร้อมของกลางไปดำเนินคดีตามกฎหมายต่อไป</p></body>
</news>
