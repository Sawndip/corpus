<teiHeader>
<fileDesc>
<titleStmt>
  <title>โฆษกน.เตือนระวังแก๊งล้วงประเป๋างานกาชาด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-01 15:27:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219105  </bibl>
</sourceDesc>
</fileDesc>
</teiHeader>
<news>
<headline>โฆษกน.เตือนระวังแก๊งล้วงประเป๋างานกาชาด</headline>
<lead>โฆษก บช.น. เตือน ประชาชน ที่มาเที่ยวงานกาชาด ระวัง แก๊งล้วงกระเป๋า จับได้แล้วส่งศาล 2 ราย ส่วนสถิติการแจ้ง 191 ช่วงประกาศ พ.ร.บ.ความมั่นคง มีกว่า 1.7 แสนครั้ง</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึง การเฝ้าระวังผู้ที่มาเที่ยวชมงานกาชาด ให้ระวังมิจฉาชีพที่อาศัยช่วงจังหวะที่ประชาชนเดินเบียดเสียดกัน เข้ามาล้วงกระเป๋าว่า เมื่อคืนที่ผ่านมา เจ้าหน้าที่ สามารถจับกุมผู้ต้องหาที่ก่อเหตุล้วงกระเป๋าได้ 2 ราย บริเวณบูธของกระทรวงพัฒนาสังคมและความมั่นคง ของมนุษย์ที่กำลังก่อเหตุลักทรัพย์ของผู้เสียหาย เจ้าหน้าที่จึงได้ควบคุมตัวไปสอบสวน และส่งฟ้องต่อศาลไปแล้ว พร้อมกับ เตือนผู้มาร่วมงานว่า จากการสำรวจของเจ้าหน้าที่ พบว่า คนร้าย น่าจทะเข้าไปก่อเหตุระหว่างร้านค้าที่ลดราคา และร้านค้าที่จับสลากรางวัล เนื่องจาก จะมีประชาชนจำนวนมาก คนร้าย จึงอาศัยแผงตัวเข้าไปเบียดเสียด เพื่อล้วงกระเป๋า จึงขอเตือนประชาชนผู้มาร่วมงาน ระหว่างทรัพย์สินของตนเอง ให้ดี</p>
<p>นอกจากนี้ <persName>พ.ต.อ.สมนึก น้อยคง</persName> ผู้กำกับการศูนย์สายตรวจปฏิบัติการพิเศษ 191 กล่าวว่า การรับแจ้งเหตุ ผ่านหมายเลขโทรศัพท์ 191 หลังจากการประกาศใช้ พระราชบัญญัติความมั่นคง ระหว่างวันที่ 11-31 มี.ค. รวมถึง 21 วัน ปริมาณโทรศัพท์รับแจ้งเหตุทั้งหมด รวม 176,790 สาย เป็นการรับแจ้งเหตุด่วนเหตุร้าย 24,836 สาย แจ้งพบ วัตถุต้องสงสัย 78 สาย แจ้งเหตุระเบิด 10 สาย ขู่วางระเบิด 2 สาย นอกจากนี้ ยังมีโทรเล่นอีกถึง 660 สายต่อวันด้วย</p></body>
</news>
