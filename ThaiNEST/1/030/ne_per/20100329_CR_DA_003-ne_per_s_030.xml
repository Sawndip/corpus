<teiHeader>
<fileDesc>
<titleStmt>
  <title>ผาเมืองปะทะขบวนการขนยาดับ3ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-29 08:55:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56842  </bibl>
</sourceDesc>
</fileDesc>
</teiHeader>
<news>
<headline>ผาเมืองปะทะขบวนการขนยาดับ3ศพ</headline>
<lead>ทหารกองกำลังผาเมืองปะทะขบวนการขนยาข้ามชาติขณะลาดตระเวน ฝั่งตรงข้ามดับ 3 ศพ จนท.ปลอดภัย</lead>
<neck></neck>
<body><p>ผู้สื่อข่าวรายงานว่า เมื่อกลางดึกวันที่ 29 มี.ค. เจ้าหน้าที่ทหารชุดลาดตระเวน กองกำลังผาเมือง กองทัพภาคที่ 3 เกิดเหตุปะทะกับกองกำลังขนยาเสพติด บริเวณท้ายหมู่บ้านห้วยหยวกป่าโซ หมู่ 9 ต.แม่สลองใน อ.แม่ฟ้าหลวง จ.เชียงราย ทำให้ฝ่ายตรงข้ามเสียชีวิต 3 ราย ยึดยาบ้าได้ 1 แสนเม็ด</p>
<p>จากการสอบสวนทราบว่า ก่อนเกิดเหตุเจ้าหน้าที่ทหารชุดดังกล่าวกำลังลาดตระเวนมาถึงจุดเกิดเหตุ พบชาย 3 คน เดินเข้ามาในฝั่งไทย จึงแสดงตัวเพื่อขอตรวจค้น แต่หนึ่งในนั้นได้ใช้อาวุธปืนยิงใส่ ทำให้เกิดการปะทะกันนานกว่า 15 นาที ส่วนเจ้าหน้าที่ไม่มีใครได้รับบาดเจ็บ</p>
<p>ต่อมาเวลา 08.30 น. <persName>พล.ต.สวัสดิ์ กระต่ายทอง</persName> ผู้อำนวยการ ศูนย์ประสานงานสกัดกั้น และแก้ไขปัญหายาเสพติดภาคเหนือ (ผอ.ศอ.ปชน.) พร้อมคณะ ได้เดินทางด้วยเฮลิคอปเตอร์ บินไปยังจุดเกิดเหตุ เพื่อนร่วมชันสูตรศพ และตรวจสอบของกลางที่ยึดได้</p></body>
</news>
