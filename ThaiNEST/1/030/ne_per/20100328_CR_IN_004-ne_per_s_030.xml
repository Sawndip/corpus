<teiHeader>
<fileDesc>
<titleStmt>
  <title>โพลปชช.เชื่อบึ้มป่วนจ้องทำลายบ้านเมือง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 10:22:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218465  </bibl>
</sourceDesc>
</fileDesc>
</teiHeader>
<news>
<headline>โพลปชช.เชื่อบึ้มป่วนจ้องทำลายบ้านเมือง</headline>
<lead>ดุสิตโพล เผย ประชาชนเชื่อบึ้มในรอบ 1 เดือน มือมืดต้องการป่วน ทำลายบ้านเมือง พร้อม ขู่รัฐบาล แนะศอ.รส. เพิ่มมาตรการดูแลเข้ม</lead>
<neck></neck>
<body><p>สวนดุสิตโพล เปิดเผย ผลการสำรวจความคิดเห็นประชาชน กับการเฝ้าระวังเหตุการณ์ระเบิดในรอบ 1 เดือน ซึ่งเหตุการณ์ระเบิดที่มีมากกว่า 20 ครั้ง ในรอบ 1 เดือน ในพื้นที่ กทม. และ ตจว. พบว่า ประชาชนส่วนใหญ่ 30.21 เปอร์เซ็นต์ สร้างความวิตกกังวลให้กับประชาชน และเกรงว่า จะได้รับอันตรายจากเหตุระเบิด ขณะที่ 29.18% เห็นว่า รัฐบาล ศอ.รส. และทุกฝ่ายที่เกี่ยวข้อง ต้องหามาตรการป้องกันอย่างเข้มงวด และเด็ดขาด เพื่อไม่ให้เกิด
เหตุการณ์อีก ส่วนผู้ที่ลงมือก่อเหตุนั้น ประชาชน 19.34% เชื่อว่าผู้ลงมือเป็นกลุ่มคนเดียวกัน มีการวางแผนเตรียมการเป็นอย่างดี ส่วนสาเหตุของระเบิดนั้น ประชาชนส่วนใหญ่ เชื่อว่า ต้องการสร้างสถานการณ์บ้านเมืองให้วุ่นวาย ปั่นป่วน และขู่รัฐบาล ต้องการมุ่งเป้าโจมตีตามแหล่งสถานที่สำคัญ และธนาคาร เป็นการสร้างสถานการณ์ ให้คนส่วนใหญ่เข้าใจว่า เป็นฝีมือคนเสื้อแดง</p>
<p>ทั้งนี้ เหตุที่เกิดขึ้น ส่งผลกระทบต่อเสถียรภาพรัฐบาล และความมั่นคง 30.62% ส่งผลกระทบต่อภาพลักษณ์ของประเทศชาติ 25.19% รองลงมา คือ เรื่องเศรษฐกิจ การค้า การลงทุน และการท่องเที่ยวตามลำดับ</p>
<p>อย่างไรก็ตาม ประชาชนร้อยละ 40.21% แนะนำให้ ศอ.รส. เพิ่มกำลังเจ้าหน้าที่ตำรวจตามจุดสำคัญ และตั้งกล้องวงจรปิดเพิ่มมากขึ้น รองลงมาคือ 25.08% ขอความร่วมมือให้ประชาชนเป็นหูเป็นตากับส่วนราชการ เชื่อฟังคำสั่ง และร่วมมือเจ้าหน้าที่รัฐ</p></body>
</news>
