<teiHeader>
<fileDesc>
<titleStmt>
  <title>ยังไม่มีเบาะแสมือยิง RPG ใส่ ก.กลาโหม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 11:22:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217783  </bibl>
</sourceDesc>
</fileDesc>
</teiHeader>
<news>
<headline>ยังไม่มีเบาะแสมือยิง RPG ใส่ ก.กลาโหม</headline>
<lead>ตำรวจสำราญราษฎร์ เผย ยังไม่มีพลเมืองดี แจ้งเบาะแสมือยิง อาร์พีจี ใส่ ก.กลาโหม พร้อม ประสาน ตม.แนวชายแดน ตรวจเข้ม</lead>
<neck></neck>
<body><p><persName>พ.ต.ท.กฤษฎางค์ จิตตรีพล</persName> รอง ผกก.สส. สน.สำราญราษฎร์ เปิดเผยความคืบหน้า หลังออกหมายจับ <persName>ส.ต.ต.บัณฑิต สิทธิทุม</persName> ตำรวจนอกราชการ สังกัด สภ.วังน้ำเย็น จ.ปราจีนบุรี ผู้ต้องหาที่ก่อเหตุยิงจรวด อาร์พีจี ใส่ กระทรวงกลาโหม เมื่อกลางดึก วันที่ 20 มี.ค.ที่ผ่านมา ว่า ล่าสุด ยังไม่มีประชาชนแจ้งเบาะแสคนร้าย เข้ามายัง สน. หลัง ศาลอนุมัติหมายจับกุม แม้มีการตั้งราวัลนำจับ สูงถึง 5แสนบาท ทั้งนี้ ได้ส่งหมายจับ ไปยัง สถานีตำรวจทั่วประเทศ รวมทั้ง ด่านตรวจคนเข้าเมืองตามแนวชายแดนต่างๆ ซึ่งการข่าว รายงานว่า ผู้ต้องหา หลบหนีไปกบดานในประเทศเพื่อนบ้านและเดินทางเข้าออกแนวชายแดนเป็นประจำ โดยขณะนี้ ชุดสืบสวนอยู่ระหว่างการติดตามแกะรอยล่าตัวคนร้าย ซึ่งยอมรับว่า คดีดังกล่าว จากหลักฐานที่มีน้อย เจ้าหน้าที่เก็บหลักฐานจุดเกิดเหตุ จนสาวไป
ถึงการออกหมายจับได้ และเชื่อว่า จะสามารถจับคนร้ายได้ ส่วนการคุมตัวบุคคลต้องสงสัยมาสอบสวนนั้น ยังไม่มีรายใดเข้าข่าย เพียงแต่บางรายก็เป็นพยานที่เห็นเหตุการณ์ ก็เข้าให้ข้อมูลกับเจ้าหน้าที่ ทำให้ได้ข้อมูลเพิ่มมากขึ้น</p>
<p>อย่างไรก็ตาม คดีดังกล่าวนั้น ต้องใช้เวลาการติดตามสักระยะ เนื่องจาก ผู้ต้องหา เคยเป็นอดีตตำรวจ รู้ช่องทางและวิธีการหลบหนี แต่เจ้าหน้าที่ชุดสืบสวน ได้ติดตามไปตามบ้านญาติและเพื่อนสนิทของผู้ต้องหา แต่จนถึงขณะนี้ ญาติของผู้ต้องหา ก็ยังไม่มีการติดต่อเจ้าหน้าที่ขอมอบตัว หรือ ให้เบาะแสใดๆ ซึ่งหากญาติของ <persName>ส.ต.ต.บัณฑิต</persName> มีความประสงค์จะเข้ามอบตัว หรือ แสดงความบริสุทธิ์ใจ ก็สามารถแจ้งได้ที่ สน.สำราษราษฎร์ ได้ทันที</p></body>
</news>
