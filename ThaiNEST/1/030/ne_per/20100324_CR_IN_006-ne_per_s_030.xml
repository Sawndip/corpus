<teiHeader>
<fileDesc>
<titleStmt>
  <title>รวบ ตร.191ค้ากัญชาแท่งกว่า160กิโลฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 15:30:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217840  </bibl>
</sourceDesc>
</fileDesc>
</teiHeader>
<news>
<headline>รวบ ตร.191ค้ากัญชาแท่งกว่า160กิโลฯ</headline>
<lead>ตำรวจ ตชด. รวบ ตร.191 พร้อมพวก หวังรวยทางลัด ค้ากัญชาอัดแท่งกว่า 160 กิโลฯ สารภาพ รับจ้างขนส่งเอเยนต์ได้ค่าจ้างครั้งละ 7 หมื่นบาท</lead>
<neck></neck>
<body><p><persName>พล.ต.ท.ณรงค์ ศิริสุนทร</persName> ผบช.ตชด. แถลงจับกุมผู้ต้องหาลักลอบขนยาเสพติด 4 ราย ประกอบด้วย <persName>ส.ต.ท.โชคชัย บุญมาสีใส</persName> อายุ 34 ปี ผบ.หมู่งานอารักขา 5 กก. 3 บก.ตปพ. <persName>นายวิชาญ บุญมาสีใส</persName> อายุ 41 ปี และ <persName>น.ส.กัลยา เนตรรักษา</persName>
อายุ 35 ปี โดยจับกุมได้พร้อมของกลางกัญชาอัดแท่ง น้ำหนักประมาณ 160 กิโลกรัมมูลค่าประมาณ 480,000 บาท รถเก๋งและรถกระบะรวม 3 คัน และโทรศัพท์มือถือ 5 เครื่อง โดยภายหลังสืบสวนทราบว่า จะมีขบวนการค้ายาเสพติดใช้รถยนต์ 2 คัน ลักลอบขนกัญชาเข้ามาพักในรีสอร์ทแห่งหนึ่งใน อ.พรเจริญ จ.หนองคาย จึงนำกำลังไปเฝ้าสังเกตการณ์ในพื้นที่ใกล้เคียง
พบรถกระบะยี่ห้อมิตซูบิชิ ไทรทัน สีดำ คันดังกล่าวถัดออกมาจากหมู่บ้านชัยศรี ต.ป่าแฝก อ.พรเจริญ จ.หนองคาย ด้วยความเร็วสูง โดยมี <persName>ส.ต.ท.โชคชัย</persName> เป็นคนขับ และ<persName>นายวิชาญ</persName> นั่งคู่ที่เบาะหน้า ตำรวจจึงเข้าตรวจค้นท้ายรถกระบะพบกัญชาอัดแท่ง 160 กิโลกรัม ซุกซ่อนอยู่ จึงยึดไว้เป็นของกลาง จากนั้นได้ขยายผลจับกุม <persName>น.ส.กัลยา</persName> ได้ภายในห้องพัก</p>
<p>ทั้งนี้ผู้ต้องหาให้การรับสารภาพว่า ได้รับว่าจ้างจากนายทุนให้ขนกัญชาไปส่งลูกค้าตามพื้นที่ต่างๆ โดยได้รับค่าจ้าง 70,000 บาท อย่างไรก็ตาม ได้แจ้งข้อหามียาเสพติดให้โทษประเภท 5 กัญชา ไว้ในความครอบครอง เพื่อจำหน่ายโดยผิดกฎหมาย พร้อมเตรียมตรวจค้นพื้นที่ต้องสงสัยอีก 4 จุด ขยายผลจับกุมผู้อยู่เบื้องหลัง มาดำเนินคดีต่อไป</p></body>
</news>
