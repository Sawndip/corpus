<teiHeader>
<fileDesc>
<titleStmt>
  <title>สยองฆ่าหนุ่มนิรนามยัดท่อน้ำข้างพุทธมณฑล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 11:15:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218319  </bibl>
</sourceDesc>
</fileDesc>
</teiHeader>
<news>
<headline>สยองฆ่าหนุ่มนิรนามยัดท่อน้ำข้างพุทธมณฑล</headline>
<lead>สยอง หนุ่มนิรนาม ถูกฆาตกรรมยัดท่อระบายน้ำ ข้างพุทธมณฑล เมืองนครปฐม</lead>
<neck></neck>
<body><p>ผู้สื่อข่าวรายงานว่า เจ้าหน้าที่ สภ.พุทธมณฑล จ.นครปฐม รับแจ้งพบศพ บริเวณท่อน้ำ ใกล้เคียงกับพุทธมณฑล จากการตรวจสอบจุดเกิดเหตุ พบร่างผู้เสียชีวิต มีเพียงท่อนขาและนิ้วเท้าโผล่ออกมาจากท่อระบายน้ำเจ้าหน้าที่จึงทำการงัดท่อ ดังกล่าว และพบร่างผู้ตายนอนเสียชีวิต เป็นชาย อายุประมาณ 25-30 ปี นอนเสียชีวิต ในสภาพตามร่างกาย บางส่วนเน่าเปื่อยจนเห็นกระดูก จากการสอบสวนพบว่า ชาวบ้านที่พบเห็น ได้กลิ่นเหม็นคล้ายซากสัตว์เน่าเปื่อยเป็นเวลานาน แต่ไม่ได้สนใจตามกลิ่น จนกระทั่งเช้านี้ นิ้วเท้าและท่อนขา ของผู้ตายโผล่ออกมาจากท่อระบายน้ำ จึงแจ้งเจ้าหน้าที่มาตรวจสอบ</p>
<p>เบื้องต้น ไม่พบเอกสารในตัวผู้ตาย และเอกสารสำคัญใดๆ เจ้าหน้าที่จึงขอประชาสัมพันธ์ ผู้ใดเป็นญาติ หรือต้องสงสัยเป็นญาติ สามารถติดต่อได้ที่ สภ.พุทธมณฑล</p></body>
</news>
