<teiHeader>
<fileDesc>
<titleStmt>
  <title>จับฝรั่งเมืองผู้ดีขายหนังโป๊ผ่านเน็ต!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 17:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044257  </bibl>
</sourceDesc>
</fileDesc>
</teiHeader>
<news>
<headline>จับฝรั่งเมืองผู้ดีขายหนังโป๊ผ่านเน็ต!</headline>
<lead>กองปราบฯ ซ้อนแผนกริ๊งสั่งซื้อดีวีดีโป๊จากฝรั่งเมืองผู้ดี 2 หมื่นบาท ขณะเจ้าตัวหิ้วของมาส่งยังจุดนัดหมาย ตะครุบทันทีพร้อมของกลางกว่า 600 แผ่น</lead>
<neck></neck>
<body><p>วันนี้ (30 มี.ค.) <persName>พ.ต.อ.อัคราเดช พิมลศรี</persName> ผกก.2 บก.ป. สั่งการให้<persName>พ.ต.ท.ขวัญพิชัย มะโนเจริญทรัพย์</persName> พนักงานสอบสวน (สบ 3) กก.2 บก.ป. <persName>พ.ต.ท.ต่อศักดิ์ ปานกลิ่นพุฒ</persName> สว.กก.2 บก.ป. นำกำลังจับกุม <persName>นายคริสโตเฟอร์ โรเบิร์ต นิวตัน</persName> อายุ 64 ปี สัญชาติอังกฤษ พร้อมของกลางดีวีดีภาพยนตร์ลามก จำนวน 599 แผ่น แผ่นพับโฆษณาเสนอขายดีวีดีภาพยนตร์ 30 แผ่น หนังสือพิมพ์ท้องถิ่นภาษาอังกฤษฉบับหนึ่ง เครื่องเล่นดีวีดี 1 เครื่อง รถยนต์กระบะยี่ห้อนิสสัน รุ่นฟรอนเทียร์ สีเลือดหมูคาดเทา หมายเลขทะเบียน กธ 8198 ชลบุรี โดยจับกุมได้ที่ลานจอดรถโรงแรมจอมเทียนปาล์มบีช ถ.จอมเทียน หมู่ 12 ต.หนองปรือ อ.บางละมุง จ.ชลบุรี เมื่อวันที่ 29 มี.ค.ที่ผ่านมา</p>
<p>ทั้งนี้ ชุดสืบสวน กก.2 บก.ป.สืบทราบว่ามีการโฆษณาขายดีวีดีภาพยนตร์โดยการโทร.สั่งซื้อ หรือเข้าไปสั่งซื้อผ่านทางเว็บไซต์ จึงซ้อนแผนโทรศัพท์สั่งซื้อดีวีดีภาพยนตร์หลายเรื่อง รวมเป็นเงิน 20,000 บาท และนัดหมายให้มาส่งที่ลานจอดรถโรงแรมจอมเทียนปาล์มบีช ซึ่งเมื่อถึงเวลานัดหมายผู้ต้องหาได้นำของกลางมาส่ง เจ้าหน้าที่จึงแสดงตัวจับกุมส่งพนักงานสอบสวน สภ.พัทยา ดำเนินคดีข้อหาจำหน่ายสินค้าละเมิดลิขสิทธิ์ และเป็นบุคคลต่างด้าวประกอบอาชีพ โดยไม่ได้รับอนุญาต</p></body>
</news>
