<teiHeader>
<fileDesc>
<titleStmt>
  <title>นครบาลเผยยังไม่มีคนแจ้งเบาะแส "ส.ต.ต.บัณฑิต" ผู้ต้องหายิงระเบิดใส่กลาโหม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=204641  </bibl>
</sourceDesc>
</fileDesc>
</teiHeader>
<news>
<headline>นครบาลเผยยังไม่มีคนแจ้งเบาะแส "<persName>ส.ต.ต.บัณฑิต</persName>" ผู้ต้องหายิงระเบิดใส่กลาโหม</headline>
<lead></lead>
<neck></neck>
<body><p>เมื่อวันที่ 24 มีนาคม <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึงกรณี พนักงานสอบสวนออกหมายจับ <persName>ส.ต.ต.บัณฑิต สิทธิทุม</persName> อายุ 43 ปี ตำรวจนอกราชการ สังกัด สภ.วังน้ำเย็น จ.สระแก้ว อยู่บ้านเลขที่ 86 หมู่ 9 ต.โจดหนองแก อ.พล จ.ขอนแก่น เป็นผู้ต้องหาก่อเหตุยิงจรวดอาร์พีจีใส่กระทรวงกลาโหม เมื่อกลางดึกวันที่ 20 มี.ค.ที่ผ่านมา ตามหมายจับศาลอาญาที่ 689/2553 ลงวันที่ 23 มี.ค.2553 ว่า <persName>พล.ต.ท.สัณฐาน ชยนนท์</persName> ตั้งรางวัลนำจับ ถึง 5 แสนบาท แต่จนถึงขณะนี้ก็ยังไม่มีใครเข้ามาแจ้งเบาะแสแต่อย่างใด</p>
<p><persName>พล.ต.ต.ปิยะ</persName> กล่าวต่อว่า เจ้าหน้าที่แจ้งข้อหา <persName>ส.ต.ต.บัณฑิต</persName> ร่วมกันมีใช้อาวุธปืน และใช้เครื่องกระสุนที่นายทะเบียนไม่สามารถออกใบอนุญาติให้ได้ตาม กฏหมายกระทรวงฉบับที่ 11 (2522) เพื่อในการกระทำความผิดตามประมวลกฏหมายอาญา มาตรา 288 ,พกพาอาวุธปืนติดตัวไปในเมือง หมู่บ้าน หรือทางสาธารณะ โดยไม่ได้รับอนุญาต และไม่มีเหตุอันควร ยิงปืนในเมืองหมู่บ้าน หรือที่ชุมชนโดยไม่มีเหตุอันควร และร่วมกันปลอมแปลงและใช่เอกสารราชการปลอม</p>
<p>“ผู้ต้องหาเป็นตำรวจที่ถูกไล่ออกจากราชการ เนื่องจากต้องคดีขนไม้เถื่อนเมื่อปี 2538 จากนั้นก็วนเวียนเข้าออกบ่อนการพนันตามชายแดนไทยกัมพูชา และยังติดตามนักการเมืองคนหนึ่ง ซึ่งอยู่ในจังหวัดใกล้เคียง กทม. จากการสืบสวนของเจ้าหน้าที่พบว่าผู้ต้องหามีส่วนพัวพันกับการยิงระเบิดเอ็ม 79 หลายครั้งที่ผ่านมา รวมถึงการวางระเบิดที่ศาลฎีกาของผู้ดำรงตำแหน่งทางการเมือง ทั้งนี้ ชุดสืบสวนได้ติดตามตัวอย่างใกล้ชิด ซึ่งผู้ต้องหาได้ไปกบดานอยู่แถบชายแดนกัมพูชา ขณะเดียวกัน ยังสืบทราบว่าก่อนมาก่อเหตุเมื่อวันที่ 19 มี.ค.ก็ยังวนเวียนอยู่แถวชายแดนกัมพูชา หลังจากนั้นก็เข้ามามาก่อเหตุใน กทม.แล้วหลบไปกบดานชายแดนเหมือนเดิม”</p>
<p>ส่วนผู้ต้องหาอีกรายที่ร่วมก่อเหตุ อยู่ระหว่างการหาข้อมูลเพื่อออกหมายจับ ซึ่งจะทำไปพร้อมๆ กับการติดตามเจ้าของรถกระบะที่ก่อเหตุเพื่อมาสอบปากตำต่อไป <persName>พล.ต.ต.ปิยะ</persName> กล่าว </p></body>
</news>
