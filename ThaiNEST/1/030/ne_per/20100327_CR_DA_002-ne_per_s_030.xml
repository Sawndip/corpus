<teiHeader>
<fileDesc>
<titleStmt>
  <title>ไฟฟ้า ช๊อต รปภ.ดับสยองย่านหัวหมาก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-27 07:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56465  </bibl>
</sourceDesc>
</fileDesc>
</teiHeader>
<news>
<headline>ไฟฟ้า ช๊อต รปภ.ดับสยองย่านหัวหมาก</headline>
<lead></lead>
<neck></neck>
<body><p>วันนี้( 27 มี.ค.) ผู้สื่อข่าวรายงานว่า  เมื่อเวลา 01.30 น. <persName>ร.ต.ท. ประสงค์ สุมหิรัมย์</persName> ร้อยเวร สน. หัวหมาก ได้รับแจ้งเหตุมีผู้ถูกกระแสไฟฟ้าช๊อต พลัดตกจากที่สูง ภายใน  ซอยรามคำแหง 28 แขวง-เขต หัวหมาก จึงรุดไปตรวจสอบที่เกิดเหตุ พร้อมอาสาสมัครมูลนิธิปอเต็กตึ๋ง พบที่เกิดเหตุเป็นโกดังเก็บของ บริษัทโกลเด้นแลนด์ จำกัด บริเวณใกล้กับหม้อแปลงไฟฟ้าสูง 5 เมตร พบศพ<persName>นาย โรจน์ ชื่นรัมย์</persName> อายุ 23 ปี อยู่บ้านเลขที่ 206/25 ซอยรามคำแหง 26/2 เป็นพนักงานรักษาความปลอดภัย บริษัท อินเตอร์การ์ด กรุ๊ฟ (ประเทศไทย) จำกัด  เสียชีวิตในที่เกิดเหตุ สภาพศพมีบาดแผลไฟไหม้บริเวณหน้า มีเลือดออกที่ศีรษะ สวมเครื่องแบบ รปภ.   </p>
<p>จากการสอบสวนพยาน  ในที่เกิดเหตุทราบว่า  ก่อนหน้านี้มีเสียงระเบิดเกิดขึ้นภายในโกดังดังกล่าว ทำให้ไฟดับ เจ้าหน้าที่ รปภ.คนอื่นจึงตรวจสอบหาสาเหตุ เมื่อเดินมาถึงจุดเกิดเหตุก็พบศพ<persName>นายโรจน์</persName> เสียชีวิต โดยผู้ตายพื้นเพเป็นคนบุรีรัมย์พึ่งมาทำงานได้ 1 ปี  เบื้องต้นเจ้าหน้าที่ตำรวจสันนิษฐาน ว่า ผู้ตายอาจปีนขึ้นไปตรวจสอบหม้อแปลงช่วงไฟดับและถูกกระแสไฟฟ้าช๊อต จนพลัดตกลงมาเสียชีวิต</p></body>
</news>
