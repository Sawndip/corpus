<teiHeader>
<fileDesc>
<titleStmt>
  <title>โจรใต้ถล่มชาวบ้านดับ 6 ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 20:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57623  </bibl>
</sourceDesc>
</fileDesc>
</teiHeader>
<news>
<headline>โจรใต้ถล่มชาวบ้านดับ 6 ศพ</headline>
<lead>เหิม!โจรใต้ยิงถล่มชาวบ้านดับคารถ6ศพแถมวางบึ้มตำรวจเจ็บอื้อ</lead>
<neck></neck>
<body><p>เมื่อเวลา 16.00 น. วันที่ 1 เม.ย. <persName>พ.ต.ต.สานิตย์ สุวรรณโณ</persName> สวป.สภ.บาเจาะ จ.นราธิวาส รับแจ้งมีเหตุคนถูกยิงเสียชีวิต ที่บริเวณเชิงเขาบูโด บ้านบาดง หมู่ 6 ต.บาเจาะ อ.บาเจาะ จึงนำกำลังไปตรวจสอบ ซึ่งก่อนถึงที่เกิดเหตุประมาณ 1 กิโลเมตร ได้ถูกคนร้ายลอบกดระเบิดที่ฝังอยู่ใต้พื้นถนน ส่งผลให้เจ้าหน้าที่ได้รับบาดเจ็บเล็กน้อย รถเสียหายจากสะเก็ดระเบิด ทาง <persName>พ.ต.ต.สานิตย์</persName> จึงประสาน <persName>ร.ต.อ.สุชาติ หมีลำพอง</persName> ร้อยเวร สภ.บาเจาะ ขอกำลังสนับสนุนเข้าตรวจสอบหลุมระเบิดขนาดใหญ่ พร้อมเก็บหลักฐานที่พบ ส่วน <persName>พ.ต.ต.สานิตย์</persName> กับพวกถูกนำส่งรักษาตัวที่ รพ. บาเจาะ</p>
<p>ต่อมา <persName>ร.ต.อ.สุชาติ</persName> เดินทางไปยังจุดที่เกิดเหตุยิงกัน โดยในที่เกิดเหตุพบรถกระบะฟอร์ด สีบรอนซ์ ทะเบียน บค-2923 นราธิวาส จอดอยู่บนถนนลูกรังทางลงจากเทือกเขาบูโด มีร่องรอยถูกกระสุนยิงพรุนทั้งคัน มีศพนอนเกลื่อนทั้งบนรถและที่พื้นถนนรวม 6 ราย ทั้งยังพบซากสุนัขและหมูป่า ซึ่งจากการตรวจสอบทราบชื่อ 1.<persName>นายดำรงค์ ทองจินดา</persName> 2.<persName>นายสุคนธ์ แก้วสำอาง</persName> 3.<persName>นายธนู เซ่งสีแดง</persName> 4.<persName>นายนิติพงษ์ เซ่งสีแดง</persName> 5.<persName>นายสมัย เซ่งสีแดง</persName>และ6.<persName>นายกำพล พรายแก้ว</persName> ทั้งนี้ยังพบปลลอกกระสุนปืนเอ็ม 16และอาก้ารวม 60 นัด จึงเก็บเป็นหลักฐาน</p>
<p>ล่าสุด <persName>พ.ต.อ.จำลอง งามเนตร</persName> ผกก.สภ.บาเจาะ ได้สนธิกำลังรวม 50 นายพร้อมสุนัขสงครามออกติดตามไล่ล่ากลุ่มคนร้ายที่หลบหนีขึ้นไปบนเทือกเขาบู โด ซึ่งเป็นเขตรอยต่อระหว่าง อ.บาเจาะ จ.นราธิวาส กับ อ.รามัน จ.ยะลา อย่างกระชั้นชิดแล้ว</p></body>
</news>
