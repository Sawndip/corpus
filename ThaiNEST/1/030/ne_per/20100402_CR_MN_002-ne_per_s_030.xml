<teiHeader>
<fileDesc>
<titleStmt>
  <title>ชง “ปทีป” ฟัน “ผบช.ภ.9-ศชต.” บกพร่องกรณีแต่งตั้ง “จ่าเพียร”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045648  </bibl>
</sourceDesc>
</fileDesc>
</teiHeader>
<news>
<headline>ชง “<persName>ปทีป</persName>” ฟัน “ผบช.ภ.9-ศชต.” บกพร่องกรณีแต่งตั้ง “<persName>จ่าเพียร</persName>”</headline>
<lead>ที่ประชุมคณะกรรมการสอบสวนกรณีแต่งตั้งโยก ย้าย “<persName>จ่าเพียร</persName>” พบคำสั่งแต่งตั้งไม่เป็นไปตาม พ.ร.บ.ตำรวจและ กฎ ก.ตร. เตรียมชง “<persName>ปทีป</persName>” พิจารณาโทษ “ผบช.ภ. 9-ผบช.ศชต.” ต่อไป</lead>
<neck></neck>
<body><p>วานนี้ (1 เม.ย.) เมื่อเวลา 19.00 น.ที่สำนักงานตำรวจแห่งชาติ (ตร.) <persName>พล.ต.ท.เอก อังสนานนท์</persName> ผู้ช่วย ผบ.ตร.เป็นประธานการประชุมคณะกรรมการพิจารณาเหตุจำเป็นในการแต่งตั้งและตรวจ สอบข้อเท็จจริง กรณีข้อบกพร่องในคำสั่งแต่งตั้งโยกย้ายของกองบัญชาการตำรวจภูธรภาค 9 กรณี <persName>พล.ต.อ.สมเพียร เอกสมญา</persName> อดีต ผกก.บันนังสตา เพื่อสรุปความเห็นของคณะกรรมการทั้ง 10 ท่าน โดยใช้เวลากว่า 2 ชั่วโมง</p>
<p><persName>พล.ต.ท.เอก</persName> กล่าวภายหลังการประชุมว่า ครั้งนี้เป็นการประชุมครั้งสุดท้ายเพื่อสรุปความเห็นรวมของคณะกรรมการทั้ง 10 ท่าน ซึ่งสามารถตอบโจทย์ได้ชัดเจนและคณะกรรมการทุกท่านมีความเห็นเป็นเอกฉันท์ คือ การที่ไม่สามารถแต่งตั้ง <persName>พล.ต.อ.สมเพียร</persName> เป็น ผกก. ในพื้นที่ บช.ภ. 9 ได้นั้น จากการให้ถ้อยคำของผู้ที่เกี่ยวข้อง และพยานเอกสารต่างๆ พบว่ามีการแต่งตั้งโดยปฏิบัติไม่เป็นไปตามพ.ร.บ.ตำรวจแห่งชาติ พ.ศ.2547 และกฎ ก.ตร.ว่าด้วยการแต่งตั้ง กำหนดขั้นตอนในการแต่งตั้งข้ามหน่วยว่า ผู้บังคับบัญชาหน่วยต้นสังกัดและหน่วยที่รับตัวว่าต้องดำเนินการอย่างไรบ้าง ส่วนประเด็นที่สองว่าใครมีความบกพร่องอย่างไรนั้น คณะกรรมการได้มีการสรุป เสนอให้<persName>พล.ต.อ.ปทีป ตันประเสริฐ</persName> รรท.ผบ.ตร.พิจารณา แต่คงไม่สามารถเปิดเผยได้ เพราะเป็นรายละเอียดภายในรายงานการสอบสวน คาดว่าผลการสรุปความเห็นนี้จะใช้เวลาดำเนินการทางเอกสารอีกสักระยะ จึงจะเสนอ <persName>พล.ต.อ.ปทีป</persName> พิจารณาได้</p>
<p>ผู้สื่อข่าวถามถึงกรณีที่ <persName>พล.ต.ต.วิสุทธิ์ วานิชบุตร</persName> รอง ผบช.ภ.9 ได้ออกมาเปิดเผยว่า การแต่งตั้งใน บช.ภ.9 มีนักการเมืองเข้ามาแทรกแซง และหากคณะกรรมาธิการยุติธรรมและการตำรวจ ได้สรุปการสอบสวนว่า ผบช.ภ.9 ต้องรับผิดชอบเพียงคนเดียวนั้นไม่ยุติธรรม <persName>พล.ต.ท.เอก</persName> กล่าวว่า เรื่องนี้เห็นว่าเป็นข้อเท็จจริงที่เพิ่มขึ้นมา ส่วนคณะกรรมการชุดนี้จะต้องสอบสวนเพิ่มหรือไม่ก็ต้องให้ ผู้บังคับบัญชาเป็นผู้พิจารณาสั่งการให้ตรวจสอบ</p>
<p>รายงานข่าวแจ้งว่า คณะกรรมการชุดนี้ได้มีความเห็นว่า ผู้ที่มีความบกพร่องในการแต่งตั้งโยกย้ายครั้งนี้ คือ <persName>พล.ต.ท.วีระยุทธ สิทธิมาลิก</persName> ผบช.ภ.9 และ <persName>พล.ต.ท.พีระ พุ่มพิเชฎฐ์</persName> ผบช.ศชต.</p></body>
</news>
