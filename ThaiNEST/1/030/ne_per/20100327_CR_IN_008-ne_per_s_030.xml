<teiHeader>
<fileDesc>
<titleStmt>
  <title>กษิตซัดทักษิณยื่นอุทธรณ์หลักฐานเก่า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 12:36:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218335  </bibl>
</sourceDesc>
</fileDesc>
</teiHeader>
<news>
<headline><persName>กษิต</persName>ซัด<persName>ทักษิณ</persName>ยื่นอุทธรณ์หลักฐานเก่า</headline>
<lead>รัฐมนตรีต่างประเทศ ระบุ ทนาย<persName>ทักษิณ</persName> ยื่นหลักฐานอุทธรณ์คดียึดทรัพย์ ไม่ใช่หลักฐานใหม่ เผย ข่าวดีผู้นำลุ่มน้ำโขง ตอบรับเข้าร่วมประชุมครบ</lead>
<neck></neck>
<body><p><persName>นายกษิต ภิรมย์</persName> รัฐมนตรีว่าการกระทรวงการต่างประเทศ กล่าวถึง กรณีที่ทนายความ <persName>พ.ต.ท.ทักษิณ ชินวัตร</persName> อดีตนายกฯพร้อมครอบครัว ยื่นพยานหลักฐานอุทธรณ์คดียึดทรัพย์วานนี้ว่า หลักฐานที่อ้างถึงหนังสือการไปรษณีย์และการสื่อสารของประเทศพม่า ที่ยืนยันการปล่อยกู้ เอ็กซิมแบงก์ ให้กับรัฐบาลพม่า กว่า 4,000 ล้านบาท เป็นเรื่องระหว่างรัฐบาลกับรัฐบาลไม่เกี่ยวข้องกับ <persName>พ.ต.ท.ทักษิณ</persName> และการเอื้อประโยชน์ ไม่ได้เป็นประเด็นหลักฐานใหม่ เพราะหากเป็นหลักฐานใหม่ ก็ควรที่จะปรากฎนานแล้ว ไม่ใช่ได้มาในขณะนี้ พร้อมกันนี้รัฐมนตรีว่าการกระทรวงการต่างประเทศ เปิดเผยว่า ผู้นำประเทศลุ่มน้ำโขงได้ตอบลงตกเข้าร่วมการประชุมสุดยอดผู้นำลุ่มน้ำโขง ทั้งหมดแล้ว เพราะเป็นผลประโยชน์ของหลายประเทศร่วมกัน ซึ่งหากจะมีการประท้วงก็สามารถยื่นหนังสือประท้วงได้ตามกรอบของกฎหมาย แต่ก็ขอให้ช่วยกันรักษาศักดิ์ศรีของประเทศและความเป็นเจ้าภาพร่วมกัน ส่วนกรณีที่หลายฝ่ายจับตา <persName>สมเด็จฮุนเซน</persName> นายกฯ กัมพูชา ที่เคยมีปัญหาเรื่องความสัมพันธ์กับไทยนั้น เห็นว่า การประชุมลุ่มแม่น้ำโขงต้องคำนึงถึงเรื่องส่วนรวมไม่ควรนำเรื่องส่วนตัวมา เกี่ยวข้อง</p></body>
</news>
