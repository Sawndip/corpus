<teiHeader>
<fileDesc>
<titleStmt>
  <title>ตั้งรางวัลจับ“ส.ต.ต.”คนขับรถสส.คดียิงอาร์พีจี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-24 06:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55877  </bibl>
</sourceDesc>
</fileDesc>
</teiHeader>
<news>
<headline>ตั้งรางวัลจับ“ส.ต.ต.”คนขับรถสส.คดียิงอาร์พีจี</headline>
<lead></lead>
<neck></neck>
<body><p>วันนี้( 24 มี.ค.) ผู้สื่อข่าวรายงานว่า ล่าสุด <persName>พล.ต.ท.สัณฐานชยนนท์</persName> ผบช.น. พร้อมทีมตำรวจศูนย์สืบสวนนครบาล แถลงข่าว  ออกหมายจับ  ผู้ต้องสงสัยในคดียิงจรวดอาร์พีจี ถล่มกระทรวงกลาโหม  ซึ่งเป็นอดีตตำรวจ คือ <persName>ส.ต.ต.บัณฑิต  สิทธิทุม</persName>  อดีตเป็นตำรวจในพื้นที่ อ.พล  จ.ขอนแก่น และเป็น 1 ใน 2 ที่ปรากฏอยู่ในภาพทีวีวงจรปิด  การแกะรอยครั้งนี้มาจากการตามไปตรวจสอบข้อมูลทะเบียนรถยนต์เจ้าของรถปิกอัพ ทางภาคใต้  ให้การว่า นำรถปิกอัพคันที่ก่อเหตุไปจำนำไว้ที่บ่อนแห่งหนึ่ง</p>
<p>จากนั้นเจ้าหน้าที่ขยายผลต่อ จนเจอตัวผู้ที่นำรถคันนี้จากบ่อนออกมาใช้ ได้ซัดทอดว่าเพื่อน <persName>ส.ต.ต.บัณฑิต</persName> นำรถไปใช้อีกต่อหนึ่ง และเมื่อตรวจสอบข้อมูลก็พบว่า <persName>ส.ต.ต.บัณฑิต</persName> รายนี้รูปพรรณสัณฐานตรงกับภาพวงจรปิด โดยตั้งรางวัลนำจับ 5 แสนบาท สำหรับผู้แจ้งแบะแส 
ซึ่งศาลอาญา ได้ขออนุมัติออกหมายจับ เลขที่ 689/2553 ลงวันที่ 23 มี.ค. <persName>ส.ต.ต.บัณฑิต สิทธิทุม</persName> ข้อหาร่วมกันมีใช้อาวุธปืน และใช่เครื่องกระสุนที่นายทะเบียนไม่สามารถออกใบอนุญาตให้ได้ตาม กฏหมายกระทรวงฉบับที่ 11 (2522) เพื่อในการกระทำความผิดตามประมวลกฏหมายอาญามาตรา 288 ,พกพาอาวุธปืนติดตัวไปในเมือง หมู่บ้าน หรือทางสาธารณะ โดยไม่ได้รับอนุญาติ และไม่มีเหตุอันควร ,ยิงปืนในเมืองหมู่บ้าน หรือที่ชุมชนโดยไม่มีเหตุอันควร และร่วมกันปลอมแปลงและใช่เอกสารราชการปลอม</p>
<p><persName>พล.ต.ท.สัณฐาน</persName> กล่าวว่า ผู้ต้องหาเป็นตำรวจที่ถูกไล่ออกจากราชการ เนื่องจากต้องคดีขนไม้เถื่อนเมื่อปี 2538 จากนั้นก็วนเวียนเข้าออกบ่อนการพนันตามชายแดนไทยกัมพูชา และยังติดตามนักการเมืองคนหนึ่ง ซึ่งอยู่ในจังหวัดใกล้เคียง กทม. จากการสืบสวนของเจ้าหน้าที่พบว่าผู้ต้องหามีส่วนพัวพันกับการยิงระเบิดเอ็ม 79 หลายครั้งที่ผ่านมา รวมถึงการวางระเบิดที่ศาลฎีกาของผู้ดำรงตำแหน่งทางการเมือง ทั้งนี้ ชุดสืบสวนได้ติดตามตัวอย่างใกล้ชิด ซึ่งผู้องต้องหาได้ไปกบดานอยู่แถบชายแดนกัมพูชา ขณะเดียวกันยังสืบทราบว่าก่อนมาก่อเหตุเมื่อวันที่ 19 มี.ค.ก็ยังวนเวียนอยู่แถวชายแดนกัมพูชา หลังจากนั้นก็เข้ามามาก่อเหตุใน กทม.แล้วหลบไปกบดานชายแดนเหมือนเดิม ส่วนผู้ต้องหาอีกรายที่ร่วมก่อเหตุอยู่ระหว่างการหาข้อมูลเพื่อออกหมายจับ ซึ่งจะทำไปพร้อมๆกับการติดตามเจ้าของรถกระบะที่ก่อเหตุเพื่อมาสอบปากตำต่อไป</p>
<p><persName>พล.ต.ท.สัณฐาน</persName> กล่าวอีกว่า สำหรับพลเมืองดีที่แจ้งเบาะแสจนสามารถติดตามตัวผู้ต้องหาที่ยังหลบหนีได้ หากมีคนนำแจ้งจนจับกุมได้ก็จะมีเงินนำจับ 5 แสนบาท หากตำรวจจับได้เองก็จะได้รางวัลนำจับจับ 5 แสนบาทเช่นกัน ทั้งนี้ ทางพลเมืองดีที่แจ้งเบาะแสทางตำรวจจะปิดบังเป็นความลับ โดยเชื่อว่าจะสามารถจับกุมได้ในเร็วๆวันนี้</p></body>
</news>
