<teiHeader>
<fileDesc>
<titleStmt>
  <title>ปปส.จับยาบ้า 1 ล้านเม็ดผู้ต้องหา3 คน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 07:57:47  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218431  </bibl>
</sourceDesc>
</fileDesc>
</teiHeader>
<news>
<headline>ปปส.จับยาบ้า 1 ล้านเม็ดผู้ต้องหา3 คน</headline>
<lead>ตำรวจปราบปรามยาเสพติด นำกำลัง บุกจับยาบ้าย่านคลองหลวง ได้ของกลางกว่า 1 ล้านเม็ด พร้อมผู้ต้องหาอีก 3 คน หลังสืบทราบมียาบ้าลอตใหญ่จากภาคเหนือ ลักลอบเข้ามาในพื้นที่ปทุมธานี</lead>
<neck></neck>
<body><p>เจ้าหน้าตำรวจปราบปรามยาเสพติด พร้อมกำลังเจ้าหน้าที่ชุดสืบสวนจากกองบัญชาการตำรวจภูธร ภาค 5 นำกำลังกว่า 30 นาย เข้าตรวจค้นภายในอาคารพาณิชย์ เลขที่ 99/22 ถ.สีขาว ม.10 ต.คลองหนึ่ง อ.คลองหลวง จ.ปทุมธานี
เนื่องจาก สืบทราบว่า เป็นแหล่งซุกซ่อนยาบ้าเป็นจำนวนมาก ผลการตรวจค้นพบยาบ้าบรรจุอยู่ในกระสอบปุ๋ยจำนวน 2 ใบ กล่องกระดาษบรรจุอยู่ในถุงพลาสติกใส 2 ใบ และลังกระดาษ 1 ใบ โดยพบยาบ้าซุกซ่อนอยู่ทั้งหมด จำนวน
ทั้งสิ้น 590,000 เม็ด และสามารถจับกุมตัวผู้พักอยู่ในอาคารพาณิชย์ดังกล่าวได้ จำนวน 3 คน เป็นชาย 2 คน และ หญิงสาว 1 คน จากการสืบสวนของเจ้าหน้าที่ ทราบว่า จะมียาบ้าลอตใหญ่ จากภาคเหนือ ลักลอบเข้ามาในพื้นที่ปทุมธานี จึงได้ส่งกำลังชุดสืบสวนออกหาข่าว จนทราบถึงตัวผู้ลักลอบขนยาบ้า จึงทำการสกัดจับผู้ต้องหารายนี้ได้หนึ่งคน คือ <persName>น.ส.วรนันท์</persName> หรือ <persName>ดารุณี หนูตอ</persName> อายุ 33 ปี โดยจับกุมได้ ขณะขับรถยนต์เก๋งเข้ามาในเขต จ.ปทุมธานี ซึ่งจากการตรวจค้นพบยาบ้าซุกซ่อนอยู่ในรถจำนวน 1 ล้านเม็ด ก่อนจะขยายผลวันนี้ มาตรวจค้นอาคารพาณิชย์แห่งนี้ ที่เพิ่งมาเช่าเปิดเป็นร้านขายข้าวสารบังหน้า โดยค้นพบยาบ้าซุกซ่อนอยู่อีกจำนวน 5.9 แสนเม็ด พร้อมผู้ต้องหาอีกจำนวน 3 คน รวมยาบ้าที่จับได้ในครั้งนี้มากถึง 1,590,000 เม็ด โดยในวันนี้เวลา 15.00 น. เจ้าหน้าที่จะทำการแถลงข่าวการจับกุมครั้งนี้ ที่สำนักงาน ป.ป.ส.</p></body>
</news>
