<teiHeader>
<fileDesc>
<titleStmt>
  <title>โจรใต้ฆ่าหมู่ 6 ศพ ตร.พิการร้อง สตช.ทอดทิ้ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-02 07:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57656  </bibl>
</sourceDesc>
</fileDesc>
</teiHeader>
<news>
<headline>โจรใต้ฆ่าหมู่ 6 ศพ ตร.พิการร้อง สตช.ทอดทิ้ง</headline>
<lead>โจรใต้ใจเหี้ยมฆ่าหมู่ชาวบ้านบาเจาะ 6 ศพรวด คาดขณะออกหาของป่าเกิดไปจ๊ะเอ๋กลุ่มโจรใต้เลยถูกฆาตกรรมเกลี้ยง แถมยังลอบวางระเบิดตำรวจที่เข้าตรวจที่เกิดเหตุบาดเจ็บอีก 10 นาย ส่วนที่ปัตตานี เจ้าหน้าที่บุกทลายสถานที่ฝึกกลุ่มก่อความไม่สงบ ยึดอาวุธปืน กระสุน และระเบิดเพียบ แฉโจรใต้วางแผนฝึกเยาวชนและแนวร่วมไว้แก้แค้นเจ้าหน้าที่ ขณะที่ตำรวจพิการเหยื่อไฟใต้ เรียกร้องสิทธิและสวัสดิการจาก สตช. ครวญทั้งน้ำตาถูกต้นสังกัดทอดทิ้งให้อยู่ตามยถากรร วอนช่วยดูแลก่อนตาย ไม่ต้องการซ้ำรอย “<persName>จ่าเพียร</persName>” ด้านเมีย <persName>ผกก.สมเพียร</persName> ไม่คาดหวังหาคนผิดกรณีแต่งตั้งโยกย้ายสามี แต่ยืนยันคนผิดสมควรได้รับโทษ ประชดไม่เป็นไรหากคนทำยังกินได้นอนหลับ</lead>
<neck></neck>
<body><p>เมื่อวันที่ 1 เม.ย.นี้ <persName>ด.ต.สรวง ทะระสะ</persName> ประธานชมรมสายใจไทยสงขลา-สตูล และเป็นหนึ่งในตำรวจที่ได้รับบาดเจ็บจากการปฏิบัติหน้าที่ใน 3 จังหวัดชายแดนภาคใต้จนขาซ้ายขาด เปิดเผยกับผู้สื่อข่าวว่า ต้องการเรียกร้องไปยังสำนักงานตำรวจแห่งชาติ เกี่ยวกับสิทธิและสวัสดิการของตำรวจที่ได้รับบาดเจ็บจากการปฏิบัติหน้าที่ ทั้งในพื้นที่ 3 จังหวัดชายแดนภาคใต้และพื้นที่อื่น ๆ จนสภาพร่างกายพิการ เพราะตั้งแต่อดีตจนถึงปัจจุบันไม่มีการช่วยเหลือตำรวจที่พิการอย่างเป็น รูปธรรมที่ชัดเจนในระยะยาว</p>
<p>ทั้งนี้ ตนต้องการเรียกร้องให้สำนักงานตำรวจแห่งชาติดำเนินการใน 3 เรื่องคือ 1.ขอเงินรายเดือนตามสภาพร่างกายที่พิการ 2.ทุนการศึกษาให้กับบุตรจนจบปริญญาตรี และ 3.ขอให้แต่งตั้งบุตรของตำรวจพิการเข้ารับราชการตำรวจ 1 คน เพราะตำรวจหลายคนหลังจากร่างกายพิการ ใช้ชีวิตด้วยความ ยากลำบากเหมือนกับตายทั้งเป็น ไม่ต่างจากตำรวจที่เสียชีวิตไปแล้ว และไม่ได้รับความช่วยเหลือที่ดีพอ ซึ่งรวมไปถึงข้าราชการทุกสังกัดและพลเรือนอย่างเช่น อส. ก็ควรที่จะได้รับสิทธิอย่างเท่าเทียมกัน</p>
<p>“ขณะนี้ข้าราชการส่วนใหญ่ที่พิการ จากการปฏิบัติหน้าที่กำลังถูกทอดทิ้ง และ ไม่ได้รับความดูแลอย่างต่อเนื่อง จึงไม่ อยากให้เกิดเหตุการณ์เหมือนกับกรณีของพล.ต.อ.สมเพียร เอกสมญา อดีต ผกก.สภ.บันนังสตา ที่ไปร้องขอความช่วยเหลือแต่ไม่ ได้รับการดูแลจนกระทั่งมาเสียชีวิต ต่อมาภายหลังทางสำนักงานตำรวจแห่งชาติจึงเข้ามาช่วยเหลือ ซึ่งมันไม่มีประโยชน์อะไร” <persName>ด.ต. สรวง</persName> กล่าว</p>
<p>ขณะที่ <persName>ด.ต.อำนาจ พิทักษ์สันติ</persName> อายุ 58 ปี สังกัด สภ.จะนะ จ.สงขลา ซึ่งปัจจุบันเดินไม่ได้ ต้องนั่งรถเข็นจากสภาพร่างกายที่พิการจากการปฏิบัติหน้าที่ ตั้งแต่สู้รบกับกลุ่ม ผคก.และขจก.มา 3 ครั้ง กล่าวทั้งน้ำตาว่า น้อยใจกับชะตาชีวิตการเป็นตำรวจชั้นผู้น้อย แม้จะตั้งใจปฏิบัติหน้าที่จนสภาพร่างกายพิการ แต่ชีวิตปัจจุบันไม่ได้รับการใส่ใจจากผู้บังคับบัญชาในสำนักงานตำรวจแห่ง ชาติ ซึ่งควรที่จะมีการจัดสวัสดิการต่าง ๆ เพื่อช่วยเหลือตำรวจพิการอย่างต่อเนื่อง ไม่ใช่ถูกทอดทิ้งตามยถากรรมเช่นนี้ ซึ่งมีตำรวจพิการอีกเป็นจำนวนมากที่ต้องใช้ชีวิตอยู่อย่างโดดเดี่ยวกับครอบ ครัว</p>
<p>จากนั้นเวลา 14.00 น. ที่ห้องประชุม 1 ชั้น 2 อาคาร 1 สำนักงานตำรวจแห่งชาติ (ตร.) <persName>พล.ต.อ.ปทีป</persName> <persName>พล.ต.อ.จุมพล มั่นหมาย</persName> <persName>พล.ต.อ.วิเชียร พจน์โพธิ์ศรี</persName>  รอง ผบ.ตร. <persName>พล.ต.อ.อดลุย์ แสงสิงแก้ว</persName> ที่ปรึกษา (สบ10) ร่วมแถลง มูลนิธิโทรทัศน์เฉลิมพระเกียรติผ่านดาวเทียมฯ ร่วมมือจัดกิจกรรมกับ บริษัท ทีโอที จำกัด (มหาชน), บริษัท กสท โทรคมนาคมจำกัด (มหาชน), บริษัท แอดวานซ์ อินโฟร์ เซอร์วิส จำกัด (มหา ชน) หรือ เอไอเอส, บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือ ดีแทค และ บริษัท ทรูมูฟ จำกัด หรือ ทรูมูฟ เปิดให้ประชาชนทั่วประเทศสามารถบริจาคเงินครั้งละ 5 บาทผ่านทางเอสเอ็มเอส หมายเลขโทรศัพท์ 4567890 ระหว่างวันที่ 1 ถึง 30 เม.ย.นี้ นำเงินบริจาคทั้งหมดมอบให้กับ “กองทุน<persName>จ่าเพียร</persName>เพื่อตำรวจกล้า 3 จังหวัดชายแดนใต้” โดยไม่หักค่าใช้จ่าย ซึ่งขณะนี้กองทุนดังกล่าวมียอดกว่า 4 ล้านบาทแล้ว</p>
<p>นอกจากนี้ <persName>พล.ต.อ.ปทีป</persName> เป็นตัวแทนมอบเงินจากข้าราชการตำรวจ กองบัญชาการตำรวจภูธร ภาค 5 และครอบครัว กองบัญชาการส่งกำลังบำรุง และผู้มีจิตศรัทธา ให้กับครอบครัวของ <persName>พล.ต.อ.สมเพียร</persName> จำนวน 711,500 บาท โดยมี<persName>นางพิมพ์ชนา ภูวพงษ์พิทักษ์</persName> <persName>ส.ต.ท.โรจนินทร์ ภูวพงษ์พิทักษ์</persName> <persName>ส.ต.ต.รัฐวิชต์ ภูวพงษ์พิทักษ์</persName> ภรรยาและลูกชาย <persName>พล.ต.อ.สมเพียร</persName>มารับมอบ และให้ครอบครัว <persName>พ.ต.อ.โสภณ อินทรบวร</persName> อดีตพลขับของ <persName>พล.ต.อ.สมเพียร</persName> จำนวน 411,500 บาท โดยมี<persName>นางสมจิตต์ อินทรบวร</persName> ภรรยาเดินทางมารับมอบ</p>
<p>ด้าน<persName>นางพิมพ์ชนา</persName> กล่าวว่า ขณะนี้ตนยังไม่ทราบผลการตรวจสอบข้อเท็จจริงของคณะกรรมการชุดต่าง ๆ ในกรณีที่ <persName>พล.ต.อ. สมเพียร</persName> ไม่ได้รับการโยกย้าย แต่ก็ไม่ได้คาดหวังว่าการตั้งคณะกรรมการชุดต่าง ๆ ที่ตั้งขึ้นมาจะสามารถหาตัวผู้กระทำความผิดได้เพราะ รู้ว่าเป็นเรื่องยากและพอจะทราบว่าอะไรเป็นอะไร อย่างไรก็ตามสำหรับเรื่องนี้ <persName>พล.ต.อ. ปทีป</persName>ทำดีที่สุดแล้ว โดยเฉพาะเรื่องการตอบแทนการรับลูกชายเข้ารับราชการ ซึ่งรวดเร็วเป็นประวัติการณ์ แต่ก็ยอมรับว่าทดแทนการสูญเสีย <persName>พล.ต.อ.สมเพียร</persName>ไม่ได้ </p>
<p>เมื่อถามว่าผู้มีส่วนเกี่ยวข้องที่ทำให้ <persName>พล.ต.อ.สมเพียร</persName> ไม่ได้ย้ายไป สภ.กันตัง จ.ตรัง จนต้องเสียชีวิต สมควรได้รับโทษหรือไม่ ภรรยา <persName>พล.ต.อ.สมเพียร</persName> กล่าวว่า คาดหวังให้เป็นเช่นนั้น เพราะคนผิดก็สมควรได้รับผิด แม้หากไม่มีการสืบสวนเอาผิดใครได้ก็คงไม่เป็นไร ถ้าคนที่ทำเขายังกินได้นอนหลับอยู่ได้ก็ไม่เป็นไรเช่นกัน แต่ก็ต้องขอบคุณผู้ก่อการร้ายที่ออกคำสั่งทำให้ <persName>พล.ต.อ.สมเพียร</persName>เสียชีวิต เพราะทำให้คนทั้งประเทศรู้จัก <persName>พล.ต.อ.สมเพียร</persName> คนทั้งประเทศหลั่งน้ำตาให้ และทำให้การเสียสละชีวิตครั้งนี้นำมาซึ่งการเปลี่ยนแปลงที่ดีขึ้นของตำรวจ ใต้</p>
<p>ในส่วนของเหตุการณ์ความไม่สงบในพื้นที่จังหวัดชายแดนภาคใต้ ผู้สื่อข่าวรายงานว่า <persName>พ.ท.บุญสิน พาดกลาง</persName> ผู้บังคับหน่วยเฉพาะกิจปัตตานี 21 พร้อมด้วย <persName>พ.ต.ท. มานะ นาคทัง</persName> สวญ.สภ.โสร่ง อ.ยะรัง จ.ปัตตานี นำกำลังทหาร ตำรวจและฝ่ายปกครองกว่า 50 นาย เข้าทำการปิดล้อมตรวจค้นพื้นที่ป่าและสวนผลไม้ หมู่ 4 บ้านปูลากาชิง ต.กอลำ อ.ยะรัง หลังรับแจ้งจากชาวบ้านว่าในช่วงที่ผ่านมา พบกลุ่มชายฉกรรจ์จำนวนหนึ่งเข้ามาในพื้นที่ และมีการฝึกฝนทางยุทธวิธีการต่อสู้อยู่ภายในพื้นที่ป่าและสวนผลไม้ของชาว บ้าน เมื่อไปถึง  เจ้าหน้าที่ได้กระจายกำลังเข้าปิดล้อม โดย กลุ่มชายฉกรรจ์จำนวน 3 คน ที่กำลังนั่งพัก  อยู่บริเวณเพิงพักใต้ต้นไม้เมื่อมองเห็นเจ้า  หน้าที่ต่างพากันวิ่งหลบหนีไปได้</p>
<p>จากการตรวจสอบบริเวณป่าและสวนผลไม้ที่กลุ่มชายฉกรรจ์วิ่งหนีไป พบรองเท้ายาง เสื้อผ้า เข็มขัดพร้อมซองปืน เปลนอนและเครื่องสนามจำนวนหนึ่ง จากนั้นได้มีคำสั่งให้นำเครื่อง จีที 200 เข้ามาช่วยตรวจสอบหาสารระเบิดและอาวุธ โดยเครื่องได้ชี้ไปยังบริเวณใต้ต้นกล้วย เจ้าหน้าที่จึงทำการขุดจนพบของกลางจำนวนมาก ประกอบด้วย ลูกระเบิดขว้างชนิด เอ็ม 26 จำนวน 1 ลูก ปืนลูกซองยาว 1 กระบอก พร้อมกระสุน 19 นัด กระสุนปืนเอ็ม 16 จำนวน 33 นัด และปุ๋ยยูเรีย 1 กระสอบ พร้อมกระสุน 19 นัด</p>
<p>อย่างไรก็ตาม จากการข่าวก่อนหน้านี้เจ้าหน้าที่ยังได้รับรายงานว่า กลุ่มก่อความไม่สงบมีแผนการที่จะนำเยาวชนและแนวร่วม ในพื้นที่เข้ามาทำการฝึกฝนยุทธวิธี และการใช้อาวุธยุทโธปกรณ์ต่าง ๆ เพื่อจะออกปฏิบัติการทำร้ายตอบโต้เจ้าหน้าที่รัฐในพื้นที่ อ.ยะรัง เพื่อเป็นการแก้แค้นให้กับพรรคพวกที่ถูก ควบคุมตัว และเสียชีวิตจากการต่อสู้ ไปก่อนหน้านี้</p>
<p>ส่วนที่ จ.นราธิวาส เมื่อเวลา 16.00 น. <persName>พ.ต.ต.สานิตย์ สุวรรณโณ</persName> สวป. สภ.บาเจาะ รับแจ้งมีเหตุคนถูกยิงเสียชีวิตบริเวณเชิงเขาบูโด ในพื้นที่บ้านบาดง หมู่ 6 ต.บาเจาะ จึงนำกำลังเจ้าหน้าที่ตำรวจรวม 10 นาย นั่งรถปิกอัพสายตรวจตราโล่ 1 คัน และรถจยย.อีก 3 คัน เดินทางไปตรวจสอบที่เกิดเหตุ แต่ก่อนถึงจุดเกิดเหตุประมาณ 1 กม. ได้ถูกคนร้ายลอบจุดระเบิดแสวงเครื่อง ที่ประกอบใส่ไว้ในถังแก๊สปิกนิก น้ำหนัก 15 กก. ซึ่งนำไปฝังไว้ใต้ผิวถนน ทำให้เจ้าหน้าที่ตำรวจได้รับบาดเจ็บเล็กน้อยทั้ง 10 นาย โดยมีอาการหูอื้อและแน่นหน้าอก</p>
<p>ต่อมาเจ้าหน้าที่ได้เดินทางไปตรวจสอบจุดเกิดเหตุ ที่กลุ่มคนร้ายประมาณ 5-6 คน ใช้อาวุธปืนสงครามยิงถล่มเข้าใส่คนหาของป่าเสียชีวิต พบรถปิกอัพฟอร์ด สีบรอนซ์ ทะเบียน บค 2923 นราธิวาส จอดอยู่บนถนนทางลงจากเทือกเขาบูโด ในสภาพถูก กระสุนปืนพรุนทั้งคัน และมีศพผู้เสียชีวิตนอนจมกองเลือดเกลื่อน 6 ศพ รวมทั้งสุนัข 2 ตัว และหมูป่าอีก 1 ตัว โดยผู้เสียชีวิตทั้งหมดถูกยิงด้วยอาวุธปืนอาก้าและเอ็ม 16 จนพรุนทั้งร่าง</p>
<p>ทราบชื่อผู้เสียชีวิตทั้ง 6 ศพคือ 1.<persName>นายดำรงค์ ทองจินดา</persName> 2.<persName>นายสุคนธ์ แก้วสำอาง</persName> 3.<persName>นายธนู เซ่งสีแดง</persName> 4.<persName>นายนิติพงษ์ เซ่งสีแดง</persName> 5.<persName>นายสมัย เซ่งสีแดง</persName> และ 6.<persName>นายกำพล พรายแก้ว</persName> นอกจากนี้ทราบว่ากลุ่มคนร้ายได้หยิบเอาอาวุธปืนลูกซองยาว และอาวุธปืนพกสั้นขนาด 11 มม.อีก 2 กระบอกของผู้ตายไปด้วย ล่าสุดขณะนี้เจ้าหน้าที่ตำรวจและทหารรวม 50 นาย พร้อมสุนัขสงคราม ได้ออกติดตามไล่ล่ากลุ่มคนร้ายอย่างเต็มที่</p></body>
</news>
