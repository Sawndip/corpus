<teiHeader>
<fileDesc>
<titleStmt>
  <title>คืบปาบึ้มบ้านป๋าผกก.สามเสนถกเครียด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-31 08:51:28  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218887  </bibl>
</sourceDesc>
</fileDesc>
</teiHeader>
<news>
<headline>คืบปาบึ้มบ้านป๋าผกก.สามเสนถกเครียด</headline>
<lead>ผกก.สน.สามเสน รับ ยังออกภาพสเกตช์คนร้าย ปาบึ้ม "มูลนิธิรัฐบุรุษ" ไม่ได้ เนื่องจากภาพไม่ชัด นัดประชุมชุดคลี่คลายคดี ร่วมกับ บก.น.1 อีกครั้ง วันนี้</lead>
<neck></neck>
<body><p><persName>พ.ต.อ.ชยุต มารยาทตร์</persName> ผกก.สน.สามเสน กล่าวถึง ความคืบหน้าเหตุคนร้ายปาระเบิด เอ็ม 67 เข้าใส่ หน้ามูลนิธิรัฐบุรุษ <persName>พล.อ.เปรม ติณสูลานนท์</persName> เมื่อคืนที่ผ่านมาว่า ทางทีมสืบสวนของ สน. ร่วมกับทีมสืบสวน บก.น.1 ได้ประชุมร่วมกันตลอดทั้งคืนที่ผ่านมา เพื่อสรุปประเด็น และหาตัวคนร้ายโดยเร็ว ซึ่งถือว่า เริ่มทำงานกันตั้งแต่เกิดเหตุ แต่ยอมรับว่า คดีนี้ทำไม่ง่าย แม้ว่า กล้องวงจรปิดจะสามารถจับภาพผู้ต้องสงสัยที่ ขี่ รถ จยย. ทั้ง 2 คน ได้ก็ตาม แต่ภาพไม่ชัดเจน และคนร้ายก็ใส่หมวกกันน็อกปิดบังใบหน้า ดังนั้น จึงไม่สามารถสเกตช์ภาพคนร้ายได้ และจะต้องเร่งหาพยานหลักฐานทางด้านอื่นเพิ่มเติม ไม่ว่าจะเป็นพยานบุคคล หรือ ผลการชันสูตร รอยนิ้วมือแฝงจากชิ้นส่วนระเบิดที่เก็บได้ในที่เกิดเหตุ ซึ่งต้องใช้เวลาในการรวบรวมพยานหลักฐาน สักระยะ</p>
<p>อย่างไรก็ตาม ในวันนี้ทางทีมสืบสวนของ สน.และบกน.1 จะประชุมร่วมกันอีกครั้ง และยืนยันว่า จะทำคดีนี้ให้ดีที่สุด เนื่องจาก เป็นคดีเกี่ยวข้องกับความมั่นคง และโยงกับบุคลสำคัญของบ้านเมือง</p></body>
</news>
