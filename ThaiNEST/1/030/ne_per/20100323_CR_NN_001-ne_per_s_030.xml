<teiHeader>
<fileDesc>
<titleStmt>
  <title>เสื้อแดงถูกแทงดับหลังกลับจากชุมนุม กทม.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=204433  </bibl>
</sourceDesc>
</fileDesc>
</teiHeader>
<news>
<headline>เสื้อแดงถูกแทงดับหลังกลับจากชุมนุม กทม.</headline>
<lead></lead>
<neck></neck>
<body><p>เมื่อวันที่ 22 มีนาคม ตำรวจสภ.เมืองอุดรธานีรับแจ้งเหตุฆ่ากันตายบริเวณ ถนนทางเข้าหมู่บ้านหนองนาเค็ม ต.เชียงยืน อ.เมืองอุดรธานี ตรวจสอบที่เกิดเหตุพบรถสองแถว สีแดงเลือดหมู ทะเบียน 10- 6451 อุดรธานี วิ่งระหว่างบ้านเชียงยืน-อุดรธานีจอดอยู่ริมถนน ด้านข้างมีศพ<persName>นายบัวทอง โสภาบุตร</persName> อายุ 47 ปี เจ้าของรถคันดังกล่าว สภาพศพคอหักหมุนได้รอบ ใบหน้ามีรอยฟกช้ำ ลำตัวถูกแทงด้วยของมีคมเป็นสิบๆแผล นอกจากนี้ ตำรวจยังพบมีดปลายแหลมเปื้อนเลือด 1 เล่ม ขนาด1 ฟุตที่คอนโซลหน้ารถ และมีรูปถ่าย<persName>พ.ต.ท.ทักษิณ ชินวัตร</persName> อดีตนายกรัฐมนตรี โดยผู้ตายเป็นสมาชิกของชมรมคนรักอุดรด้วย</p>
<p>สอบถาม<persName>นายวงษ์ อินสัต</persName> อายุ 43 ปี เพื่อนผู้ตาย และ<persName>นางยุพิน โสภาบุตร</persName> ภรรยาผู้ตายบอกตรงกันว่า ผู้ตายเป็นคนมีฐานะ แต่นิสัยเจ้าชู้ และเพิ่งกลับจากการชุมนุมร่วมกับคนเสื้อแดงที่กรุงเทพฯเมื่อวันที่ 19 มีนาคมที่ผ่านมา และบอกว่าจะเดินทางไปร่วมชุมนุมใหญ่วันที่ 23 มีนาคมอีก แต่มาถูกฆ่าก่อน เบื้องต้นตำรวจตั้งประเด็นการสังหารว่า อาจเกิดจากเรื่องการเมือง ที่ผู้ตายไปร่วมชุมนุมกับคนเสื้อแดงที่อาจไปเขม่นหรือมีปัญหากับใครอย่างไร หรือเป็นเรื่องชู้สาว ซึ่งตำรวจจะเร่งสืบสวนหาตัวคนร้ายมาดำเนินคดีต่อไป</p></body>
</news>
