<teiHeader>
<fileDesc>
<titleStmt>
  <title>ยันไม่เคยหลอกขาย“ตุ๊กตาบลายธ์”  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-25 18:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56266  </bibl>
</sourceDesc>
</fileDesc>
</teiHeader>
<news>
<headline>ยันไม่เคยหลอกขาย“ตุ๊กตาบลายธ์”</headline>
<lead></lead>
<neck></neck>
<body><p>เมื่อเวลา 18.19 น. วันที่ 25 มี.ค. <persName>น.ส.ศริญญา ชูเอี่ยม</persName> อายุ 24 ปี อยู่บ้านเลขที่ 687/3 หมู่ 5 ต.พยอม อ.วังน้อย จ.พระนครศรีอยุธยา ให้สัมภาษณ์หลังทราบเรื่องว่า มีการแจ้งความให้ดำเนินคดี กรณีถูกหลอกขายตุ๊กตาบลายธ์ ผ่านเว็บไซต์ www.shopblythedoll.com และ www.atsweetdoll.com ว่า ที่ผ่านมาตนทำธุรกิจนี้นานพอสมควร และก็มีการส่งมอบสินค้าที่ลูกค้าสั่งซื้อผ่านเว็บไซต์ดังกล่าวมาตลอด ส่วนกรณีที่ลูกค้าแจ้งว่า มีการรอสินค้านานกว่า 10 เดือนนั้น ไม่เป็นความจริง เพราะหากลูกค้ารอนานขนาดนั้น คงจะมีการแจ้งความดำเนินคดีไปก่อนหน้านี้แล้ว ซึ่งตลอดเวลาที่ลูกค้าสั่งซื้อสินค้า ตนจะถามความสมัครใจของลูกค้าตลอดว่า สามารถรอสินค้าได้หรือไม่</p>
<p><persName>น.ส.ศริญญา</persName> กล่าวอีกว่า สาเหตุที่ต้องรอ เพราะว่าขั้นตอนการสั่งซื้อจากต่างประเทศต้องใช้เวลา ซึ่งที่ผ่านมาลูกค้าก็แจ้งกลับมาว่า สามารถรอได้ และมีบางรายที่ต้องรอสินค้านานประมาณ 7-8 เดือน และไม่มีใครติดใจเอาความแต่อย่างใด อีกทั้งลูกค้าที่รอก็สามารถติดต่อสอบถามตนได้ตลอดเวลา อย่างไรก็ตาม ขณะนี้ตนอยู่ระหว่างการรวบรวมเอกสารทั้งหมด เพื่อเดินทางเข้าพบเจ้าหน้าที่ตำรวจต่อไป</p></body>
</news>
