<teiHeader>
<fileDesc>
<titleStmt>
  <title>ยิงรองนายก อบต.ดับคารีสอร์ท  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-26 11:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56365  </bibl>
</sourceDesc>
</fileDesc>
</teiHeader>
<news>
<headline>ยิงรองนายก อบต.ดับคารีสอร์ท</headline>
<lead>ตำรวจเมืองนครนายกล่ามือปืนยิงรองนาย อบต.หมกรีสอร์ทคาดปมขัดที่ดิน</lead>
<neck></neck>
<body><p>เช้าวันนี้ (26 มี.ค.) <persName>ร.ต.ท.อธิคุณ อินทรเสน</persName> สภ.เมืองนครนายก รับแจ้งมีผู้ถูกยิงเสียชีวิตที่บ้านสวนศรีสะอาด เลขที่ 224 หมู่ 1 ต.สาริกา อ.เมือง จึงไปพร้อมมูลนิธิปอเต็กติ๊ง ที่เกิดเหตุเป็นรีสอร์ทใกล้น้ำตกสาริกา โดยที่หักพักหลังที่ 4 พบศพ <persName>ด.ต.บัญญติ ศรีสะอาด</persName> อายุ 56 ปี อดีตตำรวจ สภ.เมืองนครนายก ปัจจุบันเป็นรอง นายก อบต.สาริกาและเจ้าของรีสอร์ทดังกล่าว สภาพนั่งชันเข่าอยู่ปลายเตียง มีแผลถูกยิงที่ขมับขวาและลำคอแห่งละ 1 นัด ข้างศพพบปลอกกระสุนปืนขนาด 11 มม. ตกอยู่ 1 ปลอก จึงเก็บเป็นหลักฐาน สอบสวนทราบว่า ก่อนเกิดเหตุ มีชาย 3 คน มาหาผู้ตาย เพื่อติดต่อซื้อขายที่ดินใน อ.ปากช่อง จ.นครราชสีมา จากนั้นก็ไม่มีผู้ใดพบผู้ตายอีก กระทั่งมีผู้พบศพในช่วงเช้า เบื้องต้นเจ้าหน้าที่คาดว่า ผู้ก่อเหตุอาจเป็นคนที่มาติดต่อซื้อขายที่ดิน แต่ไม่สามารถตกลงกันได้ จึงลงมือยิงผู้ตายทิ้ง ซึ่งเจ้าหน้าที่อยู่ระหว่างสืหาเบาะแส เพื่อติดตามจับกุมต่อไป</p></body>
</news>
