<teiHeader>
<fileDesc>
<titleStmt>
  <title>เร่งล่าตัวโจรปล้นร้านทองลาดปลาเค้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 14:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57158  </bibl>
</sourceDesc>
</fileDesc>
</teiHeader>
<news>
<headline>เร่งล่าตัวโจรปล้นร้านทองลาดปลาเค้า</headline>
<lead>แจกภาพสเก็ตซ์โจรปล้นร้านทองลาดปลาเค้า"ทั่วกรุง-ปริมณฑล" เร่งแกาะรอยร้านรับซื้อทองเก่า-โรงรับจำนำ</lead>
<neck></neck>
<body><p>เมื่อวันที่ 30 มี.ค. <persName>พล.ต.ต .สาโรจน์ พรหมเจริญ</persName>  ผบก.น. 2 กล่าวถึงความคืบหน้าเหตุคนร้ายบุกชิงทรัพย์ร้านทองเจริญมณี ปากซอยลาดปลาเค้า 80 ย่านรามอินทรา เมื่อวันที่ 25 มี.ค. ที่ผ่านมาว่า หลังจากเจ้าหน้าที่ตำรวจ สน.บางเขน ออกภาพสเกตช์รูปพรรณสัณฐานของคนร้ายแล้ว ได้ส่งภาพสเก็ตซ์ไปยัง สน.ต่างๆ ทั่ว กทม.และพื้นที่ปริมณฑล และขอความร่วมมือจากประชาชนในการแจ้งเบาะแส ปรากฎว่ามีพลเมืองดีให้ข้อมูลกับตำรวจบ้างแล้ว พร้อมกันนี้เจ้าหน้าที่ตำรวจชุดสืบสวนได้ควบคุมผู้ต้องสงสัยมาสอบปากคำ ด้วย   แต่ยังไม่พบส่วนเกี่ยวข้องจึงปล่อยตัวไป</p>
<p>อย่างไรก็ตาม แนวทางการสืบสวนของเจ้าหน้าที่ได้นำหลักฐานเป็นภาพถ่ายรูปพรรณของทอง ที่ถูกจี้ไปสอบถามตามร้านทอง โรงรับจำนำและร้านรับซื้อทองเก่า มีแหล่งเป้าหมายของการตรวจสอบอยู่บริเวณแหล่งท่องเที่ยว ซึ่งทางเจ้าหน้าที่ได้ขอความร่วมมือจากทางร้านค้ารับซื้อทองเก่าว่า หากรับซื้อทองดังกล่าวไว้ หรือมีบุคคลต้องสงสัยนำทองที่ถูกจี้ไปมาขายที่ร้านเหล่านั้น ให้ประสานมาทางตำรวจได้เข้าตรวจสอบโดยเร็ว</p></body>
</news>
