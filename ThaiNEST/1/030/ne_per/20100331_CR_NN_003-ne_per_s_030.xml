<teiHeader>
<fileDesc>
<titleStmt>
  <title>จปร.20 โวย ตร.ป้ายสีเอี่ยวก่อเหตุบึ้ม ยันยึดหลักสันติ พร้มอปัด“วิชิต”อยู่เบื้องหลังท่อน้ำเลี้ยงหนุน“ทักษิณ”  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205528  </bibl>
</sourceDesc>
</fileDesc>
</teiHeader>
<news>
<headline>จปร.20 โวย ตร.ป้ายสีเอี่ยวก่อเหตุบึ้ม ยันยึดหลักสันติ พร้มอปัด“<persName>วิชิต</persName>”อยู่เบื้องหลังท่อน้ำเลี้ยงหนุน“<persName>ทักษิณ</persName>”</headline>
<lead></lead>
<neck></neck>
<body><p><persName>พล.อ.จงศักดิ์ พานิชกุล</persName> สมาชิกพรรคเพื่อไทย  และแกนนำเตรียมทหารรุ่น 9 หรือ จปร. 20  กล่าวถึงกรณีที่ตำรวจมีการจับตาการเคลื่อนไหวทางการเงินของกลุ่มนายทหาร จปร.20 ที่อาจเกี่ยวกับการก่อเหตุว่า อยากเรียกร้องให้ ตำรวจออกมาระบุให้ชัดเจนว่า จปร.20 คนไหน ที่เกี่ยวข้อง  ไม่ใช่เหมารวมทั้งรุ่น แต่ถ้าระบุไม่ได้ถือว่าเป็นการปล่อยข่าวให้เสียหาย และถือว่า เป็นคนที่ใช้ไม่ได้ หรือไม่รู้ว่าจะโยนความผิดให้ใคร ก็มาโยนที่รุ่น แต่ถ้ามีเพื่อนร่วมรุ่นคนไหน ไปทำอย่างนั้นจริงก็เป็นเรื่องส่วนตัว เพราะแก่กันแล้ว ก็มีแนวทางของตัวเอง แต่ตนไม่เห็นด้วย เพราะไมใช่แนวทางการต่อสู้ของพวกเรา หรือแม้แต่พวกที่สนับสนุนกลุ่มเสื้อแดง อยู่  เราต่อสู้ด้วยสันติ มาตลอด ใครที่รู้จักรุ่นของเรา จะรู้ว่า พวกเราไม่ใช่พวกที่ทำแบบนี้</p>
<p>เมื่อถามถึงกระแสข่าวลือว่า <persName>พล.อ. วิชิต ยาทิพย์</persName> อดีตรองผบ.ทบ. แกนนำตท.9 เป็นผู้อยู่เบื้องหลังเส้นทางการเงินสนับสนุน <persName>พ.ต.ท.ทักษิณ ชินวัตร</persName> อดีตนายกรัฐมนตรี  <persName>พล.อ.จงศักดิ์</persName>  กล่าวว่า ยิ่งเป็นไปไม่ได้  คนที่รู้จัก <persName>พล.อ. วิชิต</persName> จะรู้ว่า เขาไม่เคยเป็นคนที่ทำอะไรประเภทนี้  ที่สำคัญ <persName>พล.อ.วิชิต</persName> ไม่ใช่พวกไหน แทบจะเป็นพวกรัฐบาลด้วยซ้ำ  เพราะเป็นประธานบอร์ด การประปานครหลวง  ถ้าไม่มีสายสัมพันธ์กับรัฐบาลจะได้เป็นหรือ  การมามองที่ <persName>พล.อ.วิชิต</persName> ถือว่า ผิดแล้ว</p>
<p>เมื่อถามว่า เป็นความพยายามที่จะโยง จปร.20  ที่มี <persName>พล.อ. วิชิต</persName> เป็นแกนนำ เข้ากับ <persName>พล.อ. ชวลิต ยงใจยุทธ</persName> ประธานพรรคเพื่อไทยหรือไม่  <persName>พล.อ. จงศักดิ์</persName>  กล่าวว่า  แล้วแต่ใครจะมองหรือวิพากษ์วิจารณ์ แต่พวกเราไม่มีแนวทางอย่างนั้น  อย่าง <persName>พล.อ.วิชิต</persName> ก็เป็นสมาชิกพรรคเพื่อแผ่นดิน  ตนเป็นสมาชิกพรรคเพื่อไทย  เพราะมีแนวทางของตน ในการมาทำงานการเมือง ไม่ใช่เข้ามาเพราะ <persName>พล.อ. ชวลิต</persName>  แต่เมื่อท่านเคยเป็น นายของเรา เมื่อท่านเข้ามาพรรคนี้ เราก็ดีใจ</p>
<p>“อย่ามาใส่ร้าย ปล่อยข่าวกันแบบนี้ ตำรวจ คงหาตัวคนร้ายไม่ได้ ก็มาพูดปล่อยข่าว รวมๆอ้างว่าเป็นทหาร และว่าการที่ผมไปช่วยอยู่หลังเวทีปราศรัยของ กลุ่มนปช. เพราะเห็นว่า เขามีแนวทางการต่อสู้ด้วยสันติ  ไม่ได้ใช้ความรุนแรง  และต้องการให้มีการเจรจากัน แต่รัฐบาล ยื่นเงื่อนไขว่า จะยุบสภา ภายใน 9 เดือน คงเป็นไปไม่ได้ เอาแค่ยุบสภา ภายใน 3 เดือน  ก็ไม่ได้ เพราะตอนนั้น ข้าราชการจะเกียร์ว่างกันหมด ไม่ทำงานรอดูผลการเลือกตั้งและรัฐบาลใหม่ ใครที่จะโกงกิน ก็ต้องรีบกิน รีบอนุมัติ  เรื่องการยุบสภา มันจะต้องเป็น เซอร์ไพรส์ แบบต้องประกาศแบบทันที กะทันหันเลย   ทางนายจตุพร  พรหมพันธ์  แกนนำนปช. ถึงให้เวลารัฐบาล 15 วัน คือให้เวลาคิด ถ้าไม่ยอม ก็ต้องต่อสู้กันต่อไป  แต่ผมรู้ว่า รัฐบาล ไม่ยอมยุบแน่ เพราะกลัวเสียหน้า” <persName>พล.อ.จงศักดิ์</persName>กล่าว</p>
<p>แหล่งข่าวใกล้ชิด <persName>พล.อ. วิชิต  ยาทิพย์</persName>  อดีตรองผบ.ทบ.กล่าวว่า  <persName>พล.อ. วิชิต</persName>  รู้สึกแปลกใจที่มีข่าวออกมากล่าวหา จปร.20  รุ่นของท่าน แต่ตอนนี้ ท่านไม่ได้เป็นประธานรุ่นแล้ว  โดยมี <persName>พล.อ. มนตรี สังขทรัพย์</persName> อดีตรองผบ.สส. เป็นประธาน  อย่างไรก็ตาม <persName>พล.อ.วิชิต</persName>  เป็นคนที่ไม่มีประวัติทำในเรื่องแบบนี้  แต่ท่านไม่ใช่คนที่จะไปตอบโต้ใคร ชอบเงียบๆมากกว่า เพราะรู้ว่า เป็นเรื่องการเมือง </p></body>
</news>
