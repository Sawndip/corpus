<teiHeader>
<fileDesc>
<titleStmt>
  <title>ชงรับ “สุชาติ-เพิ่มศักดิ์” ตำรวจสลายพันธมิตรฯเข้ารับราชการ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 23:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044964  </bibl>
</sourceDesc>
</fileDesc>
</teiHeader>
<news>
<headline>ชงรับ “<persName>สุชาติ</persName>-<persName>เพิ่มศักดิ์</persName>” ตำรวจสลายพันธมิตรฯเข้ารับราชการ</headline>
<lead>“<persName>สุวัฒน์</persName>” ชงรับ 2 นายพลมือเปื้อนเลือดสลายพันธมิตรฯ 7 ตุลา ให้ “<persName>ชลอ</persName>” เห็นชอบแล้ว แต่ยังรอ “<persName>ปทีป</persName>” ลงนามขานรับ โดยหนังสือระบุยกโทษให้ “<persName>พล.ต.ท.สุชาติ เหมือนแก้ว</persName>-<persName>พล.ต.ต.เพิ่มศักดิ์ ภราดรศักดิ์</persName>” ที่ ป.ป.ช.ชี้มูลผิดวินัยร้ายแรง กลับเข้ารับราชการอีกครั้ง พร้อมเตรียมตำแหน่งรอ และยกโทษให้ “<persName>พล.ต.อ.พัชรวาท วงษ์สุวรรณ</persName>” อดีต ผบ.ตร.ด้วย</lead>
<neck></neck>
<body><p>วันนี้ (31 มี.ค.) ที่สำนักงานตำรวจแห่งชาติ (ตร.) มีรายงานว่า เมื่อวันที่ 25 มีนาคม ที่ผ่านมา <persName>พล.ต.ท.สุวัฒน์ จันทร์อิทธิกุล</persName> ผู้ช่วยผู้บัญชาการตำรวจแห่งชาติ งานบริหาร 31 (ผู้ช่วย ผบ.ตร.บร.31) ได้มีบันทึกข้อความที่ 0009.232/2207 ถึง <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ (รรท.ผบ.ตร.) เรื่องข้าราชการตำรวจประจำส่วนราชการ โดยเป็นหนังสือขอให้ <persName>พล.ต.อ.ปทีป</persName> ลงนามรับ <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจภูธรภาค 4 ช่วยราชการสำนักงาน ผบ.ตร.ที่คณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลผิดวินัยร้ายแรงถูกให้ออกจากราชการ จากกรณีสลายการชุมนุมของกลุ่มพันธมิตรประชาชนเพื่อประชาธิปไตย (พธม.) ที่รัฐสภา เมื่อวันที่ 7 ตุลาคม 2551 เมื่อครั้งยังเป็น ผู้บัญชาการตำรวจนครบาล (ผบช.น.) และรับ <persName>พล.ต.ต.เพิ่มศักดิ์ ภราดรศักดิ์</persName> อดีตผู้บังคับการ จ.อุดรธานี ที่ถูก ป.ป.ช.ชี้มูลผิดวินัยร้ายแรง ให้ออกจากราชการ จากกรณีกลุ่ม พธม.ปะทะกับกลุ่มแนวร่วมประชาธิปไตยต่อต้านเผด็จการแห่งชาติ หรือกลุ่มคนเสื้อแดง ที่สวนสาธารณะหนองประจักษ์ จ.อุดรธานี เมื่อวันที่ 28 กรกฎาคม 2551 กลับเข้ารับราชการตำรวจหลังจากที่ประชุมคณะกรรมการข้าราชการตำรวจ (ก.ตร.) มีมติรับอุทธรณ์ โดยยกโทษให้นายตำรวจทั้ง 2 พร้อมกับยกโทษให้ <persName>พล.ต.อ.พัชรวาท วงษ์สุวรรณ</persName> อดีต ผบ.ตร.ที่ถูก ป.ป.ช.ชี้มูลผิดวินัยร้ายแรงจากเหตุการณ์ 7 ตุลาคม 2551 ด้วยเช่นกัน</p>
<p>หนังสือดังกล่าว ระบุว่า สืบเนื่องจากเรื่องเดิม คำสั่ง ตร. ที่ 542 /2552 ลง 30 ตุลาคม 2552 ปลด <persName>พล.ต.ท.สุชาติ</persName> ออกจากราชการ และคำสั่ง ตร.ที่ 543/2552 ลง วันที่ 2 พฤศจิกายน 2552 ที่ให้ปลด <persName>พล.ต.ต.เพิ่มศักดิ์</persName> ออกจากราชการ ที่ต่อมา ก.ตร.ครั้งที่ 17/2552 เมื่อวันที่ 30 ธันวาคม 2552 และ ก.ตร.ครั้งที่ 1/2553 ลงวันที่ 15 มกราคม 2553 มีมติรับอุทธรณ์ ยกโทษ ให้ <persName>พล.ต.ท.สุชาติ เหมือนแก้ว</persName> และ<persName>พล.ต.ต.เพิ่มศักดิ์</persName> ซึ่งทาง ก.ตร.ได้สั่งการให้ สำนักงานกำลังพล (สกพ.) บรรจุ นายตำรวจทั้ง 2 กลับเข้ารับราชการ</p>
<p>ทั้งนี้ เมื่อรับคำสั่ง สกพ.ได้กำหนดตำแหน่งเพื่อรับทั้ง 2 กลับมาดำรงตำแหน่งในตร.โดยให้ <persName>พล.ต.ท.สุชาติ</persName> มาเป็นผู้บัญชาการประจำสำนักงานผบ.ตร. ทำหน้าที่ประสานนายกรัฐมนตรี ที่ว่างอยู่ ซึ่งขณะนี้มี <persName>พล.ต.ต.จักรทิพย์ ชัยจินดา</persName> รักษาราชการแทนในตำแหน่งอยู่ ขณะที่ <persName>พล.ต.ต.เพิ่มศักดิ์</persName> นั้น สกพ.เสนอให้ดำรงตำแหน่ง ผู้บังคับการฝึกพิเศษ กองบัญชาการตำรวจตระเวนชายแดน ซึ่งว่างอยู่ เนื่องจาก ผบก.คนเก่าเสียชีวิตด้วยอุบัติเหตุ</p>
<p>รายงานข่าวระบุว่า <persName>พล.ต.ท.สุวัฒน์</persName> เสนอเรื่องนี้ผ่าน <persName>พล.ต.อ.ชลอ ชูวงศ์</persName> ที่ปรึกษา (สบ10) แล้วและ <persName>พล.ต.อ.ชลอ</persName> ได้ลงนามเห็นชอบตามที่ <persName>พล.ต.ท.สุวัฒน์</persName> เสนอขึ้นมา และเสนอเรื่องต่อให้ <persName>พล.ต.อ.ปทีป</persName> ตั้งแต่วันที่ 26 มีนาคม ที่ผ่านมาแล้ว แต่จนขณะนี้ผ่านมา 5 วัน <persName>พล.ต.อ.ปทีป</persName> ก็ยังไม่ลงนามดำเนินการตามที่หน่วยงานที่เกี่ยวข้อเสนอมาแต่อย่างใด</p>
<p>ส่วนกรณี <persName>พล.ต.อ.พัชรวาท</persName> ซึ่ง ก.ตร.มีมติยกโทษให้เช่นเดียวกันนั้น เป็นอำนาจของ<persName>นายอภิสิทธิ์ เวชชาชีวะ</persName> นายกรัฐมนตรี พิจารณาดำเนินการ เพราะเป็นผู้บังคับบัญชาโดยตรง</p></body>
</news>
