<teiHeader>
<fileDesc>
<titleStmt>
  <title>น.1ตั้ง2แสนล่ามือยิงธ.กรุงเทพสะพานขาว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-30 18:35:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218834  </bibl>
</sourceDesc>
</fileDesc>
</teiHeader>
<news>
<headline>น.1ตั้ง2แสนล่ามือยิงธ.กรุงเทพสะพานขาว</headline>
<lead>ผบก.น.1 ตั้งรางวัลนำจับ 2 แสนบาท ล่ามือยิงปืนใส่ธนาคารกรุงเทพ สาขาสะพานขาว ขณะที่ บช.น. สั่งปรับแผนรับมือเหตุป่วนทั่วกรุง</lead>
<neck></neck>
<body><p><persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 กล่าวถึงความคืบหน้าการติดตามคนร้ายที่ก่อเหตุยิงปืนธนาคารกรุงเทพ สาขาสะพานขาว ถนนหลานหลวง เขตป้อมปราบศัตรูพ่าย เมื่อวันที่ 28 มี.ค.ที่ผ่านมาว่า ล่าสุดเจ้าหน้าที่นำภาพถ่ายจากกล้องวงจรปิดของธนาคารกรุงเทพ ที่ถูกก่อเหตุและจากกล้องวงจรปิด จากแยกสะพานขาว ที่สามารถบันทึกภาพของคนร้ายไว้ได้ มาเผยแพร่ต่อสื่อมวลชน โดยคนร้ายเป็นชาย สวมหมวกแก๊ปสีแดง สวมเสื้อแจ๊กเก้ตสีเขียว กางเกงยีนส์ มีผ้าคาดปากสีขาว สูงประมาณ 165 เซ็นติเมตร ทั้งนี้เจ้าหน้าที่ได้ออกภาพสเกตช์คนร้าย จากคำบอกเหล่าของพยานในที่เกิดเหตุด้วย พร้อมกับตั้งรางวัลนำจับคนร้ายรายนี้ เป็นเงินจำนวน 2 แสนบาท สำหรับผู้ที่แจ้งเบาะแส จนสามารถจับกุมคนร้ายได้</p>
<p>ขณะที่ <persName>พล.ต.ต.ปิยะ อุทาโย</persName> โฆษก บช.น. กล่าวภายหลังปรับแผนมาตรการรับมือการก่อเหตุป่วนเมือง และเหตุระเบิดว่า หลังจากที่ผู้บัญชาการตำรวจนครบาล ได้มอบหมายให้กองบังคับการในพื้นที่ตำรวจนครบาล ไปทำการปรับแผน
และปรับกำลัง โดยได้ข้อสรุปว่าให้ทุกพื้นที่เคลียร์จุดตรวจ ซึ่งเป็นพื้นที่เป้าหมาย ที่คาดว่าคนร้ายจะก่อเหตุใหม่ทั้งหมด ให้เป็นพื้นที่หลักและให้ตำรวจพร้อมอาวุธลงพื้นที่ป้องกันเหตุรุนแรง พร้อมทั้งส่งเจ้าหน้าที่ไปกดดันบุคคลที่เข้าข่ายว่า อาจจะลงมือก่อเหตุป่วนเมืองในพื้นที่ต่างๆ</p></body>
</news>
