<teiHeader>
<fileDesc>
<titleStmt>
  <title>เด็กยังไม่เว้น-จ่อยิงยกครัว ฆ่าทิ้งรตท.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=204839  </bibl>
</sourceDesc>
</fileDesc>
</teiHeader>
<news>
<headline>เด็กยังไม่เว้น-จ่อยิงยกครัว ฆ่าทิ้งรตท.</headline>
<lead>2หนูน้อยตายพร้อมพ่อ-แม่ คนโต6ขวบรอดปาฏิหารย์ ตร.คุ้มกันเข้ม-รอชี้ฆาตรกร</lead>
<neck></neck>
<body><p>เหตุสลดฆ่ายกครัว 4 ศพ แม้แต่เด็กก็ยังไม่เว้นครั้งนี้ เปิดเผยขึ้นเมื่อเวลา 05.00 น.วันที่ 25 มีนาคม <persName>พ.ต.ท.เสนาะ ทาบุญ</persName> สารวัตรสอบสวน สภ.สามโคก จ.ปทุมธานี รับแจ้งมีผู้พบศพผู้เสียชีวิต 4 ราย และผู้ได้รับบาดเจ็บ 1 ราย ริมถนนวงแหวนฝั่งตะวันตก (ทางหลวงหมายเลข9) เส้นทางปทุมธานี-บางบัวทอง หลัก กม.ที่ 64-65 ม.1 ต.บางเตย อ.สามโคก จึงรุดไปตรวจสอบที่เกิดเหตุ พบรถโตโยต้าฟอร์จูนเนอร์ สีเทาดำทะเบียน ฌย 1188 กทม. จอดอยู่ข้างทาง ภายในรถมีเครื่องแบบตำรวจแขวนอยู่ระบุชื่อ ร.ต.ท.ราชัน พันธ์วงศ์ และยังพบศพ <persName>ด.ญ.ญานิสา</persName> หรือ น้อง<persName>ออย พันธ์วงศ์</persName> อายุ 5 ปี ถูกยิงเข้าลำคอ 1 นัด นอนหงายเสียชีวิตอยู่บนเบาะด้านหลัง และที่พื้นรถใกล้กันพบศพ <persName>ด.ช.จิรายุ</persName> หรือน้อง<persName>โอม พันธ์วงศ์</persName> อายุ 4 ปี ถูกยิงที่คิ้วซ้าย 1 นัด เสียชีวิตอยู่ในสภาพนั่งคุ้ดคู้จมกองเลือด</p>
<p>ห่าง จากจุดที่รถจอดประมาณ 10 เมตรพบศพชายนอนคว่ำหน้าเสียชีวิตอยู่พื้นดินข้างทาง ทราบชื่อคือ <persName>ร.ต.ท.ราชัน พันธ์วงศ์</persName> อายุ 37 ปี ถูกยิงด้วยอาวุธปืนไม่ทราบขนาดเข้าศรีษะด้านซ้าย 1 นัด และห่างจากถนนเข้าไปในป่าลึกประมาณ 50 เมตร พบศพหญิงสาวนอนเสียชีวิต ทราบชื่อคือ <persName>นางนวรัตน์ พันธ์วงศ์</persName> อายุ 33 ปี ถูกยิงด้วยอาวุธปืนเข้าที่เบ้าตาซ้าย 1 นัด นอกจากนี้ ยังทราบว่ามีผู้ได้รับบาดเจ็บสาหัส 1 รายคือ <persName>ด.ญ.ระวิสรา</persName> หรือน้อง<persName>ออม พันธ์วงศ์</persName> อายุ 6 ปี ถูกยิงเข้าที่ไหปลาร้าซ้ายและแขนซ้าย พลเมืองดีที่ผ่านมาพบนำส่งโรงพยาบาลปทุมธานี เพื่อให้ความช่วยเหลือเร่งด่วน</p>
<p>ต่อมาเวลา 08.30 น. ญาติและเพื่อนผู้ตายเดินทางมาดูที่เกิดเหตุ โดย<persName>นางวารีรัตน์ นิ่มอนงค์</persName> อายุ 45 ปี พี่เลี้ยงลูกของผู้ตายเปิดเผยว่า ก่อนเกิดเหตุ<persName>ร.ต.ท.ราชัน</persName>พาครอบครัวเดินทางกลับจากไปเที่ยวบ้าน<persName>ร.ต.ท.ราชันย์</persName> ที่ จ.ลำปาง ตั้งแต่วันอังคารที่ 23 มีนาคม ที่ผ่านมา โดยเดินทางไปกัน 3 คนคือ <persName>ร.ต.ท.ราชัน</persName> ภรรยาและลูกชายคนเล็ก เพื่อไปรับลูกสาวทั้ง 2 คนที่บ้านจ.ลำปางกลับมาด้วย และปกติ <persName>ร.ต.ท.ราชัน</persName> จะมีทรัพย์สินคือ สร้อยคอทองคำ พระสมเด็จเลี่ยมทอง และแหวนทองคำ นาฬิกาโรแลกซ์ฝังเพชรและปืนพกรวมมูลค่ากว่า 6 แสนบาทติดตัวอยู่ประจำ แต่ตอนมาถึงที่เกิดเหตุ ไม่พบทรัพย์สินดังกล่าว ส่วนสาเหตุฆาตกรรมตนไม่ทราบ</p>
<p>ผู้สื่อข่าวรายงานว่า สำหรับอาการของ <persName>ด.ญ.ระวิสรา พันธ์วงศ์</persName> หรือน้อง<persName>ออม</persName> ที่ถูกยิงที่ไหปลาร้าและแขนซ้าย แพทย์โรงพยาบาลปทุมธานีนำเข้าผ่าตัดในห้องไอซียู อาการปลอดภัยแล้ว สามารถพูดคุยกับเจ้าหน้าที่ตำรวจได้แล้ว โดยตำรวจวางกำลังคุ้มกันเข้มงวด และห้ามเยี่ยมเด็ดขาด เพราะถือว่าเป็นพยานปากสำคัญที่อยู่ในเหตุการณ์ และรอดชีวิตมาได้</p>
<p>ด้าน <persName>พล.ต.ต.เมธี กุศลสร้าง</persName> ผบก.ภ.จว.ปทุมธานีกล่าวว่า ตำรวจตั้งประเด็นสาเหตุที่<persName>ร.ต.ท.ราชัน</persName>ถูกยิงทั้งครอบครัวครั้งนี้ เบื้องต้นคาดว่ามาจากเรื่องส่วนตัว เพราะผู้ตายมีภรรยาหลายคน ซึ่งคนร้ายที่ก่อเหตุนั้นน่าจะรู้จักกับผู้ตาย ตามรูปการณ์น่าจะมีการจอดรถพูดคุยกันก่อนที่คนร้ายจะลงมือ คาดว่ามีคนร้ายไม่ต่ำกว่า 2 คน เพราะอาวุธที่ใช้ยิงเป็นคนละขนาด จากการสอบปากคำ<persName>นางวารีรัตน์ นิ่มอนงค์</persName> พี่เลี้ยงของเด็กทราบว่า <persName>ร.ต.ท.ราชัน</persName>และ<persName>นางนวรัตน์</persName>เดินทางไปรับบุตรสาว 2 คนที่จ.ลำปาง เมื่อวันที่ 23 มีนาคมและเดินทางกลับมาในวันที่ 24 มีนาคม ซึ่ง<persName>นางวารีรัตน์</persName>บอกว่า เมื่อเวลา 18.00 น.ของวันที่ 24 มีนาคมยังโทรศัพท์พูดคุยกับ<persName>ร.ต.ท.ราชัน</persName>ที่โทรศัพท์มาหา โดยบอกว่ากำลังเดินทางกลับมา และกำลังจะผ่านจ.กำแพงเพชร พร้อมทั้งยังสั่งให้เปิดบ้านรอรับลูกๆไปดูแลด้วย ต่อมาเวลา 22.00 น.วันเดียวกัน <persName>นางวารีรัตน์</persName>โทรศัพท์กลับไปหา<persName>ร.ต.ท.ราชัน</persName>อีกก็ไม่สามารถติดต่อได้แล้ว</p>
<p>ทั้ง นี้ จากการตรวจสอบพบว่า<persName>ร.ต.ท.ราชัน</persName>มีภรรยาหลายคน และมีคนหนึ่งเป็นญาติกับอดีตนักร้องลูกทุ่ง ซึ่งคนร้ายที่ก่อเหตุน่าจะใช้อาวุธ 2 กระบอก โดยอาจจอดรถลงมาพุดคุยกัน แล้วคนร้ายใช้อาวุธปืนยิง<persName>ร.ต.ท.ราชัน</persName> และ<persName>นางนวรัตน์</persName>วิ่งหลบหนี คนร้ายจึงวิ่งตามไปยิง และคนร้ายอีกคนอาจใช้อาวุธปืนยิงเด็กๆที่อยู่ในรถ ก่อนหลบหนีไป ซึ่งเจ้าหน้าที่จะได้สืบสวนหาพยานที่เห็นเหตุการณ์มาสอบสวน เพื่อติดตามตัวคนร้ายมาดำเนินคดีอย่างเร่งด่าน เพราะเป็นคดีสะเทือนขวัญที่อยู่ในความสนใจของประชาชน</p>
<p>ผู้ สื่อข่าวรายงานว่า ตำรวจพุ่งประเด็นการฆาตรกรรมยกครัวครั้งนี้ไปที่เรื่องชู้สาว ส่วนเรื่องทรัพย์สินมูลค่าหลายแสนบาทที่หายนั้น คาดว่าเป็นการจัดฉากให้มองไปเป็นเรื่องการชิงทรัพย์ ทั้งนี้ สาเหตุที่เจ้าหน้าที่ให้น้ำหนักสาเหตุการฆาตรกรรมไปที่เรื่องชู้สาวนั้น เพราะ<persName>ร.ต.ท.ราชัน</persName>มีภรรยาน้อยคนหนึ่ง ซึ่งเป็นพี่เมียของอดีตนักร้องเพลงลูกทุ่งชื่อดัง มีนิสัยหึงหวง<persName>ร.ต.ท.ราชัน</persName> และรถโตโยต้าฟอร์จูนเนอร์ ร่วมทั้งทรัพย์สินเครื่องประดับต่างๆ ทั้งสร้อย แหวน และนาฬิกาโรแลกซ์ ภรรยาน้อยคนนี้เป็นคนซื้อให้หมด ตำรวจกำลังรวบรวมพยานหลักฐาน เพื่อสืบสวนไปให้ถึงคนร้ายและผู้อยู่เบื้องหลังการก่อเหตุมาดำเนินคดีต่อไป</p>
<p>ด้าน <persName>พ.ต.อ.โสภณ พึ่งไท</persName> ผกก. สภ.บางบัวทองเปิดเผยว่า <persName>ร.ต.ท.ราชัน</persName>เป็นพนักงานสอบสวน (สบ1) สภ.บางบัวทองจริง แต่ถูกให้ออกจากราชการไว้ก่อน เนื่องจากเมื่อ 3 เดือนก่อนถูกดำเนินคดีข้อหาขับรถชนคนและใช้อาวุธปืนยิงผู้อื่น</p></body>
</news>
