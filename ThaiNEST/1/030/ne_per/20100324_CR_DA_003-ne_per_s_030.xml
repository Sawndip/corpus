<teiHeader>
<fileDesc>
<titleStmt>
  <title>ส่อเหลวหาไอ้โม่งล้วงลูกโผจ่าเพียร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-24 07:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55906  </bibl>
</sourceDesc>
</fileDesc>
</teiHeader>
<news>
<headline>ส่อเหลวหาไอ้โม่งล้วงลูกโผ<persName>จ่าเพียร</persName></headline>
<lead>โฆษก ตร.ออกตัวเอกสารมีไม่ครบ จนท.3 จว.ใต้เซ็ง</lead>
<neck></neck>
<body><p>ส่อแววเหลวหาตัว"<persName>ไอ้โมง</persName>"ล้วงลูกแต่งตั้งโยกย้ายโปลิศ จนทำให้"<persName>จ่าเพียร</persName>"นักสู้แห่งเทือกเขาบูโด ต้องมาสังเวยชีวิตอย่างน่าเศร้า หลัง “อนุ ก.ตร.” เปิดประชุมเครียด แต่ผ่านไปแค่ 40 นาทีก็เสร็จ “โฆษกตร.” ออกตัวร่ายยาว อ้างเอกสารไม่ครบถ้วน ต้องเรียก ผบช.ภ.9 และ ศชต. มาชี้แจงด้วยตัวเอง 30 มี.ค.นี้ ถึงจะได้ข้อมูลที่ชัดเจน ปัดไม่พูดกรณีนักการเมืองแทรกแซงคำสั่งแต่งตั้ง ตำรวจชายแดนใต้ทราบข่าวถึงกับไม่พอใจ ขณะที่ “<persName>ปทีป</persName>” ยันไม่มีการเมืองเข้าแทรกแซงแต่อย่างใด</p>
<p>ที่สำนักงานตำรวจแห่งชาติ (สตช.) เวลา 13.30 น. วันที่ 23 มี.ค. <persName>พล.ต.ท. อำนวย ดิษฐกวี</persName> ประธาน อนุ ก.ตร. เกี่ยวกับการร้องทุกข์ ประชุมพิจารณาข้อร้องเรียนเรื่องการแต่งตั้งโยกย้ายที่ไม่ได้รับความเป็น ธรรมของ <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา โดยใช้เวลาในการประชุมเพียง 40 นาที โดยหลังการประชุม <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร. ในฐานะโฆษก ตร. กล่าวว่า การประชุมวันนี้ที่ประธานได้หยิบยกคำร้องของ <persName>พล.ต.อ. สมเพียร</persName> ที่ไม่ได้รับความเป็นธรรมในการแต่งตั้งโยกย้ายมาพิจารณา โดยได้พิจารณาจากกฎหมายร้องทุกข์ และประเด็นอื่นเช่น เอกสารคำชี้แจงของ <persName>พล.ต.ท.วีระยุทธ สิทธิมาลิก</persName> ผบช.ภ.9 และ <persName>พล.ต.ท.พีระ พุ่มพิเชฏฐ์</persName> ผบช.ศชต.</p>
<p>โฆษก ตร. กล่าวต่อว่า อนุ ก.ตร. มีประเด็นพิจารณา 2 ประเด็น คือ ประเด็นแรกดูการแต่งตั้งของ บช.ภ.9 และ บช.ศชต. เป็นไปตามกฎ ก.ตร.ว่าด้วยการแต่งตั้ง และบันทึกสั่งการของสำนักงานตำรวจแห่งชาติหรือไม่ ส่วนประเด็นที่ 2 พิจารณาว่ามีข้อบกพร่องในการแต่งตั้งหรือไม่ และหากมีใครต้องเป็นผู้รับผิดชอบบ้างทั้งนี้คณะอนุกรรมการ ก.ตร. พิจารณาประเด็นทั้ง 2 อย่างกว้างขวางจากการพิจารณาเอกสารคำชี้แจงของ บช.ภ.9 และ บช.ศชต. ยังไม่สามารถสรุปประเด็นนี้ได้ เนื่องจากเอกสารยังไม่ครบต้องพิจารณาอย่างรอบคอบ จึงสั่งการให้ทางเลขานุการ อนุ ก.ตร. ทำหนังสือเชิญ ผบช.ภ.9 และ ผบช.ศชต. มาชี้แจงกับคณะอนุกรรมการด้วยตัวเองในวันที่ 30 มี.ค. เวลา 13.30 น. คาดว่าในวันดังกล่าวน่าจะได้ข้อสรุปที่ชัดเจน</p>
<p><persName>พล.ต.ท.พงศพัศ</persName>  กล่าวอีกว่า ส่วนเอกสารที่พิจารณาในวันนี้มีเอกสารการแต่งตั้งของ บช.ภ.9 และ บช.ศชต. และบันทึกการประชุมการแต่งตั้งทั้ง 2 บช. ที่เสนอมายัง ตร. อย่างไรก็ตาม เรื่องนี้ต้องทำอย่าง ละเอียดรอบคอบชัดเจนว่าบกพร่องตรงไหนเพื่อดูแลแก้ไขให้การแต่งตั้งครั้งต่อ ไปเกิดความเป็นธรรม หากพบข้อบกพร่องก็ต้องเยียวยาว่าจะทำอย่างไรแม้ <persName>พล.ต.อ.สมเพียร</persName> จะเสียชีวิตไปแล้ว เรื่องนี้ก็จะเป็นการจุดประกายให้การแต่งตั้งใน 3 จังหวัดชายแดนใต้เกิดความเป็นธรรม ขั้นตอนต่อไปหลังจากที่ได้ข้อสรุปจากคณะอนุ ก.ตร. ก็จะเสนอให้ ก.ตร. พิจารณาต่อ</p>
<p>ผู้สื่อข่าวถามเรื่อง <persName>พล.ต.อ.ปทีป ตันประเสริฐ</persName> รรท.ผบ.ตร. ต้องรับผิดชอบด้วยหรือไม่ <persName>พล.ต.ท.พงศพัศ</persName> กล่าวว่า ในที่ประชุมไม่ได้มีการพูดถึงเรื่องนี้ และไม่ได้มีการเชิญ <persName>พล.ต.อ.ปทีป</persName> มาชี้แจง ถามต่อว่ามีการเมืองเข้ามาแทรกแซงการแต่งตั้งหรือไม่ <persName>พล.ต.ท.พงศพัศ</persName> ตอบว่า ตามเอกสารที่ปรากฏ ยังไม่มีข้อมูลเรื่องการเมืองแทรกแซง และไม่ทราบว่าการที่คณะอนุกรรมการ ก.ตร. เรียก ผบช.ภ.9 และ ผบช.ศชต. มาชี้แจงจะถามในประเด็นนี้หรือไม่ วันนี้ยังไม่มีการคุยในประเด็นนี้ และไม่ใช่การปกป้องนักการเมือง การพิจารณาเป็นไปตามเอกสารที่ได้รับมาคิดว่าคณะอนุกรรมการ ก.ตร. ตระหนักว่าสังคม ประชาชนหวังอะไรเกี่ยวกับเรื่องนี้ เพื่อจะสามารถตอบคำถามให้ชัดเจน</p>
<p><persName>พล.ต.อ.วงกต มณีรินทร์</persName> รอง ผบ. ตร. กล่าวว่า เห็นว่าปัญหาแต่งตั้ง <persName>พล.ต.อ. สมเพียร</persName> ส่วนหนึ่งเกิดจากการติดกฎระเบียบ การย้ายข้ามกองบัญชาการ ซึ่งทำให้การแก้ปัญหากำลังพลภาคใต้ (ศชต.) มีปัญหา มองว่าส่วนหนึ่งสืบเนื่องจากการตั้ง ศชต. ที่แยก จ.ปัตตานี ยะลา นราธิวาส ออกมาจาก บช.ภ.9 เห็นว่าควรยุบ ศชต.แล้วให้ 3 จังหวัด ไปรวมกับ บช.ภ.9 เหมือนเดิม แล้วตั้งบช.ใหม่ขึ้นมา</p>
<p><persName>พล.ต.อ.ปทีป ตันประเสริฐ</persName> รรท.ผบ.ตร. เป็นประธานการประชุมเรื่องสิทธิประโยชน์ในภาพรวมของข้าราชการตำรวจจังหวัด ชายแดนภาคใต้ ที่ห้องประชุม 1 ชั้น 2 โดยใช้เวลากว่า 3 ชั่วโมง กล่าวหลังการประชุมว่า สิทธิประโยชน์ของตำรวจใน บช.ศชต. มีจำนวน 10 ประการ โดยการประชุมวันนี้เราตีกรอบให้แล้วว่าอะไรควรให้ไม่ควรให้ ส่วนรายละเอียดจะให้อย่างไรนั้น จะมีการประชุมย่อยกับตัวแทนของ บช.ศชต.อีกครั้งถึงรายละเอียดปลีกย่อย และมีการลงเป็นลายลักษณ์อักษรซึ่งออกเป็นกฎ กติกาของ ตร.ได้ ซึ่งจะมีการประชุมในต้นเดือนหน้า</p>
<p>รรท.ผบ.ตร.กล่าวต่อว่า เรื่องของ <persName>พล.ต.อ.สมเพียร</persName> ขอแยกเป็น 2 ประเด็นคือ เรื่องการแต่งตั้งครั้งที่ผ่านมา และเรื่องการร้องทุกข์ ซึ่งอนุ ก.ตร.ร้องทุกข์ได้ดำเนินการอยู่ คงต้องรอผล การไปวิพากษ์วิจารณ์แสดงความคิดเห็น คงไม่ดี ถามว่าทราบหรือไม่ว่า <persName>พล.ต.อ.สมเพียร</persName>เดินทางมายื่นหนังสือการร้องทุกข์กับท่าน <persName>พล.ต.อ.ปทีป</persName> กล่าวว่า ตนไม่ได้ทราบเรื่อง ตรงนี้คงมาตามสายงาน เมื่อเข้าสู่การร้องทุกข์ก็คือมาที่อนุฯร้องทุกข์เลย ส่วนก่อนแต่งตั้งก็เป็นอำนาจของแต่ละ บช.ไปว่ากัน ถามต่อว่าการแต่งตั้งแต่ละครั้งมีนักการเมืองเข้ามาแทรกแซง จะแก้ปัญหาอย่างไร <persName>พล.ต.อ.ปทีป</persName> กล่าวต่อว่า การเมืองไม่ได้มาแทรกแซงที่ตน แต่ไปแทรกแซงตรงไหนตนไม่ทราบ และไม่เห็นว่าการเมืองจะมาแทรกแซงตรงไหน</p>
<p>ขณะที่บรรยากาศกลุ่มผู้สื่อข่าวประจำสำนักงานตำรวจแห่งชาติ และผู้สื่อข่าวสายอาชญากรรมพร้อมใจกันใส่เสื้อยืดพิมพ์ลายที่หน้าอก เป็นกรอบสี่เหลี่ยม สีดำเขียนข้อความว่า “<persName>จ่าเพียร</persName> 12 มี.ค. 53” ซึ่งเป็นวันที่ <persName>พล.ต.อ.สมเพียร</persName> เสียชีวิต ทั้งนี้เพื่อเป็นการไว้อาลัยแก่นายตำรวจคนดังกล่าว ในการพิจารณาหาผู้บกพร่องในการแต่งตั้งโยกย้าย <persName>พล.ต.อ.สมเพียร</persName> และการพิจารณาสิทธิประโยชน์ตำรวจในจังหวัดชายแดนภาคใต้</p>
<p>ทั้งนี้เสื้อ “<persName>จ่าเพียร</persName>” ได้รับการตอบรับจากสื่อหลายแขนง ตลอดจนข้าราชการตำรวจจำนวนมาก กลุ่มผู้สื่อข่าวประจำตร. จึงทำเสื้อออกจำหน่ายหารายได้เพื่อมอบให้ครอบครัว “<persName>จ่าเพียร</persName>” เบื้องต้นมีจำหน่าย  300 ตัว ตั้งราคาเริ่มต้นที่ 95 บาท ซึ่งเป็นราคาทุน แต่หากประสงค์จะบริจาคเงินสม ทบก็ขึ้นอยู่กับจิตศรัทธา โดยส่วนต่างจาก 95 บาทจะมอบให้ครอบครัว “เอกสมญา” ทั้งหมด โดยสามารถติดต่อขอซื้อที่ห้อง  สื่อมวลชน ประจำสำนักงานตำรวจแห่งชาติ อาคาร 13 ที่เดียวเท่านั้น อย่างไรก็ตามการทำเสื้อจำหน่ายครั้งนี้ได้รับการอนุญาตจาก<persName>นางพิมพ์ชนา เอกสมญา</persName> และลูกชายแล้ว</p>
<p>ค่ำวันเดียวกัน หลังจากที่ตำรวจในจังหวัดชายแดนภาคใต้ทราบว่า ก.ตร.มีมติ เรื่องการร้องขอความเป็นธรรมของ <persName>พล.ต.อ. สมเพียร เอกสมญา</persName> อดีต ผกก.สภ.บันนังสตา หาคนผิดไม่ได้ ทำให้ตำรวจในโรงพักต่าง ๆ มีการจับกลุ่มวิพากษ์วิจารณ์กัน โดยทุกคนแสดงความไม่พอใจ ที่ ก.ตร.มีมติ เช่นนี้ เพราะเชื่อว่าต้องมีนายตำรวจใหญ่ และนักการเมืองอยู่เบื้องหลังในการแก้โผ การโยกย้าย จนทำให้ <persName>พล.อ.สมเพียร</persName> ไม่ได้ย้ายตามที่ร้องขอ และทำให้เสียชีวิตในที่สุด</p>
<p>นอกจากนี้ตำรวจส่วนใหญ่เห็นว่าการที่ <persName>พล.ต.ท.วีระยุทธ สิทธิมาลิก</persName> ผบช.ภ.9 ชี้แจงไปยังสำนักงานตำรวจแห่งชาติว่า สาเหตุ ที่ไม่รับตัว <persName>พล.ต.อ.สมเพียร</persName> จากการส่งตัวของศูนย์ปฏิบัติการตำรวจจังหวัดชายแดนภาคใต้ หรือ ศชต.ว่า บช.ภ.9 ต้องการให้ <persName>พล.ต.อ.สมเพียร</persName> ย้ายมาเป็น ผกก.สภ.เขาชัยสน จ.พัทลุง หรือ ผกก.สภ.ศรีนครินทร์ จ.พัทลุง แต่ไม่สามารถย้ายได้ เนื่องจาก ผกก. สภ.เขาชัยสน และผกก.สภ.ศรีนครินทร์ เป็น ผกก.ไม่ครบ 2 ปี จึงย้ายออกไม่ได้ ทำให้สุดท้าย <persName>พล.ต.อ.สมเพียร</persName> ไม่มีตำแหน่ง ลง โดยตำรวจวิพากษ์วิจารณ์ว่า <persName>พล.ต.อ.  สมเพียร</persName> ขอลงที่ สภ.กันตัง จ.ตรัง ซึ่งตำแหน่งว่าง เพราะ ผกก.สภ.กันตัง เกษียณ อายุราชการ ทำไมจึงต้องให้ย้ายไป สภ.เขาชัยสน และ สภ.ศรีนครินทร์ และเป็นไปได้อย่างไร ที่ ผบก. กำลังพล และ ผบ.ช.ภ.9 ไม่รู้ว่า ผกก.เขาชัยสน และ ผกก.ศรีนครินทร์ ผกก. ทั้ง 2 แห่ง ไม่เข้าหลักเกณฑ์การโยกย้าย</p>
<p>ด้าน<persName>พ.ต.อ.พิทักษ์ เอียดแก้ว</persName> ผกก. สันติบาล ซึ่งรับผิดชอบพื้นที่ภาคใต้ตอนล่าง และเป็นเพื่อนร่วมรุ่นกับ <persName>พล.ต.อ.สมเพียร</persName> กล่าวว่า อยากให้สังคมหันมาสนใจ ตำรวจคนอื่น ๆ ที่ได้รับบาดเจ็บในวันที่มีการซุ่มโจมตี <persName>พล.ต.อ.สมเพียร</persName>ด้วย เช่น ครอบครัวของ <persName>พ.ต.อ.โสภณ อินทรบวร</persName> พลขับคู่ใจของ <persName>พล.ต.อ.สมเพียร</persName> รวมทั้ง <persName>ร.ต.ท.กิตติศักดิ์ โลมา</persName> รอง สว.ป. ซึ่ง <persName>พล.ต.อ.สมเพียร</persName> ขับรถไปรับให้ขึ้นรถเป็นคนสุดท้าย ซึ่งขณะนี้ นอนรักษาตัวอยู่ที่ ร.พ.พระมงกุฎฯ และ <persName>จ.ส.ต.สังข์ศิริ</persName> ซึ่งบาดเจ็บสาหัส นอนรักษาตัวอยู่ที่ รพ.มอ.หาดใหญ่ อยากให้สังคมให้ความสำคัญกับพวกเขาด้วย เพราะทุกคนล้วนเป็นผู้เสียสละเช่นกัน</p></body>
</news>
