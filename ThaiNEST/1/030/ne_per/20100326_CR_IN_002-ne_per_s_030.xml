<teiHeader>
<fileDesc>
<titleStmt>
  <title>สาวใหญ่แจ้งจับบ.รับทำวีซ่าโกงเงิน4หมื่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 07:36:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218115  </bibl>
</sourceDesc>
</fileDesc>
</teiHeader>
<news>
<headline>สาวใหญ่แจ้งจับบ.รับทำวีซ่าโกงเงิน4หมื่น</headline>
<lead>สาว ใหญ่ ร้อง ตำรวจ ลุมพินี แจ้งจับ บริษัทรับทำวีซ่า ย่านปทุมวัน โกงเงินค่าทำวีซ่าเกือบ 4 หมื่นบาท</lead>
<neck></neck>
<body><p><persName>นางนวลรัตน์ คลังสุวรรณโชค</persName> อายุ 62 ปี เดินทางเข้าพบ <persName>พ.ต.ท.สมัคร ปัญญาวงศ์</persName> พนักงานสอบสวน สน.ลุมพินี เพื่อแจ้งความดำเนินคดี ว่าถูก ห้างหุ้นส่วนจำกัด วีซ่า ไมเกรชั่น คอนซัลติ้ง เซอร์วิส ตั้งอยู่ที่เลขที่ 112 อาคาร
แม็กซิทเฮาท์ ชั้น 6 ถนนวิทยุ แขวงลุมพินี เขตปทุมวัน ซึ่งมี <persName>นายพงษ์รัตน์ รุสวานิช</persName> เป็นเจ้าของ ฉ้อโกงเงินค่าดำเนินการทำวีซ่า เดินทางไปประเทศสหรัฐอเมริกา จำนวน 37,454 บาท โดย <persName>นางนวลรัตน์</persName> กล่าวว่า ตนจะเดิน
ทางไปเที่ยวประเทศสหรัฐอเมริกา จึงไปปรึกษากับเพื่อนข้างบ้านก็ได้รับคำแนะนำว่ามี หจก.วีซ่า ไมเกรชั่น คอนซัลติ้ง เซอร์วิส ตนจึงตัดสินใจนำเอกสารกับพาสปอร์ตตัวจริง เดินทางไปทำวีซ่ากับบริษัทดังกล่าว ในวันที่ 27 ก.พ.ที่ผ่านมา จากนั้น ในวันที่ 2 มี.ค.ที่ผ่านมา <persName>นายพงษ์รัตน์</persName> ได้ติดต่อกลับมาหาตน เพื่อขอให้โอนเงินจำนวน 3 หมื่นบาท เพื่อเป็นค่ามัดจำ ในการจองโรงแรมที่ประเทศสหรัฐอเมริกา เอาไว้ให้ ตนจึงโอนเงินจำนวนดังกล่าวไปให้ และในวันที่ 4 มี.ค. <persName>นายพงษ์รัตน์</persName> ก็ติดต่อกลับมาหาตนอีกครั้ง เพื่อให้โอนเงินจำนวน 4.2 หมื่นบาท กลับไปให้เป็นค่าตั๋วเครื่องบิน ตนรออยู่นาน แต่เรื่องการทำวีซ่ายังไม่คืบหน้าจึงติดต่อขอคืนเงิน แต่<persName>นายพงษ์รัตน์</persName> ก็บ่ายเบี่ยงมาโดยตลอด
พร้อมกับอ้างว่า กำลังรอขายที่ดิน เพื่อหาเงินมาใช้คืนตนวันนี้ จึงตัดสินใจแจ้งความดำเนินคดีกับ <persName>นายพงษ์รัตน์</persName> ในข้อหาฉ้อโกง ดังกล่าว</p></body>
</news>
