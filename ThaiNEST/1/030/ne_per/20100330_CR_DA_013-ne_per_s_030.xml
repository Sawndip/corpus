<teiHeader>
<fileDesc>
<titleStmt>
  <title>แจกภาพสเก็ตซ์มือยิงแบงก์กรุงเทพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 19:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57199  </bibl>
</sourceDesc>
</fileDesc>
</teiHeader>
<news>
<headline>แจกภาพสเก็ตซ์มือยิงแบงก์กรุงเทพ</headline>
<lead>ออกภาพสเก็ตซ์มือยิง ธนาคารกรุงเทพฯ สาขาสะพานขาว " ผบก.น.1"  ตั้งรางวัลนำจับแจ้งเบาะแส  2 แสน</lead>
<neck></neck>
<body><p>เมื่อเวลา 16.40 น.วันที่ 30 มี.ค. <persName>พล.ต.ต.วิชัย  สังข์ประไพ</persName>  ผบก.น.1 เปิดเผยความคืบหน้าคดีคนร้ายใช้อาวุธปืนยิงใส่ธนาคารกรุงเทพ สาขาสะพานขาว ถนนหลานหลวง ท้องที่ สน.นางเลิ้ง จำนวน 5 นัด ทำให้กระจกแตกเป็นรูพรุนเหตุเกิดค่ำวันที่ 28 มี.ค.ที่ผ่านมาว่า ภายหลังสอบสวนรวบรวมพยานหลักฐานในที่เกิดเหตุและสอบปากคำพยานแวดล้อมพยานที่ เห็นเหตุการณ์เสร็จสิ้น พร้อมตรวจสอบภาพคนร้ายที่ปรากฎในกล้องวงจรปิดจุดต่างๆรอบบริเวณ สามารถนำไปสู่การออกภาพสเก็ตซ์คนร้ายที่ก่อเหตุได้แล้ว โดยเป็นชายไทย ตัดผมสั้น ผิวดำแดง สูงประมาณ 165 เซ็นติเมตร อายุประมาณ 30 ปี สวมหมวกแก๊ปสีแดง สวมเสื้อแจ็คเก็ตสีเขียว นุ่งกางเกงยีนส์ มีผ้าคาดปากสีแดง</p>
<p>ทั้งนี้ได้ตั้งรางวัลสำหรับผู้แจ้งเบาะแสและรางวัลนำจับคนร้ายรายนี้เป็น เงิน 2 แสนบาท โดยเจ้าหน้าที่ตำรวจ สน.นางเลิ้ง จะแจกจ่ายภาพสเก็ตซ์ไปยังพื้นที่ต่างๆ เพื่อติดตามจับกุมตัวคนร้ายมาดำเนินคดีต่อไป ขณะเดียวกันได้สั่งการพนักงานสอบสวนรวบรวมพยานหลักฐานทางคดีให้ครบถ้วน สมบูรณ์ที่สุดนำไปสู่การขออนุมัติหมายจับจากศาลต่อไป</p></body>
</news>
