<teiHeader>
<fileDesc>
<titleStmt>
  <title>จับหนุ่มสุรินทร์ร่วมแก๊งชิงทรัพย์แท็กซี่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 15:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044778  </bibl>
</sourceDesc>
</fileDesc>
</teiHeader>
<news>
<headline>จับหนุ่มสุรินทร์ร่วมแก๊งชิงทรัพย์แท็กซี่</headline>
<lead>ตร.ฉลองกรุง ตามรวบตัวหนุ่มสุรินทร์ ร่วมกับเพื่อน จี้ชิงทรัพย์แท็กซี่ และยิงโชเฟอร์ได้รับบาดเจ็บแล้วหลบหนี ตร.สืบทราบตามไปรวบตัวถึงบ้านเกิด สารภาพอ้างเมาไม่รู้เรื่อง แต่หยิบเงินโชเฟอร์แท็กซี่ไปจริง</lead>
<neck></neck>
<body><p>วันนี้ (31 มี.ค.) เมื่อเวลา 14.00 น.ที่ สน.ฉลองกรุง <persName>พ.ต.อ.ดร.ศราวุธ จิตต์ระเบียบ</persName> ผกก.ฉลองกรุง <persName>พ.ต.ท.วิทยา ปฐมนีละ</persName> สว.สส.สน.ฉลองกรุง พร้อมกำลังเจ้าหน้าที่ฝ่ายสืบสวน ร่วมกันแถลงข่าวจับกุม <persName>นายสุธรรม ปัญญาเอก</persName> อายุ 22 ปี อยู่บ้านเลขที่ 241 หมู่ 15 ต.ตาตุม อ.สังขละ จ.สุรินทร์ ผู้ต้องหาตามหมายจับศาลจังหวัดมีนบุรี เลขที่ 676/2552 ลงวันที่ 12 พ.ค.52 ในข้อหาร่วมกันชิงทรัพย์ เป็นเหตุให้ได้รับอันตรายแก่กายหรือจิตใจ, พยายามฆ่าผู้อื่น,มีอาวุธปืนและเครื่องกระสุนปืนไว้ในครอบครองโดยไม่ได้รับ อนุญาติ และพาอาวุธปืนติดตัวไปในเมือง หมู่บ้าน หรือทางสาธารณะโดยไม่ได้รับอนุญาตให้มีอาวุธปืนติดตัวและไม่มีเหตุจำเป็น เร่งด่วนตามสมควรแก่พฤติการณ์ และพกพาอาวุธไปในเมือง หมู่บ้าน หรือทางสาธารณะโดยไม่มีเหตุอันควร จับกุมตัวได้ที่บ้านเลขที่ 241 หมู่ที่ 15 ต.ตาตุม อ.สังขละ จ.สุรินทร์ เมื่อวันที่ 30 มี.ค.53 เวลา 17.00 น.</p>
<p><persName>พ.ต.อ.ศราวุธ</persName> กล่าวว่า การจับกุมครั้งนี้ สืบเนื่องจากเมื่อวันที่ 9 พ.ค.52 เวลาประมาณ 13.30 น.<persName>นายสุธรรม</persName> ได้ร่วมกับ <persName>นายบรรเจิด อินหาดกรวด</persName> นั่งรถแท็กซี่ยี่ห้อโตโยต้า อัลติส สีส้ม หมายเลขทะเบียน ทว 305 กทม.มาจากย่านโชคชัย เมื่อถึงที่บริเวณปากซอยคุ้มเกล้า 16 ถนนคุ้มเกล้า แขวงลำปลาทิว เขตลาดกระบัง ก็ได้ใช้อาวุธปืนลูกซองสั้นยิง <persName>นายจำปี การพันธ์</persName> อายุ 45 ปี โชเฟอร์แท็กซี่ เข้าที่บริเวณต้นคอ 1 นัด จนได้รับบาดเจ็บสาหัส พร้อมทั้งชิงทรัพย์สินของผู้เสียหายแล้วหลบหนีไป โดยหลังเกิดเหตุเจ้าหน้าที่สามารถติดตามจับกุม<persName>นายบรรเจิด</persName>เอาไว้ได้ทันที จากนั้นเจ้าหน้าที่ฝ่ายสืบสวนสืบทราบว่า ผู้ต้องหาได้หลบหนีไปบ้านเกิดใน จ.สุรินทร์ จึงประสาน สภ.ดม จ.สุรินทร์ ติดตามจับกุมตัวได้ในที่สุด</p>
<p>จากการสอบสวน <persName>นายบรรเจิด</persName> ให้การรับสารภาพ ว่า ก่อนหน้านี้ ทำงานเป็น รปภ.อยู่ที่ย่านลาดพร้าว ส่วนวันเกิดเหตุหลังเลิกงานก็มานั่งดื่มเหล้าอยู่กับ<persName>นายบรรเจิด</persName>จนเมาได้ที่ จากนั้นก็เรียกรถแท็กซี่คันดังกล่าวไปกับ<persName>นายบรรเจิด</persName> แต่ไม่ได้ลงมือยิงผู้เสียหาย เพราะเมื่อขึ้นรถมาแล้วก็เมาหลับไปในรถ มาสะดุ้งตื่นก็เพราะได้ยิงเสียงปืนดังขึ้น</p>
<p>“พอตื่นขึ้นมา นายบรรเจิด ก็บอกให้ผมหนี ด้วยความตกใจเลยหยิบเงินของโชเฟอร์ 3,000 บาท ที่ตกอยู่ออกมาด้วย ก่อนหลบหนีไปที่บ้านญาติจังหวัดสุรินทร์ จากนั้นได้บวช 1 พรรษา เพื่อให้พ่อกับแม่และไถ่บาปให้ตัวเอง พอสึกออกมาก็ทำงานอยู่ที่ จ.สุรินทร์ จนกระทั่งถูกจับกุมตัว” <persName>นายสุธรรม</persName> ให้การ</p></body>
</news>
