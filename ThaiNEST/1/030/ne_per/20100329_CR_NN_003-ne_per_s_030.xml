<teiHeader>
<fileDesc>
<titleStmt>
  <title>หนุ่มรัสเซียตำรวจอาสาพัทยาเปลือยกาย ดับปริศนาคาบ้านพัก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205235  </bibl>
</sourceDesc>
</fileDesc>
</teiHeader>
<news>
<headline>หนุ่มรัสเซียตำรวจอาสาพัทยาเปลือยกาย ดับปริศนาคาบ้านพัก</headline>
<lead></lead>
<neck></neck>
<body><p>เมื่อเวลา 12.00 น. <persName>พ.ต.ท.จักรกรินทร์ ทั่วสุภาพ</persName> พนักงานสอบสวน สภ.บางละมุง จ.ชลบุรี ได้รับแจ้งมีชาวต่างชาติเสียชีวิตภายในบ้านเลขที่ 311/16 หมู่บ้านกรีนฟิลวิลล่า 3 ซ.สนามกอล์ฟ  ม.6 ต.หนองปรือ อ.บางละมุง จ.ชลบุรี หลังรับแจ้งเดินทางไปตรวจสอบที่เกิด เหตุ พร้อมด้วยเจ้าหน้าที่มูลนิธิสว่างบริบูรณ์พัทยา</p>
<p>ในที่เกิดเหตุเป็นบ้านทาวน์เฮ้า 2 ชั้น เข้าตรวจสอบภายในบ้านชั้นล่างพบศพ <persName>Mr.Nikita Shevelev</persName> อายุ 47 ปี ชาวรัสเซีย สภาพเปลือยกายนอนคว่ำหน้าที่พื้นห้อง ตรวจสอบไม่พบร่องรอยการถูกทำร้าย ส่วน ทรัพย์สินของผู้ตายยังอยู่ครบทุกอย่าง ทั้งรถยนต์กะบะที่ผู้ตาย ใช้ โทรศัพท์ โน๊ตบุ๊ค และเงินสดจำนวนหนึ่ง</p>
<p>ด้าน <persName>Mr.Michailis Wladislaw</persName> อายุ 36 ปี เพื่อนผู้ตายชาวรัสเซีย และเป็นเจ้าของบ้าน ทราบว่า ผู้ตายเป็นตำรวจอาสา สภ.เมืองพัทยา มีหน้าที่คอยประสานงานกับชาวต่างชาติที่เข้ามาติดต่อ ซึ่งตนเองได้ตื่นลงมา ก็พบว่าผู้ตายเสียชีวิต โดยหลังสุดได้แยกย้ายกันเข้านอนในช่วงกลางดึกคืนที่ ผ่านมา ซึ่งเจ้าหน้าที่ได้สอบปากคำเบื้องต้น ก่อนเชิญตัวไปสอบปากคำอย่าง ละเอียดอีกครั้ง</p>
<p>ในเบื้องต้นเจ้าหน้าที่ตำรวจส่งศพเข้าชันสูจน์พลิกศพ หาสาเหตุที่แท้จริงที่ สถาบันนิติเวช โรงพยาบาลตำรวจ  ก่อนดำเนินการตามขั้นตอนของกฎหมายต่อไป</p></body>
</news>
