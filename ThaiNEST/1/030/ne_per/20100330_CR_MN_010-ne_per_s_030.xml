<teiHeader>
<fileDesc>
<titleStmt>
  <title>รวบ 3 ทรชนฉุดสาวปล้นทรัพย์-รุมโทรมในรถแท็กซี่!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 15:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044117  </bibl>
</sourceDesc>
</fileDesc>
</teiHeader>
<news>
<headline>รวบ 3 ทรชนฉุดสาวปล้นทรัพย์-รุมโทรมในรถแท็กซี่!</headline>
<lead>ตร.ลุมพินี บุกรวบโชเฟอร์แท็กซี่กับเพื่อน ตระเวนปล้นทรัพย์เหยื่อสาวขณะยืนรอรถเมล์ริมสวนสวนลุม สุดเลวฉุดขึ้นรถรุมข่มขืนคาเบาะหลังรถ ไม่หนำใจพาไปข่มขืนซ้ำในป่าละเมาะแล้วปล่อยทิ้งไว้ในป่า ก่อนผู้เสียหายนำเรื่องเข้าแจ้งความจับตัว 3 ทรชนไว้ได้ทั้งหมด</lead>
<neck></neck>
<body><p>วันนี้ (30 มี.ค.) เมื่อเวลา 12.00 น.ที่ สน.ลุมพินี <persName>พล.ต.ต.บุญส่ง พานิชอัตรา</persName> รอง ผบช.น. <persName>พล.ต.ต.อนุชัย เล็กบำรุง</persName> ผบก.น.5 <persName>พ.ต.อ.สราวุธ จินดาคำ</persName> ผกก.สน.ลุมพินี <persName>พ.ต.ท.ภิรมย์ จันทราภิรมย์</persName> รอง ผกก.สส.สน.ลุมพินี <persName>พ.ต.ท.ปิโยรส กัณหะสิริ</persName> สว.สส. <persName>พ.ต.ต.ศาสตร์ศักดิ์ ชันประเสริฐ</persName> สว.สส. <persName>ร.ต.อ.พีรรัฐ โยมา</persName> รอง สว.สส.ร่วมกันแถลงข่าวจับกุม <persName>นายสุริยันต์</persName> หรือ <persName>ยัน ศรีพล</persName> อายุ 21 ปี อยู่บ้านเลขที่ 48 หมู่ 12 ต.ธัญญา อ.กมลาไสย จ.กาฬสินธุ์ <persName>นายประดิษฐ์</persName> หรือ<persName>ตาล อินทรสุข</persName> อายุ 20 ปี อยู่บ้านเลขที่ 21/3 หมู่ที่ 3 ต.คำโคกสูง อ.วังสามหมอ จ.อุดรธานี <persName>นายคารมย์</persName> หรือ<persName>อาร์ ด้วยทางรำ</persName> อายุ 20 ปี อยู่บ้านเลขที่ 54 หมู่ 5 ต.หนองค่าย อ.ปะทาย จ.นครราชสีมา</p>
<p>ทั้ง 3 คน เป็นผู้ต้องหาตามหมายจับศาลอาญากรุงเทพใต้ เลขที่ จ.189-191/2553 ลงวันที่ 29 มี.ค.53 ตามลำดับ ในข้อหาปล้นทรัพย์ ร่วมกันข่มขืนกระทำชำเราผู้อื่นโดยมีอาวุธหรือใช้อาวุธ และร่วมกันกระทำความผิดด้วยกันอันมีลักษณะเป็นการโทรมหญิง พร้อมของกลางปืนพกสั้นไทยประดิษฐ์ ขนาด .22 จำนวน 1 กระบอก โทรศัพท์มือถือยี่ห้อซัมซุง จำนวน 1 เครื่อง รถแท็กซี่ยี่ห้อโตโยต้ารุ่นอัลติส สีชมพู ของสหกรณ์สหมิตรแท็กซี่ จำกัด หมายเลขทะเบียน ทร 1912 กทม.</p>
<p><persName>พล.ต.ต.บุญส่ง</persName> เปิดเผยว่า การจับกุมครั้งนี้สืบเนื่องมาจากเมื่อช่วงกลางดึกของวันที่ 26 มี.ค.ที่ผ่านมา <persName>น.ส.ต่าย</persName> (นามสมมติ) อายุ 24 ปี ได้เข้ามาแจ้งความว่า ขณะกำลังยืนรอรถเมล์ริมรั้วสวนลุมพินี อยู่บริเวณฝั่งตรงข้ามโรงพยาบาลจุฬาฯ ถนนราชดำริ แขวงและเขตลุมพินี กทม.ก็ถูกคนร้าย 3 คน ฉุดขึ้นรถแท็กซี่ยี่ห้อโตโยต้า สีชมพู หมายเลขทะเบียน ทร 1912 กทม.ก่อนใช้อาวุธปืนข่มขู่ และข่มขืนในรถแท็กซี่ แล้วทำการปล้นทรัพย์เป็น เงินสด 2,300 บาท โทรศัพท์มือถือ นาฬิกา และสร้อยคอ จากนั้นก็ได้นำผู้เสียหายไปทิ้งไว้ที่บริเวณป่าละเมาะ อ.สามโคก จ.ปทุมธานี ก่อนจะหลบหนีไป</p>
<p><persName>พล.ต.ต.บุญส่ง</persName> กล่าวต่อว่า จากนั้นเจ้าหน้าที่ทำการสืบสวนจนกระทั่งทราบว่า <persName>นายสุริยันต์</persName> 1 ในคนร้ายที่ทำหน้าที่ขับรถแท็กซี่ พักอยู่ภายในซอยโชคชัย 4 ซอย 6 แยกสังคมสงเคราะห์ 20 ถนนโชคชัย แขวงและลาดพร้าว กระทั่งเมื่อเวลาประมาณ 23.50 น.วานนี้ (29 มี.ค.) เจ้าหน้าที่จึงได้พา <persName>น.ส.ต่าย</persName>ไปชี้ตัวยืนยัน และเข้าจับกุมตัวทันที ก่อนจะทำการขยายผลจับกุม<persName>นายประดิษฐ์</persName> กับ <persName>นายคารมย์</persName> ผู้ต้องหาอีก 2 คน ได้ที่ถนนโชคชัย 4 ซอย 49 แขวงและเขตลาดพร้าว ก่อนควบคุมตัวมาทำการสอบปากคำที่ สน.ลุมพินี</p>
<p>จากการสอบสวนผู้ต้องหาให้การรับสารภาพ โดย<persName>นายประดิษฐ์</persName>อ้างว่าก่อนเกิดเหตุพวกตนทั้ง 3 คนได้นั่งดื่มสุรากันอยู่ที่บ้านของตน กระทั่งเมื่อเวลา 02.00 น.ของวันที่ 26 มี.ค.ก็ชวนกันขึ้นรถแท็กซี่ขับออกไปตระเวนหาเหยื่อเพื่อปล้นทรัพย์ โดย<persName>นายสุริยันต์</persName>เป็นคนขับรถแท็กซี่ เมื่อมาถึงบริเวณริมรั้วสวมลุมพินี พบผู้เสียหายยืนอยู่ที่ป้ายรถประจำทางคนเดียว ตนวางแผนลงจากรถไปยืนรอให้ ส่วน<persName>นายสุริยันต์</persName> กับ<persName>นายคารมย์</persName>ขับรถแท็กซี่เข้าไปหาผู้เสียหายพร้อมชักชวนให้กลับด้วยกัน เมื่อผู้เสียหายยอมขึ้นรถมาด้วยก็ขับย้อนมารับตนขึ้นรถ จากนั้นตนกับ <persName>นายคารมย์</persName>ก็ลงมือจับผู้เสียหายกดลงที่เบาะหลังรถ ก่อนลงมือทุบตีพร้อมกับเอาปืนจี้บังคับข่มขู่เอาทรัพย์สินทันที</p>
<p>“ระหว่างนั้นผมก็จับผู้เสียหายถอดกางเกงแล้วลงมือข่มขืน โดยนายคารมย์เป็นคนจับไม่ให้ผู้เสียหายดิ้น หลังจากนั้นนายสุริยันต์ได้ขับรถออกจากจุดเกิดเหตุ และมุ่งหน้าออกมาถนนวิภาวดี ระหว่างนั้นผม กับนายคารมย์ก็สลับกันข่มขืนผู้เสียหายมาตลอดทาง จนกระทั่งรถมาถึงบริเวณป่าละเมาะ อ.สามโคก จ.ปทุมธานี พอมาถึงป่าละเมาะ ผมกับนายคารมย์ก็ลงจากรถแล้วปล่อยให้นายสุริยันต์ข่มขืนเขาที่เบาะหลังรถ เพียงลำพัง จากนั้นผมกับนายคารมย์ก็ไปลากผู้เสียหายลงมาข่มขืนบนพื้นดินด้านล่างจน สำเร็จความใคร่อีกคนละครั้ง ก่อนจะยิงปืนขึ้นฟ้าขู่ไป 1 ครั้ง แล้วปล่อยผู้เสียหายทิ้งไว้ที่ป่าละเมาะ ก่อนแยกย้ายกันหลบหนีจนถูกตามจับได้” <persName>นายประดิษฐ์</persName>ให้การ</p></body>
</news>
