<teiHeader>
<fileDesc>
<titleStmt>
  <title>ตัดคอทารก2เดือนหิ้วศพโยนกองขยะ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-25 07:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56106  </bibl>
</sourceDesc>
</fileDesc>
</teiHeader>
<news>
<headline>ตัดคอทารก2เดือนหิ้วศพโยนกองขยะ</headline>
<lead>คาดแม่วัยรุ่นลงมือ</lead>
<neck></neck>
<body><p>ฆาตกรรมสยองเมืองพัทยา คนร้ายใจอำมหิต ฆ่าตัดคอ ด.ช.วัย 2 เดือน ยัดใส่ถุงดำทิ้งบ่อกำจัดขยะอำพรางคดี ขณะที่ ตร. พุ่งเป้า ฝีมือวัยรุ่นใจแตก หรือพ่อแม่ครอบครัวแตกแยกคลอดลูกออกมาแล้วไม่มีปัญญาเลี้ยงดู เลยตัดสินใจฆ่าทิ้งลูกชายอย่างโหดเหี้ยม เพื่อหนีปัญหาทางสังคม</p>
<p>เมื่อเวลา 08.00 น. วันที่ 24 มี.ค. <persName>พ.ต.ท.เสน่ห์ ยศรุ่งเรือง</persName> พนักงานสอบสวน สภ.ห้วยใหญ่ อ.บางละมุง จ.ชลบุรี ได้   รับแจ้งพบศพทารกถูกตัดศีรษะ ยัดใส่ถุงนำทิ้งที่บริเวณบ่อกำจัดมูลฝอยเมืองพัทยา (บ่อกำจัดขยะ) หมู่ 4 ต.เขาไม้แก้ว อ.บางละมุง จ.ชลบุรี จึงรายงานให้ผู้บังคับบัญชาทราบ แล้วนำกำลังไปตรวจสอบพร้อมด้วย <persName>พ.ต.ท.ประกอบ แสงพริ้ง</persName> สวญ.สภ.ห้วยใหญ่ กำลังชุดสืบสวน และหน่วยกู้ภัยมูลนิธิสว่างบริบูรณ์พัทยา</p>
<p>ที่เกิดเหตุบริเวณสถานที่บำบัดขยะของเมืองพัทยา บนเนื้อที่กว่า 140 ไร่ และจากการตรวจสอบบริเวณส่วนคัดแยกขยะ พบถุงใส่ขยะสีดำ ตรวจสอบภายในพบศพเด็กทารกเพศชาย ไม่ทราบชื่อ และสัญชาติ ผิวเหลืองคล้ายคนเอเชีย อายุประมาณ 2 เดือน มีบาดแผลถูกของมีคมเชือดที่ลำคอ จนศีรษะแยกขาดออกจากลำตัว ขณะที่ถุงหูหิ้วสีขาวอีกใบ ข้างในมีถุงขยะสีดำอีกชั้นหนึ่ง พบชิ้นส่วนลำตัวยัดอยู่ในถุง สภาพเริ่มขึ้นอืด ในเบื้องต้นคาดว่าเสียชีวิตมาแล้วไม่ต่ำกว่า 3 วัน จึงนำศพส่งนิติเวช รพ.บางละมุง เพื่อให้แพทย์ชันสูตรอย่างละเอียด  อีกครั้ง</p>
<p>สอบสวน<persName>นายธวัชชัย กือสันเทียะ</persName> อายุ  53 ปี พนักงานคัดแยกขยะของเทศบาลเมืองพัทยา ให้การว่า ขณะที่ตนพร้อมด้วยเจ้าหน้าที่คนอื่น ๆ กำลังคัดแยกขยะ ได้พบถุงขยะสีดำ มีกลิ่นเหม็นเน่าโชยออกมา จึงแกะออกดู ถึงกับผงะเมื่อพบชิ้นส่วนศีรษะเด็กทารกอยู่ภายใน และระหว่างนั้นเพื่อนคนงานคัดแยกขยะพบชิ้นส่วนลำตัวอยู่ในถุงขยะอีกใบ ห่างจากจุดแรกประมาณ 50 เมตร จึงรีบแจ้งให้เจ้าหน้าที่ตำรวจมาสอบสวน และติดตามจับกุมคนร้ายมาดำเนินคดี</p>
<p>ในเบื้องต้นเจ้าหน้าที่สันนิษฐานว่า สาเหตุอาจเกิดจากวัยรุ่นใจแตก หรือพ่อแม่เด็กประสบปัญหาทางครอบครัวแตกแยก คลอดลูกแล้วไม่มีปัญญาเลี้ยงดู จึงตัดสินใจสังหารลูกชายอย่างโหดเหี้ยม แล้วนำชิ้นส่วนยัดใส่ถุงดำนำไปทิ้งบ่อกำจัดขยะเพื่ออำพรางคดี อย่างไรก็ตาม เจ้าหน้าที่จะได้เร่งสืบสวนหาสาเหตุที่แน่ชัดเพื่อไว้ใช้ติดตามจับกุมคนร้าย มาดำเนินคดีต่อไป</p></body>
</news>
