<teiHeader>
<fileDesc>
<titleStmt>
  <title>งูเจ้าที่เลื้อยขวางหน้าเก๋งพลิกคว่ำตาย-เจ็บ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-24 07:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55908  </bibl>
</sourceDesc>
</fileDesc>
</teiHeader>
<news>
<headline>งูเจ้าที่เลื้อยขวางหน้าเก๋งพลิกคว่ำตาย-เจ็บ</headline>
<lead></lead>
<neck></neck>
<body><p>งูเจ้าที่เลื้อยตัดหน้า ซึ่งเก๋งหักหลบ พุ่งชนต้นไม้ ตาย 1 เจ็บ 2 เมียตำรวจขับรถเก๋งป้ายแดงกลับจากทำธุระต่างอำเภอ หอบลูกกับพี่สาว มุ่งหน้ากลับบ้าน เห็นงูเขียวเลื้อยตัดหน้า ตกใจหักพวงมาลัยหลบ จนรถตกข้างทางชนต้นไม้พังยับ พี่สาวดับคาที่ ตัวเองกับลูกชายบาดเจ็บ ชาวบ้านลือแซดเป็นงูเจ้าที่ของต้นโพธิ์ใหญ่ แฉแถวนี้รถเกิดอุบัติเหตุตายเจ็บบ่อย ถึงขนาดต้องตั้งศาลพระภูมิ</p>
<p>เมื่อเวลา 10.00 น. วันที่ 23 มี.ค. <persName>ร.ต.อ.ประพันธ์ จำปานวน</persName> ร้อยเวร สภ. เมืองสุพรรณบุรี รับแจ้งมีอุบัติเหตุรถยนต์พุ่งชนต้นไม้มีผู้เสียชีวิตและบาดเจ็บ บนถนนสายสุพรรณบุรี-วิเศษชัยชาญ ขาเข้าสุพรรณ บุรี หมู่ 5 ต.โพธิ์พระยา จึงรุดไปตรวจสอบพร้อมด้วยหน่วยกู้ภัยเณรแก้ว ที่เกิดเหตุพบรถเก๋ง ยี่ห้อฮอนด้า ซิตี้ ป้ายแดง ทะเบียน ก 1095 สุพรรณบุรี เสียหลักตกลงไปข้างทาง พุ่งชนเข้ากับต้นไม้และท่อระบายน้ำ จนรถพังยับเยิน ภายในรถพบศพ<persName>นางพยอม แก้วปาน</persName> อายุ 52 ปี อยู่บ้านเลขที่ 286 หมู่บ้านบัวคลี่ 6 ต.สนามชัย อ.เมือง จ.สุพรรณบุรี สภาพศพคอหักเสียชีวิตอยู่บริเวณเบาะหลัง นอกจากนี้ ยังมีผู้ได้รับบาดเจ็บอีก 2 ราย คือ <persName>น.ส.ธัญชนก แก้วปาน</persName> อายุ 35 ปี น้องสาว<persName>นางพยอม</persName> และเป็นภรรยาของ <persName>ด.ต.บรรเจิด แก้วปาน</persName> ตำรวจห้องวิทยุ ภ.จว.สุพรรณบุรี ซึ่งอาการสาหัส และ <persName>ด.ช.สิรวิทย์ พลศารทูล</persName> อายุ 11 ขวบ ลูกชายของ <persName>น.ส.ธัญชนก</persName> ได้รับบาดเจ็บเล็กน้อย</p>
<p>สอบสวนเบื้องต้นทราบว่า ก่อนเกิดเหตุ <persName>น.ส.ธัญชนก</persName> ขับรถกลับจากทำธุระที่ต่างอำเภอ กำลังมุ่งหน้ากลับบ้านพักในหมู่บ้านบัวคลี่ โดยมีลูกชายนั่งอยู่เบาะข้าง และพี่สาวนั่งอยู่ที่เบาะด้านหลัง จังหวะรถแล่นมาถึงที่เกิดเหตุ <persName>น.ส.ธัญชนก</persName> เห็นงูเขียวเลื้อยอยู่บนถนนตัดหน้ารถ  ด้วยความตกใจจึงหักพวงมาลัยหลบเพราะไม่อยากชนหรือทับงู จนรถเสียหลักตกลงข้างทางพุ่งชนต้นไม้ เป็นเหตุให้มีผู้เสียชีวิตและบาดเจ็บ อย่างไรก็ดี หลังเกิดเหตุชาวบ้านต่างวิพากษ์วิจารณ์กันว่า งูตัวดังกล่าวเป็นงูเจ้าที่ที่อาศัย อยู่บริเวณต้นโพธิ์ใหญ่ใกล้ที่เกิดเหตุ และแถวนั้นมักมีรถเกิดอุบัติเหตุบ่อยครั้งจนมีผู้เสียชีวิตและบาดเจ็บหลาย ราย สุดท้ายจึงมีการตั้งศาลพระภูมิขึ้นตามความเชื่อ และมีชาวบ้านนำธูปเทียนพวงมาลัยมากราบไหว้จำนวนมาก</p></body>
</news>
