<teiHeader>
<fileDesc>
<titleStmt>
  <title>บช.น.ประเมินม็อบแดงมามากกว่าทุกครั้ง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 15:19:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218368  </bibl>
</sourceDesc>
</fileDesc>
</teiHeader>
<news>
<headline>บช.น.ประเมินม็อบแดงมามากกว่าทุกครั้ง</headline>
<lead>โฆษก บช.น. ไม่ยืนยันเหตุระเบิดกรมศุลกากรเกี่ยวข้องกับเหตุระเบิดที่ผ่านมา พร้อมประเมินม็อบเสื้อแดงวันนี้ มีมากกว่าวันที่ 20 ที่ผ่านมา</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยภายหลังเกิดเหตุระเบิดขึ้นในพื้นที่หลายจุดในกรุงเทพมหานคร ขณะนี้ช่วงเช้ามืดที่ผ่านมาได้เกิดระเบิดขึ้นภายในกรมศุลกากร นั้น ขณะนี้ทางเจ้าหน้าที่ตำรวจ ยังอยู่ระหว่างการตรวจสอบวัตถุระเบิดดังกล่าว ส่วนจะเชื่อมโยงกับเหตุระเบิดที่เกิดขึ้นในพื้นที่อื่นหรือไม่นั้น ยังอยู่ระหว่างการตรวจสอบเช่นกัน ขณะเดียวกัน เชื่อว่าเหตุระเบิดหลายจุดที่เกิดขึ้นไม่น่าจะมีส่วนเกี่ยวข้องกับทางการ เมืองที่ต้องการก่อกวน เนื่องจากพื้นที่ดังกล่าวไม่ใช่สัญลักษณ์ทางการเมือง แต่เชื่อว่า น่าจะเกิดจากความขัดแย้งในองค์กรมากกว่า ซึ่งต้องตรวจสอบอย่างละเอียดอีกครั้ง</p>
<p>อย่างไรก็ตาม โฆษกกองบัญชาการตำรวจนครบาลยังกล่าวด้วยว่า สำหรับการจราจรบริเวณสะพานพระปิ่นเกล้า สะพานพระราม 8 ที่จะมุ่งหน้าเข้าสู่ถนนราชดำเนินพบว่าติดขัดเนืองจากกลุ่มผู้ชุมนุมมีเป็น จำนวนมาก และในการเคลื่อนขบวนในครั้งนี้ ได้รับการตอบรับจากทางแกนนำล่วงหน้า ส่วนการปรับกำลังเจ้าหน้าที่ผู้ดูแลกลุ่มผู้ชุมนุมในช่วงเย็นวันนี้ เชื่อว่ากำลังเดิมที่มีอยู่ 14 กองร้อย ยังสามารถรับมือได้ ซึ่งหากมีเหตุการณ์รุนแรงใดๆ เกิดขึ้นก็มีกำลังสำรองพร้อมปฏิบัติหน้าทั้ง 40 กองร้อย ขณะที่ยอดผู้ชุมนุมในวันนี้ พบว่า มีมากกว่าการชุมนุม 20 มี.ค. ที่ผ่านมา</p></body>
</news>
