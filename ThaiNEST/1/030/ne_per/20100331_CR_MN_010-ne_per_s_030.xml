<teiHeader>
<fileDesc>
<titleStmt>
  <title>เผยโฉมหน้า 21 โจรนักล้วงกระเป๋างานกาชาด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 15:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044758  </bibl>
</sourceDesc>
</fileDesc>
</teiHeader>
<news>
<headline>เผยโฉมหน้า 21 โจรนักล้วงกระเป๋างานกาชาด</headline>
<lead>ผบก.น.1 นำป้ายรูปมิจฉาชีพ 21 คน ทั้งไทย-เทศ ชอบล้วงกระเป๋า ลักทรัพย์ ตั้งบริเวณประตูทางเข้าทุกด้าน เพื่อเตือนให้ประชาชนที่มาเที่ยวงานกาชาดระมัดระวัง หากเจอตัวตามที่ปรากฏในภาพให้แจ้งตำรวจจับได้ทันที</lead>
<neck></neck>
<body><p>วันนี้ (31 มี.ค.) เมื่อเวลา 14.30 น.ที่กองบัญชาการตำรวจนครบาล <persName>พล.ต.ต.วิชัย สังข์ประไพ</persName> ผบก.น.1 นำป้ายประกาศเตือนบุคคลเฝ้าระวังและกลุ่มมิจฉาชีพที่มักจะเข้ามาก่อเหตุล้วง กระเป๋าและลักทรัพย์ในงานกาชาด ไปติดตั้งบริเวณประตูทางเข้าทุกด้านของงาน รวมถึงกองอำนวยการของตำรวจ โดยมีบุคคลเฝ้าระวังทั้งสิ้น 21 คน มีทั้งชาวไทยและชาวต่างชาติ เช่น เขมร พม่า ฟิลิปปินส์ ซึ่งกองบังคับการตำรวจนครบาล 1 เคยจับกุมได้ก่อนหน้านี้</p>
<p><persName>พล.ต.ต.วิชัย</persName> กล่าวว่า ฝากเตือนประชาชนที่มาเที่ยวงานกาชาด หากพบบุคคลต้องสงสัยที่ปรากฏในภาพสามารถแจ้งตำรวจได้ทันที นอกจากนี้ ให้เพิ่มความระมัดระวังในการเก็บสิ่งของมีค่า รวมถึงกระเป๋าถือ กระเป๋าสะพาย เพื่อป้องกันกลุ่มมิจฉาชีพเหล่านี้ ที่มักอาศัยจังหวะที่มีคนพลุกพล่าน โดยมักจะทำกันเป็นขบวนการ นอกจากนี้ ยังได้สั่งกำชับให้ตำรวจปราบจราจลหญิงที่อำนวยความสะดวกประชาชนที่มาเที่ยว งานกาชาด ที่อยู่ทางเข้าทุกประตูของงานคอยให้คำแนะนำประชาชนและเฝ้าระวังเป็นพิเศษ ด้วย</p></body>
</news>
