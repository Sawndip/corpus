<teiHeader>
<fileDesc>
<titleStmt>
  <title>จับยาบ้าพ่วงเฮโรอีน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 15:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57384  </bibl>
</sourceDesc>
</fileDesc>
</teiHeader>
<news>
<headline>จับยาบ้าพ่วงเฮโรอีน</headline>
<lead>ตร.เชียงรายรวบ 3 ผู้ต้องหาพร้อมเฮโรอีน-ยาบ้า คาดเตรียมส่งเป็นตัวอย่างให้ลูกค้า ก่อนสั่งล็อตใหญ่</lead>
<neck></neck>
<body><p>เมื่อเวลา 12.30 น. วันที่ 31 มี.ค. ที่ห้องประชุมดุรงค์วิบูลย์ กองบังคับการตำรวจภูธรจังหวัดเชียงราย <persName>พ.ต.อ.ณรงค์ชัย วงษ์สามี</persName> รอง ผบก.ภ.จว.เชียงราย <persName>พ.ต.อ.ธรรมศักดิ์ ปิ่นทอง</persName> ผกก.สส.ภ.จว.เชียงราย <persName>พ.ต.ท.วรพงษ์ มัจพันธ์</persName> รอง ผกก.สส.สภ.เมืองเชียงราย ร่วมกันนำตัว 3 ผู้ต้องหาคดียาเสพติด ประกอบด้วย <persName>นายไกรวัลย์ จันทะวงค์</persName> อายุ 34 ปี อยู่บ้านเลขที่ 97 หมู่ 11 ต.ป่าตึง อ.แม่จัน <persName>นายบุญมี ทินนา</persName> อายุ 31 ปี อยู่บ้านเลขที่ 100/2 หมู่ 23 ต.รอบเวียง อ.เมือง จ.เชียงราย และ<persName>นายจะทอ กาวสี</persName> อายุ 22 ปี อยู่บ้านเลขที่ 67 หมู่ 10 ต.เทอดไทย อ.แม่ฟ้าหลวง พร้อมของกลางเฮโรอีนชนิดผงบรรจุถุงพลาสติก จำนวน 1 ถุง หนัก 350 กรัม ยาบ้า 1 มัด รวม 2,000 เม็ด รถจักรยานยนต์ยี่ห้อฮอนด้า รุ่นเวฟ สีแดง ไม่ติดแผ่นป้ายทะเบียน จำนวน  1 คันและโทรศัพท์มือถือ 3 เครื่อง มาแถลงผลการจับกุม</p>
<p>เบื้องต้น<persName>นายไกรวัลย์</persName> กับ<persName>นายจะทอ</persName> สารภาพว่ารับจ้างจากนายทุนคนหนึ่งให้นำยาบ้าและเฮโรอีนมาส่ง จะได้ค่าจ้าง 10,000 บาท ส่วน<persName>นายบุญมี</persName> ให้การปฎิเสธ ซึ่งทางเจ้าหน้าที่คาดว่ายาบ้าและเฮโรอีนจำนวนดังกล่าว อาจจะเป็นแค่ตัวอย่างที่ส่งไปให้คู่ค้าดูก่อนที่จะสั่งซื้อล็อตใหญ่ต่อไป อย่างไรก็ตาม จะได้สอบสวนขยายผลติดตามจับกุมผู้ร่วมขบวนการรายนี้มาดำเนินคดีต่อไป</p></body>
</news>
