<teiHeader>
<fileDesc>
<titleStmt>
  <title>บก.จร.ประเมินแดงเคลื่อนไม่กระทบจราจร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 16:45:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218523  </bibl>
</sourceDesc>
</fileDesc>
</teiHeader>
<news>
<headline>บก.จร.ประเมินแดงเคลื่อนไม่กระทบจราจร</headline>
<lead>"<persName>พล.ต.ต.ภาณุ</persName>" ประเมินการเคลื่อนขบวนเสื้อแดงวันนี้ ไม่ส่งผลกระทบต่อการจราจรใน กทม. เกือบทุกเส้นทางเคลื่อนตัวได้ดี เว้นบริเวณสะพานผ่านฟ้าฯ ที่มีผู้ชุมนุมจำนวนมาก</lead>
<neck></neck>
<body><p><persName>พล.ต.ต.ภาณุ เกิดลาภผล</persName> รองผู้บัญชาการตำรวจนครบาล ดูแลการจราจร เปิดเผยว่า ขณะนี้ที่กองบังคับการตำรวจจราจร ได้ประเมินว่า การเคลื่อนขบวนของกลุ่มคนเสื้อแดงในวันนี้ ทั้งไปและกลับจากกรมทหารราบที่ 11 รักษาพระองค์ ถึงสะพานผ่านฟ้าลีลาศ ไม่ได้ส่งผลกระทบต่อการจราจร โดยรวมของกรุงเทพฯ และในขณะนี้ เส้นทางในกรุงเทพฯ ถนนพหลโยธิน ได้เปิดการจราจรตามปกติแล้ว โดยทุกเส้นทางสามารถใช้การได้ดีเคลื่อนตัวได้ตามสัญญาณไฟจราจร เว้นในเส้นทางโดยรอบสะพานผ่านฟ้าลีลาศ ซึ่งมีกลุ่มผู้ชุมนุมคนเสื้อแดง เดินทางมารวมตัวกันเป็นจำนวนมาก เพื่อรอฟังผลการเจรจาระหว่างแกนนำกลุ่มคนเสื้อแดง กับนายกรัฐมนตรี ที่สถาบันพระปกเกล้า</p></body>
</news>
