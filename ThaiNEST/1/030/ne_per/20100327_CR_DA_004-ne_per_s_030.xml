<teiHeader>
<fileDesc>
<titleStmt>
  <title>ล็อกแม่ใจยักษ์ทิ้งลูก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-27 14:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56563  </bibl>
</sourceDesc>
</fileDesc>
</teiHeader>
<news>
<headline>ล็อกแม่ใจยักษ์ทิ้งลูก</headline>
<lead>โปลิศเชียงใหม่ล็อกแม่ใจยักษ์คลอดลูกทิ้งดาดฟ้าเคราะห์ดีช่วยทัน</lead>
<neck></neck>
<body><p>เมื่อช่วงเช้าที่ผ่านมา (27 มี.ค.) <persName>ร.ต.อ.ยุทธศาสตร์ สิงหคราช</persName> ร้อยเวร สภ.ช้างเผือก จ.เชียงใหม่ รับแจ้งเหตุพบทารกแรกเกิดถูกทิ้งอยู่บนดาดฟ้าของหอพักไม่มีชื่อ ซอยข้างร้านชุมแพหมูกะทะ ต.ศรีภูมิ อ.เมือง จึงไปตรวจสอบพร้อมเจ้าหน้าที่กู้ภัยรวมใจ ที่เกิดเหตุเป็นหอพัก 4 ชั้นบริเวณชั้นดาดฟ้า พบร่างทารกแรกเกิดเพศหญิง สายรกยังติดคาอยู่ ถูกห่อด้วยผ้าเปรอะคราบเลือด ร้องไห้อยู่เพราะตากแดดมาเป็นเวลานาน จึงรีบนำส่ง รพ.มหาราช </p>
<p>จากการตรวจสอบภายในหอพักพบรอยเลือดที่หน้าห้องเลขที่ 207 จึงเคาะเรียก แต่ไม่มีเสียงตอบ จึงให้แม่บ้านนำกุญแจสำรองมาไขเปิด ภายในพบร่าง<persName>นางนวล ลุงคำ</persName> อายุ 24 ปี ชาวพม่า นอนหมดเรี่ยวแรงในสภาพอิดโรย ทั้งยังพบรอยเลือดหลายแห่งในห้อง</p>
<p>สอบสวน<persName>นางนวล</persName> ให้การด้วยน้ำเสียงอ่อนแรงว่า เป็นผู้คลอดทารกคนดังกล่าว แล้วนำไปทิ้งไว้บนดาดฟ้า เพราะไม่มีปัญญาเลี้ยง และไม่ได้ตั้งใจมีลูก แต่เกิดจาากความเมา เมื่อรู้ตัวว่าท้องชายที่เป็นพ่อเด็กก็หนีหน้าหายไป เบื้องต้นเจ้าหน้าที่ควบคุมตัวส่ง รพ. และอายัดตัวไว้ดำเนินคดีในข้อหาทอดทิ้งเด็กต่อไป</p></body>
</news>
