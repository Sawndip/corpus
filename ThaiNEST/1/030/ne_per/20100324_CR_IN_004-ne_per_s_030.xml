<teiHeader>
<fileDesc>
<titleStmt>
  <title>บช.น.ปิดถนนรอบสภาเหลือ4เส้นรับห่วงจราจร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 13:06:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217824  </bibl>
</sourceDesc>
</fileDesc>
</teiHeader>
<news>
<headline>บช.น.ปิดถนนรอบสภาเหลือ4เส้นรับห่วงจราจร</headline>
<lead>โฆษก บช.น. เผย ปิดเส้นทางรอบรัฐสภา เหลือ 4 เส้นทางเท่านั้น รับ ห่วงการจราจร เสาร์นี้ มีการประชุม สมัชชาสหภาพรัฐสภา ครั้งที่ 122 ชนกับ ม็อบเสื้อแดง นัดชุมนุมใหญ่</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึงกรณีที่ ศูนย์อำนวยการรักษาความสงบเรียบร้อย หรือ ศอ.รส. ปิดการจราจรโดยรอบบริเวณรัฐสภาว่า ขณะนี้ ได้มีการปิดการจราจร เพียง 4 เส้นทางเท่านั้น คือ บริเวณแยกการเรือน มุ่งหน้าเข้ารัฐสภา แยกขัตติยานี มุ่งหน้าเข้ารัฐสภา แยกราชวิถี มุ่งหน้าเข้ารัฐสภา และถนนอู่ทองใน พร้อมยอมรับว่า เป็นห่วงการจราจร ในวันที่ 27 มี.ค. ถึง 1 เม.ย. นี้ ที่จะมีการจัดการประชุมสมัชชาสหภาพรัฐสภา ครั้งที่ 122 และการประชุมสมาคมเลขาธิการรัฐสภา ประจำฤดูใบไม้ผลิ โดยจะมีสมาชิกรัฐสภา 153 ประเทศ เข้าร่วมการประชุม ซึ่งจะใช้ โรงแรม 18 แห่ง ในการประชุมครั้งนี้</p>
<p>ทั้งนี้ ตำรวจ จะตั้ง ศูนย์ปฏิบัติการสำนักงานตำรวจแห่งชาติส่วนหน้า ที่ โรงแรมเซ็นทารา แกรนด์ แอท เซ็นทรัลเวิลด์ ด้วยกำลังตำรวจ 1 กองร้อย หรือ ประมาณ 150 นาย โฆษกกองบัญชาการตำรวจนครบาล ยังกล่าวอีกว่า ในการประชุมรัฐสภาครั้งนี้ ได้มอบหมายให้ <persName>พล.ต.ต.วิมล เปาอินทร์</persName> รองผู้บัญชาการตำรวจนครบาล เป็นผู้บัญชาการเหตุการณ์</p>
<p>ขณะที่บริเวณถนนอู่ทองใน หน้ารัฐสภา เจ้าหน้าที่ตำรวจ หลายสิบนาย ได้ออกมาจากพื้นที่ภายใน สวนสัตว์ดุสิต
เพื่อมาประจำการรักษาความปลอดภัย และเฝ้าระวังเหตุการณ์ ให้แก่ นายกรัฐมนตรีและสมาชิกสภาผู้แทนราษฎร
ภายหลังจากที่ การประชุมสภาผู้แทนราษฎรในวันนี้ ยุติลง โดยตั้งแต่ช่วงเช้าจนถึงขณะนี้ ยังไม่พบว่า กลุ่มคน
เสื้อแดง มาชุมนุมขับไล่รัฐบาล แต่เจ้าหน้าที่ทหารและตำรวจยังคงตรึงกำลังอย่างเข้มงวด โดยเฉพาะในจุด
ถนนอู่ทองใน ใกล้ลานพระบรมรูปทรงม้า ที่รถยนต์และประชาชน ไม่สามารถเข้าสภาได้</p></body>
</news>
