<teiHeader>
<fileDesc>
<titleStmt>
  <title>ศปก.น. ประชุม ปรับแผนรับม็อบแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 13:23:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218496  </bibl>
</sourceDesc>
</fileDesc>
</teiHeader>
<news>
<headline>ศปก.น. ประชุม ปรับแผนรับม็อบแดง</headline>
<lead>ศูนย์ปฏิบัติการส่วนหน้า กองบัญชาการตำรวจนครบาล เรียกประชุมวางแผนรับสถานการณ์ชุมนุมคนเสื้อแดง พร้อมความคืบหน้าเหตุระเบิดหลายจุด วานนี้</lead>
<neck></neck>
<body><p>ที่ ศูนย์ปฏิบัติการส่วนหน้ากองบัญชาการตำรวจนครบาล (ศปก.น.) <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล (ผบช.น.) เป็นประธานการประชุม ร่วมกับ เจ้าหน้าที่ตำรวจ ระดับรองผู้บัญชาการตำรวจนครบาล ผู้บังคับการตำรวจนครบาล 1-9 โดยมี <persName>พล.ต.อ.อดุลย์ แสงสิงห์แก้ว</persName> ที่ปรึกษา สบ10 ในฐานะ ผู้อำนวยการ ศปก. สตช. ได้ร่วมกัน ประชุมผ่านระบบวิดีโอคอนเฟอร์เรนซ์ด้วย รวมทั้ง ติดตามความคืบหน้าคดีสำคัญต่างๆ โดยเฉพาะการลอบปาระเบิดในสถานที่สำคัญต่างๆ ยังไม่สามารถจับกุมคนร้ายได้ อาทิ
บริเวณสถานีกองทัพบกช่อง 5 สถานีวิทยุโทรทัศน์แห่งประเทศไทย หรือ NBT แต่ล่าสุดอยู่ที่ บริเวณกรมทหารราบที่ 11 รักษาพระองค์ ส่วนการติดตามคนร้าย ยิงระเบิด RPG ยิงเข้าใส่ กระทรวงกลาโหม หลังออกหมายจับไปแล้ว 1 คน พร้อมทั้ง ตั้งรางวัลนำจับ 500,000 บาท แต่ทั้งนี้ ขณะนี้ ยังไม่มีเบาะแสของคนร้ายดังกล่าว แต่อย่างใด</p>
<p>อย่างไรก็ตาม ภายหลังการประชุมเสร็จสิ้น <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล จะแถลงข่าวต่อสื่อมวลชนทันที ท่ามกลางการติดตามรอทำข่าวต่อสื่อมวลชน เป็นจำนวนมาก</p></body>
</news>
