<teiHeader>
<fileDesc>
<titleStmt>
  <title>7แนวร่วม ขอร่วมสร้างสันติสุข  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 15:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57385  </bibl>
</sourceDesc>
</fileDesc>
</teiHeader>
<news>
<headline>7แนวร่วม ขอร่วมสร้างสันติสุข</headline>
<lead>ผู้ต้องหาตามหมายจับ-แนวร่วม 7 คน เข้ารายงานตัวกับ ผวจ.ยะลา ขอเข้าร่วมสร้างสันติสุขจังหวัดยะลา</lead>
<neck></neck>
<body><p>เมื่อวันที่ 31 มี.ค. ที่ศูนย์ยะลาสันติสุข อาคารศาลากลางจังหวัดยะลา(หลังเก่า) <persName>นายกฤษฎา บุญราช</persName> ผู้ว่าราชการจังหวัดยะลา ได้เป็นประธานรับมอบตัวราษฎร เข้าร่วมสร้างสันติสุขจำนวน 7 คน ประกอบด้วย <persName>นายมะรอซือดี มะอีแต</persName> ผู้ต้องหาคดีเผาสถานีอนามัยฆอรอราแม หมู่ 4 ต.ปะแต อ.ยะหา จ.ยะลา ตามหมายจับ จส.256/2551 เหตุเกิดเมื่อวันที่ 19 ธันวาคม 2549 ที่ผ่านมา <persName>นายมะนาวี จารง</persName> อยู่บ้านเลขที่ 35 หมู่ 5 ต.บุดี อ.เมือง จ.ยะลา ซึ่งเป็นผู้ต้องสงสัยก่อเหตุรุนแรงในพื้นที่ <persName>นายอับดุลเลาะ แลฮา</persName> จำเลยในคดีก่อการร้ายคดีหมายเลขดำที่ 1257/2551 ซึ่งถูกจับเมื่อวันที่ 1 สิงหาคม 2551 และได้รับการปล่อยตัวชั่วคราวเมื่อวันที่ 15 มีนาคม 2553 <persName>นายสุกรี เจ๊ะแฮ</persName> จำเลยคดีก่อการร้ายคดีหมายเลขดำที่ 326/2551 ถูกจับเมื่อปี พศ 2551 และได้รับการปล่อยตัวชั่วคราวเมื่อวันที่ 15 มีนาคม 2553</p>
<p><persName>นายมูหาหมัดยากี สาและ</persName> จำเลยที่ 5 คดีก่อการร้ายคดีดำหมายเลข 1080/2550 ถูกจับเมื่อวันที่ 17 มิถุนายน 2550 และได้รับการปล่อยตัวชั่วคราวเมื่อวันที่ 8 กุมภาพันธ์ 2553   <persName>นายอับดุลเลาะ เจ๊ะตีแม</persName> จำเลยคดีลอบวางระเบิดธนาคารในพื้นที่ อ.ยะหา จ.ยะลา ตามคดีหมายเลขดำที่ 461/2549 ถูกจับเมื่อวันที่ 27 กันยายน 2549 ได้รับการปล่อยตัวชั่วคราวเมื่อวันที่ 15 มีนาคม 2553  และ<persName>นายมะรอมิง กาซอ</persName> จำเลยคดีก่อการร้าย คดีหมายเลขดำที่ 846/2552 ถูกจับกุมเมื่อวันที่ 28 มีนาคม 2552 และได้รับการปล่อยตัวชั่วคราวเมื่อวันที่ 15 มีนาคม 2553 ที่ผ่านมา</p>
<p><persName>นายกฤษฎา บุญราช</persName> ผู้ว่าราชการจังหวัดยะลา กล่าวว่า จังหวัดยะลาได้กำหนดแนวทางในการแก้ปัญหาความไม่สงบในพื้นที่จังหวัดยะลา โดยได้ยึดแนวทางการดำเนินการน้อมนำยุทธศาสตร์พระราชทาน เข้าใจ เข้าถึง พัฒนา มาเป็นแนวทางการปฎิบัติ ซึ่งการดำเนินงานตามแนวทางยะลาสันติสุข เป็นการสร้างความเป็นธรรมจากเจ้าหน้าที่รัฐ ให้ราษฎรที่หลงผิดหรือไม่มีเจตนาไปกระทำความผิดโดยตรงเพื่อให้มีโอกาสกลับ ตัวเป็นคนดี หรือพิสูจน์ความบริสุทธิ์ใจของตนเองตามขั้นตอนของกฎหมาย ซึ่งตั้งแต่เดือนตุลาคม 2552 จนถึงครั้งนี้มีผู้มาแสดงตนเข้าร่วมสร้างสันติสุขจังหวัดยะลาทั้งสิ้น 52 ราย ซึ่งผู้ที่เข้ามาแสดงตนในวันนี้จำนวน 7 รายได้รับทราบถึงแนวทางยะลาสันติสุข จึงเกิดความเชื่อมั่นว่าจะได้รับความเป็นธรรมกับตนเองและครอบครัว</p></body>
</news>
