<teiHeader>
<fileDesc>
<titleStmt>
  <title>จราจรแยกศรีอยุธยาติดขัดนานกว่า 3 ช.ม.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 15:30:37  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218372  </bibl>
</sourceDesc>
</fileDesc>
</teiHeader>
<news>
<headline>จราจรแยกศรีอยุธยาติดขัดนานกว่า 3 ช.ม.</headline>
<lead>การเคลื่อนพลเสื้อแดง ไปกดดันทหารให้ถอนกำลัง ส่งผล จร.ทั่วกรุงติดขัดอย่างหนัก โดยเฉพาะแยกศรีอยุธยาติดขัดนานกว่า 3 ช.ม.</lead>
<neck></neck>
<body><p>ผ่านมาแล้วร่วม 3 ช.ม. การจราจรบริเวณแยกศรีอยุธยา ไปจนถึงแยกตึกชัย ยังคงติดขัด อย่างต่อเนื่อง โดยกลุ่มคนเสื้อแดง ได้เคลื่อนขบวนนำโดยคนเดินเท้า ปิดท้ายขบวนด้วยรถจักยานยนต์ และรถกระบะ เคลื่อนมาจากบริเวณหน้าสนามม้านางเลิ้ง ข้ามแยกยมราช ในเส้นทางถนนศรีอยุธยา เพื่อมุ่งหน้าโรงกรองน้ำเตรียมเข้าถนนนครชัยศรี ตัดแยกสามเสน มุ่งหน้าไปยังสวนสัตว์ดุสิต หรือ เขาดินวนา ขณะที่การจราจร บริเวณสะพานพระปิ่นเกล้าขาเข้า เริ่มเคลื่อนตัวได้ในระยะสั้นๆ เนื่องจากผู้ที่จะเดินทางเข้าฝั่งพระนคร จะต้องอ้อมเส้นทางเข้าบริเวณเส้นทางเข้าบริเวณผ่านพิภพลีลา เลียบคลองหลอดทางกระทรวงมหาดไทยเข้าไปปากคลองตลาดมุ่งหน้าสู่พาหุรัด และ เข้าสู่ฝั่งพระนครได้ส่วนสะพานพระปิ่นเกล้าขาออก ค่อนข้างติดขัดเล็กน้อย เนื่องจากสามารถใช้เส้นทางการจราจรได้เพียง 1 ช่องทางเท่านั้น</p>
<p>อย่างไรก็ตาม <persName>พล.ต.ต.ภาณุ เกิดลาภผล</persName> รองผู้บัญชาการตำรวจนครบาล ดูแลงานด้านการจราจร ได้สั่งการเพิ่มกำลังเจ้าหน้าที่ตำรวจจราจรเพื่อให้ดูแลอำนวยความสะดวกได้ อย่างทั่วถึง พร้อมติดตาม หรือ กล้องวงจรปิดเพื่อปรับเส้น
ทางการจราจรได้ตลอดเวลา</p>
<p>ด้าน<persName>พล.ต.ต.ภาณุ เกิดลาภผล</persName> รองผู้บัญชาการตำรวจนครบาล ดูแลการจราจร เปิดเผย ภายหลังกลุ่มแนวร่วมประชาธิปไตยต่อต้านเผด็จการแห่งชาติ (นปช.) เคลื่อนขบวนกลับไปยังเวทีปราศรัยใหญ่ สะพานผ่านฟ้าลีลาศ ว่าการจราจรทุกเส้นทาง ที่เคยเข้าขั้นวิกฤติ จนไม่สามารถเคลื่อนตัวได้ โดยเฉพาะ แยกศรีอยุธยา ล่าสุด สามารถเคลื่อนตัวได้ตามปกติแล้ว ส่วนทางด่วนลงแยกยมราช สามารถใช้การได้แล้วเช่นกัน ทั้งนี้ หลังจากกลุ่มผู้ชุมนุมได้ประกาศชัยชนะ ในการไล่ทหารให้ถอนกำลังออกจากพื้นที่ได้แล้ว จะมีการเคลื่อนขบวนต่อไปในวันพรุ่งนี้หรือไม่ เบื้องต้น ยังไม่ได้รับรายงานด้านการข่าวแต่อย่างใด ซึ่งจะต้องประเมิน เพื่อปรับเส้นทางในวันต่อวัน</p>
<p>นอกจากนี้ รองผู้บัญชาการตำรวจนครบาล แม้กลุ่มผู้ชุมนุมจะเดินทางกลับสะพานผ่านฟ้าลีลาศ แต่ยังคงกำชับ
ให้เจ้าหน้าที่ตำรวจจราจร ประจำการตามแยกต่าง ๆ เพื่อดูความสะดวกทางด้านการจราจร อย่างต่อเนื่องต่อไป</p></body>
</news>
