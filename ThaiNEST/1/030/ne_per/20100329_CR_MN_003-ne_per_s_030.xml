<teiHeader>
<fileDesc>
<titleStmt>
  <title>“สมคิด” ขึ้นศาลปฏิเสธอุ้มฆ่า “อัลรู ไวรี” ยกพยานสู้ 40 ปาก  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-29 14:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043498  </bibl>
</sourceDesc>
</fileDesc>
</teiHeader>
<news>
<headline>“<persName>สมคิด</persName>” ขึ้นศาลปฏิเสธอุ้มฆ่า “<persName>อัลรู ไวรี</persName>” ยกพยานสู้ 40 ปาก</headline>
<lead>“<persName>สมคิด บุญถนอม</persName>” กับพวก ขึ้นศาลปฏิเสธ คดีอุ้มฆ่า “<persName>อัลรู ไวรี</persName>” เตรียมพยานต่อสู้ 40 ปาก ด้านอัยการเตรียมพยานมัด 206 ปาก ศาลนัดสืบโจทก์ครั้งแรก 25 พ.ย.นี้</lead>
<neck></neck>
<body><p>วันนี้ (29 มี.ค.) เมื่อเวลา 09.30 น.ที่ห้องพิจารณาคดี 802 ศาลอาญา ถ.รัชดาภิเษก ศาลออกนั่งบัลลังก์นัดสอบคำให้การและตรวจพยานหลักฐานคดีหมายเลขดำ อ.119/2553 ที่พนักงานอัยการฝ่ายคดีพิเศษ 1 เป็นโจทก์ฟ้อง <persName>พล.ต.ท.สมคิด บุญถนอม</persName> ผบช.ภาค 5, <persName>พ.ต.อ.สรรักษ์</persName> หรือ<persName>สมชาย จูสนิท</persName> ผกก.สภ.สบเมย จ.แม่ฮ่องสอน, <persName>พ.ต.อ.ประภาส ปิยะมงคล</persName> ผกก.สภ.น้ำขุ่น จ.อุบลราชธานี,<persName>พ.ต.ท.สุรเดช อุดมดี</persName> และ<persName>จ.ส.ต.ประสงค์ ทอรั้ง</persName> ตำรวจนอกราชการ เป็นจำเลยที่ 1-5 ตามลำดับในความผิดฐานร่วมกันฆ่าผู้อื่นโดยเจตนาและไตร่ตรองไว้ก่อน ปิดบังซ่อนเร้นทำลายศพ ร่วมกันกักขังหน่วงเหนี่ยว ข่มขืนใจให้ผู้อื่นกระทำ หรือไม่กระทำการใด กรณีถูกกล่าวหาว่าร่วมกันฆ่า<persName>นายโมฮัมหมัด อัลรู ไวรี</persName> นักธุรกิจชาวซาอุดีอาระเบีย พระญาติ<persName>กษัตริย์ไฟซาล</persName> ซึ่งหายตัวไปตั้งแต่ปี 2533</p>
<p>โดยศาลได้อ่านอธิบายคำฟ้องให้จำเลยฟังจนเป็นที่เข้าใจแล้ว สอบคำให้การจำเลยทั้งหมดให้การปฏิเสธตลอดข้อกล่าวหา</p>
<p>ต่อมาอัยการโจทก์แถลงขอนำสืบพยาน 206 ปาก ใช้เวลาพิจารณา 32 นัด โดยพยานปากสำคัญ ประกอบด้วยเอกอัครราชทูตซาอุดิอาระเบีย ประจำประเทศไทย พนักงานสอบสวนคดีพิเศษ และพนักงานอัยการที่สอบสวนคดีร่วมสอบสวนคดี</p>
<p>ส่วนทนายจำเลยขอนำสืบพยานต่อสู้ 40 ปาก ใช้เวลา 12 นัด ศาลพิจารณาแล้วเห็นควรให้ตัดพยานโจทก์ตามสมควร เพื่อความเหมาะสมในการกำหนดนัดพิจารณาคดี โดยให้สืบพยานโจทก์ 28 นัด และสืบพยานจำเลย 12 นัด ทุกวันพฤหัสบดี และวันศุกร์ ต่อเนื่องกันไป และกำหนดวันสืบพยานโจทก์ครั้งแรกในวันที่ 25 พ.ย.นี้ เวล 09.00 น.</p></body>
</news>
