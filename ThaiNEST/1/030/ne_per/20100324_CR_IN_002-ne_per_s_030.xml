<teiHeader>
<fileDesc>
<titleStmt>
  <title>จราจรยังเคลื่อนตัวได้ดีแม้ ปิด8ทางรอบสภา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 09:50:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217767  </bibl>
</sourceDesc>
</fileDesc>
</teiHeader>
<news>
<headline>จราจรยังเคลื่อนตัวได้ดีแม้ ปิด8ทางรอบสภา</headline>
<lead>รอง ผบช.น. เผย การจราจรรอบรัฐสภา เคลื่อนตัวได้ดี แม้ ปิด 8 เส้นทาง พร้อมระดมจราจรกลางเข้าระบายรถ</lead>
<neck></neck>
<body><p><persName>พล.ต.ต.ภาณุ เกิดลาภผล</persName> รอง ผบช.น. เปิดเผยถึง สภาพการจราจร หลัง ปิด 8 เส้นทาง โดยรอบรัฐสภา อาทิ ถ.นครราชสีมา-แยกสวนรื่นฤดี แยกการเรือน ถึง แยกอุทัย ในเช้านี้ว่า จากการตรวจสอบ พบว่า สภาพการจราจรคล่องตัวกว่าเมื่อวานที่ผ่านมา ที่เริ่มปิดการจราจรเป็นวันแรกโดยประชาชน หันไปใช้เส้นทางเลี่ยงในจุดอื่น แต่ก็ยังมีการชะลอตัวเป็นระยะ ทั้งนี้ เจ้าหน้าที่ได้ระดมกำลังตำรวจจราจร เข้ามาคอยอำนวยความสะดวก ทำให้ไม่เกิดปัญหาการจราจรติดขัดสะสม ส่วนทางด้าน ถ.พระราม 5 การจราจร ยังใช้การได้ มีชะลอตัวบางจุด ซึ่งภาพรวมในจุดที่ปิด 8 เส้นทางนั้น การจราจร ใช้งานได้ดี</p>
<p>อย่างไรก็ตาม ทางด้าน ถ.วิภาวดี ขาเข้า การจราจรกลับติดขัดอย่างหนัก รถชะลอตัวบริเวณ หน้าสนามบินดอนเมือง เนื่องจาก เกิดเหตุรถทัวร์จอดเสีย ขวางการจราจรไป 2 ช่องทาง ซึ่งขณะนี้ ช่างซ่อมบำรุง อยู่ระหว่างการซ่อมแซม
เพื่อเคลื่อนย้ายรถและเปิดการจราจรตามปกติ</p></body>
</news>
