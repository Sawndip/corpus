<teiHeader>
<fileDesc>
<titleStmt>
  <title>ตื่น! จยย.ต้องสงสัยหลังกลาโหม สุนัขดมพบกลิ่นระเบิด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-01 14:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045329  </bibl>
</sourceDesc>
</fileDesc>
</teiHeader>
<news>
<headline>ตื่น! จยย.ต้องสงสัยหลังกลาโหม สุนัขดมพบกลิ่นระเบิด</headline>
<lead>พบรถจักรยานยนต์ต้องสงสัยจอดทิ้งหลังกระทรวง กลาโหม เจ้าหน้าที่หวั่นซุกระเบิด นำสุนัขทหารดมกลิ่นตรวจ เจ้าหมาส่งสัญญาณไม่ยอมเดินไปไหน ก่อนเข้าตรวจค้นพบเพียงเสื้อคลุม เบื้องต้นคาดเจ้าของรถน่าเป็นทหาร และอาจไปซ้อมยิงปืนมาจึงทำให้มีเขม่าดินปืนติดเสื้อ</lead>
<neck></neck>
<body><p>วันนี้ (1 เม.ย.) เมื่อเวลา 09.00 น. <persName>พ.ต.อ.ขิง แขวงวิเศษชัยชาญ</persName> ผกก.สน.ชนะสงคราม พร้อมกำลังเจ้าหน้าที่หน่วยเก็บกู้วัตถุระเบิด บก.ตปพ.บช.น. และกำลังเจ้าหน้าที่ทหาร เข้าตรวจสอบรถจักรยานยนต์ที่จอดอยู่ในจุดจอดรถจักรยานยนต์ริมถนนเลียบคลอง หลอด ตัดถนนหลักเมือง ด้านหลังกระทรวงกลาโหม แขวงพระบรมมหาราชวัง เขตพระนคร หลังจากสุนัขทหารดมกลิ่นวัตถุระเบิด ชื่อ “แอบเบรด” เดินมาหยุดตรงบริเวณดังกล่าว และไม่ยอมเดินไปไหน</p>
<p>จากการตรวจสอบกลุ่มรถจักรยานยนต์ที่จอดอยู่ในบริเวณดังกล่าวพบเพียง เสื้อคลุมสีขาว 1 ตัว อยู่ที่เบาะท้ายรถจักรยานยนต์ยี่ห้อซูซูกิ รุ่นสแมช สีน้ำเงิน หมายเลขทะเบียน บษษ-332 กทม. เบื้องต้นเจ้าหน้าที่สันนิษฐานว่าเจ้าของรถอาจจะเป็นเจ้าหน้าที่ทหารที่สวม เสื้อตัวดังกล่าวไปซ้อมยิงปืนจึงทำให้มีเขม่าดินปืนติดมาเท่านั้น จึงทำให้สุนัขทหารหยุดดมกลิ่นไม่เดินต่อไป</p></body>
</news>
