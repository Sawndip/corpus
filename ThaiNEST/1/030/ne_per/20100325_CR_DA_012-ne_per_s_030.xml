<teiHeader>
<fileDesc>
<titleStmt>
  <title>ร้องถูกหลอกขายตุ๊กตาบลายธ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-25 16:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56262  </bibl>
</sourceDesc>
</fileDesc>
</teiHeader>
<news>
<headline>ร้องถูกหลอกขายตุ๊กตาบลายธ์</headline>
<lead></lead>
<neck></neck>
<body><p>กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) เมื่อเวลา 14.00 น.วันที่ 25 มี.ค. ได้มีกลุ่มผู้เสียหาย เดินทางเข้าพบ <persName>พล.ต.ต.จตุรงค์ ภุมรินทร์</persName> ผบก.ปคบ.เพื่อร้องทุกข์ขอความเป็นธรรมกรณีสั่งซื้อสินค้าตุ๊กตาบลายธ์ผ่าน เว็บไซต์www.shopblythedoll.com และwww.atsweetdoll.com ทางอินเตอร์เน็ต แต่กลับไม่ได้รับสินค้าหรือได้รับไม่ครบจำนวนที่สั่งซื้อจากผู้ค้า คือ <persName>น.ส.ศริญญา ชูเอี่ยม</persName> อายุ 24 ปี อยู่บ้านเลขที่ 687/3 หมู่ 5 ต.พยอม อ.วังน้อย จ.พระนครศรีอยุธยา รวมมูลค่าความเสียหายทั้งสิ้น 12,127,116 บาท</p>
<p>โดยผู้เสียหายเล่าว่า  เว็บไซด์แห่งนี้มีการจดทะเบียนกับทาง www.weloveshop ping.com เมื่อวันที่ 2 ก.พ. 52 โดยมีการเสนอขายตุ๊กตาบลายธ์ นำเข้าจากประเทศญี่ปุ่นในราคาที่ถูกกว่าในท้องตลาดอย่างมาก รวมทั้งมีการเสนอโปรโมชั่นต่างๆ หากสั่งซื้อในจำนวนมาก ทำให้ตนกับกลุ่มผู้เสียหายอีกหลายสิบรายสนใจสั่งซื้อกับทางเว็บนี้ สำหรับขั้นตอนการซื้อนั้นฝ่ายลูกค้าจะต้องชำระเงินล่วงหน้าก่อนโดยแจ้งอีเม ลแอดเดรสยืนยันการสั่งซื้อพร้อมกับโอนเงินเข้าบัญชีธนาคารของ <persName>น.ส.ศริญญา</persName> จากนั้นจึงแจ้งการชำระเงินและรอรับสินค้าทางพัสดุไปรษณีย์ ระยะแรกก็มีการส่งสินค้าจริง แต่ภายหลังเมื่อมียอดสั่งซื้อมากขึ้นลูกค้าบางส่วนจึงไม่ได้รับสินค้า บางรายรอนานกว่า 10 เดือน มีบางรายออกติดตามหา <persName>น.ส.ศริญญา</persName> ด้วยตนเองมาแล้ว แต่เมื่อพบตัวกลับถูกบ่ายเบี่ยง  </p>
<p>เบื้องต้น <persName>พล.ต.ต.จตุรงค์</persName> ได้สั่งการให้ <persName>พ.ต.อ.ชำนาญเดช แตงจุ้ย</persName> ผกก.1 บก.ปคบ. <persName>พ.ต.ท.ยุทธพงศ์ ถวิลบุญ</persName> พงส.(สบ 3) กก.1 บก.ปคบ.รับเรื่องและสอบปากคำผู้เสียหายไว้ก่อน   ซึ่งทางพนักงานสอบสวนจะได้เร่งรวบรวมพยานหลักฐานเพื่อขออนุมัติศาลออกหมาย จับ <persName>น.ส.ศริญญา</persName> มาดำเนินคดีต่อไป</p></body>
</news>
