<teiHeader>
<fileDesc>
<titleStmt>
  <title>พบวัตถุต้องสงสัยลานจอดรถจยย.กห.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-01 10:15:25  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219050  </bibl>
</sourceDesc>
</fileDesc>
</teiHeader>
<news>
<headline>พบวัตถุต้องสงสัยลานจอดรถจยย.กห.</headline>
<lead>พบ วัตถุต้องสงสัย ลานจอด รถ จยย. กระทรวงกลาโหม หลัง สุนัขดมกลิ่น ตรวจพบ ล่าสุด ประสานชุดเก็บกู้วัตถุระเบิดเข้าตรวจสอบแล้ว</lead>
<neck></neck>
<body><p><persName>พ.อ.ธนาธิป สว่างแสง</persName> โฆษกกระทรวงกลาโหม กล่าวว่า ขณะนี้ เจ้าหน้าที่ พบวัตถุต้องสงสัยบริเวณลานจอดรถจักรยานยนต์ ซึ่งอยู่ด้านหลังกระทรวงติดกับคลองหลอด โดย สุนัขทหาร ได้ออกตรวจตราตามปกติ และเมื่อถึงจุดเกิดเหตุ สุนัขทหาร ได้หยุดชะงักทันที คล้ายกับได้กลิ่นระเบิด ดังนั้น เจ้าหน้าที่ จึงได้กันประชาชนออกนอกบริเวณดังกล่าว เพื่อความปลอดภัย พร้อมกับประสานหน่วยเก็บกู้วัตถุระเบิด ให้เข้าตรวจสอบ ซึ่งขณะนี้ เจ้าหน้าที่ตำรวจ กำลังเดินทางมาตรวจ</p>
<p>ด้าน <persName>พ.ต.ท.กำธร อุ่ยเจริญ</persName> รองผู้กำกับการกลุ่มงานเก็บกู้และวัตถุระเบิด กองบังคับการ สายตรวจปฏิบัติการพิเศษ กล่าวว่า ได้รับแจ้งเหตุแล้ว กำลังส่ง จนท. ไปตรวจพิสูจน์ ที่เกิดเหตุ</p>
<p>ภายหลังจาก เจ้าหน้าที่ชุดเก็บกู้วัตถุระเบิด หรือ EOD ใช้เวลากว่า 3 ช.ม. เข้าตรวจค้นบริเวณลานจอดรถจักรยานยนต์
ด้านหลังของตึกกระทรวงกลาโหม ที่ติดกับคลอดหลอด ซึ่งเป็นจุดที่สุนัขทหาร ได้กลิ่นวัตถุต้องสงสัยและคาดว่า น่าจะเป็น
วัตถุระเบิดที่ผ่านมา ล่าสุด ยังไม่พบสิ่งปกติแต่อย่างใด แต่จากการตรวจค้นของเจ้าหน้าที่ คาดว่า เหตุที่ทำให้สุนัขทหาร
นั่งลง เพราะได้กลิ่นเขม่าดินปืน ที่ติดมากับรถจักรยานยนต์ ที่เข้ามาจอดภายในโรงจอดรถดังกล่าวเท่านั้น และเบื้องต้น
เจ้าหน้าที่ จะดำเนินการเรียกตัวเจ้าของรถมาสอบถามเพิ่มเติม เพื่อหาข้อสรุปต่อไปพร้อมกับเปิดพื้นที่ให้ประชาชน ใช้เส้นทางบริเวณนี้ได้ตามปกติแล้ว</p></body>
</news>
