<teiHeader>
<fileDesc>
<titleStmt>
  <title>ตำรวจเร่งเก็บหลักฐานเพิ่มมูลนิธิป๋าเปรม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-31 11:16:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218909  </bibl>
</sourceDesc>
</fileDesc>
</teiHeader>
<news>
<headline>ตำรวจเร่งเก็บหลักฐานเพิ่มมูลนิธิ<persName>ป๋าเปรม</persName></headline>
<lead>บรรยากาศ มูลนิธิ <persName>พล.อ.เปรม</persName> ตำรวจ เก็บหลักฐานเพิ่มเติม ด้าน <persName>พลเรือเอก ประเจตน์ ศิริเดช</persName> ตรวจตราเพิ่มเติมด้วยส่วน ผกก.สน.สามเสน รับ จับกุมคนร้ายยาก</lead>
<neck></neck>
<body><p>หลังเกิดเหตุ คนร้าย ปาระเบิด M67 ใส่มูลนิธิรัฐบุรุษ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ ถ.อู่ทองนอก ห่างจากบ้าน <persName>พล.อ.เปรม</persName> เพียง 100 เมตรเท่านั้น ทั้งนี้ บริเวณริมรั้ว ที่เกิดเหตุ เจ้าหน้าที่ อยู่ระหว่างการเก็บเศษปูนที่แตกกระจายเกลื่อนอยู่บริเวณโดยรอบ จำนวน 2 คน ขณะเดียวกัน <persName>พลเรือเอก ประเจตน์ ศิริเดช</persName> ปฏิบัติหน้าที่ภายในมูลนิธิ ได้เดินตรวจตรา บริเวณที่เกิดเหตุโดยรอบมูลนิธิด้วย ส่วนมาตรการรักษาความปลอดภัย ยังคงมีเจ้าหน้าที่รักษาความปลอดภัยจำนวน 2 คน เดินตรวจตราบริเวณโดยรอบและรถยนต์วิ่งผ่าน อย่างเข้มงวดเช่นกัน</p>
<p>ด้าน <persName>พ.ต.อ.ชยุต มารยาทตร์</persName> ผู้กำกับการสถานีตำรวจนครบาลสามเสน กล่าวว่า ยอมรับ การจับกุมคนร้ายที่ก่อเหตุดังกล่าวเป็นเรื่องยาก แต่ก็จะพยายามทำหน้าที่ให้ดีที่สุด โดยระบุว่า ขณะนี้เจ้าหน้าที่ฝ่ายสืบสวนสอบสวน อยู่ระหว่างการสอบปากคำพยานบุคคล และได้ตรวจสอบกล้องวงจรปิดที่ได้จากมูลนิธิและตามแยกต่าง ๆ แต่ยังไม่พบเบาะแสของคนร้ายที่ชัดเจน ทราบเพียงว่าคนร้าย 2 คน ใช้จักรยานยนต์ก่อเหตุเท่านั้น</p></body>
</news>
