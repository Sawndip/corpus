<teiHeader>
<fileDesc>
<titleStmt>
  <title>รวบหนุ่มอิหร่านขนยาไอซ์คาสุวรรณภูมิ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-30 13:53:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218778  </bibl>
</sourceDesc>
</fileDesc>
</teiHeader>
<news>
<headline>รวบหนุ่มอิหร่านขนยาไอซ์คาสุวรรณภูมิ</headline>
<lead>อธิบดีกรมศุลกากร แถลงรวบตัว หนุ่มอิหร่านขนยาไอซ์ กว่า 3 ก.ก.คาสนามบินสุวรรณภูมิ สารภาพรับจ้าง ขนครั้งละ 3 แสนบาท ทำมาแล้ว 3 ครั้ง คุมตัวส่งตำรวจ ปส.ต่อไป</lead>
<neck></neck>
<body><p><persName>นายสมชัย สัจจพงษ์</persName> อธิบดีกรมศุลกากร แถลงผลการจับกุม <persName>นายมูฮัมหมัด โกชินกิ คุนโดกี</persName> อายุ 36 ปี สัญชาติอิหร่าน
พร้อมของกลางเป็นยาไอซ์ น้ำหนัก 2,300 กรัม มูลค่ากว่า 13 ล้านบาท โดยสามารถจับกุมขณะเดินทางเข้ามาภายในช่อง
ตรวจไฟเขียว หมายเลข 19 อาคารผู้โดยสารขาเข้าระหว่างประเทศ ชั้น 2 ท่าอากาศยานสุวรรณภูมิ โดยเจ้าหน้าที่ทำการ
ตรวจค้นผู้ต้องหาที่ถือหนังสือเดินทางประเทศอิหร่าน เดินทางมาด้วยสายการบินตุรกี แอร์ไลน์ เที่ยวบินที่ GK060 จาก
เมืองคาซาน ประเทศอิหร่าน มาลงที่ท่าอากาศยานสุวรรณภูมิ เวลา 12.25 น. ของวันที่ 29 มี.ค. ที่ผ่านมา โดยเจ้าหน้าที่
ทำการตรวจค้นภายในกระเป๋าสะพายสีน้ำเงินดำ มีการทำผนังกั้นกระเป๋าด้านหลัง 2 ชั้น บรรจุปะปนกับเสื้อผ้า เมื่อใช้เหล็ก
แหลมเจาะลงไปที่กระเป๋า พบว่า มีเกล็ดสีขาวใสร่วงลงมา จึงเปิดดูพบว่า เกล็ดใสสีขาวถูกห่อหุ้มด้วยกระดาษคาร์บอน
เมื่อนำมาทดสอบพบว่าเป็นยาไอซ์ น้ำหนักกว่า 3,200 กรัม จากการสอบสวนผู้ต้องหาให้การว่า เคยเดินทางมาประเทศไทย
แล้ว 3 ครั้ง โดยได้รับการว่าจ้างให้นำยาไอซ์ไปส่งที่ ซ.รัชดา 3 และจะได้ค่าจ้างครั้งละกว่า 300,000 บาท ซึ่งเจ้าหน้าที่จะ
ได้ควบคุมตัวผู้ต้องหาส่งดำเนินคดีที่กองบัญชาการตำรวจปราบปรามยาเสพติด เพื่อสืบสวนขยายผลต่อไป</p></body>
</news>
