<teiHeader>
<fileDesc>
<titleStmt>
  <title>โจรใต้เหิมซัลโว ผญบ.ดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-29 12:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56941  </bibl>
</sourceDesc>
</fileDesc>
</teiHeader>
<news>
<headline>โจรใต้เหิมซัลโว ผญบ.ดับ</headline>
<lead>ในงานเลี้ยงแต่งงาน เผยแฝงตัวปะปนกับชาวบ้าน สบโอกาสชักปืนกระหน่ำยิง โปลิศตั้ง 2 ประเด็น สถานการณ์ใต้-แค้นส่วนตัว</lead>
<neck></neck>
<body><p>วันนี้ (29 มี.ค.) <persName>พ.ต.อ.ปิยะวัฒน์ เฉลิมศรี</persName> ผกก.สภ.เมืองยะลา รับแจ้งเหตุมีผู้ถูกยิงเสียชีวิตในงานเลี้ยงแต่งงาน พื้นที่บ้านซากอ หมู่ 4 ต.ท่าสาป ไปตรวจสอบ พร้อมกำลังเจ้าหน้าที่ ทหาร ตำรวจ ที่เกิดเหตุพบศพ <persName>นายอับดุลลอเซะ ลิดอง</persName> อายุ 45 ปี เป็น ผญบ.บ้านซากอ หมู่ 4 ถูกยิงด้วยอาวุธปืนไม่ทราบขนาด เสียชีวิตคาที่</p>
<p>สอบสวนทราบว่า ก่อนเกิดเหตุผู้ตายได้มาร่วมงานเลี้ยงดังกล่าว ขณะที่คนร้ายได้แฝงตัวปะปนมากับชาวบ้าน ก่อนชักปืนพกสั้นกระหน่ำยิงใส่ผู้ตายจนล้มฟุบแล้วหลบหนีไป เบื้องต้น เจ้าหน้าที่ตั้งประเด็นสังหารไว้ 2 เรื่อง คือ การสร้างสถานการณ์ของกลุ่มผู้ก่อความไม่สงบ หรือความแค้นส่วนตัว ซึ่งจะได้สืบสวนหาสาเหตุที่แท้จริง พร้อมติดตามคนร้ายมาดำเนินคดีต่อไป</p></body>
</news>
