<teiHeader>
<fileDesc>
<titleStmt>
  <title>ช่างปูนหื่นเมายาปาดคอเด็ก 9 ขวบหวังข่มขืน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-01 18:08:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045517  </bibl>
</sourceDesc>
</fileDesc>
</teiHeader>
<news>
<headline>ช่างปูนหื่นเมายาปาดคอเด็ก 9 ขวบหวังข่มขืน!</headline>
<lead>รวบไอ้หื่นรกโลกนั่งซดเหล้าขาวเสพยาบ้าอยู่ ในห้อง เห็นเด็ก 9 ขวบเข้ามาวิ่งเล่นแล้วเกิดอารมณ์ตรงเข้าล็อกคอหมายข่มขืนแต่เด็กร้องไอ้ชั่ว คว้ามีดทำครัวปาดคอเด็กหลอดลมแทบขาดนอนจมกองเลือดอยู่ในห้องน้ำ ป้าเห็นร้องเรียกคนช่วยก่อนจับตัวคนร้ายส่ง ตร. ดำเนินคดี</lead>
<neck></neck>
<body><p>วันนี้ (1 เม.ย.) เมื่อเวลา 15.30 น.<persName>ร.ต.อ.ภูมินทร์ คิสาลัง</persName> พนักงานสอบสวน (สบ 1) รับแจ้งจากชาวบ้านภายในซอยจรัญสนิทวงศ์ 33 แขวงบางขุนศรี เขตบางกอกน้อย ว่าสามารถจับกุมคนร้ายก่อเหตุพยายามข่มขืนและปาดคอเด็กหญิงวัย 9 ขวบเอาไว้ได้ จึงรายงานให้ผู้บังคับบัญชาทราบ แล้วรุดไปตรวจสอบที่เกิดเหตุพร้อม <persName>พ.ต.อ.เชวงศักดิ์ สินสูงสุด</persName> ผกก.สน.บางขุนนนท์ <persName>พ.ต.ท.พจนาจ งบพิมาย</persName> สว.สส.สน.เจ้าหน้าที่สายตรวจและฝ่ายสืบสวน สน.บางขุนนนท์</p>
<p>เมื่อไปถึงก็พบชาวบ้านช่วยกันควบคุมตัว<persName>นายวิสิทธิ์</persName> หรือ<persName>บอย จิระสุขประเสริฐ</persName> อายุ 31 ปี อยู่บ้านเลขที่ 105/3 ม.2 ต.บ้านนาขาม อ.เมือง จ.อุตรดิตถ์ อยู่ในสภาพสะบักสะบอม มีอาการคล้ายคนเมายา จึงควบคุมตัวมาสอบปากคำที่ สน.บางขุนนนท์ ส่วนเด็กหญิงผู้บาดเจ็บทราบว่าถูกนำตัวส่งโรงพยาบาลศิริราชไปแล้วก่อนหน้า นี้ ทราบชื่อต่อมาคือ <persName>ด.ญ.นก</persName> (นามสมมติ) อายุ 9 ขวบ มีบาดแผลถูกปาดด้วยของมีคมเข้าที่บริเวณลำคอจนเป็นแผลฉกรรจ์ลึกถึงหลอดลมจน อาการสาหัส</p>
<p>จากการสอบสวน<persName>นางเพียร</persName> อายุ 50 ปี ป้าของน้อง<persName>นก</persName> ให้การว่า ก่อนเกิดเหตุน้อง<persName>นก</persName> หายไปตั้งแต่ช่วงเวลา 13.00 น. จึงชวนหลานสาวอีกคนพากันออกตามหากันทั่วบริเวณบ้านเช่า แต่ก็หาไม่พบ จนกระทั่งเดินมาถึงห้องพักของ<persName>นายวิสิทธิ์</persName> ก็เปิดเประตูเข้าไปแต่เจ้าตัวก็นอนขวางประตูห้องอยู่ด้านใน พอสอบถามว่าเห็นหลานของตนหรือไม่ <persName>นายวิสิทธิ์</persName> ก็บอกว่าน้อง<persName>นก</persName>ไม่เข้ามาในห้อง พวกตนก็พากันออกไปตามหากันที่อื่น</p>
<p><persName>นางเพียร</persName> กล่าวต่อว่า หลังจากนั้นก็รู้สึกเอะใจเลยชวนหลานสาวกลับขึ้นไปห้อง<persName>นายวิสิทธิ์</persName>อีกครั้ง ก่อนจะพังประตูเข้าไปข้างในก็พบ<persName>นายวิสิทธิ์</persName> นอนดูวีซีดีอยู่ในห้อง ส่วนน้อง<persName>นก</persName>ก็นอนจมกองเลือดอยู่ในห้องน้ำ จึงรีบอุ้มน้อง<persName>นก</persName>ส่งโรงพยาบาลทันที ส่วนชาวบ้านก็ช่วยกันจับตัว<persName>นายวิสิทธิ์</persName>เอาไว้ได้</p>
<p>ด้าน<persName>นายวิสิทธิ์</persName> ให้การรับสารภาพโดยอ้างว่า ตนทำงานเป็นช่างฉาบปูนอยู่ที่วัดรวกสุทธาราม โดยก่อนเกิดเหตุเลิกงานออกเวรกลับมาที่บ้านเช่าก็ได้นั่งดื่มเหล้าขาวและเสพ ยาบ้าไปด้วยจนเกิดอาการเมา พร้อมกับเปิดวีซีดีโป๊นั่งดูไปด้วย หลังจากนั้นสักพักหนึ่งน้อง<persName>นก</persName> ก็เข้ามาเล่นในห้องของตน เลยเกิดอารมณ์ ก็เลยเข้าไปล็อกคอน้อง<persName>นก</persName>เข้าไปในห้องน้ำเพื่อจะข่มขืน แต่เด็กกลับร้องเสียงดัง เลยคว้ามีดทำครัวปาดคอเด็กแล้วก็ทิ้งไว้ในห้องน้ำ จนถูกชาวบ้านบุกเข้ามาในห้องดังกล่าว</p>
<p>จากนั้นเจ้าหน้าที่ได้นำตัว<persName>นายวิสิทธิ์</persName>ไปตรวจปัสสาวะก็พบว่าเป็นสี ม่วง เจ้าหน้าที่แจ้งข้อหาทำร้ายร่างกายผู้อื่นจนได้รับอันตรายแก่กายสาหัสไว้ ก่อน พร้อมทั้งให้แพทย์ตรวจร่างกายของผู้เสียหายด้วยว่ามีร่องรอยการถูกข่มขืน หรือไม่ หากพบว่าผู้เสียหายถูกข่มขืนก็จะแจ้งข้อหาเพิ่มเติมต่อไป</p></body>
</news>
