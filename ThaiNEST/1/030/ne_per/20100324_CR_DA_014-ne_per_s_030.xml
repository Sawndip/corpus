<teiHeader>
<fileDesc>
<titleStmt>
  <title>โจรชุดดำบุกเดี่ยวชิงทอง116 บาท  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-24 22:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56083  </bibl>
</sourceDesc>
</fileDesc>
</teiHeader>
<news>
<headline>โจรชุดดำบุกเดี่ยวชิงทอง116 บาท</headline>
<lead>มูลค่า 2 ล้าน ในห้างดังกลางเมืองระยอง ปฏิบัติการอุกอาจใช้เวลาแค่ 2 นาทีก่อน ซิ่ง จยย.หลบหนีเข้ากลีบเมฆ</lead>
<neck></neck>
<body><p>วันนี้( 24 มี.ค.) <persName>พ.ต.ท.สมชาติ  สังข์เงิน</persName> สวส.สภ.เมือง จ.ระยอง รับแจ้งเหตุคนร้ายบุกจี้ชิงทรัพย์ ห้างทองพรอนันต์ เยาวราช  ตั้งอยู่ภายในห้างเทสโก้โลตัส ต.ท่าประดู่ จึงรีบวิทยุแจ้งให้ตำรวจพื้นที่ใกล้เคียงสกัดจับคนร้ายแต่ไร้วี่แวว จากนั้นจึงรีบไปตรวจสอบที่เกิดเหตุ พบ <persName>น.ส.นริศรา เกียรติมณีศรี</persName> อายุ 30 ปี ลูกเจ้าของร้านทอง ยืนรอให้การด้วยสีหน้าซีดเผือกว่า ขณะตนกับพนักงานรวม 4 คน กำลังเช็กสต๊อกทองเพื่อปิดร้าน จู่ๆ มีคนร้าย อายุ 30-35 ปี สวมหมวกกันน็อกสีดำ ใส่เสื้อแจ๊คเก็ตหนังสีดำ นุ่งกางเกงยีนขายาวสีดำ เดินเข้ามาในร้าน แล้วหยิบเอาวัตถุสีดำมีผ้าเทปพันโดยรอบมาวางไว้ที่เคาเตอร์ ข่มขู่ว่าเป็นระเบิดมือ จากนั้นใช้อาวุธมีด เข้ามาจี้และพูดว่า “ปล้น” ก่อนปีนเข้าไปหยิบทองในตู้โชว์ ประมาณ 50 เส้น น้ำหนักรวมกว่า 116 บาท มูลค่าประมาณ 2 ล้านบาทหลบหนีไป </p>
<p><persName>นายวัลลภ  โหมดทะมาลี</persName> อายุ 48 ปี พนักงานเก็บรถเข็นในห้างเทสโก้โลตัส ผู้เห็นเหตุการณ์ กล่าวว่า ขณะตนกำลังเก็บรถเข็นอยู่ เห็นคนร้ายวิ่งสวนทางมาและมีเสียงร้องให้ช่วยจับคนร้ายตามหลัง จึงวิ่งกวดตามจับคนร้าย แต่คนร้ายอาศัยความคล่องตัววิ่งหนีไปสตาร์ท จยย.ฮอนด้า โซนิค สีดำไม่ทราบทะเบียน ที่จอดอยู่ด้านนอกห้างขับหลบหนีไปอย่างรวดเร็ว มุ่งหน้าทางถนนสุขุมวิท เข้าตัวเมืองระยอง</p>
<p>ต่อมา <persName>พล.ต.ต.ธนิตศักดิ์ ธีระสวัสดิ์</persName> ผบก.ภ.จ.ระยอง ได้เดินทางมาตรวจสอบกล้องวงจรปิดที่บันทึกเหตุการณ์ไว้ทั้งหมด พบว่าคนร้ายใช้เวลาก่อเหตุอุกอาจประมาณ 2 นาที พร้อมสั่งการให้ตำรวจสืบสวน ภ.จว.ระยอง ร่วมกับตำรวจเมืองระยอง เร่งติดตามไล่ล่าคนร้ายมาดำเนินคดีต่อไป</p></body>
</news>
