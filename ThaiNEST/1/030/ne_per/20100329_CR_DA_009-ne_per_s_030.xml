<teiHeader>
<fileDesc>
<titleStmt>
  <title>วางบึ้ม ผญบ.-ชรบ.รือเสาะ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-29 16:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56965  </bibl>
</sourceDesc>
</fileDesc>
</teiHeader>
<news>
<headline>วางบึ้ม ผญบ.-ชรบ.รือเสาะ</headline>
<lead>โจรใต้วางระเบิด ผญบ. และ ชรบ.รือเสาะ หลังจะมาตั้งด่านตรวจเข้มงานต้านยาเสพติด โชคดียกเลิกกระทันหันจึงรอด</lead>
<neck></neck>
<body><p>เมื่อเวลา 14.00 น. วันที่ 29 มี.ค. <persName>ร.ต.ท.อุกฤษฎ์ สังฆะมณี</persName> ร้อยเวร สภ.รือเสาะ จ.นราธิวาส ได้รับแจ้งเกิดเหตุระเบิดบริเวณป่ารกทึบทางเข้าโรงเรียนต้นตันหยง บ้านสะโล หมู่ 7 ต.รือเสาะ อ.รือเสาะ หลังรับแจ้งจึงรีบนำกำลังเดินทางไปตจรวจสอบที่เกิดเหตุ พร้อม <persName>พ.ต.ท.พชรพล ณ นคร</persName> รอง ผกก.ป.สภ.รือเสาะ ,<persName>พ.ต.ท.เลียบ พรหมจันทร์</persName> สว.นปพ.จ.นราธิวาส  <persName>พ.ท.จักรกฤษณ์ศรีนนท์</persName> ผบ.ฉก.นราธิวาส 30 และเจ้าหน้าที่ชุดเก็บกู้วัตถุระเบิด รวมทั้งเจ้าหน้าที่กองพิสูจน์หลักฐาน</p>
<p>เมื่อไปถึงที่เกิดเหตุบริเวณป่ารกทึบริมถนน มีหลุมลึก 2 ฟุต กว้าง 5 ฟุต และเศษซากชิ้นส่วนระเบิดแสวงเครื่องแบบเคโม ที่คนร้ายประกอบใส่ไว้ในกล่องเหล็ก หนัก 5 กก. จุดชนวนการตั้งปลุกจากโทรศัพท์มือถือ ตกกระจายเกลื่อนพื้นถนน และพงหญ้ารกทึบริมทาง เจ้าหน้าที่จึงได้เก็บรวบรวมไว้เป็นหลักฐาน</p>
<p>สอบสวน <persName>นายนาวี แวหะมะ</persName> ผู้ใหญ่บ้านละโล ทราบว่า เหตุที่เกิดขึ้นในครั้งนี้ น่าจะเป็นฝีมือการกระทำของกลุ่มผู้ไม่หวังดี เพื่อลอบดักสังหารตน และชุด ชรบ.รวม 6 คน ที่มีแผนจะตั้งจุดตรวจ จุดสกัด เพื่อรักษาความปลอดภัยงานแข่งขันกีฬาต่อต้านยาเสพติด ครั้งที่ 2 ที่ทางอำเภอรือเสาะได้จัดขึ้น ซึ่งตน และ ชรบ.ได้มีการประชุมเพื่อวางจุดตรวจ จุดสกัด ในช่วงการจัดงาน แต่ตนเกิดติดภารกิจต้องเดินทางไปทำธุระในเขตเทศบาลตำบลรือเสาะ จึงได้ยกเลิกกะทันหัน จึงทำให้ตน และ ชรบ.รอดตายไปได้อย่างหวุดหวิด</p></body>
</news>
