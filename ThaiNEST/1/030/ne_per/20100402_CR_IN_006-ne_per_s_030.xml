<teiHeader>
<fileDesc>
<titleStmt>
  <title>แพทยสภารับไม่อยากยุ่งตรวจเลือดแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-02 09:34:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219202  </bibl>
</sourceDesc>
</fileDesc>
</teiHeader>
<news>
<headline>แพทยสภารับไม่อยากยุ่งตรวจเลือดแดง</headline>
<lead>นายกแพทยสภา ระบุ ไม่อยากยุ่งเรื่องการตรวจเลือดเสื้อแดง เพราะเป็นการเมือง ยังไม่เรียก<persName>หมอกุศล</persName>แจง เว้นแต่มีคนร้องเรียนมา ชี้ เปลืองตัวย้ำหมอก็มีหลายสี</lead>
<neck></neck>
<body><p><persName>น.พ.สมศักดิ์ โล่ห์เลขา</persName> นายกแพทยสภา กล่าวถึง กรณีที่มีกลุ่มแพทย์ ที่ใช้ชื่อว่า กลุ่มเพื่อนมหิดล นำโดย <persName>น.พ.กุศล ประวิชไพบูลย์</persName> ออกมาระบุว่า ผลการตรวจเลือดของกลุ่มคนเสื้อแดง ที่เทเลือดตามที่ต่างๆ มีเชื้อทั้งไวรัสตับอักเสบ และ เอดส์ นั้น เรื่องนี้ แพทยสภา ไม่อยากเข้าไปเกี่ยวข้องเพราะเป็นเรื่องทางการเมือง ที่มีความละเอียดอ่อน ที่สุดอาจจะถูกหาว่า ไม่เป็นกลาง ดังนั้นเบื้องต้น แพทยสภา จะไม่เรียก <persName>น.พ.กุศล</persName> มาชี้แจงในส่วนจรรยาบรรณแพทย์ว่า สามารถตรวจได้หรือไม่ เพราะยังไม่มีผู้ร้องเรียนเข้ามาในเรื่องนี้ แต่หากมีคนร้องเรียน ก็จะพิจารณาอีกครั้งหนึ่ง</p>
<p>อย่างไรก็ตาม นายกแพทยสภา กล่าวอีกว่า เรื่องนี้ แพทยสภา ไม่อยากตกเป็นเครื่องมือของคนกลุ่มใดกลุ่มหนึ่ง หรือ ถูกโยงให้ไปเกี่ยวข้อง เพราะหากมีคำชี้แจงอย่างไร ก็จะมีผลกับอีกฝ่ายหนึ่ง และยอมรับว่า แพทย์เองก็มีหลายสีหลายกลุ่มด้วยกัน</p></body>
</news>
