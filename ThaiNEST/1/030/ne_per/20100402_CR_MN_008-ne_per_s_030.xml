<teiHeader>
<fileDesc>
<titleStmt>
  <title>จับคาด่านเอเยนต์ยาบ้ายัดหมูยอ 4 พันเม็ด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 13:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045874  </bibl>
</sourceDesc>
</fileDesc>
</teiHeader>
<news>
<headline>จับคาด่านเอเยนต์ยาบ้ายัดหมูยอ 4 พันเม็ด</headline>
<lead>รวบแก๊งค้ายาบ้าคาด่านตรวจ เจอแอบซ่อนของกลางเกือบ 4 พันเม็ด ยัดอยู่ในหมูยอ รับสารภาพเป็นชาวสวนไร่สับปะรด เพิ่งหันมาค้ายานรกรับจากเอเยนต์ ทำมาแล้ว 3 ครั้ง ปล่อยของได้กำไรครั้งละ 3 หมื่น แต่มาถูกจับก่อน</lead>
<neck></neck>
<body><p>วันนี้ (2 เม.ย.) เมื่อเวลา 11.00 น.ที่ สน.บางชัน <persName>พ.ต.อ.พชร บุญสิทธิ์</persName> รอง ผบก.น.4 <persName>พ.ต.อ.ธีระพงษ์ คล้ายแก้ว</persName> ผกก.สน.บางชัน <persName>พ.ต.ท.อดิศักดิ์ ชูพันธ์</persName> รอง ผกก.สส.สน.บางชัน พร้อมเจ้าหน้าที่สายตรวจ สน.บางชัน ร่วมกันแถลงข่าวจับกุม<persName>นายสุรศักดิ์ ศรีขวัญ</persName> อายุ 30 ปี อยู่บ้านเลขที่ 126/5 หมู่ 8 ต.นาหูกวาง อ.ทับสะแก จ.ประจวบคีรีขันธ์ และ <persName>นายมนตรี แอบทิพย์</persName> อายุ 23 ปี อยู่บ้านเลขที่ 72/6 หมู่ 9 ต.เขาล้าน อ.ทับสะแก จ.ประจวบคีรีขันธ์ พร้อมของกลางยาบ้า จำนวน 3,998 เม็ด ซุกซ่อนอยู่ในหมูยอ เงินสดจำนวน 40,000 บาท บัญชีธนาคารมีเงินสดหมุนเวียน 240,000 บาท</p>
<p><persName>พ.ต.อ.พชร</persName> เปิดเผยว่า เมื่อเวลา 00.10 น.ที่ผ่านมา ขณะที่เจ้าหน้าที่ตำรวจ สน.บางชัน นำโดย <persName>พ.ต.ท.พัฒนพงษ์ คำคูณ</persName> สวป. <persName>พ.ต.ท.สรวิศ เสมอใจ</persName> สว.สส.สน.บางชัน <persName>พ.ต.ท.ปราการ ยูวะนิยม</persName> สว.จร.ตั้งด่านตรวจค้นอยู่บริเวณแยกโรงพยาบาลนพรัตน์ราชธานี แขวงและเขตคันนายาว พบผู้ต้องหาทั้งสองคนโดยสารรถแท็กซี่สีเขียว-เหลือง ผ่านเข้ามาที่ด่าน ด้วยท่าทางมีพิรุธ จึงขอตรวจค้นภายในตัวพบยาบ้าจำนวนดังกล่าวถูกยัดอยู่ในหมูยอ ซุกซ่อนอยู่ในกระเป๋าสะพายสีเทาของนายสุรศักดิ์ จึงยึดไว้เป็นของกลาง ก่อนควบคุมตัวทั้งสองคนมาสอบปากคำ</p>
<p>จากการสอบสวน <persName>นายสุรศักดิ์</persName> ให้การรับสารภาพ ว่า ปกติจะทำไร่สับปะรดอยู่ที่ อ.ทับสะแก จ.ประจวบคีรีขันธ์ แต่เพิ่งหันมารับยาบ้าจากเอเยนต์ในซอยรามอินทรา 109 กลับไปขายให้ลูกค้าที่อ.ทับสะแก โดยจะมารับครั้งละ 2,000 เม็ด ทำมาแล้ว 3 ครั้ง ทุกครั้งที่เอายาไปปล่อยก็จะได้กำไรประมาณ 30,000 บาท โดยครั้งนี้เพิ่งรับมา 4,000 เม็ด แต่มาถูกตำรวจจับได้ที่ด่านเสียก่อน</p>
<p>เบื้องต้นเจ้าหน้าที่แจ้งข้อหาร่วมกันมียาเสพติดให้โทษประเภทที่ 1 (ยาบ้า) ไว้ในครอบครองเพื่อจำหน่ายโดยผิดกฎหมาย ก่อนควบคุมตัวผู้ต้องหาทั้งสองคนไปดำเนินคดีตามกฎหมายต่อไป</p></body>
</news>
