<teiHeader>
<fileDesc>
<titleStmt>
  <title>แกนนำเสื้อแดงปัดซ่องสุมคน-อาวุธในม.รามฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 12:07:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218165  </bibl>
</sourceDesc>
</fileDesc>
</teiHeader>
<news>
<headline>แกนนำเสื้อแดงปัดซ่องสุมคน-อาวุธในม.รามฯ</headline>
<lead>แกนนำกลุ่มคนเสื้อแดง ร่วมแถลงข่าว เตรียมถามมติผู้ชุมนุม หาแนวเคลื่อนไหว พรุ่งนี้ ขณะเตรียมออกตระเวนเชิญชวนคนกรุง ร่วมชุมนุม เที่ยงวันนี้</lead>
<neck></neck>
<body><p>แกนนำกลุ่มคนเสื้อแดง นำโดย <persName>นายณัฐวุฒิ ใสยเกื้อ</persName> <persName>นายจตุพร พรหมพันธุ์</persName> <persName>นายแพทย์เหวง โตจิราการ</persName> ร่วมกันแถลงข่าวว่า ในวันพรุ่งนี้ กลุ่มคนเสื้อแดง จะไปรวมตัวกันที่สะพานผ่านฟ้า เวลา 10.00 น. เพื่อกำหนดท่าทีในการเคลื่อนไหว โดยจะถามมติของมวลชนว่า จะจัดการอย่างไรกับรัฐบาล ซึ่งเบื้องต้น คงจะต้องมีการเคลื่อนขบวน เพื่อให้บรรลุเป้าหมาย แต่ยังไม่ได้มีการกำหนดสถานที่ โดยจะยึดหลักสงบ สันติ พร้อมเชื่อว่า การเคลื่อนไหวในวันพรุ่งนี้ จะทำให้เกิดการเปลี่ยนแปลงอย่างแน่นอน นอกจากนี้ ยังเปิดเผยว่า ขณะนี้ การที่ รัฐบาล พยายามกุข่าวว่ามีขบวนการก่อการร้าย 3 จังหวัดชายแดนภายใต้ และนักศึกษาจากมหาวิทยาลัยรามคำแหง เตรียมซ่องสุมอาวุธ เพื่อก่อความรุนแรงในการชุมนุม ซึ่งตนขอยืนยันว่า กลุ่มคนเสื้อแดง ไม่มีส่วน
เกี่ยวข้องในเรื่องนี้</p>
<p><persName>นายณัฐวุฒิ</persName> ยังกล่าวด้วยว่า ในวันนี้ จะมีการเคลื่อนขบวนจักรยานยนต์ รณรงค์เชิญชวนให้ประชาชนชาวกรุงเทพ เข้าร่วมการชุมนุมใหญ่ของกลุ่มคนเสื้อแดง ในวันพรุ่งนี้ 5 เส้นทาง ทั่วกรุงเทพ โดยจะสามารถเริ่มเคลื่อนขบวนได้ ในเวลา 12.00 น. </p></body>
</news>
