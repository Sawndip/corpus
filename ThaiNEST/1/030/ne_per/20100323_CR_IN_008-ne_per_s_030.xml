<teiHeader>
<fileDesc>
<titleStmt>
  <title>บช.น.พร้อมรับเสื้อแดงชุมนุมใหญ่เสาร์นี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-23 15:53:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217659  </bibl>
</sourceDesc>
</fileDesc>
</teiHeader>
<news>
<headline>บช.น.พร้อมรับเสื้อแดงชุมนุมใหญ่เสาร์นี้</headline>
<lead>โฆษก บช.น.เตรียมกำลังพร้อมรับเสื้อแดง นัดชุมนุมใหญ่ เสาร์นี้ เชื่อ ปาบึ้ม สำนักงานแขวงการทางธนบุรี เรื่องส่วนตัว ไม่เกี่ยวปั่นป่วน</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยว่า สำหรับการประกาศชุมนุมใหญ่ของกลุ่มแนวร่วมประชาธิปไตยต่อต้านเผด็จการแห่ง ชาติ หรือ นปช. ที่จะชุมนุมครั้งใหญ่ ในวันเสาร์ที่ 27 มี.ค.นี้ว่า ในส่วนของกอง
บัญชาการตำรวจนครบาล ได้จัดเตรียมกำลังเจ้าหน้าที่ตำรวจเพื่อดูแลรักษาความสงบเรียบร้อยแล้ว โดยจะยังมีการตรึงกำลังรักษาความปลอดภัยเข้ม จำนวน 40 กองร้อย เหมือนเช่น การชุมนุมที่ผ่านมา พร้อมกันนี้ได้กำชับให้เจ้าหน้าที่ห้ามพกพาอาวุธปืนเด็ดขาด แต่เพิ่มความเข้มในการตั้งจุดตรวจจุดสกัดอย่างเข้มงวด เพื่อป้องกันการก่อเหตุจากมือที่ 3</p>
<p>อย่างไรก็ตาม โฆษกกองบัญชาการตำรวจนครบาล ยังระบุด้วยว่า สำหรับจำนวนผู้ชุมนุมสูงสุดตลอดเมื่อช่วงคืนที่ผ่านมา มีจำนวน 15,500 คน ส่วนพื้นที่การชุมนุมไม่พบมีเหตุการณ์รุนแรงใดๆ เกิดขึ้น โดยมีเพียงเหตุอาชญากรรมทั่วไป
และมีการปล้นชิงทรัพย์ จำนวน 2 ราย และผลจากกองตั้งด่านตรวจค้นความมั่นคง มีการยึดรถจักรยานยนต์ต้องสงสัยจำนวน 20 ราย ส่วนเหตุคนร้ายยิงระเบิด M67 หน้าสำนักงานแขวงการทางธนบุรี เมื่อคืนที่ผ่านมานั้น เจ้าหน้าที่ตำรวจ
ยังอยู่ระหว่างการรวบรวมพยานหลักฐานว่า เจ้าหน้าที่รักษาความปลอดภัยที่ถูกไล่ออกไป 1 คนนั้น มีส่วนเกี่ยวข้องกับคดีนี้หรือไม่ เบื้องต้นเชื่อว่า ไม่น่าจะเกี่ยวข้องกับการสร้างสถานการณ์ทางการเมืองแต่อย่างใด</p></body>
</news>
