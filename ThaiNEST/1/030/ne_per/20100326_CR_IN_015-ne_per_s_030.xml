<teiHeader>
<fileDesc>
<titleStmt>
  <title>ปปช.ยันยึด46,000ล.ทักษิณได้เลย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 18:00:47  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218239  </bibl>
</sourceDesc>
</fileDesc>
</teiHeader>
<news>
<headline>ปปช.ยันยึด46,000ล.<persName>ทักษิณ</persName>ได้เลย</headline>
<lead>ป.ป.ช.ยัน กระทรวงคลัง สามารถยึดทรัพย์ 4.6 หมื่นล้าน ของอดีตนายกฯได้ทันที โดยไม่ต้องรอให้การอุทธรณ์คำพิพากษาสิ้นสุดก่อน</lead>
<neck></neck>
<body><p><persName>นายวิชัย วิวิตเสวี</persName> กรรมการ ป.ป.ช.กล่าวว่า ที่ประชุม ป.ป.ช เมื่อวันที่ 25 มี.ค. ที่ผ่านมา ป.ป.ช.มีมติให้ทำหนังสือถึงกระทรวงการคลัง ให้ดำเนินการยึดทรัพย์ จำนวน 4.6 หมื่นล้านบาท ของอดีตนายกรัฐมนตรี <persName>พ.ต.ท.ทักษิณ ชินวัตร</persName> และ ครอบครัวได้ทันที หลังจากที่ศาลฎีกาแผนกคดีอาญาของผู้ดำรงตำแหน่งทางการเมือง มีคำพิพากษายึดทรัพย์ เมื่อวันที่ 26 ก.พ.ที่ผ่านมา นอกจากนี้ <persName>นายวิชัย</persName> ยังกล่าวถึงกรณีปัญหาก่อนหน้านี้ที่ ป.ป.ช.และอัยการต่างปฏิเสธเป็นเจ้าภาพติดตามคดีกับธนาคารพาณิชย์ ซึ่งตามมาตรา 271 ประมวลกฎหมายวิธีพิจารณาความแพ่ง เขียนไว้ว่าให้ฝ่ายชนะหรือเจ้าหนี้ เป็นผู้ร้องขอให้บังคับคดีตามคำพิพากษา หรือคำสั่งนั้น และกรณีนี้มีปัญหาว่า ฝ่ายชนะคดีเป็นใคร ระหว่างอัยการ หรือ ป.ป.ช. แต่คดีนี้โอกาสที่คู่ความ จะไม่ปฏิบัติตามคำพิพากษาแทบเป็นไปไม่ได้ ปัญหาที่มีจึงเป็นเรื่องเล็กน้อย คือการบริหารและงานธุรการเท่านั้น</p>
<p>ขณะที่การบังคับคดี ต้องรอให้การอุทธรณ์คำพิพากษาสิ้นสุดก่อน หรือไม่ <persName>นายวิชัย</persName>ยืนยันว่า ไม่จำเป็นต้องรอให้คดีสิ้นสุด กระทรวงการคลังดำเนินการให้ทรัพย์สิน ตกเป็นของแผ่นดินได้ทันที ยกเว้นศาลฎีกาฯ จะออกคำสั่งให้ทุเลา
การบังคับคดีไว้ก่อน</p></body>
</news>
