<teiHeader>
<fileDesc>
<titleStmt>
  <title>รปภ.ถูกไฟฟ้าช็อตพลัดตกตึกดับคาที่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-27 03:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000042608  </bibl>
</sourceDesc>
</fileDesc>
</teiHeader>
<news>
<headline>รปภ.ถูกไฟฟ้าช็อตพลัดตกตึกดับคาที่</headline>
<lead>พนักงานรักษาความปลอดภัย บริษัท อินเตอร์การ์ด กรุ๊ฟ ย่านรามคำแหง 28  เข้าตรวจดูหม้อแปลงช่วงไฟดับ  คาดถูกไฟฟ้าช๊อตก่อนพลัดตกจากตึกเสียชีวิต</lead>
<neck></neck>
<body><p>วันนี้ (27 มี.ค.) เมื่อเวลา 01.30 น. <persName>ร.ต.ท. ประสงค์ สุมหิรัมย์</persName> พนักงานสอบสวน (สบ 1) สน. หัวหมาก ได้รับแจ้งเหตุมีผู้ถูกกระแสไฟฟ้าช็อตและพลัดตกจากที่สูง ภายในซอยรามคำแหง 28 แขวงและเขตหัวหมาก กรุงเทพฯ จึงรุดไปตรวจสอบที่เกิดเหตุพร้อมด้วยเจ้าหน้าทีมูลนิธิป่อเต็กตึ๋ง</p>
<p>ที่เกิดเหตุเป็นโกดังเก็บของบริษัท โกลเด้นแลนด์ จำกัด บริเวณใกล้กับหม้อแปลงไฟฟ้าสูง 5 เมตร พบศพ<persName>นายโรจน์ ชื่นรัมย์</persName> อายุ23 ปี อยู่บ้านเลขที่ 206/25 ซ. รามคำแหง 26/2 เป็นพนักงานรักษาความปลอดภัย บริษัท อินเตอร์การ์ด กรุ๊ฟ (ประเทศไทย) จำกัด สภาพศพมีบาดแผลไฟไหม้บริเวณหน้า มีเลือดออกที่ศีรษะ สวมเครื่องแบบ รปภ.สีฟ้ากางเกงสแลกสีดำขาดลุ้ย</p>
<p>จากการสอบสวนพยานในที่เกิดเหตุทราบว่าก่อนหน้านี้มีเสียงระเบิดเกิด ขึ้นภายในโกดังดังกล่าว ทำให้ไฟดับ เจ้าหน้าที่ รปภ.คนอื่นจึงตรวจสอบหาสาเหตุ เมื่อเดินมาถึงจุดเกิดเหตุก็พบศพ<persName>นายโรจน์</persName>เสียชีวิต โดยผู้ตายพื้นเพเป็นคนบุรีรัมย์พึ่งมาทำงานได้ 1 ปี</p>
<p>เบื้องต้นเจ้าหน้าที่ตำรวจสันนิษฐานว่าผู้ตายอาจปีนขึ้นไปตรวจสอบ หม้อแปลงช่วงไฟดับและถูกกระแสไฟฟ้าช็อตจนพลัดตกลงมาเสียชีวิต</p></body>
</news>
