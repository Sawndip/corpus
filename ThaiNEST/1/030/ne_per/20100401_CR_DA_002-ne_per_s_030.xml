<teiHeader>
<fileDesc>
<titleStmt>
  <title>ปทีปไฟเขียวย้าย'ตำรวจ'ไปภูมิลำเนาตามที่ร้องขอ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 07:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57435  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>ไฟเขียวย้าย'ตำรวจ'ไปภูมิลำเนาตามที่ร้องขอ</headline>
<lead>"<persName>ปทีป</persName>"กดปุ่มเปิดโอกาสแต่งตั้ง-โยกย้ายรองสารวัตร ถึงชั้นประทวน ได้แล้ว สั่งทุกกองบัญชาการเริ่มทำบัญชีพิจารณาส่งผ่านกองกำลังพลภายในวันที่ 27 เมษายน ดีเดย์ออกคำสั่งพร้อมกันในวันที่ 1 พฤษภาคมนี้ กำชับเน้นให้ย้ายกลับภูมิลำเนาตามที่ร้องขอ เพื่อบรรเทาความเดือดร้อน และเป็นขวัญกำลังใจของตำรวจ และครอบครัว</lead>
<neck></neck>
<body><p>ที่สำนักงานตำรวจแห่งชาติ (ตร.) เมื่อวันที่ 31 มี.ค. <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร. มีบันทึกข้อความ ที่ 0009.232/0033 ลงวันที่ 29 มีนาคม เรื่องการแต่งตั้งข้าราชการตำรวจ ถึงผู้บัญชาการ (ผบช.) หรือผู้ดำรงตำแหน่งเทียบเท่า ผู้บังคับการในสำนักงาน ผบ.ตร.หรือตำแหน่งเทียบเท่า ใจความว่า หลังจากการแต่งตั้งระดับสารวัตรขึ้นไปประจำปี 2552 เสร็จสิ้นแล้ว จึงให้เริ่มดำเนินการแต่งตั้ง รองสารวัตร จนถึงผู้บังคับหมู่/ลูกแถว ซึ่งให้ถือปฏิบัติตามหลักเกณฑ์การแต่งตั้งข้าราชการตำรวจ ระดับผบ.หมู่ /ลูกแถว และรอง สว.</p>
<p>บันทึกข้อความดังกล่าวระบุว่า ตามนัยหนังสือตร.ที่ 0604.336/16879 ลงวันที่ 9 ธันวาคม 2540 โดยอนุโลมตามนัยมาตรา 127 แห่ง พ.ร.บ.ตำรวจแห่งชาติ พ.ศ. 2547 ซึ่งหลักเกณฑ์ดังกล่าวกำหนดให้การแต่งตั้งระดับนี้ เป็นการแต่งตั้งกรณีร้องขอกลับภูมิลำเนา เพื่ออุปการะครอบครัวและหาประสบ การณ์ โดยให้สิทธิข้าราชการตำรวจระดับรอง สว. ถึงชั้นประทวนในการร้องขอรับการแต่งตั้ง และมีเจตนารมณ์ที่จะให้มีการแต่งตั้งตามที่ร้องขอให้มากที่สุด หากเกิดผลเสียแก่ทางราชการ โดยมองว่าตำรวจระดับรองสว.ลงมานั้นเป็นระดับปฏิบัติที่ผู้บังคับบัญชาต้อง ดูแลเอาใจใส่เพื่อให้เกิดขวัญกำลังใจในการปฏิบัติงานหากแต่งตั้งให้ดำรง ตำแหน่งตามภูมิลำเนาเดิม จะเป็นการบรรเทาความเดือดร้อนและเป็นขวัญกำลังใจให้ตำรวจและครอบครัว หรือได้รับการการแต่งตั้งให้ดำรงตำแหน่งตามที่สมัครใจ หรือตรงตามความรู้ความสามารถเพื่อหาประสบการณ์ในการปฏิบัติงาน เพื่อประสิทธิ ภาพงานในภาพรวมของ ตร. ประกอบกับห้วงเวลาที่ผ่านมา ตร. ได้พิจารณาจัดสรรกำลังพลระดับรอง สว.และ ผบ.หมู่ ให้หน่วยต่าง ๆ เป็นจำนวนมากพอสมควร และจะมีการเพิ่มกำลังพลระดับ ผบ.หมู่ ให้กับหน่วยต่าง ๆ อีกจำนวนหนึ่งในภายหลัง</p>
<p>บันทึกข้อความของ รรท.ผบ.ตร.จึง ระบุด้วยว่า เพื่อให้การแต่งตั้ง รองสว.ลงมาประจำปี 2552 เป็นไปด้วยความเรียบร้อย มีประสิทธิภาพและเกิดประโยชน์สูงสุดต่อการบริหารงานบุคคลในภาพรวมของ ตร. จึงให้ทุกหน่วยพิจารณาสนับสนุนให้ข้าราชการตำรวจที่ขอรับการแต่งตั้งกลับ ภูมิลำเนา หรือตามที่ร้องขอให้ได้รับการแต่งตั้งให้มากที่สุดและดำเนินการแต่งตั้งโดย ให้ทุกหน่วย ดำเนินการแต่งตั้งระดับรองสว.ให้เสร็จสิ้นและมีคำสั่งพร้อมกันทุกหน่วยในวัน ที่ 27 เมษายน และให้คำสั่งมีผลพร้อมกันวันที่ 1 พฤษภาคม ขณะที่การแต่งตั้งภายในอำนาจ ผบ.ตร.ให้จัดส่งบัญชีข้อมูลการแต่งตั้งมายัง ตร.ผ่านกองทะเบียนพล ภายในวันที่ 21 เมษายน</p></body>
</news>
