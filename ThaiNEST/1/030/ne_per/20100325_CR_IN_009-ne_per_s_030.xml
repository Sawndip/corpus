<teiHeader>
<fileDesc>
<titleStmt>
  <title>น.1สั่งด่านตรวจเข้มหลังบึ้มกรมบังคับคดี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-25 15:07:28  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218038  </bibl>
</sourceDesc>
</fileDesc>
</teiHeader>
<news>
<headline>น.1สั่งด่านตรวจเข้มหลังบึ้มกรมบังคับคดี</headline>
<lead>โฆษก บช.น.เผย น.1 สั่งกำชับด่านตรวจเข้มมากขึ้น หลังเกิดเหตุระเบิดกรมบังคับคดี พร้อมปรับเปลี่ยนกำลังดูแลพื้นที่ชั้นนอก และปริมณฑล</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยว่า ภายหลังเกิดเหตุคนร้ายลอบวางระเบิด M67 บนทางเดินเท้า ด้านหน้ากรมบังคับคดีกระทรวงยุติธรรม <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล ได้
สั่งกำชับเจ้าหน้าที่ตำรวจทุกนาย ทุกสังกัด เพิ่มความเข้มงวดในการตั้งจุดตรวจจุดสกัดให้ครอบคลุมพื้นที่ โดยมุ่งเน้นการตรวจค้นอาวุธต้องสงสัย ป้องกันการก่อเหตุวินาศกรรม และหน่วยเคลื่อนที่เร็ว ทั้งระดับกองบังคับการและสถานีตำรวจให้ออกตรวจพื้นที่ให้มากขึ้น กำลังเจ้าหน้าที่ตำรวจปราบจลาจลปฏิบัติตามภารกิจรักษาความสงบเรียบร้อย บริเวณพื้นที่การชุมนุมให้เพิ่มความเข้มในการตั้งจุดตรวจ โดยผู้บังคับบัญชาทุกระดับนั้น ต้องตรวจสอบ ในการปฏิบัติหน้าที่อย่างใกล้ชิด ส่วนการรักษาความปลอดภัย บริเวณพื้นที่การชุมนุมยังคงตรึงกำลัง เจ้าหน้าที่ตำรวจจำนวน 14 กองร้อยเท่าเดิม <persName>พล.ต.อ.อดุลย์ แสงสิงแก้ว</persName> ที่ปรึกษา สบ 10 ได้สั่งกำชับผ่านระบบวีดีโอคอนเฟอร์เรนซ์ โดยให้เจ้าหน้าที่ตำรวจทุกนาย ปฏิบัติตามกฎระเบียบอย่างเคร่งครัด ส่วนกรณีที่มีกลุ่มผู้ไม่หวังดี ก่อเหตุในพื้นที่ปริมณฑลบ่อยครั้ง หลังจากไม่สามารถก่อเหตุในพื้นที่ส่วนในได้นั้น อาจจะมีการปรับเปลี่ยนกำลังเพื่อให้มีการดูแลพื้นที่ชั้นนอกมากยิ่งขึ้น ทั้งนี้ต้องรอคำสั่งจากศูนย์อำนวยการรักษาความสงบเรียบร้อย หรือ ศอ.รส. อีกครั้งหนึ่ง</p></body>
</news>
