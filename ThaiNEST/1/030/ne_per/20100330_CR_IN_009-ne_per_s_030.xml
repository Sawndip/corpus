<teiHeader>
<fileDesc>
<titleStmt>
  <title>ออกภาพสเกตช์โจรฉกทองลาดปลาเค้า80  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-30 11:35:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218757  </bibl>
</sourceDesc>
</fileDesc>
</teiHeader>
<news>
<headline>ออกภาพสเกตช์โจรฉกทองลาดปลาเค้า80</headline>
<lead>ผบก.น.2 เผย ตำรวจ สน.บางเขน ออกภาพสเกตช์ คนร้ายจี้ชิงทอง ภายในร้าน ซ.ลาดปลาเค้า 80 พร้อมแจกจ่ายให้ประชาชาชนแล้ว ขณะที่มีชาวบ้านแจ้งเบาะแส บุคคลต้องสงสัย อย่างต่อเนื่อง</lead>
<neck></neck>
<body><p><persName>พล.ต.ต.สาโรจน์ พรหมเจริญ</persName> ผู้บังคับการตำรวจนครบาล 2 กล่าวถึง ความคืบหน้าเหตุคนร้ายบุกชิงทรัพย์ร้านทองเจริญมณี ปากซอยลาดปลาเค้า 80 ย่านรามอินทรา เมื่อวันที่ 25 มี.ค.ที่ผ่านว่า หลังจากเจ้าหน้าที่ตำรวจ สน.บางเขน ออกภาพสเกตช์รูปพรรณสัณฐานของคนร้ายแล้ว ได้มีการนำภาพสเก็ตซ์ดังกล่าว ประสานไปยังสถานีตำรวจนครบาลต่างๆ และพื้นที่ใกล้เคียงแล้ว ซึ่งหลังจากมีการออกภาพสเกตช์คนร้าย มีพลเมืองดีประสานภาพให้ข้อมูลกับตำรวจบ้างแล้ว พร้อมกันนี้เจ้าหน้าที่ตำรวจชุดสืบสวนได้ควบคุมผู้ต้องสงสัยมาสอบปากคำแล้ว แต่ภายหลังจากการสอบสวนพบว่า ไม่มีส่วนเกี่ยวข้อง เจ้าหน้าที่จึงปล่อยตัวไป อย่างไรก็ตาม แนวทางการสืบสวนของเจ้าหน้าที่ได้นำหลักฐานเป็นภาพถ่ายรูปพรรณของทอง ที่ถูกจี้ไปสอบถามตามรับซื้อทองเก่า โดยมีแหล่งเป้าหมายของการตรวจสอบอยู่บริเวณแหล่งท่องเที่ยว ซึ่งทางเจ้าหน้าที่ได้ขอความร่วมมือจากทางร้านค้ารับซื้อทองเก่าว่า หากรับซื้อทองดังกล่าวไว้ หรือมีบุคคลต้องสงสัยนำทองที่ถูกจี้ไปมาขายที่ร้านเหล่านั้น ให้ประสานมาทางตำรวจได้เข้าตรวจสอบ</p></body>
</news>
