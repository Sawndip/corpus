<teiHeader>
<fileDesc>
<titleStmt>
  <title>รวบเสื้อแดงเปิดเว็บหมิ่นเบื้องสูง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205681  </bibl>
</sourceDesc>
</fileDesc>
</teiHeader>
<news>
<headline>รวบเสื้อแดงเปิดเว็บหมิ่นเบื้องสูง</headline>
<lead></lead>
<neck></neck>
<body><p>เมื่อเวลา 17.30 น.วันที่ 1 เมษายน <persName>พล.ต.ท.ไถง ปราศจากศัตรู</persName> ผบช.ก.พร้อมกำลังตำรวจกองบังคับการปราบปรามการกระทำความผิดเกี่ยวกับ อาชญากรรมทางเทคโนโลยี (บก.ปอท.) นำหมายค้นศาลอาญา ที่ 767/2553 ลงวันที่ 1 เมษายน 2553 เข้าตรวจค้นห้องเลขที่ 803 อัสสกานต์คอนโดมิเนี่ยม เลขที่ 19/50 อาคาร 9  ซอยรามคำแหง 107 (ซอยวัดศรีบุญเรือง) ถนนสุขาภิบาล 3 แขวงลาดพร้าว เขตบางกะปิ กทม.โดยพบตัว<persName>นายธันย์ฐวุฒิ</persName>  หรือ<persName>หนุ่ม ทวีวโรดมกุล</persName> อายุ 38 ปี อยู่บ้านเลขที่ 27/90 หมู่ 1 ต.คลองสี่ อ.คลองหลวง จ.ปทุมธานี</p>
<p><persName>พล.ต.ท.ไถง</persName> กล่าวว่า การเข้าตรวจค้นครั้งนี้ สืบเนื่องจากเจ้าหน้าที่ตรวจพบว่ามีผู้จัดรายการ “ทางออกประเทศไทย” ซึ่งมีข้อความในลักษณะหมิ่นประมาท หรือดูหมิ่นอาฆาตมาดร้ายพระมหากษัตริย์อันเป็นเท็จ นำเข้าสู่ระบบคอมพิวเตอร์เผยแพร่ในเว็บไซต์ www.norporchorusa.com และ www.norporchorusa2.com และถ่ายทอดสดผ่านสถานีโทรทัศน์เพื่อประชาชน (พีเพิลชาแนล) ซึ่งตั้งอยู่ที่อาคารอิมพีเรียลเวิลด์ลาดพร้าว ชั้น 5 ถนนลาดพร้าว แขวงและเขตวังทองหลาง กทม.จึงได้ขออนุมัติศาลออกหมายค้นจับกุม</p>
<p><persName>พล.ต.ท.ไถง</persName> กล่าวอีกว่า เจ้าหน้าที่ บก.ปอท.สืบทราบและตรวจสอบเส้นทางจราจรคอมพิวเตอร์พบว่าห้องพักดังกล่าวเป็น จุดเผยแพร่และนำข้อมูลดังกล่าวเข้าสู่ระบบเว็บไซต์ จึงได้ขอหมายค้นเข้าตรวจค้นและจับกุม สอบสวน<persName>นายธันย์ฐวุฒิ</persName> ให้การรับสารภาพว่าเป็นผู้นำข้อความดังกล่าวไปเผยแพร่จริง</p>
<p>จากการสอบสวนยังพบว่ามีผู้เกี่ยวข้องกับการนำข้อความดังกล่าวเผยแพร่อยู่อีก ประมาณ 2-3 ราย ขณะนี้อยู่ระหว่างขยายผลเข้าตรวจค้นจุดต้องสงสัยเพิ่มเติมอีก 2-3 จุด แต่ที่เกิดเหตุเป็นจุดใหญ่ใช้สำหรับการเผยแพร่ ซึ่งผู้ต้องหามีอาชีพรับออกแบบเว็บไซต์ และมาทำเว็บ นปช.ยูเอสเอ ได้ 5 เดือนแล้ว โดยมีตำแหน่งเป็นแอดมิน ผู้ดูแลเว็บไซต์ ใช้นามแฝงว่า <persName>เร้ดอีเกิ้ล</persName> หรือ<persName>อินทรีแดง</persName></p>
<p>“เว็บหมิ่นประมาทส่วนใหญ่จะมีการจดทะเบียนในต่างประเทศ แต่ก็มีบางเว็บที่จดทะเบียนในประเทศไทย ซึ่งเจ้าหน้าที่กำลังตรวจสอบและกำลังจะขยายผลจับกุม แต่เหตุการณ์นี้ไม่เกี่ยวข้องกับการชุมนุมของกลุ่มคนเสื้อแดงที่สะพานผ่าน ฟ้าแน่นอน” <persName>พล.ต.ท.ไถง</persName> กล่าว</p>
<p>เบื้องต้นได้แจ้งข้อหา<persName>นายธันย์ฐวุฒิ</persName> ในความผิดตามประมวลกฎหมายอาญา มาตรา 112 ฐานดูหมิ่น หมิ่นประมาท หรือแสดงความอาฆาตมาดร้ายพระมหากษัตริย์ พระราชินี รัชทายาท หรือผู้สำเร็จราชการแทนพระองค์ และความผิดตาม พ.ร.บ.ความผิดเกี่ยวกับคอมพิวเตอร์ พ.ศ.2550มาตรา 14 (3) ฐานนำเข้าสู่ระบบคอมพิวเตอร์ ซึ่งข้อมูลคอมพิวเตอร์ใดๆ อันเป็นความผิดเกี่ยวกับความมั่นคงแห่งราชอาณาจักร หรือเป็นผู้ให้บริการ จงใจ สนบัสนุนหรือยินยอมให้มีการกระทำความผิดดังกล่าวข้างต้นในระบบคอมพวเคอร์ เช่นว่านั้น และควบคุมผู้ต้องหาและของกลางเครื่องคอมพิวเตอร์ไว้เพื่อดำเนินคดีต่อไป</p></body>
</news>
