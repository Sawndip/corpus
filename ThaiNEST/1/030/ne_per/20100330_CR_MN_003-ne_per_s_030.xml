<teiHeader>
<fileDesc>
<titleStmt>
  <title>ไฟไหม้ ปอ.140 ลามถึงเบาะนั่ง ผู้โดยสารเต็มคันรอดหวุดหวิด!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 11:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043931  </bibl>
</sourceDesc>
</fileDesc>
</teiHeader>
<news>
<headline>ไฟไหม้ ปอ.140 ลามถึงเบาะนั่ง ผู้โดยสารเต็มคันรอดหวุดหวิด!</headline>
<lead>ไฟไหม้ห้องเครื่องรถ ปอ.140 ลุกลามติดเบาะที่นั่งผู้โดยสารครึ่งคัน โชคดีไม่มีใครได้รับบาดเจ็บ โชเฟอร์บอกคนนั่งมาเต็มคันออกจากอู่มหาชัย ขึ้นทางด่วนถนนพระราม 2 มาลงทางด่วนเพชรบุรี จังหวะนั้นรถติดมากมีกลิ่นไหม้จากห้องเครื่อง แสงเพลิงกลุ่มควันพวยพุ่ง ใช้ถังเคมีฉีดสกัดแต่เอาไม่อยู่ต้องขอแรงเจ้าหน้าที่ดับเพลิง คาดเกิดจากความร้อนมาก-ไฟฟ้าในรถขัดข้อง</lead>
<neck></neck>
<body><p>วันนี้ (30 มี.ค.) เมื่อเวลา 09.30 น. <persName>ด.ต.โกเมศ สองสมุทร</persName> เจ้าหน้าที่ป้องกันและบรรเทาสาธารณภัย 6 สำนักป้องกันและบรรเทาสาธารณภัยพญาไท รับแจ้งเหตุเพลิงไหม้รถประจำทางบริเวณถนนช่วงลงทางด่วนเพชรบุรีขาเข้ามุ่ง หน้าประตูน้ำ แขวงราชเทวี เขตพญาไท กทม. ทำให้การจราจรในละแวกดังกล่าวติดขัด จึงรีบนำกำลังพร้อมรถดับเพลิงรุดไปตรวจสอบ</p>
<p>ที่เกิดเหตุพบโดยสารประจำทางปรับอากาศ สาย ปอ.140 สีขาว-ฟ้า วิ่งระหว่างมหาชัย-อนุสาวรีย์ชัยสมรภูมิ หมายเลขทะเบียน 12-6961 กรุงเทพมหานคร เลขข้างรถ 140-6 ของ บจก.บริบูรณ์อินฟินิตี้ จอดอยู่บนทางลาดขาลงห่างจากทางด่วนประมาณ 50 เมตร ในสภาพมีแสงเพลิงและกลุ่มควันลุกลามออกมาจากห้องเครื่อง เจ้าหน้าที่จึงใช้หัวฉีดน้ำทำการสกัดกั้นนาน 15 นาที เพลิงจึงสงบ สำหรับความเสียหายเบื้องต้นพบว่าไฟได้เผาห้องเครื่องรถประจำทางลุกลามติด เบาะที่นั่งผู้โดยสารไปแล้วประมาณครึ่งคัน</p>
<p>จากการสอบสวน <persName>นายนพรัตน์ เสาประโทน</persName> อายุ 24 ปี ชาว จ.สุรินทร์ โชเฟอร์รถคันดังกล่าว ให้การว่า ก่อนเกิดเหตุเมื่อเวลา 08.30 น. ขับรถรับผู้โดยสารเต็มคันออกจากอู่ที่มหาชัย ขึ้นทางด่วนถนนพระราม 2 มาลงทางด่วนเพชรบุรีเมื่อถึงจุดเกิดเหตุปรากฏว่า การจราจรติดขัดมาก จากนั้นก็มีกลิ่นเหม็นไหม้ออกมาจากห้องเครื่อง เมื่อตนลองเปิดฝาครอบเพื่อตรวจสอบพบว่ามีแสงเพลิงและกลุ่มควันพวยพุ่งออกมา จำนวนมาก จึงตัดสินใจเปิดประตูรถไล่ผู้โดยสารลงจากรถ และใช้ถังเคมีติดการทำการฉีดสกัดกั้นเพลิง แต่เอาไม่อยู่จึงโทรศัพท์แจ้งเจ้าหน้าที่ดับเพลิงเข้ามาช่วยเหลือ</p>
<p>ด้าน <persName>ด.ต.โกเมศ</persName> กล่าวว่า สาเหตุของเพลิงไหม้ครั้งนี้ คาดว่าน่าจะมาจากความร้อนภายในห้องเครื่องหรือกระแสไฟฟ้าในรถขัดข้อง ซึ่งจะต้องรอช่างผู้เชี่ยวชาญจากทางบริษัทมาทำการตรวจสอบให้แน่ชัดอีกครั้ง แต่ในเบื้องต้นตนได้ประสานให้รถลากจูงขนาดใหญ่มาทำการลากรถประจำทางคันดัง กล่าวมาชิดริมถนนเพื่อเปิดการจราจรแล้ว</p></body>
</news>
