<teiHeader>
<fileDesc>
<titleStmt>
  <title>2โจรชิงทอง30บ.ซ.จุฬาฯ10หนีลอยนวล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-02 17:31:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219283  </bibl>
</sourceDesc>
</fileDesc>
</teiHeader>
<news>
<headline>2โจรชิงทอง30บ.ซ.จุฬาฯ10หนีลอยนวล</headline>
<lead>2 โจร ควงปืน บุกชิงทรัพย์ร้านทอง กลางซอยจุฬาฯ 10 เชิดกว่า 30 บาท หนีลอยนวล</lead>
<neck></neck>
<body><p><persName>พ.ต.อ.ชุมพร กาญจนรัตน์</persName> ผกก.สน.ปทุมวัน เปิดเผยว่า เมื่อสักครู่ที่ผ่านมา เกิดเหตุคนร้ายบุกจี้ชิงทรัพย์ร้านทองภายในซอยจุฬาฯ10 จากการตรวจสอบจุดเกิดเหตุ บริเวณร้านทองสุธาสถิตย์ พบเจ้าของร้าน และพนักงาน ยืนให้การกับเจ้าหน้าที่สายตรวจ โดยก่อนเกิดเหตุมีชายสองคน สวมหมวกกันน็อกแบบเต็มใบ จอดที่หน้าร้าน ก่อนที่คนซ้อนท้ายจะเดินเข้ามาภายใน และใช้อาวุธปืนข่มขู่ พนักงานในร้าน และกระโดดข้ามตู้โชว์เข้าไปกวาดทองรูปพรรณ จำนวนกว่า 30 บาท จากนั้นได้ยิงปืนข่มขู่ และเปิดทาง ขับรถ จยย. หลบหนีไปทางถนนรองเมือง ซึ่งขณะนี้ เจ้าหน้าที่อยู่ระหว่างการสกัดจับกุม</p>
<p>อย่างไรก็ตาม เหตุการณ์ดังกล่าวนั้นทางร้านมีการติดตั้งกล้องวงจรปิด พบเห็นเหตุการณ์ และพฤติกรรมของคนร้ายชัดเจน โดยพบว่า คนร้ายลงมือก่อเหตุเพียง 20 วินาที ก่อนจะหลบหนีไป ซึ่งเหตุการณ์จี้ชิงทรัพย์ร้านทองนั้น ในรอบสัปดาห์ ที่ผ่านมา เกิดขึ้นถึง 2ครั้งในพื้นที่ จ.นนทบุรี และในครั้งนี้ แต่การจับกุมคนร้ายที่ก่อเหตุ ยังไร้วี่แวว</p></body>
</news>
