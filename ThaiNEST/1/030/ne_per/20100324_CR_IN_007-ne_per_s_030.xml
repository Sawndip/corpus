<teiHeader>
<fileDesc>
<titleStmt>
  <title>กรมบัญชีกลาง-ปปท.แก้ทุจริตค่ารักษาพยาบาล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 15:38:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217841  </bibl>
</sourceDesc>
</fileDesc>
</teiHeader>
<news>
<headline>กรมบัญชีกลาง-ปปท.แก้ทุจริตค่ารักษาพยาบาล</headline>
<lead>กรมบัญชีกลาง ลงนามความร่วมมือแก้ไขปัญหาทุจริตเบิกจ่ายค่ารักษาพยาบาลของข้าราชการ สรุปผลรายงานนายกฯ ใน 30 วัน</lead>
<neck></neck>
<body><p><persName>นายพงษ์ภาณุ เศวตรุนทร์</persName> อธิบดีกรมบัญชีกลาง เปิดเผยว่า ในการลงนามบันทึกข้อตกลงร่วมกับสำนักงานคณะกรรมการป้องกันและปราบปรามการ ทุจริตในภาครัฐ (ป.ป.ท.) ซึ่งมี <persName>นายภิญโญ ทองชัย</persName> เลขาธิการ ป.ป.ท. ร่วมด้วยนั้น จะเป็นความร่วมมือในการแก้ไขปัญหาการทุจริตในการเบิกจ่ายค่ารักษาพยาบาลของ ข้าราชการ ในการตรวจสอบครั้งนี้ จะมีการร่วมมือกันใน 4 ด้าน ประกอบด้วย 1.กรมบัญชีกลางจะมีการอนุญาตให้ทางสำนักงานป.ป.ท. เข้าดูหรือใช้ข้อมูลเบิกจ่ายเงินค่ารักษาพยาบาล 2.สำนักงานป.ป.ท. จะมีการติดตามตรวจสอบพฤติกรรมของผู้ใช้สิทธิในระบบสวัสดิการค่ารักษาพยาบาล ข้าราชการและผู้ที่เกี่ยวข้อง ที่ส่อไปในทางทุจริต 3. สำนักงานป.ป.ท. จะมีการตรวจสอบกระบวนการจัดซื้อจัดจ้างจำนวนพัสดุยา ที่มีปริมาณการจัดซื้อเป็นจำนวนมาก อันมีลักษณะเป็นการเอื้อประโยชน์ให้กับภาคเอกชนหรือไม่ 4. กรมบัญชีกลางและสำนักงานป.ป.ท. จะดำเนินการร่วมกันจัดทำข้อเสนอต่างๆ ต่อทางคณะรัฐมนตรี เพื่อกำหนดแนวทางและป้องกันปราบปรามการทุจริต ในระบบสวัสดิการค่ารักษาพยาบาลข้าราชการ</p>
<p>นอกจากนี้ <persName>นายพงษ์ภาณุ</persName> กล่าวเพิ่มเติมว่า การดำเนินการในโครงการนี้ จะเป็นหนึ่งในมาตรการการควบคุมค่ารักษาพยาบาลได้ รวมไปถึงจะมีการเอาผิดกับผู้ที่ทุจริตอย่างเข้มข้น และจะมีการรายงานให้นายกฯทราบ ภายใน 30 วัน</p></body>
</news>
