<teiHeader>
<fileDesc>
<titleStmt>
  <title>มือมืดเหิมเกริมหนัก! ลอบปาบึ้มราบ 11  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-27 08:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000042937  </bibl>
</sourceDesc>
</fileDesc>
</teiHeader>
<news>
<headline>มือมืดเหิมเกริมหนัก! ลอบปาบึ้มราบ 11</headline>
<lead>คนร้ายเหิมเกริมหนัก ยิงเอ็ม 79 ถล่มราบ 11 ทหารเจ็บ 3 นาย สาหัส 1 นาย รอง ผบช.น.ระบุวางกำลังอย่างเต็มที่แล้ว แต่เป็นเหตุสุดวิสัย พร้อมเตรียมกำลังรับมือไพร่แดงที่จะเดินทางมาชุมนุมหน้าราบ 11 เช้าวันนี้</lead>
<neck></neck>
<body><p>วันนี้ (28 มี.ค.) เมื่อเวลา 04.00 น. <persName>พ.ต.ท.ภูดิท จิตธรรม</persName> สว.สส.สน.บางเขน ได้รับแจ้งว่าเกิดเหตุคนร้ายลอบยิงระเบิดชนิดเอ็ม 79 เข้าไปภายในกรมทหารราบที่ 11 รักษาพระองค์ (ร.11 รอ.) ซึ่งเป็นสถานที่ที่ใช้เป็นศูนย์บัญชาการในการประชุมศูนย์อำนวยการรักษาความ สงบเรียบร้อย (ศอ.รส.) แขวงอนุสาวรีย์ เขตบางเขน กทม. จึงรายงานผู้บังคับบัญชาทราบและรุดไปตรวจสอบที่เกิดเหตุพร้อมด้วย <persName>พล.ต.ต.อนันต์ ศรีหิรัญ</persName> รอง ผบช.น. <persName>พล.ต.ต.สาโรจน์ พหรมเจริญ</persName> ผบก.น. 2 <persName>พ.ต.อ.พัฒนา เพศยนาวิน</persName> ผกก.สน.บางเขน เจ้าหน้าที่ฝ่ายสืบสวน หน่วยเก็บกู้วัตถุระเบิด บก.ตปพ.บช.น. และเจ้าหน้าที่กองพิสูจน์หลักฐาน</p>
<p>ที่เกิดเหตุอยู่บริเวณสนามฟุตบอลหน้ากองพันทหารราบที่ 1 กรมทหารราบที่ 11 รักษาพระองค์ ห่างจากประตูกองรักษาการณ์ประมาณ 200 เมตร ภายในสนามพบรถยีเอ็มซีของเจ้าหน้าที่ทหารได้รับความเสียหายหลังคาทะลุ 1 คัน เนื่องจากถูกแรงระเบิด ห่างออกไปประมาณ 60 เมตร พบว่าพื้นสนามฟุตบอลเป็นหลุมลึก 3 นิ้ว กว้าง 5 นิ้ว สะเก็ดระเบิดกระจายอยู่รอบพื้นสนาม เจ้าหน้าที่จึงเก็บไปตรวจสอบอย่างละเอียด นอกจากนี้ยังมีผู้ได้รับบาดเจ็บอีก 4 ราย เป็นพลทหาร 3 ราย และ จ.ส.อ.อีก 1 ราย ถูกส่งตัวไปรักษาที่รพ.พระมงกุฏเกล้าเป็นการเร่งด่วน</p>
<p><persName>พล.ต.ต.อนันต์</persName> กล่าวว่า จากการตรวจสอบในที่เกิดเหตุของหน่วยเก็บกู้พบว่าเป็นระเบิดชนิด เอ็ม 79 ซึ่งคนร้ายได้ยิงเข้ามาภายในกรมทหารราบที่ 11 จำนวน 2 ลูก ส่งผลให้รถยีเอ็มซีของทหารได้รับความเสียหาย 1 คัน โดยในรถคันดังกล่าวมีเจ้าหน้าที่ทหารนอนอยู่ 1 นาย ทำให้ได้รับบาดเจ็บสาหัส แต่เบื้องต้นแพทย์ได้ทำการรักษาจนอาการอยู่ในขั้นปลอดภัยแล้ว สำหรับจุดที่คนร้ายใช้เป็นที่ซุ่มยิงระเบิดนั้นจะต้องให้เจ้าหน้าที่กอง พิสูจน์หลักฐานเป็นผู้ตรวจหาวิถีโค้งในการยิงอย่างละเอียดอีกครั้ง ส่วนจะเป็นฝีมือของกลุ่มใดนั้นยังไม่สามารถบอกได้ นอกจากนี้ ที่มีการระบุว่าเกิดเหตุก่อนหน้าที่กลุ่มคนเสื้อแดงจะเดินทางมาเพียงไม่กี่ ชั่วโมงนั้นตนยังไม่อยากให้นำไปเชื่อมโยงกัน เพราะยังไม่สามารถระบุได้ว่าคนร้ายเป็นกลุ่มใด</p>
<p><persName>พล.ต.ต.อนันต์</persName>กล่าวอีกว่า สำหรับมาตรการรักษาความปลอดภัย เจ้าหน้าที่ทั้งทหารและตำรวจได้ทำอย่างเต็มที่แล้ว แต่เป็นเหตุสุดวิสัยจริงๆ ในการที่จะป้องกันไม่ให้เกิดเหตุเช่นนี้ ส่วนรายละเอียดต่างๆ ที่เกิดขึ้นในวันนี้จะมีการหารือร่วมกับเจ้าหน้าที่ทหารอีกครั้ง โดยในวันนี้จะมีการประชุมวิดีโอคอนเฟอเรนซ์ที่ ศปก.น. สำหรับกลุ่มผู้ชุมนุมที่จะเดินทางมาที่กรมทหารราบที่ 11 เวลา 09.00 น.นั้น ได้มีการเตรียมความพร้อมเอาไว้แล้ว โดยวางกำลังเหมือนเมื่อครั้งที่ผ่านมาที่กลุ่มผู้ชุมนุมเดินทางมา</p>
<p>ด้าน <persName>พ.อ.นายแพทย์ พีระพล ปกป้อง</persName> ผู้อำนวยการกองอุบัติเหตุและและฉุกเฉิน เปิดเผยว่า เบื้องต้นจากเหตุการณ์ระเบิดที่เกิดขึ้นทั้งหมดตั้งแต่เมื่อช่วงหัวค่ำของ วันที่ 27 มี.ค.53 จนถึงช่วงเช้าวันที่ 28 มี.ค.ที่เกิดเหตุระเบิดที่ราบ 11 มีผู้ที่เข้ามารับการรักษาทั้งหมด 9 ราย เป็นทหาร 8 ราย และ รปภ.1 ราย ประกอบด้วย ผู้ที่ได้รับบาดเจ็บจากเหตุระเบิดที่ช่อง 5 ผู้บาดเจ็บจาก NBT และที่ราบ 11 ส่วนรายละเอียดต่างๆ รวมถึงตัวเลขผู้บาดเจ็บในแต่ละจุดเกิดเหตุยังไม่สามารถเปิดเผยได้ในขณะนี้ เนื่องจากอาจจะส่งผลกระทบต่อสถานการณ์ในขณะนี้ และทำให้ประชาชนแตกตื่นหวาดกลัว แต่อย่างไรก็ตาม ตนขอยืนยันว่าไม่มีผู้เสียชีวิตแต่อย่างใด</p></body>
</news>
