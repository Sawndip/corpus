<teiHeader>
<fileDesc>
<titleStmt>
  <title>อัยการฝ่ายคดีอาญา เตรียมทำหนังสือ เร่ง ตร.ออกหมายจับ"สนธิ ลิ้ม"หากไม่เข้ารายงานตัว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205682  </bibl>
</sourceDesc>
</fileDesc>
</teiHeader>
<news>
<headline>อัยการฝ่ายคดีอาญา เตรียมทำหนังสือ เร่ง ตร.ออกหมายจับ"<persName>สนธิ ลิ้ม</persName>"หากไม่เข้ารายงานตัว</headline>
<lead></lead>
<neck></neck>
<body><p><persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา กล่าวถึงความคืบหน้าคดีที่<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย(พธม.)และหัวหน้าพรรคการเมืองใหม่ ตกเป็นผู้ต้องหาในคดีหมิ่นเบื้องสูง กรณีนำคำปราศรัยของ <persName>น.ส.ดารณี ชาญเชิงศิลปะกุล</persName> หรือ <persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ (นปช.)ซึ่งถูกศาลพิพากษาจำคุก 18 ปี ในคดีหมิ่นเบื้องสูง มาเผยแพร่ซ้ำบนเวทีพันธมิตรฯ เมื่อวันที่ 20 กรกฎาคม 2551ว่า ก่อนหน้านี้ตนมีหนังสือแจ้งไปยังพนักงานสอบสวน สน.ดุสิต ให้นำเอกสารหลักฐาน ตำหนิรูปพรรณ ขอนุมัติหมายจับ<persName>นายสนธิ</persName> เพื่อนำตัวมาส่งให้อัยการยื่นฟ้องเป็นจำเลยต่อศาลอาญา แต่ปรากฎว่าจนถึงขณะนี่ยังไม่ได้รับการประสานจากพนักงานสอบสวนว่าจะนำตัว<persName>นาย สนธิ</persName>มาส่งมอบให้แต่อย่างใด</p>
<p>อธิบดีอัยการฝ่ายคดีอาญา กล่าวว่าหากในเวลา 10.00 น.วันพรุ่งนี้ ( 2 มี.ค.)<persName>นายสนธิ</persName> ไม่เดินทางเข้าฟังคำสั่งคดีตามนัด ตนจะต้องทำหนังสือเตือนไปยังพนักงานสอบสวน สน.ดุสิตอีกครั้ง ให้เร่งนำหลักฐานและตำหนิรูปพรรณขออนุมัติหมายจับจากศาลต่อไป เนื่องจากคดีนี้พนักงานอัยการมีความเห็นสั่งฟ้องไว้แล้ว</p></body>
</news>
