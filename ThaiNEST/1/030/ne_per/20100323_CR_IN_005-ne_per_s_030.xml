<teiHeader>
<fileDesc>
<titleStmt>
  <title>นครบาลปิด8เส้นทางรอบรัฐสภารปภ.ประชุมวิป  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-23 13:11:51  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217638  </bibl>
</sourceDesc>
</fileDesc>
</teiHeader>
<news>
<headline>นครบาลปิด8เส้นทางรอบรัฐสภารปภ.ประชุมวิป</headline>
<lead>ตำรวจนครบาล ประกาศ ปิด 8 เส้นทางโดยรอบรัฐสภา เตรียมรักษาความปลอดภัย การประชุมวิปรัฐบาล พร้อมจัดกำลัง เจ้าหน้าที่ 22 กองร้อย ดูแลความปลอดภัย</lead>
<neck></neck>
<body><p><persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล เปิดเผยว่า ศูนย์อำนวยการรักษาความสงบเรียบร้อย หรือ ศอ.รส. ได้ประกาศปิดเส้นทางการจราจร จำนวน 8 เส้นทาง ประกอบด้วย ถนนนครราชสีมา ถนนราชวิถี ถนนพระราม 9 ถนนศรีอยุธยา ถนนอู่ทองใน ถนนสวรรคโลก ถนนสุโขทัย และถนนพิชัย นอกจากนี้ ยังห้ามบุคคลภายนอกที่มีพฤติการณ์ อาจก่อความไม่สงบ อาทิ การปลุกระดม ยุยง ปลุกปั่น และการสร้างสถานการณ์ เข้าไปในพื้นที่อาคารรัฐสภา โดยเด็ดขาด เพื่อป้องกันการก่อเหตุความไม่สงบเกิดขึ้น ในการประชุมสภาผู้แทนราษฎร วันพรุ่งนี้ หากพบว่า บุคคลใดฝ่าฝืน หรือ เข้าไปในพื้นที่ จะถือว่ามีความผิด ตามพระราชบัญญัติ การรักษาความมั่นคงภายในราชอาณาจักร หรือ พ.ร.บ.ความมั่นคงฯ ซึ่งต้องระวางโทษจำคุกไม่เกิน 1 ปี หรือ ปรับไม่เกิน 20,000 บาท หรือ ทั้งจำทั้งปรับ ถ้าเป็นกรณีผู้ชุมนุม ก็ถือว่า เป็นการชุมนุมโดยไม่สงบ เพราะฝ่าฝืนกฎหมาย เกี่ยวกับความสงบเรียบร้อยของประชาชน พร้อมกันนี้ในส่วนของกองบัญชาการตำรวจนครบาล ได้จัดกำลังเจ้าหน้าที่ตำรวจ เพื่อดูแลรักษาความสงบเรียบร้อยบริเวณอาคารโดยรอบจำนวน 22 กองร้อย พร้อมจัดกำลังเจ้าหน้าที่ตำรวจ อีก 3 กองร้อย ดูแลพื้นที่ด้านในด้วย</p></body>
</news>
