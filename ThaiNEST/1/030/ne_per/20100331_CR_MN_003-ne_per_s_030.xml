<teiHeader>
<fileDesc>
<titleStmt>
  <title>รับฟ้อง “พัชรวาท” ฟ้องหมิ่น ผจก.แฉเป็นตอขวางคดียิง “สนธิ”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 11:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044569  </bibl>
</sourceDesc>
</fileDesc>
</teiHeader>
<news>
<headline>รับฟ้อง “<persName>พัชรวาท</persName>” ฟ้องหมิ่น ผจก.แฉเป็นตอขวางคดียิง “<persName>สนธิ</persName>”</headline>
<lead>ศาลประทับสั่งฟ้องคดี “<persName>พัชรวาท</persName>” ฟ้องหมิ่น “ผู้จัดการ” แฉเป็นตอขวางสอบสวนคดียิง “<persName>สนธิ</persName>” นัดสอบคำให้การจำเลย 17 พ.ค.นี้</lead>
<neck></neck>
<body><p>วันนี้ (31 มี.ค.) เมื่อเวลา 09.00 น. ที่ศาลอาญา ถ.รัชดาภิเษก ศาลนัดฟังคำสั่งคดีหมายเลขดำ อ.2660/2552 ที่ <persName>พล.ต.อ.พัชรวาท วงษ์สุวรรณ</persName> อดีต ผบ.ตร. เป็นโจทก์ยื่นฟ้องบริษัท เอเอสทีวีผู้จัดการ จำกัด ผู้ประกอบการหนังสือพิมพ์ ASTV ผู้จัดการรายวัน และ<persName>นายตุลย์ ศิริกุลพิพัฒน์</persName> บรรณาธิการผู้พิมพ์ผู้โฆษณา นสพ.ASTV ผู้จัดการรายวัน เป็นจำเลยที่ 1-2 ในความผิดฐานดูหมิ่นเจ้าพนักงานปฏิบัติหน้าที่ และหมิ่นประมาทด้วยการโฆษณา ตามประมวลกฎหมายอาญา มาตรา 136, 326, 328, 332 กรณีระหว่างวันที่ 25 มิ.ย.-21 ก.ค.52 นสพ.ASTV ผู้จัดการรายวัน เสนอข่าวต่อเนื่องกันทำนองว่า <persName>พล.ต.อ.พัชรวาท</persName> คือ “บิ๊กคนมีสี” ที่เป็น “ตอ” ขัดขวางการสอบสวนคดีลอบยิง<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย เมื่อวันที่ 17 เม.ย.52</p>
<p>โดยศาลพิเคราะห์พยานหลักฐานโจทก์ในชั้นไต่สวนมูลฟ้องโจทก์แล้วเห็น ว่า คดีมีมูลจึงมีคำสั่งประทับรับฟ้องไว้พิจารณาพิพากษา โดยนัดสอบคำให้การจำเลยในวันที่ 17 พ.ค.นี้ เวลา 09.00 น.</p>
<p>ผู้สื่อข่าวรายงานว่า สำหรับคดีหมิ่นประมาทดังกล่าวยังอยู่ระหว่างการไต่สวนมูลฟ้องอีก 2 สำนวน ประกอบด้วย คดีดำหมายเลข อ.2994/2552 ที่ยื่นฟ้อง บจก.เอเอสทีวีฯ และ<persName>นายตุลย์</persName> บก.นสพ.เอเอสทีวีฯ เป็นจำเลยที่ 1-2 ในความผิดฐานดูหมิ่นเจ้าพนักงานในการปฎิบัติหน้าที่ และหมิ่นประมาทโดยการโฆษณาตามประมวลกฎหมายอาญา มาตรา 136, 326, 328 และ 332 กรณีเมื่อวันที่ 10-26 ส.ค.52 ร่วมกันเสนอข่าวซื้อขายตำแหน่งในวงการตำรวจ และคดีที่ยื่นฟ้อง บจก.เอเอสทีวีฯ และ<persName>นายตุลย์</persName> บก.นสพ.เอเอสทีวีฯ เป็นจำเลยที่ 1-2 ในความผิดฐานดูหมิ่นเจ้าพนักงานในการปฏิบัติหน้าที่และหมิ่นประมาทผู้อื่น โดยการโฆษณาตามประมวลกฎหมายอาญาฯ ม.136,326,328 และ 332 กรณีเมื่อวันที่ 31 ส.ค.-7 ก.ย.52 ร่วมกันตีพิมพ์ข่าวทำนองว่า โจทก์มีรีสอร์ตหรูราคา 100 ล้านบาท ซึ่งใส่ชื่อบุตรสาวถือครองแทน ทำนิติกรรมอำพรางทุจริตได้ทรัพย์สินโดยมิชอบ และทุจริตงบประมาณ งบประชาสัมพันธ์ของสำนักงานตำรวจแห่งชาติ จำนวน 18 ล้านบาท</p></body>
</news>
