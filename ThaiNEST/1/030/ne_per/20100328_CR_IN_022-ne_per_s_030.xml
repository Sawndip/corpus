<teiHeader>
<fileDesc>
<titleStmt>
  <title>โฆษกบชน.เพิ่มรปภ.จุดเสี่ยงหลังบึ้มบ่อย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 21:41:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218558  </bibl>
</sourceDesc>
</fileDesc>
</teiHeader>
<news>
<headline>โฆษกบชน.เพิ่มรปภ.จุดเสี่ยงหลังบึ้มบ่อย</headline>
<lead>โฆษก น. เผย ผลประชุมตำรวจนครบาล สั่งเพิ่มมาตรการ รปภ.จุดเสี่ยงมากขึ้น รับกำลังไม่เพียงพอส่วนคืบหน้า คดีระเบิดป่วนเมืองได้ภาพ จยย.ต้องสงสัย ช่อง 5 แล้ว</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึง การเพิ่มมาตรการรับมือกับสถานการณ์ต่างๆ ที่เกิดขึ้นว่า ในช่วงที่ผ่านมา มีประชาชนโทรศัพท์เข้ามาสอบถาม กับศูนย์รับแจ้งเหตุ 191 ในเรื่องต่างๆ อาทิ สอบถามเส้นทาง แจ้งเหตุด่วนเหตุร้ายและให้ข้อมูลเบาะแสต่างๆ เป็นจำนวนมาก ทำให้เจ้าหน้าที่ตำรวจที่ทำหน้าที่ในแต่ละกะ จำนวน 20 นาย มีไม่เพียงพอดังนั้น จึงมีการเพิ่มตำรวจชุดปราบจลาจลหญิงเข้ามาเสริมการทำงาน ในการรับเรื่องร้องเรียน รับแจ้งเหตุจากผู้ที่โทรศัพท์เข้ามาที่ 191 โดยตำรวจชุดปราบจลาจลดังกล่าว จะมีความรู้เรื่องกฎหมาย และสามารถให้คำแนะนำกับผู้ที่โทรศัพท์เข้ามา อีกทั้งยังช่วยลดความตรึงเครียดให้กับผู้ที่โทรศัพท์เข้ามาแจ้งข้อมูลได้ ด้วย ซึ่งจะเข้าปฏิบัติงานตั้งแต่คืนนี้เป็นต้นไปกะละ 12 นาย โดยมีตำรวจชั้นสัญญาบัตร 2 นาย และชั้นประทวน 10 นาย สับเปลี่ยนหมุนเวียนตลอด 24 ชั่วโมง ส่วนความคืบหน้าเหตุคนร้ายลอบยิงระเบิดที่หน้า ททบ.5 และสถานีโทรทัศน์ เอ็นบีที เมื่อวานที่ผ่านมา ในวันนี้ <persName>พล.ต.ต.สุเมธ เรืองสวัสดิ์</persName> รองผู้บัญชาการตำรวจนครบาล ได้เรียกประชุมสืบสวนในการเร่งติดตามตามคนร้าย เบื้องต้นพบว่า กล้องวงจรปิดหน้า ททบ.5 สามารถจับภาพ รถ จักรยานยนต์ ต้องสงสัยไว้ได้ ทางเจ้าหน้าที่อยู่ระหว่างเร่งติดตามหา รถ จักรยานยนต์ต้องสงสัยคันดังกล่าว</p>
<p>นอกจากนี้ทางโฆษกกองบัญชาการตำรวจนครบาล กล่าวอีกว่า ได้สั่งการให้ดูแลสถานที่ตั้งของสื่อมวลชนเป็นพิเศษอีกด้วย หลังอาจะตกเป็นเป้าหมายป่วน</p></body>
</news>
