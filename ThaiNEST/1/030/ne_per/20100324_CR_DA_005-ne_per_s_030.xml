<teiHeader>
<fileDesc>
<titleStmt>
  <title>รถตู้โดยสารซิ่งชน 10 ล้อดับ 3 เจ็บ 5  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-24 07:49:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55910  </bibl>
</sourceDesc>
</fileDesc>
</teiHeader>
<news>
<headline>รถตู้โดยสารซิ่งชน 10 ล้อดับ 3 เจ็บ 5</headline>
<lead></lead>
<neck></neck>
<body><p>เมื่อเวลา 14.30 น. วันที่ 23 มี.ค.  <persName>พ.ต.ต.กิตติ ไชโย</persName> สารวัตรเวร สภ.เมือง ราชบุรี ได้รับแจ้งรถตู้โดยสารชนท้ายรถบรรทุก 10 ล้อ บนถนนเพชรเกษม ขาเข้าเมืองราชบุรี ตรงจุดกลับหน้าสถานีขนส่งจังหวัดราชบุรี จึงรีบเดินทางไปตรวจสอบ ที่เกิดเหตุพบรถตู้โดย สารสายกรุงเทพฯ-ราชบุรี ยี่ห้อโตโยต้า สีขาว ป้ายเหลืองทะเบียน 14-6003 กรุงเทพมหานคร สภาพด้านหน้าชนอัดก๊อบปี้ กับท้ายรถบรรทุก 10 ล้อยี่ห้อ ฮีโน่ สีขาว ทะเบียน 80-3070 กระบี่ ภายในรถตู้มีผู้ได้รับบาดเจ็บนอนร้องครวญครางอยู่ภายใน เจ้าหน้าที่มูลนิธิจึงได้ช่วยกันงัดรถเพื่อนำผู้บาดเจ็บส่งโรงพยาบาลราชบุรี พบว่ามีจำนวน 5 ราย อาการสาหัสทั้ง หมด                                                                           </p>
<p>นอกจากนี้ยังพบผู้เสียชีวิตติดอยู่ในซากรถอีก 3 ราย ทราบชื่อต่อมาคือ <persName>น.ส. กร สะเดาทอง</persName> อายุ 28 ปี <persName>นายธนู เที่ยงตรง</persName> อายุ 60 ปี และ <persName>นายวีระยุทธ วิริยะประจักรกุล</persName> อายุ 28 ปี คนขับรถตู้คันดังกล่าว </p>
<p>สอบสวน<persName>นายนพพร ภิญโญ</persName> คนขับรถบรรทุกทราบว่า ก่อนเกิดเหตุได้ขับรถมาจาก กทม. เพื่อจะนำสินค้าไปส่งบริเวณ ต.สามเรือน อ.เมือง มาถึงที่เกิดเหตุได้เปิดไฟเลี้ยวขวาและชะลอความเร็วเพื่อที่จะกลับรถใน บริเวณที่เกิดเหตุ จู่ ๆ ก็เห็นรถตู้โดยสารคันดังกล่าววิ่งแซงขวารถอีกคันที่ตามหลังมาและชนท้ายรถตน อย่างจังเป็นเหตุให้มีผู้ได้รับบาดเจ็บและเสียชีวิตดังกล่าว</p></body>
</news>
