<teiHeader>
<fileDesc>
<titleStmt>
  <title>โจรจี้ร้านทองคาร์ฟูร์แจ้งวัฒนะฉก25บาท  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-31 20:36:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218996  </bibl>
</sourceDesc>
</fileDesc>
</teiHeader>
<news>
<headline>โจรจี้ร้านทองคาร์ฟูร์แจ้งวัฒนะฉก25บาท</headline>
<lead>โจรบุกเดี่ยว จี้ ชิงทรัพย์ร้านทองกลางห้างคาร์ฟูแจ้งวัฒนะ เชิดทอง 25 บาท หนีลอยนวล</lead>
<neck></neck>
<body><p>ผู้สื่อข่าวรายงานว่า เจ้าหน้าที่ สภ.ปากเกร็ด รับแจ้งเกิดเหตุคนร้าย บุกจี้ชิงทรัพย์ร้านทองภายในห้างคาร์ฟูแจ้งวัฒนะ จากการตรวจสอบพบ <persName>นายสันต์</persName> ไม่ทราบนามสกุล เจ้าของร้าน ยืนให้การกับเจ้าหน้าที่ว่าขณะเกิดเหตุ มีคนร้ายเป็นชายสูงประมาณ 170 ซ.ม. สวมเสื้อแขนยาว ลายสีขาว-น้ำเงิน ใช้ผ้าคลุมใบหน้าเดินเข้าในร้านก่อนใช้อาวุธปืน จี้พนักงานในร้าน บังคับให้ หยิบทองใส่กระเป๋าให้ แต่พนักงานในร้านขัดขืน คนร้ายจึงยิงปืนข่มขู่ แต่กระสุนด้านไม่ทำงาน จึงไม่มีผู้ได้รับบาดเจ็บ จากนั้นคนร้ายก็นำทองรูปพรรณ น้ำหนัก 2 สลึง จำนวน 50 เส้น มูลค่า กว่า4 แสนบาท หลบหนีไปบริเวณ หน้าห้าง ก่อนจะใช้ปืนข่มขู่ คนขับรถแท็กซี่ สีฟ้า หมายเลขทะเบียน ทม-1148 กทม. หลบหนีไปทางสะพานพระราม 5 ซึ่งหากประชาชนรายใดพบเห็นรถคันดังกล่าว แจ้งเจ้าหน้าที่สกัดจับกุมทันที</p>
<p>อย่างไรก็ตาม เหตุการณ์ดังกล่าว คนร้าย ก่อเหตุอย่างอุกอาจ ท่ามกลางประชาชนที่จับจ่ายซื้อของในวันสิ้นเดือนจำนวนมากจากนั้นคนร้ายก็หลบ หนีไปอย่างลอยนวล ซึ่งเหตุการณ์คนร้ายจี้ชิงทรัพย์ร้านทองในห้างสรรพสินค้าเกิดขึ้นบ่อยครั้ง ท่ามกลางปัญหาเศรษฐกิจและการเมืองที่ร้อนระอุ</p></body>
</news>
