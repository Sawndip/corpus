<teiHeader>
<fileDesc>
<titleStmt>
  <title>“นายพลเจ้าสัว” แจกเงินลูกน้อง “จับทันควัน จ่ายทันที 24 ชั่วโมง”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 15:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044742  </bibl>
</sourceDesc>
</fileDesc>
</teiHeader>
<news>
<headline>“<persName>นายพลเจ้าสัว</persName>” แจกเงินลูกน้อง “จับทันควัน จ่ายทันที 24 ชั่วโมง”</headline>
<lead>“<persName>นายพลเจ้าสัว</persName>” <persName>พล.ต.ต.กรีรินทร์ อินทร์แก้ว</persName> ผบก.น.9 แจกเงินรางวัล “จับทันควัน จ่ายทันที 24 ชั่วโมง” ให้กับตำรวจในสังกัดหลายราย เชื่อสามารถลดอาชญากรรมและปัญหายาเสพติดได้เป็นอย่างดี</lead>
<neck></neck>
<body><p>วันนี้ (31 มี.ค.) เมื่อเวลา 10.00 น. ที่กองบังคับการตำรวจนครบาล 9 (บก.น.9) <persName>พล.ต.ต.กรีรินทร์ อินทร์แก้ว</persName> ผบก.น.9 แถลงการมอบเงินรางวัลให้แก่เจ้าหน้าที่ตำรวจจากโรงพักต่างๆ ในสังกัด บก.น.9 ที่มีผลงานการจับกุมคดีต่างๆ ประกอบด้วย <persName>พ.ต.ท.รุ่งนิรันต์ จันทร์ศิริ</persName> สวป.สน.ภาษีเจริญ ที่สามารถจับผู้ต้องหาค้ายาบ้าได้พร้อมของกลางยาบ้า 2,000 เม็ด และยาไอซ์ 43.01 กรัม <persName>ร.ต.ท.จักรภวรรณ เหมือนมี</persName> รอง สวป.สน.หนองค้างพลู จับกุมยาบ้ารวม 61 เม็ด ยาไอซ์ 6.06 กรัม <persName>ร.ต.ท.มงคล กุ้งทอง</persName> หวัหน้าชุดปฏิบัติการพิเศษจู่โจมสลาตัน 2009 พร้อมยาบ้า 26 เม็ด <persName>ร.ต.ท.เกรียงไกร ชิดเชื้อ</persName> รอง สว.จร.สน.บางขุนเทียน พร้อมยาบ้า 7 เม็ด <persName>พ.ต.ท.ณัฐวัส สอนบุญ</persName> สวป.สน.หลักสอง พร้อมของกลางอาวุธปืนขนาด .45 จำนวน 1 กระบอก และ <persName>ร.ต.ท.สุรทิน บุญโสม</persName> รอง สวป.สน.เพชรเกษม พร้อมอาวุธปืน ขนาด 9 ม.ม.จำนวน 1 กระบอก</p>
<p><persName>พล.ต.ต.กรีรินทร์</persName>กล่าวว่า ทาง บก.น.9 มีผลงานดำเนินการป้องกันปราบปรามอาชญกรรมในพื้นที่เป็นอันดับ 1 ของ กองบัญชาการตำรวจนครบาล (บช.น.) ติดต่อกันตั้งแต่เดือน ธ.ค.52 จนถึงเดือน มี.ค.ปีนี้ ซึ่งเป็นผลพวงมาจากการทำงานของเจ้าหน้าที่ตำรวจชั้นผู้น้อย และโครงการ “จับทันควัน จ่ายทันที 24 ชั่วโมง” ซึ่งโครงการนี้ได้มีการจ่ายเงินรางวัลให้กับเจ้าหน้าที่ตำรวจที่มีผลงานมา โดยตลอด และในวันนี้ก็มีคณะผู้สนับสนุนมอบเงินให้กับโครงการอีกหลายราย เนื่องจากเห็นว่าโครงการนี้เป็นโครงการที่ดีและน่าสนับสนุน เพราะสามารถลดอาชญากรรมและปัญหายาเสพติดได้เป็นอย่างดียิ่ง</p></body>
</news>
