<teiHeader>
<fileDesc>
<titleStmt>
  <title>"นก เชิญยิ้ม"บวชชี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-27 11:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56503  </bibl>
</sourceDesc>
</fileDesc>
</teiHeader>
<news>
<headline>"<persName>นก เชิญยิ้ม</persName>"บวชชี</headline>
<lead>ตลกหญิง "<persName>นก เชิญยิ้ม</persName>" เดินหน้าบวชชีขออโหสิกรรมแย้มหันหลังวงการ</lead>
<neck></neck>
<body><p>วันนี้ (27 มี.ค.) ที่สำนักเนตรขำมาภิรมย์ เขตเทศบาลเมืองโพธาราม จ.ราชบุรี <persName>น.ส.วนิดา แสงสุข</persName>หรือ<persName>นก เชิญยิ้ม</persName> ตลกหญิง อายุ 42 ปี อยู่บ้านเลขที่ 365/652 ถนนพุทธบูชา แขวงบางแค เขตทุ่งครุ พร้อม<persName>นางฉวี แจ่มศรี</persName> มารดา <persName>น.ส.ชญาภา พงษ์สุภาชาคริต</persName> บุตรสาวและ<persName>นางราตรี วิทวัส</persName> เพื่อนสนิทในวงการ เดินทางเข้าพบ<persName>แม่ชีทองเพียร เนตรสน</persName> หัวหน้าสำนักฯ เพื่อขอบวชชี ซึ่งหลังทราบความประสงค์ของตลกหญิงแล้ว ได้มีการทำพิธีปลงผมบวชตามประเพณี จากนั้นมีการเปลี่ยนเครื่องแต่งกายจากชุดขาวเป็นห่มขาว</p>
<p>โดย "<persName>นก เชิญยิ้ม</persName>" เปิดเผยกับผู้สื่อข่าวว่า ที่มาบวชเพราะอยากขออโหสิกรรมกับทุกคนที่เคยล่วงเกินและได้รับความเดือดร้อน จากการกระทำของตนเอง โดยจะบวชเป็นเวลา 9 วัน ตลอดเวลาจะถือศีล 8 ซึ่งหลังจากสึก จะหันไปประกอบอาชีพค้าขายอย่างสุจริต เนื่องจากคงไม่มีใครให้โอกาสในวงการบันเทิงแล้ว แต่หากยังมีผู้ให้โอกาสก็ยินดีกลับเข้ามารับใช้เช่นเดิม เพราะส่วนตัวไม่ค่อยมีความรู้มากนัก ทั้งยังมีภาระต้องเลี้ยงดูบุตรสาวกับมารดาอีกด้วย</p>
<p>สำหรับ "<persName>นก เชิญยิ้ม</persName>" ถูกเจ้าหน้าที่ทหารกองกำลังบูรพา จับกุมได้พร้อมยาไอซ์ ชนิดเกล็ดสีขาว น้ำหนัก 0.56 กรัม กัญชาอบแห้ง น้ำหนัก 0.58 กรัมและอุปกรณ์การเสพ ขณะผ่านจุดตรวจค้นยาเสพติดบริเวณร่วมทางรถไฟ ทางเข้าตลาดโรงเกลือ หน้าด่านพรมแดนบ้านคลองลึก อ.อรัญประเทศ จ.สระแก้ว เมื่อช่วงค่ำวันที่ 2 มี.ค.ที่ผ่านมา ทั้งก่อนหน้านี้ เมื่อวันที่ 20 ก.ค.52  "<persName>นก เชิญยิ้ม</persName>" เคยถูกจับกุม พร้อมด้วย<persName>นายสุรินทร์ สังข์ป้อม</persName> อายุ 22 ปี และยาไอซ์? 1 ถุง กัญชาแห้ง 1 ถุง กัญชาผงผสมยาสูบ 1 กล่อง กัญชายัดบุหรี่  6 มวนกับอุปกรณ์การเสพจำนวนหนึ่ง บริเวณหน้าร้านสะดวกซื้อระหว่างซอยรามคำแหง 42กับซอยรามคำแหง 44 ย่านหัวหมาก ซึ่งศาลได้สั่งจำคุก 2 ปี แต่ให้รอลงอาญา บำเพ็ญประโยชน์</p></body>
</news>
