<teiHeader>
<fileDesc>
<titleStmt>
  <title>อัยการชี้สนธิลิ้มไม่มาแน่ รอคำสั่งอสส.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-02 08:39:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219194  </bibl>
</sourceDesc>
</fileDesc>
</teiHeader>
<news>
<headline>อัยการชี้<persName>สนธิ</persName><persName>ลิ้ม</persName>ไม่มาแน่ รอคำสั่งอสส.</headline>
<lead>อธิบดีอัยการคดีอาญา เผย <persName>สนธิ ลิ้มทองกุล</persName> ไม่มารายงานตัว คดีหมิ่นเบื้องสูง แน่ อ้าง ขอสอบพยานเพิ่ม ชี้ รอคำสั่ง อสส. จะให้เดินหน้าอย่างไร วันนี้</lead>
<neck></neck>
<body><p><persName>นายกายสิทธิ์ พิศวงปราการ</persName> อธิบดีอัยการคดีอาญา กล่าวถึง การนัดส่งตัว <persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย หัวหน้าพรรคการเมืองใหม่ ผู้ต้องหาคดีหมิ่นสถาบัน กรณี นำคำปราศรัย ของ <persName>น.ส.ดารณี ชาญเชิงศิลปกุล</persName> กลุ่มเสื้อแดง ซึ่งถูกศาลจำคุก 18 ปี ในความผิดดังกล่าว มาเผยแพร่ซ้ำบนเวทีพันธมิตร โดยก่อนหน้านี้ มีหนังสือแจ้งไปยัง พนักงานสอบสวน สน.ดุสิต ให้นำเอกสารหลักฐาน ตำหนิรูปพรรณ ขออนุมัติหมายจับ <persName>นายสนธิ</persName> เพื่อนำตัวมาส่งให้อัยการยื่นฟ้องต่อศาลอาญา แต่จนถึงขณะนี้ ยังไม่ได้รับการประสานว่า จะนำตัวมาส่งมอบให้ หากวันที่ 2 เมษายน เวลา 10.00 น. <persName>นายสนธิ</persName> ไม่เข้าฟังคำสั่งฟ้องคดีตามนัด จะต้องทำหนังสือเตือนพนักงานสอบสวนอีกครั้ง ให้เร่งขออนุมัติหมายจับ จากศาลต่อไป เนื่องจาก อัยการมีความเห็นสั่งฟ้องแล้ว</p>
<p>ขณะที่ <persName>นายนิติธร ล้ำเหลือ</persName> ทนายความรับผิดชอบคดีที่ <persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย ตกเป็นผู้ต้องหาดูหมิ่นพระมหากษัตริย์ ตามประมวลกฎหมายอาญา มาตรา 112 เปิดเผยว่า วันนี้ <persName>นายสนธิ</persName> จะไม่เดินทางเข้ารายงานต่ออัยการ หรือ พนักงานสอบสวน อย่างแน่นอน เนื่องจาก ก่อนหน้านี้ ตนเองได้ยื่นหนังสือขอเลื่อนการเข้ารายงานตัวต่ออัยการและพนักงานสอบสวนไป แล้ว นอกจาก <persName>นายสนธิ</persName> ได้ยื่นต่อร้องขอความเป็นธรรมเพิ่มเติมต่ออัยการสูงสุด คณะ
กรรมการที่ปรึกษาด้านคดีความความมั่นคงของรัฐ ที่เกี่ยวกับองค์พระมหากษัตริย์ ที่นายกฯ แต่งตั้งขึ้น และยังได้ทูลเกล้า
ทูลกระหม่อม ถวายฎีกา พระบาทสมเด็จพระเจ้าอยู่หัว ซึ่งยังอยู่ระหว่างขั้นตอนการรอคำสั่ง ส่วนกรณีที่ อัยการ จะให้
พนักงานสอบสวนรวบรวมพยานหลักฐานเพื่อขออนุมัติหมายจับ <persName>นายสนธิ</persName> หากไม่เดินทางเข้ามาในวันนี้ <persName>นายนิติธร</persName> กล่าวว่า
ตนเองได้ยื่นหนังสือชี้แจงการเลื่อนนัดไปแล้ว จึงไม่น่าจะมีปัญหา แต่หากมีปัญหาก็จะพิจารณาดำเนินการต่อไป</p>
<p><persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา สำนักงานอัยการสูงสุด กล่าวถึง ความคืบหน้าล่าสุดของคดี ที่
<persName>นายสนธิ ลิ้มทองกุล</persName> ผู้ต้องหาคดีหมิ่นเบื้องสูง ต้องมารายงานตัวต่ออัยการภายในวันนี้นั้น คงไม่มาแน่ โดยทางทนาย
อ้างว่า ขอทำหนังสือให้สอบพยานเพิ่มเติมในคดี ซึ่งทางอัยการเจ้าของสำนวน จะรอคำสั่งของ อสส. ว่า จะให้ดำเนินการ
ต่ออย่างไร ภายในวันนี้ หากว่า ฟังเหตุผลของผู้ต้องหาแล้วฟังขึ้น ก็ให้เลื่อนการเข้ารายงานตัว แต่หากว่าเหตุผลฟังไม่ขึ้น
ก็จะส่งเรื่องให้กับ พนักงานสอบสวน สน.ดุสิต พิจารณาออกหมายจับต่อไป ตามขั้นตอนของกฎหมาย</p></body>
</news>
