<teiHeader>
<fileDesc>
<titleStmt>
  <title>เหยื่อระเบิดป่วนเมืองอาการปลอดภัย - ตร.มอบเงินช่วย!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-28 16:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043115  </bibl>
</sourceDesc>
</fileDesc>
</teiHeader>
<news>
<headline>เหยื่อระเบิดป่วนเมืองอาการปลอดภัย - ตร.มอบเงินช่วย!</headline>
<lead>โฆษก ตร.รุดเยี่ยมผู้บาดเจ็บเหยื่อระเบิดป่วนเมืองที่โดนลูกหลงหน้าช่อง 5 พร้อมมอบเงินช่วยเหลือ สั่งเร่งรัดติดตามจับกุมคนร้าย เพิ่มความเข้มงวดในการป้องกันเหตุ ส่วนผู้บาดเจ็บจากเหตุระเบิดที่ “เอ็นบีที-ช่อง 5” มีทั้งหมด 8 คน อาการปลอดภัย คาด 1-2 สัปดาห์ออก รพ.ได้</lead>
<neck></neck>
<body><p>วันนี้ (28 มี.ค.) เมื่อเวลา 13.30 น. <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร.ในฐานะโฆษก ตร. เป็นตัวแทน <persName>พล.ต.อ.ปทีป ตันประเสริฐ</persName> รรท. ผบ.ตร. นำกระเช้าผลไม้เข้าเยี่ยม <persName>นายวันชัย ฉัตรชัยธนวัฒน์</persName> อายุ 48 ปี ที่ได้รับบาดเจ็บสาหัสบริเวณช่องท้องและแขนซ้าย จากเหตุระเบิดบริเวณหน้าสถานีโทรทัศน์กองทัพบกช่อง 5 ถนนพหลโยธิน เมื่อวานนี้ (27 มีค.) และแพทย์ได้ทำการผ่าตัดจนอาการปลอดภัยแล้ว โดยได้มอบเงินสดจำนวน 10,000 บาท ให้แก่ลูกสาวของ<persName>นายวันชัย</persName>ที่เฝ้าดูแลพ่อของตัวเองอยู่ด้วย</p>
<p><persName>พล.ต.ท.พงศพัศ</persName> กล่าวว่า เหตุการณ์ที่เกิดขึ้นเริ่มมีผลกระทบกับประชาชนที่ไม่มีส่วนเกี่ยวข้องด้วย ซึ่งเป็นเรื่องที่ <persName>พล.ต.อ.ปทีป ตันประเสริฐ</persName> รรท.ผบ.ตร.มีความห่วงใย ได้ย้ำให้จุดตรวจต่างๆ ที่มีการสนธิกำลังกันระหว่างทหารและตำรวจให้มีความเข้มงวดในการป้องกันเหตุ ร้ายให้มากขึ้น ในขณะเดียวกันก็ได้เร่งรัดให้ บช.น.ทำการสืบสวนติดตามจับกุมตัวคนร้ายให้ได้โดยเร็วที่สุด เพื่อสร้างความมั่นใจให้แก่ประชาชน</p>
<p>“สำหรับคดีที่เกิดขึ้นมากกว่า 20 คดี มีความคืบหน้าเกินกว่าครึ่ง ส่วนใหญ่เป็นเรื่องส่วนตัว และใช้โอกาสนี้กระทำการ สำหรับในส่วนที่เหลือทุกหน่วยที่เกี่ยวข้องจะมีการประสานข้อมูลกันอย่าง ละเอียด ซึ่งจะทำให้ฝ่ายสืบสวนเห็นภาพโครงข่ายโยงใยได้กว้างขึ้น ส่วนในรายที่ได้ออกหมายจับไว้แล้ว รรท.ผบ.ตร.ก็ได้สั่งการให้ทุกหน่วยที่เกี่ยวข้องเร่งรัดติดตามจับกุมตัวคน ร้ายให้ได้โดยเร็วที่สุดต่อไป” โฆษกตร.กล่าว</p>
<p>ด้าน <persName>พล.ต.นพ.พีระพล ปกป้อง</persName> ผอ.กองอุบัติเหตุ โรงพยาบาลพระมงกุฎเกล้า กล่าวถึงอาการบาดเจ็บทหารและรปภ.ที่ได้รับบาดเจ็บจากเหตุคนร้ายใช้อาวุธ ระเบิดเอ็ม 79 ยิงใส่สถานีโทรทัศน์เอ็นบีที เมื่อเวลา 21.40 น.วานนี้ (27 มี.ค.) และที่ราบ 11 เมื่อเวลา 04.00 น.วันนี้ (28 มี.ค.) ว่า ผู้บาดเจ็บทั้งหมด 8 ราย พักรักษาตัวอยู่ที่หอผู้ป่วยอุบัติเหตุ ชั้น 5 โรงพยาบาลพระมงกุฎเกล้า โดยเป็นผู้ได้รับบาดเจ็บจากเหตุยิงสถานีโทรทัศน์ เอ็นบีที จำนวน 4 รายดังนี้</p>
<p>รายแรก <persName>นายภัครพล พิเวศชีพ</persName> รปภ.สถานีโทรทัศน์เอ็นบีที ถูกสะเก็ดระเบิดบาดเจ็บที่ปาก แพทย์ได้เอาสะเก็ดระเบิดออกและเย็บแผลแล้ว รายที่สอง <persName>พลทหารยงยุทธ ป่าหวาย</persName> ถูกสะเก็ดระเบิดที่หลังซ้าย แพทย์ให้ยาค่าเชื้อ และยังดูอาการอยู่ เนื่องจากถูกสะเก็ดเข้าลึก ต้องรอการผ่าตัด รายที่สาม <persName>พลทหารโสภณ แสนตา</persName> บาดเจ็บบาดเจ็บข้อมือขวา แพทย์เอาสะเก็ดระเบิดออกพร้อมแย็บแผล คนที่สี่ <persName>พลทหารสุพี นามอาสา</persName> หูขวาและศอกขวาถูกสะเก็ดระเบิดเลือดออก แพทย์เอาสะเก็ดระเบิดออกและแย็บแผลเรียบร้อย</p>
<p><persName>พล.ต.นพ.พีระพล</persName>เผยอีกว่า ส่วนผู้บาดเจ็บจาก ราบ 11 คือ <persName>จ.ส.อ.อัมมร จันอ้วน</persName> ถูกสะเก็ดระเบิดที่ต้นขาขวา และก้นขวา แพทย์ผ่าสะเกิดระเบิดออกและเย็บแผล รายที่สอง<persName>พลทหารพงษ์ศักดิ์ ชัยสิทธิ์</persName> ถูกสะเก็ดระเบิดที่มือซ้าย แพทย์เอาสะเก็ดระเบิดออกแล้ว รายที่สาม<persName>พลทหารวุฒิชัย น้อยผึ้ง</persName> ถูกสะเก็ดระเบิดที่ไหลขวา และขาขวา แพทย์ผ่าตัดเอาสะเก็ดระเบิดออก และรายสุดท้าย <persName>พลทหารยุทธพงษ์ คงเนียน</persName> ถูกสะเก็ดระเบิดเข้าที่ลำคอจนแผลเปิดเห็นหลอดลม แพทย์ได้ล้างแผล ให้ยาฆ่าเชื้อ และทำการเย็บแผลปิดเรียบร้อย ทั้งหมดผู้บาดเจ็บทั้ง 8 คน อาการปลอดภัย สามารถพุดคุยได้ปกติกับญาติที่มาเยี่ยม คาดว่าประมาณ 1 -2 สัปดาห์น่าออกจากโรงพยาบาลได้</p></body>
</news>
