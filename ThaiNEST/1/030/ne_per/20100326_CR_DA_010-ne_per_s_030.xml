<teiHeader>
<fileDesc>
<titleStmt>
  <title>"เปิ้ล นาคร"แพ้คดี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-26 13:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56413  </bibl>
</sourceDesc>
</fileDesc>
</teiHeader>
<news>
<headline>"<persName>เปิ้ล นาคร</persName>"แพ้คดี</headline>
<lead>"<persName>เปิ้ล นาคร</persName>"แพ้คดี ศาลสั่งจ่าย 4 แสน พร้อมดอกเบี้ยร้อยละ 7.5 ใช้ค่าเฟอร์นิเจอร์หรู</lead>
<neck></neck>
<body><p>วันนี้ (26 มี.ค.) ที่ศาลแพ่ง ถนนรัชดาภิเษก ศาลได้นั่งบังลังก์อ่านคำพิพากษาในคดีที่บริษัท พานินี่ จำกัด ผู้ผลิตและจำหน่ายเฟอร์นิเจอร์ยี่ห้อพานี่นี โดย <persName>น.ส.ฑีรนาฎ เนื่องจำนงค์</persName>  เป็นโจทก์ฟ้อง <persName>นายนาคร</persName>หรือ<persName>เปิ้ล ศิลาชัย</persName> นักแสดงและพิธีกรชื่อดัง เป็นจำเลยในความผิดฐานผิดสัญญาเช่าซื้อเฟอร์นิเจอร์ ราคา 428,849 บาท ซึ่งโจทก์ยื่นฟ้องไว้ตั้งแต่เดือนส.ค.2552ที่ผ่านมา</p>
<p>โดยระบุในคำฟ้องว่า เมื่อวันที่ 25 ก.ค.2551 โจทก์ได้เสนอขายเฟอร์นิเจอร์แบบโมเดิร์นในราคา 900,000 บาท ให้แก่จำเลย โดยลดราคาให้เหลือ 450,000 บาท ซึ่งจำเลยตกลงซื้อและทำสัญญาเช่าซื้อโดยวางมัดจำไว้ 40,000บาท มีการตกลงชำระส่วนที่เหลือเป็นงวด จ่ายทุกเดือน หากผิดสัญญาจะยอมชำระค่าสินค้าพร้อมดอกเบี้ยให้ร้อยละ 7.5 ต่อปี จนถึงวันชำระหนี้เสร็จ ซึ่ง "<persName>เปิ้ล นาคร</persName>" ต่อสู้คดีว่า ได้เช่าซื้อเฟอร์นิเจอร์จริง แต่<persName>นายพานุ</persName> พี่ชายโจทก์ ซี่งเป็นกรรมการของบริษัทโจทก์ ได้ยกหนี้ให้ โดยบอกกล่าวว่า จะเลิกสัญญาเช่าซื้อแล้วคืนเงินให้ เนื่องจากต้องการให้เป็นของขวัญ ดังนั้นมูลหนี้จึงเป็นอันระงับ จำเลยจึงไม่ต้องชำระหนี้และดอกเบี้ยแก่โจทก์ ขอให้ศาลยกฟ้องและใช้ค่าทนายความแก่จำเลย</p>
<p>คดีนี้ศาลพิเคราะห์พยานหลักฐานโจทก์และจำเลยแล้วเห็นว่า จำเลยได้เช่าซื้อเฟอร์นิเจอร์ไปจากโจทก์จริง จึงพิพากษาให้จำเลยชดใช้ เงินจำนวน 400,000 บาท และให้คิดดอกเบี้ยอีกร้อยละ 7.5 ของเงินต้น ตั้งแต่วันที่ 9 ก.ย.51 จนกว่าจะชำระเสร็จ ซึ่งดอกเบี้ยก่อนฟ้องต้องไม่เกิน 28,849 บาท ทั้งยังให้จำเลยใช้ค่าธรรมเนียมศาลแทนโจทก์กับใช้ค่าทนายความแก่โจทก์ 15,000 บาทด้วย ผู้สื่อข่าวรายงานว่า ในวันนี้ "<persName>เปิ้ล นาคร</persName>"  ไม่ได้เดินทางมาฟังคำพิพากษา ส่วนโจทก์ก็มีเพียงเสมียนทนายความมาฟังคำพิพากษาแทนเท่านั้น</p></body>
</news>
