<teiHeader>
<fileDesc>
<titleStmt>
  <title>ยิงถล่ม ธ.กรุงเทพบางยี่ขันกระจกแตก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-29 11:32:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218610  </bibl>
</sourceDesc>
</fileDesc>
</teiHeader>
<news>
<headline>ยิงถล่ม ธ.กรุงเทพบางยี่ขันกระจกแตก</headline>
<lead>มือมืด ป่วนอีก ยิงปืนใส่ ธ.กรุงเทพ สาขาบางยี่ขัน กระจกแตกเสียหาย ห่างบ้านบรรหารเพียง 300 เมตร ตำรวจเร่งเก็บหลักฐาน ไล่ล่าคนร้ายแล้ว</lead>
<neck></neck>
<body><p>เมื่อสักครู่ที่ผ่านมา เจ้าหน้าที่ตำรวจ สน.บางพลัด พร้อมด้วย เจ้าหน้าที่จากกองพิสูจน์หลักฐาน ได้เดินทางเข้าตรวจสอบ
ที่เกิดเหตุ บริเวณ ธนาคารกรุงเทพ สาขาบางยี่ขัน ซึ่งตั้งอยู่บริเวณปาก ซ.จรัลสนิทวงศ์ 57/3 หลังได้รับแจ้งเหตุจาก
พนักงานแบงก์ว่า ขณะเดินทางมาทำงาน ในเวลา 07.30 น. พบว่า ประตูด้านหน้ามีรอยถูกยิงด้วยอาวุธปืน 6 นัด หลัง
เข้าไปตรวจดู บริเวณชั้น 1 ซึ่งเป็นห้องโล่ง พบว่า กระสุนปืนจำนวน 4 นัด ส่งผลให้กระจกภายในร้านแตกกระจาย ขณะที่
พนักงานธนาคารกรุงเทพ กล่าวว่า ปกติจะมีเจ้าหน้าที่ตำรวจ คอยดูแลรักษาความปลอดภัย ตลอด 24 ช.ม. และเชื่อว่า
เหตุดังกล่าว น่าจะเกิดหลังจากที่คนร้าย ปาระเบิดเข้าใส่ข้างรั้วบ้านพักของ<persName>นายบรรหาร ศิลปอาชา</persName> อดีตหัวหน้าพรรคชาติไทย ใน ซ.จรัลสนิทวงศ์ 57 ซึ่งห่างจากแบงก์เพียง 300 เมตร เท่านั้น จึงเป็นช่องโหว่ให้คนร้าย อาศัยช่วงจังหวัดดังกล่าว ก่อเหตุได้</p>
<p>อย่างไรก็ตาม ขณะนี้ เจ้าหน้าที่ตำรวจ อยู่ระหว่างการตรวจสอบอาวุธปืนที่ใช้ก่อเหตุ เป็นอาวุธปืนชนิดใด ซึ่งเบื้องต้นคาดว่า คนร้าย ใช้อาวุธพกสั้นขนาด .38</p>
<p>ด้าน <persName>พ.ต.อ.อดิศักดิ์ คุณพันธ์</persName> ผู้กำกับ สน.บางพลัด เปิดเผยว่า เมื่อช่วงเช้าที่ผ่านมาได้รับแจ้งจาก เจ้าหน้าที่ธนาคารกรุงเทพ สาขาบางยี่ขัน ที่ตั้งอยู่บริเวณ ซ.จรัญสนิทวงศ์ 57/3 ซึ่งตั้งอยู่ห่างจากบ้านของ <persName>นายบรรหาร ศิลปอาชา</persName> เพียง 300 เมตร จากการเข้าตรวจสอบ พบว่า กระจกด้านหน้าธนาคาร แตกเสียหาย แต่ยังตรวจไม่พบความเสียหายอย่างอื่น เบื้องต้น พนักงานของธนาคาร ให้การว่า เมื่อช่วงเช้า ขณะเข้ามาทำงาน ก็พบกระจกของธนาคาร แตกเสียหาย โดยมีร่องรอยคล้ายถูกยิงด้วยอาวุธปืนเข้าไปภายในธนาคาร</p>
<p>อย่างไรก็ตาม เจ้าหน้าที่พิสูจน์หลักฐาน ได้เดินทางเข้าตรวจสอบแล้ว พร้อมกับ เตรียมตรวจสอบภาพจากกล้องวงจรปิด เพื่อหาเบาะแสของคนร้ายต่อไป <persName>พ.ต.อ.อดิศักดิ์</persName> ยังระบุเพิ่มเติมว่า เหตุที่เกิดขึ้นเบื้องต้น น่าจะเป็นการก่อกวนจากคนป่วนเมืองกลุ่มเดียวกับคนร้าย ที่ปาระเบิดบริเวณป้ายรถเมล์ หน้าบ้าน <persName>นายบรรหาร</persName> เมื่อกลางดึกที่ผ่านมา ก่อนที่เจ้าหน้าที่ของธนาคาร จะมาพบร่องรอยในช่วงเช้านี้</p></body>
</news>
