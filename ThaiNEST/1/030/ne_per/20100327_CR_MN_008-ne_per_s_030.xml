<teiHeader>
<fileDesc>
<titleStmt>
  <title>คนร้ายปาระเบิดเอ็ม 67 ถล่มช่อง 5 บาดเจ็บ 5 ราย  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-27 23:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000042862  </bibl>
</sourceDesc>
</fileDesc>
</teiHeader>
<news>
<headline>คนร้ายปาระเบิดเอ็ม 67 ถล่มช่อง 5 บาดเจ็บ 5 ราย</headline>
<lead>เกิดเหตุคนร้ายขว้างระเบิดลูกเกลี้ยงเอ็ม 67 หน้า ททบ.5 ส่งผลทำให้มีผู้ได้รับบาดเจ็บเป็นทหาร และประชาชนรวม 5 ราย</lead>
<neck></neck>
<body><p>วันนี้ (27 มี.ค.) ผู้สื่อข่าวรายงานว่า เมื่อเวลาประมาณ 18.45 น.ได้เกิดเหตุคนร้ายปาระเบิดเข้าไปภายในสถานีโทรทัศน์กองทัพบกช่อง 5 สนามเป้า ถ.พหลโยธิน แต่ระเบิดไปติดตาข่ายที่กั้นไว้ ทำให้ระเบิดตกที่รั้วด้านนอกฟุตปาธ โดยเบื้องต้นมีผู้ได้รับบาดเจ็บเป็นทหารที่ประจำการณ์อยู่ที่ป้อมยามได้รับ บาดเจ็บ 2 นาย และประชาชนที่ขับรถผ่านจุดเกิดเหตุได้รับบาดเจ็บ 3 ราย เจ้าหน้าที่นำส่งรักษาตัวที่ รพ.พญาไท 2 ส่วนทหารนำส่ง รพ.พระมงกุฎเกล้า</p>
<p>หลังเกิดเหตุ ตำรวจได้เข้าตรวจสอบที่เกิดเหตุ พบหลุมระเบิด กว้าง 15 ซม.ลึก 10 ซม.และกระเดื่องระเบิด โดยเบื้องต้นคาดว่าเป็นระเบิดลูกเกลี้ยง เอ็ม 67 หลังเจ้าหน้าที่ตำรวจตรวจสอบภาพจากกล้องวงจรปิด และเบื้องต้นพบว่ากล้องวงจรปิดของ ททบ.5 ที่ติดตั้งไว้ที่บริเวณเสาไฟฟ้าสามารถจับภาพของคนร้ายเอาไว้ได้ พบว่าคนร้ายเป็นชาย 2 คน ขับขี่รถจักรยานยนต์สีขาว โดยคนขับสวมหมวกกันน็อกปิดทั้งใบ เบื้องต้นเชื่อว่าเป็นการสร้างสถานการณ์</p>
<p>สำหรับประชาชนที่ได้รับบาดเจ็บ ทราบว่าขณะเกิดเหตุได้ขับรถยนต์เก๋งแวนสีดำ ยี่ห้อนิสสัน ผ่านมาในช่วงที่ระเบิดทำงาน ทำให้<persName>นายจักรพงษ์ สว่างทวีวงศ์</persName> ซึ่งเป็นคนขับ และคนนั่งอีก 2 คน คือ <persName>นายวันชัย ฉัตรชัยธนะวัฒน์</persName> และ<persName>นายวีระวัฒน์ สว่างทวีวงศ์</persName> ได้รับบาดเจ็บจากสะเก็ตระเบิด โดยสภาพรถยนต์แรงระเบิดทำให้ยางหลังระเบิด กระจกหลังแตก ตอนนี้ส่งรักษาตัวที่ รพ.พญาไท 2 โดย<persName>นายวันชัย</persName> เจ้าของรถคันดังกล่าวได้รับบาดเจ็บสาหัสถูกระเบิดที่ช่องท้องแพทย์ต้องนำ เข้ารักษาตัวในห้องไอซียู ส่วนอีก 2 คนบาดเจ็บเล็กน้อย โดย<persName>นายวีระวัฒน์</persName>บาดเจ็บที่หัวไหล่ และติ่งหู ส่วน<persName>นายจักรพงษ์</persName>คนขับรถบาดเจ็บที่นิ้วก้อย ส่วนผู้ที่นั่งมาด้วยในรถคนอื่นๆได้รับบาดเจ็บเพียงเล็กน้อย โดยขณะนี้เหลือเพียง<persName>นายวันชัย</persName>ที่ยังอยู่ที่ห้องผ่าตัดและรอดูอาการอยู่</p>
<p>ด้าน <persName>พ.อ.พีระพล ปกป้อง</persName> ผู้อำนวยการกองอุบัติเหตุและฉุกเฉิน รพ.พระมงกุฎเกล้า เปิดเผยว่า เบื้องต้นได้รับตัวพลทหารที่รักษาการอยู่ที่หน้าป้อมยามกองทัพบกช่อง 5 มารักษาตัวจำนวน 2 ราย รายแรกชื่อ <persName>พลทหารนฤพงษ์ อุเทนสุด</persName> อายุ 19 ปี ได้รับบาดเจ็บที่ บริเวณหู เลือดออกที่ช่องหู แก้วหูแตก เนื่องจากถูกแรงระเบิด บริเวณขาได้รับบาดเจ็บทั้ง 2 ข้าง รู้สึกตัวดี อาการปลอดภัยแล้ว รายที่ 2 <persName>พลทหารชัยสิทธิ์ ชาวโพธิ์เอน</persName> อายุ 22 ปี ได้รับบาดเจ็บถูกสะเก็ดระเบิดที่บริเวณขาข้างขวา เบื้องต้นอาการปลอดภัยแล้วเช่นกัน</p>
<p>อย่างไรก็ตาม แม้ผู้บาดเจ็บทั้ง 2 นายจะปลอดภัยแล้วก็ตาม แต่ก็ให้พลทหารทั้ง 2 นายนอนที่โรงพยาบาลเพื่อรอดูอาการอีกครั้งหนึ่ง</p>
<p>ผู้สื่อข่าวรายงานว่า ต่อมา <persName>นายสุเทพ เทือกสุบรรณ</persName> รองนายกรัฐมนตรี และ <persName>พล.อ.อนุพงษ์ เผ่าจินดา</persName> ผบ.ทบ.เดินทางเข้าเยี่ยมอาการบาดเจ็บของพลทหารทั้ง 2 นาย จากนั้นเดินทางกลับโดยไม่ยอมให้สัมภาษณ์ใดๆ ต่อผู้สื่อข่าว</p></body>
</news>
