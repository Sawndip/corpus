<teiHeader>
<fileDesc>
<titleStmt>
  <title>“ดีเอสไอ” ตั้งทีมตรวจสอบ “โอ๊ค-เอม” ดอดถอนเงินถูกอายัด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 10:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043882  </bibl>
</sourceDesc>
</fileDesc>
</teiHeader>
<news>
<headline>“ดีเอสไอ” ตั้งทีมตรวจสอบ “<persName>โอ๊ค</persName>-<persName>เอม</persName>” ดอดถอนเงินถูกอายัด</headline>
<lead>ดีเอสไอตั้งคณะทำงานเร่งตรวจสอบข้อมูล “<persName>พานทองแท้</persName>-<persName>พินทองทา</persName>” เบิก-ถอนเงินสดจากทรัพย์สินที่ถูกอายัด ขอเวลาดำเนินการ 2-3 วัน ขณะที่ อธิบดีดีเอสไอ ยังไม่ฟันธงผิดกฎหมายหรือไม่ ต้องรอตรวจสอบตามขั้นตอน ชี้เป็นกรณีตัวอย่างที่เพิ่งเกิดขึ้น</lead>
<neck></neck>
<body><p>วันนี้ (30 มี.ค.) <persName>นายธาริต เพ็งดิษฐ์</persName> อธิบดีกรมสอบสวนคดีพิเศษ (ดีเอสไอ) กล่าวถึงกรณีกรมสรรพากรมอบหมายให้ดีเอสไอตรวจสอบการเบิกถอนเงินสดของ<persName>นายพาน ทองแท้</persName> และ <persName>น.ส.พินทองทา ชินวัตร</persName> บุตรชายและบุตรสาวของ <persName>พ.ต.ท.ทักษิณ ชินวัตร</persName> ซึ่งก่อนหน้านี้กรมสรรพากรได้อายัดทรัพย์สินดังกล่าวไว้ เพื่อนำมาชำระภาษีค้างจ่ายในคดีเลี่ยงภาษีการซื้อขายหุ้นแอมเพิลริช ประมาณ 1.2 หมื่นล้านบาทว่า ดีเอสไอเพิ่งได้รับหนังสือจากกรมสรรพากร จำนวน 1 ฉบับ เพื่อให้ตรวจสอบการเบิกถอนเงินดังกล่าว ซึ่งตนได้ตั้งคณะทำงานขึ้นมาดำเนินการตรวจสอบข้อมูล โดยมี <persName>พ.ต.อ.มานิต ธนะสันติ</persName> ผบ.สำนักคดีการเงินการธนาคารเป็นหัวหน้า ซึ่งจะเร่งตรวจสอบให้เร็วที่สุด จึงขอเวลาให้เจ้าหน้าที่ได้ตรวจสอบ ประมาณ 2-3 วัน ซึ่งคาดว่าจะมีรายละเอียดมากขึ้น</p>
<p>ส่วนจะเป็นความผิดตามกฎหมายหรือไม่ ยังไม่สามารถบอกได้ เนื่องจากเป็นกรณีตัวอย่างที่เพิ่งเกิดขึ้น โดยดีเอสไอจะดำเนินการตามขั้นตอนกฎหมายและให้ความเป็นธรรมกับทุกฝ่าย</p>
<p>อย่างไรก็ตาม ก่อนหน้านี้<persName>นายกรณ์ จาติกวณิช</persName> รัฐมนตรีว่าการกระทรวงการคลัง ได้กล่าวว่า กรมสรรพากรได้ส่งเรื่องให้กรมสอบสวนคดีพิเศษ หรือดีเอสไอ ตรวจสอบการดำเนินงานของ บริษัท <persName>นายพานทองแท้</persName> และ<persName>น.ส.พินทองทา ชินวัตร</persName> ถือหุ้นอยู่ และมีการถอนเงินสดออกไปจากบริษัททั้งที่กรมสรรพากรได้อายัดหุ้นดังกล่าวไว้ แล้ว ซึ่งจะส่งผลกระทบให้กรมสรรพากรได้รับความเสียหายได้รับเงินชำระภาษีที่ทั้ง 2 คน ค้างจ่ายไว้ไม่เพียงพอ</p>
<p>“คลังและกรมสรรพากรได้ศึกษาพบว่า การดำเนินการถอนเงินสดออกไปอาจจะผิดกฎหมายเป็นการฉ้อโกงเจ้าหนี้ จึงส่งเรื่องให้ดีเอสไอตรวจสอบหากมีมูล ทางดีเอสไอมีอำนาจที่จะอายัดทรัพย์ ของบริษัทดังกล่าวไว้ได้เพื่อนำมาชำระภาษีต่อไป”</p></body>
</news>
