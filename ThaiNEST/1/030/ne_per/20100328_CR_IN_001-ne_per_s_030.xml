<teiHeader>
<fileDesc>
<titleStmt>
  <title>ยิงระเบิด2ลูกซ้อนราบ11ทหารเจ็บ4  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 07:28:25  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218428  </bibl>
</sourceDesc>
</fileDesc>
</teiHeader>
<news>
<headline>ยิงระเบิด2ลูกซ้อนราบ11ทหารเจ็บ4</headline>
<lead>ยิงระเบิดกรมทหารราบที่ 11 รักษาพระองค์ มีนายทหารได้รับบาดเจ็บ 4 นาย ส่งรักษาตัวที่ รพ.<persName><forename>ภูมิพล</forename></persName></lead>
<neck></neck>
<body><p>เจ้าหน้าที่สารวัตรทหาร ของกรมทหารราบที่ 11 รักษาพระองค์ ที่เดินทางเข้าตรวจสอบจุดเกิดเหตุ บริเวณ ประตูที่ 3 โดยกล่าวยอมรับว่า เกิดเหตุระเบิดขึ้นจริงโดย คนร้ายยิงเข้ามาตกในพื้นที่ ห่างจากทางเข้าประมาณ 100 เมตร ส่งผลให้ป้อมยามรักษาการณ์ได้รับความเสียหาย และเจ้าหน้าที่ทหาร ที่ยืนยาม ได้รับบาดเจ็บ 3 นาย ซึ่ง 1 ใน 3 นายนี้
มีรายงานว่า อาการค่อนข้างสาหัส ส่วนชนิดของระเบิดนั้น ต้องทำการตรวจสอบเพิ่มเติมจากผู้เชี่ยวชาญต่อไป</p>
<p>คืบหน้าเหตุคนร้ายปาระเบิด บริเวณหน้ากรมทหารราบที่ 11 รักษาพระองค์ เมื่อเวลาประมาณ 05.00 น. ของเมื่อคืนที่ผ่านมา ล่าสุด <persName>พ.ต.อ.พัฒนา เพศยนาวิน</persName> ผกก. สน.บางเขน เปิดเผยว่า จากการตรวจสอบเบื้องต้นทราบว่า เป็นระเบิดชนิด M-79 ส่วนในรายละเอียดนั้น อยู่ระหว่างการตรวจสอบเพิ่มเติม ซึ่งทางเจ้าหน้าที่ตำรวจกำลังหาพยานหลักฐานทางด้านอื่นประกอบอีก 1 ทาง ไม่ว่าจะเป็นตรวจสอบหาจากกล้องวงจรปิด หรือ พยานบุคคลก็ตาม ในส่วนผู้บาดเจ็บเบื้องต้น ยังได้รับการยืนยัน อยู่ที่ 3 ราย ถูกนำตัวส่ง ร.พ.ภูมิพล เพื่อรักษาแล้ว</p>
<p>อย่างไรก็ตาม ขณะนี้บริเวณหน้ากรมทหารราบที่ 11 ก็เริ่มมีกลุ่มคนเสื้อแดงเริ่มทยอยมาเป็นจำนวนมากพอสมควรแล้ว
ซึ่งทำให้เส้นทางพหลโยธินนั้น เริ่มใช้การไม่ได้แล้ว จึงแนะให้ประชาชน ให้เลี่ยงไปใช้เส้นทาง ถ.วิภาวดี หรือ ถ.รามอินทรา แทน จะสะดวกกว่า ส่วนผู้ที่จะต้องออกไปทำธุระนอกบ้าน ก็ขอให้ตรวจสอบเส้นทางที่แน่ชัดก่อนเดินทาง จะได้ไม่เป็น
การเสียเวลา</p>
<p>ความคืบหน้าเหตุระเบิด ภายในกรมทหารราบที่ 11 รักษาพระองค์ บริเวณประตูที่ 3 ใกล้กับเชิงสะพานบางบัว
เมื่อช่วงเช้ามืดวันนี้ เป็นเหตุให้มีทหารได้รับบาดเจ็บ 4 นาย จากการตรวจสอบ ทราบชื่อประกอบด้วยพลทหาร
พงศกร ไชยสิทธิ์ <persName>พลทหารวุฒิชัย ร้อยผึ้ง</persName> พลทหารยุทธพงษ์ สงค์เนียม ได้รับบาดเจ็บเล็กน้อย ที่บริเวณแขน
และขา และ<persName>จ.ส.อ.อมร</persName> ไม่ทราบนามสกุล ได้รับบาดเจ็บสาหัส เนื่องจาก ถูกสะเก็ดระเบิด ที่บริเวณช่องท้อง
ทั้งหมดเป็นเจ้าหน้าที่ทหารของกองพลทหารราบที่ 4 จังหวัดพิษณุโลก ขณะนี้ รักษาตัวอยู่ที่โรงพยาบาลพระมง
กุฎเกล้า ขณะที่บรรยากาศภายในกรมทหารราบที่ 11 ขณะนี้ ล่าสุดเจ้าหน้าที่ทหารได้เคลื่อนรถเกราะสายพานลำเลียง
จำนวน 8 คัน และรถดับเพลิง 24 คัน มาจอดที่ริมรั้ว 100 เมตร บริเวณประตูใหญ่</p>
<p>นอกจากนี้ ยังมีรถเครื่องขยายเสียง สำหรับปฏิบัติการจิตวิทยา และรถขยายกำลังเสียง รวมถึงรถบดล้อยาง
สำหรับขวางทางเข้าออก เมื่อกลุ่มผู้ชุมนุมคนเสื้อแดงมาถึงบริเวณหน้าค่าย จอดเตรียมการภายในพร้อมกันนี้
เจ้าหน้าที่ทหารได้นำรั้วลวดหนามไปวางเพิ่มเติม บริเวณประตูทางเข้าออกที่ 3 และประตูใหญ่ ทั้งด้านในและด้านนอก
พร้อมทั้ง วางกำลังทหารดูแลรักษาความปลอดภัยทุกประตูเพิ่มมากขึ้น โดยล่าสุด <persName>พล.ต.ต.อนันต์ ศรีหิรัญ</persName>
รองผู้บัญชาการตำรวจนครบาล พร้อมเจ้าหน้าที่สืบสวนสอบสวนลงพื้นที่ดูแลเหตุการณ์แล้ว เบื้องต้น คาดว่า
เป็นระเบิดชนิด M79 </p></body>
</news>
