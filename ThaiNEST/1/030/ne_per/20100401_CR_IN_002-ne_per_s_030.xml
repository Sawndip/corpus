<teiHeader>
<fileDesc>
<titleStmt>
  <title>ผบก.น.1เผยรอสนธิสิ้มมอบตัว2เม.ย.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-01 09:41:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219043  </bibl>
</sourceDesc>
</fileDesc>
</teiHeader>
<news>
<headline>ผบก.น.1เผยรอ<persName>สนธิสิ้ม</persName>มอบตัว2เม.ย.</headline>
<lead>ผบก.น.1 เผย รอ "<persName>สนธิ ลิ้มทองกุล</persName>" มามอบตัวตามหมายเรียก คดีหมิ่นเบื้องสูง 2 เม.ย.นี้ หากไม่มาอีก จะต้องขอศาลอนุมัติ ออกหมายจับต่อไป</lead>
<neck></neck>
<body><p><persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 (ผบก.น.1) เปิดเผยถึง ความคืบหน้าคดี <persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย และหัวหน้าพรรคการเมืองใหม่ กระทำความผิด ฐานหมิ่นเบื้องสูง กรณีนำคำปราศรัยของ <persName>น.ส.ดารณี ชาญเชิงศิลปะกุล</persName> หรือ <persName>ดา ตอร์ปิโด</persName> แนวร่วม นปช. ซึ่งถูกศาลพิพากษาจำคุก 18 ปี ในคดีหมิ่นเบื้องสูง มาเผยแพร่ซ้ำ
บนเวทีพันธมิตร เมื่อวันที่ 20 กรกฎาคม 2551 ว่า หลังจากทางอัยการ ได้ทำหนังสือให้ทางเจ้าหน้าที่ตำรวจ ส่งตัว <persName>นายสนธิ</persName> ให้กับพนักงานอัยการ ภายในวันที่ 2 เมษายนนี้ ซึ่งขณะนี้ <persName>นายสนธิ</persName> ยังไม่ได้ติดต่อประสานงานมา</p>
<p>ส่วนหากจะยื่นหนังสือ เพื่อขอเลื่อนการเข้ามอบตัวออกไปก่อนนั้น ก็สามารถทำได้ แต่ทางเจ้าหน้าที่ ก็จะรายงานต่ออัยการตามข้อเท็จจริง โดยการประมวลข้อเท็จจริงและความเห็นว่า การที่ไม่มานั้น ถือเป็นการประวิงเวลาหรือไม่ หากเป็นการประวิงเวลา หรือ เหตุผลไม่สมควร ทางอัยการก็อาจจะออกหนังสือขอให้ตำรวจขอศาลอนุมัติออกหมายจับ เพื่อนำตัวมาดำเนินคดี อย่างไรก็ตาม
คงต้องรอดู ในวันที่ 2 เมษายน นี้ ว่า <persName>นายสนธิ</persName> จะเข้ามอบตัวตามกำหนดหรือไม่</p></body>
</news>
