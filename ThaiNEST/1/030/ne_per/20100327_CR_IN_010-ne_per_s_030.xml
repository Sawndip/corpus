<teiHeader>
<fileDesc>
<titleStmt>
  <title>ผบช.ส. ยัน ยังไม่เห็น โจรใต้ร่วม นปช.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 15:08:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218364  </bibl>
</sourceDesc>
</fileDesc>
</teiHeader>
<news>
<headline>ผบช.ส. ยัน ยังไม่เห็น โจรใต้ร่วม นปช.</headline>
<lead>ผบช.ส. ยัน ยังไม่พบ มีกลุ่มผู้ก่อการร้ายจากพื้นที่ชายแดนภาคใต้ แฝงตัวร่วม นปช. แต่อย่างใด</lead>
<neck></neck>
<body><p><persName>พล.ต.ท.ตรีทศ รณฤทธิวิชัย</persName> ผู้บัญชาการตำรวจสันติบาล (ผบช.ส.) เปิดเผย สำนักข่าว ไอ.เอ็น.เอ็น. ว่า จากการที่ได้รับรายงาน จาก <persName>พล.ต.ท.พีระ พุ่มพิเชฏฐ์</persName> ผู้บัญชาการศูนย์ปฏิบัติการตำรวจจังหวัดชายแดนภาคใต้ กล่าวถึง กรณี <persName>นายซะแปอิง บาซอ</persName> แกนนำผู้ก่อการร้าย ในพื้นที่จังหวัดชายแดนภาคใต้และแนวร่วม มาเคลื่อนไหวที่ หน้า ม.รามคำแหง เพื่อร่วมกับ นปช. นั้น ตนสั่งการให้ตรวจสอบไปแล้ว ยืนยันว่า ยังไม่มีการเคลื่อนไหวของกลุ่มดังกล่าวแต่อย่างใด</p>
<p>ส่วนเหตุระเบิดที่เกิดขึ้นหลายครั้งที่ผ่านมานั้น จะมีความเชื่อมโยงกันหรือไม่ <persName>พล.ต.ท.ตรีทศ</persName> กล่าวยืนยันด้วยเช่นกันว่า ไม่มีความเกี่ยวข้องกัน</p>
<p>อย่างไรก็ตาม ผบช.ส. ยังกล่าวเพิ่มเติมถึงกระแสข่าวในเรื่องนี้ว่า เป็นการรายงานของตำรวจในพื้นที่จังหวัดชายแดนภาคใต้ขึ้นมา ซึ่งตำรวจสันติบาล ก็ต้องตรวจสอบ</p></body>
</news>
