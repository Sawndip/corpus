<teiHeader>
<fileDesc>
<titleStmt>
  <title>กทม.ตรวจเลือดแดงพบHIV-เลือดสัตว์จริง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-02 13:15:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219251  </bibl>
</sourceDesc>
</fileDesc>
</teiHeader>
<news>
<headline>กทม.ตรวจเลือดแดงพบHIV-เลือดสัตว์จริง</headline>
<lead>รองผู้ว่าฯกทม. เผย ผลตรวจเลือดเสื้อแดง พบ มีเชื้อเอชไอวี ไวรัสตับอักเสบและเลือดสัตว์ผสมจริง ชี้ ทำตามความต้องการของ นปช. เอง</lead>
<neck></neck>
<body><p><persName>พญ.มาลินี สุขเวชชวรกิจ</persName> รองผู้ว่าราชการกรุงเทพมหานคร กล่าวถึงกรณี <persName>น.พ.เหวง โตจิราการ</persName> แกนนำ นปช. เรียกร้องให้ กทม. โดยวิทยาลัยแพทยศาสตร์ กรุงเทพมหานครและวชิรพยาบาล ยืนยัน ผลการตรวจเลือดว่า เป็นตามที่ <persName>น.พ.กุศล ประวิชไพบูลย์</persName> โฆษกกลุ่มพี่น้องมหิดล กล่าวอ้างหรือไม่ว่า ผลการตรวจจากห้องปฏิบัติการพบว่า มีเชื้อไวรัสเอชไอวี จำนวน 2% ไวรัสตับอักเสบบี ไวรัสตับอักเสบซี อย่างละ 5 % และมีส่วนผสมเลือดสัตว์จริง ซึ่งการนำผลเลือดไปตรวจสอบเป็นการดำเนินการตามหลักวิทยาศาสตร์ ซึ่งยังไม่เคยมีกลุ่มไหนกระทำการลักษณะนี้มาก่อน</p>
<p>รองผู้ว่าฯกทม. กล่าวอีกว่า กทม. ได้มีการเก็บตัวอย่างเลือด ก่อนที่จะมีการใช้น้ำยาฆ่าเชื้อเทราดทำลายเชื้อโรค ซึ่งไม่อยากให้มีการกระทำแบบนี้เกิดขึ้นอีก และไม่อยากให้คิดว่า เป็นการดิสเครดิตของกลุ่มผู้ชุมนุม เพราะเป็นการห่วงใยในสุขภาพของประชาชนที่มาร่วมชุมนุม มากกว่าที่จะมีเจตนาเป็นอย่างอื่น ซึ่งผลการตรวจที่ออกมา ไม่ผิดไปจากความจริง อย่างไรก็ตาม หัวหน้าชุดปฏิบัติการตรวจทำลายล้างเชื้อเลือด นปช. ได้แก่ <persName>น.พ.ชัยวัน เจริญโชคทวี</persName> ผอ.การวิทยาลัยแพทยศาสตร์กรุงเทพมหานคร ซึ่งต้องรอให้เดินทางกลับมาจากการปฏิบัติภารกิจที่ประเทศญี่ปุ่นก่อน จึงจะมีการรายงานข้อเท็จจริงให้ทราบอีกครั้ง </p></body>
</news>
