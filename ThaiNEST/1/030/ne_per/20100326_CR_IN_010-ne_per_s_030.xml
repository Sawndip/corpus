<teiHeader>
<fileDesc>
<titleStmt>
  <title>รวบแล้ว2มือยิงถล่มบ้านนักธุรกิจทองหล่อ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 13:30:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218190  </bibl>
</sourceDesc>
</fileDesc>
</teiHeader>
<news>
<headline>รวบแล้ว2มือยิงถล่มบ้านนักธุรกิจทองหล่อ</headline>
<lead>รวบแล้ว 2 คนร้าย กราดยิงอาก้า ถล่มบ้านนักธุรกิจใหญ่ คุมตัวสอบเครียด สน.ทองหล่อ แต่ผู้ต้องหา ยังปากแข็ง ให้การภาคเสธ</lead>
<neck></neck>
<body><p><persName>พล.ต.ต.อนุชัย เล็กบำรุง</persName> ผบก.น.5 เปิดเผยถึง ความคืบหน้า เหตุ 2 คนร้าย ใช้อาวุธปืนอาก้า ยิงถล่มบ้านของ <persName>นายสุพจน์ เตชะวิบูลย์</persName> และ <persName>นายสุรพงษ์ เตชะวิบูลย์</persName> สองพี่น้องนักธุรกิจใหญ่เจ้าของบริษัทปัญจพล พัลพ์ อินดัสตรี้ จำกัด(มหาชน) อุตสาหกรรมผลิตเยื่อกระดาษและกล่องกระดาษ ว่า ล่าสุด หลังจาก เจ้าหน้าที่ตำรวจ ได้สอบสวนขยายผล และจากการเก็บหลักฐานก็สามารถเชื่อมโยงจนถึงตัวคนร้าย เมื่อมั่นใจแล้ว พนักงานสอบสวน จึงขออนุญาตศาล ออกหมายจับ และสามารถตามจับกุมผู้ต้องหา ทั้ง 2 รายนี้ ได้ในที่สุด โดยสามารถตรวจยึดของกลางเป็นเสื้อผ้าที่คนร้ายใช้สวมใส่ในวันเกิดเหตุ แต่อาวุธปืนนั้น อยู่ระหว่างการสอบสวนขยายผล ที่ สน.ทองหล่อ เบื้องต้น คนร้าย ได้ให้การภาคเสธ แต่ทางเจ้าหน้าที่ มั่นใจว่า พยานหลักฐานที่มีอยู่นั้น แน่นหนาพอที่จะเอาผิดผู้ก่อเหตุทั้ง 2 รายนี้ ได้อย่างแน่นอน และอีกสักครู่ <persName>พล.ต.ท.สัญฐาน ชยนนท์</persName> ผบ.ช.น. จะแถลงข่าวด้วยตนเอง</p>
<p>อย่างไรก็ตาม คดีดังกล่าว เกิดขึ้น เมื่อเวลา 03.00 น. วันที่ 19 มี.ค.ที่ผ่านมา โดยคนร้ายทั้ง 2 ได้ขี่รถจักรยานยนต์มาจอดหน้าบ้านเลขที่ 95 ซอยทองหล่อ 3 แขวงคลองตันเหนือ เขตวัฒนา แล้วใช้ปืนอาก้ายิงถล่ม ซึ่งเป็นบ้านของ <persName>นายสุพจน์ เตชะวิบูลย์</persName> และ <persName>นายสุรพงษ์ เตชะวิบูลย์</persName> 2 พี่น้องนักธุรกิจใหญ่</p></body>
</news>
