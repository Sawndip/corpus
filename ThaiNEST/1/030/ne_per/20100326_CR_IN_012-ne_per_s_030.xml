<teiHeader>
<fileDesc>
<titleStmt>
  <title>ครอบครัวทักษิณยื่นคำร้องอุทธรณ์ยึดทรัพย์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 16:37:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218213  </bibl>
</sourceDesc>
</fileDesc>
</teiHeader>
<news>
<headline>ครอบครัว<persName>ทักษิณ</persName>ยื่นคำร้องอุทธรณ์ยึดทรัพย์</headline>
<lead>ทนายความ พร้อมครอบครัว "<persName>พ.ต.ท.ทักษิณ</persName>" แห่เดินทางยื่นคำร้องอุทธรณ์ ค้านยึดทรัพย์ 46,000 ล้านบาทต่อศาลฎีกาแผนกคดีอาญาของผู้ดำรงตำแหน่ง ทางการเมืองพร้อมหน้า</lead>
<neck></neck>
<body><p><persName>นายฉัตรทิพย์ ตัณฑประศาสน์</persName> ทนายความของ <persName>พ.ต.ท. ทักษิณ ชินวัตร</persName> อดีตนายกรัฐมนตรี นำเอกสารหลักฐานกว่า 246 หน้าเดินทางมายังศาลฎีกาแผนกคดีอาญาของผู้ดำรงตำแหน่งทางการเมือง เพื่อยื่นคำร้องอุทธรณ์ คัดค้านใน
คดียึดทรัพย์ 4.6 หมื่นล้านบาท ของ <persName>พ.ต.ท.ทักษิณ</persName> และครอบครัว โดย ขอให้ที่ประชุมใหญ่ศาลฎีกาพิจารณาเพิกถอนคำพิพากษายึดทรัพย์ดังกล่าว เช่นเดียวกับ <persName>นายสมพร พงษ์สุวรรณ</persName> ทนายความของ<persName>คุณหญิงพจมาน ณ ป้อมเพชร</persName>
อดีตภริยา <persName>พ.ต.ท.ทักษิณ</persName> และ <persName>นายกิตติพร อรุณรัตน์</persName> ทนายความของ <persName>นายพานทองแท้ ชินวัตร</persName> และ <persName>น.ส.พินทองทา ชินวัตร</persName> บุตรของ <persName>พ.ต.ท.ทักษิณ</persName> ที่นำเอกสารหลักฐานมายื่นอุทธรณ์ พร้อมกัน ซึ่งท้ายคำร้องอุทธรณ์ยังได้ยื่นคำขอทุเลาบังคับคดีไว้ก่อนด้วย ทั้งนี้ ได้อุทธรณ์ ยืนยันว่า นโยบายทั้ง 5 ของรัฐบาล <persName>พ.ต.ท.ทักษิณ</persName> ขณะนั้นไม่ได้เอื้อประโยชน์ธุรกิจครอบครัว พร้อมยื่นบัญชีพยานบุคคลใหม่ และพยานบุคคลที่ศาลยังไม่ได้ไต่สวน อย่างไรก็ตาม เชื่อว่าอุทธรณ์ครั้งนี้ มีประเด็นใหม่ที่จะเปลี่ยนแปลงคำพิพากษาได้</p>
<p>ด้าน <persName>นายวิชัย วิวิตเสวี</persName> กรรมการ ป.ป.ช.กล่าวว่า ที่ประชุม ป.ป.ช เมื่อวันที่ 25 มี.ค. ที่ผ่านมา ป.ป.ช.มีมติให้ทำหนังสือถึงกระทรวงการคลัง ให้ดำเนินการยึดทรัพย์ จำนวน 4.6 หมื่นล้านบาท ของอดีตนายกรัฐมนตรี <persName>พ.ต.ท.ทักษิณ ชินวัตร</persName> และ ครอบครัวได้ทันที หลังจากที่ศาลฎีกาแผนกคดีอาญาของผู้ดำรงตำแหน่งทางการเมือง มีคำพิพากษายึดทรัพย์ เมื่อวันที่ 26 ก.พ.ที่ผ่านมา นอกจากนี้ <persName>นายวิชัย</persName> ยังกล่าวถึงกรณีปัญหาก่อนหน้านี้ที่ ป.ป.ช.และอัยการต่างปฏิเสธเป็นเจ้าภาพติดตามคดีกับธนาคารพาณิชย์ ซึ่งตามมาตรา 271 ประมวลกฎหมายวิธีพิจารณาความแพ่ง เขียนไว้ว่าให้ฝ่ายชนะหรือเจ้าหนี้ เป็นผู้ร้องขอให้บังคับคดีตามคำพิพากษา หรือคำสั่งนั้น และกรณีนี้มีปัญหาว่า ฝ่ายชนะคดีเป็นใคร ระหว่างอัยการ หรือ ป.ป.ช. แต่คดีนี้โอกาสที่คู่ความ จะไม่ปฏิบัติตามคำพิพากษาแทบเป็นไปไม่ได้ ปัญหาที่มีจึงเป็นเรื่องเล็กน้อย คือการบริหารและงานธุรการเท่านั้น</p>
<p>ขณะที่การบังคับคดี ต้องรอให้การอุทธรณ์คำพิพากษาสิ้นสุดก่อน หรือไม่ <persName>นายวิชัย</persName>ยืนยันว่า ไม่จำเป็นต้องรอให้คดีสิ้นสุด กระทรวงการคลังดำเนินการให้ทรัพย์สิน ตกเป็นของแผ่นดินได้ทันที ยกเว้นศาลฎีกาฯ จะออกคำสั่งให้ทุเลา
การบังคับคดีไว้ก่อน</p></body>
</news>
