<teiHeader>
<fileDesc>
<titleStmt>
  <title>บึ้ม “บ้านลุงใหญ่” รถพัง 3 คัน-ตร.เชื่อส่วนตัวไม่เกี่ยวการเมือง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-27 16:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000042820  </bibl>
</sourceDesc>
</fileDesc>
</teiHeader>
<news>
<headline>บึ้ม “บ้านลุง<persName>ใหญ่</persName>” รถพัง 3 คัน-ตร.เชื่อส่วนตัวไม่เกี่ยวการเมือง</headline>
<lead>บึ้มผับเพื่อชีวิต “บ้านลุง<persName>ใหญ่</persName>” รามอินทรา รถเสียหาย 3 คัน ขณะที่ผู้จัดการร้านยันทางร้านไม่เคยมีปัญหากับใคร ด้านเจ้าของรถคาดอาจเป็นการข่มขู่เพราะได้พาเพื่อนสาวที่เคยมาเที่ยวร้านนี้ บ่อย แต่ตนเองไม่เคยมาเลยถูกเขม่น เพราะอาจมีหนุ่มชอบสาวเจ้าอยู่ ด้านตำรวจเชื่อเป็นเรื่องส่วนตัวไม่เกี่ยวการเมือง</lead>
<neck></neck>
<body><p>วันนี้ (27 มี.ค.) เมื่อเวลา 03.30 น. <persName>พ.ต.ท.วันชัย สืบจากศรี</persName> พนักงานสอบสวน (สบ 2) สน.ลาดพร้าว ช่วยราชการ พนักงานสอบสวน สน.บางชัน รับแจ้งมีเหตุระเบิดที่ร้านอาหาร “บ้านลุง<persName>ใหญ่</persName>” ตั้งอยู่ริมถนนรามอินทราขาออก แขวงและเขตคันนายาว จึงรายงานให้ผู้บังคับบัญชาทราบแล้วรุดไปตรวจสอบที่เกิดเหตุ พร้อมด้วย <persName>พ.ต.อ.ธีระพงษ์ คล้ายแก้ว</persName> ผกก.สน.บางชัน และกำลังเจ้าหน้าที่ฝ่ายสืบสวน สน.บางชัน</p>
<p>ที่เกิดเหตุอยู่ห่างจากห้างแฟชั่นไอส์แลนด์ประมาณ 300 เมตร จากการตรวจสอบที่บริเวณลานจอดรถพบรถเก๋ง ยี่ห้อเมอร์ซิเดสเบนซ์ สีบรอนซ์เงิน หมายเลขทะเบียน ภย-9988 กทม. ของ<persName>นายวิรุฬ ต้นทนะเวชกุล</persName> อายุ 30 ปี จอดอยู่ริมกำแพงร้านในสภาพกระจกประตูหลังคนขับแตก และมีรูคล้ายเกิดจากรอยกระสุนปืน 1 รู ใกล้กันพบรถเก๋งยี่ห้อฮอนด้าแอคคอร์ด สีดำ หมายเลขทะเบียน ฌร-6669 กทม. ของ <persName>น.ส.พิชญ์สนี เรืองคง</persName> อายุ 31 ปี จอดอยู่ในสภาพฝากระโปรงท้ายได้รับความเสียหาย และรถเก๋งยี่ห้อโตโยต้า วีออส สีบรอนซ์เงิน หมายเลขทะเบียน ชป-9567 กทม. ของ<persName>นายคมกฤช เกตุสิงห์สร้อย</persName> อายุ 30 ปี จอดอยู่ในสภาพหลังคารถ กระจกหน้าด้านขวาแตก ที่เบาะคนขับมีรูคล้ายรอยกระสุนปืน และตัวถังรถด้านขวาเป็นรอยทั้งแถบ เจ้าหน้าที่จึงนำรถทั้ง 3 คัน ส่งให้เจ้าหน้าที่กองพิสูจน์หลักฐานตรวจสอบว่าเกิดจากสาเหตุใด</p>
<p>จากการตรวจสอบบริเวณโดยรอบจุดเกิดเหตุพบฝาครอบไฟส่องลานจอดรถ ซึ่งสูงประมาณ 3 เมตร ตกลงมาแตกกระจายเต็มพื้น นอกจากนี้ยังพบกิ่งของต้นมะม่วงสูงประมาณ 3 เมตร หักลงมาอยู่ที่พื้น และที่ลำต้นมีร่องรอยคล้ายถูกกระสุนปืนยิงจนกิ่งหักลงมา ส่วนที่ผนังกำแพงของลานจอดรถยังพบร่องรอยคล้ายรูกระสุนปืน 2 รูป เจ้าหน้าที่จึงเก็บรายละเอียดทั้งหมดไว้เป็นหลักฐาน</p>
<p>จากการสอบสวน รปภ.ของร้านดังกล่าวให้การว่า ขณะเกิดเหตุได้ยินเสียงคล้ายระเบิดดังขึ้นมา 1 ครั้ง จากนั้นกิ่งต้นมะม่วงหักลงมา จึงรีบเดินไปก็พบว่ารถเก๋งของลูกค้าทั้ง 3 คันได้รับความเสียหาย จึงเข้าไปเรียกผู้จัดการร้านออกมาดู ก่อนจะเข้าไปประกาศให้เจ้าของรถทั้ง 3 คันทราบว่ารถได้รับความเสียหาย โดยไม่รู้ว่าใครเป็นคนทำ เนื่องจากไม่มีใครเห็นเหตุการณ์ และไม่มีกล้องวงจรปิดที่ลานจอดรถ</p>
<p>ด้าน <persName>นางวรินยุพา นิลนิยม</persName> อายุ 46 ปี ผู้จัดการร้านที่เกิดเหตุ กล่าวว่า ขณะเกิดเหตุนั้น ตนกำลังจะปิดร้านแล้ว จู่ๆก็มีลูกน้องก็วิ่งไปบอกว่ามีระเบิด เลยรู้สึกตกใจจึงรีบวิ่งมาดู ปรากฏว่ารถเก๋งของลูกค้าได้รับความเสียหาย ก่อนจะรีบแจ้งเจ้าหน้าที่ตำรวจเข้ามาตรวจสอบทันที อย่างไรก็ตามร้านนี้เปิดให้บริการมานานแล้ว และก็ไม่เคยมีเรื่องนี้เกิดขึ้นเลย อีกทั้งตนกับคนในร้านก็ไม่เคยมีเรื่องกับใครมาก่อนด้วย</p>
<p>ด้าน <persName>พ.ต.อ.ธีระพงษ์ คล้ายแก้ว</persName> ผกก.สน.บางชัน กล่าวว่า จากการตรวจสอบเบื้องต้นยังไม่ทราบว่ารถเก๋ง ทั้ง 3 คันนั้นได้รับความเสียหายเพราะอะไร และเสียงที่ดังขึ้นยังไม่สามารถระบุได้ว่าเป็นปืนหรือระเบิด แต่หากรถยนต์ถูกระเบิดจริงคงต้องได้รับความเสียหายมากกว่านี้</p>
<p>แต่จากการสอบสวนเจ้าของรถคันหนึ่งก็ทราบว่า เมื่อคืนเพิ่งพาเพื่อนสาวมาเที่ยวที่ร้านอาหาร โดยเพื่อนสาวคนดังกล่าวจะมาเที่ยวที่ร้านนี้เป็นประจำ แต่ตัวเจ้าของรถนั้นเพิ่งเคยมาเป็นครั้งแรก จึงอาจเป็นไปได้ว่าลูกค้ารายอื่นที่มาเที่ยวที่ร้านนี้ชอบพอเพื่อนสาวคนดัง กล่าวอยู่ เมื่อเห็นมากับชายหนุ่มคนอื่นก็เลยเกิดความหึงหวงจึงก่อเหตุเพื่อข่มขู่ไม่ ให้ไปยุ่งกับเพื่อนสาวคนนี้อีก</p>
<p><persName>พ.ต.อ.ธีระพงษ์</persName>กล่าวด้วยว่า เบื้องต้นเชื่อว่าเรื่องนี้ไม่น่าจะเกี่ยวกับสถานการณ์ทางการเมือง แต่อาจจะเป็นเรื่องส่วนตัวมากกว่า อย่างไรก็ตาม เจ้าหน้าที่ยังไม่ตัดประเด็นอื่นทิ้งไป และต้องรอผลจากการตรวจสอบอีกครั้งว่า รถเก๋งทั้ง 3 คัน ได้รับความเสียหายเพราะอะไร ทั้งนี้ทางผู้บังคับบัญชาได้ให้ความสำคัญกับเรื่องนี้มาก พร้อมกำชับให้ สน.บางชัน เร่งติดตามจับกุมตัวคนร้ายมาดำเนินคดีให้ได้ จึงได้สั่งให้ฝ่ายสืบสวนออกหาข้อมูล เพื่อเป็นเบาะแสในการติดตามตัวคนร้ายรายนี้แล้ว</p></body>
</news>
