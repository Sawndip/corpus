<teiHeader>
<fileDesc>
<titleStmt>
  <title>บก.น.2 ถอนกำลังออกจากราบ 11  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 10:22:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218310  </bibl>
</sourceDesc>
</fileDesc>
</teiHeader>
<news>
<headline>บก.น.2 ถอนกำลังออกจากราบ 11</headline>
<lead>ตำรวจนครบาล 2 ถอนกำลังออกจาก กองพันทหารราบที่ 1 กรมทหารราบที่ 1 รักษาพระองค์แล้ว มีเพียงกำลังทหารดูแลเข้ม</lead>
<neck></neck>
<body><p>หลังเกิดเหตุระเบิดหลายจุดในพื้นที่กรุงเทพมหานคร และปริมณฑล ไม่สามารถจับกุมผู้ก่อเหตุได้ เจ้าหน้าที่ตำรวจและทหาร ยังคงสนธิกำลังดูแลรักษาความปลอดภัยสถานที่ราชการ และบ้านพักบุคคลสำคัญอย่างต่อเนื่อง ขณะที่บริเวณกองพันทหารราบที่ 1 กรมทหารราบที่ 1 รักษาพระองค์ที่มีคนร้ายลอบยิง M79 เข้าไปบริเวณสนามหญ้าด้านหน้าจึงทำให้พลทหารได้รับบาดเจ็บ ล่าสุดได้จัดสรรกำลังตำรวจจากกองบังคับการตำรวจนครบาล 2 ออกจากพื้นที่แล้ว มีเพียงทหารประจำการหน้าประตูเพียง 4 นาย ตรวจเข้มรถเข้าออก เช่นเดียวกับ บริเวณด้านหน้าสถานีโทรทัศน์ NBT ยังคงมีทหารทั้ง 4 นาย ดูแลรักษาความปลอดภัย ส่วนบริเวณกองพลทหารราบที่ 2 รักษาพระองค์และสถานีโทรทัศน์กองทัพบกช่อง 5 มีการวางกำลังทหารดูแลรักษาความสงบตามปกติ เพราะก่อนหน้านี้จะเกิดเหตุรถแท็กซี่ขว้างระเบิดขวดเข้าไปภายในก็ตาม</p></body>
</news>
