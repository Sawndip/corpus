<teiHeader>
<fileDesc>
<titleStmt>
  <title>นํ้ามันหกรถชนระนาวกลางสี่แยก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-25 07:52:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56105  </bibl>
</sourceDesc>
</fileDesc>
</teiHeader>
<news>
<headline>นํ้ามันหกรถชนระนาวกลางสี่แยก</headline>
<lead></lead>
<neck></neck>
<body><p>เมื่อเวลา 10.30 น. วันที่ 24 มี.ค. <persName>ร.ต.ท.สุพจน์ มะลิเลิศ</persName> พงส.(สบ1) สน.โคกคราม รับแจ้งมีน้ำมันตกหล่นบนถนนแยกลาดปลาเค้า ถนนเกษตร-นวมินทร์ ขาเข้า แขวงและเขตลาดพร้าว ทำให้เกิดอุบัติเหตุรถชนกันหลายราย ไปตรวจสอบพร้อมหน่วยกู้ชีพนเรนทร พบที่เกิดเหตุอยู่กลางสี่แยก มีคราบน้ำมันดีเซลหกเป็นทางยาวกว่า 50 เมตร มีรถจยย. ยี่ห้อคาวาซากิ สีแดง ทะเบียน ปทร 880 กรุงเทพมหานคร บรรทุกแก๊สหุงต้ม ล้มคว่ำ ผู้ขับขี่คือ<persName>นายนที วริวงค์</persName> ได้รับบาดเจ็บเล็กน้อย ห่างไป 5 เมตร พบรถเก๋ง ยี่ห้อฮอนด้า รุ่น แจ๊ซ สีดำ ทะเบียน ศฐ 6380 กรุงเทพมหานคร ถูก รถกระบะของกทม.สีขาว ทะเบียน วต 3054 กรุงเทพมหานคร  ชนท้ายเสียหายแต่ไม่มีใครบาดเจ็บ</p>
<p>นอกจากนี้ยังพบรถยนต์แวน มิตซูบิชิ สเปซวาก้อน สีแดง ทะเบียน 8ศ-2676 กรุงเทพมหานคร ถูกรถเก๋ง ยี่ห้อ ฮอนด้า รุ่น แจ๊ซ สีฟ้า ทะเบียน ษล-1294 กรุงเทพมหานคร ชนประตูหลังด้านขวา ได้รับความเสียหาย ซึ่งเจ้าของรถทั้งหมดได้เรียกบริษัทประกันภัยมาดำเนินการเจรจาค่าเสียหาย ส่วนตำรวจได้นำกรวยจราจรมากั้นไม่ให้รถผ่านและประสานไปยังสำนักงาน เขตลาดพร้าว ให้มาทำความสะอาดคราบน้ำมันดังกล่าว สอบสวนทราบว่าก่อนเกิดเหตุ ได้มีรถบรรทุกน้ำมัน ไม่ทราบทะเบียน วิ่งผ่านมาแล้วเกิดการรั่วไหลของน้ำมันบนพื้นผิวจราจร ทำให้รถจยย.ส่งแก๊ส ลื่นล้ม รถเก๋งที่ขับตามมาต้องหักหลบกันจนเกิดอุบัติเหตุซ้อนดังกล่าว เบื้องต้นตำรวจจะนำภาพวงจรปิดมาตรวจสอบหารถบรรทุกน้ำมันก่อนจะเรียกมาสอบปาก คำดำเนินการต่อไป</p></body>
</news>
