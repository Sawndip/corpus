<teiHeader>
<fileDesc>
<titleStmt>
  <title>จ่อหมายจับ"สนธิ"หมิ่นเบื้องสูง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 11:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57566  </bibl>
</sourceDesc>
</fileDesc>
</teiHeader>
<news>
<headline>จ่อหมายจับ"<persName>สนธิ</persName>"หมิ่นเบื้องสูง</headline>
<lead>"ผบก.น.1"แย้มเตรียมออกหมายจับ"<persName>สนธิ</persName>"คดีหมิ่นเบื้องสูงหากเบี้ยวนัดไม่มา มอบตัวพรุ่งนี้</lead>
<neck></neck>
<body><p>วันนี้ (1 เม.ย.) <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 (ผบก.น.1)  กล่าวถึงความคืบหน้าคดีของ<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย หัวหน้าพรรคการเมืองใหม่ กระทำความผิดฐานหมิ่นเบื้องสูง กรณีนำคำปราศรัยของ <persName>น.ส.ดารณี ชาญเชิงศิลปะกุล</persName>หรือ<persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ ซึ่งถูกศาลพิพากษาจำคุก 18 ปี ในคดีหมิ่นเบื้องสูง มาเผยแพร่ซ้ำบนเวทีพันธมิตร เมื่อวันที่ 20 ก.ค. 51 ว่า หลังจากทางอัยการได้ทำหนังสือถึงเจ้าหน้าที่ตำรวจส่งตัว<persName>นายสนธิ</persName> ให้กับพนักงานอัยการภายในวันที่ 2 เม.ย.นี้ แต่ขณะนี้<persName>นายสนธิ</persName> ยังไม่ได้ติดต่อประสานงานมา ซึ่งหากต้องการยื่นหนังสือขอเลื่อนการเข้ามอบตัวออกไปก่อนก็สามารถทำได้ โดยเจ้าหน้าที่จะรายงานต่ออัยการตามข้อเท็จจริง แต่หากประมวลข้อเท็จจริงแล้วเห็นว่าเป็นการประวิงเวลา ทางอัยการก็อาจจะออกหนังสือขอให้ตำรวจขออนุมัติออกหมายจับจากศาล เพื่อนำตัวมาดำเนินคดี อย่างไรก็ตามคงต้องรอดูก่อนว่าจะมีการติดต่อมาก่อนวันที่ 2 เม.ษ.หรือไม่</p></body>
</news>
