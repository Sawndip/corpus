<teiHeader>
<fileDesc>
<titleStmt>
  <title>เลื่อนสั่งคดี “บี๋-สวิช” บุกรุกบ้านหุ้นส่วนหวย เหตุร้องสอบพยานเพิ่ม!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 13:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043973  </bibl>
</sourceDesc>
</fileDesc>
</teiHeader>
<news>
<headline>เลื่อนสั่งคดี “<persName>บี๋</persName>-<persName>สวิช</persName>” บุกรุกบ้านหุ้นส่วนหวย เหตุร้องสอบพยานเพิ่ม!</headline>
<lead>เลื่อนสั่งคดี “<persName>บี๋</persName>-<persName>สวิช</persName>” บุกรุกบ้าน คู่กรณีโควตาหวย เหตุนักแสดงชื่อดังยื่นหนังสือร้องขอความเป็นธรรมขอสอบพยานเพิ่ม นัดอีกรอบ 4 พ.ค.นี้</lead>
<neck></neck>
<body><p>วันนี้ (30 มี.ค.) เมื่อเวลา 11.00 น.ที่สำนักงานอัยการสูงสุด ถ.รัชดาภิเษก อัยการฝ่ายคดีศาลแขวงพระนครเหนือ 2 นัดฟังคำสั่งคดีที่ <persName>นายสวิช</persName> หรือ <persName>บี๋ เพชรวิเศษศิริ</persName> อายุ 35 ปี นักแสดงชื่อดัง และพิธีกรรายการเพลงลูกทุ่งเวทีไท ทางสถานีโทรทัศน์ ช่อง 5 ตกเป็นผู้ต้องหาในคดีบุกรุกบ้านพักของ <persName>น.ส.พัสวี</persName> หรือ <persName>น้ำหวาน พยัคฆบุตร</persName> เลขที่ 4057 หมู่บ้านลาดพร้าว-รามอินทรา ซอยลาดพร้าว 101 เขตวังทองหลาง กทม.เพื่อทวงถามเงินคืนจำนวน 5 ล้านบาท ที่ <persName>น.ส.พัสวี</persName> ชักชวนให้ร่วมลงทุนในโควตาสลากกินแบ่งรัฐบาล เหตุเกิดเมื่อเวลา 15.00 น.วันที่ 14 ก.ค.52</p>
<p>โดยวันนี้ <persName>นายสวิช</persName> และทนายความเดินทางเข้าพบพนักงานอัยการ พร้อมกับยื่นคำร้องขอความเป็นธรรม ขอให้สอบพยานเพิ่มเติม ซึ่งพนักงานอัยการได้รับคำร้องไว้พิจารณา และมีคำสั่งเลื่อนการสั่งคดีออกไปเป็นวันที่ 4 พ.ค.นี้</p>
<p>ภายหลัง <persName>นายสวิช</persName> เปิดเผยว่า ความจริงแล้วคดีนี้ตนโทรศัพท์ไปทวงเงินจำนวน 5 ล้านบาท แต่กลับถูกดำเนินคดีว่าบุกรุกบ้าน ที่ผ่านมา มีผู้เสียหายหลายรายในกรณีเดียวกัน ได้ติดต่อขอความช่วยเหลืออยู่บ้าง ที่สุดแล้วเชื่อมั่นในกระบวนการยุติธรรมของศาลว่าจะตัดสินคดีด้วยความเป็น ธรรม เงินทั้งหมดเป็นเงินที่หามาได้ด้วยน้ำพักน้ำแรงและเป็นเงินของตนจริงๆ ขอให้คืนเงินจำนวนดังกล่าว ใครทำอะไรก็รู้อยู่แก่ใจ ตนเชื่อในเรื่องบาปบุญคุณโทษ</p>
<p>ส่วนความคืบหน้าในคดีที่ <persName>บี๋</persName>-<persName>สวิช</persName> ยื่นฟ้อง <persName>น.ส.พัสวี</persName> หรือ <persName>น้ำหวาน พยัคฆบุตร</persName> หรือ <persName>มะกรวัฒนะ</persName> และ <persName>นางช้องมาศ เทพศักดิ์</persName> เป็นจำเลยที่ 1-2 ในความผิดฐานฉ้อโกงทรัพย์ เกี่ยวกับธุรกิจโควต้าสลากกินแบ่งรัฐบาล ทำให้เกิดความเสียหายจำนวน 5 ล้านบาท ศาลแขวงพระนครเหนือมีคำสั่งนัดสอบคำให้การจำเลยทั้งสองในวันที่ 21 เม.ย.53 เวลา 09.00 น.</p></body>
</news>
