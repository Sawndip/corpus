<teiHeader>
<fileDesc>
<titleStmt>
  <title>“ปทีป” กดปุ่มแต่งตั้งรอง สว.-ประทวน ดีเดย์ออกคำสั่ง 27 เม.ย.  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 19:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044944  </bibl>
</sourceDesc>
</fileDesc>
</teiHeader>
<news>
<headline>“<persName>ปทีป</persName>” กดปุ่มแต่งตั้งรอง สว.-ประทวน ดีเดย์ออกคำสั่ง 27 เม.ย.</headline>
<lead>รักษาราชการแทน ผบ.ตร.จรดปากกาเห็นควรแต่งตั้ง รองสารวัตร-ผู้บังคับหมู่-ลูกแถว เพื่อให้เกิดความเป็นธรรมตามที่ร้องขอ เน้นให้ผู้บังคับบัญชาดูแลเอาใจใส่ให้เกิดขวัญกำลังใจทำงาน ย้ำ ทำให้เสร็จและมีคำสั่งพร้อมกันทุกหน่วย 27 เม.ย และให้คำสั่งมีผลพร้อมกันวันที่ 1 พ.ค.</lead>
<neck></neck>
<body><p>วันนี้ (31 มี.ค.) ที่สำนักงานตำวจแห่งชาติ (ตร.) ผู้สื่อข่าวรายงานว่า <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ (รรท.ผบ.ตร.) มีบันทึกข้อความที่ 0009.232/0033 ลงวันที่ 29 มีนาคม เรื่องการแต่งตั้งข้าราชการตำรวจ ถึงผู้บัญชาการ(ผบช.) หรือผู้ดำรงตำแหน่งเทียบเท่า ผู้บังคับการในสำนักงาน ผบ.ตร.หรือตำแหน่งเทียบเท่า ใจความว่า หลังจากการแต่งตั้งระดับสารวัตรขึ้นไปประจำปี 2552 เสร็จสิ้นแล้ว จึงให้เริ่มดำเนินการแต่งตั้ง รองสารวัตร จนถึงผู้บังคับหมู่/ลูกแถว ซึ่งให้ถือปฏิบัติตามหลักเกณฑ์การแต่งตั้งข้าราชการตำรวจ ระดับผบ.หมู่ /ลูกแถว และรอง สว.</p>
<p>บันทึกข้อความดังกล่าว ระบุว่า ตามนัยหนังสือ ตร.ที่ 0604.336/16879 ลงวันที่ 9 ธันวาคม 2540 โดยอนุโลมตามนัยมาตรา 127 แห่ง พ.ร.บ.ตำรวจแห่งชาติ พ.ศ.2547 ซึ่งหลักเกณฑ์ดังกล่าวกำหนดให้การแต่งตั้งระดับนี้ เป็นการแต่งตั้งกรณีร้องขอกลับภูมิลำเนา เพื่ออุปการะครอบครัวและหาประสบการณ์ โดยให้สิทธิข้าราชการตำรวจระดับรอง สว.ถึงชั้นประทวนในการร้องขอรับการแต่งตั้ง และมีเจตนารมณ์ที่จะให้มีการแต่งตั้งตามที่ร้องขอให้มากที่สุด หากเกิดผลเสียแก่ทางราชการ โดยมองว่าตำรวจระดับรอง สว.ลงมานั้นเป็นระดับปฏิบัติที่ผู้บังคับบัญชาต้องดูแลเอาใจใส่เพื่อให้เกิด ขวัญกำลังใจในการปฏิบัติงาน หากแต่งตั้งให้ดำรงตำแหน่งตามภูมิลำเนาเดิม จะเป็นการบรรเทาความเดือดร้อนและเป็นขวัญกำลังใจให้ตำรวจและครอบครัว หรือได้รับการการแต่งตั้งให้ดำรงตำแหน่งตามที่สมัครใจ หรือตรงตามความรู้ความสามารถเพื่อหาประสบการณ์ในการปฏิบัติงาน เพื่อประสิทธิภาพงานในภาพรวมของ ตร. ประกอบกับห้วงเวลาที่ผ่านมา ตร. ได้พิจารณาจัดสรรกำลังพลระดับรอง สว.และ ผบ.หมู่ ให้หน่วยต่างๆ เป็นจำนวนมากพอสมควร และจะมีการเพิ่มกำลังพลระดับ ผบ.หมู่ ให้กับหน่วยต่างๆ อีกจำนวนหนึ่งในภายหลัง</p>
<p>บันทึกข้อความของ รรท.ผบ.ตร.จึงระบุด้วยว่า เพื่อให้การแต่งตั้ง รอง สว.ลงมาประจำปี 2552 เป็นไปด้วยความเรียบร้อย มีประสิทธิภาพและเกิดประโยชน์สูงสุดต่อการบริหารงานบุคคลในภาพรวมของ ตร.จึงให้ทุกหน่วยพิจารณาสนับสนุนให้ข้าราชการตำรวจที่ขอรับการแต่งตั้งกลับ ภูมิลำเนา หรือตามที่ร้องขอให้ได้รับการแต่งตั้งให้มากที่สุด และดำเนินการแต่งตั้งโดย ให้ทุกหน่วย ดำเนินการแต่งตั้งระดับรอง สว.ให้เสร็จสิ้นและมีคำสั่งพร้อมกันทุกหน่วยในวันที่ 27 เมษายน และให้คำสั่งมีผลพร้อมกันวันที่ 1 พฤษภาคม ขณะที่การแต่งตั้งภายในอำนาจ ผบ.ตร.ให้จัดส่งบัญชีข้อมูลการแต่งตั้งมายังตร.ผ่านกองทะเบียนพล ภายในวันที่ 21เมษายน</p>
<p>“กรณีแต่งตั้งกรณีผู้ดำรงตำแหน่งครั้งสุดท้ายไม่ครบ 2 ปี หรือไม่เป็นไปตามเกณฑ์ ที่ตร.กำหนด หากหน่วยเห็นจำเป็นให้ชี้แจงเหตุผลความจำเป็นโดยละเอียดและส่งข้อมูลหลักฐาน ตามสมควร แล้วเสนอ ตร.ผ่าน กองทะเบียนพลภายในวันที่ 21 เมษายน เพื่อพิจารณาอนุมัติเป็นกรณีพิเศษเฉพาะรายก่อนมีคำสั่งแต่งตั้ง อย่างไรก็ตาม เมื่อมีคำสั่งแล้วให้หน่วยส่งสำเนาคำสั่งถึง ตร.โดยด่วนภายใน 7 วัน</p></body>
</news>
