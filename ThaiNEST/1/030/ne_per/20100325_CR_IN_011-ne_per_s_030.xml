<teiHeader>
<fileDesc>
<titleStmt>
  <title>ตร.ปทุมฯตั้ง3ปมคดีฆ่ายกครัว4ศพ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-25 16:52:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218062  </bibl>
</sourceDesc>
</fileDesc>
</teiHeader>
<news>
<headline>ตร.ปทุมฯตั้ง3ปมคดีฆ่ายกครัว4ศพ</headline>
<lead>ตำรวจปทุมธานี ตั้ง 3 ประเด็น คดีฆ่ายกครัวตำรวจ 4 ศพ คาดคนร้ายรู้จักผู้ตาย</lead>
<neck></neck>
<body><p>ที่กองบังคับการตำรวจภูธรจังหวัดปทุมธานี <persName>พล.ต.เมธี กุศลสร้าง</persName> ผู้บังคับการ ได้เปิดเผยถึงคดีฆ่ายกครัว 4 ศพ ว่า จากการตรวจสอบวัตถุพยาน พยานบุคคลแล้ว สรุปได้ความว่า ผู้ตาย <persName>ร.ต.ท.ราชันย์</persName> ภรรยา และครอบครัว ได้เดินทางมาจากภาคเหนือ จังหวัดลำปาง จะกลับภูมิลำเนาที่ อ.บางบัวทอง จากการตรวจสอบเครื่องมือสื่อสาร และพยานบุคคล เชื่อว่าขณะเกิดเหตุ น่าจะเป็นช่วงเวลาประมาณ 22.00 น. คาดการณ์ว่าคนร้ายน่าจะรู้จักกับครอบครัวผู้ตาย ประกอบกับทรัพย์สมบัติของผู้ตายได้สูญหายไป อาจจะมีประเด็นเรื่องของทรัพย์เข้ามาเกี่ยวข้อง แนวทางสืบสวนตอนนี้ตั้งไว้ 3 ประเด็น 1.เรื่องชิงทรัพย์ 2.เรื่องปัญหาส่วนตัว 3.เรื่องชู้สาว หลักฐานที่พบ ปลอกกระสุนออโตเมติกขนาด 9 ม.ม. อยู่ 4 ปลอก ตกอยู่ในรถ และปลอกกระสุนลูกซอง เบอร์ 20 ตกอยู่นอกรถ 2 ปลอก สันนิษฐานว่าคนร้ายมีปืน 2 กระบอก จากการสันนิฐานเบื้องต้น คาดว่าผู้ตายคงจะจอดรถลงไปคุยกับคนร้าย เพราะรถมีการดึงเบรก ใส่เกียร์ Park ไว้ ไม่ได้จอดแบบเร่งด่วนถ้าเกิดมีรถมาปาดหน้า และรถก็ยังติดเครื่องอยู่ ส่วนเด็กคนที่รอด นั่งอยู่บริเวณด้านหลังคนขับ จากประวัติที่ทราบพบว่า ผู้ตายมีภรรยาหลายคน น้ำหนักในคดีนี้เน้นไปทางด้านการทะเลาะกันรุนแรง เพราะมีเรื่องการยิงเด็กเข้ามาเกี่ยวข้อง ทางตำรวจจะเร่งจัดการเรื่องนี้อย่างดีที่สุด และเร็วที่สุด เพื่อสร้างความมั่นใจ ให้กับประชาชน เพราะคดีนี้ถือเป็นคดีที่อุกฉกรรจ์ ร้ายแรงมาก</p>
<p>ส่วนที่โรงพยาบาลปทุมธานี ในห้องไอซียู ที่<persName>เด็กหญิงรวิศรา พันธ์วงศ์</persName> เข้าพักรักษาตัวอยู่นั้น <persName>พ.ต.อ.ธวัชชัย ยิ่งเจริญสุข</persName> รอง ผบก.ได้เข้าพบแพทย์ เพื่อที่เยี่ยมอาการของถึงความคืบหน้าของเด็ก ทางแพทย์ได้ให้ยานอนหลับหลังจากทำการผ่าตัดเสร็จ จึงให้เด็กพักผ่อนให้มาก เนื่องจากเด็กเสียเลือดมาก และยังต้องให้เลือดอยู่ ซึ่งยังมาสามารถให้การได้ และได้มีเจ้าหน้าที่ตำรวจของ สภ.เมืองปทุมธานี มาเฝ้าหน้าห้องไอซียูจำนวน 2 นาย และได้มีญาติของน้อง <persName>ออม</persName> มาช่วยดูแลอีกด้วย</p></body>
</news>
