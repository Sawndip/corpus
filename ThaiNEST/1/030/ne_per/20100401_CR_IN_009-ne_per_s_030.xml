<teiHeader>
<fileDesc>
<titleStmt>
  <title>ปทีปรอหนังสือเซ็นรับ2นายพลกลับเข้าขรก.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-01 18:25:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219135  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>รอหนังสือเซ็นรับ2นายพลกลับเข้าขรก.</headline>
<lead>รักษาการ ผบ.ตร. เผย ยังไม่ได้รับหนังสือ ลงนามรับ 2 นายพล เข้ารับราชการ หลัง ป.ป.ช.ชี้มูลความผิดร้ายแรง ยัน พร้อมดำเนินการบรรจุกลับตามขั้นตอน</lead>
<neck></neck>
<body><p><persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ เปิดเผยว่า ขณะนี้ ตนยังไม่ได้รับหนังสือให้ลงนามจาก<persName>พล.ต.ท.สุวัฒน์ จันทร์อิทธิกุล</persName> ผู้ช่วยผู้บัญชาการตำรวจแห่งชาติงานบริหาร เรื่องข้าราชการตำรวจประจำ
ส่วนราชการ โดยเป็นหนังสือขอให้ ลงนามรับ <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจตำรวจภูธรภาค 4 และ <persName>พล.ต.ต.เพิ่มศักดิ์ ภารดรศักดิ์</persName> อดีตผู้บังคับการ จ.อุดรธานี ให้กลับเข้ารับราชการ หลังคณะกรรมการป้องกันและปราบปรามการทุจริตแห่งชาติ(ป.ป.ช.)ได้ชี้มูลผิด วินัยร้ายแรงถูกให้ออกจากราชการ จากกรณีสลายการชุมนุมของกลุ่มพันธมิตรประชาชนเพื่อประชาธิปไตยที่รัฐสภา และกลุ่มพธม.ปะทะกับกลุ่มแนวร่วมประชาธิปไตยต่อต้านเผด็จการแห่งชาติ หรือ กลุ่มคนเสื้อแดง ที่สวนสาธารณะหนองประจักษ์ จ.อุดรธานี เมื่อวันที่ 28 กรกฎาคม 2551 ทั้งนี้ยืนยันว่า หากได้รับหนังสือดัง
กล่าวแล้ว ก็จะดำเนินการตามขั้นตอนของกระบวนการบรรจุ กลับเข้ารับราชการ ซึ่งยังอยู่ระหว่างการหาตำแหน่งว่าง เพื่อบรรจุ 2 นายตำรวจ ตามมติของคณะกรรมการข้าราชการตำรวจ (ก.ตร.)</p>
<p>นอกจากนี้ รักษาราชการแทนผู้บัญชาการตำรวจแห่งชาติ ยังระบุถึงกระแสข่าวการสร้างสถานการณ์ต่างๆ ในพื้นที่ของกรุงเทพฯ
เป็นฝีมือของเตรียมทหารรุ่นที่ 9 หรือ จปร.รุ่นที่ 20 ว่าเรื่องดังกล่าวเป็นเพียงเรื่องของความเห็นเท่านั้น</p></body>
</news>
