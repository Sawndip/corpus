<teiHeader>
<fileDesc>
<titleStmt>
  <title>ป่วน!มือดีวางกล่องเปล่าลานจอดรถก.พาณิชย์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-25 13:50:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218024  </bibl>
</sourceDesc>
</fileDesc>
</teiHeader>
<news>
<headline>ป่วน!มือดีวางกล่องเปล่าลานจอดรถก.พาณิชย์</headline>
<lead>ป่วน กระทรวงพาณิชย์ มือมืด วางกล่องปริศนา ตำรวจรุดสอบ เป็นเพียงกล่องกระดาษเปล่า</lead>
<neck></neck>
<body><p><persName>พ.ต.อ.สมศักดิ์ชัย อมรส่งเจริญ</persName> ผกก.สภ.เมืองนนทบุรี เปิดเผยว่า เจ้าหน้าที่รับแจ้ง พบวัตถุต้องสงสัย วางหน้าทางออก จากลานจอดรถ ภายใน กระทรวงพาณิชย์ จากการตรวจสอบ เจ้าหน้าที่ พบ กล่องกระดาษสีน้ำตาล วางทิ้งไว้
จึงแจ้งชุดเก็บกู้เข้าตรวจสอบ และกันเป็นพื้นที่พิเศษ ก่อนใช้ปืนแรงดันน้ำ ยิงทำลาย ก็พบว่า กล่องดังกล่าวไม่ได้บรรจุสิ่งของภายใน และไม่มีข้อความใดๆ ทั้งสิ้น ซึ่งก่อนเกิดเหตุนั้น เจ้าหน้าที่รักษาความปลอดภัยของกระทรวง แจ้งว่า พบกล่องดังกล่าวตั้งไว้เป็นเวลานาน และไม่มีเจ้าของ จึงแจ้งเจ้าหน้าที่ตรวจสอบ แต่ก็โชคดีที่ไม่พบวัตถุอันตราย หรือ ระเบิดที่เคยเกิดขึ้นในกระทรวงสาธารณสุข ซึ่งเป็นพื้นที่ใกล้เคียงกัน</p>
<p>อย่างไรก็ตาม เหตุการณ์ดังกล่าวนั้น สร้างความแตกตื่นให้ ข้าราชการและประชาชน ย่านดังกล่าวเนื่องจากเกรงว่า หากเป็นระเบิดจริง จะก่อให้เกิดความเสียหายกับรถยนต์ของข้าราชการ หรือ ทรัพย์สิน ดังเช่นเคยเกิดในกระทรวงสาธารณสุขมาก่อน</p></body>
</news>
