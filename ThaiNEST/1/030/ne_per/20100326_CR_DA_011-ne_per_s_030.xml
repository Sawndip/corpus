<teiHeader>
<fileDesc>
<titleStmt>
  <title>ปิดล้อมค้น5หมู่บ้านยาเสพติด ข้อกลางอื้อ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-26 14:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56415  </bibl>
</sourceDesc>
</fileDesc>
</teiHeader>
<news>
<headline>ปิดล้อมค้น5หมู่บ้านยาเสพติด ข้อกลางอื้อ</headline>
<lead>ตำรวจสนธิกำลังทหารพรานลุยค้นหมู่บ้านยาเสพติด 5 เป้าหมาย ในพื้นที่เชียงราย พบยาเสพติด-อาวุธอื้อ</lead>
<neck></neck>
<body><p>เมื่อเวลา 05.00 น. วันที่ 26 มี.ค. <persName>พ.ต.อ.เอกพงศ์ อมรมุณีพงศ์</persName> ผกก.สภ.แม่จัน จ.เชียงราย <persName>พ.ต.ท.อนันต์ นิรุตินนท์</persName> รอง ผกก.ป. พร้อมด้วย <persName>พ.อ.จรัญ ปัญญาดี</persName> ผบ.ฉก.ทพ.31 กองกำลังผาเมือง สนธิกำลังทั้งตำรวจ ทหารพราน และฝ่ายปกครอง อส.แม่จัน นำกำลังทั้งหมดรวม 60 นาย พร้อมหมายค้นจากศาลจังหวัดเชียงราย เข้าปิดล้อมหมู่บ้านเพื่อตรวจค้นและกวาดล้างรวม 5 เป้าหมาย ประกอบด้วย ต.แม่คำ ต.ป่าตึง ต.สันทราย และ ต.จันจว้า อีก 2 เป้าหมาย ผลการทำงานครั้งนี้ สามารถจับกุม <persName>นายเอกลักษณ์ อุธิยา</persName> อายุ 29 ปี อยู่บ้านเลขที่ 297/1 หมู่ที่ 12 ต.ป่าตึง ตรวจยึดยาบ้า 346 เม็ด ปืนแก๊ปยาว 2 กระบอก ปืนแก๊ปสั้น 1 กระบอก และอุปกรณ์การเสพยาบ้านอีกหลายชิ้น ให้การสารภาพว่า มียาบ้าไว้เพื่อเสพเท่านั้น นอกจากนี้ตามเป้าหมายอื่นๆ สามารถจับกุมผู้ต้องหา ประกอบด้วย ผู้เสพยาบ้า 1 ราย สูบฝิ่น 2 ราย และมีอาวุธปืนแก๊ปพร้อมกระสุนอีก 3 ราย นำส่งพนักงานสอบสวนเพื่อดำเนินคดี</p>
<p><persName>พ.ต.อ.เอกพงศ์</persName> เปิดเผยว่า เป็นนโยบายของสำนักงานตำรวจแห่งชาติ ให้เร่งปราบปรามและตรวจค้นหมู่บ้านเป้าหมายที่เป็นแหล่งพักและค้ายาเสพ ติดตามแนวชายแดน โดยเฉพาะระยะนี้ กลุ่มผู้ค้ายาหวังผลจากการที่บ้านเมืองมีปัญหาทางด้านการเมือง จึงจะเร่งขนย้ายยาเสพติดกัน ตำรวจจำเป็นต้องทำงานเชิงรุก ลุยตรวจค้นกวาดล้างและตั้งด่านสกัดกั้น</p></body>
</news>
