<teiHeader>
<fileDesc>
<titleStmt>
  <title>ตร.ตรังรวบแก๊งขายทองเก๊  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 19:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57408  </bibl>
</sourceDesc>
</fileDesc>
</teiHeader>
<news>
<headline>ตร.ตรังรวบแก๊งขายทองเก๊</headline>
<lead>ตร.รวบแก๊งขายทองปลอมในจังหวัดตรัง และพื้นที่ใกล้เคียง พร้อมของกลางอื้อ</lead>
<neck></neck>
<body><p>เมื่อเวลา 18.00 น. วันที่ 31 มี.ค. <persName>พ.ต.อ.ศุภวัฒน์ ทับเคลียว</persName> ผกก.สภ.เมืองตรัง พร้อมด้วย <persName>พ.ต.ท.ภูมิ บาลทิพย์</persName> รอง ผกก.ป.สภ.เมืองตรัง <persName>พ.ต.ท.สุรชาติ บุญโรจน์พงศ์</persName> สวป.สภ.เมืองตรัง <persName>พ.ต.ต.ณฐาภพ พงศาปาน</persName> สวป.สภ.เมืองตรัง และเจ้าหน้าที่ตำรวจชุดปราบปรามจำนวนหนึ่ง ได้ร่วมแถลงข่าวจับกุมตัวแกงค์ตกทองที่ออกอาละวาดในพื้นที่จังหวัดตรัง นครศรีธรรมราช และกระบี่ ได้จำนวน 2 คน ประกอบด้วย <persName>นายถาวร ถาวโร</persName> อายุ 33 ปี อยู่บ้านเลขที่ 16/18 ถ.วัดนิโครธ ต.ทับเที่ยง อ.เมือง จ.ตรัง มีอาชีพเป็นหัวหน้า รปภ.ของบริษัทเอกชนแห่งหนึ่งในกรุงเทพมหานคร และ<persName>นางสมสมัย กรุณกิจ</persName> อายุ 35 ปี อยู่บ้านเลขที่ 5/1 ม.1 ต.วังคีรี อ.ห้วยยอด จ.ตรัง พร้อมด้วยของกลาง สร้อยคอทองคำปลอมเกรดเอ หนัก 3 บาท จำนวน  4 เส้น เงินสด จำนวน 46,000 บาท บัตรขายฝากทองคำ กว่า 50 ใบ มูลค่าหลายล้านบาท รถยนต์กระบะอีซูซุ ตอนครึ่ง สีเขียว ทะเบียน บฉ-767 ตรัง จำนวน 1 คัน และรถจักรยานยนต์ฮอนด้าเวฟ 100 สีน้ำเงิน แผ่นป้ายทะเบียน ขธย-104 ตรัง จำนวน 1 คัน</p>
<p>ทั้งนี้การจับกุมดังกล่าวสืบเนื่องจากเจ้าของร้านทองในจังหวัดตรังได้เข้า แจ้งความกับเจ้าหน้าที่ตำรวจ สภ.เมืองตรัง ว่ามีแกงค์ตกทองออกอาละวาดหลอกขายทองคำปลอมตามร้านทองในหลายอำเภอของจังหวัด ตรัง ทางเจ้าหน้าที่ตำรวจสอบถามถึงรูปพรรณของคนร้ายรวมถึงยานพาหนะที่ใช้ในการขับ ขี่ จนสามารถจับกุมตัว<persName>นายถาวร</persName> ได้ที่ บริเวณ ถ.บางรัก  ต.ทับเที่ยง อ.เมือง จ.ตรัง ในขณะที่ขับขี่รถจักยานยนต์ของกลางอยู่ หลังจากนั้นก็เข้าจับกุมตัว<persName>นางสมสมัย</persName> ได้ที่บ้านพักภายในที่ทำการแขวงการทางตรัง ถ.ห้วยยอด ต.นาตาล่วง อ.เมือง จ.ตรัง ในระหว่างการแถลงข่าวก็ได้มีเจ้าของร้านทองซึ่งเป็นผู้เสียหายเดินทางมาชี้ ตัวผู้ต้องหาทั้งสองคนจำนวนหลายรายด้วยกัน</p>
<p>จากการสอบสวน<persName>นายถาวร</persName> หนึ่งในผู้ต้องหาได้ให้การรับสารภาพว่า ได้ซื้อทองคำปลอมหนัก 3 บาท จำนวน 30 เส้น มาจากเพื่อน ในราคาเส้นละ 20,000 บาท รวม 600,000 บาท โดยทองปลอมที่นำมาขายก็จะเป็นเกรดเอ หลังจากนั้นตนพร้อมด้วย <persName>นางสมสมัย</persName> ก็จะตระเวนนำทองปลอมไปขายตามร้านทองต่างทั้งในพื้นที่จังหวัดตรังและจังหวัด ใกล้เคียง ในราคาเส้นละ ไม่ต่ำกว่า 45,000 -50,000บาท</p></body>
</news>
