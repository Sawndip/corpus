<teiHeader>
<fileDesc>
<titleStmt>
  <title>ศาลนัดสืบพยานคดีฆ่านักธุรกิจ25 พ.ย.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-29 16:12:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218639  </bibl>
</sourceDesc>
</fileDesc>
</teiHeader>
<news>
<headline>ศาลนัดสืบพยานคดีฆ่านักธุรกิจ25 พ.ย.</headline>
<lead>ศาลอาญารัชดา นัดสืบพยานคดี "<persName>พล.ต.ท.สมคิด บุญถนอม</persName>" พร้อมพวก 5 คน อุ้มฆ่านักธุรกิจชาวซาอุฯ นัดแรก 25 พ.ย.นี้ หลังตรวจพยานหลักฐานเสร็จสิ้น</lead>
<neck></neck>
<body><p>ศาลอาญารัชดา นัดตรวจพยานหลักฐานในคดีที่พนักงานอัยการฝ่ายคดีพิเศษ 1 เป็นโจทก์ยื่นฟ้อง <persName>พล.ต.ท.สมคิด บุญถนอม</persName> ผบช.ภ.5 กับพวกรวม 5 คน เป็นจำเลยในความผิดฐานร่วมกันหน่วงเหนี่ยวกักขังผู้อื่น เป็นเหตุให้ผู้นั้นถึงแก่ความตาย ร่วมกันฆ่าผู้อื่นโดยเจตนาเพื่อปกปิดการกระทำความผิดของตนเอง และเพื่อหลีกเลี่ยงให้พ้นอาญาจากกรณีเมื่อปี 2533 จำเลยถูกกล่าวหาในการอุ้มฆ่า <persName>นายโมฮัมหมัด อัลลูไวรี่</persName> นักธุรกิจชาวซาอุดิอาระเบีย โดยศาลอ่านอธิบายคำฟ้อง และสอบคำให้การจำเลยทั้งหมด ให้การปฏิเสธตลอดข้อกล่าวหา ซึ่งพยานโจทก์แถลงต่อศาลของนำสืบพยาน จำนวน 206 ปาก ขอใช้เวลา 34 นัด แต่ศาลพิเคราะห์แล้วเห็นว่า เพื่อให้การพิจารณาคดีมีความรวดเร็วขึ้น จึงอนุญาตให้โจทก์นำสืบพยานเพียง 28 นัด เท่านั้น ส่วนพยานจำเลยแถลงต่อศาลขอใช้พยานนำสืบต่อสู้จำนวน 40 ปาก ใช้เวลาในการนำสืบอีก 2 นัด โดยศาลนับสืบพยานปากแรกในวันที่ 25 พ.ย. นี้ เวลา 09.00 น.</p></body>
</news>
