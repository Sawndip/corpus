<teiHeader>
<fileDesc>
<titleStmt>
  <title>มือปืนเหี้ยมยิงล้างครัว นรต.58  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-25 13:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56216  </bibl>
</sourceDesc>
</fileDesc>
</teiHeader>
<news>
<headline>มือปืนเหี้ยมยิงล้างครัว นรต.58</headline>
<lead></lead>
<neck></neck>
<body><p>วันนี้( 25 มี.ค.) <persName>พ.ต.ท.เสนาะ ทาบุญ</persName> สารวัตรเวร สภ.สามโคก จ.ปทุมธานี รับแจ้งมีคนถูกยิงเสียชีวิตหลายราย ริมถนนวงแหวนตะวันตกขาเข้า ห่างจากร้านอาหารอีเต้งอีต้อยประมาณ 200 เมตรในพื้นที่  หมู่ 6 ต.บางเตย จึงพร้อมด้วย <persName>พ.ต.อ.วิเชียร รัตติทิวาพาณิชย์</persName> ผกก. <persName>พ.ต.ท.พีรธรรม ธรรมธีรดิลก</persName> รอง ผกก.ปป และ <persName>พ.ต.ท.ชูเกียรติ อิ่มใจ</persName> รอง ผกก.สส.  แพทย์เวร รพ.ปทุมธานี  วิทยาการเขต 11 และมูลนิธิปอเต็กตึ้ง</p>
<p>ที่เกิดเหตุพบรถโตโยต้า ฟอร์จูเนอร์ สีดำ ทะเบียน ฌย1188 กทม. จอดอยู่บริเวณไหล่ทาง ในสภาพเครื่องยนต์ทำงานอยู่ ที่ประตูและกระจกหน้าต่างหลังฝั่งซ้ายมีรอยถูกกระสุนปืน 9 มม. ยิงเข้าใส่ 2 รู  ภายในพบศพ <persName>ด.ช.จีระยุทธ  พันธ์วงศ์</persName> อายุ 4 ปี ถูกยิงด้วยอาวุธขนาดเดียวกันเข้าที่บริเวณลำตัว 1 นัด นอนคุดคู้เสียชีวิตอยู่ที่วางเท้าเบาะหลังด้านซ้าย และ<persName>ด.ญ.ญานิสา พันธ์วงศ์</persName> อายุ 5 ปี ถูกยิงด้วยอาวุธปืนเข้าที่บริเวณลำตัว 1 นัด นอนเสียชีวิตอยู่บนเบาะ ห่างจากท้ายรถประมาณ 2 เมตร  พบศพ <persName>ร.ต.ท.ราชัน พันธ์วงศ์</persName> อายุ 38 ปี พงส.(สบ1)ช่วยราชการฝ่ายป้องกันและปราบปราบ สภ.บางบัวทอง นอนคว่ำหน้าเสียชีวิตอยู่บริเวณไหล่ทาง สภาพถูกยิงด้วยอาวุธปืนลูกซองเข้าบริเวณศีรษะมันสมองแตกกระจาย ใกล้กันพบปลอกกระสุนปืนลูกซองตกอยู่  ห่างจากศพ <persName>ร.ต.ท.ราชัน</persName> ประมาณ  50 เมตร พบศพ<persName>นางเนาวรัตน์ พันธ์วงศ์</persName> อายุ 33 ปี  นอนเสียชีวิตอยู่ในพงหญ้า  สภาพถูกยิงด้วยอาวุธปืนลูกซองเข้าที่เบ้าตาด้านขวา นอกจากนี้ยังมีผู้ได้รับบาดเจ็บเป็นเด็กถูกยิงด้วยอาวุธปืน 9 มม.เข้าที่ไหปลาร้าด้านซ้ายทะลุหลัง 1 นัด จึงรีบนำตัวส่ง ร.พ.ปทุมธานี ทราบชื่อต่อมาคือ <persName>ด.ญ.ระวิศรา พันธ์วงศ์</persName> อายุ 6 ปี</p>
<p><persName>น.ส.วารีรัตน์ นิตอนงค์</persName> อายุ 45 ปี ญาติผู้ตายให้การว่า ทั้งหมดเป็นครอบครัวเดียวกันพักอาศัยอยู่บ้านเลขที่35/170 หมู่บ้านมณีวรรณ หมู่ 5 ต.ละหาร อ.บางบัวทอง จ.นนทบุรี โดยเมื่อวานนี้(24มี.ค.) <persName>ร.ต.ท.ราชันฯ</persName>และ<persName>นางเนาวรัตน์</persName> ภรรยาได้เดินทางออกจากบ้านไปรับลูกที่ จ.ลำปาง พร้อมกับไปโอนที่ดินด้วย ต่อมาช่วงเย็นยังได้โทรศัพท์คุยกันอยู่ กระทั่งประมาณ 4 ทุ่ม พยายามโทรเข้าไปหาทั้งสองคน แต่ไม่สามารถติดต่อได้</p>
<p>“หมวดราชันเป็นคนดีและไม่เคยสร้างความลำบากใจให้กับใคร แต่เบื้องต้นพบว่าทรัพย์สินที่หมวดราชันและภรรยาของเค้าใส่ออกจากบ้าน ทั้งสร้อยคอทองคำน้ำหนัก 10 บาท  2 เส้น แหวนทองคำล้อมเพชร สร้อยข้อมือทองคำล้อมเพชร กำไลทอง นาฬิกาโรเล็กซ์  ปืนพก และเงินสดได้หายไป</p>
<p><persName>ด.ต.ณัฐพล ดวงสุริยา</persName> ผบ.หมู่ปป.สภ.บางบัวทอง กล่าวว่า <persName>หมวดราชัน</persName> เป็นพี่ภรรยาของ “<persName>ศรเทพ ศรทอง</persName>” นักร้องลุกทุ่งชื่อดัง  และได้ทำธุรกิจสินค้าขายตรงร่วมกันด้วย</p>
<p>ด้าน <persName>พล.ต.ท.กฤษฏา พันธ์คงชื่น</persName> ผบช.ภ.1 กล่าวว่า  <persName>ร.ต.ท.ราชัน</persName> เป็นนักเรียนนายร้อยตำรวจรุ่น 58 เบื้องต้นชนวนสังหารครั้งนี้เจ้าหน้าที่ตำรวจคาดว่ามาจาก 3 ประเด็น คือ ชิงทรัพย์ ชู้สาว และขัดผลประโยชน์ โดยคนร้ายมีไม่ต่ำกว่า 3 คน และต้องเป็นคนใกล้ชิดหรือรู้จักกับครอบครัวผู้ตายเป็นอย่างดี ขณะนี้ได้สั่งการให้ฝ่ายสืบสวน จ.ปทุมธานี สืบสวนภาค 1 และสืบสวน สภ.บางบัวทอง เร่งคลี่คลายคดีร่วมกัน คาดว่าน่าจะมีความคืบหน้าในเร็วๆนี้</p></body>
</news>
