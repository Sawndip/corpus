<teiHeader>
<fileDesc>
<titleStmt>
  <title>เมียจ่าเพียรคาใจ!ทำไมสามีไม่ได้ย้าย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 18:15:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217871  </bibl>
</sourceDesc>
</fileDesc>
</teiHeader>
<news>
<headline>เมีย<persName>จ่าเพียร</persName>คาใจ!ทำไมสามีไม่ได้ย้าย</headline>
<lead>ภริยา<persName>จ่าเพียร</persName> ยังคาใจฝากถามทำไมไม่ย้ายสามีออกนอกพื้นที่ ทั้งที่ขอไว้แล้ว ฝากเหลียวแลตร.ชั้นผู้น้อย ใน 3 จว.ชายแดนใต้ด้วย</lead>
<neck></neck>
<body><p><persName>นางพิมพ์ชนา ภูวพงษ์พิทักษ์</persName> ภริยาของ<persName>พล.ต.อ.สมเพียร เอกสมญา</persName> กล่าวว่า ความรู้สึกของ <persName>พล.ต.อ.สมเพียร</persName> ที่ต้องการย้ายเพราะทราบว่า ผกก.กันตัง กำลังเกษียณ หลังจากที่ทำเรื่องขอโยกย้ายก็คิดว่า <persName>พล.ต.อ.สมเพียร</persName> จะได้รับการพิจารณา เพราะเหลืออายุราชการเพียง 1 ปี จนถึงขั้นเตรียมเก็บของเพื่อย้าย แต่หลังจากที่ <persName>พล.ต.อ.อดุลย์</persName> โทรศัพท์มาบอกว่าไม่ได้ย้าย <persName>พล.ต.อ.สมเพียร</persName> ก็รู้สึกผิดหวัง เพราะตั้งแต่รับราชการมา ก็ไม่เคยขออะไรเป็นพิเศษ คิดว่าไม่ได้รับความยุติธรรมจึงมาร้องทุกข์ เพื่อให้ตำรวจรุ่นหลังต้องเจอเหตุการณ์เช่นนี้อีก สำหรับตอนนี้ อยากให้ ตำรวจปรับปรุงโครงสร้างการทำงานของตำรวจ ให้ตำรวจชั้นผู้ใหญ่เหลียวมองการทำงานของตำรวจผู้น้อยบ้าง แม้งบประมาณที่ลงไปยังตำรวจใต้ จะมีจำนวนมาก แต่ตำรวจก็ไม่ได้ต้องการเพียงแค่งบประมาณ แต่ต้องการสนใจดูแลสวัสดิภาพความปลอดภัยจากผู้ใหญ่ด้วย</p>
<p>นอกจากนี้ ภริยา<persName>จ่าเพียร</persName> ได้เข้าพบ <persName>พล.ต.อ.อดุลย์ แสงสิงแก้ว</persName> ที่ปรึกษา(สบ 10) อดีตผู้บังคับบัญชาของสามีอีกด้วย โอกาสนี้ทาง<persName>พล.ต.ท.อำนาจ อันอาตม์งาม</persName> รอง ผบช.ภ.3 ได้นำเงินที่รวบรวมจากข้าราชการตำรวจ และครอบครัว บช.ภ.3 จำนวน 600,000 บาท มามอบให้เพื่อช่วยเหลือครอบครัว <persName>พล.ต.อ.สมเพียร</persName> จำนวน 300,000 บาท และมอบให้ผู้บาดเจ็บและเสียชีวิตจากเหตุการณ์เดียวกัน อีกจำนวน 300,000 บาท</p>
<p>ด้าน <persName>นายสตีฟ แลงคาสเตอร์</persName> ผู้ช่วยผู้บัญชาการตำรวจสหพันธรัฐออสเตรเลีย กล่าาว่า การเสียชีวิตของ<persName>พลตำรวจเอกสมเพียร เอกสมญา</persName> เนื่องจาก การสร้างสถานการณ์ความรุนแรงของผู้ก่อความไม่สงบ เป็นเรื่องที่น่าเสียใจเป็นอย่างยิ่ง เป็นสิ่งที่คอยเตือนให้พวกเราตระหนักถึงภาระหน้าที่ที่อันตรายของเจ้า หน้าที่ตำรวจไทย ในการปฏิบัติหน้าที่ในจังหวัดชายแดนภาคใต้ ตำรวจสหพันธรัฐออสเตรเลียได้ตระหนักถึงเรื่องดังกล่าว และพร้อมจะให้การสนับสนุนเท่าที่สามารถจะทำได้ ในความพยายามที่จะนำความสงบสันติสุขกลับคืนมายังภาคใต้ของประเทศไทย</p>
<p>ในหนังสือระบุอีกว่า ในฐานะที่ข้าพเจ้าเป็นตัวแทนของตำรวจสหพันธรัฐออสเตรเลีย ขอแสดงความเสียใจอย่างที่สุด ต่อสำนักงานตำรวจแห่งชาติ และครอบครัวของ<persName>พลตำรวจเอกสมเพียร</persName> และขอบคุณในความมีมิตรไมตรีจิต และความร่วมมือที่ดีด้วยกันเสมอมา</p></body>
</news>
