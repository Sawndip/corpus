<teiHeader>
<fileDesc>
<titleStmt>
  <title>พบโครงกระดูกทัพ'พระเจ้าตาก'บุกตีเมืองพิมาย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-25 08:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56137  </bibl>
</sourceDesc>
</fileDesc>
</teiHeader>
<news>
<headline>พบโครงกระดูกทัพ'<persName>พระเจ้าตาก</persName>'บุกตีเมืองพิมาย</headline>
<lead></lead>
<neck></neck>
<body><p>ฮือฮาขุดพบโครงกระดูกโบราณ 3 โครง คาดเป็นยุคสมัยกรุงธนบุรีช่วง<persName>สมเด็จพระเจ้าตากสินฯ</persName> ยกทัพบุกตีเมืองพิมาย นอกจากนี้ ยังพบเครื่องประดับ และพระเครื่องโบราณจำนวนมาก “<persName>หลวงพ่อคูณ</persName>” บอกเป็นพระเครื่องเก่าแก่ เจ้าของยังหวงอยู่ ไม่มีบุญไม่มีโอกาสได้พบกำนันเตรียมเชิญกรมศิลปากรเข้าตรวจสอบ</p>
<p>ฮือฮาโครงกระดูกโบราณ คาดสมัย<persName>สมเด็จพระเจ้าตากสินฯ</persName> ยกทัพบุกตีเมืองพิมายครั้งนี้ เกิดขึ้นเมื่อเวลา 08.30 น วันที่ 24 มี.ค. ผู้สื่อข่าวได้รับแจ้งจากน<persName>ายมานะ แสนประสิทธิ์</persName> กำนันตำบลกุดพิมานประธานชมรมกำนัน-ผู้ใหญ่บ้าน อ.ด่านขุน ทด จ.นครราชสีมา ว่า มีการขุดพบโครงกระดูกโบราณ 3 โครง ของใช้และเครื่องประดับโบราณ ที่บ้านของ<persName>นายสรพัศ แผ่นงา</persName> อายุ 36 ปี อยู่บ้านเลขที่ 33 หมู่ 10 บ้านดอนน้อย ต.กุดพิมาน และมีชาวบ้านกำลังแตกตื่นแห่ไปดูกันเป็นจำนวนมาก จึงไปตรวจสอบ</p>
<p>พบว่าบ้านหลังดังกล่าว เป็นบ้านปูนชั้นเดียว สภาพค่อนข้างเก่า และที่กระท่อมหน้าบ้าน มีลังกระดาษบรรจุโครงกระดูกคน  โบราณเอาไว้ 1 ลังใหญ่ ของใช้ที่เป็นหม้อ ไห สภาพดีและแตกแล้วอีก 1 ลัง นอกจากนี้ยังมีเครื่องประดับเป็นสร้อยคอ 1 เส้น และอื่น ๆ วางไว้บนพานจำนวนหนึ่ง มีการจุดธูปเทียนบูชา ส่วนที่หลังบ้านพบประชาชนจำนวนมากกำลังมุงดูการขุดหลุมหาโครงกระดูกกันอย่าง หน้าดำคร่ำเครียด</p>
<p><persName>นายมานะ</persName> กำนันตำบลกุดพิมาน กล่าวว่า เดิมทีหมู่บ้านแห่งนี้มีชื่อว่าบ้านดอนทัพแตก มีที่มาจากช่วงสมัยที่<persName>สมเด็จพระเจ้าตากสินมหาราช</persName>ได้ยกทัพผ่านมา เพื่อจะไปรบกับเจ้าเมืองพิมาย ได้ปะทะกับข้าศึกจนข้าศึกแตกทัพไป จึงตั้งชื่อหมู่บ้านว่าดอนทัพแตก ภายหลังได้เปลี่ยนมาเป็นดอนน้อย โครงกระดูกโบราณที่พบ จึงคาดว่าอาจเป็นโครงกระดูกในยุคสมัยนั้น นอกจากนี้ ยังมีชาวบ้านขุดพบพระเครื่องเก่าแก่ ที่ผ่านมาเคยนำไปให้<persName>พระเทพวิทยาคม</persName> หรือ<persName>หลวงพ่อคูณ</persName> เจ้าอาวาสวัดบ้านไร่พิจารณา โดยหลวงพ่อคูณบอกว่าเป็นของเก่าหลายร้อยปี คนไม่มีบุญไม่มีโอกาสเจอ เพราะเจ้าของยังหวงแหนอยู่ ซึ่งตนเตรียมแจ้งให้กรมศิลปากรและสำนักโบราณคดีมาตรวจพิสูจน์แล้ว</p>
<p>ขณะที่<persName>นางจำปา พอกขุนทด</persName> อายุ 31 ปี ภรรยาเจ้าของบ้าน เล่าว่า เมื่อวันที่ 22 มี.ค.ที่ผ่านมา ตนและสามี ได้ว่าจ้างช่างรับเหมามาก่อสร้างส้วมและห้องน้ำ ขณะที่ช่างขุดหลุมส้วมไปได้ประมาณ 2 เมตรเศษ ได้พบไหโบราณขนาดเล็ก โครงกระดูก เบี้ย และเครื่องประดับอยู่ใกล้ ๆ กัน ตนรู้สึกว่าเป็นของเก่าโบราณอาจมีสิ่งศักดิ์สิทธิ์คุ้มครองอยู่ จึงไปนิมนต์<persName>พระอาจารย์วีระ      เตชะธโร</persName> เจ้าอาวาสวัดบ้านดอนน้อย มาทำพิธีสวด และขออนุญาตเจ้าของเดิมเพื่อ  จะเชิญขึ้นจากหลุม และเตรียมนำไปเก็บไว้ที่วัดต่อไป</p></body>
</news>
