<teiHeader>
<fileDesc>
<titleStmt>
  <title>ควงปืนบุกเดี่ยวชิงทองหนัก100บาท  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-25 13:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56221  </bibl>
</sourceDesc>
</fileDesc>
</teiHeader>
<news>
<headline>ควงปืนบุกเดี่ยวชิงทองหนัก100บาท</headline>
<lead></lead>
<neck></neck>
<body><p>เมื่อเวลา 10.30 น. วันที่ 25 มี.ค.   <persName>พ.ต.ท.แบ๊งค์  บัวนวล</persName>  พนักงานสอบสวน(สบ3) สน.บางเขน ได้รับแจ้งเกิดเหตุคนร้ายใช้อาวุธปืนบุกเดี่ยวเข้าไปชิงทองที่รับแจ้งเหตุคน ร้ายใช้อาวุธปืนบุกเดี่ยวเข้าไปชิงทองที่ร้านเจริญมณี  เลขที่ 9/78 ซอยลาดปลาเค้า 80 แขวงอนุสาวรีย์ เขตบางเขน  กทม.  จึงรีบนำกำลังเดินทางไปตรวจสอบที่เกิดเหตุพร้อมที่เกิดเหตุเป็นอาคารพาณิชย์ สูง 4 ชั้น ชั้นล่างเปิดเป็นร้านขายทอง  พบ<persName>นายมนตรี มหาเจริญศิริ</persName> อายุ 72 ปี เจ้าของร้านทองดังกล่าวยืนอยู่ในอาการตื่นตระหนกตกใจ</p>
<p>สอบสวน<persName>นายมนตรี</persName>  ให้การว่า เมื่อเวลาประมาณ 10.00 น. ระหว่างที่ยืนหน้าเคาเตอร์ในร้านก็มีคนร้ายเป็นชาย สูงประมาณ 180 ซม.ตัดผมรองทรง อายุประมาณ 30 ปี สวมเสื้อยืดแขนยาวลายทางสีชมพู นุ่งกางเกงสี่ส่วนลายพรางทหาร สวมแว่นตาสีชา ไม่สวมหมวก เดินตรงเข้ามาในร้านพร้อมชักอาวุธปืนแบบออโตเมติกขึ้นมาจี้ตนไว้ แล้วบอกให้อยู่ในความสงบ จากนั้นก็เดินเข้าไปกวาดทองเส้นละ 2 กับ 5 บาท ที่อยู่ในตู้โชว์จำนวนหลายเส้น รวมน้ำหนักประมาณ 100 บาท มูลค่ากว่า 1 ล้านบาท นอกจากนี้ยังหยิบเอา คอมพิวเตอร์โน๊ตบุ๊ก และโทรศัพท์มือถือ ไปอีกอย่าง1 เครื่อง ก่อนจะเดินออกจากร้านแล้วรีบไปเรียกรถแท็กซี่ที่จอดอยู่ปากซอยลาดปลาเค้า 80 หลบหนีไปอย่างรวดเร็ว</p>
<p><persName>พล.ต.ต.สาโรจน์ พรหมเจริญ</persName> ผบก.น.2 กล่าวว่า จากการสอบถามเจ้าของร้านยืนยันว่าไม่เคยพบเห็นตัวคนร้ายมาก่อน แต่ก็เป็นไปได้ว่าคนร้ายอาจจะมาดูลาดเลามาก่อน จนรู้ว่าช่วงเวลาดังกล่าวจะมีเจ้าของร้านนั่งอยู่ที่หน้าเคาท์เตอร์เพียงคน เดียว ทั้งนี้เจ้าหน้าที่เข้าไปตรวจสอบกล้องวงจรปิดภายในร้านแล้วก็พบว่ามีอยู่ 2 ตัว แต่ตัวบันทึกภาพเสียทั้งคู่ อย่างไรก็ตามได้สั่งให้ฝ่ายสืบสวนออกตรวจสอบปากล้องวงจรปิดในบริเวณใกล้ เคียงเพื่อหาดูว่าสามารถบันทึกภาพคนร้ายขณะกำลังเดินเข้าไปก่อเหตุได้หรือ ไม่</p></body>
</news>
