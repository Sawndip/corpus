<teiHeader>
<fileDesc>
<titleStmt>
  <title>อดีตแม่บ้านยอมจบคดีกับ"นาธาน"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 07:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57213  </bibl>
</sourceDesc>
</fileDesc>
</teiHeader>
<news>
<headline>อดีตแม่บ้านยอมจบคดีกับ"<persName>นาธาน</persName>"</headline>
<lead>อดีตแม่บ้านถือคติ “กำขี้ดีกว่ากำตด” ตัดใจยอมจบคดีกับอดีตนักร้องฉาว “<persName>นาธาน โอมาน</persName>” ทั้งน้ำตา หลังยอมรับเช็ค 3.4 แสนบาท ส่วนอีก 2.1 แสนบาท <persName>นาธาน</persName>สุดเขี้ยวขอลดเฉย 1.1 แสนบาท ที่เหลือ 1 แสนทำสัญญาจะใช้ให้ภายใน 1 ปี อ้างเพื่อความสัมพันธ์ที่ดี ด้าน<persName>นาธาน</persName>ยังฟุ้งจะกลับเข้าวงการอีกถ้าสังคมอ้าแขนรับ</lead>
<neck></neck>
<body><p>ที่ศาลจังหวัดอำนาจเจริญ เมื่อเวลา 13.00 น. วันที่ 30 มี.ค. <persName>นายนาธาน โอมานันท์</persName> หรือ <persName>นาธาน โอร์มาน</persName> อดีตนักร้องชื่อดัง ที่ตกเป็นผู้ต้องหาฉ้อโกงเงินอดีตแม่บ้าน <persName>น.ส.สมาน สุขเสริม</persName> อายุ 45 ปี ชาวบ้านไก่คำ ต.ไก่คำ อ.เมือง จ.อำนาจเจริญ ได้เดินทางมาศาลเพื่อเจรจาไกล่เกลี่ยเป็นวันที่สอง หลังเจรจาตกลงกันเรื่องเงินใช้หนี้จำนวน 340,000 บาทไม่ได้ โดย<persName>นาธาน</persName>อ้างว่าจะขอจ่าย 240,000 บาท แต่อีก 100,000 บาท จะขอถอนจากหลักทรัพย์ที่ใช้ประกันตัวเอง แต่ศาลไม่อนุญาตให้ถอน เนื่องจากคดียังไม่สามารถตกลงกันได้    </p>
<p><persName>น.ส.สมาน</persName> อดีตแม่บ้าน<persName>นาธาน</persName>ซึ่งถูกอดีตนายจ้างหลอกนำโฉนดที่ดินไปจำนองธนาคารแล้ว เบี้ยว กล่าวกับผู้สื่อข่าวด้วยน้ำตาคลอเบ้าว่า ครอบครัวมาศาล ด้วยความเจ็บปวด แม้จะได้เงินจากนาธานไถ่ที่นา แต่ก็ได้ไม่ทั้งหมด จากหนี้ 550,000 บาท เขาจ่ายเพียง 340,000 บาทเท่านั้น ส่วนที่เหลือ 210,000 บาท <persName>นายนาธาน</persName>ขอลด 110,000 บาท อ้างเพื่อความสัมพันธ์  ที่ดี สำหรับเงินที่เหลือ 100,000 บาท <persName>นาธาน</persName>ได้ทำหนังสือจะชำระหนี้ให้ภายใน1 ปี นับจากวันที่ 30 มี.ค.นี้ ซึ่งข้อตกลงนี้ศาลจังหวัดอำนาจเจริญเป็นผู้ไกล่เกลี่ยจน สามารถตกลงกันได้ “มันเป็นการยอมของคนแพ้ ที่สุภาษิตโบราณเตือนสติไว้ว่ากำขี้ดีกว่ากำตด” <persName>น.ส.สมาน</persName>กล่าวอย่างกล้ำกลืน</p>
<p>ด้าน<persName>นายนาธาน</persName> กล่าวว่า คดีของ  ตนลงข่าวกันมานาน คุยกันมาหลายรอบ เมื่อเจอกับแม่บ้านทีไรก็คุยกันดี แต่พอหันหลังกลับพฤติกรรมก็เปลี่ยน ตนเองขอขอบคุณศาลที่ช่วยไกล่เกลี่ย อยากฝากคนที่มี คดีเหมือนตน อย่ากลัวศาล ให้เข้าไปที่  ห้องไกล่เกลี่ย วันนี้การเจรจาตกลงกันได้ มันเหมือนข้ามศตวรรษใหม่ ดีใจที่ผู้สื่อข่าว เข้าใจ ถ้าสังคมยอมรับจะกลับมาสู่วงการ มายาอีก</p>
<p>“ใครที่อ่านข่าวของนาธานจากนี้ไปขอให้ได้อ่านข่าวที่ดี ๆ ใครต้องการไปเที่ยวที่เชียงคานก็ยินดีต้อนรับ ขอฝากขอบคุณศาลและสื่อมวลชนอีกครั้ง ถ้ามีคดีอย่าไป  มัวอยู่ที่ตำรวจหรืออัยการ ให้เข้าไปที่ศาล กระบวนการไกล่เกลี่ยดีมาก ในศาลมีทั้งรอยยิ้มและเสียงหัวเราะ มันแตกต่างกันมากกับสื่อที่ออกมาภายนอก” <persName>นาธาน</persName> กล่าว</p></body>
</news>
