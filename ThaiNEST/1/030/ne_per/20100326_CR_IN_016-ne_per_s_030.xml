<teiHeader>
<fileDesc>
<titleStmt>
  <title>รองผบช.น.เผยมาตรการดูรัฐสภาโลกพร้อม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 19:27:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218244  </bibl>
</sourceDesc>
</fileDesc>
</teiHeader>
<news>
<headline>รองผบช.น.เผยมาตรการดูรัฐสภาโลกพร้อม</headline>
<lead>รอง ผบช.น. เผย มาตรการ รปภ.การประชุมสภาพรัฐสภาโลก ระหว่าง 27 มี.ค. - 1เมษายนนี้ เตรียมกำลัง ตร.กว่า 5 กองร้อย พร้อมหน่วยทหารในที่ตั้ง สามารถระดมได้ทันทีภายใน 1 ช.ม.หากมีเหตุร้าย</lead>
<neck></neck>
<body><p><persName>พล.ต.ต.ลัทธสัญญา เพียรสมภาร</persName> รองผู้บัญชาการตำรวจนครบาล กล่าวถึงการวางมาตรการดูแลรักษาความปลอดภัยตัวแทนประเทศต่างๆ กว่า 153 ประเทศ ที่จะเข้าร่วมการประชุมสมัชชาสมาชิกรัฐสภา (IPU) ครั้งที่ 122 และการประชุมสมาคมเลขาธิการรัฐสภาที่โรงแรมเซนต์ทาร่า แกรนด์ ในระหว่างวันที่ 27 มี.ค. ถึงวันที่ 1 เม.ย. นี้ว่าการประชุมในครั้งนี้ทางกองบัญชาการตำรวจนครบาล ได้มีการเตรียมกำลังเจ้าหน้าที่ตำรวจชุดสายสืบ สายตรวจ และตำรวจปราบจลาจล หน่วยเก็บกู้วัตถุระเบิด และหน่วยอรินทราช 26 จำนวนกว่า 450 นาย คอยดูแลความปลอดภัย พร้อมจัดตั้งศูนย์ปฏิบัติการส่วนหน้าโดยมีกำลังตำรวจจำนวน 70 นาย ดูแลความปลอดภัยภายในสถานที่การประชุมด้วย นอกจากนี้โรงแรมที่ประเทศต่างๆ จะเข้าพักในระหว่างร่วมประชุมจำนวน 18 โรงแรม ย่านราชประสงค์ นั้นได้จัดตั้งกองรักษาการณ์ เพื่อดูแลความปลอดภัยอย่างเข้มงวดแล้วเช่นกัน</p>
<p>ส่วนพื้นที่โดยรอบ ได้มีการจัดตำรวจทั้งสายสืบ ลงพื้นที่สืบหาข่าว และคอยรักษาความปลอดภัยรอบนอกอย่างเข้มงวด โดยเชื่อว่า ไม่น่าจะมีเหตุการณ์รุนแรงใดๆ เกิดขึ้น พร้อมกันนี้ ยังมีการจัดเตรียมเจ้าหน้าที่ตำรวจสายตรวจ ปราบจลาจล จำนวน 5 กองร้อย และกำลังทหารอีกหนึ่ง 1 กองร้อยในที่ตั้ง ซึ่งจะสามารถออกปฏิบัติงานได้ภายใน 1 ช.ม. หากมีเหตุการณ์รุนแรงเกิดขึ้น</p></body>
</news>
