<teiHeader>
<fileDesc>
<titleStmt>
  <title>จับยาบ้า1.5ล้านเม็ดพร้อม3ผู้ค้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-28 21:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56792  </bibl>
</sourceDesc>
</fileDesc>
</teiHeader>
<news>
<headline>จับยาบ้า1.5ล้านเม็ดพร้อม3ผู้ค้า</headline>
<lead></lead>
<neck></neck>
<body><p>วันนี้( 28 มี.ค.) ผู้สื่อข่าวรายงานว่า ที่ บช.ปส. <persName>นายพีระพันธ์ สาลีรัฐวิภาค</persName> รมว.ยุติธรรม <persName>พล.ต.อ.ปทีป ตันประเสริฐ</persName> รรท.ผบ.ตร. <persName>พล.ต.อ.กฤษณะ ผลอนันต์</persName> เลขาธิการสำนักงานป้องกันและปราบปรามยาเสพติด (ปปส.) และ <persName>พล.ต.ท.อติเทพ ปัญจมานนท์</persName> ผบช.ปส. ร่วมกันแถลงผลการจับกุม <persName>น.ส.วรนันท์</persName> หรือ<persName>เปิ้ล หนูตอ</persName> อายุ 33 ปี <persName>นายวิรัตน์ กาญจนมหิงส์</persName> อายุ 47 ปี และ<persName>นายนัทธพงศ์ แซ่เล้า</persName> อายุ 28 ปี พร้อมของกลางยาบ้า 1,550,000 เม็ด รถยนต์ยี่ห้อฮอนด้า สีน้ำตาล ทะเบียน ษจ 571 กทม. รถยนต์ยี่ห้อวอลโว่ สีเทา ทะเบียน 3 ฐ 4223 กทม. โทรศัพท์มือถือ 6 เครื่อง และเครื่องเย็บกระสอบ จับกุมผู้ต้องหาได้ที่วัดกลางคลอง 3 ต.คลอง 3 อ.คลองหลวง จ.ปทุมธานี และที่บ้านเลขที่ 99/22 หมู่ 10 ถนนเทศบาลคลองหลวง ต.คลองหนึ่ง อ.คลองหลวง จ.ปทุมธานี</p>
<p><persName>นายพีระพันธ์</persName> เปิดเผยว่า การจับกุมดังกล่าวเป็นผลงานร่วมกันระหว่าง ปปส. บช.ปส. และ บช.ภ 5 โดยเป็นการขยายผลการจับกุมมาจากวันที่ 23 มี.ค.ที่ผ่านมา เจ้าหน้าที่ตำรวจภูธรภาค 5 ได้จับกุมผู้ต้องหาค้ายาบ้ารายหนึ่งพร้อมของกลาง  5 แสนเม็ด เป็นเครือข่ายของ<persName>นายโต่ง</persName> ชนเขาเผ่าม้ง จึงสอบสวนขยายผลจนทราบว่า <persName>น.ส.วรนันท์</persName> หรือ<persName>เปิ้ล</persName> กับพวกอยู่ในเครือข่าย โดยใช้บ้านเลขที่ 99/22 เป็นที่พักยาบ้า  จนเมื่อวันที่ 27 มี.ค.ที่ผ่านมา เจ้าหน้าที่ตำรวจพบ<persName>นายวิรัตน์</persName> ขับรถยนต์วอลโว่มี <persName>น.ส.เปิ้ล</persName> นั่งอยู่ในรถด้วยไปที่บ้านหลังดังกล่าว ส่วน<persName>นายนัทธพงศ์</persName> ขับรถยนต์ฮอนด้าตามมาเพื่อขนยาบ้า เจ้าหน้าที่ชุดจับกุมที่สะกดรอยตามจึงแสดงตัวเข้าจับกุม และตรวจค้นรถยนต์ทั้ง 2 คัน  พบยาบ้า 400 มัด 8 แสนเม็ด ซุกซ่อนในกระโปรงหลัง และในกระเป๋าเดินทางอีก 1.6 แสนเม็ด จากนั้นนำตัวผู้ต้องหาไปตรวจค้นที่บ้านดังกล่าวพบยาบ้าอีก 345 มัด 690,000 เม็ด สอบสวนผู้ต้องหาทั้งหมดให้การรับสารภาพ จึงควบคุมตัวไว้ดำเนินคดี</p>
<p>อีกราย ตอนเย็นวันเดียวกันนี้ <persName>พล.ต.ต.มล.พันศักดิ์ เกษมสันต์</persName> รอง ผบช.สตม. <persName>พ.ต.อ.ภัคพงศ์ สายอุบล</persName> ผกก.สส.ปป.บก.ตม.2 ร่วมกับ <persName>พ.ต.อ.อดิศ เจริญสวัสดิ์</persName> ผกก.1 บก.ปส.3บช.ปส. พร้อมพวก จับกุม <persName>น.ส.สุภาวดี แก่นจันทร์</persName> อายุ 29 ปี พร้อมของกลาง ยาไอซ์ หนัก 2.2 กก. ซ่อนอยู่ในกระเป๋าถือ โดยผู้ต้องหาเดินทางมาด้วยสายการบินเอธิโอเปีย เที่ยวบินที่ อีที 606 ลงที่สนามบินสุวรรณภูมิในเย็นวันเดียวกันนี้ จึงนำตัวส่งพนักงานสอบสวน บก.สส.บช.ปส.เพื่อสอบสวนขายผลและดำเนินคดีต่อไป</p></body>
</news>
