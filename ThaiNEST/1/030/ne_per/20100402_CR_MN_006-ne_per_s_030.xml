<teiHeader>
<fileDesc>
<titleStmt>
  <title>อัยการเลื่อนสั่งคดี “สนธิ” ถูกกล่าวหาหมิ่นเบื้องสูง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 12:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045824  </bibl>
</sourceDesc>
</fileDesc>
</teiHeader>
<news>
<headline>อัยการเลื่อนสั่งคดี “<persName>สนธิ</persName>” ถูกกล่าวหาหมิ่นเบื้องสูง</headline>
<lead>อัยการเลื่อนนัดสั่งคดีที่ “<persName>สนธิ ลิ้มทองกุล</persName>” นำคำพูด <persName>“ดา ตอร์ปิโด</persName>” หมิ่นเบื้องสูง ชี้ช่องให้ตำรวจจับกุมบนเวทีพันธมิตรฯ เหตุร้องขอความเป็นธรรม สอบพยาน “<persName>เจิมศักดิ์ ปิ่นทอง</persName>” เพิ่มอีก 1 ปาก</lead>
<neck></neck>
<body><p>วันนี้ (2 เม.ย.) เมื่อเวลา 10.00 น.ที่สำนักงานอัยการสูงสุด ถ.รัชดาภิเษก <persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา มีคำสั่งเลื่อนนัดสั่งคดีที่<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย (พธม.) และหัวหน้าพรรคการเมืองใหม่ (ก.ม.ม.) ตกเป็นผู้ถูกกล่าวหาในคดีหมิ่นเบื้องสูง กรณีปราศรัยบนเวทีพันธมิตรฯ เมื่อวันที่ 20 ก.ค.51 นำคำพูดของ <persName>น.ส.ดารณี ชาญเชิงศิลปะกุล</persName> หรือ<persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ (นปช.) ที่กล่าวปราศรัยหมิ่นเบื้องสูงมากล่าวซ้ำ เพื่อเรียกร้องให้ตำรวจดำเนินคดี ซึ่งต่อมา <persName>น.ส.ดารณี</persName>ถูกศาลพิพากษาลงโทษจำคุก 18 ปี</p>
<p>อธิบดีอัยการฝ่ายคดีอาญา กล่าวว่า ล่าสุด<persName>นายสนธิ</persName>ได้ยื่นหนังสือร้องขอความเป็นธรรมต่อ <persName>นายจุลสิงห์ วสันตสิงห์</persName> อัยการสูงสุด (อสส.) รวมทั้งคณะทำงานคดีหมิ่นเบื้องสูงของอัยการ เพื่อขอให้สอบสวนพยานเพิ่มเติม อีก 1 ปาก คือ <persName>นายเจิมศักดิ์ ปิ่นทอง</persName> ในประเด็นใหม่ที่ยังไม่มีอยู่ในสำนวน ตนจึงมีคำสั่งให้เลื่อนนัดสั่งคดีออกไปอีก 1 เดือน</p>
<p>อย่างไรก็ตาม หากต่อจากนี้ผู้ถูกกล่าวหาจะมาขอให้สอบสวนพยานเพิ่มเติมอีก คงต้องพิจารณาว่าเป็นการประวิงเวลาหรือไม่ ซึ่งหากเห็นว่าจงใจไม่เข้าพบอัยการจะสั่งให้พนักงานสอบสวนดำเนินการขอ อนุมัติหมายจับเพื่อนำตัวมาส่งฟ้องศาลต่อไป เนื่องจากคดีนี้อัยการได้มีคำสั่งฟ้องไว้แล้ว</p></body>
</news>
