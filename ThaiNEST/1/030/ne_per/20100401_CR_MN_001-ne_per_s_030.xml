<teiHeader>
<fileDesc>
<titleStmt>
  <title>ตร.ประชุมทีมชุดใหญ่คลี่คลายคดีบึ้มป่วนกรุง-มูลนิธิรัฐบุรุษฯ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-01 10:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045122  </bibl>
</sourceDesc>
</fileDesc>
</teiHeader>
<news>
<headline>ตร.ประชุมทีมชุดใหญ่คลี่คลายคดีบึ้มป่วนกรุง-มูลนิธิรัฐบุรุษฯ</headline>
<lead>ผกก.สามเสนระบุ คณะกรรมการคลี่คลายคดีบึ้มป่วนกรุงชุดใหญ่ ที่มี <persName>พล.ต.อ.ภาณุพงศ์</persName> เป็นประธาน จะเรียกประชุมคลี่คลายคดีในวันนี้ โดยเฉพาะคดีปาบึ้มเข้าใส่มูลนิธิรัฐบุรุษฯ ได้รวบรวมพยานหลักฐาน และสอบปากคำพยานไปจำนวนมากแล้ว ขณะที่รักษาการผู้การกองปราบ ออกมาปฏิเสธอีกครั้ง ไม่ได้ปูดข่าว จปร.20 อยู่เบื้องหลังเหตุป่วนกรุง</lead>
<neck></neck>
<body><p>วันนี้ (1 เม.ย.) <persName>พ.ต.อ.ชยุต มารยาทตร์</persName> ผกก.สน.สามเสน กล่าวถึงความคืบหน้าคดีที่คนร้ายปาระเบิดใส่มูลนิธิรัฐบุรุษ <persName>พล.อ.เปรม ติณสูลานนท์</persName> ว่า <persName>พล.ต.อ.ปทีป ตันประเสริฐ</persName> รรท.ผบ.ตร. ได้แต่งตั้งคณะทำงานชุดใหญ่ที่มี <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา (สบ 10) เป็นหัวหน้าชุดนั้น ในทางปฏิบัติตำรวจท้องที่ และ บก.น.1 ก็ยังคงดูแลคดีนี้เหมือนเดิม เพราะถือว่าเป็นพนักงานสอบสวนในคดีอยู่ ส่วนทีมใหญ่ที่แต่งตั้งนั้นเป็นผู้กำกับดูแลนโยบายในการสืบสวนสอบสวน โดยรักษาราชการแทนผู้บัญชาการตำรวจแห่งชาติ ต้องการให้จับตัวคนร้ายได้โดยเร็ว จึงแต่งตั้งคณะทำงานชุดนี้ขึ้นมา</p>
<p>“ตำรวจท้องที่ และชุดสืบสวนของ บก.น.1 ได้รวบรวมพยานหลักฐาน และสอบปากคำพยานไปมากแล้ว โดยคาดว่าวันนี้คณะชุดสืบสวนใหญ่จะทำการเรียกประชุมความคืบหน้าของคดีที่กอง บัญชาการตำรวจนครบาล โดยยังไม่ได้ระบุเวลา แต่น่าจะเป็นช่วงสาย” <persName>พ.ต.อ.ชยุต</persName>กล่าวถึงความคืบหน้าของคดี</p>
<p>ขณะเดียวกัน <persName>พ.ต.อ.สุพิศาล ภักดีนฤนาถ</persName> รักษาการ ผบก.ป.ออกมาปฏิเสธอีกครั้งถึงกระแสข่าวว่าตำรวจกองปราบปรามกำลังจับตามองนาย ทหารเก่า จปร.20 ที่อาจจะอยุ่เบื้องหลังเหตุระเบิดป่วนกรุงในหลายจุดว่า เป็นการเข้าใจผิดของผู้สื่อข่าวที่ให้ข้อมูลไป ข้อเท็จจริงไม่ได้เป็นเช่นนั้น โดยยืนยันว่าไม่ได้มีการอ้างถึงอดีตนายทหาร เตรียมทหารรุ่น 9 หรือ จปร.รุ่น 20 แต่อย่างใด</p>
<p>“ผมได้ชี้แจงกับ พล.อ.มนตรี สังขทรัพย์ อดีตรองผู้บัญชาการทหารสูงสุด ในฐานะประธานรุ่น จปร.ที่ 20 ไปแล้ว ซึ่งท่านก็เข้าใจ ขณะนี้เจ้าหน้าที่ตำรจได้ปฏิบัติหน้าที่อย่างเต็มที่ เมื่อมีความชัดเจนก็จะรายงานให้กับผู้บังคับบัญชาเพื่อสืบสวนหาสาเหตุและผู้ กระทำผิดต่อไป” <persName>พ.ต.อ.สุพิศาล</persName>กล่าว</p></body>
</news>
