<teiHeader>
<fileDesc>
<titleStmt>
  <title>มือป่วนขว้าง “เอ็ม 67” หน้ามูลนิธิ “พล.อ.เปรม” หม้อแปลงไฟฟ้าพังยับ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 21:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044326  </bibl>
</sourceDesc>
</fileDesc>
</teiHeader>
<news>
<headline>มือป่วนขว้าง “เอ็ม 67” หน้ามูลนิธิ “<persName>พล.อ.เปรม</persName>” หม้อแปลงไฟฟ้าพังยับ</headline>
<lead>คนร้ายปาระเบิดหน้ามูลนิธิรัฐบุรุษ <persName>พล.อ.เปรม</persName> หม้อแปลงไฟฟ้าพังเสียหาย รถยนต์กระจกร้าว 1 คัน ไม่มีผู้ได้รับบาดเจ็บ พบกระเดื่องระเบิดแบบขว้าง เอ็ม 67 ตกอยู่ภายในรั้ว ผู้เห็นเหตุการณ์ระบุคนร้ายใช้ จยย. 2 คันเป็นพาหนะ  พบบึ้มอีกหลังเต็นท์พระภิกษุสนามหลวง  คาดแค่ระเบิดปิงปอง</lead>
<neck></neck>
<body><p>เมื่อเวลาประมาณ 20.00 น.วันที่ 30 มี.ค.ที่ผ่านมา ได้เกิดเหตุระเบิดขึ้นที่มูลนิธิรัฐบุรุษ <persName>พล.อ.เปรม ติณสูลลานนท์</persName> ถนนอู่ทองนอก เขตดุสิต กรุงเทพฯ</p>
<p>ผู้เห็นเหตุการณ์บอกว่าก่อนเหตุระเบิด คนร้ายได้ขับขี่รถจักรยานยนต์ 2 คันผ่านมา แต่ไม่ทราบจำนวนคน มาจาถนนราชสีมา แล้วเข้ามาถนนอู่ทองนอก หลังจากนั้นมีเสียงระเบิดดังขึ้น แล้วขับขี่ไปทางถนนสามเสน</p>
<p>แรงระเบิดทำให้หม้อแปลงไฟฟ้าด้านหน้ามูลนิธิได้รับความเสียหาย รถยนต์นิสสัน สีดำ ทะเบียน กต 1614 นนทบุรี ที่จอดอยู่ ถูกสะเก็ดระเบิดกระจกร้าวแต่ไม่แตก และพบกระเดื่องสีเขียวตกอยู่ภายในรั้ว คาดว่าจะเป็นกระเดื่องของระเบิเแบบขว้าง ชนิดเอ็ม 67 เหมือนกับที่ใช้ปาหน้าบ้าน<persName>นายบรรหาร ศิลปอาชา</persName> เมื่อคืนก่อน</p>
<p>ต่อมา<persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล (ผบช.น.) <persName>พ.ต.อ.วีรวิทย์ จันทร์จำเริญ</persName> รองผบก.น.1 <persName>พ.ต.อ.ชยุตร์ มารยาท</persName> ผกก.สน.สามเสน ไปตรวจสอบที่เกิดเหตุพบกระเดื่องเอ็ม 67 ตกห่างจากรั้วริมฟุทบาธ 30 เซ็นติเมตร ส่วนตัวอาคารไม่ได้รับความเสียหายใดๆ โดยใช้เวลา 5 นาที หลังจากนั้น<persName>พล.ต.ท.สัณฐาน</persName>เดินทางกลับโดยไม่ให้สัมภาษณ์ใดๆ เพียงแต่กำชับตำรวจพื้นที่ให้พยายามป้องกันไม่ให้เกิดเหตุขึ้นอีก</p>
<p>ผู้สื่อข่าวรายงานว่า สำหรับบริเวณภายในมูลนิธินั้นมีเจ้าหน้าที่รักษาความปลอดภัยอยู่ตลอด 24 ชั่วโมงตามปกติ ขณะที่ภายนอกไม่มีกำลังตำรวจหรือทหารอารักขาความปลอดภัยแต่อย่างใด ทั้งนี้ ในเวลาไล่เลี่ยกันเกิดเสียงคล้ายระเบิดดังขึ้นหลังเต็นท์พระภิกษุที่สนาม หลวง ฝั่งมหาวิทยาลัยธรรมศาสตร์ ทำให้เกิดกลุ่มควันแต่ไม่มีพระภิกษุรูปใดได้รับบาดเจ็บ เบื้องต้นตำรวจสันนิษฐานว่าอาจเป็นระเบิดปิงปอง เพื่อสร้างสถานการณ์ก่อกวน</p></body>
</news>
