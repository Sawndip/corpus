<teiHeader>
<fileDesc>
<titleStmt>
  <title>พบระเบิดปลอมใกล้สวนหย่อมย่านสะพานพระราม 8  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-29 22:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043705  </bibl>
</sourceDesc>
</fileDesc>
</teiHeader>
<news>
<headline>พบระเบิดปลอมใกล้สวนหย่อมย่านสะพานพระราม 8</headline>
<lead>ตำรวจพบระเบิดปลอมหน้าร้านอาหารเรือนไทยคาบา น่า ใกล้สวนหย่อมสะพานพระราม 8 ตรวจพบเป็นแท่งกลมมีสายไฟพันติดกับนาฬิกาใช้เทปกาวพันรอบวางไว้บนรถยนต์ เตรียมส่งให้กองพิสูจน์หลักฐาน-ตรวจกล้องวงจรปิด คาดแค่สร้างสถานการณ์ป่วนเมือง</lead>
<neck></neck>
<body><p>วันนี้ (29 มี.ค.) เมื่อเวลา 17.00 น. <persName>ร.ต.ต.วิษณุ คำโนนม่วง</persName> พนักงานสอบสวน (สบ 1) สน.บางยี่ขัน รับแจ้งพบวัตถุต้องสงสัย บริเวณ สวนหย่อมข้างสะพานพระราม 8 แขวงบางยี่ขัน เขตบางพลัด จึงรายงานผู้บังคับบัญชาทราบแล้วรุดไปตรวจสอบที่เกิดเหตุพร้อม <persName>พ.ต.อ.พจน์ บุญมาภาค</persName> รอง ผบก.น.7 <persName>พ.ต.อ.พูนประยูร อิศรศักดิ์</persName> ผกก.สน.บางยี่ขัน <persName>พ.ต.อ.ปิยวัชร์ บุญยืน</persName> ผกก.สส.บก.น.7 เจ้าหน้าที่ฝ่ายสืบสวน สน.บางยี่ขัน และกก.สส.บก.น.7 <persName>พ.ต.ท.ภิญโญ ป้อมสถิตย์</persName> รอง ผกก.สส.บก.น.7 เจ้าหน้าที่หน่วยเก็บกู้วัตถุระเบิด บก.ตปพ.บช.น.</p>
<p>ที่เกิดเหตุอยู่ติดกับร้านอาหารเรือนไทยคาบาน่า เจ้าหน้าที่พบวัตถุต้องสงสัยลักษณะเป็นแท่งกลมมีสายไฟพันติดกับแท่นโฟมและ นาฬิกาข้อมือยี่ห้อคาสิโอ โดยใช้เทปกาวสีดำพันรอบ วางอยู่บนกระโปรงหลังรถเก๋งยี่ห้อโตโยต้าเซลิก้า สีแดง หมายเลขทะเบียน 3 ค-3101 กทม. เจ้าหน้าที่จึงใช้เชือกกั้นไม่ให้ประชาชนที่ไม่เกี่ยวข้องออกจากพื้นที่ ก่อนจะเข้าไปตรวจสอบอย่างละเอียดก็พบว่า เป็นถ่านพีอาร์ซี 77 หรือถ่าน 386 ที่ใช้สำหรับวิทยุสื่อสาร ซึ่งเป็นยุทธภัณฑ์ของทหาร จำนวน 10 ก้อน แกะเปลือกออกแล้วใช้ยางมะตอยเชื่อมสายไฟเอาไว้กับขั้วถ่าน</p>
<p><persName>พ.ต.อ.พูนประยูร</persName> กล่าวว่า หลังจากนี้จะส่งวัตถุดังกล่าวให้เจ้าหน้าที่กองพิสูจน์หลักฐานตรวจหาลายนิ้ว มือแฝง พร้อมทั้งให้ฝ่ายสืบสวนตรวจสอบหากล้องวงจรปิดในบริเวณใกล้เคียงเพื่อตรวจหา ว่าใครเป็นผู้นำมาวางทิ้งไว้ เบื้องต้นสันนิษฐานว่าคนร้ายน่าจะต้องการทำเพียงแค่ข่มขู่หรือเพียงแค่ทำ ขึ้นมาวางไว้เพื่อสร้างสถานการณ์ป่วนเมือง</p></body>
</news>
