<teiHeader>
<fileDesc>
<titleStmt>
  <title>โจ๋ไทยสวมลายพรางถูกพม่าแทงหนีมาตายบันไดโรงพัก  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 17:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044871  </bibl>
</sourceDesc>
</fileDesc>
</teiHeader>
<news>
<headline>โจ๋ไทยสวมลายพรางถูกพม่าแทงหนีมาตายบันไดโรงพัก</headline>
<lead>วัยรุ่นไทยเที่ยวงานประจำปีสนามกีฬาห้วยขวาง เขม่นโจ๋พม่า ตีแทงกันนัว พม่าเจ็บ 1 ฝ่ายไทยสาหัส วิ่งขอความช่วยเหลือบนโรงพัก แต่สิ้นใจคาบันไดทางขึ้น ขณะที่ รอง ผกก.สืบห้วยขวาง รีบส่งศพให้มูลนิธิป่อเต็กตึ๊ง นำส่งโรงพยาบาลพระราม 9 ไม่รอ จนท.กองพิสูจน์ฯ แถมกีดกันสื่อทำข่าว จนเกิดปากเสียง ด้าน ผกก.ห้วยขวาง บอกสาเหตุดังกล่าว น่าจะเป็นความเครียดส่วนตัว ตร.ตามรวบได้ 3</lead>
<neck></neck>
<body><p>วันนี้ (31 มี.ค.) เมื่อเวลา 00.15 น.ขณะที่ <persName>พ.ต.ท.สมคิด สมบูรณ์</persName> พนักงานสอบสวน (สบ 3) สน.ห้วยขวาง กำลังปฏิบัติหน้าที่อยู่บนโรงพัก ได้รับแจ้งเหตุชายถูกแทงได้รับบาดเจ็บ และมาเสียชีวิตอยู่บริเวณหน้า สน.ห้วยขวาง ถนนประชาสงเคราะห์ แขวงและเขตห้วยขวาง กทม.จึงรายงานให้ผู้บังคับบัญชาทราบ แล้วออกมาตรวจสอบ พร้อม <persName>พ.ต.อ.สุพัชร พึ่งพวง</persName> ผกก.สน.ห้วยขวาง <persName>พ.ต.ท.ประเสริฐ ชะเอมทอง</persName> สว.สส.สน.ห้วยขวาง และเจ้าหน้าที่ฝ่ายสืบสวน สน.ห้วยขวาง</p>
<p>ที่เกิดเหตุอยู่บริเวณบันไดทางขึ้น สน.ห้วยขวาง เจ้าหน้าที่พบศพ <persName>นายพรสิทธิ์ มั่นจิต</persName> อายุ 27 ปี อยู่บ้านเลขที่ 245/15 ซอยประชาสงคราะห์ 27 แขวงและเขตดินแดง สภาพศพสวมลายพรางทหาร สวมเสื้อยืดสีดำอยู่ข้างในอีกตัว ตรวจสอบตามร่างกายพบบาดแผลถูกแทงด้วยอาวุธเข้าที่หน้าอกขวา 1 แผล และซี่โครงซ้าย 1 แผล</p>
<p>จากการสอบสวนเบื้องต้น ทราบว่า ก่อนเกิดเหตุกลุ่มผู้ตายพร้อมเพื่อนประมาณ 10 คน ได้มาเที่ยวงานประจำปีสนามกีฬาห้วยขวาง ซึ่งอยู่ห่างจากโรงพักประมาณ 200 เมตร จนมีปากเสียงทะเลาะกันกับกลุ่มวัยรุ่นอีกกลุ่มที่เป็นชาวพม่า จากนั้นกลุ่มชาวพม่าไปพาพวกมากว่า 10 คน เข้ามาตะลุมบอน ไล่ชกต่อยตีและแทงกันขึ้น จนกระทั่งกลุ่มชาวพม่าถูกแทงได้รับบาดเจ็บ 1 คน ส่วน <persName>นายพรสิทธิ์</persName> ถูกแทงได้รับบาดเจ็บสาหัส และได้วิ่งมาขอความช่วยเหลือจากเจ้าหน้าที่ตำรวจบนโรงพัก แต่ทนพิษบาดแผลไม่ไหวเสียชีวิตอยู่ตรงบริเวณบันไดทางขึ้นดังกล่าว</p>
<p>ผู้สื่อข่าวรายงานว่า ระหว่างเกิดเหตุ <persName>พ.ต.ท.จารุภัชร ทองโกมล</persName> รอง ผกก.สส.สน.ห้วยขวาง รีบให้เจ้าหน้าที่มูลนิธิป่อเต็กตึ๊งนำศพส่งโรงพยาบาลพระราม 9 โดยไม่รอแพทย์ และเจ้าหน้าที่กองพิสูจน์หลักฐาน นอกจากนี้ พยายามกีดกันไม่ให้ผู้สื่อข่าวสถานีโทรทัศน์ช่อง 7 บันทึกภาพที่เกิดเหตุ จนมีปากเสียงกันด้วย</p>
<p>ด้าน <persName>พ.ต.อ.สุพัชร พึ่งพวง</persName> ผกก.สน.ห้วยขวาง กล่าวว่า สาเหตุที่ <persName>พ.ต.ท.จารุภัชร</persName> ให้นำส่งโรงพยาบาลโดยไม่รอแพทย์ และเกิดมีปากเสียงกับผู้สื่อข่าวนั้น น่าเกิดจากความเครียดส่วนตัว เบื้องต้นเจ้าหน้าที่จะนำตัววัยรุ่นที่ก่อเหตุมาสอบสวนอย่างละเอียดอีกครั้ง เพื่อติดตามคนร้ายมาดำเนินคดีต่อไป</p>
<p>ต่อมาเวลา 17.00 น. <persName>พ.ต.ท.ประเสริฐ</persName> เปิดเผยว่า ขณะนี้สามารถจับกุมตัวคนร้ายที่ร่วมกันก่อเหตุเอาไว้ได้แล้ว 3 คน กำลังนำตัวมาสอบปากคำ</p></body>
</news>
