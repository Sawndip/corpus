<teiHeader>
<fileDesc>
<titleStmt>
  <title>หางแดงจับการ์ดตัวเองยิงระเบิดกระเทียมใส่ทำเนียบ!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 00:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045642  </bibl>
</sourceDesc>
</fileDesc>
</teiHeader>
<news>
<headline>หางแดงจับการ์ดตัวเองยิงระเบิดกระเทียมใส่ทำเนียบ!</headline>
<lead>“<persName>ณัฐวุฒิ</persName>” ควบคุมการ์ดเสื้อแดงใช้ระเบิดกระเทียมยิงใส่ทำเนียบรัฐบาล อ้างเจ้าหน้าที่รถไฟจ้างมาป่วนครั้งละ 1 พัน ยันไม่ส่งตัวให้ตำรวจ ด้าน ผบก.น.1 ประสานรับตัวมาสอบสวนแล้ว</lead>
<neck></neck>
<body><p>วันนี้ (1 เม.ย.) ผู้สื่อข่าวรายงานความเคลื่อนไหวการชุมนุมของกลุ่มคนเสื้อแดงบริเวณสะพาน ผ่านฟ้าฯ ว่า เมื่อเวลา 23.00 น. <persName>นายณัฐวุฒิ ใสยเกื้อ</persName> แกนนำ นปช.ควบคุมตัวชายวัยรุ่นผมทรงสกินเฮดขึ้นบนเวที พร้อมกับกล่าวว่าชายวัยรุ่นคนดังกล่าวเบื้องต้นทราบชื่อเล่นคือ <persName>นายโจ๊ก</persName> ซึ่งเป็นการ์ดอาสาคนเสื้อแดง ถูกเจ้าหน้าที่การ์ด นปช.จับกุมหลังก่อเหตุใช้ประทัดกระเทียมมัดรวมกันก่อนใช้หนังสติ๊กยิงเข้า ใส่ทำเนียบรัฐบาล เมื่อคืนวันที่ 30 มี.ค.ที่ผ่านมา</p>
<p><persName>นายณัฐวุฒิ</persName>อ้างว่า จากการสอบสวน<persName>นายโจ๊ก</persName>รับสารภาพว่าได้ก่อเหตุดังกล่าวจริง โดยใช้รถจักรยานยนต์ตระเวนสถานที่ต่างๆ ก่อนลงมือยิงระเบิดกระเทียมเพื่อให้เกิดความวุ่นวาย ทั้งนี้ได้รับการว่าจ้างจากเจ้าหน้าที่รถไฟรายหนึ่ง ครั้งละ 1 พันบาท ทำมาแล้ว 5 ครั้ง ได้เงินประมาณ 5-6 พันบาท และหากงานสำเร็จจะได้รับเงินพิเศษอีกด้วย</p>
<p><persName>นายณัฐวุฒิ</persName>อ้างต่อว่า วัยรุ่นคนดังกล่าวรับสารภาพอีกว่า ในวันที่ 3 เม.ย.นี้ที่กลุ่มคนเสื้อแดงจะชุมนุมใหญ่ ได้รับการว่าจ้างให้ก่อเหตุยิงระเบิดกระเทียมบริแยกคอกวัวและสะพานมัฆวานฯ อย่างไรก็ตามทางตนจะไม่ส่งตัวชายวัยรุ่นคนดังกล่าวให้ทางเจ้าหน้าที่ตำรวจ แน่นอน หากคนที่ว่าจ้างให้มาป่วนไม่มาพบที่สะพานผ่านฟ้าฯ</p>
<p>ต่อมา <persName>พล.ต.ต.วิชัย สังข์ประไพ</persName> ผบก.น.1 นำกำลังเข้ารับตัวชายคนดังกล่าวมาสอบสวน ทราบชื่อคือ <persName>นายเต้ย สอนทรัพย์</persName> อายุ 19 ปี อยู่บ้านเลขที่ 24 หมู่ที่ 2 ต.สุขสำราญ อ.ตากฟ้า จ.นครสวรรค์ โดย<persName>นายเต้ย</persName>ให้การว่าทำงานเป็นเจ้าหน้าที่กองวิทยุสื่อสาร การรถไฟแห่งประเทศไทย และเป็นคนก่อเหตุยิงระเบิดกระเทียมใส่ทำเนียบรัฐบาลจริง โดยร่วมกับ<persName>นายเจ</persName> หรือ<persName>โจ</persName> ได้ค่าจ้าง 5 พันบาท ทั้งนี้ <persName>นายเต้ย</persName>ไม่ได้ให้การซัดทอดว่าใครเป็นผู้จ้างวาน อย่างไรก็ตาม เจ้าหน้าที่ยังไม่ได้แจ้งข้อกล่าวหากับ<persName>นายเต้ย</persName>แต่อย่างใดเพราะไม่มีหลักฐาน จากนั้นได้ส่งตัว<persName>นายเต้ย</persName>ให้พนักงานสอบสวน สน.นางเลิ้ง ทำประวัติ และจะติดตามตัว<persName>นายเจ</persName> พร้อมทั้ง ขยายผลคนว่าจ้างมาสอบสวนต่อไป</p></body>
</news>
