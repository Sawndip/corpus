<teiHeader>
<fileDesc>
<titleStmt>
  <title>อัยการจ่อเชือด“ราเกซ”เพิ่ม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 14:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57604  </bibl>
</sourceDesc>
</fileDesc>
</teiHeader>
<news>
<headline>อัยการจ่อเชือด“<persName>ราเกซ</persName>”เพิ่ม</headline>
<lead>อัยการเตรียมยื่นฟ้อง “<persName>ราเกซ</persName>” อีกสำนวนต่อศาลอาญา เบียดบังทรัพย์สินธนาคารไปโดยทุจริต ปล่อยกู้สินเชื่อ</lead>
<neck></neck>
<body><p>วันนี้ (1 เม.ย.) ผู้สื่อข่าวรายงานว่า <persName>นายเศกสรรค์ บางสมบุญ</persName> อธิบดีอัยการฝ่ายคดีเศรษฐกิจ และทรัพยากร กล่าวถึง ความคืบหน้าการยื่นฟ้อง <persName>นายราเกซ สักเสนา</persName> อดีตที่ปรึกษา <persName>นายเกริกเกียรติ ชาลีจันทร์</persName> อดีตกรรมการผู้จัดการใหญ่ ธนาคารกรุงเทพพาณิชย์การจำกัด (มหาชน) หรือ บีบีซี กระทำผิด พ.ร.บ.หลักทรัพย์และตลาดหลักทรัพย์ พ.ศ.2535 เบียดบังทรัพย์สินธนาคารไปโดยทุจริตในการปล่อยกู้สินเชื่อ ว่า อัยการได้ทยอยฟ้อง<persName>นายราเกซ</persName> ตั้งแต่เดือน พ.ย.2552 เรื่อยมาถึง มี.ค.2553 กว่า 4 สำนวน</p>
<p>ทั้งนี้ ศาลอาญากรุงเทพใต้ และศาลอาญา และอัยการ เตรียมยื่นฟ้อง<persName>นายราเกซ</persName> อีกสำนวนต่อศาลอาญา ราวต้นเดือน พ.ค.นี้ ซึ่งคดีใกล้หมดอายุความ โดยท้ายคำฟ้องทุกคดีอัยการ ขอให้ศาลประทับรับฟ้องคดีไว้ก่อน เพราะอัยการยังไม่ได้รับหนังสือตอบกลับจากทางการแคนาดา ที่แจ้งขอฟ้อง<persName>นายราเกซ</persName> ในสำนวนบีบีซีคดีอื่นด้วย นอกเหนือจากคดีทุจริตปล่อยกู้สินเชื่อให้ บริษัท ซิตี้เทรดดิ้ง คอร์ปอเรชั่น จำกัด (มหาชน) ที่ใช้เป็นสำนวนในการยื่นคำร้องขอส่งผู้ร้ายข้ามแดน</p>
<p>อนึ่ง สำนวนที่อัยการยื่นฟ้อง<persName>นายราเกซ</persName> 4 สำนวน รวมมูลค่าความเสียหายร่วม 5,000 ล้านบาท</p></body>
</news>
