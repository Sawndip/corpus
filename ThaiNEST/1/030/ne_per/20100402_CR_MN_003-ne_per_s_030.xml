<teiHeader>
<fileDesc>
<titleStmt>
  <title>รวบไอ้หื่น!! ลากสาวท้อง 7 เดือนข่มขืนในบาร์ย่านสุขุมวิท  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 01:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045665  </bibl>
</sourceDesc>
</fileDesc>
</teiHeader>
<news>
<headline>รวบไอ้หื่น!! ลากสาวท้อง 7 เดือนข่มขืนในบาร์ย่านสุขุมวิท</headline>
<lead>หนุ่มเมืองเพชรลากสาวท้อง 7 เดือนข่มขืนในบาร์ที่นอนเฝ้าย่านสุขุมวิท อาศัยช่วงหลับหนีแจ้งตำรวจรวบตัวได้ แพทย์ตรวจพบว่าทารกในครรภ์มีปัญหา คนร้ายปฏิเสธอ้างคิดว่าขายบริการจึงชวนมาดื่มไวน์ไม่ได้ล่วงเกิน ตรวจประวัติพบเพิ่งพ้นคุกคดีวิ่งราวทรัพย์</lead>
<neck></neck>
<body><p>วันนี้ (1 เม.ย.) ที่ สน.ลุมพินี <persName>พล.ต.ต.อนุชัย เล็กบำรุง</persName> ผบก.น.5 พร้อมด้วย <persName>พ.ต.อ.สราวุธจินดาคำ</persName> ผกก.สน.ลุมพินี พร้อมชุดสืบสวน สน.ลุมพินี แถลงข่าวการจับกุม<persName>นายคุณาพจน์</persName> หรือ <persName>หนึ่ง คำยง</persName> อายุ 32 ปี อยู่บ้านเลขที่ 31 ม.1 ต.บ้านกุ่ม อ.เมือง จ.เพชรบุรี ผู้ต้องหาข่มขืน <persName>น.ส.น้ำ</persName> (นามสมมติ) อายุ 29 ปี ที่ตั้งครรภ์ 7 เดือน พร้อมของกลางผ้าห่มที่ใช้ปูรองพื้นเพื่อข่มขืน ทรัพย์สินผู้เสียหายประกอบด้วยตลับแป้ง ต่างหู สร้อยข้อมือ กระเป๋าเงิน</p>
<p>จากการสอบปากคำ <persName>น.ส.น้ำ</persName> ทราบว่า เมื่อเวลา 06.00 น.วันที่ 1 เม.ย.ที่ผ่านมา <persName>น.ส.น้ำ</persName> ได้เดินทางมาหาเพื่อนซึ่งอยู่ที่สุขุมวิทซอย 7 ได้ถูก<persName>นายคุณาพจน์</persName>ฉุดเข้าไปในร้านส้มตำบาร์ เลขที่ 9 ซ.สุขุมวิท 7 ถ.สุขุมวิท แขวงคลองเตยเหนือ เขตวัฒนา กทม. พร้อมทำร้ายร่างกายโดยต่อยที่ท้องและท้ายทอย บังคับให้ดื่มไวน์ ตนก็ยอมดื่มเพื่อให้คนร้ายตายใจและหาทางหนี แล้วถูกบังคับขืนใจจนสำเร็จความใคร่ จากนั้นเมื่อคนร้ายเผลอหลับจึงหนีออกมาช่วงประมาณ 10.00 น.แจ้งตำรวจให้มารวบตัวได้ในร้านดังกล่าว</p>
<p>ทั้งนี้ ทางตำรวจได้นำ <persName>น.ส.น้ำ</persName>เข้าตรวจร่างกายที่ รพ.จุฬาฯ เบื้องต้นพบว่าทารกในครรภ์มีปัญหา โดยต้องตรวจอย่างละเอียดอีกครั้ง ส่วนผลตรวจการข่มขืนกำลังรอผลการตรวจทางแพทย์อยู่ อย่างไรก็ตาม ขณะนี้ได้ติดต่อให้นักจิตวิทยามาพูดคุยกับ <persName>น.ส.น้ำ</persName> เนื่องจากมีอาการสับสน เนื่องจากกลัวสามีทราบเรื่องแล้วจะรับไม่ได้</p>
<p>ด้าน <persName>นายคุณาพจน์</persName>ได้ให้การปฏิเสธ โดยกล่าวว่าขณะที่เดินอยู่บริเวรแยกนานาได้เห็น <persName>น.ส.น้ำ</persName> คิดว่าเป็นผู้หญิงค้าประเวณีจึงชักชวนไปกินไวน์ภายในร้านซึ่งตนใช้เป็นที่ พักอาศัย นอนเฝ้าอยู่ โดย <persName>น.ส.น้ำ</persName>ก็ยอมเดินตามเข้ามาโดยดีไม่ได้บังคับขู่เข็ญ จากนั้นก้กินไวน์ด้วยกันจนหมดไป 2 ขวด และไม่ได้ข่มขืน <persName>น.ส.น้ำ</persName>ดังที่ถูกกล่าวหา เพียงกอดจูบกันเท่านั้นแล้วก็หลับไป ตื่นมาอีกทีช่วงสายก็พบว่า <persName>น.ส.น้ำ</persName>หายไป โดยทิ้งกระเป๋าและข้าวของเอาไว้</p>
<p>เบื้องต้นทางตำรวจได้แจ้งข้อหาชิงทรัพย์ และข่มขืนกระทำชำเราผู้อื่นต่อ<persName>นายคุณาพจน์</persName>ไว้ก่อน แต่หากพบว่ากระทำให้เด็กในครรภ์ของ <persName>น.ส.น้ำ</persName> เสียชีวิตก็จะได้รับโทษหนักขึ้น ทั้งนี้ จากการตรวจสอบประวัติ<persName>นายคุณาพจน์</persName> เบื้อต้นทราบว่าเพิ่งพ้นโทษจำคุกคดีวิ่งราวทรัพย์เมื่อต้นปีที่ผ่านมา และเคยต้องโทษคดีในลักษณะเดียวกันมาก่อนหน้า 2-3 ครั้ง</p></body>
</news>
