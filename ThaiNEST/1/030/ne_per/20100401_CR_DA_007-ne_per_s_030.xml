<teiHeader>
<fileDesc>
<titleStmt>
  <title>“หมอกฤษณ์”ยันไม่มีเจตนาหมิ่น“ลีเดีย”  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 12:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57584  </bibl>
</sourceDesc>
</fileDesc>
</teiHeader>
<news>
<headline>“<persName>หมอกฤษณ์</persName>”ยันไม่มีเจตนาหมิ่น“<persName>ลีเดีย</persName>”</headline>
<lead>“<persName>หมอกฤษณ์ คอนเฟิร์ม</persName>” เบิกความยันไม่มีเจตนาหมิ่น “<persName>ลีเดีย</persName>” เพื่อสร้างกระแสขายหนังสือ เพราะถูกคนประณาม</lead>
<neck></neck>
<body><p>วันนี้ (1 เม.ย.) ผู้สื่อข่าวรายงานว่า ที่ห้องพิจารณาคดี 813 ศาลอาญา ถ.รัชดาภิเ ษก ศาลนัดสืบพยานจำเลย ในคดีหมายเลขดำที่ อ.4878/2551 ที่ <persName>น.ส.ศรัณย์รัชต์ วิสุทธิธาดา</persName> หรือ <persName>ลีเดีย</persName> นักร้องแนวอาร์แอนด์บี แห่งค่ายอาร์เอส เป็นโจทก์ยื่นฟ้อง น<persName>ายศุภกฤษฎ์ ปทุมศรีวิโรจน์</persName> หรือ <persName>หมอกฤษณ์ คอนเฟิร์ม</persName> เป็นจำเลย ในความผิดฐานหมิ่นประมาทผู้อื่นโดยการโฆษณา</p>
<p>โดยวันนี้ <persName>หมอกฤษณ์</persName> เข้าเบิกความต่อศาลถึงความเป็นมาของวิชาโหราศาสตร์ ว่า จำเลยเรียนวิชาโหราศาสตร์มาจาก <persName>อาจารย์เจษฏา คำไหล</persName> (อดีตอุปนายกสมาคมโหราศาสตร์แห่งประเทศไทย) โดยจำเลยเป็นศิษย์ที่มีอายุน้อยที่สุด เรียนวิชาโหราศาสตร์มาหลายรูปแบบ และใช้วิชาทำนายดวงชะตาจนเป็นที่ยอมรับจากประชาชนทั่วไป กระทั่งได้รับการโหวตเป็นอันดับต้น ๆ จากนิตยสารชื่อดังหลายเล่ม โดยจำเลยไม่เคยรู้จักโจทก์มาก่อน แต่จำเลยได้รับทราบข่าวลือเกี่ยวกับทางชู้สาวของโจทก์จากสื่อโทรทัศน์, เคเบิลทีวี และอินเตอร์เน็ต ซึ่งมีคนดูมากกว่า 4 แสนคน ทั้งในประเทศ และต่างประเทศ ทั้งนี้ โจทก์ยังเคยยอมรับว่า มีข่าวลือเกิดขึ้นกับตัวโจทก์จริง</p>
<p>ต่อมา <persName>นายเต่า ทีวีพูล</persName> ซึ่งเป็นโปรดิวเซอร์จัดรายการบันเทิงทีวีพูลไลฟ์ ทางช่อง 5 ได้ขอสัมภาษณ์จำเลยออกรายการ ถึงประเด็นที่เกี่ยวเรื่องชู้สาวของโจทก์ เป็นเวลา 3 ชม. แต่เมื่อออกอากาศจริงได้มีการนำคำสัมภาษณ์ของบุคคลหลาย ๆ คน มาตัดเชื่อมต่อออกอากาศ ก่อนที่จะมาถึงคำสัมภาษณ์ของจำเลย ซึ่งจำเลยกล่าวถึง การทำนายดวงชะตาของโจทก์ว่า ตามหลักวิชาโหราศาสตร์ที่มีเกณฑ์ตั้งครรภ์เท่านั้น ไม่ได้มีเจตนาที่จะดูหมิ่นโจทก์แต่อย่างใด ซึ่งเป็นเหตุให้เกิดความเข้าใจผิดกันได้</p>
<p><persName>หมอกฤษณ์</persName> ยังเบิกความอีกว่า ก่อนหน้าที่โจทก์จะฟ้องจำเลยนี้ ได้มีดาราสาวหลายคนซึ่งเคยถูกทำนายดวงชะตาจาก <persName>นายไพฑูรย์ อ่อนบัว</persName> หรือ <persName>หมอลักษณ์ เรขานิเทศ</persName> ว่า มีเกณฑ์ตั้งครรภ์ก่อนแต่งงาน ก็ยังไม่มีการฟ้องร้องเกิดขึ้น ขณะเดียวกัน หลังการให้สัมภาษณ์ออกอากาศทางโทรทัศน์ ช่อง 5 ไปแล้ว จำเลยกลับถูก บริษัท อาเอสฯ ต้นสังกัดของโจทก์แถลงข่าวตอบโต้ว่า จำเลยเป็นคนกล่าวหาโจทก์ว่า ตั้งครรภ์แน่นอน ทั้ง ๆ ที่มีบุคคลหลายคนกล่าวถึงเรื่องนี้</p>
<p>สำหรับประเด็นที่โจทก์กล่าวหาว่า จำเลยทำนายดวงชะตาให้โจทก์เสื่อมเสียชื่อเสียง เพื่อสร้างกระแสในการขายหนังสือชื่อ “<persName>กฤษณ์ คอนเฟิร์ม</persName> หมอดูจอมอหังการ” นั้น จำเลยขอยืนยันว่า ไม่เป็นความจริง เพราะหลังจากเกิดเรื่องแล้ว ยอดจำหน่ายหนังสือกลับตกต่ำลง เนื่องจากคนในสังคมมองจำเลยว่า เป็นคนไม่ดี จำเลยไม่ทำเรื่องลักษณะนี้เพื่อเพิ่มยอดการจำหน่ายหนังสือที่เขียนอย่างแน่ นอน ขณะที่โจทก์กลับไม่ได้รับความเดือดร้อนแต่อย่างใด เพราะงานเพลงของโจทก์ก็ยังคงมีให้เห็นอย่างต่อเนื่อง</p>
<p>พยานจำเลยเบิกความยังไม่แล้วเสร็จ ศาลนัดจึงสืบพยานจำเลยครั้งต่อไป ในวันที่ 2 เม.ย.53 เวลา 09.00 น.</p></body>
</news>
