<teiHeader>
<fileDesc>
<titleStmt>
  <title>สตช.สั่งแต่งตั้งรองสว.-ประทวนแล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 19:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57407  </bibl>
</sourceDesc>
</fileDesc>
</teiHeader>
<news>
<headline>สตช.สั่งแต่งตั้งรองสว.-ประทวนแล้ว</headline>
<lead></lead>
<neck></neck>
<body><p>วันนี้( 31 มี.ค.) ที่สำนักงานตำรวจแห่งชาติ(สตช.)ผู้สื่อข่าวรายงานว่า  <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ(รรท.ผบ.ตร.)  มีบันทึกข้อความที่ 0009.232/0033ลงวันที่ 29  มี.ค.  เรื่องการแต่งตั้งข้าราชการตำรวจ  ระดับผู้บัญชาการ(ผบช.) หรือผู้ดำรงตำแหน่งเทียบเท่า  ผู้บังคับการในสำนักงานผบ.ตร.หรือตำแหน่งเทียบเท่า  ใจความว่า หลังจากการแต่งตั้งระดับสารวัตรขึ้นไปประจำปี 2552 เสร็จสิ้นแล้ว  จึงให้เริ่มดำเนินการแต่งตั้ง รองสารวัตร จนถึงผู้บังคับหมู่/ลูกแถว  ซึ่งให้ถือปฏิบัติตามหลักเกณฑ์การแต่งตั้งข้าราชการตำรวจ ระดับผบ.หมู่ /ลูกแถว  และรอง สว.</p>
<p>บันทึกข้อความดังกล่าวระบุด้วยว่า ตามนัยหนังสือตร.ที่ 0604.336/16879  ลงวันที่ 9 ธ.ค.  2540 อนุโลมตามนัยมาตรา 127 แห่งพ.ร.บ.ตำรวจแห่งชาติ พ.ศ.2547  ซึ่งหลักเกณฑ์ดังกล่าวกำหนดให้การแต่งตั้งระดับนี้ เป็นการแต่งตั้งกรณีร้องขอกลับภูมิลำเนา เพื่ออุปการะครอบครัวและหาประสบการณ์ โดยให้สิทธิข้าราชการตำรวจระดับรองสว. ถึงชั้นประทวนในการร้องขอรับการแต่งตั้ง และมีเจตนารมณ์ที่จะให้มีการแต่งตั้งตามที่ร้องขอให้มากที่สุด หากเกิดผลเสียแก่ทางราชการ   โดยมองว่าตำรวจระดับ รองสว.ลงมานั้นเป็นระดับปฏิบัติที่ผู้บังคับบัญชาต้องดูแลเอาใจใส่เพื่อให้ เกิดขวัญกำลังใจในการปฏิบัติงาน หากแต่งตั้งให้ดำรงตำแหน่งตามภูมิลำเนาเดิม จะเป็นการบรรเทาความเดือดร้อนและเป็นขวัญกำลังใจให้ตำรวจและครอบครัว  หรือได้รับการการแต่งตั้งให้ดำรงตำแหน่งตามที่สมัครใจ หรือตรงตามความรู้ความสามารถเพื่อหาประสบการณ์ในการปฏิบัติงาน เพื่อประสิทธิภาพงานในภาพรวมของตร.  ประกอบกับห้วงเวลาที่ผ่านมา ตร. ได้พิจารณาจัดสรรกำลังพลระดับ รองสว.และผบ.หมู่ ให้หน่วยต่างๆ เป็นจำนวนมากพอสมควร และจะมีการเพิ่มกำลังพลระดับผบ.หมู่ ให้กับหน่วยต่างๆอีกจำนวนหนึ่งในภายหลัง</p>
<p>บันทึกข้อความของรรท.ผบ.ตร.จึงระบุว่า  เพื่อให้การแต่งตั้ง รองสว.ลงมาประจำปี 2552  เป็นไปด้วยความเรียบร้อย  มีประสิทธิภาพและเกิดประโยชน์สูงสุดต่อการบริหารงานบุคคลในภาพรวมของตร. จึงให้ทุกหน่วยพิจารณาสนับสนุนให้ข้าราชการตำรวจที่ขอรับการแต่งตั้งกลับ ภูมิลำเนา หรือตามที่ร้องขอให้ได้รับการแต่งตั้งให้มากที่สุดและดำเนินการแต่งตั้ง โดยให้ทุกหน่วย ดำเนินการแต่งตั้งระดับรองสว.ให้เสร็จสิ้นและมีคำสั่งพร้อมกันทุกหน่วยในวัน ที่ 27 เม.ย. และให้คำสั่งมีผลพร้อมกันวันที่ 1 พ.ค.นี้ ขณะที่การแต่งตั้งภายในอำนาจ ผบ.ตร.ให้จัดส่งบัญชีข้อมูลการแต่งตั้งมายัง ตร.ผ่านกองทะเบียนพล ภายในวันที่ 21เม.ย.นี้</p>
<p>อย่างไรก็ตามกรณีแต่งตั้งกรณีผู้ดำรงตำแหน่งครั้งสุดท้ายไม่ครบ 2 ปี  หรือไม่เป็นไปตามเกณฑ์ ที่ตร.กำหนด หากหน่วยเห็นจำเป็นให้ชี้แจงเหตุผลความจำเป็นโดยละเอียดและส่งข้อมูลหลักฐาน ตามสมควร แล้วเสนอตร.ผ่าน กองทะเบียนพลภายในวันที่ 21 เม.ย.นี้  เพื่อพิจารณาอนุมัติเป็นกรณีพิเศษเฉพาะราย  ก่อนมีคำสั่งแต่งตั้ง และเมื่อมีคำสั่งแล้วให้หน่วยส่งสำเนาคำสั่งถึง ตร.ภายใน 7 วัน</p></body>
</news>
