<teiHeader>
<fileDesc>
<titleStmt>
  <title>นครบาลเตรียมตร.45กองร้อยรปภ.4งานใหญ่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-30 12:27:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218767  </bibl>
</sourceDesc>
</fileDesc>
</teiHeader>
<news>
<headline>นครบาลเตรียมตร.45กองร้อยรปภ.4งานใหญ่</headline>
<lead>โฆษก น.เผย เตรียมกำลังตำรวจไว้ 45 กองร้อย ดูแล รปภ. 4 งานใหญ่ช่วงนี้ ทั้ง งานกาชาด มอเตอร์โชว์ สัปดาห์หนังสือแห่งชาติ และการชุมนุมใหญ่เสื้อแดง</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึง การวางกำลังเจ้าหน้าที่ตำรวจดูแลความเรียบร้อย การจัดงานในพื้นที่กรุงเทพมหานคร 4 งานใหญ่ ประกอบด้วยงานกาชาด สวนอัมพร งานสัปดาห์หนังสือที่ศูนย์ประชุมแห่งชาติสิริกิติ์ งานมอเตอร์โชว์ ที่ไบเทคบางนา และดูแลในส่วนของพื้นที่การชุมนุมของกลุ่มคนเสื้อแดงว่า จะมีการใช้กำลังตำรวจจำนวน 45 กองร้อย กว่า 10,000 นาย ซึ่งมีทั้งในส่วนของกองบัญชาการตำรวจนครบาล และตำรวจภูธรภาค 2, 3, 4, 5, 6, 8 และ 9 ที่เป็นกำลังสนุนเข้ามาเพื่อดูแลภารกิจหลักในพื้นที่กรุงเทพมหานคร ในส่วนของงานกาชาด ซึ่งจะมีผลต่อเนื่องกับพื้นที่การชุมนุมจะมีกองบังคับการตำรวจนครบาล 1 เป็นเจ้าภาพดูแลความเรียบร้อย และมีกำลังเสริมเป็นตำรวจปราบจลาจลหญิง ทั้ง ตชด. และนครบาล อีก 1 กองร้อย ลงไปช่วยเป็นเจ้าหน้าที่สายตรวจและตรวจค้นผู้ต้องสงสัย รวมถึงให้การช่วยเหลือ ผู้หญิงและเด็กในพื้นที่ของงานกาชาดด้วย</p>
<p>อย่างไรก็ตาม สำหรับการดูแลการจราจรบริเวณพื้นที่การจัดงานกาชาดจะมีการปิดถนนเป็นรูป กากบาทตั้งแต่แยกอู่ทองใน ถึงลานพระบรมรูปทรงม้า ต่อเนื่องแยกสวนมิสกวัน และถนนศรีอยุธยา ตั้งแต่แยกวัดเบญจนถึงแยกพลหนึ่ง โดยในวันธรรมดาจะปิดถนนตั้งแต่เวลา 14.00 น. ถึง 23.00 น. ส่วนในวันหยุดจะปิดถนนตั้งแต่เวลา 10.00 น. - 24.00 น.</p></body>
</news>
