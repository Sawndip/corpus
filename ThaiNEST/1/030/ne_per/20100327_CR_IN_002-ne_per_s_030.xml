<teiHeader>
<fileDesc>
<titleStmt>
  <title>รปภ.ถูกไฟฟ้าชอร์ต เสียชีวิตที่รามฯ28  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 07:26:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218280  </bibl>
</sourceDesc>
</fileDesc>
</teiHeader>
<news>
<headline>รปภ.ถูกไฟฟ้าชอร์ต เสียชีวิตที่รามฯ28</headline>
<lead>รปภ. ดวงกุด ถูกไฟฟ้า เสียชีวิต ภายใน ซ.รามคำแหง 28 ส่วนสาเหตุ อยู่ระหว่างการตรวจสอบของเจ้าหน้าที่</lead>
<neck></neck>
<body><p><persName>ร.ต.ท.ประสงค์ สุมหิรัมย์</persName> พนักงานสอบสวน สน.หัวหมาก ได้รับแจ้งเหตุ มีผู้ถูกกระแสไฟฟ้าชอร์ต พลัดตกจากที่สูง จึงรุดไปตรวจสอบที่เกิดเหตุ พร้อมด้วยเจ้าหน้าที่อาสาสมัครมูลนิธิป่อเต็กตึ๊ง แพทย์เวร และเจ้าหน้าที่กองพิสูจน์หลักฐาน ที่เกิดเหตุอยู่ ภายในซอยรามคำแหง 28 แขวงและเขตหัวหมาก กรุงเทพฯ ซึ่งเป็นโกดังเก็บของ บริษัทโกลเด้น แลนด์ จำกัด บริเวณใกล้กับหม้อแปลงไฟฟ้าสูง 5 เมตร พบศพ <persName>นายโรจน์ ชื่นรัมย์</persName> อายุ 23 ปี อยู่บ้านเลขที่ 206/25 ซ.รามคำแหง26/2 เป็นพนักงานรักษาความปลอดภัย บริษัท อินเตอร์การ์ด กรุ๊ฟ (ประเทศไทย) จำกัด เสียชีวิตในที่เกิดเหตุ สภาพศพมีบาดแผลไฟไหม้ บริเวณหน้ามีเลือดออกที่ศีรษะ สวมเครื่องแบบเจ้าหน้าที่รักษาความปลอดภัยเสื้อสีฟ้า กางเกงสแลคสีดำ ขาดลุ่ย จากการสอบสวนพยานในที่เกิดเหตุทราบว่า ก่อนหน้านี้มีเสียงระเบิดเกิดขึ้น ภายในโกดังดังกล่าว ทำให้ไฟดับ เจ้าหน้าที่ รปภ. คนอื่น จึงตรวจสอบหาสาเหตุ เมื่อเดินมาถึงจุดเกิดเหตุ ก็พบศพ <persName>นายโรจน์</persName> เสียชีวิต สำหรับผู้ตายพื้นเพเป็นคนบุรีรัมย์ เพิ่งเข้ามาทำงานได้เพียง 1 ปี เบื้องต้นเจ้าหน้าที่ตำรวจ สันนิษฐานว่า ผู้ตายอาจปีนขึ้นไปตรวจสอบหม้อแปลงช่วงไฟดับ และถูกกระแสไฟฟ้าชอร์ตจนพลัดตกลงมาเสียชีวิต</p></body>
</news>
