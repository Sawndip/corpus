<teiHeader>
<fileDesc>
<titleStmt>
  <title>ตร.ได้ภาพ2ผู้ต้องสงสัยบึ้มศุลกากรแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 16:54:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218389  </bibl>
</sourceDesc>
</fileDesc>
</teiHeader>
<news>
<headline>ตร.ได้ภาพ2ผู้ต้องสงสัยบึ้มศุลกากรแล้ว</headline>
<lead>ผบก.น.5 บอกได้ภาพผู้ต้องสงสัยจากกล้องวงจรปิดแล้ว แต่ภาพไม่ชัดต้องไปขยายก่อน ส่วน ผกก.ท่าเรือ เตรียมประชุมทีมสืบค่ำนี้</lead>
<neck></neck>
<body><p><persName>พล.ต.ต.อนุชัย เล็กบำรุง</persName> ผู้บังคับการตำรวจนครบาล 5 เปิดเผยความคืบหน้าในการติดตามจับกุมตัวผู้ก่อเหตุว่า ขณะนี้ได้สั่งการให้ฝ่ายสืบสวนตรวจสอบกล้องวงจรปิดทั้งของ บก.จร. และของกรมศุลกากร ซึ่งมีกล้องวงจรปิดตลอดแนวรั้ว เพื่อตรวจหามือระเบิดที่ก่อเหตุ ซึ่งขณะนี้ได้มีการประสานงานและกำลังตรวจสอบ ซึ่งล่าสุด ทาง พงส.ได้ตรวจสอบภาพจากกล้องวงจรปิดแล้ว เห็นภาพผู้ต้องสงสัยในการก่อเหตุแล้ว แต่ภาพไม่ชัดกำลังให้ จนท.ขยายภาพให้ขัดเจนอยู่ ด้าน <persName>พ.ต.อ.ธนิต เหรียญ เจริญ</persName> ผกก.สน.ท่าเรือ กล่าวเสริมว่า คนร้ายน่า
จะขับขี่ จยย.จำนวน 2 คน วนเวียนในบริเวณเกิดเหตุ แต่ภาพไม่ชัดทำให้ไม่สามารถระบุการแต่งกายและยี่ห้อรถได้ และในตอนค่ำวันนี้ทีม พงส.จะประชุมในคดีนี้อีกครั้งหนึ่ง</p>
<p>สำหรับสาเหตุนั้นเบื้องต้น สันนิษฐานสาเหตุไว้ 2 ประเด็นหลัก คือ ด้านการไม่พอใจในการปฏิบัติหน้าที่ของเจ้าหน้าที่ศุลกากร เกี่ยวกับสินค้าทัณฑ์บน เนื่องจากจุดดังกล่าวใกล้เคียงกับที่เก็บสินค้าทัณฑ์บนของกรมศุลกากร หรือ
อาจเป็นสร้างสถานการณ์ก่อความวุ่นวาย โดยจะเร่งส่งรายงานไปยังกองบัญชาการตำรวจนครบาล และจะได้เร่งสรุปเพื่อติดตามจับกุมคนร้ายที่ลงมือก่อเหตุต่อไป</p></body>
</news>
