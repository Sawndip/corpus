<teiHeader>
<fileDesc>
<titleStmt>
  <title>ล็อกมืออาก้าถล่มบ้านนักธุรกิจ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-26 17:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56434  </bibl>
</sourceDesc>
</fileDesc>
</teiHeader>
<news>
<headline>ล็อกมืออาก้าถล่มบ้านนักธุรกิจ</headline>
<lead>นครบาลเจ๋งโชว์รวบ 2 หนุ่มมือถล่มอาก้าใส่บ้านนักธุรกิจย่านทองหล่อ</lead>
<neck></neck>
<body><p>บ่ายวันนี้ (26 มี.ค.) ที่ สน.ทองหล่อ <persName>พล.ต.ท.สัณฐาน ชยนนท์</persName> ผบช.น. แถลงข่าวจับกุม<persName>นายสนธยา จาดคล้าย</persName> อายุ 28 ปีและ<persName>นายอภิชาติ จาดคล้าย</persName> อายุ 24 ปี ผู้ต้องหาตามหมายจับศาลอาญากรุงเทพใต้ เลขที่ จ.179/2553และเลขที่ จ.180/2553 ลงวันที่ 25 มี.ค.53 ในข้อหาร่วมกันพยายามฆ่าผู้อื่นโดยเจตนา ร่วมกันมีอาวุธปืนและเครื่องกระสุนปืนที่นายทะเบียนไม่สามารถออกใบอนุญาตให้ ได้ ร่วมกันใช้อาวุธปืนและเครื่องกระสุนปืนที่นายทะเบียนไม่สามารถออกใบอนุญาต ให้ได้ไปกระทำผิดตามประมวลกฎหมายอาญามาตรา 288 พกพาอาวุธปืนติดตัวไปในเมืองหมู่บ้านหรือทางสาธารณะโดยไม่ได้รับอนุญาต ยิงปืนซึ่งใช้ดินระเบิดโดยใช่เหตุในเมืองหมู่บ้านและร่วมกันทำให้เสียทรัพย์</p>
<p>โดย<persName>นายสนธยา</persName> ถูกจับกุมตัวได้ภายในหอพักกรุงเทพฯ อพาร์ทเม้นต์ เลขที่ 106 ถนนรางน้ำ แขวงถนนพญาไท เขตราชเทวี กทม.พร้อมของกลาง เสื้อแจ็คเก็ตสีดำ 1 ตัว เสื้อยืดสีดำ 1 ตัว กางเกงขายาวสีดำ 1 ตัว รองเท้าผ้าใบสีขาว 1 คู่ กระสุนปืนขนาด .45 จำนวน 7 นัด รถ จยย. ยามาฮ่า ฟีโน่ สีน้ำตาลเข้ม ไม่ติดแผ่นป้ายทะเบียน 1 คันและหมวกกันน๊อกสีดำ 1 ใบ  ส่วน<persName>นายอภิชาติ</persName> ถูกจับกุมตัวได้ภายในซอยสุขสวัสดิ์ 70 แขวงและเขตทุ่งครุ กทม.</p>
<p><persName>พล.ต.ท.สัณฐาน</persName> กล่าวว่า การจับกุมในครั้งนี้สืบเนื่องมาจากเมื่อวันที่ 19 มี.ค.ที่ผ่านมา เวลาประมาณ 04.00 น. พนักงานสอบสวน สน.ทองหล่อ ได้รับแจ้งเหตุคนร้ายใช้อาวุธปืนอาก้ายิงเข้าไปภายในบ้านเลขที่ 95 ซอยทองหล่อ 3และบ้านเลขที่ 190 ซอยสุขุมวิท 53 แขวงคลองตัน เขตวัฒนา กทม. ซึ่งเป็นบ้านพักของ<persName>นายสุพจน์ เตชะวิบูลย์</persName>และ<persName>นายสุรพงษ์ เตชะวิบูลย์</persName> สองพี่น้องนักธุรกิจวงการผลิตเยื่อกระดาษและกล่องกระดาษชื่อดังจนได้รับความ เสียหาย ต่อมาเจ้าหน้าที่ฝ่ายสืบสวน กก.สส.น.5 ร่วมกับฝ่ายสืบสวน สน.ทองหล่อ สามารถตามเก็บหลักฐานที่ได้จากกล้องวงจรปิดและคำให้การของพยาน จนทราบว่า ผู้ต้องหาซึ่งเป็นลูกพี่ลูกน้องกัน มีส่วนเกี่ยวข้องกับคดี จึงรวบรวมพยานหลักฐานขออนุมัติหมายจับจากศาล ก่อนติดตามไปจับกุมตัวทั้งคู่มาได้ดังกล่าว</p>
<p>จากการสอบสวนผู้ต้องหายังคงให้การภาคเสธ ว่า เป็นเพียงแค่คนดูต้นทางให้มือปืนเท่านั้น เจ้าหน้าที่จึงทดลองนำเสื้อผ้าที่ยึดได้ให้<persName>นายสนธยา</persName> สวมใส่และถ่ายภาพเอาไว้เปรียบเทียบกับภาพที่ได้จากกล้องวงจรปิด แล้วจึงส่งของกลางทั้งหมดให้กองพิสูจน์หลักฐานทำการตรวจหาเขม่าดินปืน ก่อนนำตัวผู้ต้องหาส่งให้พนักงานสอบสวนดำเนินการตามกฎหมาย สำหรับสาเหตุน่าจะมาจากเรื่องการติดหนี้ธุรกิจของครอบครัวผู้เสียหายที่มีวง เงินสูงถึง 80 ล้านบาท จึงไม่น่าจะเกี่ยวข้องกับเรื่องการเมืองแต่อย่างใด</p>
<p>ด้าน<persName>นายสนธยา</persName> ให้การว่า เคยเป็นทหารเกณฑ์ หน่วยเสนารักษ์ สังกัดกรมแพทย์ทหารบก ปัจจุบันปลดประจำการออกมาขับรถวิน จยย.รับจ้าง ส่วนเหตุการณ์ที่เกิดขึ้นมีผู้ว่าจ้างให้ขับรถ จยย.ไปดูลาดราวและทางหนีทีไล่ภายในซอยเกิดเหตุและได้ค่าจ้างเพียงหลักหมื่น เท่านั้น ส่วนลูกกระสุนปืนขนาด .45 เป็นของคนรู้จักนำมาฝากไว้ และ<persName>นายอภิชาติ</persName> น้องชายก็ไม่ได้มีส่วนเกี่ยวข้องกับเรื่องนี้เลย</p>
<p>ระหว่างการแถลงข่าวผู้สื่อข่าวพยายามสอบถาม<persName>นายสนธยา</persName> ว่า รู้จักสนิทสนมผู้บังคับบัญชาสายทหารคนใดมากเป็นพิเศษหรือไม่ แต่ทางผบช.น. กลับตัดบท พร้อมเชิญผู้สื่อข่าวออกจากห้องในทันที</p></body>
</news>
