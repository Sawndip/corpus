<teiHeader>
<fileDesc>
<titleStmt>
  <title>นครบาลแถลงสถานการณ์ม็อบ ยังไม่พบการกระทำผิดกฎหมาย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205032  </bibl>
</sourceDesc>
</fileDesc>
</teiHeader>
<news>
<headline>นครบาลแถลงสถานการณ์ม็อบ ยังไม่พบการกระทำผิดกฎหมาย</headline>
<lead></lead>
<neck></neck>
<body><p><persName>พล.ต.ต.ปิยะ อุทาโย</persName>  โฆษก บช.น.กล่าวถึงสถานการณ์ การชุมนุมของกลุ่มคนเสื้อแดงว่า ตนได้รับมอบหมายจาก  ศอ.รส.ให้รายงานสถานการณ์ปัจจุบันให้กับพี่น้องประชาชนได้รับทราบเริ่ม ตั้งแต่เมื่อเช้ากลุ่มผุ้ชุมนุมได้รวมตัวกันบริเวณสะพานผ่านฟ้า จากนั้นก็ได้แยกย้ายกันไปตามจุดต่างๆ โดยมีภารกิจกดดันเจ้าหน้าที่ทหารให้ถอนกำลังจากจุดพักกำลังพลต่างๆ กลับเข้าสู่ที่ตั้ง ซึ่งผู้ชุมนุมได้แยกขบวนออกไปประมาณ 7-8 จุด เช่นวัดตรีทศเทพ วัดบวรนิเวศน์ วัดโสมนัสฯ วัดแคนางเลิ้ง สนามม้านางเลิ้ง เขาดิน และ มหาวิทยาลัยเทคโนโลยีพานิชการพระนคร ฯ</p>
<p><persName>พล.ต.ต.ปิยะ</persName> กล่าวว่า จุดพักต่างๆ มีเจ้าหน้าที่ตำรวจและทหาร พักกำลังพลอยู่ บางจุดไม่มีเจ้าหน้าที่ ทหาร ซึ่งก็มีการเจรจากันเรื่อยมา เพื่อป้องกันการกระทบกระทั่งกัน จากนั้นทหารก็ได้ถอนกำลังเข้าสู่ที่ตั้งแล้วหลายจุด เช่นสนามม้านางเลิ้ง วัดตรีทศเทพ วัดบวรนิเวศน์  สวนสัตว์เขาดิน  รัฐสภาและในหลายๆ จุดนั้น ทาง ศอ.รส.ก็ได้ลดแรงกันดัน นำเจ้าหน้าที่ทหารเข้าสู่ที่ตั้งก่อน  และให้เจ้าหน้าที่ตำรวจดูแลความสงบเรียบร้อยแทนทหารทั้งหมดแล้ว  อย่างไรก็ตามขณะนี้ <persName>พล.ต.ต.วิชัย สังข์ประไพ</persName> ผบก.น.1   กำลังเจรจาต่อรองกับกลุ่มผู้ชุมนุม ที่พยายามรื้อเครื่องกีดขวางต่างๆเพื่อตรวจสอบอาวุธเจ้าหน้าที่ ซึ่ง <persName>พล.ต.ต.วิชัย</persName> ได้ขอให้ส่งตัวแทนมาเท่านั้น และอย่าฝ่าฝืนกฏหมาย การบุกรุกเข้าไปยังสถานที่ราชการ หรือทำลายสิ่งของสาธารณะ   เป็นการกระทำที่ผิดกฏหมาย</p>
<p><persName>พล.ต.ต.ปิยะ</persName> กล่าวอีกว่า ขณะนี้เหตุการณ์ทุกพื้นที่เท่าที่ตรวจสอบยังไม่มีการกระทำที่ผิด กฏหมาย ซึ่งยังอยู่ในขั้นตอนการเจรจาต่อรองอยู่   ส่วนด้านการจราจรนั้นพบว่าบริเวณทางด่วนอาจณรงค์  พื้นที่โดยรอบถนนราชดำเนิน ทางลงสะพานปิ่นเกล้า สะพานพระราม 8  สู่ถนนราชดำเนินยังเคลื่อนตัวไม่สะดวก ก็คงต้องอาศัยเวลา และขอยืนยันอีกครั้งว่าเจ้าหน้าที่จะไม่ใช้กำลังกับผู้ชุมนุมอย่างเด็ดขาด ไม่มีการพกอาวุธ  การยืนกำลังเพื่อเป็นการรักษาแนว และเจรจาต่อรอง จะมีเพียงโล่ห์เท่านั้น ทุกจุดไม่ว่าฐานที่ตั้ง หรือจุดที่วางกำลังอยู่ ซึ่งมีทั้งหมด 41 กองร้อย รวมทั้งกำลัง ณ ที่ตั้งอีกจำนวน หนึ่ง</p>
<p>โฆษก บช.น.กล่าวถึงคดีระเบิดที่เกิด กทม.หลายจุดว่า ส่วนใหญ่เป็นระเบิดขนาดเอ็ม  67 ที่ผ่านมาก็มีหลักฐานเป็นกระเดื่องที่เก็บมาตรวจสอบ ซึ่งกำลังตรวจสอบกันอยู่ว่ามีส่วนเชื่อมโยงกับเรื่องการเมืองหรือไม่ ซึ่ง บางคดีเป็นการคดีอาญาปกติก็ได้ เช่นที่ เหตุการร์ลอบวางระเบิดที่ตลาดปัถวิกรณ์ แขวงการทางธนบุรี และคดียิงบ้านนักธุรกิจที่ ท้องที่ทองหล่อ ซึ่งเป็นเรื่องส่วนตัวหลายคดี</p></body>
</news>
