<teiHeader>
<fileDesc>
<titleStmt>
  <title>ศาลสั่งรวมสำนวน “ซานติก้า” เป็นคดีเดียว-นัดตรวจหลักฐานใหม่ 8 เม.ย.  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-29 15:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043527  </bibl>
</sourceDesc>
</fileDesc>
</teiHeader>
<news>
<headline>ศาลสั่งรวมสำนวน “ซานติก้า” เป็นคดีเดียว-นัดตรวจหลักฐานใหม่ 8 เม.ย.</headline>
<lead>ศาลสั่งรวมสำนวน “<persName>เสี่ยขาว</persName>-นักร้องนำวงเบิร์น-บริษัทติดตั้งเอฟเฟกต์” กับพวกรวม 7 คนจำเลยคดีซานติก้า ด้านญาติผู้ตาย-บาดเจ็บ 8 รายร้องขอเป็นโจทก์ร่วม อัยการ-โจทก์ร่วมขอนำสืบพยาน 245 ปาก ส่วนจำเลยอ้างพยานสู้มาก ศาลนัดตรวจหลักฐานอีกครั้ง 8 เม.ย.นี้ 13.30 น.</lead>
<neck></neck>
<body><p>วันนี้ (29 มี.ค.) เมื่อเวลา 09.30 น. ที่ห้องพิจารณาคดี 501 ศาลอาญากรุงเทพใต้ ถ.เจริญกรุง ศาลออกนั่งบัลลังก์นัดสอบคำให้การและตรวจพยานหลักฐานคดีหมายเลขดำที่ อ.541/2533 อ.648/2553 และ 753/2553 ที่อัยการกรุงเทพใต้ 1 เป็นโจทก์ ฟ้อง<persName>นายธวัชชัย ศรีทุมมา</persName> ผอ.ฝ่ายปฏิบัติการ, <persName>นายพงษ์เทพ จินดา</persName> ผจก.ฝ่ายบันเทิง, <persName>นายวุฒิพงศ์ ไวลย์ลิกรี</persName> ผจก.ฝ่ายการตลาด, <persName>นายสราวุธ อะริยะ</persName> นักร้องวงเบิร์น ผู้จุดพลุไฟ, <persName>นายวิสุข เสร็จสวัสดิ์</persName> หรือ<persName>เสี่ยขาว</persName> ผู้บริหารซานติก้าผับ, บริษัท โพกัสไลท์ ซาวน์ซิสเต็ม จำกัด บริษัทรับจ้างติดตั้งเอฟเฟกต์ ซานติก้าผับ และ<persName>นายบุญชู เหล่าสีนาท</persName> กรรมการผู้มีอำนาจบริษัท โพกัสไลท์ฯ เป็นจำเลยที่ 1-7 ในความผิดฐานกระทำการโดยประมาท เป็นเหตุให้ผู้อื่นได้รับอันตรายแก่กาย บาดเจ็บสาหัส และเสียชีวิต, กระทำการโดยประมาทเป็นเหตุให้ทรัพย์สินผู้อื่นเสียหาย ตามประมวลกฎหมาย มาตรา 290, 300, 391 และกระทำผิด พ.ร.บ.สถานบริการ พ.ศ.2509 มาตรา 16/1, 16/3.27 และ 28/1 ฐานเป็นผู้รับอนุญาตตั้งสถานบริการปล่อยปละละเลยให้บุคคลซึ่งอายุต่ำกว่า 20 ปี เข้าไปในสถานบริการ และปล่อยปละละเลยให้มีการกระทำผิดเกี่ยวกับยาเสพติดในสถานบริการ กรณีที่เกิดเหตุเพลิงไหม้ซานติก้าผับ ย่านเอกมัย เมื่อคืนวันที่ 31 ธ.ค.51 จนมีผู้บาดเจ็บจำนวนมากและเสียชีวิต 66 ราย</p>
<p>โดยวันนี้โจทก์ยื่นคำร้องขอรวมสำนวนทั้งสามเป็นคดีเดียวกัน เนื่องจากพยานหลักฐานเป็นมูลความผิดเดียวกัน ศาลสอบถามจำเลยและทนายความแล้วไม่คัดค้าน ดังนั้นเพื่อความสะดวกรวดเร็วจึงมีคำสั่งให้รวมสำนวนเป็นคดีเดียวกัน โดยให้สำนวนคดีหมายเลขดำที่ 541/2553 เป็นสำนวนหลัก โดย<persName>นายวิสุข</persName>เป็นจำเลยที่ 1 จากนั้นศาลอ่านและอธิบายคำฟ้องแล้วสอบคำให้การจำเลยทั้งหมด จำเลยให้การปฏิเสธตลอดข้อกล่าวหา</p>
<p>ด้านทนายความของ <persName>ร.ต.ต.ประกอบ คลี่สุข</persName> บิดา <persName>น.ส.อนุสรา คลี่สุข</persName> ผู้ได้รับบาดเจ็บสาหัส , <persName>นายเที่ยง นกยู</persName> บิดาของ<persName>นางรุ่งนภา ไชยประเสริฐ</persName> ผู้ตาย, <persName>นางกนกอร ปิณฑะบุตร</persName> มารดาของ<persName>นายทิวากร ปิณฑะบุตร</persName> ผู้ตาย, <persName>นายพัว แก้วละเอียด</persName> และ<persName>นางคลี่ แก้วละเอียด</persName> บิดา-มารดาของ<persName>นายมีศักดิ์ แก้วละเอียด</persName> ผู้ตาย, <persName>นางสุภาพ นาสมนึก</persName> มารดาของ<persName>นางบุศยา นาสมนึก</persName> ผู้ตาย, <persName>นางปรีดาวัน บึงกา</persName> <persName>นายวงศ์วริศ สุวินวงศ์เกษม</persName> มารดาแลสามี ของ <persName>น.ส. พิมฤดี อินสุข</persName> ผู้ตาย ยื่นคำร้องขอเป็นโจทก์ร่วม ศาลสอบถามจำเลยแล้วไม่คัดค้าน จึงอนุญาตให้ทั้งหมดเป็นโจทก์ร่วมที่ 1-8</p>
<p>ทั้งนี้ ในการตรวจพยานหลักฐาน ฝ่ายโจทก์-โจทก์ร่วม ระบุพยานมีจะนำสืบ 245 ปาก คาดว่าจะใช้ทั้งสิ้น 48 นัด โดยฝ่ายจำเลยที่ 1-7 แถลงว่ามีพยานเตรียมนำสืบต่อสู้จำนวนมากเช่นกัน ซึ่งอัยการโจทก์ และทนายความจำเลย แถลงร่วมกันว่า เนื่องจากขณะนี้ยังไม่สามารถตรวจสอบได้ว่ามีพยานบุคคล-เอกสารจำนวนเท่าใดที่ สองฝ่ายจะรับข้อเท็จจริงกันได้บ้าง ดังนั้นจึงขอให้ศาลเลื่อนนัดตรวจพยาน ฐานไปก่อน ศาลพิจารณาแล้วเห็นว่า หากให้สองฝ่ายได้ตรวจสอบก่อนว่ามีพยานบุคคล-เอกสาร ว่าจะมีส่วนใดแถลงรับข้อเท็จจริงกันได้บ้าง เพื่อให้การสืบพยานเป็นไปด้วยรวดเร็วกระชับยิ่งขึ้นจึงเลื่อนนัดตรวจพยาน หลักฐานอีกครั้งวันที่ 8 เม.ย.นี้ เวลา 13.30 น.</p>
<p>ผู้ข่าวรายงานว่า สำหรับนัดพิจารณาวันนี้ <persName>นายวิสุข</persName> หรือ<persName>เสี่ยขาว</persName> เดินทางมาพร้อมกับทนายความ แต่เจ้าตัวพยายามหลบเลี่ยงผู้สื่อข่าวในการติดตามสัมภาษณ์ทำข่าว</p></body>
</news>
