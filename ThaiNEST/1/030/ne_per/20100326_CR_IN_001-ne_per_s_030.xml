<teiHeader>
<fileDesc>
<titleStmt>
  <title>จับแก๊งอ้วนผอมวิ่งราวทรัพย์แถวพระโขนง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 07:23:07  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218108  </bibl>
</sourceDesc>
</fileDesc>
</teiHeader>
<news>
<headline>จับแก๊งอ้วนผอมวิ่งราวทรัพย์แถวพระโขนง</headline>
<lead>ตำรวจพระโขนง จับกุมผู้ต้องหา แก๊งอ้วนผอม ตระเวนก่อเหตุ ชิงทรัพย์ในพื้นที่ พระโขนง- คลองตัน มาแล้วนับ 10 ราย ส่วนเงินที่ได้จะนำไปซื้อยาบ้าและเที่ยวเตร่</lead>
<neck></neck>
<body><p><persName>พล.ต.ต.อนุชัย เล็กบำรุง</persName> ผู้บังคับการตำรวจนครบาล 5 แถลงข่าวการจับกุม แก๊งอ้วนผอม โดยสามารถจับกุมผู้ต้องหาได้ คือ <persName>นายปัญญา</persName> หรือ <persName>อ้วน บัณฑิตเจริญเลิศ</persName> อายุ 25 ปี <persName>นายชิงชัย</persName> หรือ <persName>เล็ก ชูแหละ</persName> อายุ 19 ปี <persName>นายศุภโชค</persName> หรือ โชค
งามพลกรัง อายุ 25 ปี และ <persName>นายบอย</persName> หรือ <persName>หมัด สุสุศาสตร์</persName> อายุ 21 ปี พร้อมของกลาง จยย. อีก 3 คัน ที่ไม่ติดแผ่นป้ายทะเบียน โดยได้มาจากการขโมยมาทั้งหมดและนำมาใช้ในการก่อเหตุตระเวนชิงทรัพย์ ซึ่งก่อนหน้านี้ เจ้าหน้าที่ตำรวจ จับกุมผู้ต้องหา ซึ่งเป็นเยาวชนและก่อเหตุวิ่งราวทรัพย์ บริเวณ ปากซอย สุขุมวิท 89/1 แขวงบางจาก เขตพระโขนง จึงนำตัวมาสอบสวน ทราบว่าอยู่
แก๊งอ้วน-ผอม โดยมี <persName>นายปัญญา</persName> และ <persName>นายชิงชัย</persName> เป็นหัวหน้าแก๊ง ออกตระเวนชิงทรัพย์โดยเลือกเหยื่อที่เป็นผู้หญิง ก่อคดีมานับ 10 ราย ย่านพระโขนง ย่านคลองตัน โดย <persName>นายอ้วน</persName> เป็นคนขับ ส่วน<persName>นายเล็ก</persName>กับ<persName>นายโชค</persName> สลับกันเป็นคนซ้อน ทำหน้าที่กระชากกระเป๋าสะพายเหยื่อ ส่วน <persName>นายหมัด</persName> ทำหน้าที่ขโมย จยย. และนำมาใช้ก่อเหตุ หรือนำไปขาย ก่อนนำเงินมาแบ่งกันใช้ซื้อยาบ้าและเที่ยวเตร่ จนตำรวจฝ่ายสืบสวน สน.พระโขนง จับกุมได้ยกแก๊ง เมื่อวันที่ 24 มี.ค.ที่ผ่านมา เบื้องต้น แจ้งข้อหาร่วมกันวิ่งราวทรัพย์และลักทรัพย์ ส่วน เยาวชน ที่จับกุมได้ เจ้าหน้าที่ ส่งไปเข้าบ้านเมตตา สถานพินิจเยาวชน</p></body>
</news>
