<teiHeader>
<fileDesc>
<titleStmt>
  <title>"ไรวินทร์" หนุ่มไฮโซ ร้องกองปราบถูกหลอกขายรถ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205249  </bibl>
</sourceDesc>
</fileDesc>
</teiHeader>
<news>
<headline>"<persName>ไรวินทร์</persName>" หนุ่มไฮโซ ร้องกองปราบถูกหลอกขายรถ</headline>
<lead></lead>
<neck></neck>
<body><p>ที่ กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) เมื่อเวลา 15.00 น.วันที่ 29 มีนาคม <persName>นายไรวินทร์ จิรพลเศรษฐ์</persName> หรือ<persName>วิน</persName> ไฮโซหนุ่มชื่อดัง เจ้าของธุรกิจจิวเวอร์รี่ แบรนด์ดัง “เควินบาย<persName>ไรวินทร์</persName>” เดินทางเข้าพบ <persName>พ.ต.ท.จตุรงค์ เปรมศิริ</persName> รอง ผกก.1 บก.ปคบ.เพื่อแจ้งความดำเนินคดีกับศูนย์รถยนต์ชื่อดังแห่งหนึ่งย่าน รัชดาภิเษก หลังจากซื้อรถยนต์มือสองยี่ห้อเบนซ์ รุ่น S 300 L สีบรอนซ์เงิน ทะเบียน จท 8989 กทม.ในราคา 5.8 ล้านบาท แต่หลังจากนำรถออกมาใช้กับพบปัญหาจนต้องนำส่งซ่อม</p>
<p><persName>นายไรวินทร์</persName> กล่าวว่า เมื่อวันที่ 30 พฤศจิกายน 2552 ได้ตกลงซื้อรถคันดังกล่าวกับทางศูนย์ฯ เนื่องจากเห็นว่าต่อรองได้ราคาที่ 5.8 ล้านบาท ถูกกว่าราคารถป้ายแดงของรุ่นนี้ที่ราคาอยู่ที่ประมาณ 7 ล้านบาท โดยทางศูนย์ฯ บอกว่าเป็นรถที่เพิ่งใช้งานมาเพียง 4-5 เดือน จึงหลงเชื่อยอมจ่ายค่ามัดจำเป็นเงินดาวน์รถจำนวน 5 แสนบาท ที่เหลือจะต้องผ่อนเป็นงวด ๆ กับบริษัทไฟแนนซ์ รวม 30 งวด พร้อมกับนำรถออกมาใช้ทันทีก่อนจะได้รับสมุดคู่มือรถในภายหลัง และช่วงที่พบปัญหาต่างๆ ของรถ จึงตรวจสอบพบว่ารถใช้งานมา 2 ปี 7 เดือนแล้วโดยจะครบกำหนดระยะเวลาประกัน 3 ปี</p>
<p><persName>นายไรวินทร์</persName> กล่าวต่อว่า เมื่อตนได้สอบถามกับทางศูนย์ฯ เพื่อให้แสดงความรับผิดชอบกับกรณีที่เกิดขึ้น ก่อนที่บิดาตนจะเข้าแจ้งความไว้ที่ สน.พหลโยธิน เมื่อวันที่ 9 มีนาคมที่ผ่านมา โดยวันนั้นทางตำรวจได้นัดหมายคู่กรณีมาที่ สน.แต่การเจรจากันก็ไม่ได้ข้อยุติ ทางศูนย์ฯ มีการเสนอว่าจะรับซื้อรถคืนจากตนในราคา 6.1 ล้านบาท ซึ่งตนไม่ได้ต้องการและอยากได้เงินที่ดาวน์รถรวมทั้งส่วนที่ผ่อนชำระไปแล้ว 3 งวด รวมกว่า 8 แสนบาท คืนมาเท่านั้น เมื่อการตกลงไม่ได้ข้อยุติและทางตำรวจก็ยังไม่ดำเนินการอะไรให้ตนจึงไปร้อง เรียนที่สำนักงานคณะกรรมการคุ้มครองผู้บริโภค (สคบ.) ช่วง 2 สัปดาห์ก่อนโดยขณะนี้ก็รอการพิจารณาเรื่องและเรียกตนไปสอบถาม แต่ก็ได้รับคำแนะนำให้มาแจ้งความที่ บก.ปคบ.ด้วย</p>
<p>ด้าน <persName>พ.ต.ท.จตุรงค์</persName> กล่าวว่า ได้รับเรื่องและสอบปากคำผู้เสียหายไว้ในเบื้องต้นแล้วโดยจะได้รายงานผู้ บังคับบัญชา ก่อนจะพิจารณาตรวจสอบข้อเท็จจริงกรณีที่เกิดขึ้นอีกครั้ง</p></body>
</news>
