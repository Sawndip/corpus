<teiHeader>
<fileDesc>
<titleStmt>
  <title>ประหาร“สรพงษ์”ค้าเฮโรอีน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 14:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57163  </bibl>
</sourceDesc>
</fileDesc>
</teiHeader>
<news>
<headline>ประหาร“<persName>สรพงษ์</persName>”ค้าเฮโรอีน</headline>
<lead>ศาลพิพากษาประหารชีวิต “<persName>สรพงษ์</persName>” กับพวก ค้าผงนรก 7 กก. ถูก ปส.เชียงราย ล่อซื้อ 6.5 ล้าน</lead>
<neck></neck>
<body><p>ที่ศาลอาญา ถนนรัชดาภิเษก เมื่อวันที่ 30 มี.ค. ศาลอ่านคำพิพากษาคดีค้ายาเสพติด ที่พนักงานอัยการฝ่ายคดียาเสพติด เป็นโจทก์ฟ้อง <persName>นายวิโรจน์ จรัลพลเลิศสิน</persName> อายุ 25 ปี ชาว จ.เชียงราย, <persName>นายสรพงษ์ ขวัญจิราพันธ์</persName> อายุ 31 ปี ชาว จ.เชียงราย และ <persName>นายจะเซ ตะนายอู</persName> อายุ 25 ปี สัญชาติพม่า ร่วมกันเป็นจำเลยที่ 1-3 เป็นจำเลย ในความผิดฐานมีเฮโรอีนไว้ในครอบครองเพื่อจำหน่าย ฟ้องโจทก์เมื่อวันที่ 27 มี.ค.52 ระบุความผิดสรุปว่า</p>
<p>เมื่อวันที่ 14 ม.ค.52 เวลากลางคืน จำเลยทั้งสามกับพวกอีก 1 คน ที่ยังหลบหนี ได้ร่วมกันมีเฮโรอีน ซึ่งเป็นยาเสพติดประเภท 1 จำนวน 20 แท่ง หนัก 6.9 กก.เศษ ห่อหุ้มด้วยกระดาษสีน้ำตาล เคลือบเทียนไข บรรจุในถุงพลาสติก ซึ่งถูกเจ้าหน้าที่ตำรวจ ปส.เชียงราย ล่อซื้อในราคา 6.5 ล้านบาท และถูกจับกุมได้ที่ลานจอดรถห้างโลตัส สาขารัชดาภิเษก และที่ รร.ปิยะพร เพลส จ.เชียงราย พร้อมเฮโรอีน และโทรศัพท์มือถือ 3 เครื่อง และอื่น ๆ จำเลยที่ 1 ให้การรับสารภาพโดยตลอด ส่วนจำเลยที่ 2, 3 ให้การปฏิเสธ</p>
<p>ศาลพิเคราะห์คำเบิกความ และพยานหลักฐานทั้งสองฝ่ายแล้วเห็นว่า เจ้าหน้าที่ตำรวจล่อซื้อเฮโรอีนของกลางจากจำเลยที่ 2, 3 โดยมีการเจรจา และขอดูเงินกันที่ห้องพัก 402 รร.ปิยะพร เพลส กันเรื่อยมาจนเป็นที่พอใจ กระทั่งให้จำเลยที่ 1 เดินทางด้วยรถแท็กซี่ นำของกลางมาส่งให้สายลับ และเจ้าหน้าที่ตำรวจที่ปลอมตัวล่อซื้อ ที่ลานจอดรถห้างโลตัส สาขารัชดาภิเษก กทม. โดยเจ้าหน้าที่ตำรวจได้แอบถ่ายรูปไว้ตั้งแต่แรก ไว้เป็นหลักฐานสำคัญ ซึ่งพยานโจทก์เบิกความสอดคล้อง ไม่มีเหตุระแวงสงสัยที่จะปรักปรำใส่ร้ายให้ต้องรับโทษ ทั้งจำเลยที่ 1 ก็ให้การรับสารภาพโดยตลอด ส่วนข้อต่อสู้ของจำเลยที่ 2 และ 3 ไม่อาจหักล้างพยานหลักฐานโจทก์ได้ จำเลยทั้งสามจึงกระทำผิดตามฟ้องจริง อันเป็นความผิดกรรมเดียว ผิดกฎหมายหลายบท ตาม พ.ร.บ.ยาเสพติด พ.ศ.2500 มาตรา 15 วรรคหนึ่ง วรรคสาม (3), 66 วรรคสาม, 102</p>
<p>พิพากษาให้ลงโทษประหารชีวิตจำเลยทั้งสาม จำเลยที่ 1 ให้การรับสารภาพ ลดโทษให้กึ่งหนึ่ง คงจำคุกจำเลยที่ 1 ไว้ตลอดชีวิต ส่วนจำเลยที่ 2, 3 ให้ประหารชีวิต ริบของกลาง</p></body>
</news>
