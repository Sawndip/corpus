<teiHeader>
<fileDesc>
<titleStmt>
  <title>สั่งจำคุก 13 ปี 4 เดือน เศรษฐินีอะไหล่รถ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-26 07:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56283  </bibl>
</sourceDesc>
</fileDesc>
</teiHeader>
<news>
<headline>สั่งจำคุก 13 ปี 4 เดือน เศรษฐินีอะไหล่รถ</headline>
<lead>ฆ่าน้องอดีตบิ๊ก ตร.</lead>
<neck></neck>
<body><p>ศาลตัดสินจำคุก 13 ปี 4 เดือน เศรษฐินีค้าอะไหล่รถ ฆ่าน้องชาย อดีตรอง ผบช.ภ.1 หลังมีปากเสียงความสัมพันธ์ชู้สาว ซึ่งตกเป็นข่าวครึกโครมเมื่อปี 51 โดยเศรษฐินีอ้างว่าผู้ตายบุกเข้ามาข่มขืน จึงป้องกันตัว แต่ตำรวจร่วมสถาบันนิติเวช คลี่คลายจนพบว่าเป็นคดีฆาตกรรม ขณะที่ลูกชายผู้ตาย ระบุ คำตัดสินทำให้ความ จริงปรากฏ พ่อไม่ได้ข่มขืนตามที่จำเลยสู้ เตรียมยื่นอุทธรณ์ต่อ ขอให้ลงโทษสถานหนัก  </p>
<p>ที่ศาลอาญาธนบุรี ถนนเอกชัย-บางบอน เมื่อวันที่ 25 มี.ค. ศาลมีคำพิพากษา คดีที่พนักงานอัยการและ <persName>นางหรรษา เลาห บุตร</persName> ภรรยา <persName>นายสำนวน เลาหบุตร</persName> อายุ 51 ปี ผู้จำหน่ายเครื่องมือและอุปกรณ์ทางการแพทย์ ผู้ตาย ร่วมเป็นโจทก์ ยื่นฟ้อง <persName>นางศิริพร อนันตกลยุทธ</persName> อายุ 52 ปี นักธุรกิจค้าขายอะไหล่รถยนต์และประดับยนต์ เป็นจำเลย ในความผิดฐานฆ่าผู้อื่นโดยไตร่ตรองไว้ก่อน และชิงทรัพย์ โดย <persName>นางหรรษา</persName> โจทก์ร่วม ภรรยา<persName>นายสำนวน</persName> ผู้ตาย ได้ฟ้องเรียกค่าสินไหมทดแทนด้วย 14 ล้านบาท พร้อมดอกเบี้ย</p>
<p>โจทก์ฟ้องสรุปว่า ผู้ตาย และจำเลยมีความสัมพันธ์ชู้สาวกันมาก่อน แต่ระหว่างวันที่ 26-28 ก.ย. 51 ทั้งสองมีปากเสียงกัน จำเลยจึงใช้ขวาน มีดบังตอ และมีดปอกผลไม้ แทง ฟัน <persName>นายสำนวน</persName> ที่ร่างกายรวม 56 แผลจนถึงแก่ความตาย แล้วชิงทรัพย์ แหวนเพชร 2 กะรัต สร้อยคอทองคำหนัก 6 บาท พระเลี่ยมทอง และเงินสด 2 แสนบาทไป เหตุเกิดที่บ้านจำเลย เลขที่ 192/67 ซอยเอกชัย 131 แขวง-เขตบางบอน จำเลย ให้การปฏิเสธว่า ผู้ตายมาขออาศัยพักค้างคืนด้วย แล้วจะข่มขืน ทั้งจะทำร้ายจึงใช้อาวุธฟันป้องกันตัว </p>
<p>ศาลพิเคราะห์แล้วเห็นว่า โจทก์มีพยานเบิกความสอดคล้องกันว่า ที่เกิดเหตุไม่มีร่องรอยต่อสู้มาก่อน และพบว่าผู้ตายกับจำเลย เดินทางมาด้วยกัน พยานหลักฐานที่โจทก์นำสืบจึงมีน้ำหนัก เชื่อได้ว่าจำเลยกระทำผิดตามฟ้องไม่ได้เป็นการป้องกันตัว พิพากษาจำคุกจำเลย 20 ปี ฐานฆ่าผู้อื่นตายโดยไตร่ตรองไว้ก่อน คำให้การมีประโยชน์ต่อการพิจารณาอยู่บ้าง ลดโทษให้ 1 ใน 3 จึงจำคุก จำเลย 13 ปี 4 เดือน และให้จำเลยชดใช้ค่าสินไหมทดแทนเป็นค่าปลงศพ และค่าขาดไร้อุปการะ รวม 2 ล้านบาท แก่<persName>นางหรรษา</persName> โจทก์ร่วมด้วย  </p>
<p><persName>นางหรรษา</persName> และ<persName>นายวีรพล</persName> ภรรยาและบุตรชาย<persName>นายสำนวน</persName> เดินทางมาฟังคำพิพากษา โดย<persName>นายวีรพล</persName> กล่าวว่า บิดาเป็นน้องชาย <persName>พล.ต.ต.สำเนา เลาหบุตร</persName> อดีต รอง ผบช.ภ.1 ซึ่งคดีนี้ <persName>นางศิริพร</persName> ต่อสู้ว่า บิดาไปขอนอนค้างที่บ้าน แล้วข่มขืนจึงป้องกันตัว แต่ตำรวจยังมีความสงสัยสภาพที่เกิดเหตุ และพยานแวดล้อมต่าง ๆ เพราะ<persName>นางศิริพร</persName> ได้เข้าแจ้งความต่อเจ้าหน้าที่ตำรวจ ในวันที่ 28 ก.ย. 51 หลังเกิดเหตุถึง 36 ชั่วโมง ส่วน รปภ.ของหมู่บ้าน ก็เห็นว่าผู้ตายเดินทางมากับ<persName>นางศิริพร</persName> ดังนั้นที่ศาลพิพากษาลงโทษ<persName>นางศิริพร</persName> ฐานฆ่าโดยไตร่ตรองไว้ก่อน จึงทำให้ความจริงปรากฏแล้วว่า บิดาของตนไม่ได้ข่มขืนจำเลย ซึ่งตนและมารดาจะยื่นอุทธรณ์คดีต่อไปขอให้ลงโทษจำเลยสถานหนัก และอุทธรณ์ความผิดฐานชิงทรัพย์ที่ศาลยกฟ้องด้วย เนื่องจากวันเกิดเหตุบิดาของตนไปเก็บเงินลูกค้า ซึ่งปกติบิดาพกเงินจำนวนมาก แต่เมื่อศาลเห็นว่าจุดนี้ไม่มีความชัดเจน เราจะต่อสู้ต่อไปเพื่อชื่อเสียงของครอบครัวที่เสื่อมเสียไป</p>
<p>ผู้สื่อข่าวรายงานว่า คดีนี้เป็นข่าวครึกโครม เมื่อปี 51 โดยเมื่อวันที่ 28 ก.ย. เวลา 11.00 น. <persName>ร.ต.ท.เวชกร ชวลิต</persName> ร้อยเวร สน.แสมดำ รับแจ้งจาก<persName>นางศิริพร</persName> ว่ามีคนร้ายบุกเข้าไปในบ้านข่มขืนกระทำชำเรา แล้วเกิดการต่อสู้กันจนตัวเองได้รับบาดเจ็บ นอนพักรักษาตัวอยู่ที่ รพ.นครธน หลังรับแจ้ง ผกก.สน.แสมดำ และคณะสืบสวนสอบสวน พร้อมด้วยเจ้าหน้าที่กองพิสูจน์หลักฐาน แพทย์จาก รพ.ศิริราช และมูลนิธิร่วมกตัญญู ไปตรวจสอบบ้านเกิดเหตุ เป็นบ้านเดี่ยว 2 ชั้น ปลูกในเนื้อที่ 100 ตร.ว. ภายในห้องน้ำของห้องนอนชั้น 2 พบศพ <persName>นายสำนวน</persName> นอนคว่ำหน้านุ่งกางเกงในสีดำ สวมเสื้อยืดคอกลมแขนกุดสีขาว มีผ้าขนหนูผืนเล็กปิดที่ศีรษะ ตรวจสอบมีบาดแผลถูกของมีคมฟันที่ลำคอเป็นแผลฉกรรจ์ ตามลำตัวมีรอยฟันและแทงหลายแห่ง และพบมีดบังตอ ขวาน มีดทำครัวยาว 1 ฟุตเปื้อนเลือดตกอยู่จึงเก็บไว้เป็นหลักฐาน</p></body>
</news>
