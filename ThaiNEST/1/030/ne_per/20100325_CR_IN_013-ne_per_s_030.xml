<teiHeader>
<fileDesc>
<titleStmt>
  <title>โฆษกบช.น.รับกังวลเสื้อแดงชุมนุมเสาร์นี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-25 18:08:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218075  </bibl>
</sourceDesc>
</fileDesc>
</teiHeader>
<news>
<headline>โฆษกบช.น.รับกังวลเสื้อแดงชุมนุมเสาร์นี้</headline>
<lead>โฆษก บช.น. ยอมรับมีความกังวลใจในการชุมนุมใหญ่ของกลุ่มคนเสื้อแดงในวันที่ 27 มี.ค. นี้ เนื่องจากตรงกับการประชุมใหญ่ถึง 2 รายการ แต่พร้อมรับมือในทุกสถานการณ์พร้อมแล้ว</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยภายหลัง <persName>พล.ต.ท.สัณฐาน ชยนนท์</persName> ผบช.น. ได้เรียกประชุมระดับรองผู้บัญชาการตำรวจนครบาล ผู้บังคับการตำรวจนครบาล 1 - 9 และเจ้าหน้าที่ตำรวจ ที่เกี่ยว
ข้องทั้งหมด เพื่อรับทราบแผนการปฏิบัติกรณี ที่กลุ่มคนเสื้อแดงมีแผนจะชุมนุมใหญ่ในวันเสาร์ที่ 27 มี.ค.นี้ โดยยอมรับว่ารู้สึกกังวลใจ เนื่องจากในวันดังกล่าว จะมีการประชุมสมัชชาสหภาพรัฐสภา ครั้งที่ 122 และการประชุมสมาคมเลขาธิการรัฐสภาประจำฤดูใบไม้ผลิ ที่โรงแรมเซ็นทารา แกรนด์ ถ.ราชประสงค์ โดยจะมีผู้เข้าร่วมประชุมจาก 150 ประเทศ จำนวน กว่า 2,000 คน โดยสมเด็จพระเทพรัตนราชสุดาฯ สยามบรมราชกุมารี จะเสด็จไปเป็นประธาน
การเปิดงานจึงจำเป็นต้องมีการเข้มงวดในการดูแลรักษาความปลอดภัย มากยิ่งขึ้น</p>
<p>ทั้งนี้ในเบื้องต้นได้มอบหมายให้ <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 เข้าเจรจากับกลุ่มคนเสื้อแดง เพื่อขอให้ยกเลิกการชุมนุมในพื้นที่บริเวณดังกล่าว พร้อมจัดกำลังเจ้าหน้าที่ตำรวจดูแลรักษาความปลอดภัย
และรับมือกับทุกสถานการณ์ ที่อาจจะเกิดขึ้นได้ ไว้พร้อมแล้ว ส่วนกระแสข่าว สลายการชุมนุมนั้น ทางโฆษกกองบัญชาการตำรวจนครบาล ได้ยืนยันว่า ทางเจ้าหน้าที่ตำรวจ จะไม่มีแผนเข้าสลายการชุมนุมอย่างเด็ดขาด</p>
<p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผยความคืบหน้าการติดตามคนร้ายที่ลอบปาระเบิด M67
บริเวณริมรั้วกรมบังคับคดีกระทรวงยุติธรรม ย่านบางขุนนนท์ เมื่อช่วงกลางดึกที่ผ่านมาว่า จากการเข้าตรวจสอบพื้นที่
เกิดเหตุกล้องวงจรปิดในบริเวณใกล้เคียง และเส้นทางที่คนร้ายใช้หลบหนี เบื้องต้นเชื่อว่าเหตุระเบิดดังกล่าว น่าจะมีส่วน
เชื่อมโยงกับบริเวณศาลากลางจังหวัดนนทบุรีด้วย เนื่องจากเส้นทางที่พบ มีส่วนเชื่อมโยงกัน ทั้งนี้สำหรับการแจ้งเบาะแส
ผู้ต้องหาที่ถูกหมายจับ <persName>นายบัณฑิต สิทธิทุม</persName> ผู้ต้องหาที่ถูกออกหมายจับกรณีก่อเหตุยิงระเบิดอาร์พีจีใส่กระทรวงกลาโหม
เมื่อวันที่ 20 มี.ค. ที่ผ่านมานั้น ซึ่งทางกองบัญชาการตำรวจนครบาลได้ตั้งรางวัลนำจับไว้ กว่า 5 แสนบาท ประชาชนสามารถแจ้งเบาะแสได้ โดยตรงที่ <persName>พ.ต.อ.ธรรมรงค์ วงศ์แป้น</persName> รองผกก.สส.น.1 และ <persName>พ.ต.อ.จําลอง สว่างวงศ์</persName> ผกก.สส.น.6</p>
<p>นอกจากนี้ เหตุคนร้ายบุกปล้นร้านทองย่านลาดปลาเค้า 80 เมื่อช่วงเช้า ที่ผ่านมานั้น ยังไม่มีคำสั่งให้ ผกก.สน.บางเขน เข้ามา
ช่วยราชการที่กองบัญชาการตำรวจนครบาล เนื่องจากเห็นว่า ช่วงเวลาดังกล่าวเจ้าหน้าที่ตำรวจส่วนใหญ่ในกองบังคับการ
ตำรวจนครบาล 2 ได้เข้ามา เพื่อดูแลการปฏิบัติหน้าที่กลุ่มผู้ชุมนุมเพียงแค่ตักเตือน และเพิ่มความเข้มงวดในการดูแล พื้นที่
ให้มากขึ้น</p></body>
</news>
