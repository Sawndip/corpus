<teiHeader>
<fileDesc>
<titleStmt>
  <title>ผกก.วังน้ำเย็นรับลูกเข้มเส้นทางหนีตร.RPG  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 18:27:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217876  </bibl>
</sourceDesc>
</fileDesc>
</teiHeader>
<news>
<headline>ผกก.วังน้ำเย็นรับลูกเข้มเส้นทางหนีตร.RPG</headline>
<lead>ผกก.วังน้ำเย็น สั่งให้จับตร.มือยิงอาร์พีจีแนวชายแดนเพื่อนบ้านแล้ว เผยเคยอยู่ในพื้นที่จริง แต่ต้องคดีไม้เถื่อนและอาวุธสงครามจนถึงไล่ออก</lead>
<neck></neck>
<body><p><persName>พ.ต.อ.วิทยา เกษวิริยการ</persName> ผกก.สภ.วังน้ำเย็น จ.สระแก้ว กล่าวว่า ได้สั่งการให้นำภาพถ่ายและหมายจับ <persName>ส.ต.ต.บัณฑิต สิทธิทุม</persName> ที่ศาลอาญาอนุมัติหมายจับ ในคดียิงระเบิดอาร์พีจีถล่มกระทรวงกลาโหม และตำรวจตั้งรางวัลนำจับ 5 แสนบาท มาติดที่บอร์ดหน้า สภ.วังน้ำเย็น พร้อมเปิดเผยประวัติของ <persName>ส.ต.ต.บัณฑิต</persName> ว่าจบจากโรงเรียนพลตำรวจ ชลบุรี รุ่น 27 เริ่มรับราชการครั้งแรกที่หน่วยปฏิบัติการพิเศษ (นปพ.) จ.ปราจีนบุรี จากนั้นย้ายมาอยู่ สภ.วังน้ำเย็น เมื่อปี 2536 จนกระทั่งปี 2538 ถูกจับคดีค้าไม้เถื่อนและมีอาวุธปืนสงคราม เอ็ม 16 ไว้ในครอบครอง จึงถูกย้ายไปช่วยราชการที่ตำรวจภูธรภาค 2 ต่อมาได้เลื่อนยศเป็นดาบตำรวจ ก่อนถูกออกจากราชการในที่สุด ขณะที่ด่าน ตม.อรัญประเทศ เจ้าหน้าที่ได้นำภาพถ่ายและหมายจับ <persName>ส.ต.ต.บัณฑิต</persName> มาติดไว้เช่นกัน ที่บริเวณช่องตรวจหนังสือเดินทางขาออก เพื่อป้องกันเดินทางหลบหนีออกนอกประเทศ</p></body>
</news>
