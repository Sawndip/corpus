<teiHeader>
<fileDesc>
<titleStmt>
  <title>ไฮโซ “ไรวินทร์” แจ้ง ปคบ.ถูกหลอกซื้อเบนซ์ย้อมแมว!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-29 17:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043657  </bibl>
</sourceDesc>
</fileDesc>
</teiHeader>
<news>
<headline>ไฮโซ “<persName>ไรวินทร์</persName>” แจ้ง ปคบ.ถูกหลอกซื้อเบนซ์ย้อมแมว!</headline>
<lead>ไฮโซ<persName>ไรวินทร์</persName> เจ้าของธุรกิจแบรนด์ดัง “เควินบาย<persName>ไรวินทร์</persName>” โร่แจ้ง ปคบ.ให้ดำเนินคดีศูนย์รถยนต์ดังย่านรัชดาฯ ย้อมแมวขายเบนซ์ รุ่น S300L มือสอง หลังวางดาวน์แล้วนำรถมาใช้แล้วต้องส่งซ่อมบ่อยครั้ง เจ้าตัวบอกต้องการเงินดาวน์กับที่ผ่อนชำระไปกว่า 8 แสนคืน แต่ไม่ได้ข้อยุติกับบริษัทฯ จำเป็นต้องดำเนินการเช่นนี้</lead>
<neck></neck>
<body><p>วันนี้ (29 มี.ค.) เมื่อเวลา 15.00 น. ที่กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) <persName>นายไรวินทร์ จิรพลเศรษฐ์</persName> หรือ<persName>วิน</persName> ไฮโซหนุ่มชื่อดัง เจ้าของธุรกิจจิวเวลรีแบรนด์ดัง “เควินบาย<persName>ไรวินทร์</persName>” เดินทางเข้าพบ <persName>พ.ต.ท.จตุรงค์ เปรมศิริ</persName> รอง ผกก.1 บก.ปคบ. เพื่อแจ้งความดำเนินคดีต่อศูนย์รถยนต์ชื่อดังแห่งหนึ่งย่านรัชดาภิเษก หลังจากซื้อเบนซ์ รุ่น S300L มือสอง แต่หลังจากนำรถออกมาใช้กลับพบปัญหาจนต้องนำส่งซ่อม</p>
<p><persName>นายไรวินทร์</persName>กล่าวว่า เมื่อวันที่ 30 พฤศจิกายน 2552 ได้ซื้อรถยนยี่ห้อเบนซ์ รุ่น S300L สีบรอนซ์เงิน ทะเบียน จท 8989 กทม.ในราคา 5.8 ล้านบาท ซึ่งถูกกว่าราคารถป้ายแดงของรุ่นนี้ที่ราคาอยู่ที่ประมาณ 7 ล้านบาท โดยทางศูนย์ฯ บอกว่าเป็นรถที่เพิ่งใช้งานมาเพียง 4-5 เดือน จึงหลงเชื่อยอมจ่ายค่ามัดจำเป็นเงินดาวน์รถจำนวน 5 แสนบาท ที่เหลือจะต้องผ่อนเป็นงวดๆ กับบริษัทไฟแนนซ์รวม 30 งวด จากนั้นได้นำรถออกมาใช้และพบรถคันดังกล่าวมีปัญหาต่างๆ มากมาย จึงตรวจสอบพบว่ารถใช้งานมา 2 ปี 7 เดือนแล้ว โดยจะครบกำหนดระยะเวลาประกัน 3 ปี</p>
<p><persName>นายไรวินทร์</persName>กล่าวต่อไปว่า ก่อนหน้านี้เคยเจรจากับทางศูนย์ที่ สน.พหลโยธิน แต่ไม่ได้ข้อยุติ ทางศูนย์ฯ มีการเสนอว่าจะรับซื้อรถคืนจากตนในราคา 6.1 ล้านบาท ซึ่งตนไม่ได้ต้องการ แต่อยากได้เงินที่ดาวน์รถ รวมทั้งส่วนที่ผ่อนชำระไปแล้ว 3 งวด รวมกว่า 8 แสนบาทคืนมาเท่านั้น เมื่อการตกลงไม่ได้ข้อยุติและทางตำรวจยังไม่ดำเนินการอะไรให้ ตนจึงไปร้องเรียนที่สำนักงานคณะกรรมการคุ้มครองผู้บริโภค (สคบ.) ช่วง 2 สัปดาห์ก่อน โดยขณะนี้รอการพิจารณาเรื่องและเรียกตนไปสอบถาม แต่ได้รับคำแนะนำให้มาแจ้งความที่ บก.ปคบ.ด้วย</p>
<p>ด้าน <persName>พ.ต.ท.จตุรงค์</persName>กล่าวว่า ได้รับเรื่องและสอบปากคำผู้เสียหายไว้ในเบื้องต้นแล้ว โดยจะได้รายงานผู้บังคับบัญชา ก่อนจะพิจารณาตรวจสอบข้อเท็จจริงกรณีที่เกิดขึ้นอีกครั้ง</p></body>
</news>
