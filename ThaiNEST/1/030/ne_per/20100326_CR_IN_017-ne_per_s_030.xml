<teiHeader>
<fileDesc>
<titleStmt>
  <title>ผบก.น.1เผยแดงไม่ไปรัฐสภาโลกแน่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-26 19:40:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218247  </bibl>
</sourceDesc>
</fileDesc>
</teiHeader>
<news>
<headline>ผบก.น.1เผยแดงไม่ไปรัฐสภาโลกแน่</headline>
<lead>ผบก.น.1 เผย ผลเจาจาคนเสื้อแดง ยันไม่ไปชุมนุมที่การประชุมรัฐสภาโลกแน่ มีแค่เสื้อแดงหญิงเป็นตัวแทนยื่นหนังสือ แสดงเจตนาเรื่องการบริหารงานของ นายกฯ เท่านั้น</lead>
<neck></neck>
<body><p><persName>พล.ต.ต.วิชัย สังข์ประไพ</persName> ผบก.น.1 เปิดเผยหลังการเจรจาร่วมกับแกนนำกลุ่มผู้ชุมนุม โดย ระบุว่า แกนนำกลุ่มผู้ชุมนุมได้ยืนยันว่า ในวันพรุ่งนี้ จะไม่มีการเคลื่อนขบวนไปบริเวณที่มีการประชุมสมัชชาสหภาพรัฐสภา ครั้งที่ 122 ที่โรงแรมเซ็นทารา แกรนด์ ถ.ราชประสงค์อย่างแน่นอน โดยจะมีการส่งตัวแทน ซึ่งเป็นสตรีไปยื่นหนังสือประณามการบริหารงานของรัฐบาล <persName>นายอภิสิทธิ์ เวชชาชีวะ</persName> นายกรัฐมนตรีแทน โดยจะให้กลุ่มผู้ชุมนุมมารวมตัวกันที่บริเวณเวทีใหญ่สะพานผ่านฟ้าฯ เท่านั้น ขณะเดียวกันหากมีการเคลื่อนขบวนได้ขอความร่วมมือจากประชาชนไม่ให้จอดรถกีด ขวางการเคลื่อนขบวนของกลุ่มผู้ชุมนุม เนื่องจากอาจจะไม่ปลอดภัยได้ พร้อมกำชับให้ฝ่ายสืบสวนของแต่ละสถานีตำรวจเร่งทำความเข้าใจกับแกนนำชุมชน ต่างๆ อาทิ ชุมชน เพชรบุรี 5 และ 7 เพื่อป้องกันมือที่ 3 ก่อเหตุความวุ่นวายได้</p>
<p>นอกจากนี้ <persName>พล.ต.ต.วิชัย</persName> ยังเปิดเผยถึงมาตรการ ในการรักษาความปลอดภัย หากมีการเคลื่อนขบวนของกลุ่มผู้ชุมนุมว่า จะเป็นไปตามแผนรักษาความปลอดภัยของศูนย์อำนวยการรักษาความสงบเรียบร้อย (ศอ.รส.) โดยการสนธิกำลังร่วมกันของเจ้าหน้าที่ตำรวจ และทหาร ในการตั้งจุดตรวจ บริเวณโดยรอบการชุมนุม</p></body>
</news>
