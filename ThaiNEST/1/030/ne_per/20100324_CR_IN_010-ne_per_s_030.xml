<teiHeader>
<fileDesc>
<titleStmt>
  <title>โฆษก น.บอกมือยิงRPGใส่กห.ไม่มียศตร.แล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 17:55:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217865  </bibl>
</sourceDesc>
</fileDesc>
</teiHeader>
<news>
<headline>โฆษก น.บอกมือยิงRPGใส่กห.ไม่มียศตร.แล้ว</headline>
<lead>โฆษก นครบาล ย้ำ ผู้ต้องหายิง อาร์พีจี ใส่ กลาโหม ไม่ใช่ ตร.แล้ว ถูกถอดยศ ต้องใช้คำว่า นาย หวั่นเจอฆ่าตัดตอนก่อนสาวถึงผู้บงการ</lead>
<neck></neck>
<body><p>จากกรณี <persName>ส.ต.ต.บัณฑิต สิทธิทุม</persName> อายุ 43 ปี อดีตตำรวจ สภ.วังน้ำเย็น จ.สระแก้ว ถูกออกหมายจับเป็นหนึ่งใน 2 ผู้ต้องหาก่อเหตุยิงระเบิดอาร์พีจีใส่กระทรวงกลาโหมนั้น <persName>พล.ต.ต.ปิยะ อุทาโย</persName> โฆษกองบัญชาการตำรวจนครบาล กล่าวว่า จากการตรวจสอบกับตำรวจภูธรภาค 2 พบว่า <persName>ส.ต.ต.บัณฑิต</persName> ถูกดำเนินคดีตั้งแต่ปี 38 ที่วังน้ำเย็น เรื่องขนไม้เถื่อน และมีอาวุธสงคราม และปี 44 ถูกไล่ออกจากราชการ ดังนั้น จึงต้องถอดยศ ปัจจุบัน ชื่อก็ใช้คำนำหน้าว่า "นาย" แทนไม่มียศนำหน้าแล้ว</p>
<p>ส่วนความคืบหน้าล่าสุด ว่า สามารถจับกุมตัวได้หรือยัง <persName>พล.ต.ต.ปิยะ</persName> กล่าวว่า ยัง ส่วนมีประชาชนแจ้งเบาะแสมาหรือไม่ ตนไม่ทราบละเอียด เพราะ ผบช.น. เพิ่งแถลงข่าวเมื่อคืน แต่ประชาชนสามารถแจ้งได้ที่ 191 หรือ1555 ส่วนกรณี ที่
เกรงว่าจะมีการตัดตอนหรือไม่ <persName>พล.ต.ต.ปิยะ</persName> กล่าวว่า คงไม่ถึงขนาดนั้น คดีคงคืบหน้าเป็นระยะๆ เพราะ ผบช.น.ประชุมเร่งรัดทุกวัน</p></body>
</news>
