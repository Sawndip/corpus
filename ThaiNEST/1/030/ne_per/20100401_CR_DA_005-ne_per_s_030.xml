<teiHeader>
<fileDesc>
<titleStmt>
  <title>วางวัตถุต้องสงสัยศาลากลางเมืองตาก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 10:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57530  </bibl>
</sourceDesc>
</fileDesc>
</teiHeader>
<news>
<headline>วางวัตถุต้องสงสัยศาลากลางเมืองตาก</headline>
<lead>จนท.วุ่น พบแท็กซี่วางวัตถุต้องสงสัยป่วนศาลากลางเมืองตาก ส่งชุดเก็บกู้ ที่แท้เป็นปี๊ปน้ำมันเปล่า</lead>
<neck></neck>
<body><p>วันนี้ (1 เม.ย.) ผู้สื่อข่าวรายงานว่า เมื่อเวลา 06.00 น. <persName>พล.ต.ต.เพ็ชรลูก เสียงก้อง</persName> ผบก.ภ.จ.ตาก ได้รับแจ้งจากอาสาสมัครที่เข้าเวรอยู่ด้านทิศเหนือศาลากลาง จ.ตาก ว่า มีผู้ไม่หวังดีนำวัสดุต้องสงสัยมาวางไว้ที่บริเวณสวนสาธารณลานกระทงสาย เขตเทศบาลเมืองตาก ถนนจรดวิถีถ่อง ห่างจากศาลากลางจังหวัดตากด้านทิศเหนือประมาณ 100 เมตร เมื่อไปถึงพบปี๊บบรรจุน้ำมันสี่เหลี่ยม ขนาดกว้าง 1 ฟุต สูง 2 ฟุต  ต้องสงสัย มีประชาชนที่ผ่านไปมายืนมุงดูเป็นจำนวนมาก เจ้าหน้าที่ตำรวจ ทหาร และ อส.ต้องคอยกันไม่ให้เข้าไปใกล้ เกรงจะได้รับอันตราย</p>
<p>จากนั้น ได้ประสานขอความช่วยเหลือไปยัง กก.ตชด.34 ให้ส่งเจ้าหน้าที่หน่วยเก็บกู้วัตถุระเบิดมาเก็บกู้ โดยเจ้าหน้าที่ได้ใช้ปืนแรงดันน้ำยิงทำลาย โดยใช้เวลาประมาณ 30 นาที จึงเก็บกู้ได้สำเสร็จ ปรากฏว่า วัตถุต้องสงสัยเป็นเพียงปิ๊บน้ำมันเปล่า ภายในว่างเปล่าไม่มีวัตถุระเบิด เจ้าหน้าที่จึงเก็บไว้เป็นหลักฐาน เพื่อติดตามตัวมือมืดรายนี้มาดำเนินคดีตามกฎหมาย</p>
<p>สอบสวนเจ้าหน้าที่ อส. ทราบว่า เมื่อประมาณ 05.00 น. ได้เห็นแท็กซี่ สีเขียว-เหลือง เลขข้างรถ 3551 แต่ไม่ทราบหมายเลขทะเบียน คาดว่า เป็นรถแท็กซี่จาก กทม.วิ่งผ่านมาบริเวณดังกล่าว แล้วนำปี๊บน้ำมันมาวางทิ้งไว้ เกิดความสงสัยว่า ภายในมีอะไรหรือไม่ จึงแจ้งให้ทางเจ้าหน้าที่ตำรวจทราบ ซึ่งปรากฏว่า เป็นปี๊บเปล่า ไม่มีวัตถุระเบิดแต่อย่างใด</p>
<p><persName>พล.ต.ต.เพ็ชรลูก</persName> เปิดเผยว่า คาดว่า เป็นฝีมือของผู้ไม่หวังดี ต้องการสร้างความวุ่นวายให้เกิดขึ้นกับบ้านเมือง โดยอาศัยช่วงที่บ้านเมืองวุ่นวายซ้ำเติมให้บ้านเมืองแตกแยกเพิ่มขึ้น</p></body>
</news>
