<teiHeader>
<fileDesc>
<titleStmt>
  <title>'ลีเดีย'เบิกความคดี'หมอกฤษฎ์'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 14:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57382  </bibl>
</sourceDesc>
</fileDesc>
</teiHeader>
<news>
<headline>'<persName>ลีเดีย</persName>'เบิกความคดี'<persName>หมอกฤษฎ์</persName>'</headline>
<lead>'<persName>ลีเดีย</persName>'ลุยเบิกความคดี'<persName>หมอกฤษฏ์</persName>'หมิ่น-ปัดไม่รับขอโทษส่วนตัว</lead>
<neck></neck>
<body><p>วันนี้ (31 มี.ค) ที่ห้องพิจารณาคดี 813 ศาลอาญา ถนนรัชดาภิเษก ศาลนัดสืบพยานโจทก์ ในคดีหมายเลขดำที่ อ.4878/2551 ที่ <persName>น.ส.ศรัณย์รัชต์ วิสุทธิธาดา</persName>หรือ "<persName>ลีเดีย</persName>" นักร้องแนวอาร์แอนด์บีแห่งค่ายอาร์เอส เป็นโจทก์ยื่นฟ้อง<persName>นายศุภกฤษฎ์ ปทุมศรีวิโรจน์</persName>หรือ "<persName>หมอกฤษฎ์ คอนเฟิร์ม</persName>" เป็นจำเลย ในความผิดฐานหมิ่นประมาทผู้อื่นโดยการโฆษณา</p>
<p><persName>นายบุญชัย บุญธรรมสามิสร</persName> ทนายความฝ่ายโจทก์ นำนักร้องสาวเข้าเบิกความเกี่ยวกับเหตุการณ์ที่เกิดขึ้นว่า <persName>หมอกฤษฎ์</persName>มีเจตนาที่จะหมิ่นประมาท นักร้องสาว เนื่องจากมีหลักฐานเป็นวีดีโอเทปจากรายการทีวีทางช่อง 5 กรณีกล่าวหาว่านักร้องสาวท้อง จากนั้นทนายฝ่ายจำเลย จึงถามซักค้านในหลายประเด็น โดยนักร้องสาวชี้แจง ว่า การที่<persName>หมอกฤษฏ์</persName> ออกมาร้องไห้ขอโทษตนผ่านสื่อ ก็เหมือนเป็นการรับสารภาพว่าได้กระทำผิดจริง แต่ช้าเกินไป เพราะความผิดเกิดมานานมากแล้ว</p>
<p>ประกอบ<persName>หมอกฤษฏ์</persName>มีการฟ้องกลับตน <persName>นายแมทธิว ดีน</persName> แฟนหนุ่มกับ<persName>นางศันสนีย์ วิสุทธิธาดา</persName> มารดาของตน ซึ่งศาลได้ยกฟ้องไปแล้ว 2 คดี แต่<persName>หมอกฤษฏ์</persName> ยังยื่นอุทธรณ์อีก ทำให้การยุติคดีเป็นไปได้ยาก ซึ่งหลังทนายจำเลยถามค้านเสร็จ ศาลได้อ่านกระบวนพิจารณาให้คู่ความทั้งสองฝ่ายฟังก่อนจะนัดสืบพยานจำเลยอีก 5 ปาก ในวันที่ 1 เม.ย. นี้เวลา 09.30 น.</p>
<p>จากนั้น "<persName>ลีเดีย</persName>" เปิดเผยว่า แม้ห<persName>มอกฤษฏ์</persName> จะออกมาขอโทษตนผ่านสื่อ แต่ใจจริงตนอยากให้มาขอโทษกันต่อหน้ามากกว่า ถ้าบริสุทธิ์ใจก็ยอมรับผิดตั้งแต่แรก แล้วกล่าวขอโทษกันก็จบแล้ว ต่อข้อถามที่ว่า กรณี<persName>หมอกฤษฏ์</persName> ได้ยื่นข้อเสนอ เพื่อประนีประนอม แต่ทำไมไม่รับข้อเสนอ นักร้องสาวตอบเพียงสั้น ๆ ว่า เป็นเพราะ<persName>หมอกฤษฏ์</persName> อยากขอโทษเป็นการส่วนตัว จึงรับไม่ได้</p></body>
</news>
