<teiHeader>
<fileDesc>
<titleStmt>
  <title>ผู้เสียหายร้องปคบ.จับแม่ค้าเชิด12ล.หนี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-25 17:59:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218070  </bibl>
</sourceDesc>
</fileDesc>
</teiHeader>
<news>
<headline>ผู้เสียหายร้องปคบ.จับแม่ค้าเชิด12ล.หนี</headline>
<lead>ผู้เสียหายกว่า 10 ราย บุก กองบังคับการการปราบปรามการกระทำความผิดเกี่ยวกับการคุ้มครองผู้บริโภค แจ้งจับแม่ค้าขายส่ง "ตุ๊กตาบลายธ์" หลังเชิดเงินลูกค้ากว่า 12 ล้านบาทหนี</lead>
<neck></neck>
<body><p><persName>พล.ต.ต.จตุรงค์ ภุมรินทร์</persName> ผู้บังคับการปราบปรามการกระทำผิดเกี่ยวกับการคุ้มครองผู้บริโภค (ผบก.ปคบ.) ได้รับเรื่องร้องเรียนจากกลุ่มผู้เสียหายอีก 10 ราย หลังเดินทางเข้าพบ เพื่อให้ดำเนินการเอาผิดกับ <persName>น.ส.ศริญญา ชูเอี่ยม</persName> ในความผิดฐานเป็นผู้ประกอบธุรกิจตลาดจัดส่ง โดยไม่ได้ลงทะเบียนประกอบธุรกิจจัดส่ง ให้ถูกต้องตามกฎหมายหลังได้เปิดเว็บไซต์ www.shopblythedoll.com เพื่อจำหน่ายตุ๊กตาบลายธ์ ราคาตัวละ 5,000 บาทโดย 1 ในผู้เสียหายเปิดเผยว่า หลังจากได้สั่งซื้อสินค้าดังกล่าวผ่านทางเว็บไซต์ ในช่วงแรกก็ได้รับสินค้าตามที่สั่งปกติแต่ในระยะหลัง เมื่อมีลูกค้าสั่งสินค้าเป็นจำนวนมาก ทำให้ผู้ส่งสินค้าดังกล่าวไม่สามารถจัดหาสินค้าได้ตามความต้องการ ซึ่งตนได้ขอยกเลิกสินค้า และให้โอนเงินคืนให้แต่กลับพบว่าผู้จำหน่ายได้ปิดเว็บไซต์ และเชิดเงินลูกค้ากว่า 12 ล้านบาทหลบหนีไปทั้งนี้ <persName>พล.ต.ต.จตุรงค์</persName> กล่าวภายหลังรับเรื่องร้องเรียนว่า จะเร่งดำเนินการตรวจสอบข้อเท็จจริงรวมถึงเรียกตัว <persName>น.ส.ศริญญา</persName> มาสอบถามข้อมูลหากพบว่า มีความผิดจริงก็จะต้องดำเนินคดีตามกฎหมายต่อไป</p></body>
</news>
