<teiHeader>
<fileDesc>
<titleStmt>
  <title>DSIมึนคดีสินบน“เดมเลอร์”สหรัฐฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-26 19:05:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56438  </bibl>
</sourceDesc>
</fileDesc>
</teiHeader>
<news>
<headline>DSIมึนคดีสินบน“เดมเลอร์”สหรัฐฯ</headline>
<lead></lead>
<neck></neck>
<body><p>วันนี้(26มี.ค.) <persName>พ.ต.อ.ณรัชต์  เศวตนันท์</persName>  รองอธิบดีกรมสอบสวนคดีพิเศษ(ดีเอสไอ) กล่าวถึงกรณีที่อัยการสหรัฐฯ โดยกระทรวงยุติธรรมของสหรัฐฯ ยื่นฟ้องต่อบริษัท เดมเลอร์ เอจี บริษัทยักษ์ใหญ่ด้านยนตรกรรม ฐานกระทำผิดกฎหมาย ด้วยการติดสินบนเจ้าหน้าที่ของทางการประเทศต่างๆอย่างน้อย 22 ประเทศ  เพื่อให้สิทธิในสัญญาจัดซื้อจัดจ้างด้านยานพาหนะ  โดยหนึ่งในนั้นมีประเทศไทยอยู่ด้วยว่า เบื้องต้นดีเอสไอยังไม่ได้รับมอบหมายหรือได้ข้อมูลเกี่ยวกับเรื่องดังกล่าว  อีกทั้งขณะนี้ยังเป็นเพียงข้อมูลที่ระบุว่าประเทศไทยอยู่ในรายชื่อ 1 ใน 22 ประเทศที่ถูกพาดพิง ยังไม่มีการพูดถึงตัวบุคคล  คงต้องรอให้ข้อมูลชัดเจนกว่านี้  ซึ่งโดยหลักการหากผู้กระทำผิดเป็นข้าราชการป.ป.ช.จะมีอำนาจในการดำเนินการ ตรวจสอบ  </p>
<p>ทั้งนี้รายงานข่าวจากนี้แจ้งว่า คดีดังกล่าวสามารถนำไปเทียบเคียงกับคดีที่<persName>นางจุฑามาศ  ศิริวรรณ</persName>  อดีตผู้ว่า ททท. เรียกรับสินบนจากนักธุรกิจชาวอเมริกัน เพื่อให้ได้สิทธิในการจัดงานเทศกาลภาพยนตร์นานาชาติกรุงเทพฯ ปี 2550 ได้ ซึ่งตามปกติหากมีข้อมูลระบุชัดเจนว่าการซื้อขายดังกล่าวมีเจ้าหน้าที่เข้าไป เกี่ยวข้องและมีวงเงินทุจริตที่มากกว่า 100 ล้านบาทขึ้นไป ดีเอสไอสามารถเข้าไปตรวจสอบได้ทันที แต่ขณะนี้ยังไม่หลักฐานที่ชัดเจนว่ามีใครเข้าไปเกี่ยวข้องบ้าง จึงยังไม่สามารถตอบได้ หากข้อมูลเป็นการฮั้วประมูลเรื่องการจัดซื้อจัดจ้าง และทราบความชัดเจนถึงวงเงินความเสียหาย จากการที่ศาลของประเทศสหรัฐฯมีการพิจารณาคำฟ้องจริงก็เชื่อว่าอาจจะมีการ กระทำความผิด  อย่างไรก็ตามหากมีข้อมูลชัดว่ามีคนไทยเกี่ยวข้องกับการกระทำดังกล่าวจริง ดีเอสไอก็จะพิจารณาว่าจะสามารถเข้าไปดำเนินคดีได้หรือไม่ต่อไป </p></body>
</news>
