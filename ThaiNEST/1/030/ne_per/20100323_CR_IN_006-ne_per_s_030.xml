<teiHeader>
<fileDesc>
<titleStmt>
  <title>ป่วนอีก!ปาบึ้ม2ลูกสธ.กระจกรถแตก-ไร้เจ็บ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-23 15:02:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217650  </bibl>
</sourceDesc>
</fileDesc>
</teiHeader>
<news>
<headline>ป่วนอีก!ปาบึ้ม2ลูกสธ.กระจกรถแตก-ไร้เจ็บ</headline>
<lead>คนร้ายลอบยิงถล่ม เอ็ม79 เข้าใส่กรมสุขภาพจิต หลังนายกคล้อยหลัง ประชุม ครม. เพียงแค่ 10 นาที ทำให้รถข้าราชการเสียหายกระจกแตก แต่ไร้คนบาดเจ็บ ด้าน รองนายกฯสุเทพ ลั่นจะนำมือยิงมาลงโทษให้ได้ พร้อมยืนยันเข้าประชุมสภาพรุ่งนี้</lead>
<neck></neck>
<body><p>เกิดเหตุคนร้ายยิงระเบิดเข้ามาในพื้นที่บริเวณลานจอดรถด้าน หลัง ของกรมสุขภาพจิต ซึ่งอยู่ในพื้นที่ของกระทรวงสาธารณสุขภายหลังจากที่ <persName>นายอภิสิทธิ์ เวชชาชีวะ</persName> นายกรัฐมนตรี เดินทางออกมาจากพื้นที่เพียง 10 นาที เท่านั้น โดยเบื้องต้น เจ้าหน้าที่ตำรวจจาก สน.นนทบุรี พร้อมทั้งทหารที่ทำการรักษาความปลอดภัยอยู่บริเวณโดยรอบกระทรวงสาธารณสุข เข้าตรวจสอบที่เกิดเหตุพบว่ามีหลุมลึกเท่าฝ่ามือ 1 หลุม และมีรถยนต์ที่จอดภายในโรงจอดรถ เสียหาย 2 คัน ทั้งนี้คาดว่า จะเป็นการมายิงมาจากบริเวณบนทางด่วน โดยยิงข้ามหลังคาบริษัทไซโจเดนกิ ซึ่งอยู่ติดกับกำแพงของกระทรวงสาธารณสุข</p>
<p>อย่างไรก็ตาม ขณะนี้เจ้าหน้าที่กำลังทำการพิสูจน์ว่า ระเบิดดังกล่าวเป็นระเบิดชนิดใดและเตรียมหาตัวผู้
กระทำผิดมาดำเนินคดีตามกฎหมายต่อไปด้วย</p>
<p>ด้าน<persName>นายจุรินทร์ ลักษณวิศิษฏ์</persName> รัฐมนตรีว่าการกระทรวงสาธารณสุข กล่าวภายหลังตรวจจุดเกิดเหตุระเบิดข้างอาคารกองวิศวกรรมการแพทย์กระทรวง สาธารณสุขว่า ขณะนี้ตนยังตอบไม่ได้ว่าเป็นอาวุธประเภทใด ข้อให้เจ้าหน้าที่ตรวจสอบก่อน และให้รายงานตนให้เร็วที่สุด แต่เบื้องต้นคาดว่า จะเป็นการยิงจากทางด่วน ภายหลังที่เจ้าหน้าที่รักษาความปลอดภัยถอนกำลังไม่กี่นาที ซึ่งตนเชื่อว่า จะเกี่ยวโยงกับสถานการณ์ทางการเมืองในขณะนี้ และสะท้อนให้เห็นว่า มีความรุนแรงมากขึ้น ทั้งนี้จะต้องมีการประกาศใช้ พ.ร.ก.ฉุกเฉิน หรือไม่ เพราะมีการเกิดเหตุบ่อยครั้งนั้น ก็อยู่ที่คณะรัฐมนตรีจะพิจารณา</p>
<p>รัฐมนตรีว่าการกระทรวงสาธารณสุข กล่าวอีกว่า คณะรัฐมนตรีจะมีการใช้พื้นที่ของกระทรวงประชุมคณะรัฐมนตรีอีกหรือไม่นั้น ก็ขึ้นอยู่กับฝ่ายความมั่นคงจะพิจารณา</p>
<p>นอกจากนี้พบวัตถุต้องสงสัยคล้ายระเบิดบริเวณตู้ยามห้างสรรพสินค้าชื่อดัง แห่งหนึ่ง บริเวณสี่แยกหางดง อ.เมือง จ.เชียงใหม่โดยเจ้าหน้าที่ตำรวจ ได้รับแจ้งจาก <persName>นายประดิษฐ์ โกวิทย์ชนานนท์</persName> ยามของห้างสรรพสินค้าชื่อดัง ว่า เมื่อเวลา 14.30 น.ที่ผ่านมาได้พบวัตถุต้องสงสัยคล้ายระเบิดตกอยู่ข้างกำแพงติดตู้ยาม จึงได้ให้เจ้าหน้าที่ตำรวจจราจรทุกหน่วย ไปตรวจสอบและมีการแจ้งเจ้าหน้าที่ทุกหน่วยที่เกี่ยวข้อง พบว่า เป็นระเบิดชนิด M79 ชนิดสังหาร โชคดีที่ระเบิดไม่ทำงาน ซึ่งเจ้าหน้าที่ชุดเก็บกู้ระเบิดได้ทำการเก็บกู้แล้ว โดยระบุว่า หากระเบิดทำงานจะมีรัศมีทำลายร้างประมาณ 5 เมตร และใช้ในหน่วยทหารทั้งตำรวจ ขณะที่<persName>พล.ต.ต.สมหมาย กองวิสัยสุข</persName> ผบก.ภ.จว.เชียงใหม่ ได้เข้ามาตรวจสอบในที่เกิดเหตุแล้วโดยยังไม่ทราบว่าเป็นฝีมือของกลุ่มใดอาจ จะเป็นพวกก่อกวน ซึ่งอาจจะต้องตรวจสอบต่อไป</p>
<p>ด้าน <persName>พล.ต.ต.จารุวัฒน์ ไวศยะ</persName> ผู้บังคับการตำรวจภูธรจังหวัด พระนครศรีอยุธยา แถลงข่าวพบอาวุธปืน M16 และชิ้นส่วนอาวุธปืน M 16 หลายรายการประกอบด้วยโครงบนโครงล่าง 22 ชิ้น คันล่าง 8 ชิ้น ลูกเลื่อน 9 ชิ้น ศูนย์หน้า 2 ชิ้น คันท้ายปืนM16 จำนวน 2 ชิ้น ซึ่งชิ้นส่วนทั้งหมดสามารถนำมาประกอบเป็นปืน M16 ได้เกือบ 20 กระบอก โดย คนงานเทศบาล ต.พระอินทร์ราชา ได้ตัดหญ้าพบถูกทิ้งไว้ในกลางซอยหลังโรงพักพระอินทร์ราชา ม.7 ตำบลเชียงรากน้อย อำเภอบางปะอิน จังหวัดพระนครศรีอยุธยา อยู่ในสภาพที่มีร่องรอยถูกไฟไหม้เกรียมสันนิษฐานว่า คนร้ายที่ครอบครองกลัวความผิด ทนการกดดันของเจ้าหน้าที่ตำรวจไม่ไหว คาดว่า จะเป็นขบวนการผลิตปืน M16 ขายและจะนำชิ้นส่วนอาวุธปืน ที่พบทั้งหมด ส่งกรมพลาธิการสำนักงานตำรวจแห่งชาติสอบสวน สำหรับพื้นที่ ที่พบอาวุธปืน M16 ทั้งหมดเป็นฐานใหญ่ของกลุ่มคนเสื้อแดงอยุธยา</p>
<p>ความคืบหน้ากรณีเหตุคนร้ายลอบยิงระเบิด ที่กระทรวงสาธารณสุข ช่วงที่ผ่านมาล่าสุด เจ้าหน้าที่จากสถานีตำรวจภูธร จ.นนทบุรี พร้อมหน่วยเก็บกู้วัตถุระเบิด จากสำนักงานตำรวจแห่งชาติ ได้เข้าตรวจสอบที่เกิดเหตุ พร้อมกั้นในบริเวณพื้นที่ ไม่ให้บุคคลภายนอกเข้ามา เพื่อป้องกันหลักฐานถูกทำลาย ขณะที่ <persName>พล.ต.ต.ศุภกิจ ศรีจันทรนนท์</persName> ผู้บังคับการตำรวจภูธร จังหวัดนนทบุรี กล่าวว่า ขณะนี้ยังไม่สามารถสรุปได้ว่า ระเบิดที่ยิงเข้ามาทั้ง 2 ลูก เป็นระเบิดชนิดใด แต่เมื่อดูจากสะเก็ดระเบิดแล้ว วิถีการยิงแล้ว คาดว่า น่าจะเป็นระเบิดชนิด M79</p>
<p>สำหรับการรวบรวมหลักฐาน นอกจากบริเวณจุดเกิดเหตุแล้ว <persName>พล.ต.ต.ศุภกิจ</persName> เปิดเผยว่า ได้สั่งการให้เจ้าหน้าที่ประสานไปยังกองบังคับการตำรวจจราจร เพื่อนำภาพจากกล้องวงจรปิด ที่อยู่บนทางด่วน ถนนงามวงศ์วานทั้งหมด มาตรวจสอบ พร้อมกับสั่งเจ้าหน้าที่ขึ้นสังเกตการ บริเวณตึกสูงโดยรอบ เพื่อหาพิกัดการยิงให้แน่ชัด พร้อมกับย้ำว่า จะเร่งหาตัวผู้กระทำผิดมาลงโทษตามกฎหมายโดยเร็วที่สุด เพราะถือว่า การกระทำดังกล่าว เป็นการกระทำที่ท้าทายอำนาจรัฐ และผิดกฎหมายบ้านเมืองอีกด้วย</p>
<p>ขณะที่ <persName>นายสุเทพ เทือกสุบรรณ</persName> รองนายกฯด้านความมั่นคง ยอมรับว่า ได้รับทราบข่าวเรื่องเหตุระเบิดบริเวณกระทรวงสาธารณสุขแล้ว แต่ยังไม่ทราบรายละเอียดที่ชัดเจน ทั้งนี้ เป็นเรื่องที่รัฐบาลกังวลอยู่แล้ว และจะพยายามให้เจ้าหน้าที่สืบสวนหาตัวผู้กระทำความผิดมาลงโทษให้ได้ ส่วนการประชุมสภาผู้แทนราษฎรในวันพรุ่งนี้นั้น <persName>นายสุเทพ</persName> ปฏิเสธว่า ไม่ได้ต้องการเป็นเป้าล่อ เพื่อยั่วยุให้กลุ่มผู้ชุมนุม แต่เป็นการเดินทางเข้าปฏิบัติหน้าที่ของ ส.ส. เพื่อให้บ้านเมืองเดินหน้าต่อไปได้ ซึ่งไม่ได้รู้สึกกังวล เนื่องจากได้มีการวางกำลังในการดูแลความปลอดภัยไว้แล้วอย่างเข้มงวด เพื่อหลีกเลี่ยงไม่ให้เกิดเหตุการณ์เหมือนวันที่ 7 ต.ค.51</p>
<p>นอกจากนี้ รองนายกฯด้านความมั่นคง ยังกล่าวถึงการที่พรรคร่วมรัฐบาล เห็นพ้องเพื่อให้ตั้งวอร์รูม เพื่อให้คำแนะนำรัฐบาลในด้านการเมืองว่า เป็นเรื่องที่มีความจำเป็นเนื่องจากทางกลุ่มคนเสื้อแดงเตรียมที่จะต่อสู่ยึด เยื้อ</p>
<p>ส่วน <persName>พ.อ.สรรเสริญ แก้วกำเนิด</persName> โฆษกศูนย์อำนวยการรักษาความสงบเรียบร้อย หรือ ศอ.รส. แถลงว่า ศอ.รส. ประณามการกระทำของคนร้าย ที่ลอบยิงระเบิด M79 ไปที่ตึกกรมสุขภาพจิต กระทรวงสาธารณสุข โดยคนร้ายอาศัยช่วงจังหวะเวลาที่ทหารเริ่มถอนกำลังทั้งวงในและวงนอก ออกจากพื้นที่ ภายหลังการประชุมคณะรัฐมนตรีเสร็จสิ้น จึงเป็นช่องโหว่ให้คนร้ายลงมือสร้างสถานการณ์ เพื่อลดความน่าเชื่อถือของรัฐบาล ซึ่งการกระทำดังกล่าว ส่งผลกระทบต่อข้าราชการและประชาชน ที่อาศัยอยู่ในบริเวณใกล้เคียง โดยขณะนี้ ยังไม่สามารถระบุได้ว่า เป็นคนร้ายกลุ่มใด</p>
<p>นอกจากนี้ โฆษกศูนย์อำนวยการรักษาความสงบเรียบร้อย ยังกล่าวด้วยว่า ในช่วงเข้า ศอ.รส. ได้สั่งปิดการจราจรบางเส้นทาง จึงทำให้มีประชาชนร้องเรียนมาเป็นจำนวนมาก ดังนั้น ตั้งแต่เวลา 18.00 น. ที่ผ่านมา ศอ.รส.จึงได้ขยายเปิดเส้นทางที่บริเวณแยกถนนสุโขทัย แยกอุทัย และแยกวัดเบญจมบพิตร เพื่ออำนวยความสะดวกให้กับประชาชน ที่ใช้เส้นทางสัญจนดังกล่าว</p></body>
</news>
