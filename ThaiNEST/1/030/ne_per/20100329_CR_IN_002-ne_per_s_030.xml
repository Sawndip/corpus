<teiHeader>
<fileDesc>
<titleStmt>
  <title>จ่อสเกตช์2มือยิงธ.กรุงเทพล่าคนบึ้มบรรหาร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-29 09:37:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218596  </bibl>
</sourceDesc>
</fileDesc>
</teiHeader>
<news>
<headline>จ่อสเกตช์2มือยิงธ.กรุงเทพล่าคนบึ้ม<persName>บรรหาร</persName></headline>
<lead>ตำรวจ สน.นางเลิ้ง เตรียมสเกตช์ภาพ 2 คนร้าย บุกยิง แบงก์กรุงเทพ สาขาสะพานขาว เช้านี้ ก่อนออกหมายจับ ส่วนเหตุ บึ้ม บ้าน"<persName>บรรหาร</persName>" ตำรวจ เร่งเก็บหลักฐานล่ามือป่วนแล้ว</lead>
<neck></neck>
<body><p><persName>พ.ต.อ.รังสรรค์ ประดิษฐผล</persName> ผู้กำกับ สน.นางเลิ้ง เปิดเผยถึง ความคืบหน้าเหตุคนร้าย ควงปืนสั้นขนาด .38 ยิง เข้าใส่ ธนาคารกรุงเทพ สาขาสะพานขาว เมื่อวานที่ผ่านมาว่า ขณะนี้ สามารถรวบรวมพยานหลักฐานได้เป็นจำนวนมาก ทั้งภาพจากกล้องวงจรปิด จากหลายๆจุด จากคำให้การของพยานแวดล้อมจำนวนหลายปาก ซึ่งในช่วงสายของวันนี้ ได้เรียกพยานผู้เห็นเหตุการณ์ เข้าสอบสวนเพิ่ม เพื่อสเกตช์ภาพใบหน้าของคนร้าย หลังจากนั้น ก็ให้ พนักงานสอบสวน นำพยานหลักฐานทั้งหมด ไปขออำนาจศาล ออกหมายจับ 2 คนร้าย ทันที</p>
<p>อย่างไรก็ตาม ในส่วนเหตุคนร้าย ปาระเบิด บ้าน <persName>นายบรรหาร ศิลปอาชา</persName> เมื่อกลางดึกของคืนที่ผ่านมานั้น ล่าสุด <persName>พ.ต.อ.อดิศักดิ์ คุณพันธ์</persName> ผู้กำกับ สน.บางพลัด เปิดเผยว่า ในวันนี้ได้มีคำสั่งให้พนักงานสืบสวน ลงพื้นที่ เพื่อเก็บภาพจากล้องวงจรปิด มาตรวจสอบหาตัวคนร้ายแล้ว ส่วนในเรื่องพยานบุคคล ขณะนี้ ยังไม่มี แต่ตำรวจ ก็กำลังเร่งสืบหา ผู้ที่คาดว่า จะเห็นคนร้าย ขณะก่อเหตุแล้ว</p></body>
</news>
