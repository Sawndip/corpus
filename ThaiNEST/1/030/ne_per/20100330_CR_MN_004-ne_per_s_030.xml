<teiHeader>
<fileDesc>
<titleStmt>
  <title>“นครบาล” ลั่นยิงประทัดป่วนผิด กม.ขู่จัดการเด็ดขาด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 12:55:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043968  </bibl>
</sourceDesc>
</fileDesc>
</teiHeader>
<news>
<headline>“นครบาล” ลั่นยิงประทัดป่วนผิด กม.ขู่จัดการเด็ดขาด</headline>
<lead>นครบาล ขานรับ ศอ.รส.ย้ำเจ้าหน้าที่ดูแล รปภ.พื้นที่ชุมนุมเสื้อแดงไม่พกอาวุธ หากฝ่าฝืนต้องถูกดำเนินคดีอย่างเฉียบขาด พร้อมวางกำลังดูแลงานกาชาด เตือนกลุ่มผู้ไม่หวังดียิงประทัด-กระเทียม ที่มัดรวมกันก่อนใช้หนังสติ๊กยิงเข้าไปในจุดที่ยืนของเจ้าหน้าที่ หรือที่ทำการต่างๆ ถือว่าผิดกฎหมาย ต้องถูกลงโทษขั้นเด็ดขาด</lead>
<neck></neck>
<body><p>วันนี้ (30 มี.ค.) เมื่อเวลา 11.00 น.<persName>พล.ต.ต.ปิยะ อุทาโย</persName> ผบก.ประจำ ผบช.น. ฐานะโฆษกกองบัญชาการตำรวจนครบาล (บช.น.) เปิดเผยถึงสถานการณ์การชุมนุมของกลุ่มคนเสื้อแดง ว่า เมื่อคืนนี้ ศอ.รส.ได้แจ้งหน่วยร่วมปฏิบัติทุกหน่วย ทั้งเจ้าหน้าที่ตำรวจ ทหาร พลเรือน โดยให้ตำรวจและทหารที่ทำหน้าที่รักษาความปลอดภัยหน่วยที่ตั้งของตนเอง สถานที่หรือบุคคลสำคัญ ซึ่งสามารถพกพาอาวุธประจำกาย เพื่อป้องกันตนเองและทรัพย์สิน โดยเฉพาะตำรวจที่มีหน้าที่ในการป้องกันปราบปรามอาชญากรรมอยู่แล้วตามกฎหมาย โดยการปฏิบัตินี้ให้ปฏิบัติตาม ศอ.รส.และในส่วนพื้นที่การชุมนุมทั้งหมด จะไม่มีการพกพาอาวุธเด็ดขาด หากมีการพกในส่วนของตำรวจ ทหารที่ไม่เกี่ยวข้อง หรือแม้แต่ ปจ.เอง ก็ต้องถูกดำเนินคดีอย่างเฉียบขาดทุกราย</p>
<p><persName>พล.ต.ต.ปิยะ</persName> กล่าวอีกว่า อีกส่วนคือ ในวันนี้มีงานสำคัญหลายแห่ง จึงมีการปรับกำลังไปในการดูแลความสงบเรียบร้อย ทั้งพื้นที่การชุมนุมในสนามผ่านฟ้าและถนนราชดำเนิน งานกาชาดที่จะเปิดบ่ายนี้ได้มีการปรับกำลังบางส่วน งานประชุมสมัชชารัฐสภาโลกที่ย่านราชประสงค์ งานมอเตอร์โชว์ที่ไบเทค บางนา รวมถึงงานสัปดาห์หนังสือแห่งชาติ ที่ศูนย์ประชุมแห่งชาติสิริกิติ์ โดยภารกิจของตำรวจจะกระจายทั้งหมด อีกเรื่องคือ กรณีที่มีการประชุมเรื่องปรับแผนการตรวจของจุดตรวจใหม่ทั้งหมด และเริ่มใช้ตั้งแต่เมื่อคืนนี้ โดยเฉพาะจุดตรวจของ สน. ให้เน้น 2 ภารกิจหลัก คือ การวิเคราะห์พื้นที่ จุด สถานที่เสี่ยงที่อาจก่อให้เกิดการระเบิด ก่อกวน เช่น สถานที่เป็นสัญลักษณ์ การเมือง การบริหาร บ้านบุคคลเป้าหมายทางการเมือง หรือสถานที่ที่เป็นการดิสเครดิตของรัฐ โดยให้ บก.ที่อยู่ชั้นนอกที่ไม่มีสถานที่สำคัญเช่นชั้นใน โดยให้ขอกำลังสนับสนุนได้ และกรณีที่ บก.เดียวกันมีจุดเสี่ยงมากกว่า 1 จุด หรือบาง สน.มีน้อย โดยทาง <persName>พล.ต.ท.สัณฐาน ชยนนท์</persName> ผบช.น.จะมีการประชุม เพื่อขอทราบความคืบหน้า เวลา 14.00 น.นี้</p>
<p>“สำหรับกองร้อย กองหนุน ภูธรต่างๆ ได้ไปช่วยพื้นที่ชั้นกลางมากขึ้น ทั้งพื้นที่อนุสาวรีย์ชัยสมรภูมิ แยกราชประสงค์ แยกสะพานขาว แยกเทวกรรม ซังฮี้ หรือจุดอื่นๆ เพื่อสนับสนุนการปฏิบัติ สน.ต่างๆ ทั้ง สน.นางเลิ้ง สน.พญาไท สน.ปทุมวัน สน.พระราชวัง สน.สามเสน เพื่อขยับออกไป โดย บช.น.ให้ รอง ผบช.น.ทุกนาย สับเปลี่ยนหมุนเวียนทุกวันในการพูดคุยการแก้ปัญหาที่อาจเกิดขึ้นในการทำงาน เพื่อให้เป็นไปด้วยความเรียบร้อย โดยทราบว่า พล.ต.อ.ปทีป ตันประเสริฐ รรท.ผบ.ตร.ได้ให้ รอง ผบ.ตร.ที่ดูแลภาคใดก็ให้ลงพื้นที่ในการช่วยแก้ปัญหาต่างๆ” โฆษก บช.น.กล่าว</p>
<p><persName>พล.ต.ต.ปิยะ</persName> กล่าวอีกว่า สำหรับงานกาชาดนั้น มอบให้ บก.น.1 เป็นเจ้าภาพในการดูแลจัดวางกำลัง โดยให้ บก.อื่นเสริมกำลังลงพื้นที่ และให้กองร้อย ปจ.หญิง ของ ตชด. บช.น.ช่วยเดินตรวจตราพื้นที่ เพื่อช่วยเหลือเด็ก สตรี คนชรา จะเริ่มตั้งแต่ 13.00 น. จนกว่างานกาชาดเสร็จสิ้น (30 มีนาคม – 7 เมษายน) ในส่วนงานกาชาดใช้กำลัง 4 กองร้อยโดยมี ปจ.หญิงร่วมด้วย โดยการจราจรจะปิดเป็นแนวกากบาท ถนนอู่ทองในไปลานพระรูปถึงแยกสวนมิสกวัน ถนนศรีอยุธยาตั้งแต่แยกเบญจถึงแยก พล.1 ส่วนการปิดเป็นห้วงเวลา โดยเริ่ม 14.00-23.00 น. ส่วนวันหยุดเริ่ม 10.00-24.00 น.โดยทุกจุดที่ปิด บก.จร.จะคอยดูแล โดยขอให้ผู้มางานกาชาดใช้รถสาธารณะต่างๆ จะดีกว่า และฝากให้ประชาชนระวังเรื่องการลักทรัพย์ โดยให้ฝ่ายสืบสวน และ ปจ.หญิง ปะปนด้วย โดยจะมีกองอำนวยการร่วม 5 จุด จุดใหญ่อยู่ที่ถนนเสือป่า ส่วนกองอำนวยการรักษาการณ์ทั้งหมดอยู่ที่ประตูทางเข้าทั้งหมด ทั้ง 4 จุด รวมจุดกลางเป็น 5 จุด</p>
<p><persName>พล.ต.ต.ปิยะ</persName> กล่าวอีกว่า นอกจากนี้ ขอเตือนกลุ่มผู้ไม่หวังดีที่พบแล้ว 2-3 ครั้ง ล่าสุด มีการยิงประทัดที่ทำเนียบรัฐบาล โดยการใช้ประทัดกระเทียมมัดรวมกันก่อนใช้หนังสติ๊กยิงเข้าไปในจุดที่ยืนของ เจ้าหน้าที่หรือที่ทำการต่างๆ โดยถือเป็นการฝ่าฝืนกฎหมาย โดยฝ่ายสืบสวนได้ตรวจสอบแล้ว ศอ.รส.ให้ตำรวจดำเนินการอย่างเด็ดขาด และจับภาพได้แล้ว กำลังไปตามตัวอยู่ โดยได้แจ้งให้การ์ด นปช.ช่วยกัน</p>
<p>หากเป็นคนของตนเองก็ประสานมา โดยเมื่อวานนี้พบของกลางจำนวนหนึ่ง โดยให้ตำรวจประสานงานเพื่อรับภาพกับ กอ.รมน.ภาค 1 แล้ว โดยไม่ว่าใครกระทำก็ถือว่าผิดกฎหมาย ส่วนจะเป็นกลุ่มใดขอให้จับตัวได้ก่อน โดยฝ่ายสืบสวนมองเห็น ซึ่งต้องดำเนินคดีทางกฎหมายอย่างเด็ดขาด ส่วนกำลังที่หมุนเวียนเข้ามาไม่ใช้ บช.ภ.1 และ7 โดย บช.ภ.1 ดูแลสนามบินสุวรรณภูมิ บช.ภ.7 ดูแลการประชุมลุ่มน้ำโขง และศชต.ก็ไม่ขอ นอกนั้น บช.อื่นขอหมด โดยใช้กำลัง 45 กองร้อยดูแลทั้งหมด แต่มีการดึงบางส่วนไปช่วยงานโรงพักด้วย</p></body>
</news>
