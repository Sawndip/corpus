<teiHeader>
<fileDesc>
<titleStmt>
  <title>ล็อกแก๊งอุ้มรีดค่าไถ่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-26 16:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56432  </bibl>
</sourceDesc>
</fileDesc>
</teiHeader>
<news>
<headline>ล็อกแก๊งอุ้มรีดค่าไถ่</headline>
<lead>กองปราบโชว์รวบหนุ่มอ้างเป็นโปลิศตั้งแก๊งอุ้มรีดเรียกค่าไถ่</lead>
<neck></neck>
<body><p>วันนี้ (26 มี.ค.) ที่ บก.ป <persName>พล.ต.ท.ไถง ปราศจากศัตรู</persName> ผบช.ก <persName>พ.ต.อ.สุพิศาล ภักดีนฤนาถ</persName> รรท. ผบก.ป. <persName>พ.ต.อ.อัครเดช พิมลศรี</persName> ผกก.2 ป.แถลงข่าวจับกุม<persName>นายมนัส แซ่แต้</persName> อายุ 31 ปี อยู่บ้านเลขที่ 587 ซอยสมเด็จพระเจ้าตากสิน 18 แขวงบุคคโล เขตธนบุรี พร้อมของกลางปืนพลาสติก 1 กระบอก กุญแจมือ 1อัน เครื่องช็อตไฟฟ้าและโทรศัพท์มือถือ 1 เครื่อง โดยกล่าวหาว่า ในข้อหาร่วมกันกรรโชกทรัพย์และกักขังหน่วงเหนี่ยวให้ได้มาซึ่งค่าไถ่เอาตัว บุคคลโดยขู่เข็ญ ใช้กำลังประทุษร้าย</p>
<p>สืบเนื่องจากเมื่อวันที่ 25 มี.ค. <persName>พ.ต.อ.อัคราเดช พิมลศรี</persName> ผกก. 2 บก.ป. ได้รับแจ้งจาก<persName>นางสมถวิล ปิ่นน้อย</persName> ให้ติดตามจับกุมคนร้ายจำนวน 8 คน ซึ่งลักพาตัว<persName>นายศักดิ์สิทธิ์ วุฒิชาติ</persName> จากบ้านเลขที่ ข3-300/1 ถนนเหมืองทองหลาง ต.นครนายก อ.เมือง จ.นครนายก เมื่อวันที่ 25 มี.ค.ที่ผ่านมา เวลา 02.00 น. ต่อมาช่วงเช้ามืด กลุ่มคนร้ายได้ใช้โทรศัพท์ของ<persName>นายศักดิ์สิทธิ์</persName> ติดต่อมายัง<persName>นางสมถวิล</persName> เรียกค่าไถ่ 5 แสนบาท แต่มีการต่อรองกัน จนเหลือเพียง 70,000 บาท โดยให้โอนเงินเข้าบัญชีคนร้ายในช่วงเวลาหนึ่งทุ่มวันเดียวกัน</p>
<p>ชุดสืบสวน กก.2 บก.ป. นำโดย <persName>พ.ต.ท.นิรันดร์ ปิตะกาศ</persName> รอง ผกก. จึงออกสืบสวน จนทราบว่าแก๊งคนร้ายนำตัว<persName>นายศักดิ์สิทธิ์</persName> ไปกักขังไว้ในห้องหมายเลข 180 โรงแรมพญาไท 99 เลขที่ 35/16 ถนนพญาไท แขวงพญาไทเขตราชเทวี กทม. จึงนำกำลังเข้าไปช่วยเหลือพบ<persName>นายสุพจน์ ฉ่ำสกุล</persName>ถูกใส่กุญแจมือและ<persName>น.ส.น้ำค้าง โลกธาตุ</persName> ซึ่งนั่งอยู่ที่เกถูกคนร้ายลักพาตัวเรียกค่าไถ่อีกราย ส่วน<persName>นายมนัส</persName>ผู้ต้องหายืนอยู่ภายในห้อง โดย<persName>นายสุพจน์</persName> และ<persName>น.ส.น้ำค้าง</persName> ชี้ยืนยันว่าถูก<persName>นายมนัส</persName> ลักพาตัวมากักขังไว้ในห้อง ส่วน<persName>นายศักดิ์สิทธิ์</persName>ทราบว่าถูกขังไว้โรงแรมในระแวกใกล้กันกลุ่มคนร้ายไหวตัว รู้ว่า<persName>นายมนัส</persName>ถูกจับจึงปล่อยตัว<persName>นายศักดิ์สิทธิ์</persName>ออกมาแล้วแยกย้ายหลบหนี</p>
<p>จากการขยายผลทราบว่า<persName>นายมนัส</persName> มักจะอ้างตัวเป็นตำรวจ ใช้ชื่อว่า<persName>หมวดบี</persName> เป็นหนึ่งในแก๊งของ<persName>ผู้กองแจ้</persName> เจ้าหน้าที่ตำรวจสังกัดบช.น. ซึ่งมีประวัติด้านยาเสพติดและเคยก่อเหตุอุ้มเรียกค่าไถ่มาหลายครั้งแล้ว เบื้องต้น<persName>นายมนัส</persName> ยังให้การปฏิเสธ อย่างไรก็ตามทางเจ้าหน้าที่กองปราบปรามอยู่ระหว่างรวบรวมหลักฐาน เพื่ออกหมายจับผู้ร่วมแก๊งต่อไป</p></body>
</news>
