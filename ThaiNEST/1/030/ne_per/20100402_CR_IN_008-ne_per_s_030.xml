<teiHeader>
<fileDesc>
<titleStmt>
  <title>โฆษกน.เผย42กองร้อยรปภ.แดงพรุ่งนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-02 14:32:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219259  </bibl>
</sourceDesc>
</fileDesc>
</teiHeader>
<news>
<headline>โฆษกน.เผย42กองร้อยรปภ.แดงพรุ่งนี้</headline>
<lead>โฆษก บช.น. เตรียม ปภ. ชุมนุมใหญ่เสื้อแดงพรุ่งนี้ 42 กองร้อย การข่าวชี้ แดงทยอยเดินทางเข้าสมทบ คาด ดาวกระจายจุดสำคัญแน่ ส่วนคดีปล่อยมือปาประทัดกระเทียม เพราะปฏิเสธข้อกล่าวหา</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษก บช.น.เปิดเผย มาตรการดูแลรักษาความปลอดภัย การชุมนุมของกลุ่มคนเสื้อแดงในวันพรุ่งนี้ว่า ทางกองบัญชาการตำรวจนครบาล ได้จัดเตรียมกำลังเจ้าหน้าที่ ในการดูแลความสงบเรียบร้อยจำนวน 42 กองร้อย พร้อมเตรียมประสาน ขอกำลังสนับสนุนจากสำนักงานตำรวจเแห่งชาติ และกำลังทหารเพื่อรับมือการชุมนุม ทั้งนี้จากการประเมินจากกองบัญชาการตำรวจสันติบาล พบว่า ขณะนี้กลุ่มผู้ชุมนุมได้เริ่มทยอยเดินทางมาจากต่างจังหวัด โดยเฉพาะภาคเหนือ และภาคตะวันออกเฉียงเหนือ เพื่อร่วมสมทบ กับกลุ่มผู้ชุมนุมร่วมกดดันรัฐบาลให้ประกาศยุบสภา ทั้งนี้จากการประเมิน มีความเป็นไปได้ว่า กลุ่มผู้ชุมนุมจะเคลื่อนไหวใน 3 รูปแบบ ประกอบด้วย การใช้กำลังมวลชนที่มีเป็นจำนวนมาก โดยใช้รถยนต์กระบะ รถ จยย.ดาวกระจายไปยังสถานที่ราชการสำคัญ ที่เป็นสัญลักษณ์ทางการเมือง รวมถึงการปิดล้อมตามแยกสำคัญต่างๆ ซึ่งอาจจะส่งผลกระทบกับประชาชนได้ ทั้งนี้ <persName>พล.ต.ต.วิชัย สังข์ประไพ</persName> ผบก.น.1 อยู่ระหว่างการประสานและเจรจากับกลุ่มผู้ชุมนุม เพื่อให้การชุมนุมเป็นไปอย่างเรียบร้อย</p>
<p>อย่างไรก็ตาม เชื่อว่า กำลังเจ้าหน้าที่ตำรวจจำนวน 42 กองร้อย จะสามารถรับมือกลุ่มผู้ชุมนุมในวันพรุ่งนี้ได้ นอกจากนี้ สำหรับสาเหตุที่เจ้าหน้าที่ตำรวจต้องปล่อยตัว <persName>นายเต้ย</persName> หรือ <persName>โอ้</persName> อายุ 19 ปี กรณีถูกการ์ดคนเสื้อแดงจับตัว โดยอ้างว่า เป็นผู้ปาประทัดกระเทียม ยิงใส่ทำเนียบรัฐบาลนั้น จากการสอบสวนทราบว่า <persName>นายเต้ย</persName> เป็นเพียงลูกจ้างชั่วคราว ของการรถไฟแห่งประเทศไทย และปฏิเสธไม่เคยก่อเหตุดังกล่าว เจ้าหน้าที่จึงทำได้เพียงบันทึกประวัติ และปล่อยตัวไปเท่านั้น</p></body>
</news>
