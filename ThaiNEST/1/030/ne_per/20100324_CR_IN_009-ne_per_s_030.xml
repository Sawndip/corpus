<teiHeader>
<fileDesc>
<titleStmt>
  <title>อสส.จ่อตั้งจนท.พิทักษ์ทรัพย์คดีทักษิณ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 16:38:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217851  </bibl>
</sourceDesc>
</fileDesc>
</teiHeader>
<news>
<headline>อสส.จ่อตั้งจนท.พิทักษ์ทรัพย์คดี<persName>ทักษิณ</persName></headline>
<lead>อสส.แต่งตั้งจนท.พิทักษ์ ทรัพย์จากคดียึดทรัพย์อดีตนายกฯ ก่อนวันที่ 26 มี.ค.นี้ ส่วนการอุทธรณ์ของจำเลยนั้น เป็นเรื่องของศาลฎีกาจะพิจารณาไม่เกี่ยวกับอัยการ</lead>
<neck></neck>
<body><p><persName>นายวัยวุฒิ หล่อตระกูล</persName> รองอัยการสูงสุด กล่าวถึงการยื่นคำพิทักษ์ทรัพย์คดีจากศาลฎีกาแผนกคดีอาญาของผู้ดำรงตำแหน่ง ทางการเมือง ในคดียึดทรัพย์ 4.6 หมื่นล้านบาท ของ<persName>พ.ต.ท.ทักษิณ ชินวัตร</persName> อดีตนายกรัฐมนตรี และครอบครัวว่า เมื่อช่วงเช้าที่ผ่านมา กรมบัญชีกลางกระทรวงการคลังกรมบังคับคดี คณะกรรมการป้องกันและปราบปรามการทุจริตแห่งชาติ (ป.ป.ช.) และอัยการได้ร่วมประชุมกัน เพื่อพิจารณาติดตามทรัพย์สิน 4.6 หมื่นล้านบาท ของ<persName>พ.ต.ท.ทักษิณ</persName> และครอบครัว หลังจากศาลฎีกาแผนกคดีอาญาของผู้ดำรงตำแหน่งทางการเมือง มีคำพิพากษาให้ยึดทรัพย์ตกเป็นของแผ่นดินแล้ว ซึ่งที่ประชุมได้มอบหมายให้อัยการได้ยื่นคำร้องต่อศาล เพื่อออกหมายบังคับคดี และเจ้าพนักงานพิทักษ์ทรัพย์ ก่อนวันที่ 26 มี.ค.นี้</p>
<p>นอกจากนี้ รองอัยการสูงสุด ยังกล่าวอีกกว่าการ ยื่นอุทธรณ์คดีเป็นสิทธิที่คู่ความจะยื่นได้ตามกฎหมาย โดยหากศาลพิจารณาแล้ว ไม่ปรากฏพยานหลักฐานใหม่ ก็จะมีคำสั่งยกคำร้อง ซึ่งขั้นตอนนี้ ไม่เกี่ยวข้องกับอัยการ แต่หากศาลฎีกา
รับอุทธรณ์ ก็จะมีคำสั่งให้ส่งสำเนาอุทธรณ์ ให้อัยการแก้อุทธรณ์ของคู่ความต่อไป</p></body>
</news>
