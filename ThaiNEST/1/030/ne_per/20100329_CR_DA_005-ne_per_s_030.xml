<teiHeader>
<fileDesc>
<titleStmt>
  <title>“นาธาน”ยังเบี้ยวเงินอดีตแม่บ้าน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-29 15:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56953  </bibl>
</sourceDesc>
</fileDesc>
</teiHeader>
<news>
<headline>“<persName>นาธาน</persName>”ยังเบี้ยวเงินอดีตแม่บ้าน</headline>
<lead>“<persName>นาธาน โอมาน</persName>” แอบพบอดีตแม่บ้าน ยันจะจ่ายเงินใช้หนี้ ถึงเวลานัดหมายกลับเบี้ยว อ้างเงินยังโอนไม่ทัน</lead>
<neck></neck>
<body><p>เมื่อเวลา 09.30 น.วันที่ 29 มี.ค.<persName>นายนาธาน โมมานันท์</persName> หรือ<persName>โอมาน</persName> อดีตนักร้องชื่อดัง ได้เดินทางมาที่ศาลจังหวัดอำนาจเจริญ เพื่อใช้หนี้ให้ <persName>น.ส.สมาน สุขเสริม</persName> อดีตแม่บ้านของตัวเอง หลังตกเป็นผู้ต้องหาในคดีฉ้อโกงทรัพย์ มูลค่า 740,000 บาท ทั้งนี้ ในช่วงเช้า <persName>นายนาธาน</persName> ได้แอบไปพบกับ <persName>น.ส.สมาน</persName> และเจ้าหนี้นอกระบบบนศาล โดยตกลงจ่ายงวดแรกจำนวนเงิน 340,000 บาท จากหนี้ทั้งหมด ยังไม่รวมดอกเบี้ย แต่พอถึงเวลานับเงินเพื่อส่งมอบ <persName>นายนาธาน</persName> กลับบ่ายเบี่ยงโดยอ้างว่า เงินที่โอนจากธนาคารสาขากรุงเทพ ยังมาไม่ถึง ทำให้ <persName>น.ส.สมาน</persName> และเจ้าหนี้ซึ่งแอบดีใจรออยู่หน้าซีดเข่าอ่อน นึกไม่ถึงว่า <persName>นายนาธาน</persName> จะกล้าเบี้ยวอีก โดย<persName>นายนาธาน</persName> อ้างกับสื่อมวลชนว่า เงินโอนไม่ทันขอรอเป็นช่วงบ่าย ยืนยันวันนี้คืนเงินให้อดีตแม่บ้านแน่นอน 340,000 บาท</p>
<p>ด้าน ทนายความของ<persName>นายนาธาน</persName> ได้เดินทางมาที่ศาลเช่นกัน แต่นั่งรถคนละคันกับ<persName>นายนาธาน</persName> ได้เปิดใจกับสื่อมวลชนว่า ตนมีอาชีพทนายความเพียงอย่างเดียว ทำหน้าที่ทนายความด้วยความบริสุทธิ์ใจมานาน ต้องขอโทษนักข่าวที่เคยหลบ และปกป้อง<persName>นาธาน</persName> มาตลอด ซึ่งวันนี้ตนไม่ได้เป็นทนายความของ<persName>นายนาธาน</persName> แล้ว โดยทำเรื่องขอเลิกจากศาล และจะไม่ขอยุ่งเกี่ยวกับ<persName>นายนาธาน</persName> เด็ดขาด</p></body>
</news>
