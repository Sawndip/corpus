<teiHeader>
<fileDesc>
<titleStmt>
  <title>ทหารปะทะว้าดับ3ศพยึดยาบ้าแสนเม็ด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205312  </bibl>
</sourceDesc>
</fileDesc>
</teiHeader>
<news>
<headline>ทหารปะทะว้าดับ3ศพยึดยาบ้าแสนเม็ด</headline>
<lead></lead>
<neck></neck>
<body><p>เมื่อเวลา 12.30 น.วันที่ 29 มีนาคม ผู้สื่อข่าวรายงานว่า ขณะ<persName>พล.ต.สวัสดิ์ กระต่ายทอง</persName> ผอ.ศูนย์อำนวยการประสานงานสกัดกั้นและแก้ไขปัญหายาเสพติดชายแดนภาคเหนือ (ศอ.ปชน.) นำกำลังเข้าเคลียร์พื้นที่บริเวณบ้านห้วยหยวกป่าโซ หมู่ที่ 9 ต.แม่สลองใน อ.แม่ฟ้าหลวง จ.เชียงราย พบกลุ่มกองคาราวานยาเสพติด 5 คน อาวุธครบมือ จึงเกิดปะทะกันขึ้นทำให้กลุ่มคนร้ายแต่งตัวคล้ายกองกำลังว้าในประเทศพม่า เสียชีวิตในที่เกิดเหตุ 3 ศพ พร้อมยึดยาบ้าในเป้สนาม 2 ใบของคนร้ายจำนวน 100,000 เม็ด อาวุธปืน ปสบ. 87 1 กระบอก ปืนลูกซองสั้น 1 กระบอก ลูกระเบิดขว้าง แบบว้า 1 ลูก และวิทยุสื่อสาร2 เครื่อง ส่วนที่เหลือหลบหนีข้ามฝั่งประเทศพม่าไปได้</p>
<p><persName>พ.อ.จิรเดช กมลเพ็ชร</persName> ผู้บังคับหน่วยเฉพาะกิจกรมทหารม้าที่ 2 กองกำลังผาเมืองกล่าวว่า กองกำลังที่ปะทะกับเจ้าหน้าที่เป็นเพียงกองกำลังลำเลียงยาเสพติดระหว่าง แหล่งผลิตในประเทศเพื่อนบ้านไปส่งกลุ่มนายทุนที่สั่งซื้อในฝั่งไทย ซึ่งระยะนี้เป็นช่วงฤดูแล้งที่ชนกลุ่มน้อยเร่งผลิตและระบายยาเสพติดสู่ตลาด จำหน่ายจำนวนมาก ซึ่งทหารต้องจัดกำลังตรึงพื้นที่แนวชายแดนเพื่อสกัดกั้นและปราบปรามอย่าง เข้มงวดต่อไป</p></body>
</news>
