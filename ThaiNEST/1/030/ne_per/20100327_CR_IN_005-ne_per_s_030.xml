<teiHeader>
<fileDesc>
<titleStmt>
  <title>ผบก.ร 11 ปัดข่าวโดนยิง M79  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 10:49:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218315  </bibl>
</sourceDesc>
</fileDesc>
</teiHeader>
<news>
<headline>ผบก.ร 11 ปัดข่าวโดนยิง M79</headline>
<lead>ผู้บังคับการกรมทหารราบที่ 11 รักษาพระองค์ ปัดข่าวคนร้ายยิง M79 เข้าใส่ ระบุ เป็นแค่พลุของชุมชนวัดลาดปลาเค้า</lead>
<neck></neck>
<body><p>จากกรณีที่มีรายงานข่าว คนร้ายลอบยิงระเบิด เอ็ม 79 เข้าไปในบริเวณกรมทหารราบที่ 11 รักษาพระองค์ ซึ่งเป็นที่ตั้งของศูนย์บัญชาการรักษาความสงบเรียบร้อย หรือ ศอ.รส.เมื่อกลางดึกที่ผ่านมานั้น ส่งผลให้สื่อมวลชนทุกแขนง ทั้งทีวี วิทยุ และหนังสือพิมพ์ ได้สอบถามไปยัง ศอ.รส.เพื่อทราบข้อเท็จจริงกันอย่างจ้าละหวั่น เมื่อตรวจสอบแล้วพบว่า เป็นเพียงการสร้างความปั่นป่วนรายวันเท่านั้น</p>
<p>โดย <persName>พ.อ.อภิรัชต์ คงสมพงษ์</persName> ผู้บังคับการกรมทหารราบ 11 รักษาพระองค์ กล่าวยืนยันว่า ไม่มีเหตุยิงลูกระเบิดเอ็ม 79 เข้ามาภายในหน่วยแต่อย่างใด จากการตรวจสอบเป็นเพียงการจุดพลุ ที่ดังมาจากบริเวณวัดลาดปลาเค้า ที่ตั้งอยู่ด้านหลังกรมทหารราบที่ 11 รอ. เท่านั้น ซึ่งผู้ไม่หวังดี ได้โทรศัพท์แจ้งตำรวจว่า มีคนร้ายยิงระเบิด เอ็ม79 เข้ามาที่กรมทหารราบที่ 11 รอ. หลังจากนั้น ทางตำรวจได้มีการแจ้งวิทยุสื่อสารกันไป จึงเกิดข่าวแพร่สะพัด ทำให้มีข่าวดังกล่าว</p></body>
</news>
