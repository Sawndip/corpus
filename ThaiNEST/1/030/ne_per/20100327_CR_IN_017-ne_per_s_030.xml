<teiHeader>
<fileDesc>
<titleStmt>
  <title>รอง ผบช.น.เตรียมพร้อมรับมือแดงพรุ่งนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 18:29:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218402  </bibl>
</sourceDesc>
</fileDesc>
</teiHeader>
<news>
<headline>รอง ผบช.น.เตรียมพร้อมรับมือแดงพรุ่งนี้</headline>
<lead>รอง ผบช.น. เผย วางกำลังเตรียมพร้อมรับมือการเคลื่อนขบวนคนเสื้อแดงพรุ่งนี้ แล้ว เตือนประชาชน ให้งดหรือชะลอใช้เส้นทางในช่วงม็อบผ่าน</lead>
<neck></neck>
<body><p><persName>พล.ต.ต.ภาณุ เกิดลาภผล</persName> รอง ผบ.ชน.เปิดเผย ถึงการจัดกำลังเจ้าหน้าที่ตำรวจ รับมือกลุ่มคนเสื้อแดงที่จะยกพลเคลื่อนขบวนไปที่กรมทหารราบที่ 11 รักษาพระองค์ ในช่วงเช้าของวันพรุ่งนี้ว่า ขณะนี้ได้เตรียมกำลังตำรวจในการดูแล
ด้านการจราจร ตามเส้นทางที่กลุ่มผู้ชุมนุม จะเคลื่อนผ่านไว้ในทุกจุดแล้ว ขณะที่ในสถานที่ราชการต่างๆ ที่กลุ่มผู้ชุมนุมจะใช้เป็นเส้นทางในการเคลื่อนตัวผ่านนั้น ทางตำรวจนครบาลต้นสังกัด คือ บก.น. 1 และ 2 จะเป็นผู้รับผิดชอบวางกำลังรักษาความปลอดภัยไว้อย่างเข้มงวด ไม่ว่าจะเป็น กองปราบ สถานีรถไฟฟ้า BTS สถานีโทรทัศน์ช่อง 5 และช่อง 7 และสถานที่สำคัญอื่นๆ โดยยอมรับว่าการเคลื่อนขบวนในวันพรุ่ง จะส่งผลกระทบทางด้านการจราจรในหลายเส้นทาง คือ ถ.ยมราช ถ.เส้นพระราม 5 เลี้ยวขวาเข้า ถ.ราชวิถี ออกวงเวียนอนุสาวรีชัยสมรภูมิ และบริเวณ 5 แยกลาดพร้าวไปจนถึง ถ.พหลโยธิน ทั้งขาเข้า และ ออก ส่วน ถนนที่จะได้รับผลกระทบอย่างหลีกเลี่ยงไม่ได้ คือ ถ.วิภาวดีรังสิต
และถนนสายหลักที่มุ่งหน้ามาสู่อนุสาวรีชัย เนื่องจากจะมีกลุ่มผู้ชุมนุมใช้ เป็นเส้นทางผ่านในการเคลื่อนขบวน และเป็นถ.สายหลักที่เชื่อม ถ.หลายสายใน กทม. ซึ่งหากเป็นไปได้ให้ประชาชนได้หลีกเลี่ยงเส้นทางดังกล่าว ตั้งแต่เวลาประมาณ 09.00 น.-12.00 น. ส่วนจะมีผลกระทบทางด้านการจราจรในเส้นทางอื่นเพิ่มเติม หรือไม่ ต้องรอดูการเคลื่อนขบวนของผู้ชุมนุมอีกครั้ง</p>
<p>อย่างไรก็ตาม <persName>พล.ต.ต.ภาณุ</persName> ยังขอร้องประชาชนว่า ในวันพรุ่งนี้ ให้ประชาชนตรวจสอบเส้นทางที่ม็อบจะเคลื่อนตัวผ่านก่อนออกเดินทาง หรือเป็นไปได้ให้ชะลอการเดินทางไว้ก่อนจะสะดวกกว่า</p></body>
</news>
