<teiHeader>
<fileDesc>
<titleStmt>
  <title>ดีเอสไอบุกจับหนุ่มใหญ่อังกฤษตุ๋ยเด็กชายแพร่เน็ต!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 13:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043991  </bibl>
</sourceDesc>
</fileDesc>
</teiHeader>
<news>
<headline>ดีเอสไอบุกจับหนุ่มใหญ่อังกฤษตุ๋ยเด็กชายแพร่เน็ต!</headline>
<lead>ดีเอสไอบุกเชียงใหม่ รวบตัวหนุ่มใหญ่ชาวอังกฤษ ผู้ต้องหาล่วงละเมิดเด็กชาย คาคอนโด พฤติกรรมวิตถารซื้อบริการเด็กชาย แล้วถ่ายภาพขณะร่วมเพศเผยแพร่ทางอินเทอร์เน็ต อีกทั้งยังข้องเกี่ยวกับยาเสพติด ขณะเข้าจับกุมพบเด็กชาวเขาออกจากห้องผู้ต้องหา แถมยังค้นเจอยาบ้าในตัวเด็กชาวเขาอีกด้วย</lead>
<neck></neck>
<body><p>วันนี้ (30 มี.ค.) เจ้าหน้าที่ชุดปฏิบัติการสืบสวนกรมสอบสวนคดีพิเศษ (ดีเอสไอ) โดย <persName>ร.ต.อ.เขมชาติ ประกายหงษ์มณี</persName> ร่วมกับเจ้าหน้าที่ศูนย์ต่อต้านการค้ามนุษย์ สำนักกิจการต่างประเทศและคดีอาชญากรรมระหว่างประเทศ ได้สนธิกำลังกับเจ้าหน้าที่ตำรวจศูนย์สืบสวนสอบสวนตำรวจภูธร ภาค 5 สำนักงานตรวจคนเข้าเมือง และสำนักงานวิทยาการตำรวจ ภาค 5 จับกุมตัว <persName>นายโรเจอร์ เรสรีย์ แพททิท</persName> (<persName>Roger Leslie Pettit</persName>) อายุ 67 ปี ประเทศอังกฤษ สัญชาติ สหราชอาณาจักร พร้อมหนังสือเดินทางประเทศสหราชอาณาจักร เลขที่ 455088464 โดยจับกุมตัวได้ที่ คอนโดมิเนียมแห่งหนึ่ง ย่าน ม.พายัพ ต.หนองป่าครั่ง อ.เมือง จ.เชียงใหม่ ตามหมายจับของศาลจังหวัดเชียงใหม่ ที่ 135.1/2553 ลงวันที่ 29 มีนาคม 2553</p>
<p>เจ้าหน้าที่กรมสอบสวนคดีพิเศษสามารถจับกุมตัว <persName>นายโรเจอร์ เรสรีย์ แพททิท</persName> ได้พร้อมด้วยของกลาง ยาเสพติดให้โทษประเภท 1 (เมทแอมเฟตามีน) จำนวน 42 เม็ด คอมพิวเตอร์ กล้องถ่ายรูป แผ่นซีดีลามก อุปกรณ์ที่มีไว้ใช้ประกอบการร่วมเพศ อาทิ กุญแจมือ อวัยวะเพศชายปลอม ยากระตุ้นอารมณ์ทางเพศ ยี่ห้อคามาก้า ของประเทศอินเดีย โดยขณะที่เข้าจับกุมตัวนั้น ยังพบเด็กชายชาวเขา (ปกปิดนาม) อายุประมาณ 18-20 ปี กำลังเดินออกจากห้องพักดังกล่าว ซึ่งเมื่อค้นตัวเด็กชายคนดังกล่าว พบยาเสพติดให้โทษประเภท 1 (เมทแอมเฟตามีน) จำนวน 9 เม็ด ซึ่งได้แจ้งข้อหาต่อเด็กชายคนดังกล่าวแล้ว</p>
<p><persName>ร.ต.อ.เขมชาติ ประกายหงษ์มณี</persName> พนักงานสอบสวนคดีพิเศษชำนาญการ เปิดเผยว่า จากการสืบสวนของเจ้าหน้าที่สำนักกิจการต่างประเทศและคดีอาชญากรรมระหว่าง ประเทศ ทราบว่า ผู้ต้องหารายนี้ มีพฤติการณ์ล่วงละเมิดเด็กชาย โดยจะซื้อบริการเด็กชายให้ขายบริการทางเพศแก่ตน ให้ร่วมเพศในห้องพักที่ผู้ต้องหาพักอาศัยอยู่เป็นประจำ จากการสืบสวนยังทราบข้อมูลน่าเชื่อว่า อาจมีการส่งข้อมูลภาพถ่ายขณะร่วมเพศไปยังต่างประเทศ ทางอินเทอร์เน็ต และอาจมีพฤติการณ์เกี่ยวข้องกับยาเสพติดอีกด้วย เจ้าหน้าที่ชุดปฏิบัติการจึงรวบรวมพยานหลักฐาน ประสานงานกับเจ้าหน้าที่ตำรวจ สภ.เมืองเชียงใหม่ ออกหมายจับผู้ต้องหาดังกล่าว ต่อมาได้ขอหมายค้นต่อศาลจังหวัดเชียงใหม่ ทำการจับกุมผู้ต้องหาพร้อมด้วยของกลางดังกล่าวข้างต้น ส่วนของกลางที่ได้จากการตรวจค้น ทางกรมสอบสวนคดีพิเศษ จะนำไปตรวจพิสูจน์เพื่อขยายผลทางคดีต่อไป</p>
<p>ทั้งนี้ ได้ตั้งข้อหา <persName>นายโรเจอร์ เรสรีย์</persName> ในความผิด 1.กระทำชำเราเด็กอายุไม่เกินสิบห้าปี ซึ่งไม่ใช่สามีหรือภริยาตน โดยเด็กนั้นยินยอม, พรากเด็กอายุยังไม่เกินสิบห้าปีไปเสียจากบิดามารดา โดยปราศจากเหตุอันสมควร เพื่อการอนาจาร 2.มียาเสพติดให้โทษประเภท 1 (เมทแอมเฟตามีน) ไว้ในการครอบครองเพื่อจำหน่าย และจำหน่ายโดยผิดกฎหมาย</p></body>
</news>
