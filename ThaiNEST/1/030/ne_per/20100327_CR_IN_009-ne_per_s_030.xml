<teiHeader>
<fileDesc>
<titleStmt>
  <title>คุมตัวมือฆ่ายกครัว 4 ศพ ฝากขังแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 15:03:48  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218361  </bibl>
</sourceDesc>
</fileDesc>
</teiHeader>
<news>
<headline>คุมตัวมือฆ่ายกครัว 4 ศพ ฝากขังแล้ว</headline>
<lead>ตำรวจปทุมธานี ควบคุมตัว ร.ต.ท. มือฆ่ายกครัว 4 ศพ ฝากขังแล้ว ไร้ญาติประกัน</lead>
<neck></neck>
<body><p>เมื่อเวลา 10.00 น.วันที่ 27 มี.ค.53 <persName>พ.ต.ท.เสนาะ ทาบุญ</persName> สารวัตรเวรสอบสวน สภ.สามโคก ได้นำตัว <persName>ร.ต.ท.มนตรี แก้วรัตน์</persName> อดีตพนักงานสอบสวน สภ.บางบัวทอง ไปฝากขังต่อศาลจังหวัดปทุมธานี ในข้อหาฆ่า <persName>ร.ต.ท.ราชัน พันธ์วงศ์</persName> ตำรวจ สภ.บางบัวทอง เสียชีวิต พร้อมภรรยา และลูกอีก 2 คน เมื่อคืนวันที่ 24 มี.ค.ที่ผ่านมา โดยได้คัดค้านการประกันตัว</p>
<p>โดยศาล <persName>นางสาวศุภลักษณ์ ลาภทวีโชค</persName> ผู้พิพากษาหัวหน้าคณะ ได้ออกนั่งบัลลังก์ ชี้คดีความซึ่งในคดีนี้ไม่มีญาติมาเยี่ยมและขอประกันตัวผู้ต้องหาแต่ประการ ใด จึงถูกเจ้าหน้าที่เรือนจำปทุมธานี มารับตัวไปควบคุมยังเรือนจำจังหวัดต่อไป</p>
<p>ทางด้าน <persName>พ.ต.ท.เสนาะ ทาบุญ</persName> สารวัตรเวรสอบสวน สภ.สามโคก เจ้าของคดีได้กล่าวว่าเมื่อวานเย็นนี้ ได้มีภรรยาของ <persName>ร.ต.ท.มนตรี แก้วรัตน์</persName> มาเยี่ยมที่โรงพัก แต่ไม่มีการพูดถึงเรื่องการขอประกันตัวแต่ประการใด ซึ่งหากขอประกันตัวก็จะคัดค้านอยู่แล้ว ซึ่งคดีนี้เป็นที่สนใจของประชาชนทั่วไป จึงได้ทำการคัดค้านของประกันตัวไปยังศาลอยู่แล้ว ส่วนเรื่องคดีนั้น ขณะนี้กำลังสอบสวนขยาย
ผลเพิ่มเติมอยู่ ซึ่งผู้ต้องหายังให้การไม่เป็นไปตามความจริงอยู่ ซึ่งได้ให้ชุดสืบสวนติดตามความคืบหน้าอยู่ และเมื่อสอบสวนทำสำนวนเสร็จก็พร้อมที่ส่งฟ้องได้ทันที</p></body>
</news>
