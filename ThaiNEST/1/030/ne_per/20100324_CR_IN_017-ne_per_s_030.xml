<teiHeader>
<fileDesc>
<titleStmt>
  <title>ผบช.ภ.5 เข้ม!คาดยาบ้าทะลักเข้าไทยเพียบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 18:49:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217884  </bibl>
</sourceDesc>
</fileDesc>
</teiHeader>
<news>
<headline>ผบช.ภ.5 เข้ม!คาดยาบ้าทะลักเข้าไทยเพียบ</headline>
<lead>ผบช.ภ.5 เข้ม กำชับตั้งด่านตรวจละเอียด หาข่าวเชิงลึก เน้นจังหวัดภาคเหนือตอนบน คาดยาบ้าจะทะลักเข้าไทยหลายล้านเม็ด</lead>
<neck></neck>
<body><p><persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 เดินทางมาแถลงข่าวการจับกุมตัว <persName>นาย อาโย แยชอกู๋</persName> อายุ 31 ปี อยู่บ้านเลขที่ 47 ม.3 บ้านวาวี ต.แม่สรวย อ.แม่สรวย จ.เชียงราย พร้อมยาบ้า 200,000 เม็ด หลังนำยาบ้า ซ่อนไว้ในแมกซ์ลายเนอร์ รถกระบะ เพื่อไปส่งให้ลูกค้า ที่ตลาดไท จ.ปทุมธานี แต่ถูกเจ้าหน้าที่ตำรวจ สภ.สบปราบ จ.ลำปาง ตรวจค้นจับกุมได้คาด่านตรวจ เมื่อช่วงเช้าที่ผ่านมา</p>
<p>ด้าน <persName>พล.ต.ท. สมคิด</persName> กล่าวว่า จากข้อมูลของเจ้าหน้าที่ตำรวจ พบว่า ในแต่ละปีจะมียาบ้าทะลักเข้าสู่ประเทศไทย ตามแนวชายแดนทางภาคเหนือตอนบนไม่ต่ำกว่า 200 ล้านเม็ด และในช่วงนี้ คาดว่า จะมียาบ้าเป็นจำนวนหลายล้านเม็ด เตรียมทะลักเข้าสู่ประเทศไทย ซึ่งทางตำรวจภูธรภาค 5 จึงได้สั่งการเข้มให้ทุกด่านตรวจสำคัญในภาคเหนือตอนบน ให้ตั้งด่านตรวจค้น อย่างละเอียด และหาข่าวเชิงลึก ในการลักลอบขนยาเสพติด เพื่อจะได้สกัด และจับกุมให้หมดไป</p></body>
</news>
