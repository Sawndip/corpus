<teiHeader>
<fileDesc>
<titleStmt>
  <title>ซิ่งขนกัญชาแหกด่านชุมพรชนเสาไฟ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-24 19:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56081  </bibl>
</sourceDesc>
</fileDesc>
</teiHeader>
<news>
<headline>ซิ่งขนกัญชาแหกด่านชุมพรชนเสาไฟ</headline>
<lead>คนขับเจ็บ ตรวจค้นตะลึงพบกัญชาอัดแท่งเต็มถัง 200 ลิตร มูลค่า10 ล้าน</lead>
<neck></neck>
<body><p>วันนี้ (24 มี.ค.) <persName>พ.ต.ท.นิวัฒน์ ชื่นวิเศษ</persName> พนักงานสอบสวน สภ.ละแม จ.ชุมพร รับแจ้งอุบัติเหตุ ที่หลัก กม.ที่ 592 ถนนเอเซีย 41 ขาล่อง หมู่ 7 ต.ละแม อ.ละแม จ.ชุมพร ไปตรวจสอบ พร้อมด้วย <persName>พ.ต.ท.ชาติชาย นิโครธานนท์</persName> รอง ผกก.(ป.) <persName>พ.ต.ท.วรพล ปานรัตน์</persName> รอง ผกก.(สส.)</p>
<p>ที่เกิดเหตุ พบรถกระบะนิสสัน บิ้กเอ็ม สีน้ำเงิน ทะเบียน ถม 2301 กทม. ชนอัดติดกับเสาไฟฟ้าในช่องกลางถนน ตรวจสอบภายในรถพบ <persName>นายกฤษดา โยลัย</persName> อายุ 39 ปี ชาว จ.นครพนม คนขับได้รับบาดเจ็บเล็กน้อย จึงช่วยเหลือนำส่ง รพ.ละแม แต่จากการตรวจค้นอย่างละเอียดพบว่า ในถังน้ำมันขนาด 200 ลิตร ที่อยู่ในกระบะหลัง พบกัญชาอัดแท่งน้ำหนักรวมกว่า 200 กก. มูลค่านับ 10 ล้านบาท จึงแจ้งวิทยุให้อายัดตัว<persName>นายกฤษดา</persName> แต่ได้รับแจ้งจาก รพ.ละแม ว่า <persName>นายกฤษดา</persName> หลบหนีไปในสวนยางพาราด้านหลังโรงพยาบาล เจ้าหน้าที่จึงสนธิกำลังปิดล้อมส่วนยางดังกล่าว โดยขณะนี้ ยังไม่สามารถจับกุมตัว<persName>นายกฤษดา</persName> ได้</p>
<p>ด้าน <persName>พ.ต.ท.ชาติชาย</persName> กล่าวว่า ก่อนเกิดเหตุ ขณะที่เจ้าหน้าที่ตำรวจกำลังตั้งด่านตรวจบนถนนเอเซีย 41 รถกระบะคันดังกล่าวได้ขับแหกด่าน แล้วเสียหลักพุ่งชนเสาไฟฟ้าในกลางร่องถนน จึงช่วยนำคนขับส่ง รพ.ละแม ซึ่งได้รับบาดเจ็บเล็กน้อย และค้นพบกัญชาอัดแท่งดังกล่าว คาดว่า ขนกัญชามาจากภาคอีสาน นำส่ง อ.เกาะพงัน อ.เกาะสมุย จ.สุราษฏ์ธานี</p></body>
</news>
