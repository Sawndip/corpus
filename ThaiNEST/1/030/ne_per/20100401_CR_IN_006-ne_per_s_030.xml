<teiHeader>
<fileDesc>
<titleStmt>
  <title>น.เผยคนร้ายบึ้มมูลนิธิป๋าทีมเดียวช่อง5  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-01 13:35:47  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219092  </bibl>
</sourceDesc>
</fileDesc>
</teiHeader>
<news>
<headline>น.เผยคนร้ายบึ้มมูลนิธิป๋าทีมเดียวช่อง5</headline>
<lead>โฆษก บช.น. เผยความคืบหน้าคดีปาระเบิด หน้ามูลนิธิรัฐบุรุษ ชี้ น่าจะเป็นทีมเดียวกับที่ปาระเบิดหน้า ททบ.5 เพราะมีส่วนเหมือนกันถึง 5 จุด ส่วนข่าว เผาสถานที่ราชการนั้น ยังไม่มีมูล</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึง ความคืบหน้าเหตุระเบิด หน้ามูลนิธิรัฐบุรุษ ของ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ ว่า จากพฤติกรรมของคนร้าย ที่ก่อเหตุระเบิดนั้น
เจ้าหน้าที่ เชื่อว่า น่าจะมีความเชื่อมโยงกับ ผู้ก่อเหตุระเบิดหน้า ททบ.5 เนื่องจาก ลักษณะที่พบเหมือนกัน 5 จุด มีลักษณะการแต่งกายของคนร้ายที่สวมหมวกและเสื้อคล้ายกัน ใช้ระเบิดชนิดเดียวกัน รถจักรยานยนต์เหมือนกัน
และช่วงเวลาที่ก่อเหตุ ห่างกันเพียง 10 นาที เท่านั้น ซึ่งขณะนี้ เจ้าหน้าที่อยู่ระหว่างรวบรวมข้อมูลและพยานหลักฐาน เพื่อขออนุมัติศาลออกหมายจับผู้ก่อเหตุ</p>
<p>นอกจากนี้ โฆษกกองบัญชาการตำรวจนครบาล ยังกล่าวอีกว่า ในทางการข่าวของเจ้าหน้าที่ ยังไม่พบว่า จะมีการก่อเหตุเผาสถานที่ราชการสำคัญแต่อย่างใด ซึ่งในส่วนของการดูแล กลุ่มผู้ชุมนุมนั้น ได้สั่งการให้มีการปรับแผน
บางส่วน คือ ให้ตำรวจชุดสายตรวจเดินเท้า เดินสำรวจออกไปไกลกว่าจุดของการชุมนุม อีก 300-400 เมตรของทุกจุดรับผิดชอบ เพื่อพิ่มความเข้มข้นในการดูแลความปลอดภัยให้มากยิ่งขึ้น</p></body>
</news>
