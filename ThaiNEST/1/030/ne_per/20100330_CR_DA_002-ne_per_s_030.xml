<teiHeader>
<fileDesc>
<titleStmt>
  <title>บึ้มป่วนศาลยิงแบงก์กรุงเทพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 07:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57008  </bibl>
</sourceDesc>
</fileDesc>
</teiHeader>
<news>
<headline>บึ้มป่วนศาลยิงแบงก์กรุงเทพ</headline>
<lead>แบ่ง กทม.-ปริมณฑลแก้ถล่มรายวัน 7 พื้นที่</lead>
<neck></neck>
<body><p>คนร้ายยังป่วนเมืองไม่เลิกเหตุแรกยิงถล่มแบงก์บัวหลวงสาขาบางยี่ขันพรุน วงจรปิดจับภาพไม่ได้ ขณะที่เชียงใหม่ยังระอุ มือมืดปาเอ็ม 67 ใส่ศาลปกครองจังหวัด เคราะห์ดีไม่มีคนบาดเจ็บ จนท.คาดแค่สร้างสถานการณ์ ศอ.รส.แบ่ง กทม.ออกเป็น 7 โซน ป้องกันเหตุ “บึ้มรายวัน” ให้อำนาจ ผบ.หน่วยแต่ละพื้นที่ หามาตรการสกัดเหตุ ลั่น จนท. ไม่ปฏิเสธรับผิดชอบเหตุระเบิด แต่จะให้ถึงขั้นลาออก คนคงไม่พอ “<persName>เทพเทือก</persName>” เตรียมประกาศชะอำ-หัวหิน พื้นที่ความมั่นคง 2-5 เม.ย. จ่อเสนอ ต่ออายุ พ.ร.บ.มั่นคงกรุงเทพฯ-นนทบุรี-สมุทรปราการ อีก 7 วัน เผย “<persName>บรรหาร</persName>” รับถูกโทรฯ ขู่ก่อนเจอเหตุบึ้มแถวบ้าน “<persName>ปทีป</persName>” ให้รอง ผบ.ตร-ผช.ผบ.ตร. หาจุดโหว่ตั้งด่าน หลังคนร้ายปาระเบิดถี่ยิบ พร้อมตั้งศูนย์รวมดูแลเหตุระเบิดทุกคดีที่ สตช. หาความเชื่อมต่อ ผบช.น. พลิกตำราแก้เหตุระเบิดรายวัน ประสานเจ้าของสถานที่ ให้ รปภ. ดูแลนอกอาคาร พร้อมเพิ่มกำลังหนุน 9 กองร้อยตั้งด่านสกัดจุดเสี่ยงทั่วกรุง</p>
<p>จากเหตุการณ์ความวุ่นวาย คนร้ายไม่ทราบฝ่าย ปาระเบิดเอ็ม 67 ยิงระเบิดเอ็ม 79 และยิงจรวดอาร์พีจี เข้าใส่สถานที่สำคัญหลายแห่ง อาทิ กระทรวงกลาโหม กระทรวงสาธารณสุข สถานีโทรทัศน์กองทัพบกช่อง 5 สนามเป้า สถานีโทรทัศน์เอ็นบีทีช่อง 11 ถนนวิภาวดีรังสิต กรมทหารราบที่ 11 รักษาพระองค์ และธนาคารกรุงเทพในหลายสาขา รวมทั้งบ้านพักย่านจรัญสนิทวงศ์ 57 ของ<persName>นายบรรหาร ศิลปอาชา</persName> อดีตนายกฯ เมื่อช่วงไม่กี่วันที่ผ่านมา สร้างความรู้สึกไม่ปลอดภัยในชีวิตและทรัพย์สินให้กับคนกรุงเทพฯ อย่างหลีกเลี่ยงไม่ได้ จนหลายฝ่ายออกมาตั้งข้อ สังเกตว่า เป็นเหตุที่เกี่ยวเนื่องกับการชุมนุมของ “คนเสื้อแดง” หรือไม่ เพราะเป้าหมายส่วนใหญ่เป็นหน่วยงาน ที่แกนนำ นปช. ขึ้นเวทีปราศรัยโจมตีมาโดยตลอด</p>
<p>* “แบงก์บัวหลวง”ถูกถล่มอีก</p>
<p>ล่าสุดเกิดเหตุยิงถล่มธนาคารกรุงเทพ ขึ้นอีก โดยเมื่อเวลา 09.00 น. วันที่ 29 มี.ค. <persName>พ.ต.ท.กิตติศักดิ์ พฤกษ์สุวัฒน์</persName> สว. สส.สน.บางพลัด รับแจ้งจากพนักงานธนาคาร กรุงเทพ สาขาบางยี่ขัน ตั้งอยู่ปากซอยจรัญสนิทวงศ์ 57/3 ถนนจรัญสนิทวงศ์ แขวงบางบำหรุ เขตบางพลัด ว่ามีคนร้ายใช้อาวุธปืนยิงเข้าไปในธนาคารจนกระจกประตูได้รับความเสียหาย ไปตรวจสอบพร้อมเจ้าหน้าที่สายตรวจ ฝ่ายสืบสวน และเจ้าหน้าที่กองพิสูจน์หลักฐาน ที่เกิดเหตุอยู่ห่างจากบ้านของ<persName>นายบรรหาร ศิลปอาชา</persName> อดีตนายกฯ ประมาณ 300 เมตร จากการตรวจสอบบริเวณห้องโถงชั้นล่าง ซึ่งไม่ได้ใช้ทำธุรกรรมทางการเงิน พบกระจกประตูทางเข้าข้างตู้เอทีเอ็มมีรอยกระสุนปืน 6 รู ที่กำแพงพบ รอยกระสุน นอกจากนี้ยังพบหัวตะกั่วขนาด .38 ตกอยู่ 1 หัว เจ้าหน้าที่จึงเก็บรวบรวมรายละเอียดที่พบทั้งหมดไว้เป็นหลักฐาน</p>
<p>* เห็นแต่รถยนต์ไม่เห็นจยย.</p>
<p>จากการสอบสวน<persName>นายสุพจน์ กันภัย</persName> อายุ 44 ปี วิน จยย.รับจ้างปากซอยจรัญสนิทวงศ์ 57 ให้การว่า เมื่อวันที่ 28 มี.ค. เวลาประมาณ 14.30 น. ขณะกำลังขี่รถ จยย. ผ่านปากซอยจรัญสนิทวงศ์ 50 ซึ่งอยู่ตรงข้ามกับธนาคาร ก็ได้ยินเสียงปืนดังขึ้นหลายนัด จึงขี่รถ จยย.ย้อนกลับมาดู เมื่อมอง ขึ้นไปที่ชั้น 2 ไม่พบอะไร โดยไม่ได้ดูชั้นล่างเลย เลยคิดว่าเป็นเหตุเข้าใจผิด กระทั่งมารู้ว่าธนาคารถูกยิงจึงเดินทางมาให้ปากคำ อย่างไรก็ตามช่วงเกิดเหตุ ตนไม่เห็นรถ จยย. วิ่งผ่านหน้าธนาคารเลยสักคัน เพราะช่วงนั้นถนนโล่งมาก จะมีเพียงแต่รถยนต์เท่านั้น แต่ก็ไม่ทันสังเกตว่าเป็นรถยี่ห้อ หรือสีอะไร</p>
<p>* “วงจรปิด”ไร้ผลจับภาพอื่น</p>
<p>ด้านผู้จัดการธนาคารกรุงเทพสาขาบางยี่ขัน กล่าวว่า ตนเดินทางมาทำงานที่ธนาคารเมื่อเวลา 07.30 น. ที่ผ่านมา แต่เมื่อมาถึงก็พบว่าประตูกระจกด้านหน้าถูกยิงได้รับความเสียหาย จึงแจ้งเจ้าหน้าที่ตำรวจทันที และจากการตรวจสอบห้องโถงด้านล่างพบรอยกระสุนปืนตามกำแพง ผนัง และฝ้าเพดาน แต่ทรัพย์สินอื่น ๆ ไม่ได้รับความ เสียหาย ส่วนกล้องวงจรปิดมีอยู่ 2 ตัว ตัวหนึ่ง อยู่ด้านบนประตูกระจกที่ถูกยิง แต่กล้องหันไปด้านในห้อง ส่วนอีกตัวอยู่ด้านบนตู้เอทีเอ็ม จับภาพเฉพาะจุดที่กดเงินเท่านั้น ไม่ได้จับภาพไปถึงบริเวณถนน เบื้องต้นเจ้าหน้าที่สันนิษฐานว่าคนร้ายน่าจะสร้างสถานการณ์ ซึ่งจะได้ตรวจสอบกล้องวงจรปิดใกล้ ๆ ที่เกิดเหตุ ว่าจับภาพคนร้ายได้หรือไม่ </p>
<p>* ปาเอ็ม 67 ศาลปกครองชม.</p>
<p>ที่ จ.เชียงใหม่ <persName>พ.ต.ท.พุฒิ มณเฑียร</persName> สารวัตรเวร สภ.ช้างเผือก อ.เมือง จ.เชียง ใหม่ รับแจ้งเหตุคนร้ายปาระเบิดใส่ศาลปกครองจังหวัดเชียงใหม่ ตั้งอยู่เลขที่ 22 ถนนสายเชียงใหม่-ลำปาง ต.ช้างเผือก ไปตรวจสอบพร้อม <persName>พ.ต.อ.สมบัติ สุภาภา</persName> รอง ผบก.ภ.จว.เชียงใหม่ และเจ้าหน้าที่วิทยาการเขต 32 จ.เชียงใหม่ ที่เกิดเหตุบริเวณลานจอดรถ พบรอยระเบิดเป็นหลุมลึก 6 ซม. กว้าง 20 ซม. ใกล้กันพบกระเดื่องระเบิดลูกเกลี้ยงชนิดเอ็ม 67 ทะเบียนเอฟยูแซดอีเอ็ม 213 โอพี 1-7-29 9-70 (FUZEM 213 OP 1-7-29 9-70) นอกจากนี้ยังพบสะเก็ดระเบิดติดอยู่ตามเสาเต็นท์กันแดดหลายจุด จากการสอบสวนทราบว่าเหตุเกิดช่วงเวลา 22.00 น. วันที่ 28 มี.ค.แต่แจ้งตำรวจในช่วงเช้า ด้าน <persName>พ.ต.อ.สมบัติ</persName> รอง ผบก.ภ.จว.เชียงใหม่ กล่าวว่า การก่อเหตุครั้งนี้เป็นพวกสร้างสถานการณ์ ไม่ได้หวังทำลายชีวิตและทรัพย์สิน เพราะช่วงเกิดเหตุเป็นตอนดึก ไม่มีคนทำงานแล้ว อย่างไรก็ตามเราได้สั่งเพิ่มกำลัง รปภ. ในสถานที่ราชการต่าง ๆ ให้รัดกุมมากยิ่งขึ้น  </p>
<p>* ศอ.รส.เรียกประชุมด่วน</p>
<p>เวลาไล่เลี่ยกัน ที่ประชุมศูนย์อำนวย การรักษาความสงบเรียบร้อย (ศอ.รส.) ภายในกรมทหารราบที่ 11 รักษาพระองค์ (ร.11 รอ.) ถนนพหลโยธิน <persName>นายสุเทพ เทือก สุบรรณ</persName> รองนายกรัฐมนตรี ฝ่ายความมั่นคง ในฐานะผู้อำนวยการ ศอ.รส. เป็นประธาน เรียกประชุมด่วน <persName>พล.อ.ประวิตร วงษ์สุวรรณ</persName> รมว.กลาโหม <persName>นายสาทิตย์ วงษ์หนองเตย</persName>   รมต.ประจำสำนักนายกฯ <persName>พล.อ.อนุพงษ์ เผ่าจินดา</persName> ผบ.ทบ. <persName>พล.อ.ประยุทธ์ จันทร์โอชา</persName> รอง ผบ.ทบ. <persName>พล.อ.พิรุณ แผ้วพลสง</persName> เสนา ธิการ ทบ. <persName>พล.ท.คณิต สาพิทักษ์</persName> แม่ทัพภาคที่ 1 <persName>พล.ต.ท.วรพงษ์ ชิวปรีชา</persName> ผู้ช่วย ผบ.ตร. และตัวแทนกองทัพอากาศ กองทัพเรือ ใช้เวลาหารือประมาณ 1 ชั่วโมง จึงแล้วเสร็จ</p>
<p>* เป็นห่วงวินาศกรรมรายวัน</p>
<p>จากนั้น <persName>พ.อ.สรรเสริญ แก้วกำเนิด</persName> โฆษก ศอ.รส. แถลงข่าวภายหลังการประ ชุมว่า ที่ประชุมเป็นห่วงการก่อเหตุร้าย วินาศ กรรม เพราะเกิดขึ้นเป็นรายวัน ผอ.ศอ.รส. ไม่สบายใจ ถึงแม้พยายามอย่างที่สุดแต่ยังเกิดเหตุการณ์อยู่ จึงเป็นสิ่งกดดันฝ่ายรัฐ ทั้งนี้<persName>นายสุเทพ</persName> สั่งการให้เจ้าหน้าที่ตำรวจเป็นผู้รับผิดชอบในการดำเนินคดี ให้จัดชุดเจ้าหน้าที่ที่ดีที่สุดมารับผิดชอบการดำเนินคดีเป็นเรื่อง ๆ ไป ให้มีความคืบหน้ามารายงานผลในที่ประชุม ศอ.รส. อย่างต่อเนื่อง หากกรณีใดไม่ส่งผลต่อรูปคดี ชี้แจงให้ประชาชนทราบได้ถึงความคืบหน้าของคดี เพื่อให้สังคมเกิดความสบายใจ ก็ให้ทำอย่างต่อเนื่อง โดยรายละเอียดทั้งหมด ให้สอบถาม <persName>พล.ต.ท. วรพงษ์</persName> ผู้ช่วย ผบ.ตร.</p>
<p>* แบ่งพื้นที่ออกเป็น 7 โซน</p>
<p>“ผอ.ศอ.รส.กำชับผู้บังคับหน่วยที่รับผิดชอบพื้นที่แต่ละโซน ซึ่งที่ประชุมฯ ได้แบ่งพื้นที่กรุงเทพฯ ออกเป็น 7 โซน โดยให้ผู้บังคับหน่วยแต่ละโซนจัดการประชุมเพื่อบูรณาการตำรวจ ทหาร พลเรือนในพื้นที่ กำหนดมาตรการดูแลความปลอดภัยที่ชัดเจนขึ้นกว่าเดิมให้ได้ผลเป็นรูปธรรมขึ้น มีประสิทธิ ภาพป้องกันเหตุร้ายให้ได้ ส่วนจุดรอยต่อระหว่างโซนจะเชื่อมกันอย่างไร ต้องพยายามเน้นจุดสกัดให้มากขึ้น อย่างน้อยก็ทำให้ กลุ่มเป้าหมายแคบลง และเมื่อสถานการณ์มีแนวโน้มดีขึ้น สังคมก็มีความหวัง ผมขอวิงวอนผู้ที่เกี่ยวข้องกับการสร้างสถานการณ์ให้หยุดเสียที เพราะพฤติกรรมที่ทำไม่ได้สร้างบรรยากาศทำให้บ้านเมืองได้ข้อยุติ” <persName>พ.อ. สรรเสริญ</persName> กล่าว</p>
<p>* เผย 7 โซนส่งกำลังคุมพื้นที่</p>
<p>ผู้สื่อข่าวรายงานเพิ่มเติมว่า สำหรับในที่ประชุม ศอ.รส.ที่แบ่งพื้นที่ กทม. ออกเป็น 7 โซนนั้น ประกอบด้วย 1.กรุงเทพฯ ชั้นใน ได้แก่พื้นที่ติดแนวการชุมนุม คือถนนราชดำเนิน เขตดุสิต ราชเทวี เป็นต้น มอบให้ พล.ร.1 ดูแล 2.กรุงเทพฯ ชั้นนอก ได้แก่ เขตคลองเตย สุขุมวิท เป็นต้น มอบให้ พล.ร. 2 รอ.ดูแล 3.เขตสายไหม ดอนเมือง มอบให้กองทัพอากาศดูแล 4. จ.ปทุมธานี มอบให้หน่วยบัญชาการกองบัญชาการป้องกันภัยทางอากาศดูแล 5. จ.นนทบุรี มอบให้หน่วยบัญชาการกองบัญชา การป้องกันภัยทางอากาศดูแล 6.จ.สมุทร ปราการ และ 7.ฝั่งธนบุรี มอบให้กองทัพเรือดูแล เพื่อให้เกิดประสิทธิภาพในการป้องกันเหตุร้ายรายวันให้ได้</p>
<p>* กำชับทุกโซนต้องมีผลรายงาน</p>
<p>เมื่อถามถึงความรับผิดชอบของผู้บังคับบัญชาในพื้นที่ที่ถูกระเบิด <persName>พ.อ.สรรเสริญ</persName> กล่าวว่า ไม่ได้หมายความว่าทุกคนปฏิเสธความรับผิดชอบ แต่ผู้บังคับบัญชาแต่ละ  ระดับชี้แจงตลอด การป้องกันในพื้นที่กว้างขวางนั้นทำยาก หากทุกคนต้องรับผิดชอบ คงไม่มีคนเพียงพอที่จะลาออก แต่หลังกำชับให้ประชุมโซน ต้องมีผลมารายงานที่ประชุม ศอ.รส.ว่าแต่ละโซน มีมาตรการเปลี่ยนแปลงจากเดิมเพื่อเน้นผลปฏิบัติอย่างไร ทั้งนี้ เหตุการณ์ที่เกิดขึ้นส่วนใหญ่เป็นพื้นที่เป้าหมาย สัญลักษณ์ส่วนราชการ หรือเกี่ยวโยงทาง  การเมือง คงไม่ลามไปถึงประชาชน ขอให้วางใจได้</p>
<p>* “<persName>เทพเทือก</persName>”เยี่ยมทหารเจ็บ</p>
<p>จากนั้น<persName>นายสุเทพ</persName> รองนายกฯ <persName>นายสาทิตย์</persName> รมต.ประจำสำนักนายกฯ และ<persName>พล.อ.ประยุทธ์</persName> รอง ผบ.ทบ.เดินทางออกจาก ร.11 รอ. ไปโรงพยาบาลพระมงกุฎ เกล้า เพื่อเข้าเยี่ยมทหารที่ได้รับบาดเจ็บจากเหตุระเบิดที่หน้าสถานีโทรทัศน์กอง ทัพบก ช่อง 5 และสถานีโทรทัศน์แห่งประเทศไทย (เอ็นบีที) ช่อง 11 รวม 7 ราย จากนั้นได้เดินทางต่อไปยังโรงพยาบาลพญาไท 2 เพื่อเยี่ยม <persName>นายวันชัย ฉัตรชัยธนวัฒน์</persName> อายุ 48 ปี ที่ได้รับบาดเจ็บจากเหตุการณ์ระเบิดที่หน้า ททบ.5 ขณะที่ขับรถยนต์ผ่าน ซึ่งขณะนี้ได้ออกมาพักรักษาตัวที่ห้องพักฟื้นแล้ว โดย<persName>นายสุเทพ</persName>ได้มอบเงินช่วยเหลือแก่<persName>นายวันชัย</persName> พร้อมกับกล่าวว่า ขอให้สบายใจ รัฐบาลจะออกค่าใช้จ่ายให้ทั้งหมด</p>
<p>* เตรียมต่ออายุพ.ร.บ.มั่นคง</p>
<p>กระทั่งช่วงบ่าย <persName>นายสุเทพ</persName> รอง นายกฯ ได้กลับมาที่ ร.11 รอ. อีกครั้ง เพื่อตรวจความพร้อมภายในอาคารสาธารณสถาน ซึ่งจะใช้เป็นสถานที่ในการประชุม ครม. ในวันที่ 30 มี.ค.นี้ จากนั้น<persName>นายสุเทพ</persName> แถลงว่าจากการที่<persName>นายอภิสิทธิ์ เวชชาชีวะ</persName> นายกรัฐมนตรี มีภารกิจเดินทางไปต่างประเทศ ระหว่างวันที่ 30-31 มี.ค. ตนจึงได้รับมอบหมายจากนายกฯ ให้ทำหน้าที่เป็นประธานการประชุม ครม. ในวันที่ 30 มี.ค. นี้  สำหรับวาระการประชุม ครม. ครั้งนี้ คือ 1.<persName>พล.อ.ประวิตร วงษ์สุวรรณ</persName> รมว.กลาโหม จะเสนอให้ประกาศให้พื้นที่ อ.ชะอำ จ.เพชรบุรี และ อ.หัวหิน จ.ประจวบคีรีขันธ์ เป็นพื้นที่ความมั่นคง เพราะเป็นพื้นที่จัดประชุมผู้นำประเทศลุ่มแม่น้ำโขงตอนล่าง ครั้งที่ 1 ระหว่างวันที่ 2-5 เม.ย.นี้ ทั้งนี้เพื่อดูแลรักษาความปลอดภัย แก่บรรดาผู้นำประเทศ 2.ตนอาจจะเสนอให้ต่ออายุการประกาศให้พื้นที่กรุงเทพฯ เป็นพื้นที่ความมั่นคงไปอีก 7 วัน ถ้าการเจรจาระหว่างฝ่ายรัฐบาลกับกลุ่ม นปช. ออกมาไม่เรียบร้อย และการชุมนุมยืดเยื้อต่อไป</p>
<p>* อ้างกทม.กว้างดูแลยาก</p>
<p><persName>นายสุเทพ</persName> กล่าวต่อว่า นอกจากนี้ตนได้นัดประชุมเจ้าหน้าที่ตำรวจที่รับผิดชอบเพื่อรับฟังข้อมูลที่ จะใช้ในการปรับปรุงวิธีการ และมาตรการเพื่อแก้ปัญหาสถานการณ์ที่มี การก่อเหตุป่วนเมือง และจะสั่งการให้ สตช. มีรายงานความคืบหน้าในการสืบสวนสอบสวนการก่อเหตุรุนแรงต่าง ๆ ให้ประชาชนได้รับทราบเป็นระยะ ๆ อย่างไรก็ตาม กรณีที่มีการก่อเหตุปาระเบิดหลายครั้งในช่วงนี้ ตนไม่ได้มองว่าเป็นเพราะเจ้าหน้าที่มีความหละหลวม แต่เป็นเพราะกรุงเทพฯ พื้นที่กว้างขวาง ทั้งนี้การก่อเหตุมุ่งหวังปั่นป่วนให้เกิดความวุ่นวายเพื่อให้เกิดสถานการณ์ รุนแรงที่เกิดขึ้นไปใช้ขยายผลในการปลุกระดมประชาชน และการที่มีการกระทำต่อสถานที่ต่าง ๆ ก็เพื่อดิสเครดิตรัฐบาลว่าดูแลรักษาความสงบไม่ได้ อีกทั้งต้องการยั่วยุให้ทหารเผลอมีอารมณ์จนถูกมองว่าทหารเตรียมจะปราบปราม ประชาชน</p>
<p>* “<persName>เติ้ง</persName>”รับถูกขู่ก่อนเจอระเบิด </p>
<p>ต่อข้อถามถึงการก่อเหตุระเบิดใกล้บ้านพักของ<persName>นายบรรหาร ศิลปอาชา</persName> อดีตนายกฯ ว่า ตนได้โทรศัพท์พูดคุยกับ<persName>นายบรรหาร</persName>แล้ว <persName>นายบรรหาร</persName>บอกกับตนว่าไม่รู้สึกตกใจ หรือเสียขวัญ และก่อนหน้านี้เคยมีคนโทรศัพท์มาข่มขู่<persName>นายบรรหาร</persName>แล้ว อีกทั้ง <persName>นายบรรหาร</persName>ได้ให้คำแนะนำ และให้กำลังใจแก่ตนและนายกฯ ให้ทำงานต่อไป</p>
<p>* ตร.ตั้งศูนย์รวมดูแลทุกคดีบึ้ม</p>
<p>ที่สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> รรท.ผบ.ตร.เรียกนายตำรวจระดับรอง ผบ.ตร.ประกอบด้วย <persName>พล.ต.อ.เพรียวพันธ์ ดามาพงศ์</persName> <persName>พล.ต.อ. วงกต มณีรินทร์</persName> <persName>พล.ต.อ.จุมพล มั่นหมาย</persName> <persName>พล.ต.อ.จงรัก จุฑานนท์</persName> <persName>พล.ต.อ.ภาณุพงศ์ สิงหรา ณ อยุธยา</persName> และระดับผู้ช่วย ผบ.ตร. ประกอบด้วย <persName>พล.ต.ท.อัศวิน ขวัญเมือง</persName> <persName>พล.ต.ท.สถาพร หลาวทอง</persName> <persName>พล.ต.ท.ถาวร จันทร์ยิ้ม</persName> <persName>พล.ต.ท.สุวัฒน์ ธำรงค์ศรีสกุล</persName> เข้าประชุมที่ห้องประชุม 3 อาคาร 1 ตร. เพื่อหารือกรณีเหตุระเบิดในกรุงเทพฯ และปริมณฑล ใช้เวลาประมาณ 1 ชั่วโมง จากนั้น <persName>พล.ต.อ.ปทีป</persName> กล่าวว่า วันนี้ได้เรียก รอง ผบ.ตร. และ ผช.ผบ.ตร. ที่รับผิดชอบงานด้านป้องกันและปราบปรามอาชญากรรมให้ช่วยกำกับดูแลพื้นที่ กทม. และปริมณฑล ซึ่งทุกคนจะลงไปดูแลการตั้งด่านของเจ้าหน้า ที่ในพื้นที่ กทม. และปริมณฑลว่าดำเนินการอย่างถูกต้องรัดกุมหรือไม่ มีช่องโหว่ จุดบกพร่องตรงไหน ก็จะได้ไปแก้ไข” จะมีการตั้งศูนย์รวมดูแลทุกคดีที่เกี่ยวกับเหตุระเบิด เนื่องจากคดีเหล่านี้ไม่ใช่คดีอาชญากรรมทั่วไป เป็นคดีที่มีลักษณะพิเศษซึ่งจะมีความเชื่อมต่อระหว่างคดีแต่ละคดี เมื่อมีการรวมศูนย์ไว้ที่สำนักงานตำรวจแห่งชาติ เชื่อว่าจะเชื่อมโยงคดีได้ ลักษณะจะเหมือนกับคดีที่ 3 จังหวัดชายแดนภาคใต้</p>
<p>* น.1 พร้อมลงคลุกวงในทุกคดี</p>
<p>ที่กองบัญชาการตำรวจนครบาล (บช.น.) <persName>พล.ต.ท.สัณฐาน ชยนนท์</persName> ผบช.น. กล่าวภายหลังเรียกประชุมเจ้าหน้าที่ที่เกี่ยวข้อง คดีระเบิดและยิงอาวุธเอ็ม 79 ใส่สถาน ที่ราชการ และสัญลักษณ์ทางการเมืองหลายแห่งทั่วกรุงเทพฯ ว่า วันนี้เชิญ รอง ผบช.น. มาประเมินสถานการณ์ว่ามีข้อบกพร่องตรงไหนบ้าง รวมทั้งดูคำสั่งเก่า ๆ ที่เคยสั่งไว้ ไม่ว่าจะเป็นการตั้งจุดตรวจค้น จุดสกัด และจุดวีไอพี รอบบ้านบุคคลสำคัญว่ามีเหตุเกิดขึ้นได้อย่างไร โดยเฉพาะเหตุปาระเบิดหน้าบ้าน<persName>นายบรรหาร ศิลปอาชา</persName> อดีตนายกฯ และเหตุยิงถล่มธนาคารกรุงเทพ สาขาบางยี่ขัน จากการสอบถามเจ้าหน้าที่สรุปได้ว่าหน้าบ้านพัก<persName>นายบรรหาร</persName> มีกำลังเจ้าหน้าที่อยู่ แต่อยู่ฝั่งตรงข้าม และหลังเกิดเหตุเจ้าหน้าที่ได้วิ่งมาดูปรากฏว่าคนร้ายหนีไปแล้ว จากนั้นก็มีเหตุยิงธนาคารกรุงเทพอีก เราก็ต้องมาดูว่า   มีข้อบกพร่องอย่างไร เกิดจากอะไรก็มาแก้ปัญหากัน จากนี้ตนจะลงไปดูแลด้วยตัวเองอย่างใกล้ชิดทุกคดี</p>
<p>* สั่งตั้งจุดสกัดทั่วกรุงเทพฯ</p>
<p><persName>พล.ต.ต.ปิยะ อุทาโย</persName> โฆษก บช.น. เปิดเผยว่าจากเหตุระเบิด และคดีอาชญา กรรมที่เพิ่มขึ้นสูงในช่วงการชุมนุมของกลุ่มนปช. ที่ประชุม บช.น.ฝ่ายป้องกันปราบปราม  ได้เน้นย้ำการป้องกันการก่ออาชญากรรม เพื่อสร้างความอุ่นใจให้กับประชาชนให้ใช้ชีวิตประจำวันได้ตามปกติ โดยสั่งเพิ่มกำลังหนุนอีก 9 กองร้อย หรือ 1,350 นาย เพื่อตั้งจุดสกัดเพิ่มทั่วกรุงเทพฯ โดยเฉพาะพื้นที่ที่มีคนพลุกพล่าน เช่น ย่านประตูน้ำ สะพาน กรุงธน หรือจุดอื่น ๆ ตลอด 24 ชั่วโมง โดยมีอาสาสมัครตำรวจบ้าน ร่วมปฏิบัติงาน ด้วย อย่างไรก็ตาม บช.น. ได้ส่งตำรวจปราบจลาจลหญิง 1 หมู่ 12 นาย ไปเสริมการรับแจ้งเหตุทางศูนย์วิทยุผ่านฟ้า 191 ร่วมกับตำรวจชาย เพื่อลดความตึงเครียดของประชา ชน ทั้งการรับแจ้งเหตุ ปัญหาอาชญากรรม การจราจร และข้อกฎหมายต่าง ๆ เริ่มตั้งแต่วันที่ 29 มี.ค.เป็นต้นไป</p>
<p>“ผบช.น.ได้กำชับให้ ผกก. ทุก สน. ประสานงานกับผู้บังคับบัญชาของหน่วยงาน หรือเจ้าของสถานที่สำคัญต่าง ๆ เพื่อป้อง กันเหตุดังกล่าว ควรให้พนักงานรักษาความปลอดภัยหรือยามรักษาการณ์ของสถานที่นั้น ออกมาปฏิบัติหน้าที่บริเวณด้านนอกอาคารด้วย เพื่อสอดส่องดูแลบริเวณพื้นที่โดยรอบที่เป็นพื้นที่เสี่ยง เพื่อตัดโอกาสคนร้ายมิให้กระทำผิดได้” โฆษก บช.น. ย้ำ</p>
<p>* “<persName>ประวิตร</persName>”โบ้ยแหล่งซ่องสุม</p>
<p>ที่องค์การทหารผ่านศึก <persName>พล.อ.ประวิตร วงษ์สุวรรณ</persName> รมว.กลาโหม ให้สัมภาษณ์ถึงการก่อเหตุระเบิดรายวันว่า เจ้าหน้าที่พยายาม ทำงาน แต่กรุงเทพฯ เป็นพื้นที่กว้าง ดังนั้นประชาชนต้องช่วยกันเป็นหูเป็นตาด้วย เมื่อถามว่า ประชาชนไม่มั่นใจในการใช้ชีวิต <persName>พล.อ.ประวิตร</persName> กล่าวว่า การป้องกันอาวุธสงครามเข้ามาในกรุงเทพฯ นั้นเราทำเต็มที่ แต่อาวุธสงครามเขาอาจเก็บสะสมไว้นาน เพราะประเทศไทยติดกับประเทศที่มีสงคราม เป็นระยะเวลานาน ซึ่งหน่วยข่าว และหน่วยความมั่นคงพยายามติดตามอยู่ แต่ไม่ได้จับตากลุ่มใดเป็นพิเศษ เมื่อถามว่ามีรายงานว่าบริเวณมหาวิทยาลัยแห่งหนึ่ง เป็นที่ซ่องสุมกลุ่มก่อเหตุ <persName>พล.อ.ประวิตร</persName> กล่าวว่าเป็นหน้าที่ของตำรวจที่ต้องเข้าไปดู</p>
<p>* “<persName>เติ้ง</persName>”ยันร่วมรัฐบาลต่อ</p>
<p>ด้าน<persName>นายบรรหาร ศิลปอาชา</persName> อดีตนายกฯ ประธานที่ปรึกษาหัวหน้าพรรคชาติไทยพัฒนา ให้สัมภาษณ์ผ่านรายการ “เรื่องเล่าเช้านี้” ถึงเหตุระเบิดที่หน้าบ้านซอยจรัญสนิทวงศ์ 57 เมื่อกลางดึกที่ผ่านมาว่า ตนถูกขู่อยู่ตลอดเวลา ทั้งทางโทรศัพท์ และบนเวทีเสื้อแดง แต่ในฐานะอดีตหัวหน้าพรรค ชาติไทย กับพรรคชาติไทยพัฒนา ที่มี<persName>นายชุมพล</persName>เป็นหัวหน้าพรรคนั้นมีสัจจะวาจา ว่า การร่วมรัฐบาลกับใคร เราจะออกหรือว่าทำอะไรนั้นต้องมีเหตุผล ขณะนี้รัฐบาลก็ดีอยู่แล้วในการแก้ปัญหาเศรษฐกิจ ถ้าพรรคออกไปจะทำให้ปัญหาเศรษฐกิจย่ำแย่มากขึ้นอีก ทั้งการส่งออก นำเข้า การท่องเที่ยว ซึ่งตนได้บอกไปแล้วว่าเรื่องถอนตัวจากการร่วมรัฐบาลคงทำไม่ได้ เมื่อถามว่า ทุกวันนี้กลัวระเบิดหรือไม่ <persName>นายบรรหาร</persName> กล่าวว่า “ใครบ้างไม่กลัว เมื่อคืนที่เกิดเหตุผมยังนั่งทำงานอยู่เลย ได้ยินเสียงบึ้ม เห็นเจ้าหน้าที่บอกว่าเป็นระเบิดเอ็ม 67 ลูกกลม ๆ ที่ปากันหลายครั้งในช่วงนี้ก็เอ็ม 67 เหมือนกันมีมาก ระบาดมาก”</p>
<p>* รวบหนุ่มใหญ่ขนปุ๋ยยูเรีย2กก.</p>
<p>ก่อนหน้านี้ เวลา 02.15 น. เจ้าหน้า ที่ตำรวจ สน.นางเลิ้ง ได้รับแจ้งจากการ์ดนปช.ว่าได้คุมตัวชายขับรถเก๋งพุ่งเข้ามาในด่านตรวจหน้า โรงเรียนสตรีวิทยา ถนนดินสอ แขวงบวรนิเวศน์ เขตพระนคร ไปตรวจสอบพร้อม <persName>พล.ต.ต.วิชัย สังข์ประไพ</persName> ผบก.น.1 พบรถเก๋งโตโยต้า โคโรน่า สีดำ ทะเบียน 1อ-1934 กรุงเทพมหานคร สภาพเสียหายเล็กน้อยจากการกระแทกกับรั้วเหล็ก ตรวจค้นในรถพบเสื้อผ้า ผ้าพันคอสีแดง และปุ๋ยยูเรีย 2 ถุง ถุงละ 1 กิโลกรัม ซุกอยู่ท้ายรถ ส่วนเจ้าของชื่อ<persName>นายกิตติชัย รุ่งจรัส</persName> อายุ 40 ปี อยู่ในสภาพ    เมาสุราอย่างหนัก สวมกางเกงในตัวเดียว <persName>พล.ต.ต.วิชัย</persName> จึงนำตัว<persName>นายกิตติชัย</persName> ไปสอบสวนที่ บช.น. แล้วเปิดเผยว่า <persName>นายกิตติชัย</persName>มาร่วมชุมนุมกับกลุ่มเสื้อแดง และกำลังจะกลับบ้าน แต่ที่ขับรถวนไปมาหลายรอบเพราะเมาสุรา จนรถเสียหลักพุ่งชนรั้วเหล็ก เคราะห์ดีที่ไม่มีใครบาดเจ็บ ส่วนปุ๋ยยูเรีย อ้างว่าจะนำไปใส่ต้นไม้ที่บ้าน เจ้าหน้าที่จึงปล่อยตัวไปโดยไม่ได้แจ้งข้อหา ส่วนรถนำไปจอดไว้ที่ สน.นางเลิ้ง</p>
<p>* วางระเบิดปลอมป่วนอีก</p>
<p>ช่วงเย็น <persName>ร.ต.ต.วิษณุ คำโนนม่วง</persName> ร้อยเวร สน.บางยี่ขัน รับแจ้งพบวัตถุต้อง สงสัย ที่สวนหย่อมข้างสะพานพระราม 8 แขวงบางยี่ขัน เขตบางพลัด ไปตรวจสอบพร้อม <persName>พ.ต.อ.พจน์ บุญมาภาค</persName> รอง ผบก.น.7 <persName>พ.ต.อ.พูนประยูร อิศรศักดิ์</persName> ผกก.สน.บางยี่ขัน <persName>พ.ต.อ.ปิยวัชร์ บุญยืน</persName> ผกก.สส.บก.น.7 และเจ้าหน้าที่หน่วยเก็บกู้วัตถุระเบิด บก.ตปพ. บช.น. ที่เกิดเหตุอยู่ติดกับร้านอาหารเรือนไทย คาบาน่า พบวัตถุต้องสงสัยลักษณะเป็นแท่งกลมมีสายไฟพันติดกับแท่นโฟม และนาฬิกาข้อมือยี่ห้อคาสิโอ โดยใช้เทปกาวสีดำพันรอบ วางอยู่บนกระโปรงหลังรถเก๋งยี่ห้อ     โตโยต้า เซลีก้า สีแดง รุ่นเก่า ทะเบียน    3 ค-3101 กรุงเทพมหานคร เมื่อตรวจสอบอย่าง ละเอียดพบว่า เป็นถ่านพีอาร์ซี 77 หรือ ถ่าน 386 ที่ใช้สำหรับวิทยุสื่อสาร ซึ่งเป็นยุทธภัณฑ์ของทหาร 10 ก้อน แกะเปลือกออกแล้วใช้ยางมะตอยเชื่อมสายไฟเอาไว้กับขั้วถ่าน จนท. เชื่อว่าคนร้ายทำเพื่อสร้างสถานการณ์</p></body>
</news>
