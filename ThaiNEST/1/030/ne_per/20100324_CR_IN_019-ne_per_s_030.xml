<teiHeader>
<fileDesc>
<titleStmt>
  <title>มือมืดป่วนอีก!ปาบึ้มหน้าศาลหลักเมืองนนท์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 21:15:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217901  </bibl>
</sourceDesc>
</fileDesc>
</teiHeader>
<news>
<headline>มือมืดป่วนอีก!ปาบึ้มหน้าศาลหลักเมืองนนท์</headline>
<lead>มือมืดป่วนอีก! โยนระเบิดหน้าศาลหลักเมือง จ.นนทบุรี โชคดีไม่มีใครได้รับเจ็บตำรวจรุดตรวจสอบหาตัวคนร้ายแล้ว ขณะเดียวกันเกิดเหตุระเบิดซ้ำข้างกรมบังคับคดี ย่านพื้นที่ บางขุนนนท์ ตำรวจคาดคนร้ายโยนประทัดยักษ์ป่วน ขณะที่กองพิสูจน์หลักฐานเร่งตรวจสอบด่วน</lead>
<neck></neck>
<body><p>เกิดเหตุระเบิดดังขึ้นที่หน้าศาลหลักเมืองที่ตั้วอยู่ไกล้ก ับศาลากลาง จ.นนทบุรี โดยชาวบ้านได้ยินเสียงระเบิดดังสนั่น ซึ่งจาการตรวจสอบไปยัง <persName>พล.ต.ต.สุภกิจ ศรีจันทร์นนท์</persName> ผบก.ภ.จังหวัดนนทบุรี ทราบว่าได้มีเหตุระเบิดเกิดขึ้นที่บริเวณดังกล่าวจริง ซึ่งขณะนี้เจ้าหน้าที่ตำรวจที่เกี่ยวข้องได้เดินทางมาตรวจสอบและกันพื้นที่ เพื่อตรวจสอบาชนิดของระเบิดว่าเป็นชนิดใด ซึ่งความคืบหน้าจะต้องตรวจสอบเพิ่มเติมต่อไป ในส่วนของตัวคนร้ายที่ก่อเหตุขณะนี้ยังไม่สามารถระบุได้ว่าเป็นใคร ซึ่งอยู่ระหว่างการสอบสวนพยานแวดล้อม เพื่อหาเบาะแสเพิ่มเติมอีกครั้ง</p>
<p>อย่างไรก็ตามในเหตุการณ์ที่เกิดขึ้นนั้น ไม่มีใครได้รับอันตรายแต่อย่างใด ส่วนด้านความเสียหายอยู่ระหว่างการตรวจสอบ</p>
<p>นอกจากนี้ เกิดเหตุระเบิดซ้ำขึ้นอีก 1 จุด ที่บริเวณข้างกำแพง กรมบังคับคดี ที่ตั้งอยู่บน ถ.ติวานนท์ ซึ่งอยู่ใกล้กับเชิงสะพานชักพระ จากการตรวจสอบเบื้องต้นพบว่า ที่เกิดเหตุเป็นบริเวณข้างกำแพงด้านนอกของกรมบังคับคดี โดย <persName>พ.ต.อ.เชวงศักดิ์ สินสูงสุด</persName> ผกก.สน.บางขุนนนท์ ได้เปิดเผยหลังเข้าตรวจสอบว่า เบื้องต้นเชื่อว่า คนร้ายน่าจะใช้ประทัดยักษ์ในการก่อเหตุ เนื่องจาก ในการจุดดังกล่าว มีแผ่นปูนแตกเสียหายเพียงเล็กน้อยเท่านั้น ส่วนในรายละเอียดอยู่ระหว่างการตรวจสอบของชุดพิสูจน์หลักฐาน ซึ่งเหตุระเบิดที่เกิดขึ้น ในจุดที่ 2 นี้ เป็นช่วงเวลาไล่เลี่ยกับการเกิดระเบิดขึ้น ที่บริเวณด้านหน้าศาลหลักเมือง จ.นนทบุรี เพียงไม่กี่นาทีเท่านั้น</p>
<p>อย่างไรก็ตาม <persName>นายวิเชียร พุฒิวิญญู</persName> ผู้ว่าราชการ จ.นนทบุรี ได้เปิดเผยถึงความคืบหน้าเหตุระเบิดบริเวณด้านหน้า
ศาลหลักเมืองว่า เบื้องต้นพบว่า ในจุดที่เกิดเหตุ เป็นบริเวณตู้คอนโทรลไฟฟ้าของอาคารศาลากลาง จ.นนทบุรี
ไม่ใช่หน้าศาลหลักเมือง โดยตู้ควบคุมไฟได้รับความเสียหายเล็กน้อยเท่านั้น ซึ่งจุดที่เกิดเหตุอยู่ใกล้กับด่านตรวจ
ของเจ้าหน้าที่ตำรวจด้วย และอยู่ภายในพื้นที่สวนสาธารณะ ซึ่งเป็นพื้นที่เปิด จึงคาดว่า คนร้ายน่าจะนำระเบิดมา
วางทิ้งไว้ ก่อนหน้าที่ระเบิดขึ้น เป็นเวลานาน</p></body>
</news>
