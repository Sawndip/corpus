<teiHeader>
<fileDesc>
<titleStmt>
  <title>ภาคเอกชนมอบหมวกรองในน็อกหมื่นชิ้นให้ ตร.รณรงค์ขับขี่ปลอดภัย  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-02 15:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045939  </bibl>
</sourceDesc>
</fileDesc>
</teiHeader>
<news>
<headline>ภาคเอกชนมอบหมวกรองในน็อกหมื่นชิ้นให้ ตร.รณรงค์ขับขี่ปลอดภัย</headline>
<lead>“นครบาล” รับมอบหมวก “รองในน็อก” และหมวกกันน็อก จากบริษัทเอกชนจำนวนหลายหมื่นชิ้น โดยมี ผบช.น.เป็นตัวแทนรับมอบ ก่อนมอบให้ บก.น.1-9 แจกให้ จยย.รับจ้าง เพื่อรณรงค์ให้ผู้โดยสารร่วมสวมหมวกกันน็อก</lead>
<neck></neck>
<body><p>วันนี้ (2 เม.ย.) เมื่อเวลา 14.00 น.ที่กองบัญชาการตำรวจนครบาล <persName>นายสมพร สืบถวิลกุล</persName> ผู้จัดการบริษัท กลางคุ้มครองผู้ประสบภัยจากรถ จำกัด ได้เดินทางมามอบหมวก “รองในน็อก” ตามรูปแบบที่ชนะการประกวด ของ บก.จร.เมื่อวันที่ 27 ม.ค.53 จำนวน 20,000 ชิ้น และหมวก “กันน็อก กันนะ” ซึ่งเป็นแบบที่ใช้แล้วทิ้ง จำนวน 100,000 ชิ้น ให้กับกองบัญชาการตำรวจนครบาล โดยมี <persName>พล.ต.ท.สัณฐาน ชยนนท์</persName> ผบช.น. <persName>พล.ต.ต.วิมล เปาอินทร์</persName> และ <persName>พล.ต.ต.ภาณุ เกิดลาภผล</persName> รอง ผบช.น.เป็นผู้รับมอบ</p>
<p><persName>พล.ต.ท.สัณฐาน</persName> กล่าวว่า หมวกรองในน็อกที่มีการนำมามอบในวันนี้ เป็นรูปแบบหมวกที่ได้มาจากการประกวดของ บก.จร.โดยใช้ชื่อว่า “รองในน็อก” ซึ่งบริษัทกลางคุ้มครองผู้ประสบภัยจากรถ เป็นผู้สนับสนุนการผลิต สำหรับหมวกรองในน็อก และหมวกกันน็อก กันนะ ที่ได้รับมาจากบริษัท จะมอบให้กับ บก.น.1-9 และ บก.จร.เพื่อนำไปแจกจ่ายให้กับผู้โดยสารรถจักรยานยนต์รับจ้างในพื้นที่รับผิด ชอบ เพื่อรณรงค์ให้ผู้โดยสารสวมใส่ก่อนใส่หมวกนิรภัย โดยระยะแรกจะมอบหมวกกันน็อก กันนะ ให้ บก.น.ละ 10,000 ชิ้นก่อน เมื่อเหตุการณ์บ้านเมืองสงบดีแล้ว จะแจกส่วนที่เหลือให้ โดย บช.น.จะร่วมกับทางบริษัททำการรณรงค์ครั้งใหญ่ หลังจากนั้นจะมีการกวดขันจับกุมอย่างจริงจัง</p>
<p>ด้าน <persName>พล.ต.ต.ภาณุ</persName> กล่าวว่า ก่อนหน้านี้ ได้มีกฎหมายบังคับใช้ให้ผู้ที่ซ้อนท้ายรถ จยย.สวมใส่หมวกนิรภัยด้วยน เพื่อความปลอดภัย ใน กทม.มีรถ จยย.รับจ้างจำนวนหลายแสนคัน หมวกกันน็อกที่คนขับมีอยู่ก็จะมีให้ผู้โดยสารสวมใส่เพียง 1 ใบ ทำให้ผู้โดยสารส่วนใหญ่ กลัวว่า จะติดเชื้อโรคจากหมวกกันน็อก ที่อาจจะมีความชื้นจากเหงื่อ หรือเวลาที่เกิดฝนตก และมีการสวมใส่ต่อๆ กันมาหลายคน การสวมหมวกรองในก็เป็นอีก 1 วิธี ที่จะช่วยให้ผู้โดยสารเกิดความมั่นใจในการที่จะใส่หมวกกันน็อก และป้องกันเชื้อโรคต่างๆ ได้ ในวันนี้ขอขอบคุณทางบริษัทที่ได้นำหมวกรองในน็อก แบบใช้แล้วนำไปซักได้ มามอบให้ บช.น.จำนวน 20,000 ชิ้น และหมวกกันน็อก กันนะ แบบใช้แล้วทิ้งมามอบให้อีก จำนวน 100,000 ชิ้น เพื่อให้ผู้โดยสารที่ใช้บริการรถ จยย.รับจ้าง หรือผู้ที่ซ้อนท้ายรถ จยย.ได้สวมก่อนที่จะใส่หมวกกันน็อก</p></body>
</news>
