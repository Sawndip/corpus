<teiHeader>
<fileDesc>
<titleStmt>
  <title>ลือสะพัด! มือมืดป่วนบึ้มศอ.รส.  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-27 01:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000042592  </bibl>
</sourceDesc>
</fileDesc>
</teiHeader>
<news>
<headline>ลือสะพัด! มือมืดป่วนบึ้มศอ.รส.</headline>
<lead>เกิดเสียงดังคล้ายระเบิดที่ประตู 3 ของ ศอ.รส. แต่ไร้วี่แววความเสียหาย หลังเกิดเหตุ ผบช.ระดับสูงฝ่ายความมั่นคงเรียกประชุม 3 หน่วยถกเครียด ด้านนายกสั่งปิดข่าวหวั่นประชาชนแตกตื่น คาดเป็นเพียงฝีมือของกลุ่มชอบสร้างสถานการณ์ป่วนเมืองรายวัน</lead>
<neck></neck>
<body><p>วานนี้ (26 มี.ค.) เมื่อเวลา 21.30 น. ผู้สื่อข่าวรายงานว่า ได้เกิดเสียงดังคล้ายระเบิด บริเวณประตูที่ 3 กรมทหารราบที่ 11 รักษาพระองค์ แขวงอนุสาวรีย์ เขตบางเขน กทม. ซึ่งเป็นสถานที่ที่ใช้เป็นศูนย์บัญชาการในการประชุมศูนย์อำนวยการรักษาความ สงบเรียบร้อย (ศอ.รส.) โดยภายหลังจากเกิดเหตุดังกล่าวผู้บัญชาการระดับสูงฝ่ายความมั่นคงได้เรียก ประชุมเจ้าหน้าที่ทหาร 3 หน่วย ได้แก่ พล.ม.4, พล ม.2 รอ. และ ม.พัน 1 จังหวัดปราจีนบุรี ซึ่งเป็นหน่วยที่ถูกเรียกเข้ามาประจำการในช่วงที่มีการชุมนุมของกลุ่มคน เสื้อแดง</p>
<p>ภายหลังจากเสร็จสิ้นการประชุมเจ้าหน้าที่ทหารที่ออกมาล้วนแล้วแต่มี สีหน้าที่เคร่งเครียด โดยไม่มีใครเปิดเผยรายละเอียดใดๆ ว่าเสียงที่เกิดขึ้นเป็นระเบิดจริงหรือไม่ ทั้งนี้บรรยากาศภายในกรมทหารราบที่ 11 รักษาพระองค์ และบริเวณใกล้เคียง ได้มีการรักษาความปลอดภัยอย่างเข้มงวดมากกว่าปกติ มีการตั้งด่านร่วมถึง 2 จุดในระยะห่างกันไม่กี่ร้อยเมตร และมีทหารรักษาการณ์จำนวนหลายนายเดินตรวจตราบริเวณริมรั้วรอบกรมทหารราบที่ 11 โดยเฉพาะบริเวณประตู 3 ซึ่งเป็นประตูที่ติดกับชุมชนและมีซอยแคบอยู่ด้านข้างรั้ว มีเจ้าหน้าที่ทหารเข้าไปตรวจสอบหาที่มาของเสียงระเบิดดังกล่าว แต่เบื้องต้นยังไม่พบวัตถุต้องสงสัยหรือสะเก็ดระเบิดแต่อย่างใด คาดว่าน่าจะเป็นเพียงการสร้างสถานการณ์</p>
<p>รายงานข่าวแจ้งว่า ภายหลังจากเกิดเหตุดังกล่าว<persName>นายอภิสิทธิ์ เวชชาชีวะ</persName> นายกรัฐมนตรี ได้กำชับเจ้าหน้าที่ที่เกี่ยวข้องทุกหน่วยไม่ให้เปิดเผยรายละเอียดใดๆ กับผู้สื่อข่าว เนื่องจากสถานที่ดังกล่าวเป็นศูนย์บัญชาการในการประชุมศูนย์อำนวยการรักษา ความสงบเรียบร้อย อาจจะมีผู้ไม่หวังดีปล่อยข่าวในทางที่ทำให้ส่งผลกระทบต่อความมั่นคง</p></body>
</news>
