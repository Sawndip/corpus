<teiHeader>
<fileDesc>
<titleStmt>
  <title>บึ้มกรมศุลฯไม่คืบหน้า-ผบก.น.5 บอกล่าต่อ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-29 09:47:48  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218598  </bibl>
</sourceDesc>
</fileDesc>
</teiHeader>
<news>
<headline>บึ้มกรมศุลฯไม่คืบหน้า-ผบก.น.5 บอกล่าต่อ</headline>
<lead>ผบก.น.5 เผย ไร้ความคืบหน้า คดีป่วนเมืองปาบึ้มหน้ากรมศุลกากร ทั้งภาพสเกตช์คนร้าย และข้อมูลทางลับ แต่ไม่ลดละ สั่งท้องที่หาข่าวต่อ</lead>
<neck></neck>
<body><p><persName>พล.ต.ต.อนุชัย เล็กบำรุง</persName> ผบก.น.5 กล่าวว่า กรณีที่มีคนร้ายปาระเบิดด้านหน้ากรมศุลกากร จนทำให้กระจกแตกและฝ้าเพดานพัง ในทางการสืบสวนสอบสวน และตรวจสอบกล้องวงจรปิด ที่มีภาพผู้ต้องสงสัยขี่รถจักรยานยนต์ มา 2 คนนั้น ยังไม่สามารถออกภาพสเกตช์คนร้ายได้ เพราะเห็นหน้าไม่ชัดเจน ส่วนการหาข่าวของสายสืบในท้องที่ก็ยังไม่พบเบาะแสแต่อย่างใด สรุปว่า ในคดียังไม่มีความคืบหน้าใดๆ เกิดขึ้นเลย</p>
<p>อย่างไรก็ตาม ทาง สน.ท่าเรือ และ บก.น.5 ยังไม่ลดละความพยายาม ได้ส่งสายสืบลงพื้นที่หาข่าวต่อ เพื่อจับกุมผู้ก่อเหตุต่อไป ทั้งนี้เป็นที่น่าสังเกตว่า คดีความมั่นคง หรือสร้างสถานการณ์กว่า 20 ครั้ง ใน กทม.นั้น ยังไม่สามารถจับกุมคนร้ายได้เลย แม้แต่รายเดียว</p></body>
</news>
