<teiHeader>
<fileDesc>
<titleStmt>
  <title>อัยการ จ่อยื่นฟ้อง "ราเกซ" ทุจริตปล่อยกู้ บีบีซีอีกสำนวน ต้นเดือน พ.ค.นี้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-04-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205659  </bibl>
</sourceDesc>
</fileDesc>
</teiHeader>
<news>
<headline>อัยการ จ่อยื่นฟ้อง "<persName>ราเกซ</persName>" ทุจริตปล่อยกู้ บีบีซีอีกสำนวน ต้นเดือน พ.ค.นี้</headline>
<lead></lead>
<neck></neck>
<body><p><persName>นายเศก สรรค์ บางสมบุญ</persName> อธิบดีอัยการฝ่ายคดีเศรษฐกิจและทรัพยากร กล่าวถึงความคืบหน้าการยื่นฟ้อง<persName>นาย ราเกซ สักเสนา</persName> อดีตที่ปรึกษานาย <persName>เกริกเกียรติ ชาลีจันทร์</persName> อดีตกรรมการผู้จัดการใหญ่ ธนาคารกรุงเทพพาณิชย์การจำกัด ( มหาชน) หรือบีบีซี กระทำผิด พ.ร.บ.หลักทรัพย์และตลาดหลักทรัพย์ พ.ศ.2535 เบียดบังทรัพย์สินธนาคารไปโดยทุจริตในการปล่อยกู้สินเชื่อ ว่า อัยการได้ทยอยฟ้อง<persName>นายราเกซ</persName> ตั้งแต่เดือน พ.ย.52 เรื่อยมาถึง มี.ค.53  กว่า 4 สำนวนทั้งที่ศาลอาญากรุงเทพใต้ และศาลอาญา  และอัยการเตรียมยื่นฟ้อง<persName>นายราเกซ</persName>อีก สำนวนต่อศาลอาญา ราวต้นเดือน พ.ค.นี้  ซึ่งคดีใกล้ หมดอายุความโดยท้ายคำฟ้องทุกคดีอัยการ ขอให้ศาลประทับรับฟ้องคดีไว้ก่อนเพราะอัยการยังไม่ได้รับหนังสือตอบกลับจาก ทางการแคนาดาที่แจ้งขอฟ้อง<persName>นายราเกซ</persName>ในสำนวนบีบีซีคดีอื่นด้วย นอกเหนือจากคดีทุจริตปล่อยกู้สินเชื่อให้บริษัท ซิตี้เทรดดิ้ง คอร์ปอเรชั่น จำกัด ( มหาชน) ที่ใช้เป็นสำนวนในการยื่นคำร้องขอส่งผู้ร้ายข้ามแดน    </p>
<p>ผู้สื่อข่าวรายงานว่า สำหรับสำนวนที่อัยการ ยื่นฟ้อง<persName>นายราเกซ</persName> ไปแล้ว 4 สำนวน รวมมูลค่าความเสียหายร่วม 5,000 ล้านบาท ประกอบด้วยสำนวนแรกที่ยื่นฟ้องปล่อยกู้ บมจ.ซิตี้เทรดดิ้ง ฯ ต่อศาลอาญากรุงเทพใต้ มูลค่า 1,657 ล้านบาท ศาลรับฟ้องเป็นคดีดำที่ อ.3054/2552 ซึ่งศาลนัดตรวจหลักฐาน 19 เม.ย.นี้</p>
<p>สำนวนที่ สอง ยื่นฟ้องฐานอนุมัติสินเชื่อให้กับบริษัท สตาร์ลัค ฟุตแวร์ (บี.วี.ไอ) จำกัด จำนวน 139,008,393.23 บาท ไปโดยทุจริต ศาลอาญารับเป็นคดีดำที่ อ.302/2553 ซึ่งศาลนัดตรวจหลักฐาน 31 พ.ค.นี้</p>
<p>สำนวนที่ สาม ยื่นฟ้องอนุมัติสินเชื่อระยะสั้นให้<persName>นาย อัคนัน คาช็อคกี้</persName> นักธุรกิจซาอุดิอาระเบีย โดยใช้บัตรผ่านนรายการอนุมัติสินเชื่อผ่านระบบคอมพิวเตอร์ลูกค้าบีบีซี และประเมินราคาหลักทรัพย์ค้ำประกันเกินมูลค่าจริง ความเสียหายรวมทั้งสิ้น 2,003,344,485.67 บาท ศาลอาญารับเป็นคดีดำที่ อ.691/2553</p>
<p>และสำนวน ที่สี่ ยื่นฟ้องอนุมัติสินเชื่อแบบเร่งด่วน บริษัทซัพพอร์ต ซิสเต็มส์ จำกัด โดยใช้บัตรผ่านรายการ รวม 266 ครั้ง มูลค่า 1,988,718,475.91 บาทศาลอาญารับเป็นคดีดำที่ อ.692/2553 </p></body>
</news>
