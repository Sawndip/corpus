<teiHeader>
<fileDesc>
<titleStmt>
  <title>รองผบช.น.เผยบึ้มรายวันทำคดีสุนัททีไม่คืบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-31 19:32:24  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218989  </bibl>
</sourceDesc>
</fileDesc>
</teiHeader>
<news>
<headline>รองผบช.น.เผยบึ้มรายวันทำคดี<persName>สุนัทที</persName>ไม่คืบ</headline>
<lead>รองผู้บัญชาการตำรวจนครบาล เผยความคืบหน้าฆ่า "<persName>สุนัทที</persName>" หลังผ่าน 4 เดือนยังจับคนร้ายไม่ได้ อ้างทำงานไม่ต่อเนื่อง เหตุเกิดระเบิดรายวัน ยันไม่ทิ้งคดี</lead>
<neck></neck>
<body><p><persName>พล.ต.ต.สุเมธ เรืองสวัสดิ์</persName> รอง ผบช.น. เปิดเผยถึงความคืบหน้า คดีคนร้ายใช้อาวุธปืนบุกสังหารโหด <persName>นางสุนัทที เนื่องจำนงค์</persName> นักธุรกิจหมู่บ้านจัดสรรมูลค่าหลายพันล้านบาท เกิดที่บริเวณทางเข้า หมู่บ้านไพร์ม เนเจอร์วิลล่า ถ.สุขาภิบาล 2 ซึ่งนับจากวันที่เกิดเหตุ คือวันที่ 29 พ.ย.52 ปีที่แล้ว จนถึงขณะนี้เป็นเวลากว่า 4 เดือนแล้ว แต่ยังไม่สามารถจับกุมคนร้ายที่ก่อเหตุอุกอาจดังกล่าวได้ ภายหลังเกิดเหตุ <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา สบ10 หัวหน้าชุดคลี่คลายคดี ได้มีการเรียกประชุมชุดสืบสวนสอบสวนมาโดยตลอด ซึ่งขณะนี้ เนื่องจากมีคดีระเบิดเกิดขึ้นหลายครั้ง และเจ้าหน้าที่ตำรวจที่รับผิดชอบคดีต้องไปปฏิบัติหน้าที่ในการดูแลรักษาความ สงบเรียบร้อยของประเทศ เนื่องจากมีการชุมนุมกลุ่มคนเสื้อแดง ส่งผลให้การประชุมติดตามความคืบหน้าของคดี ไม่ได้นัดประชุมทุกอาทิตย์เหมือนเช่นที่ผ่านมา แต่อย่างไรก็ตาม ยืนยันว่า เจ้าหน้าที่ตำรวจไม่ได้ละเลย หรือขาดการติดตามความคืบหน้าของคดี ซึ่งชุดพนักงานสอบสวน ก็ยังอยู่ระหว่างการรวบรวมพยานหลักฐานตามที่ได้รับมอบหมาย เพียงแต่ไม่ได้ประชุมเท่านั้น</p>
<p>ทั้งนี้คาดว่า <persName>พล.ต.อ.ภาณุพงศ์</persName> จะนัดประชุมได้ภายหลังสถานการณ์บ้านเมืองเริ่มกลับเข้าสู่สภาวะปกติ แต่ยังไม่สามารถระบุได้ว่าจะนัดประชุมอีกครั้งวันที่เท่าไหร่</p></body>
</news>
