<teiHeader>
<fileDesc>
<titleStmt>
  <title>ลูก “จ่าเพียร” เข้ารับงาน สตม.-แม่สุดปลื้มได้อยู่ที่พ่อเคยทำงาน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-29 15:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043522  </bibl>
</sourceDesc>
</fileDesc>
</teiHeader>
<news>
<headline>ลูก “<persName>จ่าเพียร</persName>” เข้ารับงาน สตม.-แม่สุดปลื้มได้อยู่ที่พ่อเคยทำงาน</headline>
<lead>“<persName>วุฒิ</persName>” แถลงต้อนรับ “<persName>ส.ต.ท.โรจนินทร์ ภูวพงษ์พิพัฒน์</persName>” ลูกชาย “<persName>สมเพียร เอกสมญา</persName>” เข้ารับตำแหน่งงานที่ สตม. พร้อมมอบเงิน 1.6 แสนบาทให้ครอบครัวเอกสมญา ขณะที่ “ภรรยา<persName>จ่าเพียร</persName>” ขอฝากลูกชายกับเพื่อนร่วมงานดูแล และดีใจที่ลูกได้มาอยู่ที่พ่อเคยทำงานมาก่อน</lead>
<neck></neck>
<body><p>วันนี้ (29 มี.ค.) เมื่อเวลา 11.00 น. ที่สำนักงานตรวจคนเข้าเมือง (สตม.) <persName>พล.ต.ท.วุฒิ ลิปตพัลลภ</persName> ผู้บัญชาการสำนักงานตรวจคนเข้าเมือง (ผบช.สตม.) แถลงข่าวต้อนรับ <persName>ส.ต.ท.โรจนินทร์ ภูวพงษ์พิพัฒน์</persName> ลูกชาย <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา จ.ยะลา เข้ารับราชการในสังกัด สตม.ในตำแหน่ง ผบ.หมู่ ฝ่ายอำนวยการ สตม. จ.สงขลา โดยมีเจ้าหน้าที่ในสังกัดเข้าร่วมแสดงความยินดีอย่างพร้อมเพรียง โดย <persName>พล.ต.ท.วุฒิ</persName> ได้มอบเงินจำนวน 167,650 บาท ที่ข้าราชการตำรวจ สตม.รวบรวมกันให้กับครอบครัว <persName>พล.ต.ท.สมเพียร</persName> ด้วย</p>
<p><persName>พล.ต.ท.วุฒิ</persName> กล่าวว่า รู้สึกยินดีที่ <persName>ส.ต.ท.โรจนินทร์</persName> ได้มาร่วมงานกับทาง สตม. และตนจะดูแลเหมือนกับเป็นลูกหลานของตัวเอง ให้เติบโตตามอุดมการณ์ที่ <persName>พล.ต.อ.สมเพียร</persName> ทำเอาไว้ ขึ้นชื่อว่าตระกูลนี้ก็สามารถสร้างชื่อให้แก่ประเทศได้อีกนาน ส่วนเงินที่ได้มอบให้นั้นเป็นเงินของเพื่อนข้าราชการตำรวจสังกัด สตม.ที่รวบรวมกันเพื่อให้<persName>นางพิมชนา เอกสมญา</persName> ภรรยา <persName>พล.ต.อ.สมเพียร</persName> เอาไว้เป็นค่าใช้จ่าย</p>
<p>ด้าน <persName>นางพิมชนา</persName>กล่าวว่า รู้สึกดีใจและอบอุ่นมาก ซึ่งตนขอฝากลูกชายคนเล็กไว้ที่ สตม.ด้วย ดีใจที่ลูกได้มาอยู่ที่ที่พ่อของเขาเคยอยู่ และขอฝากให้เจ้าหน้าที่ตำรวจ ตม.ทุกคนช่วยดูแลลูกชายของตนด้วย</p></body>
</news>
