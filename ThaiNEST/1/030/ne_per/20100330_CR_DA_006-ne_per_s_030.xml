<teiHeader>
<fileDesc>
<titleStmt>
  <title>ลอบเผาสถานีอนามัยปัตตานี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 11:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57137  </bibl>
</sourceDesc>
</fileDesc>
</teiHeader>
<news>
<headline>ลอบเผาสถานีอนามัยปัตตานี</headline>
<lead>แนวร่วมย่องลอบเผาสถานีอนามัยกลางดึก โชคดี ชรบ.เห็น ช่วยกันดับทัน ก่อนเผาวอดทั้งอาคาร</lead>
<neck></neck>
<body><p>เมื่อเวลา 03.00 น. วันที่ 30 มี.ค. <persName>พ.ต.อ.ตานิตย์ รามดิษฐ์</persName> ผกก.สภ.มายอ จ.ปัตตานี ได้รับแจ้งเกิดเหตุเพลิงไหม้อาคารสถานีอนามัยกระหวะ บ้านราวอ หมู่ 4 ต.กระหวะ จึงนำกำลังเดินทางไปตรวจสอบ พร้อมรถดับเพลิง</p>
<p>เมื่อไปถึงพบว่า เพลิงได้สงบลงแล้ว เนื่องจากชุดรักษาความปลอดภัยหมู่บ้าน (ชรบ.) ได้ช่วยกันดับ ตรวจสอบเป็นอาคารคอนกรีต 2 ชั้น เพลิงได้เผาโต๊ะ และเอกสารชั้นล่างได้รับความเสียหาย แต่ไม่มีใครได้รับอันตราย นอกจากนี้ ยังพบร่องรอยงัดหน้าต่างกระจกชั้นล่าง และมีคราบน้ำมันเบนซินจำนวนมาก</p>
<p>สอบสวนทราบว่า ขณะเกิดเหตุได้มีคนร้ายไม่ทราบจำนวนลอบเข้ามาด้านหลัง แล้วงัดหน้าต่างเข้ามา ก่อนใช้น้ำมันเบนซินราดจุดไฟเผา จากนั้นคนร้ายได้วิ่งหลบหนีไป ระหว่างนั้นชุดรักษาความปลอดภัยหมู่บ้าน 4 คน เดินมาประสบเหตุ จึงรีบเข้าไปช่วยกันดังไฟได้ทัน ก่อนที่ไฟจะลุกลาม ส่วนค่าเสียหายอยู่ระหว่างการตรวจสอบ อย่างไรก็ตาม เจ้าหน้าที่เชื่อคนร้ายหวังสร้างสถานการณ์ความไม่สงบ</p></body>
</news>
