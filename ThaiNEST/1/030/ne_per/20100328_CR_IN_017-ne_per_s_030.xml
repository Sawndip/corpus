<teiHeader>
<fileDesc>
<titleStmt>
  <title>มือมืดกราดยิงธ.กรุงเทพสาขาสะพานขาว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 17:44:32  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218535  </bibl>
</sourceDesc>
</fileDesc>
</teiHeader>
<news>
<headline>มือมืดกราดยิงธ.กรุงเทพสาขาสะพานขาว</headline>
<lead>มือมืด เย้ยกฎหมาย ยิงปืนใส่ แบงก์กรุงเทพ สาขาสะพานขาว ย่านโบ๊เบ๊ กระจกแตกเสียหาย ก่อนเผ่นหนี ตำรวจ เร่งเก็บหลักฐาน ล่า</lead>
<neck></neck>
<body><p>เกิดเหตุคนร้าย ยิงปืนเข้าไปภายใน ธนาคารกรุงเทพ สาขาสะพานขาว ที่ตั้งอยู่ในพื้นที่ตลาดโบ๊เบ๊ จากการตรวจสอบไปยัง <persName>พ.ต.อ.รังสรรค์ ประดิษฐผล</persName> ผกก.สน.นางเลิ้ง ได้รับการยืนยันว่า มีเหตุการณ์ดังกล่าว โดยเบื้องต้น มีพยานระบุว่า มีชายแต่งชุดดำ ไม่มีการปิดบังอำพรางใบหน้า ยืนอยู่บนบาทวิถี หน้าธนาคาร จากนั้นก็ชักอาวุธปืน ไม่ทราขนาดยิงเข้าไปภายใน ธนาคารกรุงเทพ สาขาสะพานขาว จำนวน 3 นัด เป็นเหตุให้กระจกของ ธนาคารแตก เสียหายจำนวน 3 บาน จากนั้น คนร้าย ก็หลบหนีไป ซึ่งขณะนี้ กำลังส่งเจ้าหน้าที่พิสูจน์หลักฐาน เดินทางเข้าตรวจสอบที่เกิดเหตุแล้ว
พร้อมกับ เตรียมสอบสวนพยาน เพื่อสเกตช์ภาพคนร้ายและเก็บหลักฐานจากล้องวงจรปิด เพื่อรวบรวมพยานหลักฐาน ไล่ล่าคนร้ายต่อไป</p>
<p>ล่าสุด <persName>พล.ต.ต.วิชัย สังข์ประไพ</persName> ผบก.น.1 พร้อมด้วย <persName>พ.ต.อ.วีรวิทย์ จันทร์จำเริญ</persName> รองผู้บังคับการตำรวจนครบาล 1 เดินทางเข้าร่วมในที่เกิดเหตุ ขณะที่เจ้าหน้าที่ของทางธนาคาร ได้นำเจ้าหน้าที่ตำรวจและชุดพิสูจน์หลักฐาน เข้าตรวจสอบกล้องวงจรปิด ที่อยู่ภายในธนาคารปรากฎว่า กล้องวงจรปิดของธนาคาร สามารถจับภาพผู้ต้องหาได้อย่างชัดเจน โดยรูปพรรณสันฐานของคนร้าย ตรงกับที่พยานให้ปากคำไว้ แต่ทางเจ้าหน้าที่ยังไม่ขอเปิดเผยรายละเอียดในส่วนนี้</p>
<p>อย่างไรก็ตาม เจ้าหน้าที่อยู่ระหว่างการเก็บรวบรวมหลักฐานในที่เกิดเหตุ โดยอาวุธปืนที่คนร้ายใช้ก่อเหตุนั้น เป็นอาวุธ
ปืน ขนาด.38 ซึ่งเจ้าหน้าที่ได้เก็บไว้ตรวจสอบแล้ว</p>
<p>ด้าน <persName>พล.ต.ต.ปิยะ อุทาโย</persName> โฆษก บช.น. กล่าวถึง ความคืบหน้ากรณีคนร้ายยิงอาวุธปืนเข้าใส่ธนาคารกรุงเทพ สาขาสะพานขาว เมื่อช่วงเย็นที่ผ่านมาว่า กล้องวงจรปิดบริเวณแยกสะพานขาว สามารถจับภาพของผู้ก่อเหตุไว้ได้ เป็นชายสวมเสื้อสีฟ้า
เสื้อคลุมสีเข้ม สวมหมวกแก๊ป ใช้ผ้าปิดบังใบหน้าสีขาว และเดินข้ามฝั่งมาที่ธนาคารแล้ว ใช้อาวุธปืนยิงธนาคารก่อนจะเดิน
มุ่งหน้าไปขึ้นรถจักรยานยนต์ ของเพื่อนที่จอดรออยู่ บริเวณแยกสะพานขาว และขับหลบหนี มุ่งหน้าไปทางแยกเทวกรรม ซึ่งขณะนี้<persName>พ.ต.อ.รังสรรค์ ประดิษฐผล</persName> ผู้กำกับการสถานีตำรวจนครบาลนางเลิ้ง เข้าตรวจสอบที่เกิดเหตุในพื้นที่ นอกจากนี้ กล้องวงจรปิดของธนาคาร และร้านค้าใกล้เคียง ก็สามารถบันทึกภาพของผู้ก่อเหตุไว้ได้</p>
<p>ในส่วนของการเพิ่มมาตรการป้องกันเหตุร้ายนั้น ทางผู้บัญชาการตำรวจนครบาล ได้สั่งการให้ผู้กำกับการทุก สน.เพิ่มกำลัง
สายตรวจในพื้นที่ ซึ่งเป็นกองร้อยควบคุมฝูงชนที่เป็นกองหนุนอีกประมาณ 1,000 นาย การตั้งจุดตรวจในพื้นที่ ตั้งสาย
ตรวจ รถ จักรยานยนต์ และสายตรวจเดินเท้า โดยเน้นตรวจเข้มในสถานที่ ที่เป็นสัญลักษณ์ทางการเมือง อาทิ ประตูน้ำ ซังฮี้ และจุดที่เป็นทางผ่านของผู้ชุมนุม</p></body>
</news>
