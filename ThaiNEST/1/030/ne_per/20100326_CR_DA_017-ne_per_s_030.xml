<teiHeader>
<fileDesc>
<titleStmt>
  <title>อุ้มฆ่า2หนุ่มสุรินทร์หมกเขา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-26 21:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56441  </bibl>
</sourceDesc>
</fileDesc>
</teiHeader>
<news>
<headline>อุ้มฆ่า2หนุ่มสุรินทร์หมกเขา</headline>
<lead></lead>
<neck></neck>
<body><p>วันนี้(26 มี.ค.) <persName>พล.ต.ต.กระจ่าง  สุวรรณรัตน์</persName> ผบก.ภ.จว.นครศรีธรรมราช ได้รับรายงานจาก <persName>พ.ต.อ.สมเกียรติ ยุวดี</persName> ผกก.สภ.พิปูน ว่า เมื่อเวลา 18.00 น.วันที่ 25 มี.ค.ที่ผ่านมา <persName>พ.ต.ท.พงษ์ศักดิ์ ชโยฬาร</persName> สวส.สภ.พิปูน ได้รับแจ้งเหตุฆ่ากันตาย 2 ศพ บนภูเขากะทูน หมู่บ้านห้วยกลาง หมู่ 7 ต.กะทูน อ.พิปูน จึงรีบไปสอบสวน โดยใช้รถโฟร์วีลขับขึ้นเขาไปยังที่เกิดเหตุด้วยความยากลำบาก โดยต้องใช้เวลาประมาณเกือบ 2 ชม.  โดยจุดเกิดเหตุอยู่ริมถนนบนภูเขากะทูน พบศพผู้ตายเป็นชายฉกรรจ์ 2 ศพ นอนเสียชีวิตอย่างน่าอนาถ ทราบชื่อ <persName>นายสุพรหม สุโต</persName> อายุ 47 ปี ชาว อ.รัตนบุรี จ.สุรินทร์ สภาพศพถูกยิงด้วยปืนพกสั้น 11 ม.ม.เข้ากลางศีรษะ 2 นัด และกลางหน้าอก 1 นัด ส่วนอีกศพเป็นผู้ชายไม่ทราบชื่ออายุประมาณ 40-45 ปี สูงประมาณ 165 ซม.ผิวดำแดง สภาพศพถูกยิงด้วยอาวุธปืนพกสั้นขนาด 11 ม.ม. เข้าศีรษะ 1 นัด และกลางหน้าอก 1 นัด ศพทั้งสองเสียชีวิตมาแล้วประมาณ 10-12  ชม.</p>
<p>จากการสอบสวน ทราบว่าผู้ตายทั้งสอง มารับจ้างทำงานกรีดยางและรับจ้างแผ้วถางป่าในเขต อ.พิปูนและพื้นที่ใกล้เคียงมานานหลายเดือนแล้ว แต่ไม่มีที่พักอาศัยเป็นหลักแหล่ง สันนิษฐานว่าก่อนเกิดเหตุผู้ตายทั้งสองได้ถูกกลุ่มคนร้าย เป็นชายฉกรรจ์ไม่ต่ำกว่า 2 คน อุ้มตัวขึ้นรถยนต์โฟร์วีลไม่ทราบสีและยี่ห้อ ขับพาขึ้นเขาไปจ่อยิงหัวทิ้งอย่างโหดเหี้ยม จากนั้นได้ทิ้งศพอำพรางคดี </p>
<p>ด้าน <persName>พ.ต.ท.พงษ์ศักดิ์</persName>  เจ้าของคดี กล่าวว่า จากการสอบสวนในเบื้องต้นยังไม่ทราบสาเหตุการตายที่แท้จริงว่ามาจากเรื่อง อะไร แต่ตำรวจสันนิษฐานไว้ว่าน่าจะมาจากเรื่องการหักหลังในเรื่องธุรกิจมืด บางอย่าง จึงถูกอุ้มไปยิงทิ้งบนภูเขา เจ้าหน้าที่จะเร่งสืบสวนหาเบาะแสคลี่คลายคดีต่อไป</p></body>
</news>
