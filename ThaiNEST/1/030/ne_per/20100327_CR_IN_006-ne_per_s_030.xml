<teiHeader>
<fileDesc>
<titleStmt>
  <title>กรมศุลฯสั่งทุกด่านเข้ม รปภ.หวั่นบึ้มซ้ำ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-27 11:12:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218318  </bibl>
</sourceDesc>
</fileDesc>
</teiHeader>
<news>
<headline>กรมศุลฯสั่งทุกด่านเข้ม รปภ.หวั่นบึ้มซ้ำ</headline>
<lead>อธิบดีกรมศุลกากร สั่งทุกด่านทั่วประเทศ เพิ่มกำลัง รปภ.เข้ม หลังถูกมือดีวางระเบิดเมื่อกลางดึก เชื่อต้องการป่วน ไม่เอี่ยวขัดแย้ง</lead>
<neck></neck>
<body><p><persName>นายสมชัย สัจจพงษ์</persName> อธิบดีกรมศุลกากร เปิดเผย กรณีเกิดเหตุระเบิดบริเวณข้างตึก 120 ปี กรมศุลากากรเมื่อกลางดึกที่ผ่านมาว่า เชื่อว่าเหตุที่เกิดขึ้นนั้น ไม่เกี่ยวข้องกับความขัดแย้ง หรือเหตุจากกรมศุลกากรแต่อาจเกิดมาจากเหตุการณ์ปั่นป่วนสร้างสถานการณ์ และเหตุที่เกิดขึ้น เจ้าหน้าที่ดูแลเต็มที่แล้ว แต่อาจมีช่องว่างให้กลุ่มคนร้ายก่อเหตุได้ ซึ่งจะทำการตรวจสอบกล้องวงจรปิดต่างๆ และสถานที่ใกล้เคียง เพื่อหาเบาะแสช่วยเจ้าหน้าที่ตำรวจ โดยจากนี้ไป จะมีการเพิ่มกำลัง เจ้าหน้าที่รักษาความปลอดภัยเพิ่มมากขึ้น รวมทั้งแจ้งไปยังด่านศุลกากร ทั้ง 45แห่งทั่วประเทศ ให้ดูแลเข้มงวดและเพิ่มกำลังรักษาความปลอดภัยอย่างเข้มงวด เนื่องจากเกรงว่า คนร้ายอาจหันไปก่อกวนในด่านศุลกากรจุดอื่นได้</p>
<p>อย่างไรก็ตาม ขณะนี้เจ้าหน้าที่ได้ทำการเก็บเศษวัสดุที่ตกหล่น และเริ่มทำการวัดกระจก และอุปกรณ์ที่เสียหายให้ช่างนำไปซ่อมแซมอย่างเร่งด่วน เพื่อให้สามารถเปิดทำการได้ตามปกติในวันจันทร์นี้</p></body>
</news>
