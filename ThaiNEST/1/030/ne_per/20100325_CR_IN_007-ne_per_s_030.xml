<teiHeader>
<fileDesc>
<titleStmt>
  <title>นครบาล เรียกประชุมรับม็อบบ่ายนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-25 13:42:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218019  </bibl>
</sourceDesc>
</fileDesc>
</teiHeader>
<news>
<headline>นครบาล เรียกประชุมรับม็อบบ่ายนี้</headline>
<lead>ผู้บัญชาการตำรวจนครบาล เรียกประชุมรับมือม็อบ ชุมนุมใหญ่บ่ายนี้ โฆษก บช.น.เผย สถานการณ์ชุมนุมเสื้อแดง ตลอดคืนปกติ พร้อมเร่งสอบบึ้มกรมบังคับคดี</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล แถลงผล การประชุมปฏิบัติการส่วนหน้ากองบัญชาการตำรวจนครบาล โดยมี <persName>พล.ต.อ.อดุลย์ แสงสิงแก้ว</persName> ที่ปรึกษา สบ 10 เป็นประธานการประชุมผ่านระบบคอนเฟอร์เรนซ์
จากศูนย์ปฏิบัติการสำนักงานตำรวจแห่งชาติ โดยระบุว่า การชุมนุมของกลุ่มคนเสื้อแดงตลอดเมื่อคืนที่ผ่านมา ไม่พบว่า มีเหตุการณ์รุนแรงใดเกิดขึ้นแต่อย่างใด โดยมียอดผู้ชุมนุมสูงสุดจำนวน 20,000 คน และล่าสุดเมื่อช่วงเช้าที่ผ่านมา มีจำนวน 2,300 คน ส่วนเหตุระเบิดที่กรมบังคับคดี เขตบางขุนนนท์ จากกองพิสูจน์หลักฐาน พบว่าเป็นระเบิดลูกเกลี้ยง M67 ซึ่งได้สั่งการให้กองบังคับการตำรวจนครบาล 7 ร่วมกับตำรวจในพื้นที่ร่วมกันตรวจสอบกล้องวงจรปิดแล้ว อย่างไรก็ตาม ในช่วงบ่ายของวันนี้ <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล ได้เรียกนายตำรวจระดับรองผู้บัญชาการตำรวจนครบาล และผู้บังคับการตำรวจนครบาล 1-9 เพื่อรับทราบแผนการปฏิบัติงานดูแลความเคลื่อนไหวของกลุ่มผู้ชุมนุม ที่จะมีการดาวกระจายไปตามพื้นที่ต่างๆ ในกรุงเทพมหานครในวันเสาร์ที่ 27 มีนาคม นี้ ขณะเดียวกันในวันดังกล่าวจะมีการประชุมสมัชชาสหภาพรัฐสภา และการประชุมเลขาธิการรัฐสภาครั้งที่ 122 ในระหว่างวันที่ 27 มี.ค. ถึง 12 เม.ย. โดยจะมีพิธีเปิดการประชุมดังกล่าว ที่โรงแรมเซ็นทารา แกรนด์ ถนนราชประสงค์ จึงจำเป็นที่จะต้องนำแผนการรักษาความปลอดภัยของทั้ง 2 มาปรับใช้ร่วมกันเพื่อให้การดูแลความปลอดให้มีประสิทธิภาพมากยิ่งขึ้น</p></body>
</news>
