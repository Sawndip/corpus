<teiHeader>
<fileDesc>
<titleStmt>
  <title>บ้านสี่เสาฯเช้านี้เข้มขึ้นหลังเจอบึ้ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-31 09:15:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218894  </bibl>
</sourceDesc>
</fileDesc>
</teiHeader>
<news>
<headline>บ้านสี่เสาฯเช้านี้เข้มขึ้นหลังเจอบึ้ม</headline>
<lead>บรรยากาศ รปภ. บ้านพักสี่เสาฯ เข้มข้นขึ้น หลังเกิดเหตุปาระเบิด ที่ มูลนิธิรัฐบุรุษ ส่วนที่ ลานพระรูป ยังคงกำลังตรวจตราเช่นเดิม</lead>
<neck></neck>
<body><p>ภายหลังเกิดเหตุ คนร้าย ปาระเบิด M67 ใส่มูลนิธิรัฐบุรุษ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ ห่างจากบ้านสี่เสาเทเวศร์ ของ <persName>พล.อ.เปรม</persName> เพียง 100 เมตรเท่านั้น ส่งผลให้มาตรการรักษาความปลอดภัยของเจ้าหน้าที่ตำรวจและทหาร ตรึงกำลังอยู่อย่างเข้มงวด โดยมีเจ้าหน้าที่ทหารเดินตรวจตราบริเวณโดยรอบเป็นระยะ โดยเฉพาะการเก็บวัตถุต้องสงสัย ตามแนวกำแพงและบริเวณพุ่มไม้ ขณะที่จุดตรวจร่วมระหว่างเจ้าหน้าที่ทหารและตำรวจ บริเวณหน้าบ้านสี่เสาเทเวศร์ ก็เพิ่มการเข้มงวดในการตรวจตราบุคคลต้องสงสัยเช่นเดียวกัน</p>
<p>อย่างไรก็ตาม สำหรับบรรยากาศ บริเวณลานพระบรมรูปทรงม้า ซึ่งใช้เป็นพื้นที่จัดงานกาชาด ประชาชนบางส่วน เริ่มทยอยเดินทางมาเที่ยวงานกันแล้ว โดยมีมาตรการรักษาความปลอดภัย อย่างเคร่งครัด จากส่วนรักษาความปลอดภัย
กองทัพไทย ที่ได้ติดตั้งอุปกรณ์และเจ้าหน้าที่ในการดูแลความปลอดภัยให้กับประชาชน</p>
<p>ด้านการจราจรในช่วงเช้าวันนี้ บริเวณถนนพิษณุโลก ได้เปิดให้ประชาชนสัญจรได้เช่นเดียวกับบริเวณถนนศรีอยุธยา กับแยก พล.1 ถึงลานพระบรมรูปทรงม้าด้วย</p></body>
</news>
