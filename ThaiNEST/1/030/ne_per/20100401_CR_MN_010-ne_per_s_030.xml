<teiHeader>
<fileDesc>
<titleStmt>
  <title>ภรรยา “จ่าเพียร” รับเป็นเรื่องยาก หาคนรับผิดดึงชื่อสามีออก  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-01 18:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045515  </bibl>
</sourceDesc>
</fileDesc>
</teiHeader>
<news>
<headline>ภรรยา “<persName>จ่าเพียร</persName>” รับเป็นเรื่องยาก หาคนรับผิดดึงชื่อสามีออก</headline>
<lead>ภรรยา “<persName>จ่าเพียร</persName>” รับมอบเงินจากตำรวจภูณภาค 5 กว่า 7 แสนบาท รับเป็นเรื่องยากหาตัวดึงชื่อสามีออกจากบัญชีแต่งตั้งจนเสียชีวิต เชื่อชีวิตสามีจะนำไปสู่การเปลี่ยนแปลงที่ดีขึ้นของวงการตำรวจ</lead>
<neck></neck>
<body><p>วันนี้ (1 เม.ย.) เมื่อเวลา 14.00 น. ที่ห้องประชุม 1 ชั้น 2 อาคาร 1 สำนักงานตำรวจแห่งชาติ(ตร.) <persName>พล.ต.อ.ปทีป ตันประเสริฐ</persName> รรท.ผบ.ตร. พร้อมด้วย <persName>พล.ต.อ.จุมพล มั่นหมาย</persName> <persName>พล.ต.อ.วิเชียร พจน์โพธิ์ศรี</persName> รอง ผบ.ตร. <persName>พล.ต.อ.อดลุย์ แสงสิงแก้ว</persName> ที่ปรึกษา (สบ 10) ร่วมแถลง มูลนิธิโทรทัศน์เฉลิมพระเกียรติผ่านดาวเทียมฯ ร่วมมือจัดกิจกรรมกับบริษัท ทีโอที จำกัด(มหาชน), บริษัท กสท โทรคมนาคมจำกัด (มหาชน), บริษัท แอดวานซ์ อินโฟร์ เซอร์วิส จำกัด (มหาชน) หรือ AIS, บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) หรือ DTAC และ บริษัท ทรูมูฟ จำกัด หรือ TRUE MOVE เปิดให้ประชาชนทั่วประเทศสามารถบริจาคเงินครั้งละ 5 บาท ผ่านทาง SMS หมายเลขโทรศัพท์ 4567890 ระหว่างวันที่ 1 ถึง 30 เมษายน นำเงินบริจาคทั้งหมดมอบให้กับ “กองทุน<persName>จ่าเพียร</persName>เพื่อตำรวจกล้า 3 จังหวัดชายแดนใต้” โดยไม่หักค่าใช้จ่าย ซึ่งขณะนี้กองทุนดังกล่าวมียอดกว่า 4 ล้านบาทแล้ว</p>
<p>โดย <persName>พล.ต.อ.ปทีป</persName>เป็นตัวแทนมองเงินจากข้าราชการตำรวจ กองบัญชาการตำรวจภูธร ภาค 5 และครอบครัว กองบัญชาการส่งกำลังบำรุง และผู้มีจิตศรัทธา ให้แก่บครอบครัวของ <persName>พล.ต.อ.สมเพียร</persName> จำนวน 711,500 บาท โดยมี<persName>นางพิมพ์ชนา ภูวพงษ์พิทักษ์</persName> ภรรยา <persName>ส.ต.ท.โรจนินทร์ ภูวพงษ์พิทักษ์</persName> <persName>ส.ต.ต.รัฐวิชต์ ภูวพงษ์พิทักษ์</persName> มารับมอบ และให้ครอบครัว <persName>พ.ต.อ.โสภณ อินทรบวร</persName> จำนวน 411,500 บาท โดยมี<persName>นางสมจิตต์ อินทรบวร</persName> เดินทางมารับมอบ</p>
<p>ด้าน <persName>นางพิมพ์ชนา</persName>กล่าวว่า ขณะนี้ตนยังไม่ทราบผลการสืบสวน ตรวจสอบข้อเท็จจริงของคณะกรรมการชุดต่างๆ ในกรณีที่ <persName>พล.ต.อ.สมเพียร</persName> ไม่ได้รับการโยกย้าย แต่ก็ ไม่ได้คาดหวังว่าการตั้งคณะกรรมการชุดต่างๆ ที่ตั้งขึ้นมาว่าจะสามารถหาตัวผู้กระทำความผิดได้ เพราะรู้ว่าเป็นเรื่องยากและก็พอจะทราบว่าอะไรเป็นอะไร อย่างไรก็ตามสำหรับเรื่องนี้ <persName>พล.ต.อ.ปทีป</persName> ก็ทำดีที่สุดแล้วโดยเฉพาะเรื่องการตอบแทนการรับลูกชายเข้ารับราชการซึ่งรวด เร็วเป็นประวัติการณ์ แต่ก็ยอมรับว่าทดแทนการสูญเสีย <persName>พล.ต.อ.สมเพียร</persName>ไม่ได้ ทั้งนี้ ตนอยากให้ เรื่องการให้สิทธิประโยชน์ของข้าราชการตำรวจใน 3 จังหวัดชายแดนภาคใต้ทุกๆที่เรียกร้องนั้นผ่านก.ตร.โดยเร็วและประกาศใช้อย่าง จริงจัง ซึ่ง <persName>พล.ต.อ.ปทีป</persName>ก็รับปาก ทั้งนี้ หากวิญญาณ <persName>พล.ต.อ.สมเพียร</persName> รับรู้คงจะดีใจเพราะพูดอยู่ตลอดเวลาว่าที่ท่านทำทุกวันนี้ไม่ได้ทำเพื่อตัว เองแต่ทำเพื่อเพื่อนตำรวจรุ่นหลัง ๆและสิ่งที่เกิดขึ้นกับ<persName>พล.ต.อ.สมเพียร</persName>ครั้งนี้และสิทธิประโยชน์ที่ตำรวจใต้ จะได้รับทุกข้อจากนี้จะเป็นตำนานคู่ตร.ตลอดไป</p>
<p>เมื่อถามว่า ผู้มีส่วนเกี่ยวข้องที่ทำให้ <persName>พล.ต.อ.สมเพียร</persName>ไม่ได้ย้ายไป สภ.กันตัง จ.ตรัง จนต้องเสียชีวิต สมควรได้รับโทษหรือไม่ ภรรยา <persName>พล.ต.อ.สมเพียร</persName> กล่าวว่า คาดหวังให้เป็นเช่นนั้น เพราะคนผิดก็สมควรได้รับผิด แม้ไม่มีการสืบสวนเอาผิดใครได้ ก็คงไม่เป็นไร ถ้าคนที่ทำเขายังกินได้นอนหลับอยู่ได้ ก็ไม่เป็นไร แต่ก็ต้องขอบคุณผู้ก่อการร้าย ผู้ที่ออกคำสั่งการทำให้ <persName>พล.ต.อ.สมเพียร</persName>เสียชีวิต เพราะทำให้คนทั้งประเทศรู้จัก <persName>พล.ต.อ.สมเพียร</persName> คนทั้งประเทศหลั่งน้ำตาให้ และทำให้การเสียสละชีวิตครั้งนี้นำมาซึ่งการเปลี่ยนแปลงที่ดีขึ้นของตำรวจ ใต้</p></body>
</news>
