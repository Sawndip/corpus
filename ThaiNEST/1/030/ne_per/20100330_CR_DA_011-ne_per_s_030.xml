<teiHeader>
<fileDesc>
<titleStmt>
  <title>ล็อกอดีตแชมป์เรือใบค้ายาไอซ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 15:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57171  </bibl>
</sourceDesc>
</fileDesc>
</teiHeader>
<news>
<headline>ล็อกอดีตแชมป์เรือใบค้ายาไอซ์</headline>
<lead>รวบยกแก๊งนักกีฬาแล่นเรือใบทีมชาติไทย อดีตแชมป์หลายรายการ เอเย่นต์ขายยาไอซ์</lead>
<neck></neck>
<body><p>เมื่อเวลา 12.30 น. วันที่ 30 มี.ค. <persName>นายชายชาญ เอี่ยมเจริญ</persName> นายอำเภอสัตหีบ <persName>นาวาเอก สุรนันท์ แสงรัตนกูล</persName> หัวหน้าชุดปฏิบัติการพิเศษ ศูนย์ต่อสู้เพื่อเอาชนะยาเสพติด ฐานทัพเรือสัตหีบ (หน.ชปพ.ศตส.ฐท.สส.) <persName>นาวาโท ณัฎฐชัย วิจิตรพันธุ์</persName> <persName>นายสุรเชษฐ์ แก้วคำ</persName> ปลัดอำเภอสัตหีบ พร้อมด้วยอาสาสมัครชุดป้องกัน และปราบปรามยาเสพติด ได้ร่วมกันวางแผนล่อซื้อยาไอซ์ จาก <persName>นายวีระชาติ เหล็กเพ็ชร</persName> อายุ 26 ปี จำนวน 1 ถุง ในราคา 1,500 บาท โดยนัดส่งของกันที่หน้าโรงเรียนบำรุงศิษย์ศึกษา ริมถนนสุขุมวิท หลักกิโลเมตรที่ 2 เส้นทางสัตหีบ-ระยอง เมื่อถึงเวลานัดหมาย <persName>นายวีระชาติ</persName> ได้นำยาไอซ์มามอบให้ เจ้าหน้าที่จึงแสดงตัวจับกุม แต่<persName>นายวีระชาติ</persName> ได้วิ่งฝ่าวงล้อมข้ามถนน เพื่อจะปีนข้ามกำแพงปูนเข้าไปในหมู่บ้านกองเรือยุทธการ หลบหนี อย่างไรก็ตาม เจ้าหน้าที่สามารถติดตามจับกุมตัวมาได้ จากการตรวจค้นพบยาไอซ์จำนวน 5 ถุงเล็ก ในกระเป๋าสะพายของ<persName>นายวีระชาติ</persName> จึงยึดไว้เป็นของกลาง</p>
<p>จากการสอบสวน <persName>นายวีระชาติ</persName> ให้การรับสารภาพว่า ได้ซื้อยาบ้ามาจาก <persName>นายศักดา วงศ์ทิม</persName> หรือ<persName>โอ๋</persName> อดีตนักกีฬาเรือใบทีมชาติไทย แชมป์เรือใบหลายรายการ ซึ่งขณะนี้ปักหลักขายยาไอซ์ให้ลูกค้า และเพื่อนร่วมแก๊ง อยู่ภายในห้องพักโรงแรมประทับใจ ห้องเบอร์ 25 หมู่ 6 ต.สัตหีบ อ.สัตหีบ เจ้าหน้าที่จึงได้เข้าไปขอทำการตรวจค้น ปรากฏว่า <persName>นายศักดา</persName> หรือ<persName>โอ๋</persName> ซึ่งปัจจุบันได้เปลี่ยนชื่อใหม่ คือ “<persName>นายอัครวัฒน์ วงศ์ทิม</persName>” ไหวตัวทัน ได้นำยาไอซ์ที่เหลือใส่ชักโครกห้องน้ำทิ้ง เหลือแต่อุปกรณ์การเสพยาไอซ์ เบื้องต้นให้การรับสารภาพว่า เสพยาไอซ์ และจำหน่ายให้กับกลุ่มวัยรุ่นในพื้นที่อำเภอสัตหีบ แต่ยังไม่ยอมบอกว่า ซื้อมาจากผู้ใด</p>
<p>ทั้งนี้ ขณะจับกุม<persName>นายศักดา</persName> ได้มี <persName>นายวิษณุ เพ็ญสืบ</persName> หรือ<persName>บอล</persName> อายุ 22 ปี <persName>จ่าเอก เตชิน เดชแพง</persName> หรือ<persName>แอม</persName> และ <persName>น.ส.หฤทัย ศรีบัวผัน</persName> อายุ 23 ปี โทรมาสั่งยาไอซ์ และเดินทางมารับของที่ห้องพักดังกล่าว เจ้าหน้าที่จึงจับกุมส่งดำเนินการตามขั้นตอนต่อไป</p></body>
</news>
