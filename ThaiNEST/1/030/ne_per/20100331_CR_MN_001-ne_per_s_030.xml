<teiHeader>
<fileDesc>
<titleStmt>
  <title>ตร.-ทหารตรึงกำลังหน้าบ้านป๋า-พรรคชาติไทยพัฒนา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 10:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044505  </bibl>
</sourceDesc>
</fileDesc>
</teiHeader>
<news>
<headline>ตร.-ทหารตรึงกำลังหน้าบ้านป๋า-พรรคชาติไทยพัฒนา</headline>
<lead>ตำรวจ-ทหาร เสริมกำลังบริเวณหน้าบ้านพักประธานองคมนตรี บริเวณสี่เสาเทเวศร์ โดยเดินตรวจตราอย่างละเอียดรอบรั้วบ้าน หลังคนร้ายปาระเบิดเอ็ม 67 เข้าใส่มูลนิธิรัฐบุรุษ <persName>พล.อ.เปรม ติณสูลานนท์</persName> ขณะเดียวกันยังเสริมกำลังตำรวจดูแลความเรียบร้อยหน้าที่ทำการพรรคชาติไทย พัฒนาด้วย</lead>
<neck></neck>
<body><p>วันนี้ (31 มี.ค.) ผู้สื่อข่าวรายงานว่า บริเวณหน้าบ้านพักสี่เสาเทเวศร์ ซึ่งเป็นบ้านพักของ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ ได้มีกำลังเจ้าหน้าที่ตำรวจร่วมกับสารวัตรทหารและกำลังทหาร ถูกเสริมเข้ามาดูแลความปลอดภัยเพิ่มมากขึ้น หลังจากที่ก่อนหน้านี้มีเพียงกำลังตำรวจและสารวัตรทหารที่ร่วมตั้งจุดตรวจ ร่วมที่บริเวณหน้าบ้าน ต้นถนนศรีอยุธยาเท่านั้น โดยการเสริมกำลังดังกล่าวเป็นผลสืบเนื่องมาจากเมื่อเวลา 20.00 น.วานนี้ (30 มี.ค.) ได้เกิดเหตุคนร้ายปาระเบิดเอ็ม 67 เข้าไปยังมูลนิธิรัฐบุรุษ <persName>พล.อ.เปรม ติณสูลลานนท์</persName> ถนนอู่ทองนอก เขตดุสิต กรุงเทพฯ ส่งผลให้รถยนต์ทที่จอดอยู่ภายในได้รับความเสียหาย กระจกแตก 1 คัน และหม้อแปลงไฟฟ้าได้รับความเสียหาย</p>
<p>ทั้งนี้ นอกจากการเพิ่มกำลังตำรวจ-ทหารไปดูแลรักษาความสงบเรียบร้อยบริเวณหน้าบ้าน พักสี่เสาร์เทเวศร์แล้ว เจ้าหน้าที่ทหารยังได้เดินตรวจตรา บริเวณรอบบ้านพักเป็นระยะ โดยเฉพาะการตรวจวัตถุต้องสงสัยตามแนวกำแพง และบริเวณพุ่มไม้หน้าบ้านพัก</p>
<p>นอกจากนี้ ที่บริเวณหน้าพรรคชาติไทยพัฒนา เลขที่ 1 ถ.พิชัย แขวงดุสิตและดุสิต กรุงเทพมหานคร กำลังตำรวจหลายนายได้เข้ารักษาการณ์บริเวณรอบที่ทำการพัก ภายหลังจากที่เกิดเหตุคนร้ายใช้ระเบิดเอ็ม 67 ปาเข้าใส่บริเวณหน้าบ้านพัก<persName>นายบรรหาร ศิลปอาชา</persName> อดีตหัวหน้าพรรคชาติไทยเช่นเดียวกัน</p>
<p><persName>พ.ต.อ.ชยุต มารยาทตร์</persName> ผกก.สน.สามเสน กล่าวว่า การจับกุมคนร้ายที่ก่อเหตุดังกล่าวเป็นเรื่องยาก แต่จะพยายามทำหน้าที่ให้ดีที่สุด ซึ่งขณะนี้เจ้าหน้าที่ฝ่ายสืบสวนสอบสวนอยู่ระหว่างการสอบปากคำพยานบุคคล และตรวจสอบกล้องวงจรปิดที่ได้จากมูลนิธิ และตามแยกต่างๆ แต่ยังไม่พบเบาะแสคนร้ายที่ชัดเจน ทราบเพียงว่าคนร้าย 2 คนใช้จักรยานยนต์ในการก่อเหตุเท่านั้น</p></body>
</news>
