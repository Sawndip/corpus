<teiHeader>
<fileDesc>
<titleStmt>
  <title>น.สั่งล่ามือบึ้มหลายจุดเฝ้าระวังที่สำคัญ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-28 14:42:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218506  </bibl>
</sourceDesc>
</fileDesc>
</teiHeader>
<news>
<headline>น.สั่งล่ามือบึ้มหลายจุดเฝ้าระวังที่สำคัญ</headline>
<lead>โฆษก บช.น. เผย ผบช.น. สั่งล่ามือระเบิดหลายจุดให้ได้ พร้อมกำชับ เฝ้าระวังสถานที่ราชการสำคัญ ป้องกันการบุกรุก</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวภายหลัง การประชุม ศูนย์ปฏิบัติการส่วนหน้า กองบัญชาการตำรวจนครบาล (ศปก.น.) ว่า หลังจากเกิดเหตุคนร้าย ยิงระเบิดเข้าไปพื้นที่ของ กรมทหารราบที่ 11 รักษาพระองค์ นั้น ล่าสุด ได้สั่งการให้ ผู้บังคับการตำรวจนครบาล 2 เร่งติดตามคนร้ายโดยเร็วที่สุด พร้อมทั้ง สั่งเพิ่มกำลังเจ้าหน้าที่ตำรวจ 14 กองร้อย ตรึงกำลังรักษาความปลอดภัย อย่างเข้มงวด พร้อมจัดกำลังเจ้าหน้าที่ฝ่ายสืบสวนสอบสวน รถคุมผู้ต้องขังคอยดูแลความเรียบร้อย หากมีการบุกรุกสถานที่ราชการที่สำคัญด้วย ขณะเดียวกัน หลังจากในบางพื้นที่ ทหารได้ถอนกำลังออกแล้วนั้น จึงเป็น
หน้าที่ของเจ้าหน้าที่ตำรวจ ที่จะต้องเข้าไปดูแลพื้นที่ในกรุงเทพมหานครชั้นในมากยิ่งขึ้น โดยเฉพาะบริเวณรัฐสภา ถนนราชดำเนิน ทำเนียบรัฐบาลและบริเวณอื่นๆ ในพื้นที่กรุงเทพมหานครชั้นกลางและชั้นใน เนื่องจาก อยู่ในพื้นที่ของ พ.ร.บ.ความมั่นคงฯ โดยระบุว่า ขณะนี้ได้มีกำลังเจ้าหน้าที่ตำรวจ คอยดูแลรักษาความปลอดภัยทั้งหมด กว่า 19 กองร้อย อย่างไรก็ตาม ยังยืนยันว่า
เจ้าหน้าที่ตำรวจและทหาร มีสิทธิ์ในการดูแลรักษาสถานที่ราชการสำคัญ จะยังคงปฏิบัติตามแนวทางของศูนย์อำนวยการรักษาความสงบเรียบร้อย หรือ ศอ.รส. ซึ่งจะใช้แนวทางสันติวิธี และใช้การเจรจาเป็นหลัก</p></body>
</news>
