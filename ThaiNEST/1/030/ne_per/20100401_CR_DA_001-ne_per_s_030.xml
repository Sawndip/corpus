<teiHeader>
<fileDesc>
<titleStmt>
  <title>แฉปม'จ่าเพียร' กมธ.ตำรวจเปิดโปงหลุดโผไม่เป็นธรรม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-01 07:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57433  </bibl>
</sourceDesc>
</fileDesc>
</teiHeader>
<news>
<headline>แฉปม'<persName>จ่าเพียร</persName>' กมธ.ตำรวจเปิดโปงหลุดโผไม่เป็นธรรม</headline>
<lead>กมธ.ตำรวจ เปิดผลสอบปม"<persName>จ่าเพียร</persName>"โยกย้ายไร้ความยุติธรรม"<persName>นิพัฏจ์</persName>"ออกตัวยันไทม่มีนัก การเมืองเอี่ยว ตัดตอนไอ้โม่ง โยนแพะรับบาป “ผบช.ภาค 9” รับผิดชอบ เหตุ ตั้งอดีตนายเวร ตัดหน้ามานั่ง ผกก.หาดใหญ่ โจรใต้ไล่ยิง อส.มายอดับ และยิงแม่ยาย-ลูกเขย เจ็บสาหัสที่ระแงะ “มือปราบ   ดับไฟใต้” ปลอบขวัญลูกน้องบันนังสตา  ควบคุมผู้ต้องสงสัยพัวพันฆ่า<persName>จ่าเพียร</persName> แล้ว 10 ราย</lead>
<neck></neck>
<body><p>เมื่อเวลา 00.30 น. วันที่ 31 มี.ค. <persName>พ.ต.อ.สุชาติ อัศวจินดารัตน์</persName> ผกก.สภ.ระแงะ จ.นราธิวาส รับแจ้งเหตุคนถูกยิงได้รับบาดเจ็บ 2 ราย ที่บ้านเลขที่ 8 หมู่ 2 บ้านลาแป ต.บองอ อ.ระแงะ จึงพร้อมกำลังไปตรวจสอบที่เกิดเหตุ พบเพียงกองเลือด ส่วน ผู้บาดเจ็บ 2 ราย ถูกญาตินำตัวส่ง รพ.ไปก่อนหน้า ทราบชื่อคือ<persName>นางซารามียะห์ ยูโซ๊ะ</persName> อายุ 50 ปี มีบาดแผลถูกยิงด้วยปืนไม่ทราบขนาดที่ปากทะลุต้นคอ และ<persName>นายดุลเลาะห์ กอเซ็ง</persName> อายุ 37 ปี ซึ่งเป็นลูกเขย ถูกยิงที่บริเวณหน้าอก ทั้งคู่อาการสาหัส สอบสวนทราบว่า ขณะเกิดเหตุผู้บาดเจ็บทั้ง 2 คน กำลังนั่งดูโทรทัศน์อยู่ภายในบ้านพัก ได้มีคนร้าย 1 คน บุกเข้าไปยิงผู้บาดเจ็บทั้ง 2 คน แล้วหลบหนีไป</p>
<p>ต่อมาเมื่อเวลา 08.30 น. วันเดียวกัน <persName>พ.ต.อ.ตานิตย์ รามดิษฐ์</persName> ผกก.สภ.มายอ จ.ปัตตานี รับแจ้งเหตุยิงกันบนถนนสายบ้านยือลาแป-บ้านลาเกาะ หมู่ 3 ต.เกาะจัน จึงพร้อมกำลังไปตรวจสอบที่เกิดเหตุพบศพอยู่ในพงหญ้าข้างทางทราบชื่อ<persName>นายซอม บาราเฮง</persName> อายุ 45 ปี เป็น อส. อำเภอมายอ ถูกยิงด้วยปืน .45 เข้าศีรษะ 2 นัด ใกล้กันพบรถ จยย. 1 คัน และพบปลอกกระสุน 3 ปลอกจึงเก็บไว้เป็นหลักฐาน สอบสวนทราบว่า ขณะที่ผู้ตายขี่รถจยย.มาจากบ้านพัก เพื่อไปทำงาน ได้มีคนร้าย 2 คน ขี่รถ จยย.ไล่ตามหลัง ก่อนชักปืนยิงจนเสียชีวิตดังกล่าว </p>
<p>ส่วนที่บริเวณหน้า สภ.บันนังสตา จ.ยะลา <persName>พล.ต.อ.อดุลย์ แสงสิงแก้ว</persName> ที่ปรึกษา (สบ 10) หรือฉายา “<persName>วีรบุรุษดับไฟใต้</persName>” พร้อม <persName>พล.ต.ท.พีระ พุ่มพิเชฏฐ์</persName> ผบช.ศชต. พร้อมคณะ เดินทางเข้าตรวจเยี่ยมบำรุงขวัญเจ้าหน้าที่ตำรวจ สภ.บันนังสตา โดยมี <persName>พ.ต.ท.เจตน์ เจริญยืน</persName> รักษาการ ผกก.สภ. บันนังสตา ให้การต้อนรับ ทั้งนี้<persName>พล.ต.อ. อดุลย์</persName> ได้กล่าวให้กำลังใจแก่กำลังพลทุกนาย ในการปฏิบัติหน้าที่ดูแลรักษาความสงบสุข และให้ยึดแบบอย่าง <persName>พล.ต.อ.สมเพียร เอกสมญา</persName> ที่ปฏิบัติหน้าที่ด้วยความเสียสละ ทุ่มเท ทั้งแรงกาย แรงใจ</p>
<p>สำหรับความคืบหน้าทางคดี <persName>พล.ต.อ. สมเพียร</persName> ทหาร ฉก.15 บันนังสตา สามารถควบคุมตัวผู้ต้องสงสัยที่อาจจะมีส่วนพัวพันกับเหตุลอบวางระเบิดและ ซุ่มยิงรถ <persName>พล.ต.อ. สมเพียร</persName> ได้แล้ว 8 ราย และในช่วงเช้าเจ้าหน้าที่ตำรวจได้ควบคุมตัวผู้ต้องสงสัยเพิ่มอีก 2 ราย คือ <persName>นายซาการือนอ กาซอ</persName> อายุ 21 ปี และ<persName>นายมูฮำหมัด เซ็งและ</persName> อายุ 28 ปี เป็นชาวบ้านหมู่ 11 บ้านป่าหวังนอก ต.บันนังสตา ซึ่งทั้งสองคน น่าจะมีส่วนพัวพันกับคดี เป็นผู้ที่จัดเตรียมหาอุปกรณ์ ในการประกอบระเบิด ขณะนี้ถูกควบคุม  ตัวตามกฎอัยการศึก จนขณะนี้สามารถจับกุมตัวผู้ต้องสงสัยในคดีดังกล่าว รวมแล้ว 10 ราย</p>
<p>ภายหลัง <persName>พล.ต.อ.อดุลย์</persName> พร้อม <persName>พล.ต.ท.พีระ</persName> ได้ร่วมประชุมร่วมกับ <persName>พล.ต.ท. พิชัย สุนทรสัจจบูลย์</persName> รองประธานคณะกรรมา ธิการการยุติธรรมและการตำรวจ วุฒิสภา  พร้อมคณะ เกี่ยวกับการแต่งตั้งโยกย้ายของ <persName>พล.ต.อ.สมเพียร</persName> อดีต ผกก.สภ.บันนังสตา ที่ไม่ได้รับความเป็นธรรม รวมทั้ง สิทธิประโยชน์ของข้าราชการตำรวจที่ปฏิบัติหน้าที่อยู่ในพื้นที่ 3 จังหวัดชายแดนภาคใต้ ที่พึงจะได้รับและปัญหาอุปสรรคในการปฏิบัติหน้าที่เพื่อนำข้อมูล ข้อคิดเห็นและข้อเสนอแนะ ไปประกอบการพิจารณา </p>
<p>ที่รัฐสภา <persName>นายนิพิฏฐ์  อินทรสมบัติ</persName> ส.ส.พัทลุง พรรคประชาธิปัตย์ ประธานคณะทำงานตรวจสอบการโยกย้ายในสำนักงานตำรวจแห่งชาติ ในคณะกรรมาธิการตำรวจ สภาผู้แทนราษฎร แถลงว่า จากการตรวจสอบ การโยกย้ายตำรวจภูธรภาค 9 โดยเฉพาะกรณี <persName>พล.ต.อ.สมเพียร เอกสมญา</persName> อดีต ผกก. สภ.บันนังสตา พบว่าไม่มีนักการเมืองเข้ามาเกี่ยวข้อง ตนยืนยัน 100 เปอร์เซ็นต์ ไม่ว่านักการเมืองอักษรย่อ ส.หรือ ศ. เป็นเรื่องของการแต่งตั้งโยกย้ายภายใน บช.ภ.9 โดยเฉพาะ ซึ่งเป็นเรื่องที่ผู้บังคับบัญชาต้องรับผิดชอบ หากนี้มีนักการเมืองเข้ามาเกี่ยวข้องจริง ก็อยู่ไม่ได้</p>
<p>ทั้งนี้ สภ.บันนังสตา เป็นหนึ่งใน 3 จังหวัดที่ขึ้นอยู่กับ ศชต. ซึ่ง ศชต.มีหนัง สือลงวันที่ 30 ธ.ค. 52 ถึง ผบช.ภ.9 ขอให้พิจารณาให้การสนับสนุนแต่งตั้งข้าราชการ ตำรวจจาก ศชต. ซึ่งยื่นความประสงค์ขอรับการแต่งตั้ง ไปดำรงตำแหน่งในภูธรภาค 9 จำนวน 4 ราย คือ <persName>พ.ต.อ.สุรศักดิ์ รมยานนท์</persName> รองผบก.จว.ปัตตานี <persName>พ.ต.อ.สมเพียร เอกสมญา</persName> ผกก.สภ.บันนังสตา จ.ยะลา <persName>พ.ต.อ.จิรวัฒน์ พยุงธรรม</persName> ผกก.สภ.ศรีสาคร จ.นราธิวาส และ <persName>พ.ต.อ.สามารถ วิชัยขัคคะ</persName> ผกก.บก.สส.ศชต.</p>
<p><persName>นายนิพิฏฐ์</persName> กล่าวต่อว่า ผบช.ภ.9 ได้ทำหนังสือสอบถามภายในหน่วยงานว่าจะมีผู้ประสงค์ที่จะย้ายออกจากภาค 9 หรือไม่ ปรากฏว่าไม่มีใครประสงค์ที่จะสับเปลี่ยนไปอยู่ ศชต. ซึ่งได้มีการประชุมเพื่อพิจารณาแต่งตั้งในภูธรภาค 9 หลายครั้ง ก็ได้รับการชี้แจงว่าไม่มีตำแหน่งที่จะรองรับ <persName>พล.ต.อ. สมเพียร</persName> แต่จากข้อเท็จจริงที่ได้สอบสวน ปรากฏว่ามีการย้าย <persName>พ.ต.อ.ทรงภูมิ แจ้งเร็ว</persName> ผกก.สทิงพระ จ.สงขลา ไปดำรงตำแหน่งระดับ ผกก.ในตำรวจภูธรภาค 8 จึงมีอัตราว่าง 1 ตำแหน่ง แต่กลับแต่งตั้ง <persName>พ.ต.อ.  จิรวัฒน์</persName> มาดำรงตำแหน่ง ผกก.สภ.หาดใหญ่ โดยไม่รับ <persName>พล.ต.อ.สมเพียร</persName> มาดำรงในภาค 9 และยังมีข้อเท็จจริงว่า ในการพิจารณาในคณะกรรมการพิจารณาตำแหน่งภาค 9 นั้น มีรายชื่อของ <persName>พล.ต.อ.สมเพียร</persName> อยู่ในรายชื่อที่ได้รับแต่งตั้ง ไปดำรงตำแหน่ง ผกก. สภ.เมืองตรัง</p>
<p>“ข้อชี้แจงของตำรวจภาค 9 ที่ ระบุ ว่าไม่มีตำแหน่งว่างจึงไม่เป็นความจริง เพราะ จากการตรวจสอบพบว่า พ.ต.อ.จิรวัฒน์ ยังเหลืออายุราชการ 10 ปีเศษ และเพิ่งดำรงตำแหน่ง ผกก.ศรีสาคร ได้เพียง 2 ปี ขณะที่ พ.ต.อ.สมเพียร กำลังจะเกษียณอายุราช การในปี 54 ซึ่งควรจะให้โอกาสได้รับการพิจารณาโยกย้ายก่อน ดังนั้น ผบช.ภ.9 ต้องตอบคำถามว่าทำไมจึงไม่เลือก พ.ต.อ.สมเพียร หรือเป็นเพราะ พ.ต.อ.จิรวัฒน์ มีความใกล้ชิดส่วนตัว เนื่องจากเคยเป็นนายเวรมาก่อน ดังนั้นการแต่งตั้งโยกย้ายคราวนี้จึงไม่มีลักษณะของธรรมาภิบาลที่ดี ถ้า พ.ต.อ. สมเพียรไม่เสียชีวิต เรื่องก็คงเงียบไป ซึ่งใน พื้นที่นายตำรวจระดับ ผกก. หลายนายก็ตกเป็นเป้าในการถูกทำร้าย ทุก บช. จึงควรเปิดโอกาสให้คนเหล่านี้ออกจากพื้นที่  วันนี้ความก้าวหน้าของตำรวจในพื้นที่ 3 จังหวัดภาคใต้ ไม่มีโอกาสโยกย้ายออกนอกพื้นที่ เพราะไม่มีใครอยากย้ายเข้ามาอยู่” <persName>นายนิพิฏฐ์</persName> กล่าว</p>
<p><persName>นายนิพิฏฐ์</persName> ยังกล่าวอีกว่า ตนจะทำเรื่องถึง สตช.และนายกรัฐมนตรี เสนอว่าการแต่งตั้งโยกย้ายครั้งต่อไปควรมีการเปิดตำแหน่งในระดับรอง ผกก. และ ผกก. ให้ว่างไว้ทุกกองบัญชาการไม่เช่นนั้น ตำรวจจากสุไหงโก-ลก ก็จะย้ายมานครบาลไม่ได้</p></body>
</news>
