<teiHeader>
<fileDesc>
<titleStmt>
  <title>จับนายหน้าร่วมพระบังคับเด็กค้าประเวณี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-02 15:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57799  </bibl>
</sourceDesc>
</fileDesc>
</teiHeader>
<news>
<headline>จับนายหน้าร่วมพระบังคับเด็กค้าประเวณี</headline>
<lead>ดีเอสไอขยายผลคดีล่วงละเมิดทางเพศเด็กชาย จับนายหน้าร่วมมือพระภิกษุบังคับเด็กค้าประเวณี</lead>
<neck></neck>
<body><p>วันนี้ (2 เม.ย.) ผู้สื่อข่าวรายงานว่า เจ้าหน้าที่ศูนย์ต่อต้านการค้ามนุษย์ สำนักกิจการต่างประเทศ และคดีอาชญากรรมระหว่างประเทศ กรมสอบสวนคดีพิเศษ (ดีเอสไอ) สนธิกำลัง พร้อมเจ้าหน้าที่ตำรวจศูนย์สืบสวนสอบสวนตำรวจภูธร ภาค 5 สำนักงานตรวจคนเข้าเมือง (ตม.) และสำนักงานวิทยาการตำรวจ ภาค 5 จับกุมตัว <persName>นายสุรศักดิ์</persName> หรือ<persName>สาด เขียวมั่น</persName> อายุ 51 ปี ตามหมายจับของศาลจังหวัดเชียงใหม่ ลงวันที่ 29 มี.ค.2553 ในบ้านเลขที่ 103 ถ.วัวลาย ซอย 1 ต.หายยา อ.เมือง จ.เชียงใหม่ และพบเด็กชายจำนวน 6 คน ในบ้านหลังดังกล่าว</p>
<p>โดยกล่าวหาว่า กระทำชำเราเด็กอายุไม่เกินสิบห้าปี ซึ่งไม่ใช่สามี หรือภริยาตน โดยเด็กนั้นยินยอม, พรากเด็กอายุยังไม่เกินสิบห้าปีไปเสียจากบิดามารดา โดยปราศจากเหตุอันสมควร เพื่อการอนาจาร, กระทำความผิดฐานค้ามนุษย์ตาม พ.ร.บ.การป้องกัน และปราบปรามการค้ามนุษย์ พ.ศ.2551 หลังการจับกุมได้ตรวจค้นพบของกลาง คือ ไม้เบสบอล อุปกรณ์ช็อตไฟ ถุงยางอนามัย พร้อมเจลหล่อลื่น บัญชีรายชื่อเด็กชาย และเด็กหญิง รถจักรยานยนต์ที่ใช้เป็นพาหนะสำหรับนำตัวเด็กไปส่งต่อผู้ซื้อบริการ และซองผ้าป่าวัดป่าลาน จำนวนมาก พร้อมตราประทับของวัดดังกล่าว</p>
<p>ทั้งนี้ ในวันเดียวกันยังได้ขยายผลเข้าจับกุม<persName>พระภิกษุ วิษณุ เตชธมฺ</persName> พระภิกษุวัดป่าลาน ตั้งอยู่ที่ หมู่ 4 ต.หนองตอง อ.หางดง จ.เชียงใหม่ ตามหมายจับของศาลจังหวัดเชียงใหม่ ลงวันที่ 29 มี.ค.2553 โดยกล่าวหาว่า กระทำชำเราเด็กอายุไม่เกินสิบห้าปี ซึ่งไม่ใช่สามี หรือภริยาตน โดยเด็กนั้นยินยอม, พรากเด็กอายุยังไม่เกินสิบห้าปีไปเสียจากบิดามารดา โดยปราศจากเหตุอันสมควร เพื่อการอนาจาร พร้อมด้วยของกลาง แผ่นซีดีลามก, เสื้อผ้าเครื่องแต่งกาย, ถุงยางอนามัย, ปืนปลอม จำนวน 2 กระบอก, จดหมายบอกรัก, ภาพถ่ายคู่กับสามเณรในกิริยาที่ไม่เหมาะสม และซองผ้าป่าระบุชื่อ <persName>นายสุรศักดิ์</persName> เป็นประธาน ซึ่งได้จากการตรวจค้นภายในกุฏิของ<persName>พระภิกษุวิษณุ เตชธมฺ</persName> ทั้งนี้ ยังได้ตรวจยึดรถยนต์นั่งส่วนบุคคล  ยี่ห้อมิตซูบิชิ สีฟ้า หมายเลขทะเบียน กน 3152 เชียงใหม่ จำนวน 1 คัน</p>
<p>สำหรับพฤติการณ์เกิดจากการสืบสวนของเจ้าหน้าที่สำนักกิจการต่างประเทศ และคดีอาชญากรรมระหว่างประเทศ ของดีเอสไอ สืบทราบว่า <persName>นายสุรศักดิ์</persName> หรือ<persName>สาด เขียวมั่น</persName> ผู้ต้องหารายนี้ มีหน้าที่ให้ที่พักอาศัยแก่กลุ่มเด็กที่ค้าประเวณี โดยมีพฤติการณ์ล่วงละเมิดทางเพศต่อเด็กชาย บังคับขู่เข็ญให้เด็กค้าประเวณี เป็นธุระจัดหา เพื่อสนองความใคร่ของผู้อื่น ซึ่งหากเด็กคนใดไม่ยินยอม ก็จะถูกทำร้ายร่างกาย</p>
<p>ส่วน<persName>พระภิกษุวิษณุ เตชธมฺ</persName> มีหน้าที่หลอกลวงเด็กชายชาวเขา จาก จ.เชียงราย เชียงใหม่ และจากจังหวัดใกล้เคียง โดยแต่งกายเป็นชาวบ้านขับรถยนต์นั่งส่วนบุคคลคันดังกล่าวไปรับเด็กด้วยตนเอง และนำเด็กไปส่งต่อให้กับ<persName>นายสุรศักดิ์</persName> อีกทั้งยังมีพฤติการณ์ล่วงละเมิดทางเพศต่อเด็กชาย ก่อนที่จะนำเด็กไปส่งต่อให้กับ<persName>นายสุรศักดิ์</persName> โดยพบหลักฐานเป็นภาพถ่ายขณะกำลังมีเพศสัมพันธ์กับเด็กปรากฏในโทรศัพท์มือถือ ของ<persName>พระภิกษุวิษณุ เตชธมฺ</persName> เจ้าหน้าที่ชุดปฏิบัติการจึงรวบรวมพยานหลักฐาน ประสานงานกับเจ้าหน้าที่ตำรวจ สภ.เมืองเชียงใหม่ ออกหมายจับผู้ต้องหาดังกล่าว ต่อมาได้ขอหมายค้นต่อศาลจังหวัดเชียงใหม่ ทำการจับกุมผู้ต้องหา พร้อมด้วยของกลางดังกล่าวข้างต้น เพื่อส่งตัวไปดำเนินคดีตามกฎหมายต่อไป</p></body>
</news>
