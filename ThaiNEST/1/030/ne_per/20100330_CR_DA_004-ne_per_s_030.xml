<teiHeader>
<fileDesc>
<titleStmt>
  <title>ขี่ จยย.รับจ้างต่อยหมัดสั่งฝรั่งโดนตาย ฉุนมาตบหัว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 07:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57011  </bibl>
</sourceDesc>
</fileDesc>
</teiHeader>
<news>
<headline>ขี่ จยย.รับจ้างต่อยหมัดสั่งฝรั่งโดนตาย ฉุนมาตบหัว</headline>
<lead>จับหนุ่มวิน จยย.ขวาหมัดสั่ง ต่อยฝรั่งโป้งเดียวดับ หลังหลายสิบวันก่อนต่อยนักท่องเที่ยวชาวฝรั่งเศสจนล้มฟุบ หามส่งโรงพยาบาลรักษาตัวอยู่นาน สุดท้ายเลือดคั่งในสมองเสียชีวิต ตำรวจตามล็อกขณะเอารถไปตรวจ สภาพ รับสารภาพเคยเป็นนักมวยไทย โดนเหยื่อตบหัวแบบไม่มีปี่มีขลุ่ย เลยยัวะชกเปรี้ยง ไม่คิดจะหนักถึงตาย</lead>
<neck></neck>
<body><p>เมื่อเวลา 19.00 น. วันที่ 29 มี.ค. <persName>พ.ต.ท.ธราเทพ ตูพาณิช</persName> รอง ผกก.สส.สภ. เมืองพัทยา จ.ชลบุรี พร้อมชุดสืบสวน ร่วมกันจับกุมตัว<persName>นายนพคุณ ทองคำ</persName> อายุ 41 ปี อยู่บ้านเลขที่ 148/44 หมู่ 13  ต.หนองปรือ อ.บางละมุง จ.ชลบุรี อาชีพขี่รถจักรยานยนต์ รับจ้าง ประจำอยู่ที่วินจอมเทียนคอมเพล็กซ์ ย่านชายหาดจอมเทียน พร้อมของกลางรถ จยย. ยี่ห้อฮอนด้าเวฟ สีน้ำเงิน ทะเบียน งวท 774 ชลบุรี โดยจับกุมได้ขณะ<persName>นายนพคุณ</persName>นำรถ จยย. ไปตรวจสภาพที่อู่แห่งหนึ่งริมถนนสุขุมวิท ย่านพัทยากลาง ทันทีที่ถูกจับกุม<persName>นายนพคุณ</persName>ยังทำหน้างง ๆ เหมือนไม่รู้ว่าถูกจับกุมเรื่องอะไร</p>
<p>สืบเนื่องจากเมื่อเวลา 19.30 น. วันที่ 3 มี.ค.ที่ผ่านมา <persName>นายอัลเบิร์ท อีมิลา เดลรู</persName> อายุ 71 ปี  นักท่องเที่ยวชาวฝรั่งเศส ถูกคนร้ายซึ่งขี่รถ จยย. รับจ้างในเขตเมืองพัทยา ทำร้าบาดเจ็บสาหัส หน้าไมล์ชอปปิ้งมอลล์ ถนนพัทยาสาย 2 พลเมืองดีนำส่งรพ.บางละมุง ก่อนจะส่งต่อ รพ.ชลบุรี ต่อมา<persName>นายอัลเบิร์ท</persName>เสียชีวิตลงในวันที่ 17 มี.ค.   ที่ผ่านมา จากอาการเลือดคั่งในสมอง กระทั่งตำรวจตามแกะรอยสืบสวนจนทราบว่าคนร้ายรายนี้คือ<persName>นายนพคุณ</persName> และตามจับกุมตัวจนได้ </p>
<p>สอบสวนเบื้องต้น<persName>นายนพคุณ</persName>รับสารภาพว่า วันเกิดเหตุขณะขี่รถกลับจากส่งลูกค้า โดยใช้เส้นทางถนนพัทยาสาย 2 จนผ่านมาถึงหน้าหน้าสรรพสินค้าไมล์ชอปปิ้งมอลล์ จู่ ๆ ถูก<persName>นายอัลเบิร์ท</persName> ที่กำลังเดินข้ามถนน ใช้มือตบศีรษะโดยไม่ทราบสาเหตุ ด้วยความโมโหประกอบกับเคยเป็นนักมวยไทยมาก่อน จึงจอดรถแล้วลงไปต่อย<persName>นายอัลเบิร์ท</persName> ด้วยหมัดขวาตรงเข้าใบหน้า 1 ครั้ง จน<persName>นายอัลเบิร์ท</persName>ล้มลงกับพื้น ตนคิดว่าไม่เป็นอะไรมาก จึงขี่รถกลับบ้านตามปกติ และก็ยังทำมาหากินตามปกติ กระทั่งตำรวจตามมาจับกุมตัว เบื้องต้นตำรวจแจ้งข้อกล่าวหาทำร้ายร่างกายผู้อื่นจนถึงแก่ความตายโดยไม่ เจตนาฯ</p></body>
</news>
