<teiHeader>
<fileDesc>
<titleStmt>
  <title>บช.น.เตือนอย่ายิงประทัดเข้าทำเนียบอีก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-30 13:30:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218774  </bibl>
</sourceDesc>
</fileDesc>
</teiHeader>
<news>
<headline>บช.น.เตือนอย่ายิงประทัดเข้าทำเนียบอีก</headline>
<lead>โฆษก บช.น. เตือน กลุ่มผู้ไม่หวังดี อย่ายิงประทัดกระเทียมเข้ามาในทำเนียบฯ อีก บอก รู้กลุ่มผู้ก่อเหตุแล้ว</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึง กรณีที่ <persName>พ.อ.สรรเสริญ แก้วกำเนิด</persName> โฆษกกองอำนวยการรักษาความสงบเรียบร้อย หรือ ศอ.รส. แจ้งให้เจ้าหน้าที่ทหาร ที่ทำหน้าที่รักษาความปลอดภัย ในสถานที่ตั้งประจำกรม กอง ต่างๆ สามารถพกพาอาวุธประจำกายได้นั้น ทางตำรวจเอง ซึ่งมีหน้าที่บังคับใช้กฎหมาย ก็สามารถพกพาอาวุธปืนได้ ทั้งในและนอกเครื่องแบบ ซึ่งจะถือเป็นแนวทางปฏิบัติ เช่นเดียวกับศอ.รส.ด้วย แต่ในบริเวณพื้นที่การชุมนุมยังคงแนวทางปฏิบัติเดิม คือ ห้ามเจ้าหน้าที่ ทหาร หรือ ตำรวจพกพาอาวุธอย่างเด็ดขาด หากมีการตรวจสอบพบว่า ตำรวจ หรือ ทหาร ที่ไม่เกี่ยวข้อง พกพาอาวุธเข้าไปในพื้นที่การชุมนุมก็จะถูกดำเนินคดีตามกฎหมายทันที</p>
<p>อย่างไรก็ตาม โฆษกกองบัญชาการตำรวจนครบาล ได้กล่าว ฝากเตือนบุคคลที่ไม่หวังดี ก่อเหตุวุ่นวาย อย่างเช่นนำ ประทัดกระเทียมผูกติดกันและยิงเข้าไปที่ทำเนียบรัฐบาลเมื่อวานที่ผ่านมาว่า ยังได้กระทำการที่มีในลักษณะ
ดังกล่าวอีก เพราะในขณะนี้ฝ่ายสืบสวนทราบตัวแล้วว่า เป็นกลุ่มบุคคลใด เพราะภาพวงจรปิดสามารถจับภาพไว้ได้ และขณะนี้เจ้าหน้าที่ตำรวจอยู่ระหว่างไปควบคุมตัวมาสอบสวน</p>
<p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล กล่าวถึงการจัดพิธีถวายสักการะพระบรมราชานุสาวรีย์ พระ
บาทสมเด็จพระนั่งเกล้าเจ้าอยู่หัว พระมหาเจษฎาราชเจ้า ซึ่งจะจัดขึ้น ณ ลานพลับพลามหาเจษฎาบดินทร์ ถนนราช
ดำเนินในเวลา 17.00 น. พรุ่งนี้ โดยสมเด็จพระเจ้าลูกเธอ <persName>เจ้าฟ้าจุฬาภรณวลัยลักษณ์ อัคราชกุมารี</persName> จะเสด็จพระราช
ดำเนินวางพานพุ่มถวายสักการะ โดยทางตำรวจนครบาลได้ขอความร่วมมือกลุ่มผู้ชุมนุม ให้รื้อเต็นท์เพื่อเคลียร์พื้นที่ เส้น
ทางเสด็จพระราชดำเนินจากแยก จปร. ถนนหลานหลวง สะพานผ่านฟ้าลีลาศ ซึ่งก็ได้รับความร่วมมือจากกลุ่มผู้ชุมนุม
เป็นอย่างดี โดยจะเริ่มรื้อเต็นท์ในวันพรุ่งนี้ ทั้งนี้ทางโฆษกกองบัญชาการตำรวจนครบาล ยังกล่าวถึงกรณีผู้บัญชาการ
ตำรวจนครบาล ที่ได้สั่งการให้ทุกกองบังคับการในพื้นที่ ปรับแผนการตั้งจุดตรวจเมื่อคืนที่ผ่านมา โดยเน้นภารกิจ คือ
ให้วิเคราะห์พื้นที่เสี่ยง ที่อาจจะถูกก่อกวนจากผู้ไม่หวังดี และให้นำกำลังเข้าไปตรวจตรา ในการเรียงลำดับความสำคัญ
ในการปรับกำลังตรวจตราบ้านเมืองสำคัญ หน่วยงานภาครัฐและสถานที่เป็นสัญลักษณ์ในทางการเมืองซึ่งในเวลา 14.00 น.
วันนี้ผู้บัญชาการตำรวจนครบาล และได้เรียกประชุมเจ้าหน้าที่ คนที่เกี่ยวข้อง เพื่อติดตามความคืบหน้าในการปรับกำลังที่ได้
สั่งการไปแล้ว</p></body>
</news>
