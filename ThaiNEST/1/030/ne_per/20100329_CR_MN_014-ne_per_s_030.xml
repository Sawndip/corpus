<teiHeader>
<fileDesc>
<titleStmt>
  <title>ผลสอบระบุชัดโยกย้าย “จ่าเพียร” บกพร่องจริง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-29 22:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000043773  </bibl>
</sourceDesc>
</fileDesc>
</teiHeader>
<news>
<headline>ผลสอบระบุชัดโยกย้าย “<persName>จ่าเพียร</persName>” บกพร่องจริง</headline>
<lead>“<persName>เอก</persName>” เผยผลประชุมคำสั่งโยกย้ายตำรวจภูธร ภาค 9  กรณี “<persName>จ่าเพียร</persName>” รับบกพร่องจริง เตรียมประชุมอีกครั้ง 1 เมษายน  เพื่อสรุปความเห็นอย่างเป็นทางการ  พร้อมดูแลโผโยกย้าย 3 จังหวัดใต้เป็นพิเศษ  ยังไร้วี่แววหาผู้รับผิดชอบ</lead>
<neck></neck>
<body><p>วันนี้ (29 มี.ค.) เมื่อเวลา 19.00 น.ที่สำนักงานตำรวจแห่งชาติ (ตร.) <persName>พล.ต.ท.เอก อังสนานนท์</persName> ผู้ช่วย ผบ.ตร.เป็นประธานการประชุมคณะกรรมการพิจารณาเหตุจำเป็นในการแต่งตั้งและตรวจ สอบข้อเท็จจริง กรณีข้อบกพร่องในคำสั่งแต่งตั้งโยกย้ายของกองบัญชาการตำรวจภูธรภาค 9 กรณี <persName>พล.ต.อ.สมเพียร เอกสมญา</persName> อดีต ผกก.บันนังสตา โดยใช้เวลากว่า 2 ชั่วโมง</p>
<p><persName>พล.ต.ท.เอก</persName> กล่าวภายหลังการประชุมว่า คณะกรรมการทั้ง 10 คนได้เสนอความเห็นของตนเอง จนได้ข้อสรุปเป็นไปในทิศทางเดียวกันทั้งหมด ว่าการแต่งตั้งครั้งนี้มีข้อบกพร่องเกิดขึ้นจริง ทั้งในส่วนกระบวนการการแต่งตั้ง ซึ่งมีผลให้เห็นความบกพร่องด้านจริยธรรมและคุณธรรม ซึ่งข้อบกพร่องทางจริยธรรมนี้ เห็นได้จากมีประโยคหนึ่งในหนังสือเสนอความเห็นว่า <persName>พล.ต.อ.สมเพียร</persName> เป็นผู้ปฏิบัติหน้าที่ด้วยความกล้าหาญและเสียสละในพื้นที่ 3 จังหวัดชายแดนภาคใต้ จึงเสนอให้แต่งตั้งไป เพื่อเป็นการตอบแทนและให้พักผ่อน</p>
<p>“ไม่อยากพูดชี้ชัดในรายละเอียดว่ามีใครผิด หรือบกพร่องอย่างไร แต่พบความบกพร่องแน่นอน โดยในวันที่ 1 เม.ย.จะประชุมคณะกรรมการชุดนี้อีกครั้ง เพื่อสรุปความเห็นอย่างเป็นทางการ ก่อนเสนอให้ พล.ต.อ.ปทีป ตันประเสริฐ รรท.ผบ.ตร.พิจารณา นอกจากนี้คณะกรรมการได้เสนอแนะว่า ตร.ควรพิจารณาในการใช้ดุลยพินิจแต่งตั้งโยกย้ายตำรวจพื้นที่3 จังหวัดชายแดนภาคใต้เป็นกรณีพิเศษ แม้สังคมจะมองว่าเป็นเรื่องวัวหายแล้วล้อมคอกก็ต้องทำ” <persName>พล.ต.ท.เอก</persName> กล่าว</p>
<p>ผู้สื่อข่าวถามว่า กรณีคำสั่งของกองบัญชาการบกพร่อง ตามกฎหมายแล้วผู้ที่ต้องรับผิดชอบ คือ ผบช.ใช่หรือไม่ <persName>พล.ต.ท.เอก</persName> กล่าวว่า ตามกฎหมายเป็นอย่างนั้น แต่ตอนนี้ยังไม่สรุปว่าใครบกพร่อง จนกว่า <persName>พล.ต.อ.ปทีป</persName> จะมีความเห็น ซึ่งอาจจะถือตามนี้ก็ได้</p>
<p>เมื่อถามว่า บทสรุปของกรรมการชุดนี้จะนำไปสู่การตั้งกรรมการสอบสวนทางวินัยผู้ใดหรือไม่ <persName>พล.ต.ท.เอก</persName> กล่าวว่า ก็เป็นไปได้หาก<persName>พล.ต.อ.ปทีป</persName> เห็นด้วยตามที่คณะกรรมการชุดนี้สรุปว่าข้อเท็จจริงมีมูล</p>
<p>ขณะที่มีรายงานว่า การดำเนินการตรวจสอบในส่วนของ คณะอนุ ก.ตร.เกี่ยวกับการร้องทุกข์ ที่ดำเนินการตรวจสอบกรณีเดียวกัน ตามกฎหมายคงไม่สามารถเดินหน้าต่อไปได้ เนื่องจากผู้เสียหายในกรณีนี้ คือ <persName>พล.ต.อ.สมเพียร</persName> ได้เสียชีวิตไปแล้ว</p></body>
</news>
