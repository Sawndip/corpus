<teiHeader>
<fileDesc>
<titleStmt>
  <title>ลุ้น ผบ.ตร. เซ็นรับ 3 นายพล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-01 09:44:39  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219045  </bibl>
</sourceDesc>
</fileDesc>
</teiHeader>
<news>
<headline>ลุ้น ผบ.ตร. เซ็นรับ 3 นายพล</headline>
<lead>ผช.ผบ.ตร. เสนอเรื่องให้ รรท.ผบ.ตร. เซ็นรับ 3 นายพลำรวจ ที่ ป.ป.ช. ให้ออกราชการกลับเช้ารับราชการแล้ว เผย เรื่องค้างอยู่ 5 วัน ยังไม่ยอมลงนาม</lead>
<neck></neck>
<body><p><persName>พล.ต.ท.สุวัฒน์ จันทร์อิทธิกุล</persName> ผู้ช่วยผู้บัญชาการตำรวจแห่งชาติ (งานบริหาร 21) (ผช.ผบ.ตร.บร 21) มีบันทึกข้อความที่ 0009.232/2207 ถึง <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ เรื่องข้าราชการตำรวจประจำส่วนราชการ โดยเป็นหนังสือขอให้ พล.ต.อ.ปทีป ลงนามรับ <persName>พล.ต.ท.สุชาติ เหมือนแก้ว</persName> อดีตผู้บัญชาการตำรวจตำรวจภูธรภาค 4 ช่วยราชการสำนักงาน ผบ.ตร. ที่คณะกรรมการป้องกันและปราบปรามการทุจริตแห่งชาติ ชี้มูลผิดวินัยร้ายแรงถูกให้ออกจากราชการ จากกรณีสลายการชุมนุมของกลุ่มพันธมิตรประชาชนเพื่อประชาธิปไตย ที่รัฐสภา เมื่อวันที่ 7 ตุลาคม 2551 เมื่อครั้งยังเป็น ผู้บัญชาการตำรวจนครบาล และให้รับ <persName>พล.ต.ต.เพิ่มศักดิ์ ภารดรศักดิ์</persName> อดีตผู้บังคับการ จ.อุดรธานี ซึ่งถูก</p>
<p>ป.ป.ช. ชี้มูลผิดวินัยร้ายแรง ให้ออกจากราชการ จากกรณี กลุ่มพันธมิตร ปะทะกับ กลุ่ม นปช. หรือ กลุ่มคนเสื้อแดง ที่สวนสาธารณะหนองประจักษ์ จ.อุดรธานี เมื่อวันที่ 28 กรกฎาคม 2551 กลับเข้ารับราชการตำรวจหลังจากที่ประชุมคณะกรรมการข้าราชการตำรวจ มีมติรับอุทธรณ์ โดยยกโทษให้นายตำรวจทั้งสอง พร้อมกับยกโทษให้ <persName>พล.ต.อ.พัชรวาท วงษ์สุวรรณ</persName> อดีต ผบ.ตร. ที่ถูก ป.ป.ช. ชี้มูลผิดวินัยร้ายแรง จากเหตุการณ์ 7 ตุลาคม 2551 ด้วยเช่นกัน</p>
<p><persName>พล.ต.ท.สุวัฒน์</persName> เสนอเรื่องนี้ผ่าน <persName>พล.ต.อ.ชลอ ชูวงศ์</persName> ที่ปรึกษา (สบ 10) แล้ว และ <persName>พล.ต.อ.ชลอ</persName> ได้ลงนามเห็นชอบตามที่ <persName>พล.ต.ท.สุวัฒน์</persName> เสนอขึ้นมา และเสนอเรื่องต่อให้ <persName>พล.ต.อ.ปทีป</persName> ตั้งแต่วันที่ 26มีนาคม ที่ผ่านมาแล้ว แต่จนขณะนี้ผ่านมา 5 วัน <persName>พล.ต.อ.ปทีป</persName> ก็ยังไม่ลงนามดำเนินการตามที่หน่วยงานที่เกี่ยวข้อเสนอมาแต่อย่างใด ขณะที่ <persName>พล.ต.อ.พัชรวาท</persName> ซึ่งก.ตร. มีมติ
ยกโทษให้เช่นเดียวกันนั้น เป็นอำนาจของ<persName>นายอภิสิทธิ์ เวชชาชีวะ</persName> นายกรัฐมนตรี พิจารณาดำเนิน เพราะเป็นผู้บังคับบัญชาโดยตรง</p></body>
</news>
