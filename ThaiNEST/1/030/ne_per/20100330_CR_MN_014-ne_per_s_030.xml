<teiHeader>
<fileDesc>
<titleStmt>
  <title>จ่อเรียกเจ้าของศูนย์รถรับทราบข้อกล่าวหาหลอกขายเบนซ์ย้อมแมว!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-30 17:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044250  </bibl>
</sourceDesc>
</fileDesc>
</teiHeader>
<news>
<headline>จ่อเรียกเจ้าของศูนย์รถรับทราบข้อกล่าวหาหลอกขายเบนซ์ย้อมแมว!</headline>
<lead>ผู้การ ปคบ.สั่งพนักงานสอบสวนเร่งรวบรวมพยานหลักฐาน พร้อมให้ออกหมายเรียกเจ้าของศูนย์รถยนต์ชื่อดัง ที่ถูกไฮโซหนุ่มเข้าแจ้งความว่าถูกย้อมแมวขายเบนซ์ รุ่น S300L มือสอง เบื้องต้นเจ้าของศูนย์ยังไม่ติดต่อขอพบ ด้าน ตร.เตือนประชาชนซื้อรถยนต์มือสองให้ระวังให้ดี</lead>
<neck></neck>
<body><p>วันนี้ ( 30 มี.ค.) เมื่อเวลา 15.00 น. ที่ กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) <persName>พ.ต.อ.กฤศ โบสุวรรณ</persName> รอง ผบก.ปคบ.กล่าวถึงความคืบหน้ากรณีที่ <persName>นายไรวินทร์ จิรพลเศรษฐ์</persName> อายุ 29 ปี ไฮโซหนุ่ม เข้าแจ้งความกับพนักงานสอบสวน ให้ดำเนินคดีกับศูนย์รถยนต์ชื่อดังแห่งหนึ่งย่านรัชดาภิเษก ภายหลังซื้อรถเบนซ์ รุ่น S300L สีบรอนซ์เงิน ทะเบียน จท 8989 กทม.มือสอง ในราคา 5.8 ล้านบาท แต่รถกลับมีปัญหาว่าได้สั่งการให้พนักงานสอบสวนเร่งรวบรวมพยานหลักฐานและออก หมายเรียกเจ้าของศูนย์รถดังกล่าวมารับทราบข้อหาตามความผิด พ.ร.บ.คุ้มครองผู้บริโภค ด้านสัญญา พ.ศ.2522 มาตรา 35 อัฏฐ ซึ่งกำหนดให้ผู้ประกอบการธุรกิจต้องส่งมอบหลักฐานการรับเงินที่มีรายการและ ข้อความถูกต้อง ตามมาตรา 35 เบญจ ให้แก่ผู้บริโภคภายในระยะเวลาทางปฏิบัติตามปกติสำหรับธุรกิจนั้นๆ โดยขณะนี้ยังไม่ได้รับการติดต่อจากทางศูนย์รถแห่งนี้</p>
<p>"ขอฝากเตือนประชาชนให้ระมัดระวังในการซื้อรถยนต์มือสองจากบริษัทหรือ เต็นท์รถต่างๆ ขอให้ตรวจสอบรายละเอียดเสียก่อนว่ารถมีสภาพดีพร้อมใช้งานหรือไม่ หากเกิดความเสียหายหรือบกพร่องมีการรับผิดชอบกรณีต่างๆ หรือไม่ ส่วนผู้ประกอบการธุรกิจรถยนต์มือสองนั้นการซื้อขายรถจะต้องออกหลักฐานการรับ เงินให้ผู้บริโภคทุกครั้ง"" รอง ผบก.ปคบ.กล่าว</p>
<p><persName>พ.ต.อ.กฤศ</persName> กล่าวด้วยว่า หากผู้บริโภครายใดไม่ได้รับความเป็นธรรมสามารถร้องเรียนได้ที่ บก.ปคบ.ตู้ ปณ.459 ปณศ.สามเสนใน เขตพญาไท กทม.หรือที่หมายเลขโทรศัพท์ 025130051-3 หรือทางเว็บไซด์ www.consumer.police.go.th</p></body>
</news>
