<teiHeader>
<fileDesc>
<titleStmt>
  <title>ตร.นำภาพคนร้ายบึ้มช่อง 5 เทียบโยงเหตุระเบิดมูลนิธิรัฐบุรุษ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-03-31 13:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000044602  </bibl>
</sourceDesc>
</fileDesc>
</teiHeader>
<news>
<headline>ตร.นำภาพคนร้ายบึ้มช่อง 5 เทียบโยงเหตุระเบิดมูลนิธิรัฐบุรุษ</headline>
<lead>นครบาลประชุมประมวลเหตุการณ์คลี่คลายคดีคน ร้ายปาระเบิดป่วนรายวัน เตรียมนำภาพคนร้ายปามูลนิธิรัฐบุรุษมาเปรียบเทียบกับภาพเหตุระเบิดหน้าช่อง 5 ว่าเชื่อมโยงกันหรือไม่ ระบุคนร้ายเป็นชาย 2 คน ควบ จยย.แบบผู้หญิง มาจอดแล้วปาบึ้ม วอนไม่อยากให้มองเป็นความบกพร่องของเจ้าหน้าที่ เพราะทุกฝ่ายทำงานเต็มกำลังความสามารถ</lead>
<neck></neck>
<body><p>วันนี้ (31 มี.ค.) เมื่อเวลา 10.30 น. ที่กองบัญชาการตำรวจนครบาล <persName>พล.ต.ต.วิชัย สังข์ประไพ</persName> ผบก.น.1 ได้เรียกประชุมเจ้าหน้าที่ที่เกี่ยวข้อง ประกอบด้วย <persName>พ.ต.อ.วีรวิทย์ จันทร์จำเริญ</persName> รอง ผบก.น.1 <persName>พ.ต.อ.สุรพงษ์ ชัยจันทร์</persName> รอง ผบก.น.1 <persName>พ.ต.อ.คณิศร์ชัย มหินทรเทพ</persName> ผกก.สส.บก.น.1 <persName>พ.ต.อ.ชยุต มารยาทตร์</persName> ผกก.สน.สามเสน และ<persName>พ.ต.อ.ชาตรี กาญจนกันติ</persName> ผกก.สน.ดินแดง เพื่อประมวลเหตุการณ์และคลี่คลายคดีที่คนร้ายลอบปาระเบิดป่วนเมืองรายวัน</p>
<p><persName>พล.ต.ต.วิชัย</persName> เปิดเผยว่า ในวันนี้ได้เรียกเจ้าหน้าที่ที่เกี่ยวข้องมาประชุมประเมินเหตุการณ์ต่างๆ ที่เกิดขึ้นทั้งคดีปาระเบิดในจุดต่างๆ ของพื้นที่ บก.น.1 และเหตุคนร้ายยิงปืนใส่ธนาคารกรุงเทพ สาขาสะพานขาว เนื่องจากลักษณะการก่อเหตุคล้ายกัน วัตถุระเบิดที่ใช้เป็นชนิดเดียวกัน และพาหนะมีความใกล้เคียงกัน จึงมีการนำภาพวงจรปิด และหลักฐานต่างๆ มาประมวล เพื่อตรวจสอบดูว่าในแต่ละจุดมีความเชื่อมโยงกันหรือไม่ เบื้องต้นกล้องวงจรปิดสามารถจับภาพของคนร้ายเอาไว้ได้ รวมถึงเส้นทางการหลบหนี ซึ่งภาพคนร้ายเหตุระเบิดที่หน้ามูลนิธิรัฐบุรุษจะมีการนำมาเปรียบเทียบกับ ภาพเหตุระเบิดที่หน้าช่อง 5 ของพื้นที่ สน.ดินแดง</p>
<p><persName>พล.ต.ต.วิชัย</persName> กล่าวต่อว่า จากการตรวจสอบภาพวงจรปิดหน้ามูลนิธิรัฐบุรุษพบว่า คนร้ายเป็นชาย 2 คน ขี่จักรยานยนต์แบบผู้หญิงไม่ทราบยี่ห้อ รุ่น และทะเบียน โดยขับมุ่งหน้ามาจากถนนนครราชสีมา เลี้ยวเข้ามาถนนอู่ทองนอก เมื่อถึงจุดเกิดเหตุคนร้ายก็ได้จอดรถก่อนจะขว้างระเบิดเข้าไปในอาคาร แล้วหลบหนีมุ่งหน้าไปทางท่าวาสุกรี ถนนสามเสน</p>
<p>เบื้องต้นกล้องวงจรปิดที่ได้ขณะนี้มาจากจุดเกิดเหตุ แต่ยังมีกล้องอีกหลายจุดที่ต้องนำมาตรวจสอบเพื่อหาเบาะแสของคนร้ายให้ชัดเจน ขึ้น สำหรับจุดเกิดเหตุมีการตั้งด่านของเจ้าหน้าที่ทหาร และมีตำรวจสายตรวจของท้องที่คอยเฝ้าระวังอยู่ตลอด</p>
<p>ทั้งนี้ ไม่อยากให้มองว่าเป็นความบกพร่องของเจ้าหน้าที่ เพราะทุกหน่วยได้ปฏิบัติหน้าที่อย่างเต็มกำลังความสามารถ และเข้มงวดอยู่แล้ว แต่คนเฝ้าระวังกับคนจ้องจะก่อเหตุไม่เหมือนกัน</p>
<p>ในวันเดียวกัน <persName>พ.ต.อ.ชยุต มารยาทตร์</persName> ผกก.สน.สามเสน กล่าวถึงความคืบหน้าคดีคนร้ายลอบปาระเบิดใส่มูลนิธิรัฐบุรุษ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ ว่า หลังเกิดเหตุได้นำกล้องวงจรปิดจากบริเวณด้านหน้ามูลนิธิ จำนวน 2 ตัวมาตรวจสอบ พบกล้องสามารถจับภาพ คนร้าย 2 คน สวมหมวกกันน็อก ขับขี่รถจยย.เป็นยานพาหนะ ซึ่งคาดว่าน่าจะขี่มาจากถนนนครราชสีมา เลี้ยวขวาเข้ามาในถนนอู่ทองนอก เมื่อคนร้ายขี่รถจยย. ผ่านมาถึงบริเวณด้านหน้ามูลนิธิฯ ก็ขวางระเบิดใส่ทันที โดยไม่ได้จอดรถ จยย. ก่อนจะเร่งเครื่องหลบหนีมุ่งหน้าไปยังท่าวาสุกรี</p>
<p><persName>พ.ต.อ.ชยุต</persName> กล่าวด้วยว่า สำหรับภาพจากกล้องวงจรปิดทั้งสองตัวที่ได้มานั้นไม่มีความคมชัดต้องนำไป ผ่านกระบวนการทางเทคนิค เพื่อเพิ่มความคมชัดของภาพเสียก่อน ทั้งนี้ได้สั่งให้พนักงานสอบสวนเชิญทหารที่เข้าเวรอยู่ที่มูลนิธิในช่วงเกิด เหตุมาสอบปากคำแล้ว</p>
<p>ผู้สื่อข่าวรายงานว่าในภาพวงจรปิดนอกจากภาพรถ จยย.คนร้ายแล้ว ยังมีภาพชาย 2คนยืนคุยกันอยู่ก่อนที่คนร้ายจะขี่รถ จยย.ผ่านไป โดยหลังเกิดเหตุระเบิดทั้งคู่ได้ขี่รถ จยย.ออกไป ซึ่งเจ้าหน้าที่ฝ่ายสืบสวน กำลังติดตามตัวมาสอบสวนว่าจะมีส่วนเกี่ยวข้องด้วยการเป็นคนดูต้นทางให้หรือ ไม่</p></body>
</news>
