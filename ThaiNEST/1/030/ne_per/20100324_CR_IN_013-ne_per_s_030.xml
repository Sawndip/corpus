<teiHeader>
<fileDesc>
<titleStmt>
  <title>ผอ.บท.ยันเหตุบึ้มไม่ใช่รปภ.ถูกไล่ออก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-24 18:26:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217874  </bibl>
</sourceDesc>
</fileDesc>
</teiHeader>
<news>
<headline>ผอ.บท.ยันเหตุบึ้มไม่ใช่รปภ.ถูกไล่ออก</headline>
<lead>ผอ.บท. ยันเหตุคนร้ายยิงระเบิดใส่ สนง.ไม่น่าใช่พนักงาน รปภ.ที่ถูกไล่ออกไป เพราะออกโดยดีไม่มีความแค้น น่าจะมาจากสาเหตุอื่นมากกว่า</lead>
<neck></neck>
<body><p><persName>นายยงยศ วรรณประดิษฐ</persName> ผอ.สำนักงานบำรุงทางธนบุรี กล่าว ชี้แจงกรณีที่มีเหตุคนร้ายได้ปาระเบิดเข้ามาที่สำนักงานบำรุงทางธนบุรี ว่า เรื่องดังกล่าว ไม่น่าที่จะเป็นเรื่องภายในของสำนักงานอย่างแน่นอน จากการสอบสวนแล้ว พบว่า ทางสำนักงานได้ให้พนักงานคนหนึ่งตำแหน่งรักษาความปลอดภัย ซึ่งเป็นลูกจ้างชั่วคราวออก เพราะเนื่องจากความประพฤติส่วนตัว และไม่มีความรับผิดชอบในงาน
เหตุการณ์ดังกล่าว ทางพ่อและแม่ของทางพนักงานคนดังกล่าว ก็รับทราบดี เพราะทำงานอยู่ที่สำนักงานบำรุงทางทั้งคู่ สำหรับการให้ออกในครั้งนี้ ทางเจ้าตัวเองก็สมัครใจ และทางพ่อแม่ ของพนักงานคนดังกล่าว ก็รับรู้และรับทราบเรื่องราวมาตลอด</p>
<p><persName>นายยงยศ</persName> กล่าวต่อว่า ทางตนและผู้บริหารทุกคนในสำนักงานบำรุงทางธนบุรี มีความใกล้ชิดสนิทสนมกับผู้ใต้บังคับบัญชาทุกคน มีการทำกิจกรรมต่างๆ ร่วมกันมาตลอด ที่สำคัญ เราดูแลเรื่องความเป็นอยู่ของตัวผู้ใต้บังคับบัญชา ตลอดถึงครอบครัวให้อยู่อย่างมีความสุข ตนคิดว่า ไม่น่าที่จะเป็นสาเหตุของความคัดแย่งที่รุนแรงขนาดนี้</p>
<p>รายล่าสุดแจ้งว่า ภาพวงจรปิดสามารถจับภาพรถจักรยานยนต์ ที่คาดว่า น่าจะเป็นผู้ที่ปาระเบิดเข้ามา ในเวลา 20.26.49 น.-20.26.53 น. ก่อนจะเกิดระเบิดขึ้น</p></body>
</news>
