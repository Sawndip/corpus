<teiHeader>
<fileDesc>
<titleStmt>
  <title>เสื้อแดงรถชนต้นไม้ดับ 4 ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-30 12:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57141  </bibl>
</sourceDesc>
</fileDesc>
</teiHeader>
<news>
<headline>เสื้อแดงรถชนต้นไม้ดับ 4 ศพ</headline>
<lead>เสื้อแดงเชียงรายถอนตัวจากกลุ่มผู้ชุมนุม เดินทางกลับบ้าน เกิดหลับในรถเสียหลักพุ่งชนต้นจามจุรี ดับสยอง 4 ศพ</lead>
<neck></neck>
<body><p>เมื่อเวลา 09.30 น. วันที่ 30 มี.ค. <persName>พ.ต.ท.อภิสิทธิ์ อิ่มใจ</persName> สารวัตรเวร สภ.แม่อ้อ อ.พาน จ.เชียงราย ได้รับแจ้งเกิดเหตุอุบัติเหตุรถยนต์เสียหลักพุ่งชนต้นจามจุรี ริมถนนสายแม่อ้อ-พาน จึงรีบนำกำลังเดินทางไปตรวจสอบ</p>
<p>ที่เกิดเหตุอยู่ในพื้นที่บ้านแม่แก้วกลาง ต.แม่อ้อ พบรถปิกอัพ ยี่ห้อมิตซูบิชิ สีน้ำเงิน ทะเบียน บร 3514 เชียงราย อัดอยู่กับต้นไม้ดังกล่าว นอกจากนี้ ยังพบศพ <persName>นายวุธพงษ์ วงศ์แสง</persName> อายุ 54 ปี สวมเสื้อแดง ซึ่งเป็นคนขับ นอนเสียชีวิตอยู่ห่างจากรถเล็กน้อย และพบผู้เสียชีวิตเป็นชายอีก 3 ศพ ยังไม่ทราบชื่อ นอกจากนี้ ยังพบผู้ได้รับบาดเจ็บสาหัสอีก 2 คน จึงรีบนำส่งโรงพยาบาลเชียงรายประชานุเคราะห์</p>
<p>สอบสวนทราบว่า ก่อนเกิดเหตุ<persName>นายวุธพงษ์</persName> ได้ขับรถคันดังกล่าวพาทั้งหมดกลับจากชุมนุมร่วมกับคนเสื้อแดง ที่กรุงเทพมหานคร เมื่อมาถึงที่เกิดเหตุเกิดหลับใน ทำให้รถเสียหลักพุ่งชนต้นจามจุรีริมถนนอย่างจัง เป็นเหตุทำให้มีผู้เสียชีวิตดังกล่าว</p></body>
</news>
