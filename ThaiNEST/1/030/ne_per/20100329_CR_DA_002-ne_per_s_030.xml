<teiHeader>
<fileDesc>
<titleStmt>
  <title>ตีท้ายครัว อส.ทพ.ยิง2ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-29 07:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=56817  </bibl>
</sourceDesc>
</fileDesc>
</teiHeader>
<news>
<headline>ตีท้ายครัว อส.ทพ.ยิง2ศพ</headline>
<lead>แฟนสาวแอบนอกใจ มีสัมพันธ์นาวิกโยธิน ดักรอกระหนํ่าแดดิ้น</lead>
<neck></neck>
<body><p>พิษรักแรงหึงโหด นักรบดำยิงถล่มอุกอาจฆ่า “พ.จ.อ.” นาวิกโยธินและแฟนสาวดับอนาถ 2 ศพ ในสถานีขนส่ง แบบไม่สนใจสายตาผู้คนที่มารอขึ้นรถ ปมเหตุฝ่ายหญิงปันใจ อุตส่าห์ส่งให้เรียนจบมีงานทำ แต่แอบคบหากับนาวิกฯ ก่อนเกิดเหตุทราบว่าสาวลงมาหาฝ่ายชายที่นราธิวาส จึงมาดักรอที่สถานีขนส่งแต่เช้า พอเห็นภาพบาดตาบาดใจ เลยบันดาลโทสะชักทูตมรณะ 9 มม. ยิงแหลก 2 ศพ</p>
<p>เมื่อเวลา 14.40 น. วันที่ 28 มี.ค. <persName>พ.ต.อ.ขวัญดี ฉิมพลี</persName> ผกก.สภ.เมืองนราธิวาส ได้รับแจ้งเหตุคนถูกยิง 2 ราย ภายในอาคารสำนักงานขนส่งจังหวัดนราธิวาส ตั้งอยู่ริมถนนระแงะมรรคา เขตเทศบาลเมืองนราธิ วาส จึงรีบไปตรวจสอบพร้อมด้วย <persName>น.ท.พงษ์ ศักดิ์ ทองไสย</persName> ผบ.ฉก.นราธิวาส 33 และ<persName>พ.อ.ไพศาล หนูสังข์</persName> ผบ.กรมทหารพรานที่ 46 ในที่เกิดเหตุพบเพียงกองเลือด และปลอกกระสุนปืนขนาด 9 มม. ตกอยู่ 9 ปลอก จึงเก็บไว้เป็นหลักฐาน ส่วนคนเจ็บถูกหามส่ง รพ.นราธิวาสราชนครินทร์</p>
<p>ทราบชื่อเหยื่อกระสุนปืน คือ <persName>พ.จ.อ.ปรีชา มาลีวัฒน์</persName> อายุ 46 ปี ทหารหน่วยเฉพาะกิจนาวิกโยธินภาคใต้ ค่ายจุฬาภรณ์  มีบาดแผลถูกยิงด้วยกระสุนปืนขนาด 9 มม. เข้าตามลำตัว รวม 5 นัด และ <persName>น.ส.ปู</persName> (นาม  สมมุติ) อายุ 23 ปี มีบาดแผลถูกยิงด้วยกระสุนปืนชนิดเดียวกันเข้าขาขวา 1 นัด หน้าอก 2 นัด และใต้ราวนมขวา 1 นัด ทั้งคู่อาการสาหัส แล้วเสียชีวิตในเวลาต่อมา</p>
<p>จากการสอบสวนทราบว่า ก่อนเกิด เหตุ <persName>พ.จ.อ.ปรีชา</persName>ผู้ตายได้นั่งรถปิกอัพมากับ<persName>น.ส.ปู</persName> มาที่สำนักงานขนส่ง เพื่อมาส่งฝ่ายหญิงกลับไปทำงานที่ อ.หาดใหญ่ แต่ขณะทั้งสองเดินไปซื้อตั๋วที่เคาน์เตอร์นั้น จู่ ๆ ได้มี อส.ทพ.คนหนึ่ง เป็นทหารพรานสังกัดกรม  ทหารพรานที่ 46 เดินเข้าไปหา และมีการพูดคุยโต้เถียงกันเสียงดัง จนชาวบ้านที่นั่งรอขึ้นรถต่างหันมามอง ทันใดนั้น อส.ทพ. ได้ชักอาวุธปืนออกมาจากเอว แต่ <persName>พ.จ.อ.ปรีชา</persName> เห็นจึงเข้ายื้อแย่งปืน แต่เสียหลักล้มลง อส.ทพ.จึงกระหน่ำยิงใส่ <persName>พ.จ.อ.ปรีชา</persName> 4 นัดซ้อน <persName>น.ส.ปู</persName>เห็นท่าไม่ดีจึงพยายามวิ่งหนี แต่ อส.ทพ.ได้หันปากกระบอกปืนใส่ แล้วลั่นไก 3 นัดซ้อน จนร่างล้มลงทั้งยืน จากนั้นผู้ก่อเหตุยังยิงซ้ำไป  ยังร่างของ <persName>พ.จ.อ.ปรีชา</persName> และ <persName>น.ส.ปู</persName>อีกคนละ1 นัด แล้ววิ่งหลบหนีไป</p>
<p>ต่อมาเจ้าหน้าที่ได้ขอภาพโทรทัศน์วงจรปิดที่ติดไว้บริเวณอาคารสำนักงานขนส่ง จึงทราบว่าผู้ก่อเหตุเป็น อส.ทพ. ซึ่งมีความสัมพันธ์ลึกซึ้งกับ <persName>น.ส.ปู</persName> เนื่องจาก อส.ทพ. ได้ส่งเสียฝ่ายหญิงให้เรียนหนังสือจนจบ และปัจจุบันทำงานอยู่ในหาดใหญ่ แต่มือปืนทราบระแคะระคายว่าฝ่ายหญิงแอบเดินทางมาพบปะกับ <persName>พ.จ.อ.ปรีชา</persName> เป็นประจำ และคบหาเป็นแฟนกัน เมื่อ อส.ทพ. ทราบแน่ชัดว่า <persName>น.ส.ปู</persName> เดินทางมานราธิวาส จึงมาดักรอที่สำนักงาน ขนส่ง ตั้งแต่ช่วงเช้า จนกระทั่งพบ <persName>พ.จ.อ.ปรีชา</persName>เดินทางมาส่ง <persName>น.ส.ปู</persName> เมื่อเห็นภาพบาดตาบาดใจจึงบันดาลโทสะ ยิงทิ้ง 2 ศพ</p></body>
</news>
