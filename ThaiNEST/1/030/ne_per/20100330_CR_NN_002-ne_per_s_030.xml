<teiHeader>
<fileDesc>
<titleStmt>
  <title>“นครบาล” ขู่ยิงประทัดป่วนผิดกฎหมาย พร้อมคุมเข้มงานกาชาด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=205385  </bibl>
</sourceDesc>
</fileDesc>
</teiHeader>
<news>
<headline>“นครบาล” ขู่ยิงประทัดป่วนผิดกฎหมาย พร้อมคุมเข้มงานกาชาด</headline>
<lead></lead>
<neck></neck>
<body><p><persName>พล.ต.ต.ปิยะ อุทาโย</persName> ผบก.ประจำ ผบช.น. ฐานะโฆษกกองบัญชาการตำรวจนครบาล (บช.น.) เปิดเผยถึงสถานการณ์การชุมนุมของกลุ่มคนเสื้อแดง ว่า เมื่อคืนนี้ ศอ.รส.ได้แจ้งหน่วยร่วมปฏิบัติทุกหน่วยทั้งเจ้าหน้าที่ตำรวจ ทหาร พลเรือน โดยให้ตำรวจและทหารที่ทำหน้าที่รักษาความปลอดภัยหน่วยที่ตั้งของตนเอง สถานที่หรือบุคคลสำคัญ ซึ่งสามารถพกพาอาวุธประจำกาย เพื่อป้องกันตนเองและทรัพย์สิน โดยเฉพาะตำรวจที่มีหน้าที่ในการป้องกันปราบปรามอาชญากรรมอยู่แล้วตามกฎหมาย โดยการปฏิบัตินี้ให้ปฏิบัติตาม ศอ.รส. และในส่วนพื้นที่การชุมนุมทั้งหมด จะไม่มีการพกพาอาวุธเด็ดขาด หากมีการพกในส่วนของตำรวจ ทหารที่ไม่เกี่ยวข้อง หรือแม้แต่ ปจ.เอง ก็ต้องถูกดำเนินคดีอย่างเฉียบขาดทุกราย   </p>
<p><persName>พล.ต.ต.ปิยะ</persName> กล่าวอีกว่า อีกส่วนคือ ในวันนี้มีงานสำคัญหลายแห่ง จึงมีการปรับกำลังไปในการดูแลความสงบเรียบร้อย ทั้งพื้นที่การชุมนุมในสนามผ่านฟ้าและถนนราชดำเนิน งานกาชาดที่จะเปิดบ่ายนี้ได้มีการปรับกำลังบางส่วน งานประชุมสมัชชารัฐสภาโลกที่ย่านราชประสงค์ งานมอเตอร์โชว์ที่ไบเทค บางนา รวมถึงงานสัปดาห์หนังสือแห่งชาติ ที่ศูนย์ประชุมแห่งชาติสิริกิต์ โดยภารกิจของตำรวจจะกระจายทั้งหมด อีกเรื่องคือกรณีที่มีการประชุมเรื่องปรับแผนการตรวจของจุดตรวจใหม่ทั้งหมด และเริ่มใช้ตั้งแต่เมื่อคืนนี้ โดยเฉพาะจุดตรวจของ สน. ให้เน้น 2 ภารกิจหลัก คือ การวิเคราะห์พื้นที่ จุด สถานที่เสี่ยงที่อาจก่อให้เกิดการระเบิด ก่อกวน เช่น สถานที่เป็นสัญลักษณ์ การเมือง การบริหาร บ้านบุคคลเป้าหมายทางการเมือง หรือสถานที่ที่เป็นการดิสต์เครดิตของรัฐ โดยให้ บก.ที่อยู่ชั้นนอกที่ไม่มีสถานที่สำคัญเช่นชั้นใน โดยให้ขอกำลังสนับสนุนได้ และกรณีที่ บก.เดียวกันมีจุดเสี่ยงมากกว่า 1 จุด หรือบาง สน.มีน้อย โดยทาง <persName>พล.ต.ท.สัณฐาน ชยนนท์</persName> ผบช.น. จะมีการประชุม เพื่อขอทราบความคืบหน้า เวลา 14.00 น. นี้  </p>
<p>“สำหรับกองร้อย กองหนุน ภูธรต่างๆ ได้ไปช่วยพื้นที่ชั้นกลางมากขึ้น ทั้งพื้นที่อนุสาวรีย์ชัยสมรภูมิ แยกราชประสงค์ แยกสะพานขาว แยกเทวกรรม ซังฮี้ หรือจุดอื่นๆ เพื่อสนับสนุนการปฏิบัติ สน.ต่างๆ ทั้ง สน.นางเลิ้ง สน.พญาไท สน.ปทุมวัน สน.พระราชวัง สน.สามเสน เพื่อขยับออกไป โดยบช.น. ให้ รอง ผบช.น.ทุกนาย สับเปลี่ยนหมุนเวียนทุกวันในการพูดคุยการแก้ปัญหาที่อาจเกิดขึ้นในการทำงาน เพื่อให้เป็นไปด้วยความเรียบร้อย โดยทราบว่า พล.ต.อ.ปทีป ตันประเสริฐ รรท.ผบ.ตร. ได้ให้ รอง ผบ.ตร.ที่ดูแลภาคใดก็ให้ลงพื้นที่ในการช่วยแก้ปัญหาต่างๆ” โฆษก บช.น.กล่าว</p>
<p><persName>พล.ต.ต.ปิยะ</persName> กล่าวอีกว่า สำหรับงานกาชาดนั้น มอบให้ บก.น.1 เป็นเจ้าภาพในการดูแลจัดวางกำลัง โดยให้ บก.อื่นเสริมกำลังลงพื้นที่ และให้กองร้อย ปจ.หญิง ของ ตชด. บช.น. ช่วยเดินตรวจตราพื้นที่ เพื่อช่วยเหลือเด็ก สตรี คนชรา จะเริ่มตั้งแต่ 13.00 น. จนกว่างานกาชาดเสร็จสิ้น (30 มีนาคม – 7 เมษายน)</p>
<p>ในส่วน งานกาชาดใช้กำลัง 4 กองร้อยโดยมี ปจ.หญิงร่วมด้วย โดยการจราจรจะปิดเป็นแนวกากบาท ถนนอู่ทองในไปลานพระรูปถึงแยกสวนมิสกวัน ถนนศรีอยุธยาตั้งแต่แยกเบญจถึงแยกพล.1 ส่วนการปิดเป็นห้วงเวลา โดยเริ่ม 14.00 น.ถึง 23.00 น. ส่วนวันหยุดเริ่ม 10.00 น. ถึง 24.00 น. โดยทุกจุดที่ปิด บก.จร. จะคอยดูแล โดยขอให้ผู้มางานกาชาดใช้รถสาธารณะต่างๆจะดีกว่า และฝากให้ประชาชนระวังเรื่องการลักทรัพย์ โดยให้ฝ่ายสืบสวน และปจ.หญิง ปะปนด้วย โดยจะมีกองอำนวยการร่วม 5 จุด จุดใหญ่อยู่ที่ถนนเสือป่า ส่วนกองอำนวยการรักษาการณ์ทั้งหมดอยู่ที่ประตูทางเข้าทั้งหมด ทั้ง 4 จุด รวมจุดกลางเป็น 5 จุด   </p>
<p><persName>พล.ต.ต.ปิยะ</persName> กล่าวอีกว่า นอกจากนี้ขอเตือนกลุ่มผู้ไม่หวังดีที่พบแล้ว 2-3 ครั้ง ล่าสุดมีการยิงประทัดที่ทำเนียบรัฐบาล โดยการใช้ประทัดกระเทียมมัดรวมกันก่อนใช้หนังสติ๊กยิงเข้าไปในจุดที่ยืนของ เจ้าหน้าที่หรือที่ทำการต่างๆ โดยถือเป็นการฝ่าฝืนกฎหมาย โดยฝ่ายสืบสวนได้ตรวจสอบแล้ว ศอ.รส.ให้ตำรวจดำเนินการอย่างเด็ดขาด และจับภาพได้แล้ว กำลังไปตามตัวอยู่ โดยได้แจ้งให้การ์ดนปช. ช่วยกัน</p>
<p>หากเป็นคนของตนเองก็ ประสานมา โดยเมื่อวานนี้พบของกลางจำนวนหนึ่ง โดยให้ตำรวจประสานงานเพื่อรับภาพกับ กอ.รมน.ภาค1 แล้ว โดยไม่ว่าใครกระทำก็ถือว่าผิดกฎหมาย ส่วนจะเป็นกลุ่มใดขอให้จับตัวได้ก่อน โดยฝ่ายสืบสวนมองเห็น ซึ่งต้องดำเนินคดีทางกฎหมายอย่างเด็ดขาด </p></body>
</news>
