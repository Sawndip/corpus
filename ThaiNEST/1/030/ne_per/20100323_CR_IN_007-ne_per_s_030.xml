<teiHeader>
<fileDesc>
<titleStmt>
  <title>คดีจักรภพหมิ่นเบื้องสูงชงอสส.พิจารณาแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-23 15:29:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217653  </bibl>
</sourceDesc>
</fileDesc>
</teiHeader>
<news>
<headline>คดีจักรภพหมิ่นเบื้องสูงชงอสส.พิจารณาแล้ว</headline>
<lead>อธิบดีอัยการ ฝ่ายคดีอาญา เผย ความคืบหน้าคดี "<persName>จักรภพ เพ็ญแข</persName>" หมิ่นเบื้องสูง เสนอ อสส.พิจารณาแล้ว ส่วนคดีก่อความวุ่นวาย หน้าบ้านประธานองคมนตรี ประสานตำรวจให้นำผู้ต้องหา ส่งฟ้องเอง</lead>
<neck></neck>
<body><p><persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา กล่าวถึง ความคืบหน้าในคดีที่ <persName>นายจักรภพ เพ็ญแข</persName> อดีต รมต.ประจำสำนักนายกฯ กล่าวดูหมิ่นพระมหากษัตริย์ ตามประมวลกฎหมายอาญามาตรา 112 ในการบรรยายพิเศษภาษาอังกฤษที่สมาคมผู้สื่อข่าวต่างประเทศแห่งประเทศไทย เมื่อวันที่ 29 ส.ค.50 ว่า หลังจากตำรวจสอบสวนเพิ่มเติม ในประเด็นการปล่อยเอกสารคำบรรยายภาษาอังกฤษแปลเป็นภาษาไทย และสอบปากคำพยานบุคคลที่ <persName>นายจักรภพ</persName> ร้องขอความเป็นธรรมแล้วจึงได้เสนอให้ <persName>นายจุลสิงห์ วสันตสิงห์</persName> อัยการสูงสุด พิจารณา ซึ่งอัยการสูงสุดจะส่งเรื่องให้คณะกรรมการที่ปรึกษาคดีหมิ่นเบื้องสูง ซึ่งรัฐบาลแต่งตั้งขึ้นมา ทำหน้าที่รวบรวมข้อมูลและเสนอความเห็นเกี่ยวกับวิชาการในคดีหมิ่นเบื้องสูง ก่อนพิจารณาว่า จะมีความเห็นสั่งฟ้องหรือไม่ต่อไป ส่วนกรณีนำตัวแกน นปช.ส่งฟ้องต่อศาลอาญา ในคดีชุมนุมก่อความวุ่นวายหน้าบ้านสี่เสาเทเวศร์ เมื่อวันที่ 22 ก.ค.50 อธิบดีอัยการฝ่ายคดีอาญา กล่าวว่า ได้ประสานตำรวจแล้วซึ่งเป็นหน้าที่ของตำรวจที่ต้องนำผู้ต้องหามาส่งฟ้องเอง</p></body>
</news>
