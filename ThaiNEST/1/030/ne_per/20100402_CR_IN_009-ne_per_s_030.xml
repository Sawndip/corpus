<teiHeader>
<fileDesc>
<titleStmt>
  <title>อัยการ สั่งเลื่อนคดีสนธิเข้ามอบตัวอีก1ด.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-02 14:34:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219261  </bibl>
</sourceDesc>
</fileDesc>
</teiHeader>
<news>
<headline>อัยการ สั่งเลื่อนคดี<persName>สนธิ</persName>เข้ามอบตัวอีก1ด.</headline>
<lead>อัยการ สั่งเลื่อน เข้ามอบตัว "<persName>สนธิ ลิ้มทองกุล</persName>" อีก 1 เดือน ในคดีหมิ่นเบื้องสูง หลัง ทนายผู้ต้องหา ยื่นขอสอบพยานเพิ่ม</lead>
<neck></neck>
<body><p><persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา มีคำสั่งเลื่อนนัดสั่งคดีที่ <persName>นายสนธิ ลิ้มทองกุล</persName>
แกนนำพันธมิตรประชาชนเพื่อประชาธิปไตย (พธม.) และหัวหน้าพรรคการเมืองใหม่ ตกเป็นผู้ต้องหาในคดีหมิ่นเบื้องสูง กรณีนำคำปราศรัยของ <persName>น.ส.ดารณี ชาญเชิงศิลปกุล</persName> หรือ <persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ (นปช.) ซึ่งถูกศาลพิพากษาจำคุก 18 ปี ในคดีหมิ่นเบื้องสูง มาเผยแพร่ซ้ำบนเวทีพันธมิตรฯ เมื่อวันที่ 20 กรกฎาคม 51</p>
<p>อธิบดีอัยการฝ่ายคดีอาญา กล่าวว่า ล่าสุด ผู้ต้องหาได้ยื่นหนังสือร้องขอความเป็นธรรมต่อ <persName>นายจุลสิงห์ วสันตสิงห์</persName> อัยการสูงสุด (อสส.) รวมทั้ง คณะทำงานคดีหมิ่นเบื้องสูงของอัยการ ขอให้สอบสวนพยานเพิ่มเติม อีก 1 ปาก คือ <persName>นายเจิมศักดิ์ ปิ่นทอง</persName> ในประเด็นใหม่ที่ยังไม่มีอยู่ในสำนวน ตนจึงมีคำสั่งให้เลื่อนนัดสั่งคดีออกไปอีก 1 เดือน อย่างไรก็ดีหากต่อจากนี้ผู้ต้องหาขอจะมาให้สอบสวนพยานเพิ่มเติมอีก คงต้องพิจารณาว่าเป็นการประวิงเวลาหรือไม่ หากเห็นว่าจงใจไม่เข้าพบอัยการจะสั่งให้พนักงานสอบสวน ดำเนินการขออนุมัติหมายจับ เพื่อนำตัวมาส่งฟ้องศาลต่อไป เนื่องจาก คดีนี้อัยการได้มีคำสั่งฟ้องไว้แล้ว </p></body>
</news>
