<teiHeader>
<fileDesc>
<titleStmt>
  <title>“หมอกฤษฏ์” ยกหลักวิชาโหราศาสตร์ดูดวง “ลีเดีย” ท้อง ยันไม่มีเจตนาหมิ่น!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-01 13:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000045250  </bibl>
</sourceDesc>
</fileDesc>
</teiHeader>
<news>
<headline>“<persName>หมอกฤษฏ์</persName>” ยกหลักวิชาโหราศาสตร์ดูดวง “<persName>ลีเดีย</persName>” ท้อง ยันไม่มีเจตนาหมิ่น!</headline>
<lead>“<persName>หมอกฤษฏ์ คอนเฟิร์ม</persName>” เบิกความยัน ไม่มีเจตนาหมิ่น “<persName>ลีเดีย</persName>” เพื่อสร้างกระแสขายหนังสือ ระบุ ไม่มีเจตนากล่าวหานักร้องสาวตั้งท้อง ศาลนัดสืบต่อ 2 เม.ย.นี้</lead>
<neck></neck>
<body><p>วันนี้ (1 เม.ย.) เมื่อเวลา 09.30 น.ที่ห้องพิจารณาคดี 813 ศาลอาญา ถ.รัชดาภิเษก ศาลออกนั่งบัลลังก์สืบพยานจำเลยในคดีหมายเลขดำ อ.4878/2551 ที่ <persName>น.ส.ศรัณย์รัชต์ วิสุทธิธาดา</persName> หรือ “<persName>ลีเดีย</persName>” นักร้องแนวอาร์แอนด์บีแห่งค่ายอาร์เอส เป็นโจทก์ยื่นฟ้อง <persName>นายศุภกฤษฏ์ ปทุมศรีวิโรจน์</persName> หรือ <persName>หมอกฤษฏ์ คอนเฟิร์ม</persName> เป็นจำเลยในความผิดฐาน หมิ่นประมาทผู้อื่นโดยการโฆษณา</p>
<p>โดยวันนี้ <persName>นายศุภกฤษฏ์</persName> เข้าเบิกความเป็นพยานจำเลยปากแรก ระบุถึงความเป็นมาของวิชาโหราศาสตร์ว่าจำเลยเรียนวิชาโหราศาสตร์มาจาก <persName>อาจารย์เจษฏา คำไหล</persName> (อดีตอุปนายกสมาคมโหราศาสตร์แห่งประเทศไทย)โดยจำเลยเป็นศิษย์ที่มีอายุน้อย ที่สุดเรียนวิชาโหราศาสตร์มาหลายรูปแบบ และใช้วิชาทำนายดวงชะตาจนเป็นที่ยอมรับจากประชาชนทั่วไป กระทั่งได้รับการโหวตเป็นอันดับต้นๆ จากนิตยสารชื่อดังหลายเล่ม โดยจำเลยไม่เคยรู้จัก โจทก์มาก่อน แต่จำเลยได้รับทราบข่าวลือเกี่ยวกับทางชู้สาวของโจทก์จากสื่อโทรทัศน์ ,เคเบิลทีวี และ อินเตอร์เนต ซึ่งมีคนดูมากกว่า 4 แสนคน ทั้งในประเทศและต่างประเทศ ทั้งนี้โจทก์ยังเคยยอมรับว่ามีข่าวลือเกิดขึ้นกับตัวโจทก์จริง</p>
<p>ต่อมา <persName>นายเต๋า ทีวีพูล</persName> ซึ่งเป็นโปรดิวเซอร์จัดรายการบันเทิง ทีวีพูลไลฟ์ ทางช่อง 5 ได้ขอสัมภาษณ์จำเลยออกรายการถึงประเด็นที่เกี่ยวเรื่องชู้สาวของโจทก์เป็น เวลา 3 ชม.แต่เมื่อออกอากาศจริงได้มีการนำคำสัมภาษณ์ของบุคคลหลายๆคน มาตัดเชื่อมต่อออกอากาศก่อนที่จะมาถึงคำสัมภาษณ์ของจำเลย ซึ่งจำเลยกล่าวถึง การทำนายดวงชะตาของโจทก์ว่าตามหลักวิชาโหราศาสตร์ที่มีเกณฑ์ตั้งครรภ์เท่า นั้น ไม่ได้มีเจตนาที่จะดูหมิ่นโจทก์แต่อย่างใด ซึ่งเป็นเหตุให้เกิดความเข้าใจผิดกันได้</p>
<p><persName>หมอกฤษฏ์</persName> ยังเบิกความอีกว่า ก่อนหน้าที่โจทก์จะฟ้องจำเลยนี้ ได้มีดาราสาวหลายคน ซึ่งเคยถูกทำนายดวงชะตาจาก <persName>นายไพฑูรย์ อ่อนบัว</persName> หรือ <persName>หมอลักษณ์ เรขานิเทศ</persName> ว่า มีเกณฑ์ตั้งครรภ์ก่อนแต่งงาน แต่ก็ไม่ถูกฟ้องร้อง ขณะเดียวกัน หลังการให้สัมภาษณ์ออกอากาศทางโทรทัศน์ช่อง 5 ไปแล้ว จำเลยกลับถูก บริษัท อาร์เอส ต้นสังกัดของโจทก์แถลงข่าวตอบโต้ว่า จำเลยเป็นคนกล่าวหาโจทก์ ว่า ตั้งครรภ์แน่นอน ทั้งๆ ที่มีบุคคลหลายคนกล่าวถึงเรื่องนี้</p>
<p>สำหรับประเด็นที่โจทก์กล่าวหาว่า จำเลยทำนายดวงชะตาให้โจทก์เสื่อมเสียชื่อเสียงเพื่อสร้างกระแส ในการขายหนังสือชื่อ “<persName>กฤษฏ์คอนเฟิร์ม</persName> หมอดูจอมอหังการ” นั้น จำเลยขอยืนยันว่าไม่เป็นความจริง เพราะหลังจากเกิดเรื่องแล้ว ยอดจำหน่ายหนังสือกลับตกต่ำลง เนื่องจากคนในสังคมมองจำเลยเป็นว่าคนไม่ดี จำเลยไม่ทำเรื่องลักษณะนี้เพื่อเพิ่มยอดการจำหน่ายหนังสือที่เขียนอย่างแน่ นอน ขณะที่โจทก์กลับไม่ได้รับความเดือดร้อนแต่อย่างใด เพราะงานเพลงของโจทก์ก็ยังคงมีให้เห็นอย่างต่อเนื่อง</p>
<p>ภายหลัง <persName>นายศุภกฤษฏ์</persName> เบิกความแล้วเสร็จ ศาลนัดจึงสืบพยานจำเลยนัดต่อไปในวันที่ 2 เม.ย.นี้ เวลา 09.00 น.</p></body>
</news>
