<teiHeader>
<fileDesc>
<titleStmt>
  <title>โจรใต้ผิดคิวฝังบึ้มพลาดตัวเองสาหัสหนีเลือดโชก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-24 07:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55905  </bibl>
</sourceDesc>
</fileDesc>
</teiHeader>
<news>
<headline>โจรใต้ผิดคิวฝังบึ้มพลาดตัวเองสาหัสหนีเลือดโชก</headline>
<lead></lead>
<neck></neck>
<body><p>กรรมติดจรวดโจรใต้หวังสังหารหมู่เจ้าหน้าที่แอบนำระเบิดมาวางศาลาริมทางแต่ พลาดท่าบึ้มใส่ตัวเองเจ็บหนักพรรคพวกรีบหิ้วปีก ซิ่ง จยย.หนี ขณะพ่อเมืองปัตตานีอัญเชิญดินพระราชทานวางบนหลุมศพตำรวจกล้าที่ถูกยิงดับ ส่วนแม่ทัพภาคที่ 4 นำคณะนั่งรถไฟเยี่ยมกำลังพล</p>
<p>เมื่อวันที่ 23 มี.ค. <persName>พ.ต.อ.จักรพร แท่งทอง</persName> ผกก. สภ.ตากใบ จ.นราธิวาส เปิดเผยว่า เมื่อเวลา 21.00 น. วันที่ 22 มี.ค. ที่ผ่านมา ได้รับแจ้งเกิดเหตุระเบิดบริเวณศาลาริมทางในหมู่บ้านตะเหลี่ยง หมู่ 4 ต.เกาะสะท้อน หลังรับแจ้งจึงรีบนำกำลัง เดินทางไปตรวจสอบพร้อมชุดเก็บกู้ระเบิด เมื่อไปถึงพบเพียงชิ้นส่วนระเบิดแสวงเครื่องจุดชนวนด้วยโทรศัพท์มือถือหนัก ประมาณ3 กิโลกรัม และกองเลือดส่วนคนเจ็บทราบว่าเป็นชายวัยรุ่นมีท่าทางพิรุธเพื่อนที่มาด้วย กันได้พาซ้อนท้ายรถจักรยานยนต์ออกจากที่เกิดเหตุไปก่อนหน้าเจ้าหน้าที่จะมา ถึง</p>
<p>จากการสอบสวนของเจ้าหน้าที่ทราบว่า ก่อนเกิดเหตุมีชายวัยรุ่น 2 คนขี่รถจักรยานยนต์แบบผู้หญิงไม่ทราบสีและยี่ห้อ เข้ามาจอดบริเวณศาลาริมทางจากนั้นประมาณ 5 นาที  ก็เกิดเหตุระเบิดขึ้น ชาวบ้านที่อยู่ในละแวกใกล้เคียงได้พากันออกมาดูพบชายวัยรุ่นถูกสะเก็ดระเบิด ได้รับบาดเจ็บ เพื่อนที่มาด้วยกันได้พาซ้อนท้ายรถจักรยานยนต์หลบหนีไป</p>
<p>ต่อมาเจ้าหน้าที่ได้ประสานไปยังศูนย์วิทยุ 191 เพื่อประสานไปยังสถานีตำรวจในพื้นที่เพื่อติดตามจับกุม รวมทั้งการตรวจสอบตามสถานพยาบาลเนื่องจากเกรงว่ากลุ่มคนร้ายจะแฝงตัวเข้าไป รักษา แต่เบื้องต้น เจ้าหน้าที่ยังไม่สามารถติดตามคนร้ายได้ อย่างไรก็ตามเชื่อว่าเหตุการณ์ที่เกิดขึ้นคนร้ายน่าจะนำระเบิดมาวางไว้ที่ ศาลาเพื่อรอดักสังหาร เจ้าหน้าที่ ซึ่งทุกวันจะมีกำลังตำรวจ ทหาร ชุดลาดตระเวนแวะเข้ามานั่งพักเป็นประจำ</p>
<p>วันเดียวกันที่กุโบกูวิง หมู่ 1 บ้านตันหยงลูโละ ต.ตันหยงลูโละ อ.เมือง จ.ปัตตานี <persName>นายธีรเทพ ศรียะพันธ์</persName> ผวจ. ปัตตานี อัญเชิญดินพระราชทานไปวางบนหลุมศพ <persName>ด.ต.เจ๊ะโซะ หะยีสาเมาะ</persName> ผบ.หมู่ ป. สภ.มายอ ที่ถูกคนร้ายยิงเสียชีวิตขณะออกหาข่าวในพื้นที่ เหตุเกิดที่ร้านน้ำชา เลขที่ 126/6 หมู่ 1 ต.มายอ อ.มายอ จ.ปัตตานี เมื่อวันที่ 14 มี.ค. ที่ผ่านมา โดยมี <persName>พล.ต.ต.พิเชษฐ์ ปิติเศรษฐพันธ์</persName> ผบก. ภ.จว.ปัตตานี ผู้นำศาสนา กำนัน ผู้ใหญ่บ้าน และชาวบ้านเข้าร่วมในพิธีเป็นจำนวนมาก</p>
<p>ด้าน <persName>พล.ท.พิเชษฐ์ วิสัยจร</persName> แม่ทัพภาคที่ 4 <persName>นายทนงศักดิ์ พงษ์ประเสริฐ</persName> ผอ.ศูนย์ภาคใต้ การรถไฟแห่งประเทศไทย <persName>พล.ต.ต.นราศักดิ์ เชียงสุข</persName> ผบก.ศสส.ศชต. พร้อมคณะ ได้โดยสารรถไฟขบวน 465 พัทลุง-สุไหงโก-ลก เพื่อนำสิ่งของและตรวจเยี่ยมกำลังที่ปฏิบัติหน้าที่อยู่ตามสถานีต่าง ๆ เพื่อเป็นขวัญกำลังใจ</p>
<p>เมื่อเวลา 14.35 น. <persName>พล.ต.ต.สุชาติ  ธีระสวัสดิ์</persName> หน.งานสืบสวนคดีสำคัญ ศูนย์ปฏิบัติการตำรวจจังหวัดชายแดนภาคใต้ (ศชต.) นำกำลังชุดปฏิบัติการพิเศษ สภ.บันนังสตา จ.ยะลา กว่า 20 นาย เข้าตรวจค้นบ้านเลขที่ 400 บ้านจาเราะปีแซคละ หมู่ 8 ต.ตลิ่งชัน อ.บันนังสตา และควบคุมตัว <persName>นายมามะนาเซ วาเฮ็ง</persName> อายุ 38 ปี ไว้ได้หลังจากสืบสวนว่า เป็นผู้ต้องสงสัยมีส่วนเกี่ยวข้องกับการก่อเหตุร้ายในหลายคดีในพื้นที่ อ.บันนังสตา โดยเฉพาะคดีการก่อเหตุลอบวางระเบิดและซุ่มยิงรถยนต์ของ <persName>พล.ต.อ.สมเพียร เอกสมญา</persName> อดีต ผกก.สภ.บันนังสตา เมื่อวันที่ 12 มี.ค. ที่ผ่านมา หลังจากควบคุมตัวเจ้าหน้าที่ได้นำตัวมาสอบประวัติ และตรวจดีเอ็นเอ พิมพ์ลายนิ้วมือ และลงบันทึกประจำวัน ที่ สภ.บันนังสตา ก่อนที่จะนำตัวไปสอบสวนเพื่อขยายผล ที่ศูนย์ซักถาม ศูนย์ปฏิบัติการตำรวจจังหวัดชายแดนภาคใต้ ในเวลาต่อมา</p>
<p>ส่วนสถานการณ์รายวัน เวลา 15.15 น. <persName>พ.ต.อ.เฉลิมเกียรติ อัมรากระสินธุ์</persName> ผกก. สภ.ธารโต จ.ยะลา นำกำลังเข้าไปตรวจสอบสภาพศพ<persName>นายอิสมาแอ เฮาะ</persName> อายุ 54 ปี อยู่บ้านเลขที่ 32/1 หมู่ 3 ต.บ้านแหร ที่ถูกคนร้ายยิงถล่มด้วยอาวุธปืนเอ็ม 16 เสียชีวิตภายในสวนยางพาราบ้านจาเราะแป หมู่ 3 ต.บ้านแหร สอบสวนทราบว่า <persName>นายอิสมาแอ เฮาะ</persName> เป็นผู้ใหญ่บ้านหมู่บ้านดังกล่าว ก่อนเกิดเหตุได้เดินทางเข้าไปในสวนยาง พาราพร้อมภรรยาเพื่อเลื่อยไม้ยางพาราที่ตัดโค่นเตรียมส่งโรงงานไม้แปรรูป ระหว่างนั้นมีคนร้ายหลบซ่อนอยู่ใช้อาวุธปืนเอ็ม 16 ยิงถล่มก่อนหลบหนีไป</p></body>
</news>
