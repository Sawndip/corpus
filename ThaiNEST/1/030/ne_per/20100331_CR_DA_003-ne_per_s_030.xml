<teiHeader>
<fileDesc>
<titleStmt>
  <title>แทงหนุ่มดับคาบันไดโรงพัก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-31 08:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=57263  </bibl>
</sourceDesc>
</fileDesc>
</teiHeader>
<news>
<headline>แทงหนุ่มดับคาบันไดโรงพัก</headline>
<lead>หนุ่มขาเต้นโดนอริแทงในคอนเสิร์ทปอยฝ้ายกัดฟันวิ่งมาตายคาบันไดโรงพัก ห้วยขวาง</lead>
<neck></neck>
<body><p>กลางดึกที่ผ่านมา (31 มีค.) ขณะ <persName>พ.ต.ท.สมคิด สมบูรณ์</persName> พงส. (สบ3) สน.ห้วยขวาง ปฎิบัติหน้าที่อยู่บนโรงพัก ได้มี<persName>นายพรสิทธิ มั่นจิตร</persName> อายุ 27 ปี อยู่บ้านเลขที่ 205/15 ถนนประชาสงเคราะห์ 27 แขวงและเขตดินแดง วิ่งตะโกนขอความช่วยเหลือดังเข้ามา ในสภาพไม่ใส่เสื้อ สวมเพียงกางเกงสามส่วน มีแผลถูกแทงที่ราวนมขวา 2 แผล ชายโครงซ้าย 1 แผล เลือดไหลเปรอะกาย ก่อนจะล้มลงที่บันไดทางขึ้นโรงพัก ระหว่างนั้น <persName>พ.ต.ท.จารุภัชร ทองโกมล</persName> รอง ผกก.สส. ที่เห็นเหตุการณ์ได้รีบประสานเจ้าหน้าที่มูลนิธิป่อเต็กตึ้ง มารับตัว แต่<persName>นายพรสิทธิ</persName> ทนพิษบาดแผลไม่ไหวสิ้นใจในที่สุด เมื่อรถมูลนิธิมาถึงซึ่งเป็นเวลาเดียวกับที่ผู้สื่อข่าวเดินทางมาถึงเช่นกัน แต่ <persName>พ.ต.ท.จารุภัชร</persName> กลับรีบร้อนสั่งให้เจ้าหน้าที่รีบนำศพส่ง รพ.พระรามเก้า พร้อมปิดประตูรถหนีบมือช่งภาพสถานีโทรทัศน์ช่องหนึ่ง ท่ามกลางความงุนงง</p>
<p>สอบสวนทราบว่า ก่อนเกิดเหตุ ผู้ตายเดินทางมาเที่ยวงานประจำปี บริเวณสนามกีฬาห้วยขวางใกล้โรงพัก ซึ่งมีการแสดงคอนเสิร์ตของ<persName>ปอยฝ้าย มาลัยพร</persName> นักร้องชื่อดัง เจ้าของเพลง "มันต้องถอน" ระหว่างผู้ตายกำลังเต้นอย่างเมามันหน้าเวทีได้เกิดมีเรื่องกับวัยรุ่น อีกกลุ่ม มีการวางมวยกันอุตลุต แต่ผู้ตายเสียท่าถูกแทง จึงพยายามวิ่งมาขอความช่วยเหลือตำรวจที่โรงพัก แต่ก็ขาดใจตายเสียก่อน เบื้องต้นชุดสืบสวนอยู่ระหว่างติดตามจับกุมมือมีดรายนี้มาดำเนินคดีต่อไป</p></body>
</news>
