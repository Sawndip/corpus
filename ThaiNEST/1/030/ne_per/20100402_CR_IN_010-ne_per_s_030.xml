<teiHeader>
<fileDesc>
<titleStmt>
  <title>สัณฐานเชื่อแดงชุมุนุมพรุ่งนี้ตร.เอาอยู่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-02 16:26:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219276  </bibl>
</sourceDesc>
</fileDesc>
</teiHeader>
<news>
<headline><persName>สัณฐาน</persName>เชื่อแดงชุมุนุมพรุ่งนี้ตร.เอาอยู่</headline>
<lead>ผบช.น.ไม่เครียด ไร้เหตุระเบิดป่วนกรุงมา 2 วันแล้ว เชื่อชุมนุมใหญ่เสื้อแดงพรุ่งนี้ ตำรวจคุมสถานการณ์ได้ แต่รอดูว่าจะมีแผนเคลื่อนคนอย่างไรอีกครั้ง</lead>
<neck></neck>
<body><p><persName>พล.ต.ท.สัณฐาน ชยนนท์</persName> ผบช.น. ยืนยันว่า การชุมนุมของกลุ่มคนเสื้อแดงในวันพรุ่งนี้ ตำรวจได้เตรียมกำลังไว้พร้อมหมดแล้ว ซึ่งต้องรอดูสถานการณ์ว่า จะมีกลุ่มผู้ชุมนุมเข้าร่วมกดดันยุบสภามากน้อยเท่าไร และเคลื่อนไหวไปทางจุดใด
บ้าง ทั้งนี้สำหรับการชุมนุมจะมีความรุนแรงหรือไม่นั้น ยังไม่สามารถประเมินได้ แต่เมื่อดูจากการเคลื่อนไหวหลายครั้งในช่วงที่ผ่านมา ไม่พบว่ามีความรุนแรง ซึ่งส่วนใหญ่การชุมนุมเป็นไปด้วยความสงบเรียบร้อยดี โดยเชื่อว่าการเคลื่อนไหวในวันพรุ่งนี้ก็น่าจะไม่มีเหตุการณ์ความรุนแรงใดๆ เกิดขึ้นเช่นกัน เนื่องจากมีการเจรจาระหว่างเจ้าหน้าที่ตำรวจกับแกนนำกลุ่มผู้ชุมนุมอย่างต่อ เนื่อง ขณะเดียวกัน <persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง ก็ไม่ได้สั่งการหรือกำชับเรื่องใดเป็นพิเศษ มีเพียงขอให้ตำรวจดูแลไม่ให้กลุ่มผู้ชุมนุมปะทะกับประชาชนหรือกลุ่มผู้ต่อ ต้าน ส่วนกำลังเจ้าหน้าที่ตำรวจที่ดูแลความสงบเรียบร้อยในวันพรุ่งนี้ ก็มีจำนวนเพียงพอ</p>
<p>อย่างไรก็ตาม ผู้บัญชาการตำรวจนครบาล ตอบคำถามด้วยสีหน้ายิ้มแย้ม หลังไม่มีเหตุระเบิดเกิดขึ้น ในช่วง 1 - 2 วันที่ผ่านมาว่า เนื่องจากเจ้าหน้าที่ตำรวจได้วางกำลังทุกจุดอย่างเข้มงวด ส่วนความคืบหน้าในการติดตามคดีระเบิดต่างๆ นั้น ขณะนี้ก็มีความคืบหน้าไปสมควร พร้อมกับวอนกลุ่มผู้ไม่หวังดี ที่คิดจะก่อเหตุความรุนแรง รวมถึงกลุ่มผู้ชุมนุมที่มีความเห็นแตกต่างกันไม่ให้ปะทะ หรือสร้างความวุ่นวาย เนื่องจากจะส่งผลกระทบกับเศรษฐกิจของประเทศที่กำลังเดินหน้าไปด้วยดี</p></body>
</news>
