<teiHeader>
<fileDesc>
<titleStmt>
  <title>ผอ.สิ่งแวดล้อมเผยกทม.ยกเลิกกิจกรรมปิดไฟ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-25 21:16:25  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=218094  </bibl>
</sourceDesc>
</fileDesc>
</teiHeader>
<news>
<headline>ผอ.สิ่งแวดล้อมเผยกทม.ยกเลิกกิจกรรมปิดไฟ</headline>
<lead>ผอ.สำนักสิ่งแวดล้อม กทม. เผย กทม.ได้ขอยกเลิกกิจกรรมปิดไฟ 1 ช.ม. ที่ลานอเนกประสงค์ ห้างเซ็นทรัลเวิลด์ เนื่องจาก มีการเคลื่อนขบวนผ่านของกลุ่มผู้ชุมนุม</lead>
<neck></neck>
<body><p><persName>เรืออากาศโทอิราวัสส์ ปัทมะสุคนธ์</persName> ผู้อำนวยการสำนักสิ่งแวดล้อม กรุงเทพมหานคร เปิดเผยว่ากรุงเทพฯ ได้ขอยกเลิกการจัดกิจกรรมปิดไฟ 1 ช.ม. ให้โลกพักในวันที่ 27 มี.ค.นี้ เวลา 20.30 - 21.30 น. ณ ลานอเนกประสงค์ ห้าง
สรรพสินค้าเซ็นทรัล เวิลด์ เขตปทุมวัน เนื่องจาก การชุมนุมที่มีอยู่ในขณะนี้ รวมถึงการสกัดเคลื่อนขบวนทั่วทุกพื้นที่ในวันดังกล่าว ส่งผลให้เกิดความไม่สะดวกในการจัดกิจกรรมและการเดินทาง</p>
<p>อย่างไรก็ตาม กรุงเทพฯ ยังขอความร่วมมือให้ประชาชนทั้งในกรุงเทพฯ และต่างจังหวัด ร่วมกันปิดไฟที่ไม่จำเป็นเป็นเวลา 1 ช.ม. เพื่อแสดงถึงการเป็นส่วนหนึ่งร่วมกับนานาชาติ ในการลดการใช้พลังงานและการก่อให้เกิดปัญหาภาวะโลกร้อน</p>
<p>ทั้งนี้ ผู้อำนวยการสำนักสิ่งแวดล้อม ยังกล่าวด้วยว่า ประชาชนสามารถมีส่วนร่วมในกิจกรรมปิดไฟ 1 ช.ม.ในโลกพัก ด้วยการลงชื่อผ่านเว็บไซต์ ที่เข้าร่วมโครงการ เพื่อแสดงถึงความตั้งใจในการทำความดี ด้วยการปิดไฟที่ไม่จำเป็น
โดยการใช้ชีวิตประจำวัน ที่มีส่วนในการร่วมดูแลรักษาโลกในทุกๆวัน ถวายเป็นราชสักการะ แด่พระบาทสมเด็จพระเจ้าอยู่หัว เนื่องในวโรกาส เฉลิมพระชนมายุครบ 80 พรรษาด้วย</p></body>
</news>
