<teiHeader>
<fileDesc>
<titleStmt>
  <title>สมุนแม้วเดินแผนสงครามปชช.เผยผบ.เหล่าทัพจับตาใกล้ชิด  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-17 19:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000030689  </bibl>
</sourceDesc>
</fileDesc>
</teiHeader>
<news>
<headline><orgName>กทม.</orgName>เล็งถก"ดับเพลิง"<orgName>สไตเออร์</orgName>ก่อนส.ค.</headline>
<lead></lead>
<neck></neck>
<body><p>ม.ร.ว.สุขุมพันธุ์ บริพัตร ผู้ว่าราชการ<orgName>กรุงเทพมหานคร (กทม.)</orgName> เปิดเผยความคืบหน้าในการแก้ปัญหาโครงการจัดซื้อรถ-เรือดับเพลิง และอุปกรณ์บรรเทาสาธารณภัย มูลค่า 6,687 ล้านบาทของ <orgName>กทม.</orgName>ว่า ตนได้พบหารือกับ Mr.Arno Riedel เอกอัครราชทูตออสเตรีย ประเทศไทย คนปัจจุบันแล้ว และได้รับคำตอบที่ชัดเจน ว่า การเซ็นสัญญาซื้อขายรถดับเพลิงระหว่าง <orgName>กทม.</orgName>กับ<orgName><prefix>บริษัท</prefix> สไตเออร์ เดมเลอร์ พุค สเปเชียล ฟาห์ซอย์ <suffix>จำกัด</suffix></orgName> ไม่ใช่สัญญาแบบรัฐต่อรัฐ หรือ G to G ซึ่งขณะนี้ <orgName>กทม.</orgName>อยู่ระหว่างรอหนังสือยืนยันอย่างเป็นลายลักษณ์อักษรจากทูตออสเตรีย และทราบว่าทูตออสเตรียได้เข้าพบกับปลัด<orgName><prefix>กระทรวง</prefix>การต่างประเทศแล้ว</orgName></p>

<p>สำหรับแนวทางการดำเนินการหลังจากที่ทราบว่า สัญญาไม่ใช่แบบ G to G นั้น <orgName>กทม.</orgName>อยู่ระหว่างการเตรียมรวบรวมข้อมูลทั้งหมด เพื่อจะไปเจรจากับผู้บริหารของ<orgName><prefix>บริษัท</prefix> สไตเออร์ฯ</orgName> และหากมีความจำเป็น ตนอาจต้องเดินทางไปสหรัฐอเมริกา เพื่อหารือกับผู้บริหาร<orgName><prefix>บริษัท</prefix> เจเนอรัล ไดนามิกส์ สหรัฐอเมริกา</orgName> ในฐานะบริษัทแม่ เพื่อขอความร่วมมือเกี่ยวกับเรื่องดังกล่าว ขอไม่เปิดเผยรายละเอียดแต่มีแนวทางเจรจาเรียบร้อยแล้ว โดยประชาชนจะต้องไม่สูญเสียผลประโยชน์ และผู้บริหาร <orgName>กทม.</orgName>จะต้องไม่ติดคุก แต่หากไม่เจรจาก่อนตนอาจถูกข้อหาละเว้นการปฏิบัติหน้าที่ ทั้งนี้คาดว่าการเจรจาจะได้ข้อสรุปก่อนถึงกำหนดที่ <orgName>กทม.</orgName>จะต้องจ่ายค่างวดรถดับเพลิงงวดที่ 6 ในเดือน ส.ค.นี้</p>

<p>ม.ร.ว.สุขุมพันธุ์ กล่าวต่อว่า หากการเจรจาไม่ได้ข้อยุติ จึงจะเดินหน้าในการฟ้องร้องต่อไป แต่ขอยืนยันว่าแนวทางการฟ้องร้องจะเป็นทางออกสุดท้าย เนื่องจากคดีจะใช้เวลานานมาก ขณะเดียวกันหากครบกำหนดจ่ายเงินงวดที่ 6 แล้วยังไม่เรียบร้อย <orgName>กทม.</orgName>คงต้องปล่อยให้<orgName><prefix>ธนาคาร</prefix>กรุงไทย <suffix>จำกัด</suffix> (มหาชน)</orgName> ในฐานะธนาคารผู้ตัดบัญชีตามสัญญา L/C ตัดบัญชี <orgName>กทม.</orgName> เนื่องจากไม่สามารถหลีกเลี่ยงได้เพราะสัญญา L/C เป็นชนิดที่เพิกถอนไม่ได้ นอกจากมีกรณีพิเศษคือมีคำสั่งศาลออกมา ส่วนงบประมาณที่ <orgName>กทม.</orgName>สำรองจ่ายค่างวดรถดับเพลิงทั้ง 5 งวดนั้น <orgName>กทม.</orgName>จะส่งเรื่องไปยังรัฐบาล เนื่องจากตามสัญญารัฐบาลจะให้งบอุดหนุน 60% งบ <orgName>กทม.</orgName> 40% แต่ที่ผ่านมา <orgName>กทม.</orgName>ได้สำรองจ่ายทั้งหมด แต่ทั้งนี้ในสัญญามีเงื่อนไขว่า<orgName><prefix>กระทรวง</prefix>การคลัง</orgName>จะอนุมัติงบประมาณได้ต่อเมื่อ <orgName>กทม.</orgName>รับมอบรถดับเพลิงแล้วเท่านั้น</p>

<p>ผู้สื่อข่าวรายงานว่า เมื่อช่วงเช้านายถาวร เสนเนียม รมช.<orgName>มหาดไทย</orgName> ได้เดินทางมาพบกับ ม.ร.ว.สุขุมพันธุ์ ที่ศาลาว่าการ กทม. </p></body>
</news>
