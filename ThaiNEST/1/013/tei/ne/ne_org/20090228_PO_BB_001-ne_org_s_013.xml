<teiHeader>
<fileDesc>
<titleStmt>
  <title>กก.สรุปสินบนอุโมงค์ กทม.ไม่มีคนผิด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-02-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/02/28/news_28294133.php?news_id=28294133  </bibl>
</sourceDesc>
</fileDesc>
</teiHeader>
<news>
<headline>กก.สรุปสินบนอุโมงค์ <orgName>กทม.</orgName>ไม่มีคนผิด</headline>
<lead><orgName><prefix>กรรมการ</prefix>สอบสินบน<addName>อุโมงค์ฉาว</addName></orgName>เตรียมสรุปผลสอบ อุ้ม 3 ขรก.พิจารณาผลประกวดราคา ยันดำเนินการตามระเบียบ ราคาไม่แพงเกินจริง แถมผลสอบไม่พบความผิดโยงถึง "สมัคร"</lead>
<neck></neck>
<body><p> นายสมศักดิ์ กลั่นพจน์ รองปลัด<orgName>กรุงเทพมหานคร (กทม.)</orgName> ในฐานะประธานคณะกรรมการสอบสวนข้อเท็จจริงกรณีสินบนอุโมงค์ระบายน้ำคลองแสน แสบ-ลาดพร้าว สมัยนายสมัคร สุนทรเวช อดีตนายกรัฐมนตรี ดำรงตำแหน่งผู้ว่าฯ กทม. เปิดเผยว่า ขณะนี้คณะกรรมการได้สอบปากคำผู้เกี่ยวข้องทั้งหมด และข้าราชการ 3 ราย ที่ถูก<orgName><prefix>สำนักงาน</prefix>การตรวจแผ่นดิน (สตง.)</orgName> ประกอบด้วย นายชาญชัย วิทูรปัญญากิจ ผู้อำนวยการ<orgName><prefix>สำนัก</prefix>การระบายน้ำ</orgName> นางสาวสุทิพย์ ทิพย์สุวรรณ์ รอง ผอ.<orgName><prefix>สำนัก</prefix>งบประมาณ</orgName> และ นายพรพจน์ กรรณสูต รอง ผอ.<orgName><prefix>สำนัก</prefix>การระบายน้ำ</orgName> ร้องทุกข์กล่าวโทษ ในฐานะที่เป็นคณะกรรมการประกวดราคาเสร็จเรียบร้อยแล้ว ซึ่งทางเลขานุการคณะกรรมการ อยู่ระหว่างการร่างสรุปสำนวน การสอบสวน เพื่อให้ตนลงนามในสัปดาห์หน้า ก่อนเสนอปลัด <orgName>กทม.</orgName>และ <orgName>สตง.</orgName>รับทราบต่อไป</p>

<p>จากการสอบปากคำ และตรวจสอบเอกสารทั้งหมด พบว่าทุกขั้นตอนเป็นไปตามระเบียบ <orgName>กทม.</orgName> ไม่พบข้อผิดพลาดแต่อย่างใด และไม่พบการจัดจ้างราคาแพงเกินจริง โดยคณะกรรมการได้เปรียบเทียบราคาการสร้างอุโมงค์ของรถไฟฟ้าใต้ดินพบว่าอยู่ ในระดับเท่ากัน ส่วนราคาที่ <orgName>สตง.</orgName>นำมาคิดนั้นคาดว่าน่าจะนำข้อมูลมาจาก <orgName><prefix>บริษัท</prefix> สี่แสงการโยธา <suffix>จำกัด</suffix></orgName> ที่แพ้ประมูล โดยเสนอราคา 1,700 ล้านบาท มาเปรียบเทียบกับราคาของ <orgName><prefix>บริษัท</prefix> อิตาเลียนไทย ดีเวล๊อปเมนต์ <suffix>จำกัด</suffix></orgName> ซึ่งชนะการประมูลในวงเงินกว่า 2,000 ล้านบาท แต่เนื่องจาก<orgName><prefix>บริษัท</prefix> สี่แสงการโยธา</orgName> ไม่ผ่านคุณสมบัติทางเทคนิค ทำให้บริษัทไปยื่นฟ้อง <orgName>กทม.</orgName>กับ<orgName><prefix>ศาล</prefix>ปกครองกลาง</orgName> ซึ่งสุดท้ายศาลก็ยกฟ้องไปแล้ว</p>

<p>รองปลัด <orgName>กทม.</orgName>กล่าวด้วยว่า นอกจากนี้ยังไม่พบความเชื่อมโยงในการเรียกรับสินบนตามที่มีการเสนอข่าวว่า ทางการญี่ปุ่นได้สอบสวน<orgName><prefix>บริษัท</prefix> นิชิมัตสึ <suffix>จำกัด</suffix></orgName> ซึ่งร่วมทุนกับ<orgName><prefix>บริษัท</prefix> อิตาเลียนไทยฯ</orgName> อีกทั้งไม่พบความเชื่อมโยงถึงตัวนายสมัคร จึงไม่จำเป็นต้องเชิญเข้าให้ปากคำและทางกระทรวงการต่างประเทศก็ไม่ได้จัดส่ง ข้อมูลเกี่ยวกับทางบริษัทญี่ปุ่นมาให้แต่อย่างใด    </p></body>
</news>
