<teiHeader>
<fileDesc>
<titleStmt>
  <title>มาร์คไม่สนถูกเสื้อแดงไล่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-04 22:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000025033  </bibl>
</sourceDesc>
</fileDesc>
</teiHeader>
<news>
<headline>มาร์คไม่สนถูก<orgName><addName>เสื้อแดง</addName></orgName>ไล่</headline>
<lead></lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวว่าในการลงพื้นที่ตรวจเยี่ยมประชาชนและติดตามโครงการแก้ปัญหาเศรษฐกิจ ของรัฐบาลในวันเสาร์ที่ 7 มี.ค.นี้หากถูก<orgName><addName>กลุ่มคนเสื้อแดง</addName></orgName>ต่อต้านก็ไม่มีปัญหานักการเมืองมีหน้าที่พบ ประชาชนอยู่แล้วไม่ว่าฝ่ายไหนก็ตาม</p>
       <p> ส่วนที่<orgName><prefix>พรรค</prefix>เพื่อไทย</orgName> เตรียมลงพื้นที่เพื่อชี้ให้ประชาชนเห็นว่านโยบายของรัฐบาลล้มเหลวนั้น นายกรัฐมนตรีกว่าวว่า ขณะนี้ยังไม่เริ่มทำนโยบายและยังไม่ได้ลงพื้นที่จะว่าล้มเหลวคงไม่ได้ ส่วนตัวเห็นว่าถ้านักการเมืองแข่งขันกันทำงานลงพื้นที่พบประชาชนเป็นเรื่อง ที่ดี แต่ขอให้นำข้อมูลที่แท้จริงลงไปถือว่าใช้ได้</p>
        <p>ไม่ถือเป็นการแข่งขันการทำงาน อย่าไปมองในแง่การขัดแย้ง เชื่อว่าประชาชนจะไม่สับสนกับข้อมูลจากหลายฝ่ายเพราะประชาชนมีวิจารณญาณ <p/>
       <p> นายกรัฐมนตรี กล่าวว่าการลงพื้นที่ของรัฐมนตรีแล้วถูก<orgName><addName>กลุ่มคนเสื้อแดง</addName></orgName>ขับไล ประชาชนจะเป็นผู้บอกเองว่าอยากเห็นนักการเมืองแข่งขันกันทำงานในเชิงสร้าง สรร หรือให้เกิดปัญหา รัฐบาลไม่ต้องการมีปัญหากับใคร หากรัฐบาลจะไปพบปะประชาชน และรับฟังปัญหา ฝ่ายค้านก็มีสิทธิ์ที่จะไปเสนอมุมมองของตนเอง แต่อย่าเอาคนไปเผชิญหน้าเพื่อทะเลาะเบาะแว้งกัน และการเคลื่อนไหวก็ไม่เป็นอุปสรรค ตบมือข้างเดียวคงไม่ดัง</p>
        <p>นายสุเทพ เทือกสุบรรณ รองนายกรัฐมนตรี กล่าวว่าการลงพื้นที่ของรัฐมนตรี ไม่ได้เตรียมอะไรเป็นพิเศษ ตนไปจังหวัดนครนายก เพราะมีเรื่องน่าสนใจคือเรื่องน้ำจะได้ติดตามดูว่าตามที่รัฐบาลได้แจ้งทาง จังหวัดไปเป็นอย่างไรบ้าง และชี้แจงประชาชน ในเรื่องเงินช่วยเหลือผู้สูงอาย 500 บาท และเงิน 2,000 บาท ที่ให้ผู้มีรายได้น้อย รวมทั้งโครงการเศรษฐกิจพอพียง ว่าทุกอย่างได้ดำเนินการไปถึงไหนแล้ว มีปัญหาอุปสรรคอะไรบ้าง ส่วนที่<orgName><addName>กลุ่มเสื้อแดง</addName></orgName>ประกาศว่าจะไล่ทุกที่ที่รัฐบาลไปนั้น ตราบใดที่เขายังไม่ทำอะไรผิดกฎหมาย รัฐบาลก็ทำอะไรไม่ได้ เราไปตรวจราชการ เขาก็ยื่นโห่ไล่เป็นธรรมดา ซึ่งตนจะต้องทดทนมาก ต้องทนทานมากอยู่แล้ว เขาโห่ตนก็ยิ้ม </p>
        <p>ผู้สื่อข่าวถามว่าเป็นการช่วงแย่งชิงมวลชนหรือไม่ นายสุเทพ กล่าวว่า ไม่ใช่ ในสมัยก่อนก็ทำเช่นนี้ เมื่อ รัฐบาลบริหารบ้านเมืองได้ระยะหนึ่งุ รัฐบาลก็ต้องลงพื้นที่ ประเทศไทยไม่ได้มีแค่กรุงเทพฯ รัฐบาลจะลงทุกจังหวัดไปให้ทั่วถึง ดูว่านโยบายของรัฐบาลมีอะไรที่บกพร่อง มีอะไรที่ยังไม่ถึงประชาชนบ้าง ขณะเดียวกันก็ดูว่า ประชาชนขาดอะไร เดือดร้อนเรื่องอะไร การลงไปดูพื้นที่ ต้องทำยิ่งยุคนี้ รัฐบาลกับประชาชนต้องมีความใกล้ชิดกันมาก จะได้แก้ปัญหาได้อย่างรวดเร็ว </p>
        <p>นายสาทิตย์ วงศ์หนองเตย รัฐมนตรีประจำ<orgName><prefix>สำนัก</prefix>นายกรัฐมนตรี</orgName> หาก<orgName><addName>กลุ่มคน เสื้อแดง</addName></orgName> จะชุมนุมต่อต้านรัฐมนตรีที่ลงพื้นทีึ่คงห้ามม่ได้ และเชื่อว่าตำรวจในพื้นที่ สามารถดูแล ความเรียบร้อยได้ โดยไม่จำเป็นต้องขอกำลังทหารมาสนับสนุน ทั้งนี้ รัฐบาลจะทำหน้าที่ในการพบปะกับประชาชน ขณะที่ผู้ชุมนุมจะมีพื้นที่สำหรับการชุมนุม เพื่อแสดงความคิดเห็น อย่างไรก็ตาม สุดท้ายประชาชนจะตัดสินเองว่า สิ่งใดเหมาะสมหรือไม่เหมาะสม</p>
        <p>นายบุญจง วงศ์ไตรรัตน์ รมช.<orgName>มหาดไทย</orgName>กล่าว การลงพื้นที่เพื่อทำความเข้าใจ และรับทราบปัญหาของพี่น้องประชาชน โดยเฉพาะปัญหาของพี่น้องเกษตรกร ที่ต้องประสบปัญหาภัยแล้ง เพราะเมื่อประชาชนมีความทุกข์ร้อนอะไรก็สามารที่จะบอกเราได้ตรงนั้นเลย หาก<orgName><addName>กลุ่มคนเสื้อแดง</addName></orgName>จะออกมาต่อต้าน รัฐมนตรีที่ลงพื้นที่ ก็เป็นสิทธิที่สามารถทำได้แต่ก็ขอให้อยู่ในกรอบของกฎหมาย ทั้งนี้ตนไม่อยาก ให้มองว่า<orgName><addName>เสื้อแดง</addName></orgName>เป็นคนร้ายเพียงแต่เขามีความเห็นที่แตกต่างเท่านั้น </p>
       <p> ถ้าผมลงพื้นที่แล้วเจอกลุ่มคนเสื้อแดงผมก็จะยกมือไหว้แล้วถามว่า ปัญหาความเดือดร้อนอะไรให้ผมช่วยเหลือ ผมพร้อมจะช่วยเหลือประชาชนทุกคน ผมไม่จำเป็นต้องพกหลวงพ่อโกยแน่นอน</p></body>
</news>
