<teiHeader>
<fileDesc>
<titleStmt>
  <title>"สุเมธ"ชี้เลือกกกต.ใหม่อาจส่งศาลตีความ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/03/news_28307349.php?news_id=28307349  </bibl>
</sourceDesc>
</fileDesc>
</teiHeader>
<news>
<headline>"<orgName>เพื่อไทย</orgName>"ชงวุฒิฯสรรหากกต.ใหม่-ส่ง<orgName><prefix>ศาล</prefix>ฎีกา</orgName>เลือก</headline>
<lead></lead>
<neck></neck>
<body><p>นายนิคม เชาว์กิตติโสภณ ส.ส.สัดส่วน <orgName><prefix>พรรค</prefix>เพื่อไทย</orgName> ในฐานะ<orgName><prefix>คณะ</prefix>ทำงานยุทธศาสตร์ฝ่ายกฎหมายและการเมือง</orgName>ของพรรค กล่าวว่า <orgName><prefix>พรรค</prefix>เพื่อไทย</orgName>กำลังจับตามองกระบวนการเลือก<orgName><prefix>คณะกรรมการ</prefix>การเลือกตั้ง (กกต.)</orgName> คนใหม่ที่จะมาแทนนายสุเมธ อุปนิสากร ที่จะพ้นวาระในวันที่ 8 มี.ค.นี้อย่างใกล้ชิด เนื่องจากการลงมติใดๆ ของ <orgName>กกต.</orgName>จำเป็นต้องได้รับเสียงเกินกึ่งหนึ่ง ดังนั้นหนึ่งเสียงของ กกต.ที่จะมาแทนนายสุเมธจึงสำคัญในทางการเมือง ซึ่งเมื่อดูแล้วเรื่องนี้ไม่จำเป็นต้องส่งให้<orgName><prefix>ศาล</prefix>รัฐธรรมนูญ</orgName>วินิจฉัย เพราะต้องเป็นหน้าที่ของกรรมการสรรหาเป็นคนเลือกไม่ใช่<orgName><prefix>ศาล</prefix>ฎีกา</orgName></p>

<p>แต่ปัญหาในข้อกฎหมายที่เกิดขึ้นก็คือ เวลานี้ไม่มีผู้นำฝ่ายค้านใน<orgName><prefix>สภา</prefix>ผู้แทนราษฎร</orgName> ซึ่งเป็นหนึ่งในองค์ประกอบของ<orgName><prefix>คณะกรรมการ</prefix>สรรหา กกต.</orgName>ตามมาตรา 231 (1) ที่ให้มีกรรมการสรรหาเจ็ดคน เช่น ประธาน<orgName><prefix>ศาล</prefix>ฎีกา</orgName> ประธาน<orgName><prefix>ศาล</prefix>รัฐธรรมนูญ</orgName> ประธาน<orgName><prefix>สภา</prefix>ผู้แทนราษฎร</orgName> และมีบทบัญญัติในมาตราดังกล่าวระบุว่ากรณีที่ไม่มีกรรมการในตำแหน่งใด ถ้ากรรมการสรรหาที่เหลืออยู่มีจำนวนไม่น้อยกว่ากึ่งหนึ่งให้กรรมการที่เหลือ อยู่ปฏิบัติหน้าที่เลือก กกต.ได้</p>

<p>ตามขั้นตอนแล้วเมื่อ<orgName><prefix>สำนักงาน</prefix>เลขาธิการวุฒิสภา</orgName> เรียกประชุมคณะกรรมการสรรหา ทางกรรมการสรรหาที่แม้จะสามารถดำเนินการเลือก กกต.ได้ แต่ก็ควรต้องรักษาธรรมเนียมปฏิบัติทางการเมือง เพราะผู้นำฝ่ายค้านซึ่งถือว่ามีความสำคัญมาก ไม่ได้เข้าไปมีส่วนร่วมจึงอาจทำให้กระบวนการได้ กกต.คนใหม่ถูกตั้งคำถามถึงความเหมาะสมชอบธรรม ทางออกที่ดีที่สุดก็คือกรรมการสรรหาก็ไม่ควรเลือก กกต.คนใหม่ แต่ให้ส่งเรื่องไปให้วุฒิสภาเพื่อให้วุฒิสภาส่งเรื่องต่อไปให้ที่ประชุมใหญ่ <orgName><prefix>ศาล</prefix>ฎีกา</orgName>เป็นฝ่ายลงมติเลือก ซึ่งกระบวนการทั้งหมดต้องทำภายใน 60 วันนับจากวันที่นายสุเมธพ้นวาระ</p>

<p>"แต่ทางออกที่ดีที่สุด เห็นว่า กกต.ทั้ง 4 คนที่เหลือควรต้องลาออกไปเลย เพราะวันนี้ความชอบธรรมไม่เหลือแล้ว ก็ขนาดท่านสุเมธยังพูดขนาดว่า กกต.เป็นของปลอม ไม่ได้มาจากรัฐธรรมนูญแล้วจะอยู่ต่อไปได้อย่างไร"</p></body>
</news>
