<teiHeader>
<fileDesc>
<titleStmt>
  <title>สมุนแม้วเดินแผนสงครามปชช.เผยผบ.เหล่าทัพจับตาใกล้ชิด  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-17 19:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000030689  </bibl>
</sourceDesc>
</fileDesc>
</teiHeader>
<news>
<headline>ฝ่ายค้านให้สภาเจ้าภาพปฏิรูปฯ บวรศักดิ์ไม่ง้อเชิญหาเวทีใหม่</headline>
<lead></lead>
<neck></neck>
<body><p>นายวิทยา บูรณศิริ ประธานวิปฝ่ายค้าน กล่าวถึงกรณีที่นายอภิสิทธิ์ เวชชาชีวะ นายกรัฐมนตรี จะนัดหารือการปฎิรูปการเมืองกับ<orgName><prefix>พรรค</prefix>เพื่อไทย</orgName> ในวันพุธ (18 มีค.) นี้ว่า <orgName><prefix>พรรค</prefix>เพื่อไทย</orgName> จะเสนอให้นายกฯ เปลี่ยนเจ้าภาพ จาก<orgName><prefix>สถาบัน</prefix>พระปกเกล้า</orgName> มาให้<orgName><prefix>ฝ่าย</prefix>นิติบัญญัติ</orgName>เป็นผู้ดำเนินการโดยร่วมมือกับองค์กรภาควิชาการต่างๆ เพราะไม่เช่นนั้นจะเหมือนกับการขี่ม้ารอบค่าย เพราะ<orgName><prefix>สถาบัน</prefix>พระปกเกล้า</orgName>ไม่สามารถ ตราพระราชบัญญัติได้ ซึ่งคาดว่าจะใช้เวลาเพียง 90 วันก็จะแล้วเสร็จ ส่วนตัวประธานนั้นก็ต้องมีการหารือกันว่าจะเอาใคร</p>
        <p>นายบวรศักดิ์ อุวรรณโณ เลขาธิการ<orgName><prefix>สถาบัน</prefix>พระปกเกล้า</orgName> กล่าวถึงกรณีที่<orgName><prefix>สถาบัน</prefix>พระปกเกล้า</orgName>รับหน้าที่เป็นตัวกลางในการปฎิรูปการเมือง ว่า สิ่งที่<orgName><prefix>สภา</prefix>สถาบันพระปกเกล้า</orgName>ได้เสนอไปยังรัฐบาลและฝ่ายค้านนั้น <orgName><prefix>สถาบัน</prefix>พระปกเกล้า</orgName>ไม่ได้ เป็นคนทำการพัฒนาประชาธิปไตย หรือการเมืองการปกครองเอง เราเป็นเพียงเวที และชื่อกรรมการก็บอกอยู่แล้ว คือ<orgName><prefix>คณะกรรมการ</prefix>ศึกษารับฟังความคิดเห็นและทำข้อเสนอเกี่ยวกับการพัฒนา ประชาธิปไตย และการเมืองการปกครอง</orgName> ซึ่งก็แปลว่า ทุกภาคส่วนต้องมากำหนดกันเอง ว่าจะพัฒนาอย่างไร คงไม่ใช่เรื่องรัฐธรรมนูญเรื่องเดียว จะรวมไปถึงการพัฒนาเศรษฐกิจ สังคม และ<orgName><prefix>สถาบัน</prefix>พระปกกล้า</orgName> เป็นเพียงฝ่ายเลขานุการให้ เพราะถ้าไม่เป็นเพียงเลขานุการ ก็ไม่จำเป็นต้องตั้งคณะกรรมการทั้ง 50 คน มีที่มาทั้งฝ่ายค้าน และฝ่ายรัฐบาล ทั้ง<orgName><addName>เสื้อเหลือง</addName></orgName> ทั้ง<orgName><addName>เสื้อแดง</addName></orgName> ต้องเข้าใจตรงนี้ ว่า เป็นเวทีให้เท่านั้น</p>
        <p>ทั้งนี้ สิ่งที่<orgName><prefix>สถาบัน</prefix>พระปกเกล้า</orgName>ทำอยู่ คือกำลังทำวิจัยร่วมกับ<orgName><prefix>สถาบัน</prefix>วิจัยเพื่อการพัฒนาประเทศไทย (ทีดีอาร์ไอ)</orgName> และ<orgName><prefix>สำนักงาน</prefix>กองทุนสนับสนุนการสร้างเสริมสุขภาพ (สสส.)</orgName> และ<orgName><prefix>สำนักงาน</prefix>กองทุนสนับสนุนการวิจัย (สกว.)</orgName> ในเรื่องโครงสร้างทางเศรษฐกิจว่า จะต้องจัดสรรทรัพยากรและความมั่งคั่งใหม่ จะให้คน 10-20 % ของประเทศเป็นเจ้าของรายได้ประชาชาติเกินครึ่งอย่างนี้ และคนจนที่สุดเป็นเจ้าของรายได้ประชาชาติแค่ 4 % ไม่ได้ <orgName>ทีดีอาร์ไอ</orgName> ก็จะทำส่วนนั้น และ<orgName><prefix>สถาบัน</prefix>พระปกเกล้า</orgName> จะทำในเรื่องบทบาทของรัฐ ว่า รัฐควรจะทำอะไร ไม่ควรจะทำอะไร ร่วมกับ <orgName><prefix>สถาบัน</prefix> กพร.</orgName> แต่ทั้งหมดนี้ เป็นเรื่องทางวิชาการ</p>
        <p>ส่วนที่มาของการตั้งคณะกรรมการ จะเป็นเวทีให้ทุกฝ่ายมาหาทางออกร่วมกัน เราไม่มีธง หรือข้อเสนอไว้ ต้องการให้เข้ามาหารือร่วมกันว่า ต้องการให้สังคมไทย เป็นสังคมที่สงบ สันติ และมีประชาธิปไตย อย่างไร ซึ่งก็เป็นเรื่องที่ 50 ท่าน จะมาพูดกัน พูดง่ายง่ายว่า <orgName><prefix>สถาบัน</prefix>พระปกเกล้า</orgName>เป็นคนกลางจัดเทวีให้เท่านั้น เราไมได้ทำอะไร และไม่ได้มีธงอะไรทั้งสิ้น</p>
        <p>นายบวรศักดิ์ กล่าวด้วยว่า ไม่ได้กังวลอะไรเลยว่าจะถูดดึงเข้าไปอยู่ในเกมการเมือง เพราะเราเป็นเพียงเวที ที่ให้ทุกกลุ่มทุกภาคส่วนที่เกี่ยวข้องในการเมืองไทย มาร่วมกันคิด ร่วมกันทำ และไปฟังความคิดเห็น ไม่ใช่เป็นตัวชงเรื่อง</p>
       <p> เมื่อถามว่าจะมีการชี้แจงแก่ผู้ที่ออกมาคัดค้านหรือไม่ นายบวรศักดิ์ กล่าวว่า ก็ชี้แจงอย่างนี้ ถ้ารัฐบาลกับฝ่ายค้านไม่รับ ก็ไม่เป็นไร ก็ไปหาเวทีใหม่ ตนไม่ได้เดือดร้อน <orgName><prefix>สถาบัน</prefix>พระปกเกล้า</orgName> ไม่เดือดร้อน ถ้าไม่อยากมีเวทีที่จะมาแปลกเปลี่ยนหาทางออกร่วมกัน ก็ไม่เป็นไร ก็ไปหาเวทีใหม่</p>
       <p> เมื่อถามว่า เรื่องสัดส่วนของคณะกรรมการ จะมีความเท่าเทียมกันหรือไม่ นายบวรศักดิ์ กล่าวว่า ต้องปรึกษา กันระหว่างประธานคณะกรรมการ คือนายสุจิต บุญบงการ และฝ่ายเลขาฯ ต้องไปปรึกษาประธานสภาทั้งสอง แต่อย่างไรก็ตาม ต้องมีทุกภาคส่วนมาร่วม ส่วนจะเป็นรูปธรรม ในเวลาช้าหรือเร็วนั้น เชื่อว่า คงจะได้ เพราะมีเวลา 8 เดือน ถ้าไม่ออกมา คงถูกสังคมเล่นงาน ซึ่งอาจจะออกมาเป็นรูปที่กว้างขวางกว่า จะออกมาในรูปแก้รัฐธรรมนูญ</p></body>
</news>
