<teiHeader>
<fileDesc>
<titleStmt>
  <title>กม..ผู้สูงอายุชะงัก-จี้"ชัย"ไขก๊อก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-02-25 21:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000021957  </bibl>
</sourceDesc>
</fileDesc>
</teiHeader>
<news>
<headline>เชาวรินเผ่นถูกดึงตัวแจงกุข่าวตั้ง<orgName>รัฐบาล<suffix>แห่งชาติ</suffix></orgName></headline>
<lead></lead>
<neck></neck>
<body><p>นายนิพนธ์ บุญญามณี ส.ส.สัดส่วน <orgName><prefix>พรรค</prefix>ประชาธิปัตย์</orgName> พร้อมด้วย น.ส.รังสิมา รอดรัศมี ส.ส.สมุทรสงคราม <orgName><prefix>พรรค</prefix>ประชาธิปัตย์</orgName> ร่วมกันแถลงปฏิเสธข่าวการร่วมรับประทานอาหารกับ ร.ต.ท.เชาวริน ลัทธศักดิ์ศิริ ส.ส.สัดส่วน <orgName><prefix>พรรค</prefix>เพื่อไทย</orgName> และมีการพูดถึงการจัดตั้ง<orgName>รัฐบาล<suffix>แห่งชาติ</suffix></orgName>   </p>
        <p>นายนิพนธ์ ยืนยันยันไม่เคยร่วมรับประทานอาหารกับร.ต.ท.เชาวริน มาก่อน แต่ที่เจอกันล่าสุดคือเมื่อวันที่ 25 ก.พ.ที่ผ่านมา ในงานที่<orgName><prefix>คณะกรรมาธิการ</prefix>ติดตามการบริหารงบประมาณ</orgName> ได้จัดเลี้ยงแสดงความยินดีให้กับ นายอิสสระ สมชัย ที่ได้รับโปรดเกล้าฯ ให้ดำรงตำแหน่ง รมว.การพัฒนาสังคมและความมั่นคงของมนุษย์ โดยในงานนี้ร.ต.ท.เชาวรินเป็นหนึ่งในคณะกรรมาธิการฯ และร่วมเป็นโฆษกของงานด้วย </p>
        <p>นายนิพนธ์ กล่าวว่า ในระหว่างร่วมงานร.ต.ท.เชาวรินได้สอบถามว่ามีผู้สื่อข่าว มาด้วยหรือไม่ ถ้ามีจะได้ถ่ายรูปเอาไว้และจะบอกว่ามีการหารือเรื่องการตั้ง<orgName>รัฐบาล<suffix>แห่งชาติ</suffix></orgName> แต่ตนได้รีบบอกไปว่าไปพูดอย่างนั้นไม่ได้ เพราะไม่ได้มีการคุยกันในเรื่องนี้ ดังนั้นยืนยันว่าข่าวที่เกิดขึ้นเป็นข่าวปล่อยที่ออกมาในช่วง ใกล้อภิปรายไม่ไว้วางใจ เป็นการจับแพะชนแกะ และ<orgName><prefix>พรรค</prefix>ประชาธิปัตย์</orgName>ไม่เคยพูดคุยกันเรื่องนี้แต่อย่างใด อยากถาม ร.ต.ท.เชาวริน ว่าการตั้ง<orgName>รัฐบาล<suffix>แห่งชาติ</suffix></orgName>ที่ว่านี้ เป็นชาติไหนกันแน่ เพราะนายสุเทพ เทือกสุบรรณ รองนายกรัฐมนตรี ก็บอกแล้วว่า ทั้งชาตินี้หรือชาตินี้ก็ไม่มีทาง</p>
       <p> นายนิพนธ์ กล่าวว่า ในเรื่องนี้ผู้ใหญ่ในพรรคยังไม่ได้ว่าอะไร แต่ที่ผ่านมา นายชวน หลีกภัย ประธานสภาที่ปรึกษา<orgName><prefix>พรรค</prefix>ประชาธิปัตย์</orgName> ได้เคยกำชับไว้ว่า หากมีเรื่องใดที่พาดพิงถึงใครก็ต้องออกมาชี้แจงให้ชัดเจน ป้องกันความสับสน ดังนั้นที่ตนออกมาชี้แจงจึงไม่ถือว่าเป็นการร้อนตัว  </p>
       <p> ด้านน.ส.รังสิมา รอดรัศมี กล่าวว่าได้โทรศัพท์ติดตามให้ร.ต.ท.เชาวริน มาแถลงด้วย แต่ได้รับคำตอบจาก ร.ต.ท.เชาวริน ว่าติดภารกิจอยู่นอกสภา ไม่สามารถร่วมแถลงได้ อย่างไรก็ตามตนจะพยายามติดต่อให้ร.ต.ท.เชาวริน มาแถลงปฏิเสธข่าวให้ได้ในภายหลัง</p>
        <p>นายชวรัตน์ ชาญวีรกูล รมว.<orgName>มหาดไทย</orgName> ในฐาะหัวหน้า<orgName><prefix>พรรค</prefix>ภูมิใจไทย</orgName> กล่าวถีงกระแสข่าวการตั้ง<orgName>รัฐบาล<suffix>แห่งชาติ</suffix></orgName>ว่า ยังไม่มีเรื่องนี้ ตนได้ยินจากสื่อเท่านั้น ตนยังไม่มีความเห็น ส่วนที่มีข่าวว่าผู้ใหญ่ในบ้านเมือง เรียกแกนนำ<orgName><prefix>พรรค</prefix>ประชาธิปัตย์ </orgName>ไปหารือเรื่องแนวคิด<orgName>รัฐบาล<suffix>แห่งชาติ</suffix></orgName>แล้วนั้น ตนก็ไม่ทราบ   </p>
       <p> ผู้สื่อข่าวถามว่าการตั้ง<orgName>รัฐบาล<suffix>แห่งชาติ</suffix></orgName> อาจตัด<orgName><prefix>พรรค</prefix>ภูมิใจไทย</orgName>ออกไปด้วย นายชวรัตน์ กล่าวว่า ก็เป็นเรื่องที่ต้องคุยกันของคนที่สาม แต่ยืนยันว่า ยังไม่ได้ยินเรื่องนี้ ได้ยินจากสื่อจะไปแสดงความเห็นได้อย่างไร</p>
        <p>ขณะที่ นายสุรพงษ์ โตวิจักษณ์ชัยกุล ส.ส.เชียงใหม่ <orgName><prefix>พรรค</prefix>เพื่อไทย</orgName> กล่าวถึงกรณีที่นายสุเทพ เทือกสุบรรณ รองนายกฯ ไม่พอใจเมื่อถูกถามถึงการตั้ง<orgName>รัฐบาล<suffix>แห่งชาติ</suffix></orgName>ว่า นายสุเทพคงได้รับการประสานจากผู้ใหญ่ของบ้านเมืองแล้ว เมื่อรู้ความจริงจึงโกรธเป็นฟืนเป็นไฟ เพราะเพิ่งเข้ามาบริหารประเทศ กำลังทำอะไรบางอย่างเพื่อพวกพ้อง <orgName>รัฐบาล<suffix>แห่งชาติ</suffix></orgName>จะเกิดขึ้นหรือไม่นั้นให้รอดูหลังการอภิปรายไม่ไว้วางใจ เราจะต้องอภิปรายเพื่อชาติจนประชาชนรับไม่ได้ในพฤติกรรมของรัฐบาล</p>
        <p>ส่วนกรณีที่ร.ต.อ.เฉลิม อยู่บำรุง ส.ส.สัดส่วน <orgName><prefix>พรรค</prefix>เพื่อไทย</orgName>ระบุว่า <orgName><prefix>พรรค</prefix>ประชาธิปัตย์</orgName>เป็นฝ่ายปล่อยข่าวเรื่องการตั้ง<orgName>รัฐบาล<suffix>แห่งชาติ</suffix></orgName>นั้น ท่านคงรู้เบื้องหลังว่า เป็นมาอย่างไร และ<orgName><prefix>พรรค</prefix>ประชาธิปัตย์</orgName>ใกล้ชิดกับผู้ใหญ่ทางการเมืองท่านนั้นมากกว่า<orgName><prefix>พรรค</prefix>เพื่อ ไทย</orgName> ส่วนกรณีที่ร.ต.อ.เฉลิมระบุว่า<orgName>รัฐบาล<suffix>แห่งชาติ</suffix></orgName>จะต้องรอชาติหน้าตอนบ่ายถึง เกิดขึ้นนั้น ใครจะว่าอย่างไรขอให้ติดตามรอดูต่อไป ในอนาคตการเมืองอะไรก็เกิดขึ้นได้เสมอ และเชื่อมั่นว่า<orgName>รัฐบาล<suffix>แห่งชาติ</suffix></orgName>จะเกิดขึ้นแน่นอน</p></body>
</news>
