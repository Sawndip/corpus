<teiHeader>
<fileDesc>
<titleStmt>
  <title>กทม.ดอดตรวจ"รถดับเพลิง" ส่อเซ็นรับ-อ้างลดเสียหาย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/03/news_28307347.php?news_id=28307347  </bibl>
</sourceDesc>
</fileDesc>
</teiHeader>
<news>
<headline><orgName>กทม.</orgName>ดอดตรวจ"รถดับเพลิง" ส่อเซ็นรับ-อ้างลดเสียหาย</headline>
<lead><orgName>กทม.</orgName>ส่อแวว เซ็นรับรถดับเพลิง<orgName>สไตเออร์</orgName> หลัง “สุขุมพันธุ์” ส่งรองผู้ว่าฯ มาลินี ตรวจสภาพรถทั้ง 2 ล็อต พบยังสมบูรณ์ ใช้งานได้ อ้างอาจรับรถเพื่อบรรเทาความเสียหาย โดยไม่เกี่ยวเงื่อนไขทางคดี เผยเตรียมประสานฝ่ายเกี่ยวข้องเจรจาหาข้อยุติ ขณะที่ผู้ว่าฯ <orgName>กทม.</orgName> แต่งตั้งคณะกรรมการแก้ไขปัญหา-บริหารสัญญา มอบ “วัลลภ สุวรรณดี” เป็นประธาน ดำเนินการฟ้องยกเลิกสัญญา</lead>
<neck></neck>
<body><p>ปัญหาโครงการจัดซื้อรถดับเพลิง-เรือ และอุปกรณ์บรรเทาสาธารณภัยของ<orgName>กรุงเทพมหานคร (กทม.)</orgName> มูลค่า 6,687 ล้านบาท ที่อยู่ระหว่างถูกตรวจสอบการทุจริต ในขั้นตอนของ<orgName><prefix>คณะกรรมการ</prefix>ป้องกันและปราบปรามการทุจริต<suffix>แห่งชาติ</suffix> (ป.ป.ช.)</orgName> และ<orgName><prefix>คณะกรรมการ</prefix>สำนักงานอัยการสูงสุด</orgName> ร่วมกันพิจารณาสำนวนเพื่อให้มีความสมบูรณ์ ก่อนส่งฟ้องศาล ขณะที่ผู้บริหาร <orgName>กทม.</orgName>ได้หาแนวทางแก้ปัญหาสินค้าทั้งหมด ที่ถูกส่งมาถึงประเทศไทยเกือบ 2 ปี</p>

<p>ล่าสุด พ.ญ.มาลินี สุขเวชชวรกิจ รองผู้ว่าฯ <orgName>กทม.</orgName> เปิดเผยว่า เมื่อวันที่ 25 ก.พ.ที่ผ่านมา ตนได้เดินทางไปตรวจสอบสภาพรถดับเพลิงและเรือดับเพลิง ที่ <orgName>กทม.</orgName>จัดซื้อมาจาก<orgName><prefix>บริษัท</prefix>สไตเออร์ เดมเลอร์ พุค สเปเชียล ฟาห์ซอยย์ <suffix>จำกัด</suffix></orgName> ประเทศออสเตรีย รวมมูลค่า 6,687 ล้านบาท ที่ขณะนี้ได้จอดไว้ที่อู่เทพยนต์ ถนนบางกรวย-ไทรน้อย จ.นนทบุรี และที่ท่าเรือแหลมฉบัง จ.ชลบุรี</p>

<p>จากการตรวจสอบพบว่า รถดับเพลิงทั้ง 2 ล็อตยังสามารถใช้งานได้ เพียงแต่ต้องปรับเปลี่ยนอุปกรณ์บางส่วน ซึ่งได้ถ่ายรูปไว้เป็นหลักฐาน และยืนยันว่ารถดับเพลิงที่จัดซื้อมาทั้งหมด ยังอยู่ครบถ้วนบริบูรณ์ทุกประการ เพราะสินค้าทั้งหมด <orgName>กทม.</orgName>ยังไม่ได้ตรวจรับ รถจึงยังอยู่ในความดูแลของบริษัท หากพบว่ารถหายไป บริษัทจะต้องเป็นผู้รับผิดชอบ</p>

<p>พ.ญ.มาลินี กล่าวต่อว่า ขณะนี้ตนได้รายงานให้ ม.ร.ว.สุขุมพันธุ์ บริพัตร ผู้ว่าฯ <orgName>กทม.</orgName> รับทราบในหลักการเรียบร้อยแล้ว ส่วนที่เกรงกันว่าที่ <orgName>กทม.</orgName>เข้าไปตรวจสอบสภาพรถ จะกลายเป็นการตรวจรับรถหรือไม่ ขอยืนยันว่า <orgName>กทม.</orgName>ยังไม่ได้ไปเซ็นหนังสือรับรถแต่อย่างใด แต่การไปตรวจสอบก็เพื่อไปรับรู้ถึงสภาพรถ เนื่องจากหลายฝ่ายกังวลว่ารถจะอยู่ในสภาพไม่สามารถใช้การได้ เพราะจอดตากแดดตากลมไว้เป็นปีๆ แล้ว จากนั้นจะได้แก้ปัญหากรณีรถดับเพลิงให้ได้อย่างจริงจัง</p>

<p>พ.ญ.มาลินี ยอมรับว่า การไปตรวจสภาพรถครั้งนี้ เป็นเพราะมีความเป็นไปได้ที่ <orgName>กทม.</orgName>อาจตรวจรับรถเพื่อบรรเทาความเสียหาย แต่ก่อนหน้านั้นคงจะต้องมีการเจรจาร่วมกันของทุกฝ่ายที่เกี่ยวข้อง ทั้ง <orgName>กทม.</orgName><orgName><prefix>บริษัท</prefix> สไตเออร์</orgName> รวมถึงรัฐบาลด้วย เพราะการจัดซื้อรัฐบาลได้ให้งบสนับสนุนมา 60% อีกทั้งรัฐบาลเป็นผู้ริเริ่มโครงการ ไม่ใช่ <orgName>กทม.</orgName>เป็นผู้ริเริ่ม  </p>

<p>“การเจรจาจะต้องอยู่บนพื้นฐานของความเป็นธรรม ระหว่างรัฐต่อรัฐ และไม่เป็นเงื่อนไขทางคดี เรื่องการฟ้องร้องต้องปล่อยให้เป็นหน้าที่ของคณะกรรมการป้องกันและปราบปราม การทุจริตแห่งชาติ (ป.ป.ช.) และสำนักงานอัยการสูงสุด (อสส.) ดำเนินการไป ส่วนจะสามารถนัดเจรจาร่วมกันได้เมื่อใดนั้น คงต้องพิจารณาเรื่องของข้อกฎหมาย และการเงินการคลังก่อน โดยขณะนี้ได้มอบหมายให้สำนักงานกฎหมายและคดี กทม. เป็นผู้รวบรวมข้อมูล” พ.ญ.มาลินี ระบุ</p>

<p>พ.ญ.มาลินี กล่าวอีกว่า ส่วนความคืบหน้าในการดำเนินการฟ้องยกเลิกสัญญาซื้อขายรถดับเพลิงนั้น ล่าสุด ม.ร.ว.สุขุมพันธุ์ได้ลงนามในหนังสือแต่งตั้ง<orgName><component><prefix>คณะกรรมการ</prefix>แก้ไขปัญหา-บริหาร สัญญาการจัดซื้อรถ เรือดับเพลิงและอุปกรณ์บรรเทาสาธารณภัย</component> <component>กทม.</component></orgName> โดยมอบให้นายวัลลภ สุวรรณดี ประธานที่ปรึกษา</p>

<p>ผู้ว่าฯ <orgName>กทม.</orgName>เป็นประธานคณะกรรมการ</p></body>
</news>
