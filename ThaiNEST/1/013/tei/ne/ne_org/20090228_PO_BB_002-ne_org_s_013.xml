<teiHeader>
<fileDesc>
<titleStmt>
  <title>พธม.ไม่ไปรับทราบข้อกล่าวหา  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-01 21:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000023539  </bibl>
</sourceDesc>
</fileDesc>
</teiHeader>
<news>
<headline>เด้งปลัด <orgName>มท.</orgName>ส่อป่วน</headline>
<lead>เด้ง "พีรพล" ตั้ง "วิชัย" นั่งปลัด <orgName>มท.</orgName>ส่อป่วน หลังพบทำข้ามขั้นตอน <orgName>ก.พ.</orgName> รัฐบาลแก้เกมทำหนังสือเวียน <orgName>ก.พ.</orgName>ย้อนหลังรองรับคำสั่ง</lead>
<neck></neck>
<body><p> นายพีรพล ไตรทศาวิทย์ อดีตปลัด<orgName><prefix>กระทรวง</prefix>มหาดไทย (มท.)</orgName> เปิดเผยถึง ความคืบหน้าการยื่นเรื่องร้องขอความเป็นธรรมต่อ<orgName><component><prefix>คณะกรรมการ</prefix>พิทักษ์ระบบ คุณธรรม</component> <component><prefix>สำนักงาน</prefix> ก.พ.</component></orgName>เพื่อต่อสู้ในเรื่องการถูกโยกย้ายจากตำแหน่งปลัด <orgName>มท.</orgName>ว่า ขณะนี้ ทางคณะกรรมการได้ตั้งคณะอนุกรรมการขึ้นมาพิจารณาข้อร้องเรียนแล้ว แต่เวลานี้ ยังไม่มีหนังสือเรียกไปชี้แจง</p>

<p>ผู้สื่อข่าวรายงานว่า ขณะนี้ ข้าราชการ <orgName>มท.</orgName>ได้วิพากษ์วิจารณ์กันอย่างมากต่อกรณีที่ ครม.ได้นำเรื่องโยกย้ายนายพีรพลกลับเข้าที่ประชุม ครม.เมื่อวันอังคารที่ 24 ก.พ.ผ่านมา แหล่งข่าวระดับสูงจาก<orgName>มท.</orgName> ระบุว่า การที่นายชวรัตน์ ชาญวีรกูล รมว.<orgName>มท.</orgName> นำเรื่องการย้ายนายพีรพลเสนอให้ ครม.อนุมัติให้ไปปฏิบัติราชการ<orgName><prefix>สำนัก</prefix>นายกรัฐมนตรี</orgName> โดยในตอนท้ายหนังสือดังกล่าวระบุว่า "โดยที่นายกฯ ได้ดำเนินการโดยอาศัยอำนาจตามความในมาตรา 11 (4) แห่ง พ.ร.บ.ระเบียบบริหารราชการแผ่นดิน พ.ศ. 2534 จึงไม่จำเป็นต้องนำเสนอ ครม.พิจารณา"</p>

<p>การที่นายชวรัตน์นำเรื่องนี้กลับไปให้ ครม.พิจารณานั้น เป็นเพราะการย้ายนายพีรพลในครั้งแรกมีปัญหาในข้อกฎหมาย เพราะตอนโยกย้ายไม่มีกฎหมายรองรับ เนื่องจากเป็นช่วงการเปลี่ยนผ่านระบบราชการจากระบบซีมาเป็นระบบแท่ง ทำให้มีการยกเลิก พ.ร.บ.ข้าราชการพลเรือน โดยฝ่ายการเมืองทั้งนายสุเทพ เทือกสุบรรณ รองนายกฯ และนายชวรัตน์ ไม่เข้าใจกฎหมายดังกล่าว แล้วรีบเสนอย้ายนายพีรพลทันทีโดยไม่มีกฎหมายรองรับ ขณะเดียวกัน ผู้มีอำนาจดูแล <orgName>มท.</orgName>ได้รีบสนอง ทำให้รัฐบาลมาทราบภายหลัง จึงต้องรีบแก้ปัญหาด้วยการทำหนังสือเวียนทำความเข้าใจระหว่างกระทรวง แทนกฎหมายระเบียบข้าราชการพลเรือน เพื่อรองรับให้การโยกย้ายนายพีรพลไม่มีปัญหาทางข้อกฎหมาย เมื่อวันที่ 20 ก.พ. 2552 เรื่องการโอนข้าราชการพลเรือนสามัญ ซึ่งเป็นการทำหนังสือเวียนย้อนหลัง</p>

<p>"การที่รัฐบาลย้ายนายพีรพลในครั้งแรกมีการรีบทำ จากฝ่ายการเมืองโดยไม่ดูข้อกฎหมาย เพราะตอนย้ายไม่มีกฎหมาย ก.พ.รองรับ เป็นช่วงเปลี่ยนผ่าน อีกทั้งตอนประชุม ครม.ในการย้ายครั้งแรกก็ไม่มีการทำรายงานการประชุม เพราะรัฐบาลกลัวทำผิดกฎหมาย หากผิดจริงนายกรัฐมนตรี และ ครม.ต้องรับผิดชอบ ดังนั้น จึงมีการทำหนังสือเวียนย้อนหลัง เพื่อให้การย้ายนายพีรพลมีผลทางกฎหมาย แต่หนังสือเวียนนี้ก็ต้องให้ฝ่ายกฎหมายมาตีความว่า ตรงตามเจตนารมณ์ของกฎหมาย ก.พ.เดิมหรือไม่"</p>

<p>ทั้งนี้ มีรายงานว่า นายชวรัตน์ จะนำเรื่องการแต่งตั้งนายวิชัย ศรีขวัญ รองปลัด <orgName>มท.</orgName>เป็นปลัด <orgName>มท.</orgName>เข้าที่ประชุม ครม.อีกครั้งในวันอังคารที่ 3 มี.ค.นี้ เพื่อให้การแต่งตั้งโยกย้ายครบถ้วนทางข้อกฎหมาย เพื่อจะได้เข้าสู่กระบวนการแต่งตั้งข้าราชการระดับ 10 หรืออธิบดีแต่ละกรมในวาระของ <orgName>มท.</orgName>ต่อไป </p></body>
</news>
