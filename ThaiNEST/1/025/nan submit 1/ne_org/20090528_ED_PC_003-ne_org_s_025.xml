<teiHeader>
<fileDesc>
<titleStmt>
  <title>"เอสไอเอส"ลุยลงทุนตั้ง2บริษัทใหม่ รุกคืบกินแชร ์ตลาดมือถือประเดิมพีดีเอโฟน"เอเซอร์"  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com01280552&day=2009-05-28&sectionid=0209  </bibl>
</sourceDesc>
</fileDesc>
</teiHeader>
<news>
<headline>"<orgName>เอสไอเอส</orgName>"ลุยลงทุนตั้ง2บริษัทใหม่ รุกคืบกินแชร ์ตลาดมือถือประเดิมพีดีเอโฟน"<orgName>เอเซอร์</orgName>"</headline>
<lead>"<orgName>เอสไอเอส</orgName>" ยักษ์ค้าส่งไอทีข้ามชาติเปิดเกมรุกขยายการลงทุนสวนกระแสเศรษฐกิจ ตั้ง 2 บริษัทใหม่ "เอสไอเอส เวนเจอร์" ลุยลงทุนในธุรกิจที่เกี่ยวข้องเพื่อเสริมสร้างเครือข่ายธุรกิจให้เข้มแข็ง ทั้งธุรกิจร้านค้าปลีกรวมถึงธุรกิจบริการ และ "คิวดิสท์" เพื่อขยายฐานธุรกิจขายมือถือ ประเดิมรับเป็นตัวแทนจำหน่ายพีดีเอโฟนของ "<orgName>เอเซอร์</orgName>" พร้อมเดินหน้าเจรจากับผู้ผลิตมือถืออีก 2 รายเพื่อสร้างตลาดใหม่ ขณะที่ธุรกิจไอทีไตรมาสแรกกำไรทรุดถ้วนหน้า</lead>
<neck></neck>
<body><p>นายสมชัย สิทธิชัยศรีชาติ กรรมการผู้จัดการ <orgName><prefix>บริษัท</prefix> เอสไอเอส ดิสทริบิวชั่น (ประเทศไทย) <suffix>จำกัด (มหาชน)</suffix></orgName> เปิดเผยว่า ในการประชุมคณะกรรมการบริษัทกลางเดือนพฤษภาคมที่ผ่านมาได้มีมติให้บริษัทลงทุนจัดตั้งบริษัทย่อยใหม่ 2 บริษัท คือ<orgName><prefix>บริษัท</prefix> เอสไอเอส เวนเจอร์ <suffix>จำกัด</suffix></orgName> ด้วยทุนจดทะเบียน 60 ล้านบาท สำหรับลงทุนในบริษัทต่างๆ ที่ทำธุรกิจเกี่ยวข้องและซัพพอร์ตกับธุรกิจของ<orgName>เอสไอเอส</orgName> ไม่ว่าจะเป็นการเข้าไปลงทุนในบริษัทค้าปลีกที่เป็นตัวแทนจำหน่ายสินค้าของบริษัท รวมถึงธุรกิจบริการ เพราะปัจจุบันบริษัทก็ต้องมีการเอาต์ซอร์ซจ้างบริษัทรับงานด้านบริการอยู่แล้ว </p>
<p>"การเข้าไปร่วมลงทุนก็เพื่อที่จะเสริมสร้างความแข็งแกร่งในการทำธุรกิจร่วมกัน เป็นพันธมิตรที่ใกล้ชิดกันมากขึ้น มากกว่าแค่เป็นคู่ค้าธุรกิจกันเท่านั้น เป็นการสร้างเครือข่ายธุรกิจให้เข้มแข็ง" นายสมชัยกล่าวและว่า</p>
<p>ส่วนบริษัทใหม่อีกแห่งคือ<orgName><prefix>บริษัท</prefix> คิวดิสท์ <suffix>จำกัด</suffix></orgName> สำหรับบริษัทนี้จะเข้ามารองรับแผนการขยายธุรกิจด้านมือถือของบริษัท เพราะจากที่บริษัทมีประสบการณ์ในการเป็นตัวแทนจำหน่ายสมาร์ทโฟนของ"<orgName>เอชทีซี</orgName>" ก็พบว่าตลาดมีการเติบโต แต่การทำตลาดสินค้าไอทีและมือถือก็มีความ แตกต่างกันค่อนข้างมาก </p>
<p>ประกอบกับล่าสุดบริษัทได้รับมอบหมายเป็นตัวแทนจำหน่ายพีดีเอโฟนของ<orgName>เอเซอร์</orgName> ซึ่งในส่วนของ<orgName>เอเซอร์</orgName>เองก็ได้มีการปรับโครงสร้างโดยตั้งบริษัทใหม่มาเพื่อทำตลาดพีดีเอโฟนโดยเฉพาะ บริษัทจึงตัดสินใจตั้งบริษัทใหม่เพื่อมาเป็นตัวแทนจำหน่ายพีดีเอโฟนของ<orgName>เอเซอร์</orgName>ซึ่งจะมีการเปิดตัวในวันที่ 28 พ.ค.นี้</p>
<p>นายสมชัยกล่าวว่า สำหรับพีดีเอโฟนของ<orgName>เอเซอร์</orgName>ในช่วงแรกมี 2 รุ่น คือระดับราคา 14,900 บาท มี 2 ด้าน คือด้านหน้าจะเป็นโทรศัพท์ปกติ ด้านหลังจะเป็นพีดีเอโฟนที่ใช้ระบบสัมผัส ส่วนอีกรุ่นราคาอยู่ที่ 19,900 บาท จะเป็นรุ่น 2 ซิม และมีแผนจะนำเข้ามาอย่างต่อเนื่องซึ่งทั้งปีจะมีมากกว่า 10 รุ่น</p>
<p>นอกจากนี้ก็อยู่ระหว่างการเจรจากับผู้ผลิตมือถืออีก 2 ค่าย แต่ทั้งนี้บริษัทจะโฟกัสในตลาดสมาร์ทโฟนเป็นหลัก ไม่ลงไปในตลาดมือถือราคาต่ำ และในอนาคตก็มีแผนจะโอนย้ายในส่วนของแบรนด์ "<orgName>เอชทีซี</orgName>" มาอยู่ภายใน<orgName><prefix>บริษัท</prefix>คิวดิสท์</orgName>ด้วย ซึ่งเร็วๆ นี้จะมีการเปิดตัว<orgName>เอชทีซี</orgName>ที่ใช้ระบบปฏิบัติการแอนดรอยด์ โดยจะเป็นการทำตลาดร่วมกับ<orgName><prefix>บริษัท</prefix> แอดวานซ์ อินโฟร์ เซอร์วิส <suffix>จำกัด (มหาชน)</suffix></orgName> หรือ<orgName>เอไอเอส</orgName> เพราะแอนดรอยด์รุ่นนี้จะเน้นการใช้งานดาต้าเป็นหลัก </p>
<p>"<orgName>คิวดิสท์</orgName>จะทำหน้าที่ในการขยายพื้นที่เข้าไปในตลาดมือถืออย่างเต็มตัว โดยเฉพาะในตลาดพีดีเอโฟน หรือสมาร์ทโฟน ซึ่งถือว่าอยู่ในช่วงขาขึ้นและมีโอกาสทางการตลาดอีกมาก" นาย สมชัยกล่าว</p>
<p>ทั้งนี้จากการสำรวจข้อมูล ผลประกอบการของบริษัทไอทีที่อยู่ใน<orgName>ตลาดหลักทรัพย์<suffix>แห่งประเทศไทย</suffix></orgName> พบว่าส่วนใหญ่จะมีรายได้และกำไรสุทธิที่ลดลงถ้วนหน้า อาทิ <orgName><prefix>บริษัท</prefix>ไอที ซิตี้ <suffix>จำกัด (มหาชน)</suffix></orgName> ผู้ดำเนินงานไอที ซูเปอร์สโตร์ ไตรมาสแรกมีกำไรสุทธิ 22.19 ล้านบาท ลดลง 18.22 ล้านบาท หรือลดลง 45.08% เมื่อเทียบกับช่วงเดียวกันในปีที่แล้ว เนื่องจากรายได้โดยรวมลดลง 221 ล้านบาทหรือ 14.77% ทำให้ไตรมาสแรกปี 2552 มีรายได้เพียง 1,220.03 ล้านบาท แม้ว่าจะมีการเปิดให้บริการสาขาใหม่ 3 สาขา </p>
<p>ขณะที่<orgName><prefix>บริษัท</prefix> เมโทรซิสเต็มส์คอร์ปอเรชั่น <suffix>จำกัด (มหาชน)</suffix></orgName> มีกำไรสุทธิลดลงถึง 97.88% โดยในไตรมาสแรกมีกำไรสุทธิเพียง 584,000 บาท ขณะที่รายได้จากการขาย ให้บริการที่ลดลงถึง 204.81 ล้านบาท</p></body>
</news>
