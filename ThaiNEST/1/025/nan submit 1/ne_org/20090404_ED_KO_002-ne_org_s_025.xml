<teiHeader>
<fileDesc>
<titleStmt>
  <title>ไมโครซอฟท์ปลุก ตลาดซอฟต์แวร์ หั่นราคาลง 35%  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090404/8212/%e0%b9%84%e0%b8%a1%e0%b9%82%e0%b8%84%e0%b8%a3%e0%b8%8b%e0%b8%ad%e0%b8%9f%e0%b8%97%e0%b9%8c%e0%b8%9b%e0%b8%a5%e0%b8%b8%e0%b8%81%e0%b8%95%e0%b8%a5%e0%b8%b2%e0%b8%94%e0%b8%8b%e0%b8%ad%e0%b8%9f%e0%b8%95%e0%b9%8c%e0%b9%81%e0%b8%a7%e0%b8%a3%e0%b9%8c%e0%b8%ab%e0%b8%b1%e0%b9%88%e0%b8%99%e0%b8%a3%e0%b8%b2%e0%b8%84%e0%b8%b2%e0%b8%a5%e0%b8%8735.html  </bibl>
</sourceDesc>
</fileDesc>
</teiHeader>
<news>
<headline><orgName>ไมโครซอฟท์</orgName>ปลุก ตลาดซอฟต์แวร์ หั่นราคาลง 35%</headline>
<lead><orgName>ไมโครซอฟท์</orgName>กระตุ้นกำลังซื้อซอฟต์แวร์ลิขสิทธิ์ในช่วงเศรษฐกิจขาลง ออกแคมเปญพิเศษหั่นราคา 35% ตั้งแต่วันที่ 1 เมษายน-30 มิถุนายนนี้</lead>
<neck></neck>
<body><p>น.ส.ปฐมา จันทรักษ์ กรรมการผู้จัดการ <orgName><prefix>บริษัท</prefix> ไมโครซอฟท์ (ประเทศไทย) <suffix>จำกัด</suffix></orgName> กล่าวว่า บริษัทออกแคมเปญซอฟต์แวร์ราคาพิเศษ มอบส่วนลด 35% แก่ผู้ซื้อซอฟต์แวร์ออฟฟิศ สมอลล์ บิสิเนส 2007 ตั้งแต่วันที่ 1 เมษายน-30 มิถุนายน 2552 โดยผู้ที่ซื้อครบ 8 แสนบาทขึ้นไป ตั้งแต่วันนี้-15 พฤษภาคม 2552 ยังจะได้รับแพ็กเกจบัตรกำนัลสนุก & สบาย 1 ชุด มูลค่า 18,500 บาท ประกอบด้วยบัตรชมภาพยนตร์ที่อินิกมา เดอะ ชาโดว์ ซีน 5 คู่ (10 ที่นั่ง) จากพารากอน ซีนีเพล็กซ์ มูลค่า 1.5 หมื่นบาท และบัตรนวดจากเฮลธ์แลนด์ 10 ใบ มูลค่า 3,500 บาท</p>
<p>"ราคาพิเศษนี้เป็นส่วนหนึ่งของแคมเปญ "The Crisis Turning Point" ที่เปิดตัวไปเมื่อปีที่ผ่านมาเพื่อรับมือสภาวะเศรษฐกิจช่วงขาลง อีกทั้งยังเป็นการช่วยลูกค้าลดค่าใช้จ่ายไอที และใช้เครื่องมือไอทีที่มีอยู่ให้เกิดความคุ้มค่าสูงสุด โดยเฉพาะกลุ่มเอสเอ็มอี ทั้งจะช่วยกระตุ้นเศรษฐกิจโดยรวมของประเทศให้เกิดความคล่องตัวในการดำเนินธุรกิจ และการใช้จ่ายหมุนเวียนในภาคอุตสาหกรรม" น.ส.ปฐมา กล่าวและว่า คาดหวังว่าจะสร้างแรงจูงใจให้ใช้ซอฟต์แวร์ลิขสิทธิ์ เป็นการสนับสนุนนโยบายรัฐบาลที่ต้องการลดปัญหาละเมิดทรัพย์สินทางปัญญาลง 10% เหลือ 68%</p>
<p>ก่อนหน้านี้ <orgName><prefix>บริษัท</prefix> โกลบอลเทคโนโลยี อินทิเกรเทด <suffix>จำกัด</suffix> (สราญ)</orgName> เปิดโครงการไทยช่วยไทย ไอทีคุ้มค่า ใช้สราญคุ้มครอง โดยมอบสิทธิพิเศษพร้อมบริการครบวงจร 5 คุ้ม ได้แก่ ส่วนลดกว่า 20% เมื่อซื้อผลิตภัณฑ์สราญ ซิเคียวริตี้ เซ็นเตอร์ ที่ราคาเต็มอยู่ที่หลักแสนถึงกว่า 2 ล้านบาท บริการสราญ ดาต้า เซฟเฮาส์ บริการหลังการขายครบวงจร เป็นต้น โดยทำตลาดผ่านคู่ค้า 2 ราย คือ <orgName><prefix>บริษัท</prefix> แพลนเน็ต คอมมิวนิเคชั่น เอเชีย <suffix>จำกัด</suffix></orgName> และ<orgName><prefix>บริษัท</prefix> เดอะแวลลูซิสเตมส์ <suffix>จำกัด</suffix></orgName></p></body>
</news>
