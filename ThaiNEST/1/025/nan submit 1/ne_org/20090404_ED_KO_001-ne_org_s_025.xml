<teiHeader>
<fileDesc>
<titleStmt>
  <title>พิษศก.ฉุดยอดใช้ไฟฟ้าติดลบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090404/8213/%e0%b8%9e%e0%b8%b4%e0%b8%a9%e0%b8%a8%e0%b8%81.%e0%b8%89%e0%b8%b8%e0%b8%94%e0%b8%a2%e0%b8%ad%e0%b8%94%e0%b9%83%e0%b8%8a%e0%b9%89%e0%b9%84%e0%b8%9f%e0%b8%9f%e0%b9%89%e0%b8%b2%e0%b8%95%e0%b8%b4%e0%b8%94%e0%b8%a5%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>พิษศก.ฉุดยอดใช้ไฟฟ้าติดลบ</headline>
<lead>ยอดใช้ไฟฟ้าเดือนมีนาคมติดลบ 3.04% ต่อเนื่องเป็นเดือนที่ 3 เร่งสำรวจอุตสาหกรรมที่ใช้ไฟฟ้าลดลง <orgName>กฟผ.</orgName>เผยยังยึดตัวเลขจีดีพีติดลบ 2%</lead>
<neck></neck>
<body><p>นายสมบัติ ศานติจารี  ผู้ว่าการ<orgName><prefix>การ</prefix>ไฟฟ้าฝ่ายผลิต<suffix>แห่งประเทศไทย</suffix> (กฟผ.)</orgName> เปิดเผยภายหลังประชุม<orgName><prefix>คณะกรรมการ</prefix> กฟผ.</orgName> ว่าได้รายงาน<orgName>คณะกรรมการฯ</orgName> ทราบถึงสถานการณ์การใช้ไฟฟ้าสิ้นเดือนมีนาคม 2552 ที่ติดลบ 3.04% เมื่อเทียบกับช่วงเดียวกันของปีก่อน ซึ่งเป็นการติดลบต่อเนื่องทั้งเดือนมกราคมและกุมภาพันธ์ และ<orgName>คณะกรรมการฯ</orgName> ได้ให้ <orgName>กฟผ.</orgName> ตรวจสอบว่าอุตสาหกรรมสาขาใดที่มีการใช้ไฟฟ้าลดลง รวมทั้งการลดลงนั้นสอดคล้องกับยอดการส่งออกมากน้อยเพียงใด</p>
<p>"<orgName>กฟผ.</orgName> ยังยึดตัวเลขจีดีพีที่ติดลบ 2% เป็นเกณฑ์ ส่งผลให้การใช้ไฟฟ้าติดลบ 2% คงต้องติดตามดูว่าตัวเลขการใช้ไฟฟ้าที่เกิดขึ้นจริงเป็นอย่างไร" นายสมบัติ กล่าว</p>
<p>ส่วนยอดการใช้ไฟฟ้าที่ลดลง ส่งผลให้สำรองไฟฟ้าอยู่ในระดับ 30% ในปัจจุบัน  หากอัตราการสำรองไฟฟ้าที่อยู่ในระดับสูง เป็นเรื่องที่ต้องมองระยะยาว เพราะขึ้นลงตามภาวะเศรษฐกิจ หากเศรษฐกิจกลับมาฟื้นตัว หรือโรงไฟฟ้าภาคเอกชนรายใดไม่สามารถสร้างได้ตามกำหนด ก็จะส่งผลให้ตัวเลขลดลง ในระยะสั้น<orgName><prefix>กระทรวง</prefix>พลังงาน</orgName>ได้เลื่อนโรงไฟฟ้าเข้าระบบออกไปบางส่วนแล้ว ตามแผนพัฒนากำลังผลิตไฟฟ้า (พีดีพี 2007) ฉบับปรับปรุง ครั้งที่ 2</p>
<p>สำหรับค่าไฟฟ้าโดยอัตโนมัติ (เอฟที) งวดเดือนพฤษภาคม-สิงหาคม 2552 ขณะนี้<orgName><prefix>คณะกรรมการ</prefix>กำกับกิจการพลังงาน (เรคกูเลเตอร์)</orgName> ยังไม่ได้รายงานตัวเลขต้นทุน โดยงวดนี้จะมีต้นทุนค่าผ่านท่อก๊าซธรรมชาติใหม่ด้วย  แต่ค่าผ่านท่อฯ เป็นเพียงต้นทุนส่วนหนึ่งเท่านั้น ต้องตามดูเนื้อก๊าซฯ ว่าเป็นเท่าใด  ซึ่งราคาก๊าซฯ ในงวดนี้มีแนวโน้มลดลง</p></body>
</news>
