<teiHeader>
<fileDesc>
<titleStmt>
  <title>ไอเน็ต-ไซแมนเทคยกระดับไอซีทีโซลูชัน  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-29 11:22:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/9243  </bibl>
</sourceDesc>
</fileDesc>
</teiHeader>
<news>
<headline><orgName>ไอเน็ต</orgName>-<orgName>ไซแมน</orgName>เทคยกระดับไอซีทีโซลูชัน</headline>
<lead>ประสานการทำงานเสนอระบบป้องกันภัยคุกคามแบบครบวงจรแบบ �คลาวด์ คอมพิวติ้ง� เป็นรายแรกของเมืองไทย ช่วยลูกค้ากลุ่มสองค์กรลดปัญหาภัยคุกคาม มุ่งลดค่าใช้จ่ายให้ลูกค้า ขณะที่เดินแผนปรับสัดส่วนรายได้สู้ ศก.ซบเซา...</lead>
<neck></neck>
<body><p>นายธีระเมธ พกมณี กรรมการผู้จัดการ <orgName><prefix>บริษัท</prefix>อินเทอร์เน็ตประเทศไทย <suffix>จำกัด (มหาชน)</suffix></orgName> หรือ <orgName>ไอเน็ต</orgName> กล่าวถึงปัญหาด้านภัยคุกคามทางคอมพิวเตอร์ว่า ทุกวันนี้องค์กธุรกิจต้องประสบปัญหารอบด้าน ไม่ว่าจะเป็นสภาพเศรษฐกิจที่สั่นคลอน ภัยคุกคามทางคอมพิวเตอร์ ที่ทวีความรุนแรงและยังโจมตีได้ในหลากหลายรูปแบบ ไม่ว่าจะเป็นการโจรกรรมข้อมูลทางการเงิน การโจมตีโปรแกรมที่ใช้ในสำนักงาน  การระบาดอย่างต่อเนื่องของหนอนอินเทอร์เน็ต �คอนฟิกเกอร์� (Configker) ที่พบการติดเชื้อใหม่ในคอมพิวเตอร์กว่า 50,000 เครื่องต่อวัน</p>
<p>กก.ผจก.<orgName>ไอเน็ต</orgName> กล่าวว่า นอกจากนี้จากข้อมูลของ<orgName>ไซแมนเทค</orgName>พบว่าตลอดช่วง 2 ปีที่ผ่านมา ภัยคุกคามเพิ่มขึ้นอย่างต่อเนื่อง โดยเฉพาะปี 2550 พบประมาณ 2,000 ภัยคุกคามต่อวัน ต่อมาในปี 2551 เพิ่มขึ้นเป็น 10,000 ภัยคุกคามต่อวัน ด้วยปริมาณภัยคุกคามทางคอมพิวเตอร์ที่เพิ่มขึ้น จึงส่งผลต่อการใช้งานอินเทอร์เน็ต และกระทบต่อประสิทธิภาพการทำงานขององค์กรต่างๆ <orgName>ไอเน็ต</orgName>มองเห็นถึงปัญหา และความต้องการของลูกค้าองค์กร ที่ต้องหารหาแนวทางป้องกัน และรับมือภัยคุกคามใหม่ๆ จึงได้ร่วมมือกับ<orgName><prefix>บริษัท</prefix>ไซแมนเทค</orgName> ในการนำเสนอโซลูชั่น �Inet-Endpoint Security Solution�</p>
<p>นายธีระเมธ กล่าวต่อว่า <orgName>ไอเน็ต</orgName>ได้นำโซลูชั่นดังกล่าวมาให้บริการแก่ลูกค้า ด้วยการผสานเทคโนโลยีคลาวด์ คอมพิวติ้ง เข้ากับการบริหารจัดการด้านความปลอดภัยข้อมูลเครือข่าย และเครื่องคอมพิวเตอร์ เพื่อยกระดับในการป้องกันดูแล การสำรองข้อมูล และ การกู้คืนข้อมูลที่ได้รับความเสียหาย สำหรับลูกค้าองค์กรในรูปแบบการเช่าใช้สิทธิ์การใช้งานผ่านเครือข่ายอินเทอร์เน็ต โดยเป็นบริการที่เสริมขึ้นมานอกเหนื่อจากการทำธุรกิจให้บริการอินเทอร์เน็ต และศูนย์ข้อมูลรับฝากเซิร์ฟเวอร์ ทั้งนี้การทำงานจะเป็นไปในรูปแบบของศูนย์เฝ้าระวังภัยคุกคาม (SOC) เหมือนในต่างประเทศ และรายได้จากการบริการ<orgName>ไอเน็ต</orgName> และ<orgName>ไซแมนเทค</orgName>จะนำมาแบ่งกัน </p>
<p>กก.ผจก.<orgName>ไอเน็ต</orgName> กล่าวอีกว่า ด้วยเทคโนโลยีคลาวด์ คอมพิวติ้ง ผู้ใช้งานจึงไม่ต้องลงทุนทั้งฮาร์ดแวร์ และซอฟต์แวร์ หรือโครงสร้างพื้นฐานเพิ่มเติม ขอแค่เช่าใช้วงจรอินเทอร์เน็ต จึงทำให้การบริหารจัดการข้อมูล และการปกป้องเป็นไปอย่างมีประสิทธิภาพ ลดค่าใช้จ่าย เพิ่มประสิทธิภาพในการทำงาน และขยายกำลังการผลิต เพื่อให้องค์กรก้าวผ่านวิกฤต และสร้างผลประโยชน์แก่องค์กรทั้งขนาดเล็ก กลาง ไปจนถึงใหญ่ได้ในระยะยาว ทั้งนี้รายได้จะมาจากค่าบริการที่<orgName>ไอเน็ต</orgName>คิดลูกค้าเป็นไลเซนส์ตามแพ็คเกจที่ใช้ เริ่มต้นตั้งแต่ 90 บาท ทั้งนี้รายได้ส่วนหนึ่งจะถูกนำมาแบ่งให้กับ<orgName>ไซแมนเทค</orgName>ตามข้อตกลงที่ทำไว้</p>
<p>นายธีระเมธ กล่าวถึงภาพรวมของผลประกอบการ<orgName>ไอเน็ต</orgName>ในปี 2551 ที่ผ่านมา มีรายได้รวมจาก 2 ธุรกิจ คือ บริการอินเทอร์เน็ต ดาต้าเซ็นเตอร์ และไอซีทีโซลูชั่น มีประมาณ 590 ล้านบาท มีส่วนแบ่งในตลาดอินเทอร์เน็ต 2% คาดว่าปีนี้จะมีรายได้ประมาณกว่า 600 ล้านบาท อัตราการเติบโตของรายได้ปีนี้ประมาณ 4% โดยไอเน็ตเชื่อว่าสัดส่วนรายได้จาก 2 ธุรกิจจะเปลี่ยนจาก อินเทอร์เน็ต 70% ไอซีทีโซลูชั่น 30%เป็น 65% และ 35% ตามลำดับ ทั้งนี้รายได้ในไตรมาสที่ 1 ที่ผ่านมายังอยู่ในระดับที่น่าพอใจ และไอเน็ตยังจะลงทุนในธุรกิจใหม่ที่มีโอกาสประสบความสำเร็จต่อไป</p>
<p>ด้าน นายจอห์น ลี ผู้อำนวยการช่องทางจัดจำหน่ายและพันธมิตร ประเทศไทย และอินโดนีเซีย <orgName><prefix>บริษัท</prefix>ไซแมคเทค</orgName> กล่าวว่า ความร่วมมือกับ<orgName>ไอเน็ต</orgName>ครั้งนี้ เป็นสัญญาณชี้ชัดถึงความมุ่งมั่น และการลงทุนอย่างต่อเนื่องของ<orgName>ไซแมนเทค</orgName>ในตลาดประเทศไทย การนำเสนอระบบรักษาความปลอดภัยรูปแบบใหม่ผ่านระบบออนไลน์ ช่วยให้ลูกค้าทั้งระดับใหญ่ กลาง และเล็ก สามารถใช้โซลูชั่นด้านความปลอดภัยของ<orgName>ไซแมนเทค</orgName> ในการป้องกันหลายระดับชั้น เพื่อสร้างความปลอดภัย และบริหารจัดการข้อมูลทางธุรกิจได้อย่างมีประสิทธิภาพ และ Inet-Endpoint Security Solution จะช่วยเสริมความมั่นใจว่าระบบจะดำเนินไปได้ต่อเนื่อง และปลอดภัย</p></body>
</news>
