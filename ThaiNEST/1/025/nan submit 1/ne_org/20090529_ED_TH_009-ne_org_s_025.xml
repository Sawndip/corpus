<teiHeader>
<fileDesc>
<titleStmt>
  <title>สาวอยากสวยนุ่งกางเกงคับๆรัดติ้ว แข้งขาเป็นเหน็บชา  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-29 05:20:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/9144  </bibl>
</sourceDesc>
</fileDesc>
</teiHeader>
<news>
<headline>สาวอยากสวยนุ่งกางเกงคับๆรัดติ้ว แข้งขาเป็นเหน็บชา</headline>
<lead>แพทย์เตือนสาวๆ ที่ชอบใส่กางเกงยีนส์คับๆ  จะทำให้ประสาทตามผิวหนังที่วิ่งขึ้นไปจนถึงโคนขา เกิดอาการขาเป็นเหน็บ แนะหากเกิดอาการต้องรีบถอดกางเกงออก...</lead>
<neck></neck>
<body><p>แพทย์ผู้เชี่ยวชาญทางประสาทวิทยากล่าวเตือนสาวผู้รักสวยรักงามทั้งหลายว่า การพยายามยัดเยียดตัวเองลงไปในกางเกงยีนส์คับๆรัดติ้ว   อาจสร้างความทรมานตนเอง   ด้วยอาการของเส้นประสาทที่เรียกว่า "อาการเป็นเหน็บของต้นขา" ขึ้นได้ </p>
<p>หนังสือพิมพ์ "เดอะ นิว ยอร์ก เดลี่ นิวส์" รายงานกล่าวว่า อาการบีบรัดของกางเกงยีนส์ จะทำให้ ประสาทตามผิวหนัง ซึ่งวิ่งขึ้นไปจนถึงโคนขา เกิดอาการขาเป็นเหน็บ   หรือปวดแสบปวดร้อนขึ้นตามขา สาวน้อยผู้เคยรู้รสมาแล้วเล่าว่า "มันรู้สึกแปลกๆเหมือน กับขาของฉันหลับไม่รู้ นอนคู้ไม่เห็นไปแล้ว" </p>
<p>หมอจอห์น อิงแลนด์ แห่ง "<orgName>แพทย์ประสาทวิทยาสมาคม<suffix>แห่งอเมริกา</suffix></orgName>" กล่าวว่า "เส้นประสาทของคนบางคนแพ้กับการถูกบีบรัด   มันเป็นประสาทที่รับความ รู้สึก ไม่เกี่ยวกับกล้ามเนื้อหรือส่วนที่ก่อให้เกิดพละกำลัง ดังนั้น หากอะไรมารัดแถบรอบๆ ก็อาจทำให้เส้น ประสาทถูกบีบรัดได้ ข้อสำคัญ เมื่อเกิดเป็นเช่นนั้น ควรจะรีบถอดออก เพื่อเส้นประสาทจะได้ซ่อมแซมตัวเองให้กลับคืนดีดังเดิม"</p></body>
</news>
