<teiHeader>
<fileDesc>
<titleStmt>
  <title>นักวิจัยนิสต์พบแบบจำลองคณิตศาสตร์สร้างวิธีกันบูด  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-24 14:56:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000024477  </bibl>
</sourceDesc>
</fileDesc>
</teiHeader>
<news>
<headline>นักวิจัย<orgName>นิสต์</orgName>พบแบบจำลองคณิตศาสตร์สร้างวิธีกันบูด</headline>
<lead>เราใช้น้ำตาลเป็นสารถนอมอาหารป้องกันการบูดมายาวนานกว่าศตวรรษ แต่ล่าสุดนักวิทยาศาสตร์จาก<orgName><prefix>สถาบัน</prefix>มาตรฐานสหรัฐฯ</orgName> เข้าใจพื้นฐาน และแบบจำลองทางคณิตศาสตร์ของกลไกพฤติกรรมสารกันบูด เชื่อจะเป็นแนวทางในการเพิ่มวิธียืดอายุให้กับวัคซีน อาหารหรือแม้แต่หนังสือในห้องสมุดได้</lead>
<neck></neck>
<body><p>ตามรายงานของไซน์เดลีระบุว่า นักวิทยาศาสตร์จาก<orgName><prefix>สถาบัน</prefix>มาตรฐานและเทคโนโลยีสหรัฐฯ</orgName> หรือ<orgName>นิสต์ (National Institute of Standards and Technology: NIST)</orgName> พบว่า การทำให้แข็งเฉพาะจุด ของสารกันบูดนั้น เป็นปัจจัยที่ช่วยยืดอายุสิ่งของที่เน่าบูดได้ให้อยู่ได้ยาวนานขึ้น</p>
<p>โดยพื้นฐาน สารกันบูดจะไปทำให้โมเลกุลของเหลวหนืด และคงสภาพผลิตภัณฑ์ ซึ่งเป็นไปได้ว่าการสั่นรัวของโมเลกุล เป็นเหตุให้เกิดการเน่าบูด อย่างเช่นกระบวนการทำให้โปรตีนเปลี่นยสภาพ นำไปสู่การสูญเสียการทำงานทางชีวภาพ</p>
<p>ในช่วง 2-3 ปีมานี้ ทีมวิจัยของ<orgName><prefix>สถาบัน</prefix>นิสต์</orgName> ได้ค้นพบความสำคัญยิ่งของโมเลกุลที่มีความถี่สูง ซึ่งสั่นรัวการรักษาสภาพของโปรตีน ทั้งนี้การคาดเดาว่า น้ำตาลและเกลือซึ่งเป็นสารถนอมอาหารที่ใช้มาตั้งแต่โบราณกาลนั้นทำงานได้ดีแค่ไหน ถือว่าเป็นศาสตร์ในทางศิลป์มากกว่าเป็นวิทยาศาสตร์</p>
<p>อย่างไรก็ดี ตอนนี้ทีมวิจัยของ<orgName>นิสต์</orgName>ได้พัฒนาวิธีวัดการทำให้โมเลกุลเคลื่อนที่ช้าลงในสูตรที่ใช้เพื่อถนอมอาหารได้แม่นยำขึ้น และนำไปสู่กรอบการทำงานเชิงคณิตศาสตร์ที่อธิบายการเปลี่ยนแปลงนี้ได้</p>
<p> "สิ่งนี้อาจเปลี่ยนการคาดเดาไปสู่การประเมินที่ดีขึ้น เพื่อวิธีดีที่สุดในการป้องกันสิ่งของที่มีความจำเพาะ" แจ็ค ดักลาส (Jack Douglas) จากหน่วยวิชาพอลิเมอร์ของ<orgName><prefix>สถาบัน</prefix>นิสต์</orgName>ให้ความเห็น</p>
<p>งานรายงานการวิจัยของทีมจาก<orgName><prefix>สถาบัน</prefix>นิสต์</orgName> พวกเขาได้เผยให้เห็นพฤติกรรมการเปลี่ยนแปลงของการเคลื่อนที่รัวเร็วภายในส่วนผสม ซึ่งในวัสดุหลายอย่าง ซึ่งจะเป็นสัญญาณที่ดีในการช่วยพัฒนาวิธีกันบูดในอนาคต และงานวิจัยดังกล่าวยังมุ่งไปที่การทำความเข้าใจจุดกำเนิดพื้นฐานของผลกระทบจากการเคลื่อนไหวด้วยความถี่สูง และยังช่วยปรับปรุงการวัดและวิเคราะห์ ซึ่งทำให้นักวิจัยทราบกระบวนการที่เหมาะสมในการป้องกันบูด</p>
<p>"มีความสม่ำเสมอกับการเปลี่ยนแปลงนี้เกิดขึ้น และเราได้ยังแบบจำลองพื้นฐานทางคณิตศาสตร์ ซึ่งช่วยสรุปการเปลี่ยนแปลงที่เกิดขึ้นนี้ ความสำคัญคือโครงสร้างทางคณิตศาสตร์นี้ช่วยให้คุณเข้าใจในปัญหาที่เกิดขึ้นกับวัสดุหลายๆ ชนิด" ดักลาสกล่าว</p>
<p>เขาได้สรุปว่า การค้นพบนี้ช่วยยืดอายุของวัคซีนและอาจนำไปประยุกต์ใช้กับวัสดุทางชีวภาพอื่นๆ อย่างเช่นเมล็ดพันธุ์พืชและอาหารที่ปรุงสำเร็จ เป็นต้น อีกทั้งความเข้าใจที่ลึกซึ้งยังอาจนำความเข้าใจนี้ไปคงสภาพหนังสือที่อยู่ในห้องสมุดได้</p>
<p>"การวัดนี้ช่วยประเมินอัตราสิ่งเปลี่ยนแปลงที่เกิดขึ้น และช่วยให้คุณทำนายได้ว่าจะใช้สารกันบูดมากหรือน้อยลงเพื่อให้เกิดผล หรือเข้าใจว่าสารชนิดหนึ่งนั้นไปหยุดการทำงานของสารอีกชนิดได้อย่างไร" ดักลาสสรุป. </p></body>
</news>
