<teiHeader>
<fileDesc>
<titleStmt>
  <title>กทช.รับการเมืองกระทบใบอนุญาต3จี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/23/news_28609635.php?news_id=28609635  </bibl>
</sourceDesc>
</fileDesc>
</teiHeader>
<news>
<headline><orgName>กทช.</orgName>รับการเมืองกระทบใบอนุญาต3จี</headline>
<lead><orgName>กทช.</orgName> ยอมรับผลกระทบจากสถานการณ์แวดล้อมในประเทศ อาจส่งผลให้เกณฑ์การออกใบอนุญาต ตลอดจนการประมูล 3 จี ไวแม็กซ์ ล่าช้าไปอีกเล็กน้อย ด้านอินเทล หวังหน่วยงานกำกับดูแล กำหนดเวลาประมูลชัดเจน หนุนความมั่นใจนักลงทุน และช่วยกระตุ้นเศรษฐกิจประเทศ</lead>
<neck></neck>
<body><p>นายประเสริฐ อภิปุญญา รองเลขาธิการ<orgName><prefix>คณะกรรมการ</prefix>กิจการโทรคมนาคมแห่งชาติ (กทช.)</orgName> กล่าวว่า จากสภาพเศรษฐกิจการเมืองในประเทศขณะนี้ เป็นปัจจัยที่ส่งผลกระทบต่อภาพรวมของทุกอุตสาหกรรม ซึ่งในส่วนความรับผิดชอบของ <orgName>กทช.</orgName> จำเป็นต้องศึกษาข้อมูลสภาพแวดล้อมต่างๆ อย่างรอบคอบก่อนออกเกณฑ์ต่างๆ โดยเฉพาะเกณฑ์ประมูล และการให้บริการ 3 จี รวมทั้งไวแม็กซ์ด้วย </p>
<p>"ยอมรับว่าแผนงานต่างๆ ต้องสะดุดไปบ้างจากสภาพแวดล้อมของประเทศเช่นนี้ อย่าง 3 จี โดยส่วนตัวแล้วคาดว่าอาจมีหลักเกณฑ์ออกมาได้พร้อมในไตรมาสสุดท้ายของปีนี้ หรือเลื่อนจากเดิมเล็กน้อย ขณะที่อาจได้เห็นการออกเกณฑ์ไล่เลี่ยกันกับ ไวแม็กซ์" นายประเสริฐกล่าว</p>
<p>สำหรับเกณฑ์ 3 จี บนคลื่นความถี่ใหม่ 2.1 กิกะเฮิรตซ์ นั้น ขณะนี้อยู่ในกระบวนการคัดเลือกที่ปรึกษา เพื่อจัดทำ 2 เรื่องหลักได้แก่ 1.ดีไซน์รูปแบบการประมูล 2.วิเคราะห์ผลกระทบต่อเศรษฐกิจต่อการให้ใบอนุญาต 3 จีรายใหม่ เนื่องจากสถานการณ์แวดล้อมที่เปลี่ยนไป คาดว่า ภายในต้นเดือนพฤษภาคม จะรู้ว่าผู้ที่ได้รับคัดเลือกคือ รายใด จากนั้นบริษัทที่ปรึกษาจะจัดส่งรายงานสมบูรณ์ใน 3 เดือน แต่ระหว่างนั้นก็จะจัดส่งรายงานให้ <orgName>กทช.</orgName> เป็นประจำทุกเดือน</p>
<p>ส่วนเกณฑ์ไวแม็กซ์อยู่ระหว่างทำแผนความถี่ให้สมบูรณ์ จากนั้น <orgName>กทช.</orgName> จึงจะพิจารณาได้ว่าจะออกเกณฑ์อย่างไร ออกให้กี่ราย และอย่างไร</p>
<p>ขณะเดียวกัน บอร์ด <orgName>กทช.</orgName> ได้อนุมัติให้ <orgName><prefix>บมจ.</prefix> ทีโอที</orgName> ติดตั้งสถานีฐานสำหรับคลื่นความถี่ 1900 เมกะเฮิรตซ์ -2.1 กิกะเฮิรตซ์ จำนวน 533 แห่งในเขตกรุงเทพ และปริมณฑล จากเป้าหมายทั้งหมดจำนวน 5,200 สถานีฐานทั่วประเทศ </p>
<p>นอกจากนี้ บอร์ดยังเห็นชอบให้<orgName><prefix>สำนักงาน</prefix> กทช.</orgName> ศึกษาลดค่าธรรมเนียมใบอนุญาตประกอบกิจการโทรคมประเภทที่ 3 มีโครงข่ายเป็นของตนเอง และบริการอินเทอร์เน็ตแบบที่ 3 จากปัจจุบัน 2.5 % ของรายได้ลงอีกเพื่อความเหมาะสมกับสภาพแวดล้อม ซึ่งคาดว่ารายได้ของ <orgName>กทช.</orgName>จะลดลงจากปีที่ผ่านมาเกือบ 3,800 ล้านบาท และจัดส่งให้รัฐ 800 ล้านบาท เงินที่เหลือใช้เพื่อบริหารบุคลากรและเงินเดือน 40% จากนั้นเป็นการแบ่งเงินให้กับ<orgName><prefix>กองทุน</prefix>พัฒนากิจการโทรคมนาคม</orgName> <orgName><prefix>กองทุน</prefix>เพื่อการศึกษา</orgName> <orgName><prefix>กองทุน</prefix>พัฒนากิจการโทรคมนาคมเพื่อประโยชน์สาธารณะ (USO)</orgName> </p>
<p>ด้านนายศุภลักษณ์ สัปตตั้งตระกูล ผู้จัดการฝ่ายพัฒนาธุรกิจ <orgName><prefix>บริษัท</prefix> อินเทล ไมโครอิเล็กทรอนิกส์ (ประเทศไทย) <suffix>จำกัด</suffix></orgName> กล่าวว่า ในภาวะเศรษฐกิจไทยปัจจุบัน หากได้รับความชัดเจนจาก <orgName>กทช.</orgName> ที่จะมีบริการใหม่ในเวลาใด โดยไม่เลื่อนไปเรื่อยๆ จะสร้างความเชื่อมั่นให้นักลงทุน และกระตุ้นเศรษฐกิจโดยรวมได้ดีอีกด้วย</p>
<p>ขณะที่ นายประเสริฐ กล่าวว่า <orgName>กทช.</orgName> ได้เร่งการลงทุนที่สุดแล้วเพื่อกระตุ้นการลงทุน แต่การจัดสรรนั้นให้เป็นทรัพยากรของชาติ ที่มีระยะเวลายาวนาน ดังนั้นจึงต้องดำเนินการให้เหมาะสม อัตราประมูล ไม่ถูกหรือแพงเกินไป เพื่อให้ประกอบธุรกิจได้ ขณะเดียวกัน ขอให้เห็นใจคนกำกับนโยบายเพราะถ้ามีปัญหาใด ก็จะถูกครหาก่อนผู้อื่น</p></body>
</news>
