<teiHeader>
<fileDesc>
<titleStmt>
  <title>สทอภ.ขายภาพจาก'ธีออส' ตั้งราคาต่ำจูงใจใช้ถ้วนหน้า  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28824458.php?news_id=28824458  </bibl>
</sourceDesc>
</fileDesc>
</teiHeader>
<news>
<headline><orgName>สทอภ.</orgName>ขายภาพจาก'ธีออส' ตั้งราคาต่ำจูงใจใช้ถ้วนหน้า</headline>
<lead><orgName><prefix>สำนักงาน</prefix>เทคโนโลยีอวกาศฯ</orgName> เปิดตลาดภาพถ่ายจากดาวเทียมธีออส ตั้งราคาต่างชาติ 1.14 แสนบาท ขณะที่ราคาคนไทยต่ำเพียง 5 พันบาท หวังจูงใจให้ใช้ประโยชน์ในวงกว้าง</lead>
<neck></neck>
<body><p>นายชาญชัย เพียรวิจารณ์พงศ์ รองผู้อำนวยการ<orgName><prefix>สำนักงาน</prefix>พัฒนาเทคโนโลยีอวกาศและภูมิสารสนเทศ (องค์การมหาชน)</orgName> หรือ <orgName>สทอภ.</orgName> กล่าวว่า <orgName>สทอภ.</orgName>พร้อมจะจำหน่ายภาพถ่ายจากดาวเทียมธีออสแล้ว หลังจากขึ้นสู่วงโคจรเมื่อวันนี้ 1 ต.ค.2551 จากฐานปล่อยจรวดยาสนี รัสเซีย จุดเด่นของภาพถ่ายดาวเทียมธีออสคือ ภาพขาวดำที่มีค่าความชัดสูงถึง 2 เมตร โดย 1 ภาพมีขนาด 22 x 22 กิโลเมตร หรือประมาณ 484 ตารางกิโลเมตรจากจุดที่ถ่ายภาพ ขณะที่ดาวเทียมของเพื่อนบ้านไม่สามารถถ่ายใกล้ระยะนี้ </p>
<p>ดาวเทียมธีออสจะใช้เวลา 26 วันโคจรรอบโลกจากเหนือลงใต้ การถ่ายภาพเป้าหมายต้องรอให้ดาวเทียมโคจรกลับมาอีกครั้ง จึงจะถ่ายภาพซ้ำจุดเดิมได้ กล้องบนดาวเทียมจะบันทึกภาพในมุมตั้งฉากกับพื้นโลก หากดาวเทียมเคลื่อนผ่านแนวตั้งฉากกับจุดที่ต้องการถ่ายไปแล้ว สามารถถ่ายย้อนหลังได้เช่นกัน แต่ภาพอาจมีความคลาดเคลื่อน เนื่องจากภาพที่ได้จะมีองศาที่ลาดเอียงไปตามองศาของกล้อง ที่มองย้อนกลับมาจุดเป้าหมาย </p>
<p>ขณะนี้ <orgName>สทอภ.</orgName>ได้ลงนามร่วมมือในการซื้อขายภาพถ่ายจากดาวเทียม กับ<orgName><prefix>กระทรวง</prefix>ทรัพยากรธรรมชาติและสิ่งแวดล้อม</orgName> เพื่อนำไปจัดการทรัพยากรธรรมชาติ <orgName><prefix>กระทรวง</prefix>มหาดไทย</orgName>เพื่อนำไปจัดการที่ดิน และ<orgName><prefix>กรม</prefix>แผนที่ทหาร</orgName> เพื่อปรับปรุงข้อมูลแผนที่ประเทศไทยให้ละเอียดมากขึ้นที่มาตราส่วน 1 ต่อ 25,000 และยังมี<orgName><prefix>กระทรวง</prefix>เกษตรและสหกรณ์</orgName> ที่อยู่ระหว่างร่างสัญญาความร่วมมือ </p>
<p>ส่วนตลาดต่างประเทศนั้น มีประเทศที่แสดงความประสงค์ขอตั้งสถานีรับสัญญาณข้อมูลภาพจากดาวเทียมธีออส เช่น แคนาดา จีน สวีเดนและเปรู โดยอยู่ระหว่างการเจรจาในรายละเอียด ขณะที่ฝรั่งเศส นอร์เวย์ อินโดนีเซีย ศรีลังกา ญี่ปุ่นและออสเตรเลีย ติดต่อขอเป็นตัวแทนจำหน่ายในภูมิภาคของตน ในเบื้องต้นกำหนดราคาภาพถ่ายดาวเทียมสำหรับต่างชาติไว้ที่ 114,510 บาท ซึ่งถูกกว่าภาพถ่ายดาวเทียมอื่นในตลาดโลก ส่วนราคาขายในไทย ตั้งราคาไว้ที่ 5,000 บาท เพื่อจูงใจให้ใช้งานแพร่หลาย </p>
<p>ผู้ที่สนใจใช้บริการภาพถ่ายจากดาวเทียมธีออส ติดต่อได้ที่<orgName><prefix>สำนัก</prefix>บริการและพัฒนาธุรกิจ บางเขน</orgName> หรือผ่านเวบไซต์ www.gistda.or.th หรือในงานประชุมผู้ใช้ข้อมูล <orgName>สทอภ.</orgName>ประจำปี 2552 ในวันที่ 1 มิ.ย.นี้ ที่โรงแรมโซฟิเทล เซ็นทารา แกรนด์ กรุงเทพ</p></body>
</news>
