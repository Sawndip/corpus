<teiHeader>
<fileDesc>
<titleStmt>
  <title>นักพัฒนารุ่นใหม่ดึงฟรีวิลล์หนุนทุนทำซอฟต์แวร์มือถือ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/21/news_28593741.php?news_id=28593741  </bibl>
</sourceDesc>
</fileDesc>
</teiHeader>
<news>
<headline>นักพัฒนารุ่นใหม่ดึง<orgName>ฟรีวิลล์</orgName>หนุนทุนทำซอฟต์แวร์มือถือ</headline>
<lead></lead>
<neck></neck>
<body><p>นายนพพร ด่านชัยนาม ผู้จัดการฝ่ายเทคนิค <orgName><prefix>บริษัท</prefix> ฟรีวิลล์ เอฟเอกซ์ <suffix>จำกัด</suffix></orgName> กล่าวว่า บริษัทแห่งนี้เกิดจากการจับคู่ธุรกิจกับกลุ่ม<orgName><prefix>บริษัท</prefix> ฟรีวิลล์ โซลูชั่นส์ <suffix>จำกัด</suffix></orgName> โดยล่าสุดได้พัฒนาอุปกรณ์และซอฟต์แวร์ “ทดสอบคุณภาพเครือข่ายมือถือ” ภายใต้ชื่อ AZENQOS ซึ่งเชื่อว่าจะช่วยลดต้นทุนให้กับโอเปอเรเตอร์มือถือ เพิ่มความคล่องตัวในการทดสอบคุณภาพบริการ และทดแทนการนำเข้าอุปกรณ์ราคาแพงจากต่างประเทศ</p>
<p>ทั้งนี้ ซอฟต์แวร์ดังกล่าวมีจุดเด่นคือ ติดตั้งง่ายในโทรศัพท์มือถือทั่วไป ซึ่งผู้ให้บริการเครือข่ายสามารถทดสอบสัญญาณการให้บริการ ตลอดจนตรวจสอบ และรายงานผลได้ทันทีจากมือถือลูกค้า โดยไม่กระทบกับการใช้งาน</p>
<p>นายนพพร กล่าวว่า ก่อนหน้านี้ เขาและเพื่อนๆ ซึ่งเป็นกลุ่มนักพัฒนาซอฟต์แวร์รุ่นใหม่ ได้รวมตัวกันเพื่อพัฒนาซอฟต์แวร์ทดสอบเครือข่ายโทรศัพท์เคลื่อนที่ โดยเริ่มก่อตั้งบริษัทภายใต้ชื่อ <orgName>ซีนิทคอร์ <suffix>จำกัด</suffix></orgName> จากนั้นจึงเข้าร่วม<orgName><prefix>โครงการ</prefix>เสริมสร้างผู้ประกอบการใหม่ (NEC)</orgName> ของ<orgName><component><prefix>ศูนย์</prefix>บ่มเพาะธุรกิจซอฟต์แวร์</component> <component>เขตอุตสาหกรรมซอฟต์แวร์ประเทศไทย (ซอฟต์แวร์พาร์ค)</component> <component><prefix>ศูนย์</prefix>บริหารจัดการเทคโนโลยี (ทีเอ็มซี)</component></orgName></p>
<p>"การวัดคุณภาพเครือข่ายมือถือมีความสำคัญมาก อาทิ หากผู้ให้บริการเครือข่ายไม่สามารถตรวจสอบการใช้บริการต่างๆ เช่น เอสเอ็มเอส, เอ็มเอ็มเอส, จีพีอาร์เอส ของลูกค้าได้ถูกต้อง อาจทำความเสียหายกับผู้ให้บริการเครือข่ายถึงปีละ 20-30 ล้านบาท" นายนพพรกล่าว</p>
<p>ดังนั้น อุปกรณ์ที่บริษัทพัฒนาขึ้นจึงต้องตรวจสอบการให้บริการต่างๆ ได้อย่างถูกต้อง แม่นยำ การตรวจสอบสัญญาณการใช้งานโทรศัพท์มือถือ ต้องได้มาตรฐาน<orgName><prefix>สำนักงาน</prefix>คณะกรรมการกิจการโทรคมนาคม<suffix>แห่งชาติ</suffix> (กทช.)</orgName> อาทิ สามารถโทรออกได้ไม่น้อยกว่า 95% ไม่มีการบล็อกสัญญาณ ใช้งานได้ปกติ รวมถึงการตรวจสอบค่าใช้จ่ายหลังการใช้งานถูกต้อง</p></body>
</news>
