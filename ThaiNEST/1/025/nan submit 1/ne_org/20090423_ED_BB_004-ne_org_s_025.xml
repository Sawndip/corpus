<teiHeader>
<fileDesc>
<titleStmt>
  <title>ไอบีเอ็มชี้ดีลออราเคิล-ซันไม่สะเทือน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-23 01:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090423/35970/%e0%b9%84%e0%b8%ad%e0%b8%9a%e0%b8%b5%e0%b9%80%e0%b8%ad%e0%b9%87%e0%b8%a1%e0%b8%8a%e0%b8%b5%e0%b9%89%e0%b8%94%e0%b8%b5%e0%b8%a5%e0%b8%ad%e0%b8%ad%e0%b8%a3%e0%b8%b2%e0%b9%80%e0%b8%84%e0%b8%b4%e0%b8%a5-%e0%b8%8b%e0%b8%b1%e0%b8%99%e0%b9%84%e0%b8%a1%e0%b9%88%e0%b8%aa%e0%b8%b0%e0%b9%80%e0%b8%97%e0%b8%b7%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>ไอบีเอ็ม</orgName>ชี้ดีล"<orgName>ออราเคิล</orgName>-<orgName>ซัน</orgName>"ไม่สะเทือน</headline>
<lead>ยักษ์สีฟ้าเกทับดีล "<orgName>ออราเคิล</orgName>-<orgName>ซัน</orgName>" ไม่สะเทือน หลังลูกค้ากว่า 100 รายทั่วโลกตีจากคู่แข่ง หันใช้สินค้า<orgName>ไอบีเอ็ม</orgName> หนุนตำแหน่งผู้นำตลาดต่อเนื่อง ขณะที่ "<orgName>เอชพี</orgName>" โต้ดูดฐานลูกค้าเมนเฟรมได้หลักร้อยรายเช่นกัน</lead>
<neck></neck>
<body><p>หนังสือพิมพ์วอลล์สตรีท เจอร์นัลรายงานว่า <orgName>ไอบีเอ็ม</orgName>เชื่อมีฐานลูกค้าเก่าที่เปลี่ยนใจจากซันจำนวนมาก ทำให้บริษัทยังครองตำแหน่งผู้นำตลาดต่อเนื่อง แม้จะพลาดโอกาสเข้าซื้อกิจการ<orgName>ซัน ไมโครซิสเต็มส์</orgName> หลัง<orgName>ออราเคิล</orgName>ชิงปิดดีลตัดหน้าไปด้วยมูลค่า 7.38 พันล้านดอลลาร์</p>
<p><orgName>ไอบีเอ็ม</orgName>แถลงการณ์ผ่านข่าวประชาสัมพันธ์วานนี้ (22) ว่า ในไตรมาสที่ผ่านมามีลูกค้าทั่วโลกมากกว่า 100 รายตัดสินใจเปลี่ยนใจจาก<orgName>ซัน</orgName> และ<orgName>ฮิวเลตต์-แพคการ์ด (เอชพี)</orgName> มาใช้เมนเฟรม หรือเครื่องแม่ข่าย (เซิร์ฟเวอร์) ยูนิกซ์ระดับไฮเอนด์ของบริษัทแทน ซึ่งในจำนวนนี้ดีลครึ่งหนึ่งคิดเป็นมูลค่ามากกว่า 1 ล้านดอลลาร์ </p>
<p>ทั้งนี้โดยเฉพาะในตลาดยูนิกซ์ ไฮเอนด์ ซึ่งไอบีเอ็มได้ลูกค้าจาก<orgName>เอชพี</orgName>มากว่า 34 ราย และจาก<orgName>ซัน</orgName>อีก 28 ราย โดยทำให้ลูกค้าในจำนวนนี้ราว 40 รายตัดสินใจเปลี่ยนมาใช้เมนเฟรมของไอบีเอ็มด้วย จากที่ผ่านมาส่วนใหญ่จะใช้ระบบเซิร์ฟเวอร์ผสมระหว่าง<orgName>ซัน</orgName> และ<orgName>เอชพี</orgName> โดยมีอัตราการเติบโตสูงสุดในกลุ่มตลาดเกิดใหม่ ซึ่งเป็นพื้นที่ที่<orgName>ไอบีเอ็ม</orgName>ประสบความสำเร็จอย่างมากในการทำยอดขายเครื่อง เมนเฟรม</p>
<p>อย่างไรก็ตามนักวิเคราะห์เชื่อว่า <orgName>ไอบีเอ็ม</orgName>กำลังพยายามลดความสำคัญของความคิดที่ว่า บริษัทตกอยู่ในตำแหน่งที่เสียเปรียบคู่แข่ง หลังจาก<orgName>ซัน</orgName>ตกไปอยู่ในมือของ<orgName>ออราเคิล</orgName> </p>
<p>นายมาร์ก โลริดจ์ ประธานคณะผู้บริหารฝ่ายการเงิน (ซีเอฟโอ) ของ<orgName>ไอบีเอ็ม</orgName> กล่าวว่า บริษัทไม่ได้รู้สึกเป็นกังวลเกี่ยวกับการรวมตัวระหว่าง<orgName>ออราเคิล</orgName> และ<orgName>ซัน</orgName> เพราะ<orgName>ไอบีเอ็ม</orgName>แข่งกับทั้ง 2 บริษัทมานานอยู่แล้ว</p>
<p>พร้อมระบุว่า นับตั้งแต่ปี 2543 <orgName>ไอบีเอ็ม</orgName>มีส่วนแบ่งตลาดยูนิกซ์ ไฮเอนด์ เพิ่มขึ้นถึง 14 จุด หรือ 32% </p>
<p>ด้านโฆษกหญิงของ<orgName>เอชพี</orgName> กล่าวว่า เซิร์ฟเวอร์ของ<orgName>เอชพี</orgName>ก็เป็นตัวเลือกที่ได้รับความนิยมสูงสุดในองค์กรที่ใช้ แนวคิด "ระบบเสมือน" ที่ทำให้คอมพิวเตอร์ทำงานได้มีประสิทธิภาพมากขึ้น โดยมีลูกค้าถึง 250 รายที่เปลี่ยนใจจากเมนเฟรมของ<orgName>ไอบีเอ็ม</orgName>มาใช้เซิร์ฟเวอร์ของ<orgName>เอชพี</orgName>ในช่วง 2 ปีที่ผ่านมา </p>
<p>อย่างไรก็ตามรายงานข่าวระบุว่า ภาพรวมของตลาดไตรมาสที่ผ่านมา ธุรกิจฮาร์ดแวร์ของ<orgName>ไอบีเอ็ม</orgName>โตลดลง 23% เหลือ 3.2 พันล้านดอลลาร์ ขณะที่กลุ่มเมนเฟรมโตลดลง 19% เช่นเดียวกับระบบซิสเต็มส์ พี, เซิร์ฟเวอร์ ยูนิกซ์ โตลดลง 2%</p></body>
</news>
