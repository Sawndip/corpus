<teiHeader>
<fileDesc>
<titleStmt>
  <title>ยื่นหนังสือรัฐบาลพิจารณาพรบ.องค์กรจัดสรรคลื่นความถี่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-25 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090325/6850/%e0%b8%a2%e0%b8%b7%e0%b9%88%e0%b8%99%e0%b8%ab%e0%b8%99%e0%b8%b1%e0%b8%87%e0%b8%aa%e0%b8%b7%e0%b8%ad%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5%e0%b8%9e%e0%b8%b4%e0%b8%88%e0%b8%b2%e0%b8%a3%e0%b8%93%e0%b8%b2%e0%b8%9e%e0%b8%a3%e0%b8%9a.%e0%b8%ad%e0%b8%87%e0%b8%84%e0%b9%8c%e0%b8%81%e0%b8%a3%e0%b8%88%e0%b8%b1%e0%b8%94%e0%b8%aa%e0%b8%a3%e0%b8%a3%e0%b8%84%e0%b8%a5%e0%b8%b7%e0%b9%88%e0%b8%99%e0%b8%84%e0%b8%a7%e0%b8%b2%e0%b8%a1%e0%b8%96%e0%b8%b5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>ยื่นหนังสือ<orgName>รัฐบาล</orgName>พิจารณาพรบ.องค์กรจัดสรรคลื่นความถี่</headline>
<lead><orgName><prefix>สมาคม</prefix>วิชาชีพสื่อ</orgName> ยื่นหนังสือถึง "สาทิตย์" พิจารณาพ.ร.บ. องค์กรจัดสรรคลื่นความถี่</lead>
<neck></neck>
<body><p>เมื่อเวลา 13.30 น. นางจำนรรค์  ศิริตัน  นายก<orgName><prefix>สมาพันธ์</prefix><prefix>สมาคม</prefix>วิชาชีพวิทยุกระจายเสียงและวิทยุโทรทัศน์</orgName> พร้อมตัวแทนประมาณ 10 คน เข้ายื่นหนังสือต่อนายสาทิตย์ วงศ์หนองเตย รัฐมนตรี ประจำ<orgName><prefix>สำนัก</prefix>นายกรัฐมนตรี</orgName> เพื่อเสนอข้อคิดเห็นและข้อเสนอแนะเพิ่มเติม เกี่ยวกับร่างพ.ร.บ. <orgName><prefix>องค์กร</prefix>จัดสรรคลื่นความถี่และกำกับการประกอบกิจการวิทยุกระจายเสียง วิทยุโทรทัศน์และกิจการโทรคมนาคม</orgName> พ.ศ . ...ให้<orgName><prefix>คณะกรรมการ</prefix>ปฏิรูปสื่อ</orgName>ของ<orgName>รัฐบาล</orgName> นำไปพิจารณาหาข้อสรุป</p>
<p>นางจำนรรค์ กล่าวว่า สำหรับความคิดเห็นและข้อเสนอแนะที่<orgName>สมาพันธ์ฯ</orgName>นำมายื่นนี้ ถือว่าเป็นมติเอกฉันท์ของที่ประชุม<orgName>สมาพันธ์ฯ</orgName> โดยขอให้<orgName>รัฐบาล</orgName>พิจารณาตัวบุคคลที่จะมาดำรงตำแหน่ง<orgName><prefix>คณะกรรมการ</prefix>ร่างพ.ร.บ.</orgName>ดังกล่าว มาจากหลากหลายวิชาชีพที่มีความรู้ความสามารถเฉพาะวิชาชีพแต่ละด้าน และผ่านการคัดเลือกจากคณะกรรมการในวิชาชีพด้วยกันเองเพื่อป้องกันการเอาพรรคพวกของตัวเองเข้ามา และให้พิจารณาวาระการดำรงตำแหน่งของ <orgName>กสช.</orgName>จาก 6 ปี เหลือ 5 ปี เพื่อสอดคล้องกับแผนแม่บท และการพิจารณาเช่าเวลานั้นต้องเป็นไปตามหลักเกณฑ์ที่ <orgName>กสช.</orgName>กำหนด เพื่อความเท่าเทียม</p>
<p>นายสาทิตย์ กล่าวว่า ตนในฐานะที่กำกับดูแลเรื่องสื่อ ได้รับข้อเสนอจากหลายฝ่าย และพิจารณาว่ายังมีข้อกังวลของผู้ปกครองและผู้บริโภคสื่อทั้งหลาย ที่กระทบถึงโทรทัศน์และวิทยุซึ่งมีเนื้อหารายการ และละครที่มีเนื้อหารุนแรงปรากฎ ตามที่เคยมีการวิจัยไว้แล้ว ตนจึงทำหนังสือขอความร่วมมือไปยัง<orgName><prefix>สถานี</prefix>โทรทัศน์</orgName>ทุกช่อง เพื่อขอให้ดูเนื้อหาที่มีผลกระทบเชิงความรุนแรงต่อเด็กเยาวชนและสังคม โดยเฉพาะช่วงเวลาปิดเทอม อย่างไรก็ตามตนจะนำหนังสือที่ทาง<orgName>สมาพันธ์ฯ</orgName>ได้ยื่น ไปพิจารณาในที่ประชุม พ.ร.บ.<orgName><prefix>องค์กร</prefix>จัดสรรคลื่นความถี่</orgName> ในวันที่ 26 มี.ค.นี้ </p></body>
</news>
