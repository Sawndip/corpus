<teiHeader>
<fileDesc>
<titleStmt>
  <title>WD ส่งฮาร์ดไดรฟ์ใหม่เจาะลูกค้า AV  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-29 08:46:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/9239  </bibl>
</sourceDesc>
</fileDesc>
</teiHeader>
<news>
<headline><orgName>WD</orgName> ส่งฮาร์ดไดรฟ์ใหม่เจาะลูกค้า AV</headline>
<lead>ประกาศเปิดตัวสินค้าใหม่ในกลุ่มฮาร์ดไดรฟ์  WD AV-GP ระบบกล้องวงจรปิด ความจุ 2 เทราไบต์ หวังตอบโจทย์ และจัดเก็บข้อมูลในปริมาณความจุที่สูงขึ้น และรองรับการทำงานของแอพลิเคชั่นด้านการตัดต่อภาพวีดีโอขนาดใหญ่ รวมทั้งวีดีโอความละเอียดสูง...</lead>
<neck></neck>
<body><p>รายงานข่าวแจ้งว่า <orgName><prefix>บริษัท</prefix> เวสเทิร์น ดิจิตอล คอร์ป</orgName> หรือ<orgName>WD</orgName> ประกาศเปิดตัวสินค้าใหม่ในกลุ่มฮาร์ดไดรฟ์  WD AV-GP ที่มีขนาดความจุให้เลือกสูงถึง 2 เทราไบต์ สูงที่สุดในตลาดฮาร์ดไดรฟ์ใหม่มาพร้อมเทคโนโลยี WD GreenPower ทำงานเงียบ เย็นและประหยัดพลังงานมากกว่า ทั้งนี้ ฮาร์ดไดรฟ์ดังกล่าวถูกออกแบบบนพื้นฐานสภาพการทำงานของระบบกล้องวงจรปิดและการรักษาความปลอดภัยที่เข้มงวด สำหรับแอพลิเคชั่นทางด้านภาพ และเสียงที่ใช้พลังงานน้อยกว่าถึง 40% เมื่อเทียบกับฮาร์ดไดรฟ์ทั่วๆ ไปในกลุ่มสินค้าเดียวกัน สำหรับการใช้งานกับอุปกรณ์บันทึกภาพวีดีโอดิจิตอล มีเดียเซ็นเตอร์ มีเดียเซิร์ฟเวอร์ หรือระบบบันทึกภาพสำหรับกล้องวีดีโอวงจรปิด จำเป็นต้องใช้พื้นที่บรรจุข้อมูลขนาดใหญ่และระบบการทำงานที่เสถียรเชื่อถือได้ </p>
<p>นายจิม เวลช์ รองประธานอาวุโสและผู้จัดการทั่วไปกลุ่มผลิตภัณฑ์ฮาร์ดไดรฟ์แบบติดตั้งภายนอกและ สินค้าอิเล็คทรอนิคส์ <orgName><prefix>บริษัท</prefix> เวสเทิร์น ดิจิตอล คอร์ป</orgName> หรือ<orgName>WD</orgName> กล่าวว่า ลูกค้ากลุ่มอุปกรณ์อิเล็คทรอนิคส์ต้องการฮาร์ดไดรฟ์ที่ใช้พลังงานอย่างมีประสิทธิภาพ มีความร้อนน้อยและทำงานเงียบ ทั้งนี้ แอพลิเคชั่นทางด้านภาพและเสียงอย่างเช่น อุปกรณ์บันทึกวีดีโอดิจิตอล มีเดียเซ็นเตอร์ และระบบกล้องวงจรปิดนั้น ล้วนต้องการฮาร์ดไดรฟ์ที่สามารถทำงานได้ตลอดแบบ 24x7 ฮาร์ดไดรฟ์สามารถทำงานได้ตรงตามความต้องการ มอบความเชื่อมั่นได้ดีเยี่ยม อีกทั้ง สามารถทำงานร่วมกับอุปกรณ์ที่หลากหลาย กินไฟน้อย พร้อมความสามารถจำลองการบันทึกภาพ และเสียงที่ซับซ้อนของวีดีโอความละเอียดสูง</p></body>
</news>
