<teiHeader>
<fileDesc>
<titleStmt>
  <title>กสท โทรคมนาคม ปรับกลยุทธ์การบริหารรับมือภาวะเศรษฐกิจ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204020126&tb=N255204&return=ok&news_headline='%a1%ca%b7  </bibl>
</sourceDesc>
</fileDesc>
</teiHeader>
<news>
<headline><orgName>กสท โทรคมนาคม</orgName> ปรับกลยุทธ์การบริหารรับมือภาวะเศรษฐกิจ</headline>
<lead><orgName><prefix>บริษัท</prefix> กสท โทรคมนาคม <suffix>จำกัด (มหาชน)</suffix></orgName> เดินหน้าลุยสร้างภาพลักษณ์องค์กร พร้อมปรับกลยุทธ์การบริหารรับมือภาวะเศรษฐกิจปัจจุบัน</lead>
<neck></neck>
<body><p>    นายสมพล จันทร์ประเสริฐ รองกรรมการผู้จัดการใหญ่ <orgName><prefix>บริษัท</prefix> กสท โทรคมนาคม <suffix>จำกัด (มหาชน)</suffix></orgName> หรือ <orgName>CAT</orgName> ให้ความเชื่อมั่นเกี่ยวกับการดำเนินงานว่า <orgName>CAT</orgName> ยังคงมีความเข้มเเข็งและมีการเตรียมพร้อมในด้านต่าง ๆ เพื่อรับสถานการณ์การแข่งขันในปัจจุบัน รวมทั้งรับมือต่อปัญหาภาวะเศรษฐกิจโลกที่ส่งผลกระทบต่อการดำเนินภาคธุรกิจ โดยทั่วไป โดยในปีนี้ <orgName>CAT</orgName> ได้ปรับองค์กรในทุกด้าน โดยเฉพาะการปรับโครงสร้างองค์กรเป็นหน่วยธุรกิจเพื่อให้การบริหารจัดการใน แต่ละกลุ่มบริการที่มีรายละเอียดแตกต่างกัน มีความคล่องตัวและมีประสิทธิภาพมากขึ้น โดยเฉพาะบริการที่มีการพัฒนาคุณภาพได้เป็นที่ยอมรับทั่วประเทศแล้วก็คือ CAT Internet Data Center หรือ CAT- IDC ที่ได้รับการรับรองตามมาตรฐาน ISO 27001 ISMS certification และประมาณกลางปีนี้เคเบิลใต้น้ำ Asia America Gateway ที่ <orgName>CAT</orgName> ร่วมลงทุนจัดสร้างคาดว่าจะแล้วเสร็จ นอกจากนี้ ในส่วนของดำเนินการเกี่ยวกับการปรับเปลี่ยนภาพลักษณ์องค์กรก็จะมีโครงการ ต่าง ๆ ออกมาให้เห็นชัดเจนขึ้นอย่างแน่นอนโดยเฉพาะการปรับเปลี่ยนสำนักงานบริการ ลูกค้าของ <orgName>CAT</orgName> ทั่วประเทศ และจะมีแคมเปญต่าง ๆ ที่จะเข้าถึงผู้ใช้บริการมากขึ้น </p></body>
</news>
