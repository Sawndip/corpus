<teiHeader>
<fileDesc>
<titleStmt>
  <title>เตือนภัยสแปมไข้หวัดใหญ่ 2009  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200233&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เตือนภัยสแปมไข้หวัดใหญ่ 2009</headline>
<lead>ลวงให้คลิกผ่านข่าวดาราดังติดหวัด</lead>
<neck></neck>
<body><p><orgName>ไซแมนเทค</orgName>รายงานสถานการณ์อีเมลขยะประจำเดือนพฤษภาคม เพิ่มขึ้น 3% จากสแปมเตือนภัยไข้หวัดใหญ่ 2009 ใช้ชื่อดาราดังฮอลลีวูดล่อเหยื่อ เช่น แองเจลินา และมาดอนนา ติดหวัด ส่วนอีเมล ขยะที่เป็นรูปภาพเริ่มพบอีกครั้ง</p>
<p>นายนพชัย ตั้งไตรธรรม ที่ปรึกษาทางเทคนิค <orgName><prefix>บริษัท</prefix> ไซแมนเทค คอร์ปอเรชั่น</orgName> เปิดเผยว่า ปริมาณของอีเมลขยะยังคงเพิ่มจำนวนขึ้นเรื่อย ๆ ซึ่งเดือนพฤษภาคมที่ผ่านมาเพิ่มขึ้นอีก 3% จากเดือนเมษายน ทำให้ปริมาณของอีเมลขยะทั้งหมดอยู่ที่ 94% โดยมีการใช้สถานการณ์ไข้หวัดใหญ่สายพันธุ์ใหม่ที่มีต้นกำเนิดมาจากเม็กซิโก มาเป็นหัวข้อในการโจมตีเหยื่อ โดยการแจ้งข่าวคราวเกี่ยวกับดาราดังฮอลลีวูดอย่าง แองเจลินา โจลี หรือมาดอนนา ติดไข้หวัดใหญ่ 2009 รวมถึงการเสนอขายยารักษาไข้หวัดใหญ่สายพันธุ์ใหม่ เป็นต้น ส่วนอีเมล ขยะที่เกี่ยวกับการเงินยังมีจำนวนเพิ่มขึ้นถึง 6%</p>
<p>นอกจากนี้<orgName>ไซแมนเทค</orgName>ยังตรวจพบว่าอีเมล ขยะที่เป็นรูปภาพ ไม่มีข้อความหรือเฮชทีเอ็มแอล (HTML) ในโครงสร้างของอีเมล ได้หวนกลับมาอีกครั้ง การแนบไฟล์รูปภาพที่บ่อยครั้งจะมีเทคนิคที่ซับซ้อน เช่นการเปลี่ยนสีหรือตัวอักษร และมีการใส่ไฟล์เสียงประกอบเพื่อหลีกเลี่ยงการตรวจจับของโปรแกรมแอนตี้ไวรัส อีเมลขยะที่เป็นรูปภาพดังกล่าวจะทำให้ขนาดของข้อความขยะมีจำนวนเพิ่มขึ้น ซึ่งอาจทำให้ระบบโครงสร้างด้านอีเมลเกิดปัญหาในการรับ-ส่งอีเมล ที่ใช้งานจริง ๆ ของผู้ใช้.</p></body>
</news>
