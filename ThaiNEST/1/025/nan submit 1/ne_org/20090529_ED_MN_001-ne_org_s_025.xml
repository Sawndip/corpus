<teiHeader>
<fileDesc>
<titleStmt>
  <title>SAPปฏิวัติซอฟต์แวร์ �ธุรกิจอัจฉริยะ� ชูนโยบาย�Clear New World�  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-29 11:34:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000060320  </bibl>
</sourceDesc>
</fileDesc>
</teiHeader>
<news>
<headline><orgName>SAP</orgName>ปฏิวัติซอฟต์แวร์ �ธุรกิจอัจฉริยะ� ชูนโยบาย�Clear New World�</headline>
<lead><orgName>เอสเอพี</orgName>ส่ง SAP BusinessObjects Explorer โซลูชันใหม่ปฏิวัติวงการซอฟต์แวร์ �ธุรกิจอัจฉริยะ� (Business Intelligence) ชูจุดเด่นนำเสนอคุณสมบัติในการค้นหาข้อมูล ให้ความรู้สึกเหมือนการใช้อินเทอร์เน็ตทั่วไป แต่เรียกใช้ข้อมูลได้อย่างรวดเร็ว พร้อมเปิดตัวนโยบาย �Clear New World� สนององค์กรของลูกค้าให้มีโอกาสทางธุรกิจเพิ่มมากขึ้น เน้นความสำเร็จของลูกค้าเป็นสำคัญ</lead>
<neck></neck>
<body><p>คริช ดัตต้า กรรมการผู้จัดการ ภูมิภาคเอเชียตะวันออกเฉียงใต้ เปิดเผยว่า จากผลการดำเนินธุรกิจที่ดีของ<orgName>เอสเอพี</orgName>ในช่วงไตรมาสแรก แสดงให้เห็นถึงความเป็นผู้นำต่อไปในธุรกิจ และความมั่นคงทางการเงินที่<orgName>เอสเอพี</orgName>มีมาแต่เดิม อีกทั้งยังแสดงให้เห็นว่า <orgName>เอสเอพี</orgName> เติบโตขึ้นจากฐานลูกค้าที่เข้มแข็งและความสามารถในการตอบสนองความต้องการของลูกค้าได้ดี โดยในไตรมาสแรกของปี 2552 สัดส่วนการสั่งซื้อจากลูกค้าของ <orgName>เอสเอพี</orgName>ทั่วโลก เป็นลูกค้าใหม่ถึง 22% ในขณะที่รายได้ 55% ของยอดขายทั้งหมดมาจากลูกค้าเดิม ซึ่งแสดงให้เห็นถึงรายได้ที่มั่นคงต่อเนื่องจากบริการด้านการบำรุงรักษาระบบและเป็นตัวชี้วัดที่ชัดเจนว่าลูกค้าเห็นคุณประโยชน์ในการใช้บริการจาก<orgName>เอสเอพี</orgName></p>
<p>ล่าสุด<orgName>เอสเอพี</orgName> ได้เปิดตัวนโยบาย �Clear New World� ในส่วนของประเทศไทย ภายหลังเพิ่งเสร็จสิ้นงานใหญ่ระดับโลก เพื่อตอกย้ำถึงนโยบายทางธุรกิจ และการดำเนินกิจการที่เกิดขึ้นจริง โดย <orgName>เอสเอพี</orgName> ได้ผลักดันนโยบายระยะกลางของ �Clear New World� เพื่อแสดงให้ธุรกิจที่มีผลการดำเนินการยอดเยี่ยมเห็นว่า วิสัยทัศน์ที่พวกเขาต้องการนั้นจะเกิดขึ้นในโลกแห่งความเป็นจริงได้อย่างไร</p>
<p>�<orgName>เอสเอพี</orgName>เองได้นำแนวทางนโยบายการเป็น Clear Enterprise มาใช้ด้วยเช่นกัน เพื่อให้เป็นองค์กรที่โปร่งใส ดำเนินกิจการได้ต่อเนื่อง และเป็นองค์กรที่มีความกระฉับกระเฉง สามารถนำเสนอมูลค่าทางธุรกิจให้แก่ลูกค้าของ<orgName>เอสเอพี</orgName>ได้�</p>
<p>นอกจากนี้ <orgName>เอสเอพี เอจี (NYSE: SAP)</orgName> ยังได้ประกาศตัวซอฟต์แวร์ตัวใหม่ล่าสุด SAP Business Objects Explorer ที่สามารถเพิ่มประสิทธิภาพให้กับธุรกิจได้อย่างที่ไม่เคยมีมาก่อน ด้วยการทำให้เห็นถึงข้อมูลเชิงลึกอย่างชัดเจน สามารถนำไปใช้ในทางปฏิบัติได้อย่างรวดเร็ว และช่วยให้การตัดสินใจมีประสิทธิภาพยิ่งขึ้น ทั้งนี้ SAP Business Objects Explorer นำเสนอความสามารถในการค้นหาและการเรียกใช้ไฟล์ต่างๆ จากโปรแกรมที่ทำงานร่วมกับ SAP Business Objects ผ่าน SAP NetWeaver Business Warehouse Accelerator (SAP NetWeaver BW Accelerator) ที่ช่วยให้ลูกค้านำข้อมูลทางธุรกิจที่อยู่มหาศาลมาใช้งานได้รวดเร็ว</p>
<p>ทั้งนี้ SAP Business Objects Explorer ซึ่งทำงานบนแพลตฟอร์ม SAP NetWeaver BW มีแผนว่าจะออกสู่ตลาดได้ตั้งแต่ไตรมาสที่ 2 ของปีนี้เป็นต้นไป โดยโซลูชันนี้จะมาพร้อมกับแนวคิด Best-Run Now ของ<orgName>เอสเอพี</orgName> นอกจากนั้น โซลูชันในชุด �SAP BusinessObjects Explorer� จะออกสู่ตลาดทั่วโลก ในรูปแบบการพัฒนาที่จะตอบสนองความต้องการของธุรกิจและอุตสาหกรรมต่างๆ ที่หลากหลายออกไปด้วย</p>
<p>นายภัทร ยงวณิชย์ กรรมการผู้จัดการ <orgName><prefix>บริษัท</prefix> เอสเอพี (ประเทศไทย)</orgName> มอง Clear New World ว่าเป็นนโยบายใหม่ของ<orgName>เอสเอพี</orgName> ที่จะคอยอำนวยความสะดวกในการเปลี่ยนแปลงข้อมูลของลูกค้าที่มีปริมาณมาก รวมถึงรองรับโซลูชันต่างๆ และครอบคลุมไปถึงการป้องกันความปลอดภัยข้อมูลของลูกค้าด้วย อย่างในอุตสาหกรรมใหญ่ ที่มีบริษัทลูกอยู่ในเครือหลายๆบริษัท ข้อมูลต่างๆ ก็ย่อมมีมาก ทำให้จุดนี้จึงเป็นตัวช่วยได้ค่อนข้างมาก</p>
<p>สำหรับตลาดในประเทศไทยนั้นมีฐานลูกค้าที่ใหญ่พอสมควร และมั่นใจด้วยว่า<orgName>เอสเอพี</orgName>เป็นพาร์ตเนอร์ที่ดีต่อธุรกิจลูกค้า เนื่องจากโครงสร้างพื้นฐานทางเศรษฐกิจของประเทศไทยนั้นดีอยู่แล้ว โอกาสที่จะเติบโตเมื่อเทียบกับในภูมิภาคนเอเชียตะวันออกเฉียงใต้นั้น ของประเทศเรามีมากกว่าส่วนเรื่องเป้าหมายกลยุทธ์ที่วางไว้นั้น ยังตงเหมือนเดิมไม่ได้เปลี่ยนแปลง เน้นความสำเร็จของลูกค้าเป็นสำคัญ</p>
<p>"ตอนนี้อะไรหลายๆอย่างในประเทศไทยเริ่มคงที่ ถ้าคงที่แบบนี้ทุกอย่างก็สามารถดำเนินไปได้เรื่อยๆ และการลงทุนทางด้านไอที ต้องมองแบบระยะยาว ปัญหานั้นทุกประเทศมีเหมือนกันหมด ทั้งเรื่องเศรษฐกิจ การเมือง และหลายๆ อย่าง ดังนั้นจึงพยายามมองโลกในแง่ดีไว้"</p></body>
</news>
