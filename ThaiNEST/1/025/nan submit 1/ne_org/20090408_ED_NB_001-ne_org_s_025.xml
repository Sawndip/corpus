<teiHeader>
<fileDesc>
<titleStmt>
  <title>เอ็มเทคจัดทำคาร์บอนฟุตพริ้นท์ ฉลากระบุปริมาณการปล่อยก๊าซเรือนกระจกบนผลิตภัณฑ์ครั้งแรกในประเทศ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-08 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204080235&tb=N255204&return=ok&news_headline='%e0%cd%e7%c1%e0%b7%a4%a8%d1%b4%b7%d3%a4%d2%c3%ec%ba%cd%b9%bf%d8%b5%be%c3%d4%e9%b9%b7%ec  </bibl>
</sourceDesc>
</fileDesc>
</teiHeader>
<news>
<headline><orgName>เอ็มเทค</orgName>จัดทำคาร์บอนฟุตพริ้นท์ ฉลากระบุปริมาณการปล่อยก๊าซเรือนกระจกบนผลิตภัณฑ์ครั้งแรกในประเทศ</headline>
<lead><orgName><prefix>ศูนย์</prefix>เทคโนโลยีโลหะและวัสดุ<suffix>แห่งชาติ</suffix></orgName> ร่วมกับ<orgName><prefix>องค์การ</prefix>บริหารจัดการก๊าซเรือนกระจก</orgName> จัดทำคาร์บอนฟุตพริ้นท์ ฉลากระบุปริมาณการปล่อยก๊าซเรือนกระจกบนผลิตภัณฑ์ครั้งแรกในประเทศ หวังลดการกีดกันทางการค้า หลังทั่วโลกให้ความสนใจผลิตภัณฑ์ที่เป็นมิตรกับสิ่งแวดล้อม</lead>
<neck></neck>
<body><p>    ดร.พงษ์วิภา หล่อสมบูรณ์ ผู้อำนวยการ<orgName><component><prefix>สำนัก</prefix>ส่งเสริมการลงทุนและพัฒนาการตลาด</component> <component><prefix>องค์การ</prefix>บริหารจัดการก๊าซเรือนกระจก (องค์การมหาชน)</component></orgName> กล่าวว่า ขณะนี้กระบวนการผลิตสินค้าในภาคอุตสาหกรรม ส่วนใหญ่ส่งผลกระทบต่อสิ่งแวดล้อม ปล่อยก๊าซเรือนกระจกออกมาปริมาณมาก ส่งผลให้เกิดปัญหาภาวะโลกร้อนในปัจจุบัน ดังนั้น <orgName><component><prefix>ศูนย์</prefix>เทคโนโลยีโลหะและวัสดุ<suffix>แห่งชาติ</suffix> (เอ็มเทค)</component> <component><prefix>สำนักงาน</prefix>พัฒนาวิทยาศาสตร์และเทคโนโลยี<suffix>แห่งชาติ</suffix> (สวทช.)</component></orgName> ร่วมกับ<orgName><prefix>องค์การ</prefix>บริหารจัดการก๊าซเรือนกระจก (องค์การมหาชน)</orgName> จัดทำบันทึกข้อตกลงในโครงการความร่วมมือทางเทคนิคที่เกี่ยวข้องกับคาร์บอน ฟุตพริ้นท์ (Carbon Footprint) ของผลิตภัณฑ์สำหรับประเทศไทย ซึ่งคาร์บอนฟุตพริ้นท์ จะเป็นฉลากคำนวณการปล่อยก๊าซเรือนกระจกตลอดช่วงวัฏจักรชีวิตของผลิตภัณฑ์ ตั้งแต่เริ่มหาวัตถุดิบ การขนส่ง การประกอบชิ้นส่วน การใช้งาน รวมถึงการกำจัดผลิตภัณฑ์หลังการใช้งาน เพื่อให้ผู้บริโภคเลือกซื้อสินค้าที่เป็นมิตรต่อสิ่งแวดล้อม และส่งเสริมความได้เปรียบทางด้านการค้าระหว่างประเทศ ลดการกีดกันทางการค้า โดยเฉพาะอุตสาหกรรมอาหาร เนื่องจากทั่วโลกกำลังให้ความสำคัญการนำเข้าสินค้าที่ต้องมีฉลากคาร์บอนฟุต พริ้นท์ อาทิ ญี่ปุ่น ฝรั่งเศส ประเทศในกลุ่มสหภาพยุโรป ทั้งนี้ เบื้องต้นได้เปิดให้ผู้ประกอบการประกวดตราสัญลักษณ์คาร์บอนฟุตพริ้นท์ครั้ง แรกในประเทศไทย โดยจะคัด 20 โรงงานนำร่อง เพื่อจัดทำและขอการรับรองฉลากแสดงปริมาณคาร์บอนฟุตพริ้นท์ติดเป็นตรา สัญลักษณ์บนผลิตภัณฑ์ </p>
<p>    อย่างไรก็ตาม ขณะนี้มีภาคอุตสาหกรรมสนใจติดต่อมาจำนวนมากแล้ว อาทิ ไก่แช่แข็ง ยางล้อรถยนต์ ก๊อกน้ำ เครื่องดื่ม ทั้งนี้ ผู้ประกอบการที่สนใจสามารถสมัครประกวดตราสัญลักษณ์คาร์บอนฟุตพริ้นท์ได้ ตั้งแต่วันนี้ (8 เม.ย.52) ถึงวันที่ 7 พฤษภาคม 2552 โดยสามารถสอบถามรายละเอียดเพิ่มเติมได้ที่<orgName><prefix>องค์การ</prefix>บริหารจัดการก๊าซ เรือนกระจก (องค์การมหาชน)</orgName> โทร 0-2615-8791-3 ต่อ 106 หรือดาวน์โหลดใบสมัครได้ที่ http://www.tgo.or.th </p></body>
</news>
