<teiHeader>
<fileDesc>
<titleStmt>
  <title>เหตุการเมืองวุ่นช่วงสงกรานต์ ข่าวเอสเอ็มเอสใช้งานเพิ่มเท่าตัว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196720&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เหตุการเมืองวุ่นช่วงสงกรานต์ ข่าวเอสเอ็มเอสใช้งานเพิ่มเท่าตัว</headline>
<lead><orgName>เอไอเอส</orgName>เผยยอดใช้บริการเสริมด้านข่าวเพิ่มกว่า 60% ในช่วงสงกรานต์ จากเหตุการณ์ทางการเมือง ผู้คนต้องการรับรู้ข่าวตลอดเวลา</lead>
<neck></neck>
<body><p><orgName>เอไอเอส</orgName>เปิดเผยยอดการใช้บริการโทรศัพท์เคลื่อนที่ช่วงวันหยุดเทศกาลสงกรานต์ระหว่าง วันที่ 10-15 เมษายนที่ผ่านมาว่า สืบเนื่องจากสถานการณ์ทางการเมืองในช่วงที่ผ่านมา พบว่าลูกค้ามีความต้องการติดตามข้อมูลข่าวสารมากขึ้น  โดยมียอดการสมัครใช้บริการเอสเอ็มเอส ข่าว ของสำนักข่าวต่าง ๆ บริการทีวีออนโมบายล์ เพื่อติดตามรายการข่าวของสถานีข่าว รวมไปถึงการอ่านข่าวผ่านทางเว็บไซต์ของ<orgName><prefix>สำนัก</prefix>ข่าว</orgName>แต่ละแห่งสูงขึ้นกว่าอัตราปกติ 30-60%  </p>
<p>จากข้อมูลดังกล่าว ทำให้เห็นว่า บริการข่าวบนมือถือสามารถตอบสนองความต้องการช่วงเวลาที่อยู่ระหว่างการเดินทาง ไม่สะดวกในการรับข่าวในช่องทางปกติ ทำให้สามารถติดตามความเคลื่อนไหวของสถานการณ์ได้ต่อเนื่อง</p>
<p>สำหรับปริมาณการใช้เอสเอ็มเอส หรือเอ็มเอ็มเอส ก็มีการใช้งานเพิ่มตามปกติเช่นเดียวกับในเทศกาลสงกรานต์ที่ผ่าน ๆ มา คือ ในวันที่ 13 เม.ย. ที่เพิ่มจากวันธรรมดาราว 20% </p>
<p>ส่วน<orgName>ดีแทค</orgName>รายงานยอดการส่งเอสเอ็มเอส ระหว่างวันหยุดสงกรานต์ 13-15 เมษายน ที่ผ่านมา สูงขึ้นจาก 18.5 ล้านข้อความในปีที่แล้ว เป็น 25 ล้านข้อความในปีนี้ หรือเพิ่มขึ้นประมาณ 35% เฉลี่ยวันละ 8.33 ล้านข้อความ เพิ่มขึ้นกว่าเท่าตัวจาก 3.9 ล้านข้อความต่อวันในวันปกติ</p>
<p>สำหรับเอสเอ็มเอสนั้น ปริมาณการส่งในระหว่าง 3 วันดังกล่าว มีจำนวนประมาณ 3.7 แสนข้อความ มากกว่าปีที่ผ่านมา 11% โดยหากคิดเป็นปริมาณการส่งต่อวัน จะใกล้เคียงกับการใช้งานในวันปกติ ซึ่งอยู่ที่ประมาณ 1.1 แสนข้อความต่อวัน.</p></body>
</news>
