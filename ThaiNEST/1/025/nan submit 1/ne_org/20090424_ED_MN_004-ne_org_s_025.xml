<teiHeader>
<fileDesc>
<titleStmt>
  <title>ไตรมาสต้นปีธุรกิจเกมไมโครซอฟท์ขาดทุน $31 ล้าน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-24 16:23:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000046192  </bibl>
</sourceDesc>
</fileDesc>
</teiHeader>
<news>
<headline>ไตรมาสต้นปีธุรกิจเกมไมโครซอฟท์ขาดทุน $31 ล้าน</headline>
<lead> <orgName>ไมโครซอฟท์</orgName>เผยธุรกิจเกมติดตัวแดง ขาดทุนในไตรมาสสุดท้ายปีงบ 2008 ถึง 31 ล้านเหรียญสหรัฐ แม้ยอดขายเครื่อง Xbox360 จะเพิ่ม 30 % 1.7 ล้านเครื่องก็ตาม ส่วนว่ารายได้รวมบริษัทลด 6 % กำไรสุทธิดิ่ง 32 %</lead>
<neck></neck>
<body><p><orgName><prefix>บริษัท</prefix>ไมโครซอฟท์</orgName>แถลงผลประกอบการในไตรมาสสุดท้ายของปีงบประมาณ 2008 (ม.ค.-มี.ค.2009)ว่า ตัวเลขรายได้รวมมีสัดส่วนลดลง 6 % จากช่วงเดียวกันของปีก่อน มาอยู่ที่ 13,650 ล้านเหรียญสหรัฐ ขณะที่รายได้จากการดำเนินการมีตัวเลขเพิ่มขึ้น 3 % ด้วยจำนวน 4,440 ล้านเหรียญสหรัฐ ส่วนกำไรสุทธิลดฮวบลงไป 32 % มาอยู่ที่ 2,980 ล้านเหรียญสหรัฐ</p>
<p>ข่าวไม่ค่อยสู้ดีนักสำหรับธุรกิจเกมของ<orgName>ไมโครซอฟท์</orgName>ในหมวดหมู่ Entertainment and Devices นั้น ที่มีเครื่องเกมคอนโซล Xbox360 เป็นหลัก เมื่อรายได้รวมในภาคธุรกิจตัวนี้ตกลงไป 2 % มาอยู่ที่ 1,570 ล้านเหรียญสหรัฐ หลังจากเมื่อช่วงเดียวกันของปีก่อนมีผลกำไรจากการดำเนินงานถึง 106 ล้านเหรียญสหรัฐ โดยไตรมาสล่าสุดมีตัวเลขขาดทุนราว 31 ล้านเหรียญสหรัฐ</p>
<p>แม้ยอดขายเครื่องเกม Xbox360 จะเพิ่มขึ้น ด้วยยอดขาย 1.7 ล้านเครื่องในไตรมาสดังกล่าว กระฉูดขึ้น 30 % จากช่วงเดียวกันของปีก่อน บวกกับอัตราส่วนของผู้ที่ซื้อซอฟต์แวร์เกมและอุปกรณ์เสริมจะเพิ่มขึ้นมาเป็น 8.3 และ 3.9 (จากเดิม 7.5 กับ 3.6 )แต่ก็ไม่ช่วยให้สภาพของธุรกิจเกมไมโครซอฟท์ดีตามไปด้วย</p>
<p>ด้าน �คริส ลิดเดลล์� ประธานเจ้าหน้าที่ฝ่ายการเงิน<orgName>ไมโครซอฟท์</orgName>กล่าวว่า ตัวเขาเองพอใจกับสถานะของบริษัทที่ออกมาในช่วงที่เศรษฐกิจตกต่ำเช่นนี้ที่บริษัทต้องเผชิญหน้า และคาดว่าในไตรมาสถัดไปก็จะคงสภาพซบเซาเช่นนี้ต่อไป</p></body>
</news>
