<teiHeader>
<fileDesc>
<titleStmt>
  <title>กทช.รื้อยกแผง"สบท.-TRIDI-ไอซี" ลดบทบาท-ริบอำนาจคืนปรับสถานะเป็นส่วนงาน  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com01090452&day=2009-04-09&sectionid=0209  </bibl>
</sourceDesc>
</fileDesc>
</teiHeader>
<news>
<headline><orgName>กทช.</orgName>รื้อยกแผง"<orgName>สบท.</orgName>-<orgName>TRIDI</orgName>-<orgName>ไอซี</orgName>" ลดบทบาท-ริบอำนาจคืนปรับสถานะเป็นส่วนงาน</headline>
<lead><orgName>กทช.</orgName>รื้อยกแผง "<orgName>สบท</orgName>.-<orgName>ทริดี้</orgName>-<orgName>ไอซี</orgName>" เล็งปรับสถานะลดบทบาท-ริบอำนาจ "ติดตามตรวจสอบ-อนุมัติวงเงิน" จากสถาบันอิสระเป็นส่วนงานภายใต้ "<orgName><prefix>สำนักงาน</prefix> กทช.</orgName>" อีกที "วงใน" เผยภารกิจ<orgName><prefix>สถาบัน</prefix>คุ้มครองผู้บริโภคกิจการโทรคมนาคม</orgName>เหลือแค่ "รับเรื่องร้องเรียน" ริบอำนาจติดตามตรวจสอบคืน ฟาก"<orgName><prefix>สถาบัน</prefix>ไอซี</orgName>-<orgName>ทริดี้</orgName>" โดนด้วย ผอ.<orgName>TRIDI</orgName> ติงแก้ไขระเบียบใหม่ควรแตะเฉพาะที่มีปัญหา ไม่ใช่รื้อยกกระบิกระทบแผนงานเดิม</lead>
<neck></neck>
<body><p>แหล่งข่าวจาก<orgName><prefix>สำนักงาน</prefix>คณะกรรมการกิจการโทรคมนาคม<suffix>แห่งชาติ</suffix> (กทช.)</orgName> เปิดเผย "<orgName>ประชาชาติธุรกิจ</orgName>" ว่า <orgName><prefix>คณะกรรมการ</prefix> กทช.</orgName>อยู่ระหว่างปรับปรุงแก้ไขระเบียบ <orgName>กทช.</orgName> ว่าด้วยการจัดตั้ง<orgName><prefix>สถาบัน</prefix>คุ้มครองผู้บริโภคในกิจการโทรคมนาคม</orgName> พ.ศ.2550 (<orgName>สบท.</orgName>) โดยได้ยกร่างมาใหม่ทั้งหมด ซึ่งประเด็นสำคัญที่มีการเปลี่ยนแปลง คือจะให้ <orgName>สบท.</orgName>เข้ามาเป็นส่วนงานภายใน<orgName><prefix>สำนักงาน</prefix> กทช.</orgName>ให้อยู่ภายใต้การกำกับดูแลของเลขาธิการ <orgName>กทช.</orgName> รวมถึงให้ผู้อำนวยการสถาบันขึ้นตรงต่อเลขาธิการ <orgName>กทช.</orgName> และให้ใช้ระเบียบข้อบังคับของ<orgName><prefix>สำนักงาน</prefix> กทช.</orgName> กับการบริหารสถาบันเช่นเดียวกับหน่วยงานอื่นภายใต้<orgName><prefix>สำนักงาน</prefix> กทช.</orgName> </p>
<p>นอกจากนี้ยังจะเปลี่ยนแปลงวิธีการได้มาของ<orgName><prefix>คณะกรรมการ</prefix>บริหารงานสถาบันคุ้มครองผู้บริโภคในกิจการโทรคมนาคม (คบท.)</orgName> จากเดิมที่กำหนดให้มีองค์ประกอบจากนักวิชาการ ผู้เชี่ยวชาญด้านโทรคมนาคม เศรษฐศาสตร์ สังคมศาสตร์ และกฎหมาย รวมทั้งตัวแทนองค์กรผู้บริโภค ซึ่งมีความรู้และประสบการณ์เป็นที่ประจักษ์ไม่น้อยกว่า 3 ปี โดยให้<orgName><prefix>คณะกรรมการ</prefix>สรรหา คบท.</orgName> ซึ่งมาจากการคัดเลือกขององค์กรผู้บริโภค โดยการแต่งตั้งจาก <orgName>กทช.</orgName> ทำหน้าที่สรรหาบุคลากร และให้บุคคลเหล่านั้นคัดเลือกกันเองเป็น กรรมการ <orgName>สบท.</orgName>อีกที</p>
<p>กับระเบียบฉบับใหม่เปลี่ยนเป็นให้ <orgName>กทช.</orgName>แต่งตั้งกรรมการ <orgName>สบท.</orgName>ทั้งหมด มีประธาน 1 คน โดยแต่งตั้งจากผู้มีความรู้และประสบการณ์เป็นที่ประจักษ์ด้านการบริหารจัดการและคุ้มครองผู้บริโภค มีกรรมการโดยตำแหน่ง 3 คน คือเลขาธิการ <orgName>กทช.</orgName> รองเลขาธิการ และผู้บริหารระดับกลาง ส่วนกรรมการที่เหลืออีก 5 คน ให้ <orgName>กทช.</orgName>แต่งตั้งจากผู้มีความรู้ทางด้านโทรคมนาคม เศรษฐศาสตร์ กฎหมาย การสื่อสารมวลชน และการคุ้มครองผู้บริโภค ด้านละ 1 คน และให้ <orgName>คบท.</orgName>รับผิดชอบขึ้นตรงต่อ <orgName>กทช.</orgName> </p>
<p>สำหรับอำนาจหน้าที่ของ <orgName>คบท.</orgName>ได้เพิ่มเติมการ "พิจารณาจัดทำความเห็นเกี่ยวกับข้อร้องเรียนของผู้บริโภคเสนอต่อ <orgName>กทช.</orgName> ตามหลักเกณฑ์ วิธีการ และระยะเวลาที่ <orgName>กทช.</orgName>กำหนด" พร้อมแก้ไขข้อความให้ทำหน้าที่ "ให้ความเห็นชอบแผนดำเนินการเกี่ยวกับการคุ้มครองผู้บริโภคในกิจการ โทรคมนาคมของสถาบัน" จากเดิมกำหนด "ให้เสนอความคิดเห็นแก่ <orgName>กทช.</orgName> เพื่อพิจารณาออกประกาศ หลักเกณฑ์ และระเบียบที่เกี่ยวข้องกับการคุ้มครองผู้บริโภค"</p>
<p>สถานะใหม่ของสถาบันจะเป็น "ส่วนงานภายใน" ของ<orgName><prefix>สำนักงาน</prefix> กทช.</orgName> จากเดิมกำหนดให้มีสถานะเป็นหน่วยงานหนึ่งในสำนักงาน มีการบริหารงานอย่างเป็นอิสระ ปราศจากการแทรกแซงจากหน่วยงานอื่นในสำนักงาน จากเลขาธิการ ผู้บริหาร และผู้ปฏิบัติงาน รวมทั้งให้มีการจัดตั้งสาขาของ <orgName>สบท.</orgName>ในต่างจังหวัดด้วย พร้อมกันนั้นยังลดทอนอำนาจของ <orgName>สบท.</orgName>ให้เหลือเพียงให้รับเรื่องร้องเรียนเท่านั้น จากเดิมให้ "รับเรื่องและติดตามตรวจสอบข้อร้องเรียน"</p>
<p>แหล่งข่าวกล่าวต่อว่า โครงสร้างการบริหารก็มีการเปลี่ยนแปลงเช่นกัน โดย "ให้ผู้อำนวยการ <orgName>สบท.</orgName>รับผิดชอบขึ้นตรงต่อเลขาธิการ<orgName>กทช.</orgName>" มีเลขาธิการ <orgName>กทช.</orgName> เป็นผู้กำหนดอัตราเงินเดือน และผลประโยชน์ตอบแทนของ ผอ.สถาบัน จากเดิมให้ผู้อำนวยการ <orgName>สบท.</orgName> ขึ้นกับ <orgName>กทช.</orgName> และ <orgName>คบท.</orgName>โดยตรง รวมถึงกำหนดสิทธิประโยชน์ว่า ต้องได้ไม่น้อยกว่าเลขาธิการ <orgName>กทช.</orgName> โดย <orgName>คบท.</orgName>เป็นผู้กำหนดเงินเดือนให้</p>
<p>สำหรับเรื่องงบประมาณของสถาบัน ในระเบียบเดิม <orgName>สบท.</orgName>จะอนุมัติโดย <orgName>กทช.</orgName> ไม่เกิน 15% (ตั้งแต่ปี 2552 เป็นต้นไป) ของรายได้<orgName><prefix>สำนักงาน</prefix> กทช.</orgName>จากค่าธรรมเนียมใบอนุญาต โดยให้ ผอ.<orgName>สบท.</orgName>จัดทำคำขอกันงบประมาณรายจ่ายประจำปีเสนอให้ <orgName>กทช.</orgName> อนุมัติ และจัดส่งรายละเอียดดังกล่าวแก่เลขาธิการ <orgName>กทช.</orgName>เพื่อผนวกเป็นงบประมาณรายจ่ายประจำปีของสำนักงาน</p>
<p>แต่กับร่างระเบียบฉบับใหม่อยู่ภายใต้ระเบียบการงบประมาณของ<orgName><prefix>สำนักงาน</prefix> กทช.</orgName> เช่นเดียวกับหน่วยงานอื่นในสังกัด โดยกำหนดให้ ผอ.<orgName>สบท.</orgName>จัดทำคำขอตั้งงบประมาณและรายละเอียดการใช้จ่ายตามระเบียบ <orgName>กทช.</orgName>เกี่ยวกับงบประมาณของ<orgName><prefix>สำนักงาน</prefix> กทช.</orgName>เสนอให้ <orgName>กทช.</orgName>อนุมัติเป็น งบประมาณประจำปีต่อไป</p>
<p>ผู้สื่อข่าวรายงานด้วยว่า <orgName>กทช.</orgName>ยังจะ พิจารณาแก้ไขระเบียบเกี่ยวกับการตั้งสถาบันอีก 3 ฉบับ คือระเบียบ <orgName>กทช.</orgName>ว่าด้วยการบริหารงานวิจัยและพัฒนาอุตสาหกรรมโทรคมนาคม พ.ศ.2549 ระเบียบ <orgName>กทช.</orgName>ว่าด้วยสถาบันการใช้และเชื่อมต่อโครงข่ายโทรคมนาคม พ.ศ.2550 และระเบียบ <orgName>กทช.</orgName>ว่าด้วยการมอบอำนาจของเลขาธิการ <orgName>กทช.</orgName>ให้ปฏิบัติงานเฉพาะอย่างแทนในสถาบันเฉพาะทาง พ.ศ.2550</p>
<p>โดยให้มีหลักการคล้ายคลึงกับ <orgName>สบท.</orgName> คือให้ปรับสถานะเป็นส่วนงานภายในของ<orgName><prefix>สำนักงาน</prefix> กทช.</orgName> และใช้ระเบียบการบริหารงานบุคคล งบประมาณ การเงิน บัญชี และพัสดุเช่นเดียวกับหน่วยงานอื่นของ<orgName><prefix>สำนักงาน</prefix> กทช.</orgName> โดย <orgName>กทช.</orgName>จะพิจารณาเกี่ยวกับเรื่องนี้อีกครั้งในวันที่ 8 เม.ย.2552 นี้</p>
<p>ด้าน ดร.สุพจน์ เธียรวุฒิ ผู้อำนวยการ<orgName><prefix>สถาบัน</prefix>วิจัยและพัฒนาอุตสาหกรรมโทรคมนาคม (TRIDI)</orgName> กล่าวว่า ร่างระเบียบฉบับใหม่ในส่วนของ <orgName>TRIDI</orgName> จะเปลี่ยนแปลงหลักเกณฑ์การทำงานของ <orgName>TRIDI</orgName> ทั้งหมด เช่น ตัดอำนาจ<orgName><prefix>คณะกรรมการ</prefix> TRIDI</orgName> เหลือเพียงการให้คำแนะนำแก่ <orgName>กทช.</orgName> เรื่องการพัฒนาอุตสาหกรรมโทรคมนาคม จากเดิมมีอำนาจในการกลั่นกรองโครงการวิจัยที่เสนอขอรับเงินอุดหนุนได้ เป็นต้น</p>
<p>"ในร่างระเบียบฉบับใหม่ ทริดี้จะเข้าไปรวมเป็นหน่วยงานใน<orgName><prefix>สำนักงาน</prefix> กทช.</orgName> จากเดิมที่เป็นหน่วยงานหนึ่งของ<orgName><prefix>สำนักงาน</prefix> กทช.</orgName> มีความเป็นอิสระและคล่องตัวในการดำเนินงานมากกว่า ร่างระเบียบฉบับใหม่เขียนโดยคนนอก ไม่เข้าใจหลักการทำงานของ<orgName>ทริดี้</orgName> และเป็นร่างที่ขัดกับระเบียบฉบับเดิมโดยสิ้นเชิง ต้องเข้าใจว่างานของเราเป็นการทำงานเชิงรุก ต้องติดต่อประสานงานกับหน่วยงานภายนอก ถ้าให้มาเป็นส่วนหนึ่งของ<orgName><prefix>สำนักงาน</prefix> กทช.</orgName>ทำให้หมดความคล่องตัว"</p>
<p>ดร.สุพจน์กล่าวต่อว่า การแก้ไขกฎระเบียบต่างๆ เกี่ยวกับสถาบันควรแก้ไขเฉพาะที่จำเป็น เพื่อให้การทำงานมีความคล่องตัวยิ่งขึ้น เช่น กรณี <orgName>TRIDI</orgName> ที่มีปัญหาเรื่องบุคลากร เป็นต้น ซึ่งที่ผ่านมาได้เสนอข้อคิดเห็นไปด้วยเช่นกัน ตนไม่เห็นด้วย ถ้าจะแก้ไขโดยเปลี่ยนหลักการทำงานใหม่หมดเลย อย่างการทำงานของ <orgName>TRIDI</orgName> ในขณะนี้งานทุกอย่างกำลังเดินหน้า ที่ผ่านมามีการเซ็น MOU ให้เงินสนับสนุนการวิจัยของสถาบันการศึกษาหลายแห่ง มีการแจกทุนการศึกษา ซึ่งมีระยะเวลา 3 ปีไปแล้ว แต่ในร่างฉบับใหม่ที่มีการแก้ไขไม่มีเรื่องดังกล่าว จึงน่าจะเป็นปัญหากับงานเดิมว่าจะทำอย่างไร </p></body>
</news>
