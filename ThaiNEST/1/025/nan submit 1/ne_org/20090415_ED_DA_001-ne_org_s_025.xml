<teiHeader>
<fileDesc>
<titleStmt>
  <title>กสท ทุ่มงบสร้างภาพอีกระลอก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-15 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196310&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><orgName>กสท</orgName> ทุ่มงบสร้างภาพอีกระลอก</headline>
<lead><orgName>กสท</orgName> ควัก 58 ล้านบาทเร่งสร้างแบรนด์ “<orgName>CAT</orgName>” ให้แข็งแกร่ง หลังพบประชาชนติดภาพความเป็นหน่วยงานราชการ-ทำงานเชื่องช้า ชี้สภาพศก.-การเมือง ทุบยอดใช้เน็ตตก 10%</lead>
<neck></neck>
<body><p>นายสมพล จันทร์ประเสริฐ รองกรรมการผู้จัดการใหญ่ สายงานธุรกิจบรอด แบนด์ <orgName><prefix>บริษัท</prefix> กสท โทรคมนาคม <suffix>จำกัด (มหาชน)</suffix></orgName> รักษาการในตำแหน่ง รองกรรมการผู้จัดการใหญ่ สายงานธุรกิจการตลาด เปิดเผยว่า ปัจจุบันธุรกิจสื่อสารโทรคมนาคมเปิดเสรีมากขึ้นทำให้ตลาดมีการแข่งขันสูง ดังนั้น <orgName>กสท</orgName> ต้องเร่งสร้างภาพลักษณ์ภายใต้ชื่อ “<orgName>CAT</orgName>” โดยเปลี่ยนชื่อมาจาก “<orgName>CAT Telecom</orgName>” เพื่อทำให้ประชาชนรับรู้ว่า <orgName>CAT</orgName> ทำอะไรและให้บริการอะไรบ้าง โดยการทำรีแบรนด์ดิ้ง หรือ การปรับเปลี่ยนชื่อและทำประชาสัมพันธ์ครั้งนี้ <orgName>กสท</orgName> ใช้งบ 58 ล้านบาท จ้าง<orgName><prefix>บริษัท</prefix> โอกิลวี่ แอนด์ เมเธอร์ แอ็ดเวอร์ไทซิ่ง</orgName> ดำเนินการมีระยะเวลาทั้งหมด 1 ปี (ก.พ. 52-ก.พ. 53)</p>
<p>“ปัจจุบันแบรนด์ <orgName>CAT</orgName> ยังไม่แข็งแรง ลูกค้าที่ร่วมงานและประชาชนยังเข้าใจว่า <orgName>CAT</orgName> เป็นหน่วยงานราชการ โดยส่วนใหญ่ยังติดภาพ<orgName><prefix>การ</prefix>สื่อสาร<suffix>แห่งประเทศไทย</suffix></orgName>” นายสมพล กล่าว</p>
<p>ทั้งนี้ เดือน ส.ค.ปีที่ผ่านมา กสท เคยทำรีแบรนด์ดิ้งแล้วโดยเปลี่ยนโลโก้จากสีแดง ขาว น้ำเงิน เป็นสีส้มเทาที่ใช้ในปัจจุบัน ซึ่งใช้งบประมาณทั้งหมด 80 ล้านบาท แต่เมื่อจบโครงการผลการสำรวจพบว่า ยังไม่สามารถเปลี่ยนความคิดของประชาชนและหน่วยงานต่าง ๆ ได้ ส่วนใหญ่ยังเข้าใจว่า <orgName>กสท</orgName> เป็นหน่วยงานราชการ ทำงานเชื่องช้า และให้บริการไม่สนองตอบความต้องการของลูกค้า</p>
<p>นายสมพล กล่าวว่า ช่วง 3 เดือนที่ผ่านมารายได้ของ <orgName>กสท</orgName> ลดลง 10% ในส่วนของบริการอินเทอร์เน็ตและโทรศัพท์ทางไกลระหว่างประเทศ ซึ่งเป็นผลจากเศรษฐกิจที่ตกต่ำและการเมืองที่ไม่นิ่ง ทำให้ไม่มีนักท่องเที่ยวเข้าประเทศ ดังนั้นปีนี้ <orgName>กสท</orgName> จะเน้นทำตลาดภาครัฐเป็นหลัก หารายได้จากตลาดในประเทศเพื่อประคององค์กรให้มีรายได้เท่าปีที่ผ่านมา</p>
<p>“ช่วง 3 ปีนี้ เหมือนเป็นหัวเลี้ยวหัวต่อของ <orgName>กสท</orgName> ที่ต้องหารายได้เลี้ยงองค์กรให้ได้โดยไม่พึ่งรายได้จากสัมปทาน ซึ่งเป็นการชุบ    ชีวิตองค์กร ขณะที่การซื้อกิจการโทรศัพท์เคลื่อนที่ ซีดีเอ็มเอ จากฮัทช์ ก็เป็นส่วนหนึ่งที่จะชี้ชะตาชีวิตของ <orgName>กสท</orgName> ว่า <orgName>กสท</orgName> จะยืนอยู่ต่อไปได้หรือไม่” นายสมพล กล่าว.</p></body>
</news>
