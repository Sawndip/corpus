<teiHeader>
<fileDesc>
<titleStmt>
  <title>ก.ไอซีที ชี้แจงความคืบหน้า โครงการคอมพิวเตอร์เพื่อชุมชนและประชาชน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204210104&tb=N255204&return=ok&news_headline='%a1.%e4%cd%ab%d5%b7%d5  </bibl>
</sourceDesc>
</fileDesc>
</teiHeader>
<news>
<headline><orgName><prefix>ก.</prefix>ไอซีที</orgName> ชี้แจงความคืบหน้า โครงการคอมพิวเตอร์เพื่อชุมชนและประชาชน</headline>
<lead><orgName><prefix>กระทรวง</prefix>เทคโนโลยีสารสนเทศและการสื่อสาร</orgName> ชี้แจงความคืบหน้าโครงการคอมพิวเตอร์เพื่อชุมชนและประชาชน</lead>
<neck></neck>
<body><p>    นายสือ ล้ออุทัย ปลัด<orgName><prefix>กระทรวง</prefix>เทคโนโลยีสารสนเทศและการสื่อสาร</orgName> หรือ <orgName>ไอซีที</orgName> เปิดเผยถึงความคืบหน้าโครงการคอมพิวเตอร์เพื่อชุมชนและประชาชนทั่วไป ว่า ได้มีการตั้งคณะทำงานเพื่อพิจารณากำหนดหลักเกณฑ์ต่างๆ ประกอบด้วย <orgName><prefix>คณะทำงาน</prefix>ด้านพัฒนาชุมชนเพื่อส่งเสริมการใช้สินค้าไอซีที</orgName> <orgName><prefix>คณะทำงาน</prefix>ด้านมาตรการภาษีสำหรับสินค้าไอซีทีเพื่อชุมชน</orgName>และประชาชนทั่วไป และ<orgName><prefix>คณะทำงาน</prefix>ด้านแหล่งเงินทุน และบรอดแบนด์อินเทอร์เน็ตความเร็วสูงสำหรับสินค้าไอซีทีเพื่อชุมชนและ ประชาชนทั่วไป</orgName> โดยขณะนี้มีการประชุมหารือพิจารณาถึงแนวทาง การหักลดหย่อนภาษีสำหรับนิติบุคคล หรือบุคคลธรรมดา ผู้ซื้อที่เป็นบริษัทฯ หรือห้างหุ้นส่วนที่ต้องการซื้อเพื่อบริจาคอุปกรณ์ต่างๆให้กับชุมชน จะได้รับการลดหย่อนหรือยกเว้นภาษี โดยเป็นไปตามกำหนดของ<orgName><prefix>กรม</prefix>สรรพากร</orgName>และได้รับการรับรองจากกระทรวงฯ ซึ่งหลักเกณฑ์ต่างๆและมติการหารือเบื้องต้นในโครงการคอมพิวเตอร์เพื่อชุมชนฯ นั้น จะนำเข้าสู่การพิจารณาของ<orgName><prefix>คณะ</prefix>รัฐมนตรี</orgName> และ<orgName><prefix>คณะ</prefix>กรรมการกฤษฎีกา</orgName>ให้ความเห็นชอบ ก่อนการประกาศใช้ และจะเร่งดำเนินการให้แล้วเสร็จภายในปีภาษี 2552 </p>
<p>    ด้านการวางแนวทางจัดหาบรอดแบรนด์อิน เทอร์เน็ตความเร็วสูงพ่วงไปกับเครื่องคอมพิวเตอร์ที่ราคาคุ้มค่าแก่ประชาชน มีการเสนอให้แต่ละบริษัทจัดทำเป็นโปรโมชั่นเพื่อให้ประชาชนเลือกพร้อมกับการ ซื้อเครื่องคอมพิวเตอร์ ซึ่งได้มอบหมายให้<orgName><prefix>บริษัท</prefix> ทีโอที <suffix>จำกัด (มหาชน)</suffix></orgName> และ<orgName><prefix>บริษัท</prefix> กสท โทรคมนาคม <suffix>จำกัด (มหาชน)</suffix></orgName> กำหนดรายละเอียดโปรโมชั่นพิเศษสำหรับโครงการฯ นี้ พร้อมกันนี้ยังมีการวางแนวทางให้การสนับสนุนด้านการเงิน ให้กับผู้ซื้ออุปกรณ์คอมพิวเตอร์และบรอดแบนด์อินเทอร์เน็ตความเร็วสูง ในอัตราดอกเบี้ยที่เหมาะสม โดยได้รับความร่วมมือจากธนาคารต่าง ๆ อาทิ <orgName><prefix>ธนาคาร</prefix>กรุงไทย</orgName> <orgName><prefix>ธนาคาร</prefix>ออมสิน</orgName> <orgName><prefix>ธนาคาร</prefix>เพื่อการเกษตรและสหกรณ์การเกษตร (ธกส.)</orgName> และ<orgName><prefix>ธนาคาร</prefix>พัฒนาวิสาหกิจขนาดกลางและขนาดย่อม<suffix>แห่งประเทศไทย</suffix></orgName> </p></body>
</news>
