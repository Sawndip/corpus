<teiHeader>
<fileDesc>
<titleStmt>
  <title>ศาลสั่งจำคุกสี่โจรสลัด 1 ปี ปรับ 125 ล้าน เว็บโหลดบิต"Pirate Bay"  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-20 15:02:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000044136  </bibl>
</sourceDesc>
</fileDesc>
</teiHeader>
<news>
<headline><orgName>ศาล</orgName>สั่งจำคุกสี่โจรสลัด 1 ปี ปรับ 125 ล้าน เว็บโหลดบิต"Pirate Bay"</headline>
<lead>4 ผู้ร่วมตั้งอ่าวโจรสลัด �Pirate Bay� แหล่งโหลดบิตชั้นนำของโลก ถูกศาลชั้นต้นสวีเดนสั่งจำคุก 1 ปี ปรับ 125 ล้านบาท ฐานซ่องสุมไฟล์ละเมิดลิขสิทธิ์เพลง-หนัง-เกม หลังถูก 17 บริษัทร่วมฟ้องร้อง</lead>
<neck></neck>
<body><p>เมื่อวันที่ 17 เม.ย.ที่ผ่านมา�The Pirate Bay.org� หนึ่งในเว็บไซต์บิตทอร์เรนต์ชื่อดังของโลก (TPB) แหล่งดาวน์โหลดซอฟต์แวร์แบบแบ่งปันจากสวีเดน ถูก<orgName>ศาล</orgName>ในบ้านตัวเองพิพากษาให้ 4 ผู้ก่อตั้งเว็บจำคุกเป็นเวลา 1 ปี และปรับเงินถึง 30 ล้านโครนอร์ หรือประมาณ 125 ล้านบาท</p>
<p>4ขุนพลที่มีความผิดในข้อหาละเมิดลิขสิทธิ์ประกอบด้วย Frederik Neij, Carl Lundstrom, Gottfrid Svartholm Warg และ Peter Sunde โดย 1ใน 4 ของจำเลย Sunde ได้กล่าวผ่านทาง Twitter ว่า ตัวเขาทราบผลของคำตัดสินมาล่วงหน้าแล้วจากแหล่งข่าวคนหนึ่ง และในปัจจุบันเว็บไซต์แห่งนี้ก็ยังคงเปิดให้ใช้กันตามปกติ เนื่องจากคดียังไม่ถึงที่สุด คงต้องใช้เวลาอีกหลายปีในกระบวนการในชั้นศาลสูงสุดของสวีเดน</p>
<p>คำตัดสินลงโทษในครั้งนี้เกิดขึ้นหลังจากกลุ่มบริษัทบันเทิง 17 แห่ง ทั้งเพลง,หนัง และเกม ร่วมกันยื่นฟ้องต่อศาลสวีเดนที่พบว่ามีการละเมิดลิขสิทธิ์ 33 ไฟล์เปิดแชร์ให้ผู้ใช้ได้ดาวน์โหลดกันผ่านทางเว็บ Piratebay.org โดยผู้พิพากษา �Tomas Norström� ได้ใช้เวลาพิจารณาคดีเป็นเวลา 13 วัน ซึ่งพบหลักหลักฐานมากพอที่จะเอาผิดได้ แม้จะไม่พบไฟล์ละเมิดลิขสิทธิ์ใดๆบนเว็บไซต์แห่งนี้เลยก็ตาม เนื่องจากเป็นแค่ตัวกลางในการแชร์ไฟล์เท่านั้น</p>
<p>บริษัทบันเทิงที่ร่วมฟ้อง Piratebay และได้รับเงินค่าเสียหาย 125 ล้านบาท อาทิ <orgName>Warner Bros. Entertainment</orgName>, <orgName>MGM Pictures</orgName>, <orgName>Columbia Pictures Industries</orgName>, <orgName>20th Century Fox Film</orgName>, <orgName>Sony BMG</orgName>, <orgName>Universal</orgName> ,<orgName>EMI</orgName> และบริษัทผู้จัดจำหน่ายเกม Activision Blizzard ก็มีเอี่ยวด้วย ซึ่งแต่ละแห่งได้รับค่าชดเชยต่างกัน อย่าง <orgName>20th Century Fox</orgName> 1.3 ล้านเหรียญสหรัฐ ตามมาด้วย <orgName>Columbia Pictures</orgName> 504,000 เหรียญสหรัฐ และ <orgName>Warner Bros.</orgName> 300,000 เหรียญสหรัฐ</p>
<p>The Pirate Bay ก่อตั้งเมื่อปี 2003 ถือเป็นศูนย์รวมไฟล์ซอฟต์แวร์แบบ P2P ที่ละเมิดลิขสิทธิ์ติดอันดับโลก อุดมไปด้วยไฟล์หลากหลายประเภท ไม่ว่าจะเป็นวิดีโอเกม,เพลง และภาพยนตร์ ซึ่งเป็นแหล่งแชร์ไฟล์ไปสู่ผู้ใช้ทั่วโลกอย่างรวดเร็ว บางครั้งมีการปล่อยให้ดาวน์โหลดไฟล์กันก่อนที่ซอฟต์แวร์นั้นๆจะออกวางจำหน่ายอย่างเป็นทางการเสียอีก Warg กับ Neij เป็นสองผู้ร่วมก่อตั้งเว็บไซต์แห่งนี้ โดยมี Sunde ทำหน้าที่เป็นโปรแกรมเมอร์และโฆษก ส่วน Lundström เป็นฝ่ายบริการด้านเทคนิคที่เข้าร่วมในปี 2005</p>
<p>ปลายปี 2008 Pirate Bay เคยบอกว่า เว็บของพวกเขามีผู้เข้ามาใช้บริการ 25 ล้าน unique peers และมีผู้ลงทะเบียนเป็นสมาชิกถึง 3.5 ล้านคน ก่อนหน้านี้ในปี 2006 เคยถูกเจ้าหน้าที่ตำรวจในสวีเดนเข้าตรวจค้นเซิร์ฟเวอร์ จนต้องปิดเป็นเวลา 3 วัน</p></body>
</news>
