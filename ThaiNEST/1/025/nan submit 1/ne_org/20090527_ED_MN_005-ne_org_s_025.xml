<teiHeader>
<fileDesc>
<titleStmt>
  <title>อิตางากิตั้งก๊วนใหม่"Tokyo Vikings"ลูกน้องเก่าทีมนินจาพร้อมหน้า  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 15:58:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000059443  </bibl>
</sourceDesc>
</fileDesc>
</teiHeader>
<news>
<headline>อิตางากิตั้งก๊วนใหม่"Tokyo Vikings"ลูกน้องเก่าทีมนินจาพร้อมหน้า</headline>
<lead>หลังจากเกิดเหตุความบาดหมางเรื่องเงินโบนัสระหว่างเฮียแว่นดำ �โทโมโนบุ อิตางากิ� กับผู้บริหารของค่าย<orgName>เทคโม</orgName>จนมีการฟ้องร้องกันในชั้น<orgName>ศาล</orgName> เล่นเอาทั้งอิตางากิและประธาน<orgName>เทคโม</orgName> "โยชิมิ ยาสุดะ"ไขก๊อกลาออกไปด้วยกันทั้งคู่ จากนั้น<orgName>เทคโม</orgName>และ<orgName>โคเอะ</orgName>ก็หันมาจูบปากรวมกิจการเป็นทองแผ่นเดียวกัน ตอนนี้อิตางากิออกมาเปิดเผยถึงทีมงานใหม่ของเขาให้ได้ทราบกันแล้ว</lead>
<neck></neck>
<body><p>�โทโมโนบุ อิตางากิ� สร้างชื่อเสียงมาจากเกมแอ็คชัน นินจาในตำนาน�นินจา ไกเดน�และเกมไฟต์ติ้งสุดวูบวาบ �Dead Or Alive� ภายใต้สตูดิโอที่ชื่อ �ทีมนินจา� ทันทีที่เขาเก็บข้าวของออกจากรังเก่าไปแล้ว แน่นอนว่าเขาก็หมดสิทธิ์ที่จะใช้ชื่อเกมแบรนด์เดิมอีกต่อไป โดยอดีตทีมพัฒนาคู่บุญอิตางากิที่ไม่เห็นด้วยกับการจัดการของบริษัทก็ได้ตบเท้ากันเกี่ยวก้อยออกมาพร้อมกันกว่า 22 คน</p>
<p>รานงานข่าวระบุว่า ลูกทีมคนสำคัญของทีมนินจาอย่าง �ฮิโรอากิ มัตซึอิ� (ผู้กำกับศิลป์), �คัตซึโนริ อิฮารา� (มือขวาของอิตางากิในการออกแบบเกม) และ �โยชิฟุรุ โอคาโมโตะ� (โปรดิวเซอร์นินจา ไกเดน2)ก็เป็นหนึ่งในกลุ่มคนที่ออกมาพร้อมกับลูกพี่เก่ามาสังกัดภายใต้บริษัทที่ยังไม่ได้มีชื่ออย่างเป็นทางการว่า "Tokyo Vikings"</p>
<p>อิฮารา กล่าวว่า พวกเขาต้องการทำเกมเจ๋งๆด้วยบุคลากรที่ดีที่สุด ขณะที่โอคาโมโตะเสริมว่า พวกเขากำลังเกมใหม่เอี่ยมอ่องกันอยู่ โดยรวบรวมทีมงานที่มีทักษะเฉพาะตัวจริงๆมาช่วยกันทำเกม ด้านมัตซึอิเปิดเผยถึงตัวหน้าฝ่ายวิศวกรเกมว่ามี มาเอดะกับซาซากิมารับหน้าที่ดูแล พวกเขาได้ร่วมกันสร้างเอนจิน พัฒนาเกมตัวใหม่ออกมาเมื่อไม่ถึงปีที่ผ่านมานี้เอง ขณะเดียวกัน �โมโตซะ� มารับงานด้านหัวหน้าฝ่ายแอนิเมชัน ซึ่งเขาเคยทำงานร่วมกันในการสร้างแอนิเมชันเกม Dead or Alive และนินจา ไกเดน แม้ว่าเขายังหนุ่มแต่ก็ไม่ธรรมดาหรอกนะ</p>
<p>นอกจากนี้ ภายในทีมงานใหม่จะมี �โอนิชิ�มาคุมด้านฉาก cinematic ซึ่งเคยผ่านงานการทำฉากคัต-ชีนมาแล้วในเกมนินจา ไกเดน รวมไปถึง �อินาโมริ� ที่ดูแลด้านเสียง ทั้งนี้ พวกเขายอมรับว่าทีมงานได้มีการผสมผสานระหว่างคนหนุ่มกับวิศวกรที่เต็มไปด้วยทักษะ หนึ่งในโปรแกรมเมอร์หนุ่มก็เป็นคนทำให้ไอเดียใหม่ของอิตางากิออกมาเป็นจริงกับเกม �นินจา ไกเดน DS� ก็มาร่วมงานกับทีมของพวกเขาด้วย เท่านั้นยังไม่พอก็ยังผู้กำกับศิลป์ที่ออกแบบตัวละครคนสำคัญจากเกม Virtua Fighter 5 ก็มาสมทบกับทีมงานเราด้วย พร้อมกับมีอีกคนที่ทำโมเดลลิ่งตัวละครอย่าง Akira, Kage และ Lucha Libre</p>
<p>อิตางากิเปิดเผยในตอนท้ายว่า ในช่วงงาน E3 ที่จะถึงนี้ พวกเขายังไม่พร้อมที่จะโชว์ผลงานใหม่ให้ได้เห็นกัน และมีความเป็นไปได้สูงว่า เครื่องเกมที่ได้สัมผัสผลงานใหม่ของพวกเขาก็คือ Xbox360</p></body>
</news>
