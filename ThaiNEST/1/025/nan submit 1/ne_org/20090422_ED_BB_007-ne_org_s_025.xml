<teiHeader>
<fileDesc>
<titleStmt>
  <title>ออราเคิลซื้อซันปิดดีล7.4พันล้านดอลล์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/22/news_28601175.php?news_id=28601175  </bibl>
</sourceDesc>
</fileDesc>
</teiHeader>
<news>
<headline><orgName>ออราเคิล</orgName>ซื้อ<orgName>ซัน</orgName>ปิดดีล7.4พันล้านดอลล์</headline>
<lead><orgName>ออราเคิล</orgName>ม้ามืดฮุบ "<orgName>ซัน</orgName>" สำเร็จ มูลค่า 7.4 พันล้านดอลลาร์ ด้านซีอีโอเผยพุ่งเป้าต่อยอดกลุ่มซอฟต์แวร์เป็นหลัก คาดปีแรกหนุนกำไรเพิ่ม 1.5 พันล้านดอลล์ ขณะที่ดีลร่วมทุน<orgName>ซัน</orgName>-พาร์ทเนอร์ตามโมเดลเอสอีพี "ชะงัก" หวั่นอาจล้มเพราะ<orgName>ออราเคิล</orgName>มีธุรกิจในประเทศไทยอยู่แล้ว</lead>
<neck></neck>
<body><p><orgName><prefix>สำนัก</prefix>ข่าวต่างประเทศ</orgName>รายงานว่า <orgName>ออราเคิล</orgName> ประกาศเข้าซื้อธุรกิจของ<orgName><prefix>บริษัท</prefix> ซัน ไมโครซิสเต็มส์</orgName> อดีตยักษ์ใหญ่แห่งซิลิคอน วัลเลย์ ซึ่งเป็นผู้พัฒนาเครื่องแม่ข่าย (เซิร์ฟเวอร์) และอุปกรณ์ขัดเก็บข้อมูลรายใหญ่ได้สำเร็จ ด้วยมูลค่า 7.4 พันล้านดอลลาร์ โดยที่ผ่านมามีผู้สนใจเสนอซื้อหลายราย ได้แก่ <orgName>เอชพี</orgName>, <orgName>เดลล์</orgName>, <orgName>ซิสโก้</orgName> รวมทั้ง<orgName>ไอบีเอ็ม</orgName> ซึ่ง<orgName>ซัน</orgName>ปฏิเสธไปก่อนหน้านี้ </p>
<p>ทั้งนี้ ดีลดังกล่าวส่งผลให้<orgName>ออราเคิล</orgName> ก้าวขึ้นเป็นบริษัทเซิร์ฟเวอร์อันดับ 4 ของโลก และเป็นบริษัทไอทีระดับไฮเอนด์อันดับ 2 ในตลาดรองจาก<orgName>ไอบีเอ็ม</orgName> ทั้งยังเป็นการก้าวเข้าสู่ธุรกิจฮาร์ดแวร์อย่างเต็มตัวเป็นครั้งแรก อย่างไรก็ตาม นายแลร์รี่ เอลลิสัน ประธานคณะผู้บริหาร (ซีอีโอ) ของ<orgName>ออราเคิล</orgName> ได้ยืนยันว่า ความสนใจหลักของดีลนี้คือ สินทรัพย์กลุ่มซอฟต์แวร์ของ<orgName>ซัน</orgName></p>
<p>เขากล่าวด้วยว่า "จาวา" เป็นทรัพย์สินในกลุ่มซอฟต์แวร์สำคัญที่สุดเท่าที่บริษัทเคยซื้อ และการเปลี่ยนแปลงครั้งนี้จะทำให้<orgName>ออราเคิล</orgName>สามารถรวมโครงสร้างระบบเข้าด้วย กันได้ทั้งฮาร์ดแวร์ และซอฟต์แวร์ </p>
<p>นักวิเคราะห์บางรายคาดการณ์ว่า <orgName>ออราเคิล</orgName> อาจตัดสินใจขายธุรกิจฮาร์ดแวร์ของ<orgName>ซัน</orgName>ออกไป หากพิจารณาแล้วว่าจะถ่วงการเติบโตของบริษัท </p>
<p>ด้าน<orgName>ซัน</orgName>เผยว่า มูลค่าหุ้นที่<orgName>ออราเคิล</orgName>จะจ่ายให้<orgName>ซัน</orgName>อยู่ในระดับ 9.50 ดอลลาร์ต่อหุ้น ขณะที่ราคาเสนอซื้อจาก<orgName>ไอบีเอ็ม</orgName>ที่<orgName>ซัน</orgName>ปฏิเสธไปก่อนหน้านี้สูงสุดอยู่ที่ 9.40 ดอลลาร์ต่อหุ้น</p>
<p>จาวา-โซลาริสต่อยอดรายได้</p>
<p>นอกจากนี้ ดีลดังกล่าวส่งผลให้<orgName>ออราเคิล</orgName> กลายเป็นเจ้าของซอฟต์แวร์ที่แข็งแกร่งของ<orgName>ซัน</orgName>ทั้ง 2 กลุ่มคือ จาวา และโซลาริส โดยธุรกิจที่กำลังเติบโตอย่างรวดเร็วของ<orgName>ออราเคิล</orgName> ล้วนแต่ต้องพึ่งพาซอฟต์แวร์ของ<orgName>ซัน</orgName> โดยเฉพาะออราเคิล ฟิวชั่น มิดเดิลแวร์ ที่พัฒนาบนโปรแกรมภาษา จาวา ที่เป็นองค์ประกอบหลักสำหรับการพัฒนาระบบอินเทอร์เน็ตบนมือถือที่ผู้ใช้งาน มากกว่า 1 พันล้านเครื่องทั่วโลก</p>
<p>ขณะที่ "โซลาริส" ก็เป็นแพลตฟอร์มหลักสำหรับระบบฐานข้อมูล ซึ่งถือเป็นธุรกิจที่ใหญ่สุดของออราเคิล</p>
<p>นายเรย์ หวัง นักวิเคราะห์จากฟอร์เรสเตอร์ รีเสิร์ช คาดการณ์ว่า <orgName>ออราเคิล</orgName>จะยังคงเก็บซอฟต์แวร์ฐานข้อมูลระบบเปิด "มายเอสคิวแอล" ไว้ เพื่อทำราคากดดัน<orgName>ไมโครซอฟท์</orgName> ที่เริ่มเข้ามารุกตลาดระบบฐานข้อมูลราคาต่ำแข่งกับ<orgName>ออราเคิล</orgName></p>
<p>ด้านนายซาฟรา แคทซ์ ประธานของ<orgName>ออราเคิล</orgName> คาดว่าแผนควบรวมกิจการกับ<orgName>ซัน</orgName>ที่จะเสร็จสมบูรณ์ช่วงฤดูร้อนนี้ จะช่วยสร้างรายได้ในส่วนกำไรให้กับ<orgName>ออราเคิล</orgName>ได้มากกว่า 1.5 พันล้านดอลลาร์ในปีแรก และเพิ่มเป็น 2 พันล้านดอลลาร์ปีถัดไป</p>
<p>คาดสะเทือน<orgName>เอชพี</orgName>-<orgName>ไอบีเอ็ม</orgName></p>
<p>ขณะที่ แหล่งข่าววงการไอทีในไทย กล่าวว่า การที่<orgName>ออราเคิล</orgName>เข้าซื้อ<orgName>ซัน</orgName>เบ็ดเสร็จ อาจไม่รวมมายเอสคิวแอล เพราะ<orgName>ออราเคิล</orgName>แข็งแกร่งด้านซอฟต์แวร์ดาต้าเบสอยู่แล้ว น่าจะเป็นผลเสียต่อ<orgName>ฮิวเลตต์-แพคการ์ด (เอชพี)</orgName> และ<orgName>ไอบีเอ็ม</orgName> </p>
<p>ทั้งนี้เพราะเอชพีเคยผลักดันฮาร์ดแวร์ของตัวเอง ผ่านออราเคิล แต่หลังจากนี้น่าจะมุ่งที่ซันเป็นหลัก ขณะที่ <orgName>ไอบีเอ็ม</orgName>ที่เข้าซื้อ<orgName>ซัน</orgName>ไม่สำเร็จ ก็น่าจะได้รับผลกระทบเช่นกัน</p>
<p>ด้านนายไตรรัตน์ ใจสำราญ กรรมการบริหาร กลุ่ม<orgName><prefix>บริษัท</prefix>จีเอเบิล</orgName> กล่าวว่า การที่<orgName>ออราเคิล</orgName>เข้าซื้อ<orgName>ซัน</orgName> น่าจะเป็นผลดีต่อบริษัท เพราะเป็นพันธมิตรทางธุรกิจกับ<orgName>ออราเคิล</orgName>มาหลายปี </p>
<p>อีกทั้ง<orgName>ออราเคิล</orgName>ก็ไม่มีฮาร์ดแวร์ เมื่อซื้อ<orgName>ซัน</orgName>ไปก็น่าจะนำไปก่อให้เกิดประโยชน์มากกว่าทำลายทิ้ง ล่าสุด <orgName>ออราเคิล</orgName>แจ้งต่อพันธมิตรว่าทุกอย่างยังเหมือนเดิม ให้ดำเนินธุรกิจไปตามปกติ </p>
<p>ร่วมทุนซัน-พาร์ทเนอร์สะดุด</p>
<p>แหล่งข่าวรายหนึ่ง กล่าวว่า โมเดลธุรกิจใหม่ Sun Equity Partner (SEP) ที่เปิดให้พาร์ทเนอร์ในประเทศเข้าร่วมถือหุ้น<orgName>ซัน ไมโครซิสเต็มส์</orgName> ซึ่งกำลังดำเนินการตามขั้นตอนที่ประเทศไทยนั้น อาจต้องหยุดชะงักไป และล้มเลิกในที่สุด เพราะเมื่อ<orgName>ออราเคิล</orgName>เข้าซื้อ<orgName>ซัน</orgName>เบ็ดเสร็จ <orgName>ออราเคิล</orgName>ก็มีธุรกิจในประเทศไทย จึงไม่จำเป็นต้องทำโมเดลนี้ </p>
<p>ทั้งนี้ แหล่งข่าวกล่าวว่า ถือเป็นโชคดีของบริษัทซึ่งจะเข้าไปร่วมหุ้นกับ<orgName>ซัน</orgName>ที่กระบวนการต่างๆ ยังไม่จบสิ้นลง มิฉะนั้นจะก่อให้เกิดความเสียหายได้ เพราะเป็นการลงทุนที่สูง เมื่อสถานการณ์เปลี่ยนแปลงไปเช่นนี้จะคืนทุนได้อย่างไร </p>
<p>รายงานข่าว จาก<orgName><prefix>บริษัท</prefix> ซัน ไมโครซิสเต็มส์ (ประเทศไทย) <suffix>จำกัด</suffix></orgName> ระบุว่า ขณะนี้ ยังไม่มีคำตอบถึงโมเดลเอสอีพี จะเป็นอย่างไร ต้องรอต่อไป</p></body>
</news>
