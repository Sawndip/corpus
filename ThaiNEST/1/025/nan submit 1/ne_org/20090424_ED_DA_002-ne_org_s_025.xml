<teiHeader>
<fileDesc>
<titleStmt>
  <title>สองกระทรวงทำยุทธศาสตร์พัฒนาจังหวัด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197133&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สองกระทรวงทำยุทธศาสตร์พัฒนาจังหวัด</headline>
<lead>ใช้วิทยาศาสตร์และเทคโนโลยีเป็นตัวช่วย</lead>
<neck></neck>
<body><p><orgName><prefix>กระทรวง</prefix>วิทยาศาสตร์ฯ</orgName>ร่วมมือกับ<orgName><prefix>กระทรวง</prefix>มหาดไทย</orgName> นำผลงานวิทยาศาสตร์และเทคโนโลยีสู่ชุมชน พร้อมตั้งรองผู้ว่าฯเป็นผู้บริหารวิทยาศาสตร์จังหวัดระดับสูง</p>
<p>ดร.คุณหญิงกัลยา โสภณพนิช รัฐมนตรีว่าการ<orgName><prefix>กระทรวง</prefix>วิทยาศาสตร์และเทคโนโลยี</orgName> เปิดเผยว่า ในช่วงสภาวะเศรษฐกิจถดถอย วิทยาศาสตร์และเทคโนโลยีจะมีบทบาทสำคัญในการพัฒนาคุณภาพชีวิต และเพิ่มขีดความสามารถของประเทศให้สามารถแข่งขันได้อย่างยั่งยืน ซึ่ง<orgName><prefix>กระทรวง</prefix>วิทยาศาสตร์ฯ</orgName> พร้อมนำผลงานที่มีผลต่อการสร้างงาน สร้างเงิน และสร้างคุณภาพชีวิตสู่การพัฒนาชุมชนในท้องถิ่น และผลักดันให้เป็นหมู่บ้านวิทยาศาสตร์และเทคโนโลยีที่พึ่งพาตนเองได้ ทั้งนี้เพื่อให้เกิดความร่วมมือและขยายโอกาสให้ประชาชนเข้าถึงวิทยาศาสตร์และเทคโนโลยีได้มากขึ้น <orgName><prefix>กระทรวง</prefix>วิทยาศาสตร์ฯ</orgName> ได้ลงนามความร่วมมือกับ<orgName><prefix>กระทรวง</prefix>มหาดไทย</orgName>ในการดำเนินงาน “การพัฒนาจังหวัดด้วยวิทยาศาสตร์และเทคโนโลยี”</p>
<p>ความร่วมมือดังกล่าวมีวัตถุประสงค์เพื่อนำวิทยาศาสตร์และเทคโนโลยีไปพัฒนาจังหวัดยกระดับคุณภาพชีวิตให้กับประชาชนในทุกพื้นที่ โดยมีคณะกรรมการร่วม 2 ฝ่าย เพื่อวางแนวทางปฏิบัติและกำกับการดำเนินงาน ในส่วนของ<orgName><prefix>กระทรวง</prefix>มหาดไทย</orgName>เป็นหน้าที่ของรองผู้ว่าราชการจังหวัดที่รับผิดชอบงานด้านยุทธศาสตร์การพัฒนาจังหวัดเป็นผู้บริหารวิทยาศาสตร์จังหวัดระดับสูง ทำหน้าที่ประสาน กำกับดูแลและติดตามงาน แผนบูรณาการด้านวิทยาศาสตร์และเทคโนโลยีของแต่ละจังหวัด รวมถึงเชื่อมโยงหน่วยงานด้านวิทยาศาสตร์และเทคโนโลยีระดับกระทรวง และระดับจังหวัด เพื่อผลักดันนโยบายสู่การปฏิบัติอย่างมีประสิทธิภาพ</p>
<p>ส่วน<orgName><prefix>กระทรวง</prefix>วิทยาศาสตร์ฯ</orgName> ให้สถาบันการศึกษาที่เป็นเครือข่ายสนับสนุนงานด้านวิทยาศาสตร์ในระดับจังหวัดและประสานกับผู้บริหารวิทยาศาสตร์จังหวัดระดับสูง ดำเนินกิจกรรมด้านวิทยาศาสตร์ฯ และประสาน กำกับดูแลและติดตามการดำเนินงานตามแผนบูรณาการด้านวิทยาศาสตร์และเทคโนโลยี.</p></body>
</news>
