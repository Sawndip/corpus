<teiHeader>
<fileDesc>
<titleStmt>
  <title>ทุนคปก.วิจัยโซนนิ่งอ้อยพันธุ์เด่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/22/news_28601217.php?news_id=28601217  </bibl>
</sourceDesc>
</fileDesc>
</teiHeader>
<news>
<headline>ทุนคปก.วิจัยโซนนิ่งอ้อยพันธุ์เด่น</headline>
<lead>นักเรียนทุนปริญญาเอกกาญจนาภิเษก เฟ้นหาสายพันธุ์อ้อยให้เหมาะกับพื้นที่ปลูก ผลวิจัยชี้สรีระภายนอกอย่างขนาดลำต้นและช่วงกว้างข้อปล้อง บ่งบอกคุณสมบัติทนแล้ง ทนโรคและทนน้ำท่วม พร้อมกำหนดเป็นคู่มือส่งเสริมการปลูกอ้อยทั่วประเทศ</lead>
<neck></neck>
<body><p>นางพีรญา กลมสอาด นักศึกษาโครงการปริญญาเอกกาญจนาภิเษก (คปก.) <orgName><component><prefix>ภาควิชา</prefix>พืชศาสตร์และทรัพยากรการเกษตร</component> <component><prefix>คณะ</prefix>เกษตรศาสตร์</component> <component><prefix>มหาวิทยาลัย</prefix>ขอนแก่น</component></orgName> เปิดเผยว่า งานวิจัยเพื่อศึกษาสรีระภายนอกหรือฟีโนไทป์ (phenotype) ของต้นอ้อย เป็นส่วนหนึ่งในโครงการพัฒนาพันธุ์จากความร่วมมือของมหาวิทยาลัย <orgName><component><prefix>ศูนย์</prefix>พันธุวิศวกรรมและเทคโนโลยีชีวภาพ<suffix>แห่งชาติ</suffix></component> <component><prefix>กรม</prefix>วิชาการเกษตร</component></orgName> รวมถึงภาคเอกชน เพื่อคัดเลือกอ้อยพันธุ์เหมาะสมต่อการเพาะปลูกในแต่ละพื้นที่ แม้มีความแห้งแล้ง น้ำท่วม หรือโรคแมลงระบาด</p>
<p>ที่ผ่านมาทีมวิจัยพยายามพัฒนาสายพันธุ์อ้อยให้ ได้ผลผลิตสูง เพียงพอกับความต้องการในประเทศ ซึ่งปัจจุบันประเทศไทยส่งออกอ้อย ในรูปของน้ำตาลกว่า 7 หมื่นล้านบาทต่อปี และคาดว่าความต้องการอ้อยในอนาคตจะมากถึง 80 ล้านตันต่อปี เพื่อใช้ผลิตเชื้อเพลิงเอธานอล</p>
<p>ปัจจุบันนักวิจัยสามารถคัดเลือกพันธุ์ที่ทนต่อ ความแห้งแล้ง ทนน้ำท่วม ให้ผลผลิตดี และต้านทางโรคได้แล้ว สำหรับขั้นตอนต่อไปคือการทดลองปลูกในพื้นที่จริง ในลักษณะการทดสอบภาคสนามเพื่อจับคู่สายพันธุ์ที่ได้จากการวิจัยกว่า 10 สายพันธุ์ ให้เหมาะสมกับพื้นที่ สำหรับกำหนดเป็นแนวทางส่งเสริมการเพาะปลูกอ้อยทั่วประเทศต่อไป </p>
<p>“แม้ว่านักวิจัยไทยจะสามารถปรับปรุงพันธุ์อ้อย ผลผลิตสูง 3 - 5 ตันต่อไร่ แต่ก็ไม่ใช่พันธุ์สำเร็จรูป อาจให้ผลผลิตสูงในภาคกลาง หรือผลผลิตอาจจะต่ำหรือเท่าเดิมในพื้นที่ปลูกภาคเหนือ" นักวิจัย กล่าวและว่า ส่วนงานวิจัยจับคู่สายพันธุ์อ้อยกับพื้นที่ปลูกนี้ น่าจะเพิ่มผลผลิตอ้อยได้ถึง 7 แสน ถึง 1.2 ล้านตันต่อปี เกษตรกรมีรายได้เพิ่ม 2,800-4,300 บาทต่อไร่ </p>
<p>งานวิจัยในส่วนของ<orgName><prefix>มหาวิทยาลัย</prefix>ขอนแก่น</orgName> ต่อจากนี้คือการศึกษาลักษณะทางสรีรวิทยา เพื่อจำแนกความแตกต่างภายนอกของต้นอ้อยในแปลงภาคสนาม ไม่ว่าจะเป็น ขนาดลำต้น การยืดตัวของลำต้น ลักษณะการแตกกอ โดยศึกษาความแตกต่างที่เกิดขึ้นระหว่างสายพันธุ์ เพื่อดูว่ามีปัจจัยใดเป็นตัวกำหนด สายพันธุ์ที่ผ่านการคัดเลือกจะทดสอบปลูกซ้ำในพื้นที่ปลูกจริงในแต่ละภูมิภาค ที่ผ่านมาได้ทดลองปลูกบ้างแล้วที่ จ.สุพรรณบุรี</p>
<p>ส่วนพื้นที่ปลูกภาคอีสาน กลุ่มบริษัทมิตรผลจะเข้ามาช่วยดูแล โดยให้พื้นที่ทดสอบภาคสนาม ซึ่งเป็นพื้นที่ดินทรายที่ความสมบูรณ์ของดินต่ำ ทีมวิจัยนำอ้อยสายพันธุ์ใหม่ อาทิ พันธุ์มิตรผล 2 พันธุ์ขอนแก่น 3 พันธุ์ เค 88-92 ทดลองปลูกเฉพาะเจาะจงต่อพื้นที่ เพื่อสังเกตลักษณะภายนอกที่ปรากฏ คาดว่าจะสรุปผลการทดลองได้ในปีนี้ เนื่องจากต้องรอฤดูกาลเก็บเกี่ยวที่กำลังจะมาถึง</p></body>
</news>
