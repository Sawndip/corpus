<teiHeader>
<fileDesc>
<titleStmt>
  <title>ซิป้า ดึงพันธมิตรด้านธุรกิจเกมคอมพิวเตอร์จากญี่ปุ่น ร่วมงานโรดโชว์ Thailand game 2009  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280191&tb=N255205&return=ok&news_headline=%ab%d4%bb%e9%d2%20%b4%d6%a7%be%d1%b9%b8%c1%d4%b5%c3%b4%e9%d2%b9%b8%d8%c3%a1%d4%a8%e0%a1%c1%a4%cd%c1%be%d4%c7%e0%b5%cd%c3%ec%a8%d2%a1%ad%d5%e8%bb%d8%e8%b9%20%c3%e8%c7%c1%a7%d2%b9%e2%c3%b4%e2%aa%c7%ec%20Thailand%20game%202009  </bibl>
</sourceDesc>
</fileDesc>
</teiHeader>
<news>
<headline><orgName>ซิป้า</orgName> ดึงพันธมิตรด้านธุรกิจเกมคอมพิวเตอร์จากญี่ปุ่น ร่วมงานโรดโชว์ Thailand game 2009</headline>
<lead><orgName><prefix>สำนักงาน</prefix>ส่งเสริมอุตสาหกรรมซอฟต์แวร์<suffix>แห่ง ชาติ</suffix></orgName> จับมือกับ<orgName><prefix>สมาคม</prefix> THCA</orgName> จากประเทศไต้หวัน เตรียมจัดโรดโชว์ Thailand Game Industry Road Show in Thailand 2009 ดึงพันธมิตรด้านเกมคอมพิวเตอร์ 9 บริษัทร่วมงาน หวังโชว์ศักยภาพผู้ประกอบการไทย เพื่อเปิดโอกาสทางธุรกิจสู่ระดับโลก</lead>
<neck></neck>
<body><p>    นางสาวนิรชราภา ทองธรรมชาติ รองผู้อำนวยการ<orgName><prefix>สำนักงาน</prefix>ส่งเสริมอุตสาหกรรมซอฟต์แวร์<suffix>แห่งชาติ</suffix></orgName> หรือ <orgName>SIPA</orgName> เปิดเผยว่า อุตสาหกรรมเกมและซอฟต์แวร์เป็นอุตสาหกรรมที่มีศักยภาพ มีโอกาสในการเติบโตได้อีกมากทั้งตลาดในประเทศและต่างประเทศ ซึ่งทาง <orgName>SIPA</orgName> พยายามส่งเสริมอุตสาหกรรมทางด้านการตลาดมาอย่างต่อเนื่อง โดยทาง<orgName><prefix>สมาคม</prefix> THCA</orgName> จากประเทศไต้หวัน ซึ่งเป็นพันธมิตรด้านธุรกิจซอฟต์แวร์ของ <orgName>SIPA</orgName> มาร่วมจัดโรดโชว์ในครั้งนี้ นับว่าเป็นปีที่ 2 ที่ได้ร่วมมือกัน และที่ผ่านมานับว่าประสบความสำเร็จเป็นอย่างมาก สามารถทำรายได้และดึงการลงทุนจากต่างชาติเข้าประเทศไทยผ่านงานดังกล่าวกว่า 20 ล้านบาท โดยภายในงานโรดโชว์ ที่จะจัดขึ้นจะมีการนำคณะผู้แทนการค้าทางด้านเกมคอมพิวเตอร์จากประเทศ ไต้หวัน 9 บริษัท มาร่วมเจรจาธุรกิจ พร้อมเยี่ยมชมสตูดิโอฝ่ายผลิตเกมคอมพิวเตอร์ในประเทศไทย เพื่อโชว์ศักยภาพ และสร้างโอกาสทางธุรกิจ ระหว่างผู้ประกอบการทางด้านเกม ตลอดจน สร้างเครือข่ายทางธุรกิจให้แก่ผู้ประกอบการจากทั้งสองประเทศ </p>
<p>    ทั้งนี้ การจัดงาน Thailand Game Industry Road Show in Thailand 2009 ครั้งนี้ ทาง<orgName>ซิป้า</orgName>คาดหวังว่าจะช่วยส่งเสริมให้อุตสาหกรรมเกมคอมพิวเตอร์ของประเทศไทย เป็นที่รู้จักมากยิ่งขึ้น อีกทั้งยังเป็นการประชาสัมพันธ์ศักยภาพของอุตสาหกรรมและความสามารถในการ พัฒนาเกมให้เป็นที่ประจักษ์แก่ผู้ประกอบการในต่างประเทศอีกด้วย </p></body>
</news>
