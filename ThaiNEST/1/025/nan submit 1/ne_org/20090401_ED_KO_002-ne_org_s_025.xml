<teiHeader>
<fileDesc>
<titleStmt>
  <title>รมว.ไอซีทีรับจะหารือกสท.รายละเอียดวิดีโอลิ้งก์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090401/7816/%e0%b8%a3%e0%b8%a1%e0%b8%a7.%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b8%a3%e0%b8%b1%e0%b8%9a%e0%b8%88%e0%b8%b0%e0%b8%ab%e0%b8%b2%e0%b8%a3%e0%b8%b7%e0%b8%ad%e0%b8%81%e0%b8%aa%e0%b8%97.%e0%b8%a3%e0%b8%b2%e0%b8%a2%e0%b8%a5%e0%b8%b0%e0%b9%80%e0%b8%ad%e0%b8%b5%e0%b8%a2%e0%b8%94%e0%b8%a7%e0%b8%b4%e0%b8%94%e0%b8%b5%e0%b9%82%e0%b8%ad%e0%b8%a5%e0%b8%b4%e0%b9%89%e0%b8%87%e0%b8%81%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>รมว.<orgName>ไอซีที</orgName>รับจะหารือ<orgName>กสท.</orgName>รายละเอียดวิดีโอลิ้งก์</headline>
<lead>รมว.<orgName>ไอซีที</orgName> รับจะหารือ กสท.วันนี้ รายละเอียดดาวเทียมที่ ?แม้ว? ใช้วิดีโอลิ้งก์ ย้ำต้องทำรอบคอบ กันถูกฟ้องกลับ รับตัดสัญญาณไม่ใช่เรื่องง่าย</lead>
<neck></neck>
<body><p>เมื่อเวลา 10.30 น.ร.ต.หญิงระนองรักษ์ สุวรรณฉวี รมว.<orgName>เทคโนโยลีสารสนเทศและการสื่อสาร</orgName> (<orgName>ไอซีที</orgName>) ให้สัมภาษณ์ภายหลังการประชุม <orgName>ครม.</orgName>นัดพิเศษอย่างไม่เป็นทางการ เพื่อหารือเกี่ยวกับสถานการณ์การชุมนุมของกลุ่มคนเสื้อแดงว่า เกี่ยวกับการโฟนอินและวิดีโอลิงค์ของ พ.ต.ท.ทักษิณ ชินวัตร อดีตนายกรัฐมนตรีนั้น จะต้องให้นักกฎหมายดูรายละเอียดอีกครั้งในเรื่องการส่งสัญญาณความถี่ เพราะมีหลายอย่างที่เกี่ยวข้องกัน เบื้องต้นต้องดูว่าวิดีโอลิงค์นั้นใช้ดาวเทียมลูกไหน ของประเทศไหน คิดว่า<orgName><prefix>กระทรวง</prefix>ไอซีที</orgName>จะต้องหาคำตอบในเรื่องนี้โดยเร็ว</p>
<p>วันนี้คงจะรู้คำตอบแล้วว่าเป็นอย่างไร แต่ไม่ใช่รู้ว่าจะตัดสัญญาณหรือไม่ เพราะการตัดสัญญาณไม่ใช่เรื่องเล็ก เพราะอาจไปกระทบสัญญาณของคนอื่นด้วย เดี๋ยววันนี้ตนจะเดินทางไปที่<orgName><prefix>การ</prefix>สื่อสาร<suffix>แห่งประเทศไทย</suffix> (กสท.)</orgName> เพื่อดูรายละเอียดในเรื่องนี้ หากเป็นดาวเทียมของไทยก็ต้องดูว่ามีการขออนุญาตหรือไม่ แต่ถ้ามาจากต่างประเทศ ก็ยอมรับว่ารัฐบาลคงทำอะไรได้น้อย คงต้องหารือกับนักกฎหมายว่ามีกฎหมายใดที่เกี่ยวข้องบ้าง เพราะขณะนี้ใช้ พ.ร.บ.การสื่อสาร มาตรา 63 อยู่ แต่ถ้าเป็นเว็บไซด์เราสามารถดำเนินการได้ทันที โดยต้องดูเนื้อหาว่าหมิ่นเหม่หรือไม่ กระทบความมั่นคงหรือไม่ ผิดวัฒนธรรมหรือไม่ จะต้องดูรายละเอียดเหล่านี้ด้วย</p>
<p>เมื่อถามว่าข้อความบางอย่างที่เข้าข่ายการปลุกระดมจะสามารถดำเนินการได้หรือไม่ ร.ต.หญิงระนองรักษ์ กล่าวว่า ต้องให้นักกฎหมายตีความว่าการกระทำนั้นสมเหตุสมผลหรือไม่ และสร้างความแตกแยก หรือทำให้ความมั่นคงของประเทศเสียหายหรือไม่ แต่ทุกครั้งที่ พ.ต.ท.ทักษิณ โฟนอินได้มีการบันทึกเทปไว้อยู่แล้ว เมื่อถามว่าเป็นเพราะรัฐบาลไม่เด็ดขาดหรือไม่จึงไม่สามารถทำอะไรได้ ร.ต.หญิงระนองรักษ์ กล่าวว่า จะทำอะไรต้องมีความชัดเจน ไม่ให้ฟ้องกลับได้ ไม่ใช่ทำอะไรไปแล้วถูกฟ้องกลับ</p></body>
</news>
