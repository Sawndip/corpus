<teiHeader>
<fileDesc>
<titleStmt>
  <title>เที่ยวศรีราชาท่องเน็ตไร้สายฟรี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090426/10590/%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b8%a8%e0%b8%a3%e0%b8%b5%e0%b8%a3%e0%b8%b2%e0%b8%8a%e0%b8%b2%e0%b8%97%e0%b9%88%e0%b8%ad%e0%b8%87%e0%b9%80%e0%b8%99%e0%b9%87%e0%b8%95%e0%b9%84%e0%b8%a3%e0%b9%89%e0%b8%aa%e0%b8%b2%e0%b8%a2%e0%b8%9f%e0%b8%a3%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>เที่ยวศรีราชาท่องเน็ตไร้สายฟรี</headline>
<lead><orgName>ทีโอที</orgName>ร่วมกับ<orgName><prefix>เทศบาลเมือง</prefix>ศรีราชา</orgName>ทดสอบการให้บริการอินเทอร์เน็ตความเร็วสูงไร้สาย ครอบคลุมพื้นที่เขตเทศบาลเมืองศรีราชา เพิ่มความคล่องตัวและรวดเร็วในการท่องโลกออนไลน์ให้ประชาชน นักท่องเที่ยว ตลอดจนนักลงทุนต่างชาติในนิคมอุตสาหกรรม</lead>
<neck></neck>
<body><p>นายวิเชียรนาคสีนวล รองกรรมการผู้จัดการใหญ่<orgName><prefix>บริษัท</prefix> ทีโอที <suffix>จำกัด (มหาชน)</suffix></orgName> กล่าวว่า <orgName>ทีโอที</orgName>ลงทุนติดตั้งระบบเครือข่ายอินเทอร์เน็ตความเร็วสูงไร้สาย (ทีโอที-ไวไฟ) ครอบคลุมพื้นที่เขตเทศบาลเมืองศรีราชาตลอดแนวชายฝั่ง 2 ตารางกิโลเมตร เป็นมูลค่า 4.5 ล้านบาท เพื่อความสะดวกและคล่องตัวของผู้อยู่อาศัย นักท่องเที่ยวและนักธุรกิจในพื้นที่ดังกล่าว</p>
<p>บริการทีโอทีไว-ไฟเป็นระบบสื่อสารโทรคมนาคมที่ทันสมัย สามารถสื่อสารข้อมูลความเร็วสูงถึง 1 เมกะบิต มีความเป็นอิสระสูง และเป็นส่วนสำคัญต่อการพัฒนาแหล่งท่องเที่ยวสำคัญ เพื่อสร้างรายได้ให้ท้องถิ่นซึ่งจะส่งผลต่อเศรษฐกิจที่ดีให้ประเทศด้วย</p>
<p>ทั้งนี้<orgName>ทีโอที</orgName>มองเห็นศักยภาพของพื้นที่ศรีราชา ที่มีความสำคัญทางเศรษฐกิจ ทั้งยังเป็นที่พักอาศัยของนักลงทุนชาวต่างชาติที่เข้ามาทำงานตามนิคมอุตสาหกรรม โดยเฉพาะชาวญี่ปุ่น จึงมีส่วนกระตุ้นอุตสาหกรรมการท่องเที่ยวและเศรษฐกิจของศรีราชา</p>
<p>นายฉัตรชัยทิมกระจ่าง นายก<orgName><prefix>เทศบาลเมือง</prefix>ศรีราชา</orgName> กล่าวว่า โครงการศรีราชาไวไฟ ซิตี้" นอกจากจะเป็นประโยชน์ต่อประชาชน ในการเข้าถึงข้อมูลข่าวสารได้อย่างรวดเร็วรอบด้านแล้วยังเป็นประโยชน์ต่อเศรษฐกิจของศรีราชา ที่เปลี่ยนเป็นเมืองท่องเที่ยวที่มีระบบไอทีที่ทันสมัยสะดวกและรวดเร็วอีกด้วย</p>
<p>ในความร่วมมือการให้บริการอินเทอร์เน็ตไร้สายความเร็วสูงในครั้งนี้<orgName>ทีโอที</orgName>เป็นผู้รับผิดชอบในการติดตั้งอุปกรณ์ ที่ใช้ในการกระจายระบบอินเทอร์เน็ตไร้สายความเร็วสูง โดยติดตั้งเสาอากาศส่งสัญญาณคลื่นวิทยุในย่านความถี่สาธารณะความแรงจำกัดไม่เกิน 1 วัตต์ ครอบคลุมพื้นที่เขตเทศบาลเมืองศรีราชาตลอดแนวชายฝั่งเป็นพื้นที่ 2 ตารางกิโลเมตร</p>
<p>ขณะที่<orgName><prefix>เทศบาล</prefix>ศรีราชา</orgName>ได้จัดสรรงบประมาณเป็นค่าใช้บริการและจะชำระค่าบริการเป็นรายเดือนให้<orgName>ทีโอที</orgName> รวมทั้งการสร้างสถานที่สำหรับให้ประชาชนมาใช้บริการ</p>
<p>ทั้งนี้บริการอินเทอร์เน็ตไร้สายความเร็วสูง ในโครงการศรีราชา ไวไฟ ซิตี้ จัดเป็นบริการฟรีที่ประชาชนสามารถเข้าใช้ได้ทุกวัน ไม่จำกัดเวลาตลอด 24 ชั่วโมง ตั้งแต่วันนี้ถึง 30 กันยายนนี้</p>
<p>ก่อนหน้านี้<orgName>ทีโอที</orgName>ลงทุนได้ใช้งบประมาณกว่า 75 ล้านบาท ดำเนินโครงการหัวหินเมืองอินเทอร์เน็ตไร้สาย เพื่ออำนวยความสะดวกให้นักท่องเที่ยว ประชาชนและนักเรียนนักศึกษาในหัวหิน มอบหมายให้<orgName><prefix>บริษัท</prefix> ไวด์ แอคเซ็ส <suffix>จำกัด</suffix></orgName> เป็นผู้ดำเนินการติดตั้งระบบ และให้บริการอินเทอร์เน็ตไร้สายภายใต้ชื่อ "หัวหิน ซิตี้ ไวด์" โดยมีความเร็วสูงสุด 100 กิโลบิตต่อวินาที รัศมีครอบคลุม 1 ตารางกิโลเมตร ตั้งแต่หัวหิน มาร์เก็ต วิลเลจ ไปจนถึงสี่แยกชมสินธุ์</p>
<p>ทีโอทีตั้งเป้าภายใน3 เดือนจะขยายเขตให้บริการเป็น 8 ตารางกิโลเมตร ครอบคลุมพื้นที่แหล่งการศึกษา และจุดท่องเที่ยวหลัก ตั้งแต่สนามบิน ถึงโค้งก่อนเขาตะเกียบ ระบบอินเทอร์เน็ตไร้สายของหัวหินเปิดบริการแล้วตั้งแต่วันที่ 20 กุมภาพันธ์ที่ผ่านมา ลงทะเบียนออนไลน์ที่ www.huahincitywide.com  ซึ่งการลงทะเบียนใช้งานได้ 3 เดือน และใช้งานแต่ละครั้งได้นาน 60 นาที ระบบจะตัดการเชื่อมต่อเมื่อตรวจสอบพบว่าไม่ได้ใช้งานนาน 15 นาที</p></body>
</news>
