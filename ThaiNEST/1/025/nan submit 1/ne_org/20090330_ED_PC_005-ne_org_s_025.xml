<teiHeader>
<fileDesc>
<titleStmt>
  <title>อินเทลผนึกดีไอวายส่งพีซี8,900บ.  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com02300352&day=2009-03-30&sectionid=0209  </bibl>
</sourceDesc>
</fileDesc>
</teiHeader>
<news>
<headline><orgName>อินเทล</orgName>ผนึกดีไอวายส่งพีซี8,900บ.</headline>
<lead>"<orgName>อินเทล</orgName>" เดินหน้าโครงการคอมพิวเตอร์เพื่อคนไทย ผนึกร้านค้าทั่วประเทศปลุกกระแสตลาดคอมพิวเตอร์ "ดีไอวาย" ส่งคอมพิวเตอร์ตั้งโต๊ะครบชุด ราคาเริ่มต้น 8,900 บาท เจาะตลาดต่างจังหวัดและผู้ซื้อคอมพิวเตอร์เครื่องแรก โฟกัสเด็กนักเรียน ชี้โอกาสทางการตลาดสูง พร้อมโรดโชว์ทำกิจกรรมตามโรงเรียนมัธยม ตั้งเป้ายอดขาย 1 แสนเครื่อง</lead>
<neck></neck>
<body><p>นายเอกรัศมิ์ อวยสินประเสริฐ กรรมการ ผู้จัดการ <orgName><prefix>บริษัท</prefix> อินเทล ไมโครอิเล็กทรอ นิกส์ (ประเทศไทย) <suffix>จำกัด</suffix></orgName> กล่าวว่า เพื่อตอบโจทย์ขยายฐานลูกค้าในต่างจังหวัดและกลุ่มผู้ใช้งานคอมพิวเตอร์เครื่องแรก <orgName>อินเทล</orgName>ได้ร่วมมือกับพันธมิตร 9 ราย อาทิ <orgName>ซัมซุง</orgName>, <orgName>ซีเกต</orgName>, <orgName>จีวิว</orgName>, <orgName>ไมโครซอฟท์</orgName>, <orgName>แคนนอน</orgName> เป็นต้น โดยทำโครงการคอมพิวเตอร์เพื่อคนไทย เสนอชุดคอมพิวเตอร์เน็ตทอปและเดสก์ทอป ในระดับราคาเริ่มต้น 8,900 บาท ด้วยฟังก์ชั่น ครบพร้อมใช้งาน เพื่อกระตุ้นตลาดคอมพิวเตอร์ต่างจังหวัดในภาวะเศรษฐกิจชะลอตัว</p>
<p>โดยปัจจุบันผู้ใช้คอมพิวเตอร์ในต่างจังหวัดมีสัดส่วนประมาณ 10-15% ของประชากรทั้งหมด ขณะที่ผู้ใช้งานพีซีเครื่องแรกปัจจุบันขยับลงมาที่กลุ่มประถมถึงมัธยม ซึ่งมีจำนวนถึง 13 ล้านคน ทำให้ตลาดเดสก์ทอปยังมีการเติบโตและยังมีช่องว่างทางการตลาดอยู่อีกจำนวนมาก </p>
<p>"โครงการนี้จะช่วยกระตุ้นตลาดผู้ใช้คอมพิวเตอร์เครื่องแรกให้มีโอกาสซื้อ ขณะเดียวกันยังกระตุ้นให้ผู้ประกอบคอมพิวเตอร์ประเภทดีไอวายสามารถขายสินค้าได้ด้วย ซึ่งมีร้านคอมพิวเตอร์ประกอบที่ร่วมกับ<orgName>อินเทล</orgName>ในโครงการนี้ทั่วประเทศประมาณ 150 ร้าน ในการทำตลาดพร้อมการบริการหลังการขาย โดยจะเริ่มทำตลาดตั้งแต่วันนี้ถึงวันที่ 31 ธันวาคม ศกนี้"</p>
<p>สำหรับโครงการนี้เบื้องต้นมีออกมา 5 รุ่น ตั้งแต่เน็ตทอป ซีพียูอินเทลอะตอม รวมจอซัมซุงขนาด 17 นิ้ว ราคา 8,900 บาท, รุ่นอินเทลเพนเทียม ราคา 13,900 บาท, รุ่นคอร์ ทู โอ 16,900 บาท, รุ่นคอร์ ทู ควอด 20,900 บาท และรุ่นคอร์ ไอ เซเว่น ราคา 49,900 บาท โดยรุ่นเพนเทียมถึงคอร์ ทู ควอด สามารถผ่อนชำระกับ<orgName>เฟิร์สช้อยส์</orgName> ดอกเบี้ย 0% ระยะเวลา 5 เดือน หรือเลือกดอกเบี้ย 0.99% เป็นเวลา 2 ปี สำหรับสินค้าทุกรุ่น ทั้งนี้ได้ตั้งเป้ายอดขาย 1 แสนเครื่อง คาดว่ายอดขายจะมาจาก ต่างจังหวัด 80%</p>
<p>"ราคาที่จำหน่ายไม่ใช่ราคาที่ถูกที่สุดในตลาด แต่เป็นราคาที่ดีเมื่อเทียบกับคุณภาพสินค้า โดยได้รับการร่วมมือกับซัพพลายเออร์เสนอสินค้าราคาพิเศษ" </p>
<p>นอกจากนี้ได้มีการร่วมมือกับ<orgName><component><prefix>สำนัก</prefix>เทคโนโลยีเพื่อการเรียนการสอน</component> <component><prefix>สำนักงานคณะกรรมการ</prefix>การศึกษาขั้นพื้นฐาน</component> <component><prefix>กระทรวง</prefix>ศึกษาธิการ</component></orgName> จัดกิจกรรมโรดโชว์ตามโรงเรียนระดับมัธยม เพื่อให้ความรู้เกี่ยวกับเทคโนโลยี และมีกิจกรรมพิเศษ "ค้นหาอัจฉริยะไอที" เพื่อแข่งขันทักษะด้านไอทีของนักเรียนประถมและมัธยมทั่วประเทศ ชิงทุนการศึกษามูลค่ารวมกว่า 9 แสนบาท </p>
<p>นายเอกรัศมิ์ยังกล่าวอีกว่า สำหรับตลาดรวมไอที 3 เดือนที่ผ่านมาเดสก์ทอปยังมีการเติบโตประมาณ 5% มาจากกลุ่มคอนซูเมอร์เป็นหลัก ส่วนภาพรวมทั้งปีคาดว่ายังมีการเติบโตเป็นบวก เพราะรัฐบาลมีมาตรการกระตุ้นเศรษฐกิจให้คอนซูเมอร์มีการใช้จ่าย </p>
<p>ด้านนายสนธิญา หนูจีนเส้ง ผู้จัดการฝ่ายขาย ของ <orgName>อินเทล</orgName> กล่าวว่า ภาพรวมตลาดเครื่องประกอบ หรือดีไอวาย ในปัจจุบันมีสัดส่วนประมาณ 55-60% ของตลาด ลดลงจาก 2-3 ปีที่ผ่านมา เนื่องจากอินเตอร์แบรนด์มีความสามารถในการทำตลาดได้ดีกว่า รวมถึงความสามารถในการแข่งขันด้านราคา </p>
<p>แต่ถึงกระนั้นตั้งแต่กลางปีที่ผ่านมาจนถึงปัจจุบัน พบว่าตลาดดีไอวายอยู่ในภาวะทรงตัว อาจเพราะสภาพเศรษฐกิจทำให้ผู้ซื้อคอมพิวเตอร์หันกลับมาซื้อเครื่องประกอบมากขึ้น เนื่องจากราคาสินค้าถูกกว่า และผู้ค้าจัดกิจกรรมเพื่อกระตุ้นตลาดดึงดูดลูกค้ามากขึ้น โดยเฉพาะในต่างจังหวัด</p>
<p>ขณะที่แนวโน้มตลาดดีไอวายพบว่าน่าจะมีการเติบโตดีขึ้น เพราะผู้ใช้งานระดับรากหญ้ายังนิยมซื้อสินค้ากลุ่มดีไอวาย แต่อย่างไรก็ตามร้านค้าดีไอวายยังต้องดึงดูดลูกค้าด้วยโปรโมชั่นการลดราคา รวมถึงยังต้องการกระตุ้นกิจกรรมหรือโปรโมชั่นจากผู้ผลิต เช่น <orgName>อินเทล</orgName> เพื่อช่วยทำตลาด ประชาสัมพันธ์และกระตุ้นดีมานด์ในระยะยาวควบคู่ด้วย</p>
<p>สำหรับในปีนี้ อินเทลจะเน้นการทำกิจการโครงการขนาดใหญ่และระยะยาวเพื่อให้เกิดอิมแพ็กต์ต่อตลาด แต่จะมีจำนวนโครงการไม่มาก แทนที่จะทำโครงการขนาดเล็กจำนวนมากๆ เหมือนปีที่ผ่านมา </p></body>
</news>
