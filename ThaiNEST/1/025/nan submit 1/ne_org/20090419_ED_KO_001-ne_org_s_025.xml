<teiHeader>
<fileDesc>
<titleStmt>
  <title>ไทยซุ่มพัฒนาหุ่นยนต์เสิร์ฟอาหาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090419/9658/%e0%b9%84%e0%b8%97%e0%b8%a2%e0%b8%8b%e0%b8%b8%e0%b9%88%e0%b8%a1%e0%b8%9e%e0%b8%b1%e0%b8%92%e0%b8%99%e0%b8%b2%e0%b8%ab%e0%b8%b8%e0%b9%88%e0%b8%99%e0%b8%a2%e0%b8%99%e0%b8%95%e0%b9%8c%e0%b9%80%e0%b8%aa%e0%b8%b4%e0%b8%a3%e0%b9%8c%e0%b8%9f%e0%b8%ad%e0%b8%b2%e0%b8%ab%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>ไทยซุ่มพัฒนาหุ่นยนต์เสิร์ฟอาหาร</headline>
<lead>นอกจากบุกเบิกนำพีดีเอ หรือคอมพิวเตอร์พกพามาใช้รับออเดอร์สั่งอาหารของลูกค้าช่วยให้บริการอาหารอย่างรวดเร็วแล้ว ผู้ประกอบการร้านอาหารสุกี้ชื่อดังอย่าง<orgName>เอ็มเค</orgName> ยังมีแนวคิดที่จะนำหุ่นยนต์บริการมาช่วยสร้างบรรยากาศภายในร้านด้วย</lead>
<neck></neck>
<body><p>หุ่นยนต์อัจฉริยะตัวนี้มีชื่อว่า "ดินสอ" อยู่ระหว่างซุ่มพัฒนาโดย<orgName><prefix>บริษัท</prefix> ซีที เอเซีย <suffix>จำกัด</suffix></orgName> กลุ่มธุรกิจด้านการพัฒนาระบบสื่อสารและซอฟต์แวร์น้องใหม่ ที่หันมาเอาดีด้านการออกแบบและพัฒนาหุ่นยนต์ โดยใช้ทีมวิศวกรไทยล้วนๆ</p>
<p>นายนันทวิทย์ จันทร์วาววาม เจ้าหน้าที่ฝ่ายการตลาด<orgName><prefix>บริษัท</prefix> ซีที เอเซีย <suffix>จำกัด</suffix></orgName> เปิดเผยว่า บริษัทเริ่มต้นพัฒนาหุ่นยนต์บริการขึ้นเป็นครั้งแรก โดยนำประสบการณ์จากการพัฒนาซอฟต์แวร์คอมพิวเตอร์ในงานสื่อสารโทรคมนาคม ผนวกกับความเชี่ยวชาญของทีมนักศึกษา<orgName><prefix>มหาวิทยาลัย</prefix>เทคโนโลยีพระจอมเกล้าพระนครเหนือ</orgName> ที่เคยประสบความสำเร็จในการพัฒนาหุ่นยนต์กู้ภัยแข่งขันในระดับโลก มาออกแบบและสร้างหุ่นยนต์บริการชื่อไทยๆ ว่า "ดินสอ"</p>
<p>หุ่นยนต์ดังกล่าวสามารถปฏิบัติหน้าที่เป็นพนักงานต้อนรับหน้าร้านอาหาร ช่วยเสิร์ฟอาหาร ตลอดจนเป็นบริกรยกถาดอาหารไปเสิร์ฟให้แก่ลูกค้า โดยปัจจุบันอยู่ระหว่างออกแบบส่วนฐานของหุ่นยนต์ จากเดิมที่พัฒนาขาหุ่นยนต์ในรูปของสายพาน ซึ่งสามารถใช้งานได้ดีในทุกสภาพพื้นผิว มาเป็นล้อหมุนที่สามารถเพิ่มความคล่องตัวในการเคลื่อนที่แม้อยู่ในพื้นที่ที่คับแคบ พร้อมติดเซนเซอร์ ช่วยคำนวณองศา มุม เพิ่มหลีกเลี่ยงสิ่งกีดขวาง โดยคาดว่าจะสามารถพัฒนาต้นแบบหุ่นยนต์ดินสอได้ในเดือนมิถุนายนนี้</p>
<p>"แม้หุ่นยนต์ที่พัฒนาขึ้นจะยังไม่เทียบเท่าหุ่นยนต์จากประเทศญี่ปุ่น ซึ่งเป็นเจ้าของเทคโนโลยี และมีต้นทุนในการวิจัยสูงกว่า แต่ส่วนตัวมองกว่าเรามีความเชี่ยวชาญในการพัฒนาซอฟต์แวร์ซึ่งเป็นกลไกหลักในการควบคุมหุ่นยนต์ และคิดว่าไม่เป็นรองใคร" นันทวิทย์ กล่าว</p>
<p>ในทางเทคนิค หุ่นยนต์จะประกอบด้วยเซนเซอร์ ทำหน้าที่แปลงสัญญาณต่าง เช่น เสียง แสง ภาพให้เป็นสัญญาณไฟฟ้า นำไปประมวลผลข้อมูลและควบคุมการทำงานคล้ายสมองของมนุษย์ ส่วนระบบกลไกควบคุมการเคลื่อนไหว เช่น การหมุน การเลื่อน การกระโดด</p>
<p>"พวกอะไหล่และเทคโนโลยีที่ใส่เข้าไปในตัวหุ่นยนต์ยังคงต้องนำเข้าจากต่างประเทศ เช่น เซนเซอร์ที่มีความแม่นยำสูง หรือหน้าจอสัมผัสที่ติดตั้งอยู่ด้านหน้าตัวหุ่น ซึ่งอาจทำให้ต้นทุนการผลิตสูง แต่ในอนาคตเชื่อว่าหากมีการใช้งานมากขึ้น จะทำให้ราคาต้นทุนถูกลง อีกทั้งสามารถพัฒนาเทคโนโลยีเป็นของตัวเองได้หากมีการเริ่มต้น" เขากล่าว</p>
<p>บริษัทยังมีแผนจะลงทุนในการพัฒนาและผลิตหุ่นยนต์ดินสอ ออกสู่ตลาดในไตรมาสแรกของปี 2553 โดยส่งสินค้าที่เป็นหุ่นยนต์บริการให้แก่กลุ่มตลาดร้านอาหารเอ็มเค บาร์บีคิว พลาซ่า ซึ่งมีการพูดคุยไปแล้วบางส่วน ตลอดจนใช้หุ่นยนต์ในการประชาสัมพันธ์และเป็นสื่อโฆษณาที่เป็นทางเลือกใหม่ในการสร้างความน่าสนใจให้แก่ตัวสินค้า โดยคาดว่าราคาขายจะอยู่ที่ตัวละ 3 ล้านบาท</p>
<p>นายพันธพงศ์ ตั้งธีระสุนันท์ ผู้ประสานงานโครงการจาก<orgName><component><prefix>สำนักงาน</prefix>นวัตกรรม<suffix>แห่งชาติ</suffix> (สนช.)</component> <component><prefix>กระทรวง</prefix>วิทยาศาสตร์และเทคโนโลยี</component></orgName> กล่าวว่า หุ่นยนต์ที่สามารถสื่อสารและโต้ตอบกับมนุษย์ จะเป็นนวัตกรรมที่จะเข้ามาช่วยสร้างความแปลกใหม่และดึงดูดลูกค้าให้เข้ามาใช้บริการมากขึ้น ซึ่งเป็นแนวโน้มที่กำลังจะเกิดขึ้นในอนาคต เช่นในประเทศญี่ปุ่นที่มีการพัฒนาหุ่นยนต์ประเภทนี้มากขึ้นเช่นกัน</p>
<p>สำหรับโครงการดังกล่าว <orgName>สนช.</orgName> ได้ให้การสนับสนุนเงินทุนแก่<orgName><prefix>บริษัท</prefix> ซีที เอเชีย <suffix>จำกัด</suffix></orgName> ภายใต้โครงการแปลงเทคโนโลยีเป็นทุน จำนวนเงินไม่เกิน 1,082,000 บาท สำหรับมูลค่าโครงการรวมอยู่ที่ 3,279,000 บาท เพื่อพัฒนาเทคโนโลยีการเคลื่อนที่ด้วยระบบนำร่องที่อาศัยการประมวลผลภาพ การใช้ระบบควบคุมและการสื่อสารผ่านเครือข่ายไร้สาย พร้อมทั้งอาศัยการเรียนรู้แบบปัญญาประดิษฐ์ (AI) เพื่อให้หุ่นยนต์สามารถเข้าใจภาษาและแสดงท่าทางตลอดจนสามารถสื่อสารกับมนุษย์ได้</p></body>
</news>
