<teiHeader>
<fileDesc>
<titleStmt>
  <title>เตรียมตั้งรองผู้ว่าฯ "ซีเอสโอ" ทุกจังหวัด ใช้วิทยาศาสตร์แก้ปัญหาอาชีพ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-20 17:14:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000044182  </bibl>
</sourceDesc>
</fileDesc>
</teiHeader>
<news>
<headline>เตรียมตั้งรองผู้ว่าฯ "ซีเอสโอ" ทุกจังหวัด ใช้วิทยาศาสตร์แก้ปัญหาอาชีพ</headline>
<lead><orgName><prefix>ก.</prefix>วิทย์</orgName>-<orgName><prefix>ก.</prefix>มหาดไทย</orgName> ลงนามความเข้าใจ ใช้วิทยาศาสตร์แก้ปัญหาระดับจังหวัด เตรียมตั้งรองผู้ว่าฯ ทุกจังหวัดรับตำแหน่ง "ซีเอสโอ" ประสานงาน<orgName><prefix>กระทรวง</prefix>วิทยาศาสตร์</orgName>และ<orgName>มหาดไทย</orgName> เผยที่ผ่านมา<orgName><prefix>กระทรวง</prefix>วิทย์</orgName>ทำงานช่วยจังหวัดมา 6 ปีโดยผ่านสถานศึกษาท้องถิ่น</lead>
<neck></neck>
<body><p><orgName><prefix>กระทรวง</prefix>วิทยาศาสตร์และเทคโนโลยี (วท.)</orgName> ลงนามความร่วมมือกับ<orgName><prefix>กระทรวง</prefix>มหาดไทย</orgName>ในการดำเนินงาน "การพัฒนาจังหวัดด้วยวิทยาศาสตร์และเทคโนโลยี" เมื่อวันที่ 20 เม.ย.52 ณ <orgName><prefix>กระทรวง</prefix>วิทยาศาสตร์และเทคโนโลยี</orgName> ซึ่งทีมข่าววิทยาศาสตร์ "ASTVผู้จัดการออนไลน์" ได้ร่วมติดตามการลงนามข้อตกลงระหว่าง ดร.สุจินดา โชติพานิช ปลัด <orgName>วท.</orgName> และ นายวิชัย ศรีขวัญ ปลัด<orgName><prefix>กระทรวง</prefix>มหาดไทย (มท.)</orgName> โดยมี ดร.คุณหญิงกัลยา โสภณพนิช รมว.<orgName>วท.</orgName> พร้อมด้วย นายชวรัตน์ ชาญวีรกูล รมว.<orgName>มท.</orgName> ร่วมเป็นสักขีพยาน</p>
<p>ดร.สุจินดา กล่าวกับทีมข่าววิทยาศาสตร์ฯ ว่า การลงนามครั้งนี้นับเป็นครั้งแรก ที่<orgName><prefix>กระทรวง</prefix>วิทยาศาสตร์</orgName>ได้ร่วมงานกับผู้บริหารระดับจังหวัด โดยได้นำวิทยาศาสตร์และเทคโนโลยีลงไปแก้ปัญหาระดับจังหวัดและพัฒนาอาชีพให้กับประชาชนมา 6 ปีแล้ว อาทิ การเพาะเห็ด แปรรูปผลผลิตการเกษตร งานด้านปศุสัตว์ เป็นต้น</p>
<p>หากแต่เป็นลักษณะที่ผู้บริหารระดับจังหวัดไม่ได้รับทราบ โดยประสานงานผ่านสถานศึกษาในจังหวัดนั้นๆ อาทิ มหาวิทยาลัย มหาวิทยาลัยราชภัฏ และสถาบันเทคโนโลยีราชมงคล เป็นต้น รวมทั้งหมด 52 สถาบัน เป็นจำนวน 119 แห่งใน 60 จังหวัด ซึ่งหลังจากลงนามแล้วจะสามารถขยายการทำงานได้กว้างขึ้น เนื่องจากผู้บริหารระดับจังหวัดรับทราบ</p>
<p>"ตามบันทึกข้อตกลง ในแต่ละจังหวัดจะได้แต่งตั้งรองผู้ว่าราชการจังหวัด ที่รับผิดชอบงานด้านยุทธศาสตร์การพัฒนาจังหวัดให้เป็นผู้บริหารวิทยาศาสตร์จังหวัดระดับสูงหรือซีเอสโอ (Chief Science Officer: CSO) ซึ่งจะทำหน้าที่ประสานงานระหว่าง<orgName><prefix>กระทรวง</prefix>วิทยาศาสตร์</orgName>กับจังหวัดต่างๆ ทำให้ขยายงานได้กว้างขึ้น ที่ผ่านมาการนำวิทยาศาสตร์ลงไประดับจังหวัดทำได้ยาก เพราะเราไม่มีหน่วยงานในพื้นที่" ดร.สุจินดากล่าวระหว่างแถลงข่าว</p>
<p>ขณะที่ นายวิชัย กล่าวระหว่างแถลงข่าวว่า ในส่วนของ<orgName><prefix>กระทรวง</prefix>มหาดไทย</orgName>เองนั้น ที่ผ่านมาก็ประสบปัญหาที่ต้องการความร่วมมือเพื่อแก้ปัญหาจากหลายฝ่าย อาทิ ปัญหาโรคพืช ภัยแล้ง-น้ำท่วม การแพร่ระบาดของหวัดนก เป็นต้น ซึ่งการแก้ปัญหาของ<orgName>มหาดไทย</orgName>ใช้วิธีหาคนในพื้นที่นั้นๆ ช่วยแก้ปัญหา บางจังหวัดโชคดีที่มีมหาวิทยาลัย ขณะที่บางจังหวัดไม่มีก็ต้องข้ามพื้นที่ไปหาคนช่วยเหลือ แต่จากการลงนามครั้งนี้จะได้แต่ตั้ง</p>
<p>ทางด้านนายชวรัตน์ กล่าวกับ<orgName><prefix>ทีม</prefix>ข่าววิทยาศาสตร์ฯ</orgName> ว่า การลงนามข้อตกลงครั้งนี้มีความสำคัญมากๆ โดย<orgName><prefix>กระทรวง</prefix>วิทยาศาสตร์ฯ</orgName> ได้เข้ามาช่วยจังหวัดเป็นเวลา 6 ปีแล้ว ซึ่งการลงนามถือเป็นการตกลงอย่างเป็นทางการ และกล่าวด้วยว่าการวิจัยและพัฒนานั้นมีความสำคัญมาก โดยบริษัทข้ามชาติที่จะเข้ามาลงลงทุนนั้นจะพิจารณาว่าบริษัทมีการลงทุนทางด้านวิจัยและพัฒนาหรือไม่ หากบริษัทไหนไม่มีบริษัทนั้นไม่เจริญ</p>
<p>ส่วน ดร.คุณหญิงกัลยา ได้กล่าวถึงการนำวิทยาศาสตร์และเทคโนโลยีไปใช้แก้ปัญหาจังหวัด โดยยกตัวอย่างหมู่บ้านลิ่มทอง อ.นางรอง จ.บุรีรัมย์ ซึ่งใช้หลักการบริหารจัดการน้ำไปแก้ปัญหาน้ำหลากที่มีเกิดขึ้นทุกปี ทำให้หมู่บ้านมีน้ำกินน้ำใช้ และสามารถเพิ่มรายได้ของหมู่บ้านขึ้นไปถึง 105% และลดหนี้ของหมู่บ้านจาก 2.6 ล้านบาทเหลือ 1.6 ล้านบาทได้ในภายใน 1 ปี</p>
<p>"เราทำมานานแล้ว และรัฐบาลก็เน้นสร้างงาน สร้างเงิน และสร้างคุณภาพชีวิต โดยที่ผ่านมาเหมือนเราแอบทำโดยจังหวัดไม่ทราบ ทำให้ขยายผลได้ไม่กว้างนัก การลงนามครั้งนี้จึงมีความหมายมาก หลังจากลงนามเราจะทำได้มากขึ้น โดยเฉพาะ 30 หมู่บ้านเทคโนโลยีแม่ข่าย ซึ่งมี 10 หมู่บ้านที่มีการบริหารจัดกรน้ำที่ดีมาก เราจะได้ขยายผลต่อไปยังรองผู้ว่าซีเอสโอต่อไป" ดร.คุณหญิงกัลยากล่าวกับ<orgName><prefix>ทีม</prefix>ข่าววิทยาศาสตร์ฯ</orgName>.</p></body>
</news>
