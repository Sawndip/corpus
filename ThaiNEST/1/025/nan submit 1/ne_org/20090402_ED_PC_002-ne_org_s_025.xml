<teiHeader>
<fileDesc>
<titleStmt>
  <title>"สตรีมไอ.ที."เสริมทีมบุกภาครัฐ ร่วมมือพาร์ตเนอร์ขยายฐานSME  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com07020452&day=2009-04-02&sectionid=0209  </bibl>
</sourceDesc>
</fileDesc>
</teiHeader>
<news>
<headline>"<orgName>สตรีมไอ.ที.</orgName>"เสริมทีมบุกภาครัฐ ร่วมมือพาร์ตเนอร์ขยายฐานSME</headline>
<lead>"<orgName>สตรีม ไอ.ที.ฯ</orgName>" เสริมทัพทีมตลาดภาครัฐ ชี้เป็นลูกค้าเป้าหมายหลักที่กำลังซื้อชัดเจนมากที่สุดในปีนี้ พร้อมแผนขยายฐานตลาดเอสเอ็มอีรุกสร้างเครือข่ายพาร์ตเนอร์ช่วยทำตลาด จับมือ "<orgName>ฮิตาชิ ดาต้า ซิสเต็มส์</orgName>" เปิด<orgName><prefix>ศูนย์</prefix>สาธิตและทดสอบ</orgName>ให้ลูกค้าก่อนตัดสินใจ เผยการลงทุนไอทีขององค์กรขนาดใหญ่ เปลี่ยนจากลงทุนด้านการตลาด มาเน้นเพิ่มผลผลิตแทน</lead>
<neck></neck>
<body><p>นายวิชชุ จารุจันทร กรรมการผู้จัดการ <orgName><prefix>บริษัท</prefix> สตรีม ไอ.ที. คอนซัลติ้ง <suffix>จำกัด</suffix></orgName> ผู้ให้บริการคำปรึกษาและวางระบบคอมพิวเตอร์ กล่าวถึงภาพรวมการลงทุนของลูกค้าองค์กรขนาดใหญ่ในปัจจุบันว่า องค์กรส่วนใหญ่ยังมีงบประมาณลงทุนอย่างต่อเนื่อง โดยเฉพาะกลุ่มสถาบันการเงิน โทรคมนาคม และเฮลท์แคร์ ขณะที่กลุ่มส่งออกและกลุ่มอุตสาหกรรมการผลิตลดการลงทุนลง แต่จุดที่ต้องการโฟกัสในการลงทุนปีนี้มีการเปลี่ยนแปลง จากเดิมที่เน้นลงทุนระบบไอทีเพื่องานด้านการตลาดซีอาร์เอ็ม แต่ปัจจุบันเน้นลงทุนเพื่อ improve productivity และการบริหารจัดการความเสี่ยง</p>
<p>สำหรับบริษัทปีนี้จะเน้นให้ความสำคัญเป็นพิเศษกับเซ็กเมนต์คือ กลุ่มภาครัฐ เพราะเป็นเซ็กเมนต์ที่มีการเติบโตมากที่สุดและเป็นกลุ่มที่มีเงิน โดย<orgName>สตรีมฯ</orgName>ได้เพิ่มทีมงานดูแลตลาดภาครัฐมากขึ้น พร้อมสร้างความสัมพันธ์กับพาร์ตเนอร์ที่ดูแลตลาดภาครัฐมากขึ้น และจะเน้นจุดขายเรื่องสตอเรจเสมือนจริง ซึ่งจะช่วยลดงบประมาณในการซื้อสตอเรจเครื่องใหม่ เพื่อสร้างความแตกต่างจากคู่แข่ง โดยอดีตที่ผ่านมา บริษัทมีฐานลูกค้าภาครัฐเป็นสัดส่วนไม่ถึง 20%</p>
<p>ล่าสุด <orgName>สตรีมฯ</orgName>ร่วมมือกับ<orgName><prefix>บริษัท</prefix>ฮิตาชิ ดาต้า ซิสเต็มส์</orgName> เปิด<orgName><prefix>ศูนย์</prefix>สาธิตและทดสอบระบบจัดเก็บข้อมูลเสมือนจริง</orgName>แห่งแรกในประเทศไทย มูลค่า 25 ล้านบาท เพื่อให้ลูกค้าและผู้ที่สนใจสามารถทดสอบระบบการใช้งานจริงได้ก่อนตัดสินใจซื้อ ซึ่งคาดว่าจะช่วยเพิ่มลูกค้าใหม่ให้บริษัทเพิ่มขึ้น 50%</p>
<p>นอกจากนี้บริษัทมีนโยบายที่จะขยายเข้าสู่ตลาดเอสเอ็มอีด้วย ปัจจุบันอยู่ในช่วงวางแผน คาดว่าจะได้ข้อสรุปในไตรมาส 3 เบื้องต้นจะเน้นร่วมมือกับ<orgName><prefix>บริษัท</prefix>ฮิตาชิ ดาต้า ซิสเต็มส์</orgName>เป็นหลัก เพราะมีสินค้ารองรับกลุ่มเอสเอ็มอีอยู่แล้ว และมี<orgName><prefix>ศูนย์</prefix>สาธิตสำหรับเทรนนิ่งบุคลากร</orgName> ทำให้มีโอกาสทางธุรกิจ โดยโมเดลการทำตลาดจะมีทั้งขายตรงและทำตลาดผ่านพาร์ตเนอร์/p>
<p>"เพราะปัจจุบันราคาสตอเรจลดลงจนทำให้กลุ่มเอสเอ็มอีหาซื้อได้ จึงมีโอกาสที่บริษัทได้ฐานลูกค้ามากขึ้น โดยบริษัทจะเริ่มต้นจากการสร้างเครือข่ายพาร์ตเนอร์ที่ทำตลาดเอสเอ็มอี และเทรนนิ่งบุคลากรให้มีความพร้อมมากขึ้นก่อน คาดว่ากลุ่มเอสเอ็มอีจะเข้ามาช่วยเพิ่มรายได้ให้บริษัทได้บ้าง แต่ส่วนใหญ่ยังมาจากกลุ่มเอ็นเตอร์ไพรส์" นายวิชชุกล่าวและว่า </p>
<p>สำหรับ<orgName>สตรีม ไอ.ที.ฯ</orgName> 2 เดือนที่ผ่านมายังมีการเติบโตเพราะมีโปรเจ็กต์ต่อเนื่องจากไตรมาส 3/51 มาถึงปัจจุบัน ขณะที่โปรเจ็กต์ใหม่ๆ ขณะนี้อยู่ระหว่างขั้นตอนการประกวดราคา คาดว่าปีนี้จะมีลูกค้าใหม่เพิ่ม 5 ราย ตั้งเป้าการเติบโต 25-30% หรือมีรายได้ประมาณ 450-500 ล้านบาท </p></body>
</news>
