<teiHeader>
<fileDesc>
<titleStmt>
  <title>ไอเน็ตจ้องปรับตัวเป็นเอกชนเต็มตัว หวังรอดจากภาวะตลาดแข่งขันรุนแรง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-29 11:36:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000060323  </bibl>
</sourceDesc>
</fileDesc>
</teiHeader>
<news>
<headline><orgName>ไอเน็ต</orgName>จ้องปรับตัวเป็นเอกชนเต็มตัว หวังรอดจากภาวะตลาดแข่งขันรุนแรง</headline>
<lead><orgName>ไอเน็ต</orgName>เตรียมปรับโครงสร้างเข้าสู่เอกชนเต็มตัวหวังเอาตัวรอดจากภาวะการแข่งขันที่รุนแรง พร้อมปรับสัดส่วนรายได้จากธุรกิจอินเทอร์เน็ต และโซลูชันให้สมดุลกัน ล่าสุดจับมือ<orgName>ไซแมนเทค</orgName> เปิดตัว Inet-Endponit Security Solutions โหนกระแสภัยคุกคามทวีความรุนแรงมากขึ้น เชื่อแม้เศรษฐกิจตกต่ำธุรกิจอินเทอร์เน็ตยังไปได</lead>
<neck></neck>
<body><p>นายธีระเมธ พกมณี กรรมการผู้จัดการ<orgName><prefix>บริษัท</prefix> อินเทอร์เน็ตประเทศไทย <suffix>จำกัด(มหาชน)</suffix></orgName> หรือ<orgName>ไอเน็ต</orgName>เปิดเผยว่า<orgName>ไอเน็ต</orgName>จะปรับโครงสร้างบริษัทใหม่ให้มีการบริหารจัดการเป็นรูปแบบเอกชนให้มากที่สุด เพื่อให้สามารถยืนอยู่บนการแข่งขันที่รุนแรงในตลาดได้ โดยที่ผ่านมา <orgName>ไอเน็ต</orgName>มีระบบบริหารจัดการงานเป็นแบบรัฐวิสาหกิจ และราชการอยู่มาก</p>
<p>ทั้งนี้ ที่ผ่านมาผู้ประกอบการอินเทอร์เน็ตรายย่อย หรือ ISP ได้ยกเลิกกิจการไปจำนวนมากเนื่องจากไม่สามารถแข่งขันกับผู้ประกอบการอินเทอร์เน็ตที่มีโครงข่ายเป็นของตัวเอง ซึ่ง ไอเน็ตเป็นหนึ่งในผู้ประกอบการISP เพียงไม่กี่รายที่สามารถอยู่ในตลาดได้ และการแข่งขันที่มีแนวโน้มรุนแรงขึ้นทำให้ไอเน็ตต้องปรับการทำงานให้คล่องตัว รวมไปถึงการร่วมมือและใช้โครงข่ายกับผู้ถือหุ้นอย่าง<orgName><prefix>บริษัท</prefix> ทีโอที <suffix>จำกัด(มหาชน)</suffix></orgName> และ <orgName><prefix>บริษัท</prefix> กสท โทรคมนาคม <suffix>จำกัด(มหาชน)</suffix></orgName></p>
<p>อย่างไรก็ดี สำหรับการทำธุรกิจของ<orgName>ไอเน็ต</orgName>นั้นมีแผนจะปรับสัดส่วนรายได้จากธุรกิจอินเทอร์เน็ต และการวางระบบโซลูชันให้สมดุลกัน จากปัจจุบัน   สัดส่วนรายได้อินเทอร์เน็ตสูงถึง 70% ส่วนรายได้จากการให้บริการโซลูชันอยู่ที่ 30% โดยล่าสุด<orgName>ไอเน็ต</orgName>ได้ร่วมมือกับ<orgName>ไซแมนแทค</orgName>  สร้างโซลูชันป้องกันไวรัส และภัยคุมคามในรูปแบบ "คลาวด์ คอมพิวติ้ง" แบบครบวงจร</p>
<p>"<orgName>ไอเน็ต</orgName>ได้สมานเทคโนโลยีคลาวด์ คอมพิวติ้ง เข้ากับการบริหารจัดการด้านความปลอดภัยข้อมูลเครือข่ายและคอมพิวเตอร์ โดยได้ร่วมกับ<orgName>ไซแมนเทค</orgName>ออกโซลูชันใหม่ภายใต้ชื่อ"Inet-Endponit Security Solutions" เพื่อยกระดับการดูแลและป้องข้อมูล เครื่องคอมพิวเตอร์จากภัยคุกคาม เช่นมัลแวร์ สแปมล์ รวมถึงโซลูชันสำรองและกู้คืนข้อมูล สำหรับองค์กรในรูปแบบเช่าใช้ผ่านอินเทอร์เน็ต"</p>
<p>ทั้งนี้พบว่าภัยคุกคามทางอินเทอร์เน็ตทวีความรุนแรงและมีหลากหลายรูปแบบมากขึ้น ไม่ว่าจะเป็นการโจรกรรมข้อมูลทางการเงินการโจมตีโปรแกรมใช้งานในสำนักงาน การระบาดต่อเนื่องของตัวหนอน Conficker ที่พบการติดเชื้อใหม่ในคอมพิวเตอร์ ทั่วโลกราว 50,000 เครื่องต่อวัน และยังพบว่าในปี 2550 มีภัยคุกคามประมาณ 2,000 ภัยคุกคามต่อวัน และในปี 2551 เพิ่มขึ้นเป็น 10,000 ภัยคุกคามต่อวัน</p>
<p>นายธีระเมธ กล่าวต่อว่า สำหรับธุรกิจอินเทอร์เน็ตแม้จะอยู่ในสภาวะวิกฤตเศรษฐกิจ ก็ยังเชื่อว่าจะมีการเติบโต โดยจะเห็นได้จากผลการสำรวจจาก<orgName>ไทยแลนด์ไอซีที</orgName> มูลค่าไอซีทีในประเทศมีประมาณ 5 แสนล้านบาท เพิ่มขึ้นจากปีก่อนหน้า 5%  และปีนี้ยังมีแนวโตเติบโตเพิ่มขึ้น และจำนวนผู้ใช้อินเทอร์เน็ตยังคงเติบโตต่อเนื่องจากปี 2550 มีจำนวน 13 ล้านราย ปี 2551 จำนวน 15.4 ล้านราย และในปีนี้คาดว่าจะเพิ่มเป็น 17 ล้านรายคิดเป็นมูลค่า 12,000-13,000 ล้านบาท</p>
<p>สำหรับผลการดำเนินงานในไตรมาส 1 ไอเน็ตมีรายได้ 146 ล้านบาท โต 4% แต่ขาดทุนสุทธิ 18 ล้านบาทจากโครงการท่อร้อยสายของ<orgName>ทีโอที</orgName> ซึ่งเป็นโครงการที่<orgName>ไอเน็ต</orgName>ไม่มีความถนัด และได้ตัดโครงการดังกล่าวออกไปหมดแล้ว ฉะนั้นผลการดำเนินงานในไตรมาสต่อไปจะไม่มีการรับรู้ตัวเลขขาดทุนอีก โดยปีนี้คาดว่าจะมีรายได้รวมทั้งสิ้นกว่า 600 ล้านบาท เพิ่มขึ้นจากปีก่อนที่มีรายได้ 590 ล้านบาท </p></body>
</news>
