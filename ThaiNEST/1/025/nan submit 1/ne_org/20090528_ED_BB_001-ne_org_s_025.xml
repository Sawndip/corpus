<teiHeader>
<fileDesc>
<titleStmt>
  <title>กทช.เผย4ชื่อติดโผสุดท้ายที่ปรึกษา"3จี"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28824738.php?news_id=28824738  </bibl>
</sourceDesc>
</fileDesc>
</teiHeader>
<news>
<headline><orgName>กทช.</orgName>เผย4ชื่อติดโผสุดท้ายที่ปรึกษา"3จี"</headline>
<lead><orgName>กทช.</orgName>เผย 4 รายชื่อสุดท้ายติดโผชิงดำบริษัทที่ปรึกษาโครงการมือถือ 3จี คาดสรุปผลสิ้นเดือนนี้ ยืนยันเปิดประมูลได้ตามแผนในไตรมาส 3 ขณะที่ ร่างหลักเกณฑ์วิทยุชุมชนพร้อมประกาศใช้ ก.ค.นี้ ขยายระยะเวลาทดลองออกอากาศเป็น 300 วัน</lead>
<neck></neck>
<body><p>นายสุรนันท์ วงศ์วิทยกำจร เลขาธิการ<orgName><prefix>คณะกรรมการ</prefix>กิจการโทรคมนาคม<suffix>แห่งชาติ</suffix> (กทช.)</orgName> กล่าวว่า ขณะนี้ <orgName>กทช.</orgName> ได้คัดเลือกรายชื่อบริษัทผู้เชี่ยวชาญ ที่ยื่นข้อเสนอเข้าร่วมประมูลเป็นบริษัทที่ปรึกษาโครงการโทรศัพท์เคลื่อนที่ 3จี ย่านความถี่ 2.1 กิกะเฮิรตซ์เหลือ 4 รายแล้ว จากที่พิจารณาคุณสมบัติทั้งสิ้น 13 ราย</p>
<p>ทั้งนี้ ส่วนของการประมูลบริษัทในกลุ่มออกแบบเงื่อนไข 3จี คัดจาก 4 ราย เหลือ 2 ราย ได้แก่ <orgName><prefix>บริษัท</prefix> ดอท อีคอน <suffix>จำกัด</suffix></orgName> และ<orgName><prefix>บริษัท</prefix> เนร่า</orgName> ขณะที่ อีกกลุ่มคือการวิเคราะห์ทางเศรษฐศาสตร์และทบทวนกติกา มี<orgName><prefix>บริษัท</prefix> เนร่า</orgName> และ<orgName><prefix>บริษัท</prefix> เทเลคอมมูนิเคชั่น แมเนจเม้นท์ กรุ๊ป</orgName> ผ่านการพิจารณาจากทั้งหมด 9 ราย</p>
<p>ด้านการสรุปคัดเลือกรอบสุดท้ายนั้น คาดว่าจะรู้ผลภายในสิ้นเดือนพ.ค.นี้ เพื่อที่ปรึกษาจะได้เริ่มทำงานในเดือนมิ.ย. โดยมีกำหนดกรอบระยะเวลาประมาณ 90 วัน ซึ่งจะทำให้ <orgName>กทช.</orgName> สามารถดำเนินการเปิดประมูลใบอนุญาตมือถือ 3จีได้ภายในไตรมาส 3 ปีนี้ตามที่ตั้งเป้าไว้</p>
<p>นายสุรนันท์ กล่าวอีกว่า <orgName>กทช.</orgName> ยังได้อนุมัติร่างหลักเกณฑ์และวิธีการอนุญาตประกอบกิจการวิทยุชุมชนชั่วคราว แล้ว หลังจากผ่านการทำประชาพิจารณ์เมื่อเร็วๆ นี้ และเตรียมประกาศในราชกิจจานุเบกษาต่อไป โดยคาดว่าจะประกาศใช้หลักเกณฑ์ดังกล่าวได้เดือนก.ค.นี้</p>
<p>นอกจากนี้ หลักเกณฑ์ดังกล่าวมีการเปลี่ยนแปลงเล็กน้อยจากร่างฯเดิมก่อนการทำประชา พิจารณ์ โดยเพิ่มระยะเวลาทดลองการออกอากาศจาก 90 วันเป็น 300 วัน ขณะที่ ใบอนุญาตจะเป็นแบบชั่วคราว 1 ปี อัตราค่าธรรมเนียมใบอนุญาต 500 บาท และห้ามมีโฆษณา</p></body>
</news>
