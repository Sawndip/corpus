<teiHeader>
<fileDesc>
<titleStmt>
  <title>สสช.ของบเพิ่ม 30ล.บาท ติดสแกนเนอร์76 จ.  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 10:52:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8997  </bibl>
</sourceDesc>
</fileDesc>
</teiHeader>
<news>
<headline><orgName>สสช.</orgName>ของบเพิ่ม 30ล.บาท ติดสแกนเนอร์76 จ.</headline>
<lead><orgName><prefix>สำนักงาน</prefix>สถิติ<suffix>แห่งชาติ</suffix></orgName> หรือ<orgName>สสช.</orgName> เล็งของบเพิ่ม 30 ล้านบาท จาก<orgName><prefix>คณะ</prefix>รัฐสภา</orgName> หวังใช้เครื่องมือทันสมัยจัดเก็บข้อมูลสัมมะโนครัวประชากรในแต่ละจังหวัด ควบลดเวลาทำงานเจาหน้าที่จาก 9 เดือน เหลือ 3 เดือน...</lead>
<neck></neck>
<body><p>นางธนนุช ตรีทิพยบุตร เลขาธิการ<orgName><prefix>สำนักงาน</prefix>สถิติ<suffix>แห่งชาติ</suffix></orgName> หรือ <orgName>สสช.</orgName> กล่าวภายหลังงานฉลองครบรอบ 46 ปีการติดตั้งเครื่องคอมพิวเตอร์เครื่องแรกของประเทศไทยวานนี้ (27พ.ค.) ว่าขณะที่เทคโนโลยีพัฒนาอย่างต่อเนื่อง <orgName>สสช.</orgName>มีแนวทางทำโครงการสำรวจสัมมะโนประชากรทั้งประเทศ จากเดิมที่จัดทำในรูปแบบออกแบบสอบถาม โดยตั้งทีมงานเจ้าหน้าที่รวบรวมข้อมูลแบบกระดาษแล้วนำกลับมายังสำนักงานสถิติ ทั้งนี้ ต้องใช้เวลาเดินทางไปทั่วทุกจังหวัดของประเทศไทย โดยแต่ละปีใช้เวลาอย่างน้อย 9 เดือน</p>
<p>เลขาธิการ <orgName>สสช.</orgName> กล่าวต่อว่า<orgName>สสช.</orgName>นำเทคโนโลยีจัดหาเครื่องสแกนเนอร์ที่มีคุณภาพ จัดเก็บข้อมูลเพื่อใช้ประโยชน์ต่อไป อย่างไรก็ตาม <orgName>สสช.</orgName>ใช้งบประมาณในการจัดซื้อเครื่องสแกนเนอร์ไปแล้วประมาณ 6 เครื่อง และใช้งบประมาณไปแล้วกว่า 20 ล้านบาท จากการนำเทคโนโลยีทันสมัยมาใช้ในการจัดเก็บข้อมูล และช่วยให้การดำเนินงานเป็นระบบมากขึ้น รวมถึงลดต้นทุนการทำงาน นอกจากนี้ ยังมีแนวคิดจะเสนอของบประมาณกลางปีจาก<orgName><prefix>คณะ</prefix>รัฐสภา</orgName>ประมาณ 30 ล้านบาทในการจัดซื้อเครื่องสแกนเนอร์ ให้กับ<orgName><prefix>สำนักงาน</prefix>สถิติ</orgName>ทั้ง 76 จังหวัดทั่วประเทศ ขณะเดียวกัน ยังลดเวลาทำงานจาก 9 เดือน เหลือ 3 เดือน</p>
<p>�ก่อนหน้านี้ต้องใช้เวลากว่า 2 ปี รวบรวมข้อมูลของจำนวนประชากรทั่วประเทศ พอเทคโนโลยีใหม่ๆ เข้ามาในปี 2543 ก็สามารถย่นระยะเวลาการทำงานเหลือเพียง 9 เดือน ทั้งนี้ หากโครงการดังกล่าวสามารถดำเนินไปได้ตามความต้องการ โดยคาดการณ์ว่า จะช่วยย่นระยะเวลาทำงานให้เหลือเพียงแค่ 3 เดือน สำหรับเบื้องต้นจะเริ่มสำรวจข้อมูลประชากรในเดือน ก.ค.ปี 2553 ให้แล้วเสร็จภายในเดือน พ.ย.2553� นางธนนุช กล่าว</p>
<p>เลขาธิการ <orgName>สสช.</orgName> กล่าวอีกว่า <orgName>สสช.</orgName>ยังจัดเป็นหน่วยงานกลางให้บริการคอมพิวเตอร์กับหน่วยงานต่างๆ ขณะเดียวกัน ได้จัดตั้งศูนย์ประมวลผลด้วยเครื่องจักรแห่งแรกในประเทศไทย ติดตั้งคอมพิวเตอร์เมนเฟรม IBM360/40 ถือเป็นการติดตั้งใช้งานเมนเฟรมเครื่องแรกในประเทศไทย นอกจากนี้ ยังจัดตั้ง<orgName><prefix>คณะกรรมการ</prefix>พิจารณากำหนดนโยบายและการบริการบริหารงานคอมพิวเตอร์ของรัฐ</orgName> เพื่ออนุมัติคอมพิวเตอร์แก่หน่วยงานภาครัฐด้วย</p>
<p>นางธนนุช กล่าวด้วยว่า <orgName>สสช.</orgName>เล็งเห็นความสำคัญและเป็นผู้บุกเบิกไอซีทีที่สำคัญ 3 ด้าน คือ 1.<orgName>สสช.</orgName>กับการเป็นแหล่งข้อมูลสถิติและตัวชี้วัดไอซีทีอย่างสมบูรณ์ที่สุดของประเทศ ทั้งภาคสังคม อุตสาหกรรม พาณิชย์อิเล็กทรอนิกส์ การศึกษา และภาครัฐบาลอิเล็กทรอนิกส์ เพื่อการพัฒนานโยบายของรัฐบาล 2.<orgName>สสช.</orgName>กับการเป็น<orgName><prefix>ศูนย์</prefix>สารสนเทศ<suffix>แห่งชาติ</suffix></orgName> ให้บริการข้อมูลแก่ภาครัฐที่ให้บริการเกือบ 3,000 รายการ เชื่อมโยง 20 กระทรวง และ3.<orgName>สสช.</orgName>กับการเป็นศูนย์หลักในการพัฒนาบุคลากรระดับชาติด้านไอที</p></body>
</news>
