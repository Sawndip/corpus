<teiHeader>
<fileDesc>
<titleStmt>
  <title>สสช.เผยคนไทยอ่านหนังสือน้อยลง แต่ดูโทรทัศน์มากขึ้น หวั่นอาจทำให้ขาดจินตนาการ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203310018&tb=N255203  </bibl>
</sourceDesc>
</fileDesc>
</teiHeader>
<news>
<headline><orgName>สสช.</orgName>เผยคนไทยอ่านหนังสือน้อยลง แต่ดูโทรทัศน์มากขึ้น หวั่นอาจทำให้ขาดจินตนาการ</headline>
<lead>เลขาธิการ<orgName>สถิติ<suffix>แห่งชาติ</suffix></orgName> ระบุ คนไทยอ่านหนังสือน้อยลง แต่ดูโทรทัศน์มากขึ้น หวั่นอาจทำให้ขาดจินตนาการ แนะสนับสนุนให้ราคาหนังสือถูกลง และปรับปรุงห้องสมุดชุมชนดึงดูดคนไทยให้รักการอ่านมากขึ้น</lead>
<neck></neck>
<body><p>นางธนนุช ตรีทิพยบุตร เลขาธิการ<orgName>สถิติ<suffix>แห่งชาติ</suffix></orgName> กล่าวว่า จากการสำรวจของ<orgName><prefix>สำนักงาน</prefix>สถิติแห่งชาติ</orgName> หรือ <orgName>สสช.</orgName> ถึงสถิติการอ่านหนังสือของคนไทย พบว่าคนไทยอายุตั้งแต่ 6 ปีขึ้นไป อ่านหนังสือลดลง จากร้อยละ 69.1 ในปี 2548 เป็นร้อยละ 66.3 ในปี 2551 และจากจำนวนคนที่ไม่อ่านหนังสืออีกร้อยละ 33.7 นั้น ใข้เวลาเพื่อดูโทรทัศน์ถึงร้อยละ 54.3 รองลงมาคือ ไม่มีเวลาอ่าน ไม่สนใจหรือไม่ชอบอ่านหนังสือและอ่านหนังสือไม่ออก ตามลำดับ ซึ่งจากสถิติพบว่าคนไทยอ่านหนังสือลดลงเกือบทุกวัย ส่วนใหญ่จะใข้เวลาดูโทรทัศน์มากขึ้น ทำให้จินตนาการน้อยลง ซึ่งการอ่านหนังสือจะทำให้มีความคิดที่มีจินตนาการมากขึ้น ส่วนประเภทของหนังสือที่มีผู้อ่านมากที่สุดคือ หนังสือพิมพ์ รองลงมาคือ นวนิยาย การ์ตูน หนังสืออ่านเล่น ขณะที่เมื่อเปรียบเทียบผู้อ่านหนังสือพิมพ์ในประเทศไทยที่มีถึงร้อยละ 71.0 นับว่าใกล้เคียงกับประเทศออสเตรเลียที่มีจำนวนร้อยละ 77.3 อย่างไรก็ตามคนไทยใช้เวลาอ่านหนังสือน้อยลง จากเฉลี่ย 51 นาทีต่อวัน ในปี 2548 เหลือ 39 นาทีต่อวัน ในปี 2551 โดยมีกลุ่มเยาวชนอ่านหนังสือมากที่สุด 46 นาทีต่อวัน</p>
<p>    เลขาธิการสถิติแห่งชาติ กล่าวอีกว่า ภาครัฐและเอกชนควรสนับสนุนให้ราคาหนังสือถูกลง และควรปรับปรุงห้องสมุดชุมชนให้ดึงดูดคนไทยให้รักการอ่าน โดยอาจผนวกเข้ากับ<orgName><component><prefix>ศูนย์</prefix> ICT ชุมชน</component>ของ<component><prefix>กระทรวง</prefix>เทคโนโลยีสารสนเทศและการสื่อสาร</component></orgName> หรือ <orgName>ICT</orgName> </p></body>
</news>
