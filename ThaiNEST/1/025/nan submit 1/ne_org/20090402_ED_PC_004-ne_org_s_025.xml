<teiHeader>
<fileDesc>
<titleStmt>
  <title>"ทีโอที"ย้ำรอบที่ร้อยคนกรุงได้ใช้3จีในสิ้นปี  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com06020452&day=2009-04-02&sectionid=0209  </bibl>
</sourceDesc>
</fileDesc>
</teiHeader>
<news>
<headline>"<orgName>ทีโอที</orgName>"ย้ำรอบที่ร้อยคนกรุงได้ใช้3จีในสิ้นปี</headline>
<lead>"<orgName>ทีโอที</orgName>" ย้ำรอบที่ร้อย คนกรุงได้ใช้ มือถือ 3 จี ภายในสิ้นปีนี้แน่นอน เร่งเดินหน้าสัญญาจ้าง<orgName><prefix>กลุ่ม</prefix>คอนซอร์เตี้ยม</orgName> "ซีเมนส์ อีริคสัน-มิตซุย" เดิมติดตั้ง 500 สถานี หลังขอนำเข้าอุปกรณ์ผ่านฉลุย ทั้งบอร์ดอนุมัติงบฯลงทุนปี"53 อีก 43,000 ล้านบาท โฟกัส 3 โปรเจ็กต์ยักษ์ "ฮัลโหล 5 แสนพอร์ต- ไอพีบรอดแบนด์-3 จี" คาดกำไรลดลงจากปี 2552 ประมาณ 1,600 ล้านบาท</lead>
<neck></neck>
<body><p>นายระเฑียร ศรีมงคล โฆษกและกรรมการ <orgName><prefix>บริษัท</prefix> ทีโอที <suffix>จำกัด (มหาชน</suffix>)</orgName> เปิดเผยว่า ที่ประชุมบอร์ดเมื่อวันที่ 27 มี.ค.ที่ผ่านมา ได้อนุมัติงบฯลงทุนสำหรับ ปี 2553 เป็นเงิน 43,700 ล้านบาท แยกเป็นการลงทุนโครงการใหม่ 8,980 ล้านบาท งบฯผูกพันมาจากปีก่อน 35,000 ล้านบาท ขั้นตอนหลังจากนี้ บอร์ดจะเสนอให้รัฐมนตรีว่าการ<orgName><prefix>กระทรวง</prefix>ไอซีที</orgName> เพื่อเสนอ ให้<orgName><prefix>สำนักงาน</prefix>คณะกรรมการพัฒนาการเศรษฐกิจและสังคม<suffix>แห่งชาติ</suffix> (สศช.)</orgName> และ<orgName><prefix>คณะ</prefix>รัฐมนตรี</orgName>ให้ความเห็นชอบต่อไป โดยงบประมาณที่จะใช้ส่วนใหญ่มาจากกระแสเงินสดของ<orgName>ทีโอที</orgName>เอง </p>
<p>"เงินลงทุนหลักๆ ที่ต้องจ่ายในปี 2553 มีโครงการติดตั้งโทรศัพท์ 5 แสนพอร์ต 1,000 ล้านบาท ติดตั้งไอพีบรอดแบนด์ 2,800 ล้านบาท โครงการ 3 จี 13,000 ล้านบาท รวมแล้วปี 2553 ต้องจ่ายเงิน 27,000 ล้านบาท ที่เหลือเป็นงบฯผูกพันซึ่งจะจ่ายในปีถัดๆ ไป"</p>
<p>สำหรับประมาณการรายได้ในปี 2553 ทีโอทีคาดว่าจะมีรายได้รวม 76,948 ล้านบาท เพิ่มจากปีนี้ 3,853 ล้านบาท หรือ 5.3% เป็นรายได้จากสัมปทาน 24,000 ล้านบาท มีค่าใช้จ่าย 69,446 ล้านบาท เพิ่มจากปีนี้ 5,480 ล้านบาท หรือ 8.6% คาดว่าจะมีกำไรประมาณ 7,500 ล้านบาท ลดลงจาก ปีนี้ 1,600 ล้านบาท/p>
<p>สาเหตุที่ค่าใช้จ่ายเพิ่มขึ้นมาจากการต้องสำรองจ่ายภาษี 3,000 ล้านบาท ทั้งในส่วนที่เป็นภาษีเงินได้นิติบุคคลที่สรรพากรเรียกเก็บจากรายได้ค่าเชื่อมโยงโครงข่าย (ค่า เอซี) ที่ทาง<orgName>ดีแทค</orgName>และ<orgName>ทรูมูฟ</orgName>ไม่ยอมจ่ายตั้งแต่ปี 2549 และส่วนที่เป็นภาษีมูลค่าเพิ่มที่คิดจากส่วนแบ่งรายได้ของ<orgName>เอไอเอส</orgName> ในสมัยที่มีการเก็บภาษีสรรพสามิตโทรคมนาคมที่<orgName><prefix>กรม</prefix>สรรพากร</orgName>เรียกเก็บย้อนหลังจาก<orgName>ทีโอที</orgName></p>
<p>"<orgName>ทีโอที</orgName>กำลังเจรจากับ<orgName><prefix>กรม</prefix>สรรพากร</orgName> คาดว่าจะได้ข้อยุติในปี 2553 ซึ่งอาจไม่ต้องจ่ายเงินจำนวนนี้ก็ได้ และจะทำให้มีกำไรเพิ่มขึ้นเป็น 1.3หมื่นล้านบาท ขณะที่ผลการดำเนินงานของ<orgName>ทีโอที</orgName>ไม่รวมรายได้จากสัมปทานใน 5 ปี จะกลับมามีกำไรได้ จากเดิมที่ขาดทุนมาตลอด" </p>
<p>กับความคืบหน้าโครงการให้บริการโทรศัพท์เคลื่อนที่ 3 จี ขณะนี้บอร์ดได้ แต่งตั้งให้นายวรุธ สุวกร กรรมการผู้จัดการใหญ่ <orgName><prefix>บมจ.</prefix>ทีโอที</orgName> เป็นประธานกรรมการบริหารโครงการเตรียมความพร้อมในการทำธุรกิจ</p>
<p>"เดือนก่อนบอร์ดได้อนุมัติโครงสร้างธุรกิจของ<orgName>ทีโอที</orgName>ใหม่ โดยส่วนที่เกี่ยวข้องกับ 3 จี เป็นสายงานใหม่ คาดว่า 1-2 เดือนนี้จะแต่งตั้งคนทำงานได้ครบ"</p>
<p>ทั้งนี้<orgName>ทีโอที</orgName>มีสัญญาอัพเกรดสถานีฐาน 500 แห่งในกรุงเทพฯ เดิมที่<orgName><prefix>บริษัท</prefix>เอซีที โมบาย</orgName> ทำไว้กับกลุ่มกิจการร่วมค้า<orgName>ซีเมนส์</orgName>-<orgName>อีริคสัน</orgName>จึงช่วยย่นระยะเวลาติดตั้งสถานีฐานได้ มั่นใจว่าในสิ้นปี คนไทยจะได้ใช้ 3 จีของ<orgName>ทีโอที</orgName>แน่นอน แต่ต้องยอมรับก่อนว่าหาก<orgName>ทีโอที</orgName>ลงทุน 3 จีแล้ว ในปีแรกจะขาดทุนมากขึ้น ต้องถึงปีที่ 3-4 จึงจะเริ่มมีกำไร</p>
<p>แหล่งข่าวจาก <orgName><prefix>บมจ.</prefix>ทีโอที</orgName>กล่าวว่า การอัพเกรดสถานีฐานเป็นสัญญาเดิมที่<orgName><prefix>บริษัท</prefix> เอซีที โมบาย</orgName> ได้ทำไว้กับกลุ่มกิจการร่วมค้า<orgName>ซีเมนส์</orgName>-<orgName>อีริคสัน</orgName>-<orgName>มิตซุย</orgName> ตั้งแต่ 28 ก.ย.2547 เพื่อปรับปรุงโครงข่ายเป็น 3G 500 สถานี มูลค่าโครงการ 1,400 ล้านบาท</p>
<p>โดยไทยโมบายได้จ่ายเงินมัดจำไปแล้ว 200 ล้านบาท แต่ยังไม่ได้ดำเนินการใดๆ เนื่องจากติดปัญหาเรื่องการนำเข้าอุปกรณ์</p>
<p>ดังนั้นถ้าบอร์ดพิจารณาอนุมัติให้ปรับปรุงแก้ไขสัญญาให้เป็นไปตามสเป็กใหม่ และขออนุญาตกทช.นำเข้าอุปกรณ์ก็จะอัพเกรด 500 แห่งได้เสร็จใน 4-5 เดือน</p>
<p>นอกจากนี้ บอร์ด<orgName>ทีโอที</orgName>ยังได้อนุมัติจ้างเหมาติดตั้งอุปกรณ์ทริปเปิลเพลย์ซีเล็กชั่นเกตเวย์ (จีเอสจี) เพื่อกระจายการให้บริการบรอดแบนด์ มูลค่า 309 ล้านบาท กับ<orgName><prefix>บริษัท</prefix> ฟาร์ติมา อาร์ดีดีเอส <suffix>จำกัด</suffix></orgName> และอนุมัติต่อสัญญาเช่าโครงข่ายบรอดแบนด์กับ<orgName><prefix>บริษัท</prefix> เพชราวุธ <suffix>จำกัด</suffix></orgName> โดย<orgName>เพชราวุธ</orgName>เสนอราคาค่าเช่าอยู่ที่เดือนละ 26 ล้านบาท ซึ่งบอร์ดได้ให้ฝ่ายบริหารไปเจรจาต่อรองราคาเพิ่มเติม </p>
<p>ขณะที่การประเมินผลงานของนายวรุธ สุวกร กรรมการผู้จัดการใหญ่ ตั้งแต่รับตำแหน่งถึงเดือน ธ.ค.2551 คณะกรรมการประเมินตามสัญญาจ้างได้ให้คะแนน 82.44% ถือว่าผ่านเกณฑ์ประเมิน </p></body>
</news>
