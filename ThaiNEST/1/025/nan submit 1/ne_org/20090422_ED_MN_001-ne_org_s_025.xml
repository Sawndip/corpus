<teiHeader>
<fileDesc>
<titleStmt>
  <title>จีเอเบิลรุกตลาดมาตรฐานบัญชี IAS 39 ฉวยจังหวะแบงก์ชาติประกาศบังคับใช้  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-22 10:57:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000044967  </bibl>
</sourceDesc>
</fileDesc>
</teiHeader>
<news>
<headline><orgName>จีเอเบิล</orgName>รุกตลาดมาตรฐานบัญชี IAS 39 ฉวยจังหวะ<orgName><addName>แบงก์ชาติ</addName></orgName>ประกาศบังคับใช้</headline>
<lead><orgName>จีเอเบิล</orgName>รุกตลาด IAS 39 กลุ่มแบงก์เจ้าแรก หลัง<orgName><addName>แบงก์ชาติ</addName></orgName>บังคับใช้เป็นมาตรฐานทางบัญชีกับทุกธนาคารในประเทศไทย เผยปีที่ผ่านมาครองส่วนแบ่งสูงสุดในตลาดสถาบันการเงิน การธนาคาร คาดปีนี้ขยายตัวเพิ่ม 15-20%</lead>
<neck></neck>
<body><p>นายไตรรัตน์ ใจสำราญ กรรมการบริหาร กลุ่ม<orgName><prefix>บริษัท</prefix>จีเอเบิล</orgName> เปิดเผยว่า <orgName>จีเอเบิล</orgName>เป็นบริษัทไอทีไทยที่มีส่วนแบ่งการตลาดทางด้านกลุ่มลูกค้าองค์กรสูงสุดของธุรกิจการให้บริการไอทีในตลาดสถาบันการเงิน การธนาคาร ซึ่งในปีที่ผ่านมา<orgName>จีเอเบิล</orgName>มีรายได้จากตลาดนี้ 1,500 ล้านบาท และในปีนี้<orgName>จีเอเบิล</orgName>คาดว่าน่าจะขยายตัวเพิ่มขึ้นอีก 15-20%</p>
<p>"รายได้รวมทั้งหมดของ<orgName>จีเอเบิล</orgName>ที่คาดว่าจะได้รับในปีนี้อยู่ที่ประมาณ 6 พันล้านบาท เพิ่มขึ้นจากปีที่ผ่านมา 15% ส่วนรายได้รวมเฉพาะกลุ่มสถาบันการเงินที่เป็นเป้าหมายหลักของ<orgName>จีเอเบิล</orgName> ในปีนี้น่าจะได้เกิน 2 พันล้านบาท"นายไตรรัตน์กล่าว</p>
<p>นายไตรรัตน์ กล่าวต่อว่าในสภาวะเศรษฐกิจที่กำลังชะลอตัวอยู่นี้ ธนาคารบางแห่งได้อาศัยจังหวะปรับตัวปรับปรุงระบบการทำงานให้มีประสิทธิภาพมากยิ่งขึ้น เพื่อรองรับกับสภาพเศรษฐกิจที่จะฟื้นตัวในอนาคต รวมถึงรองรับการแข่งขันที่นับวันจะเพิ่มสูงขึ้น ไม่เพียงแต่แข่งภายในประเทศเพียงอย่างเดียว แต่ต้องแข่งขันระหว่างประเทศด้วย จุดนี้ไอทีจึงกลายเป็นเครื่องมือสำคัญ และถือเป็นโอกาสที่ดีสำหรับ<orgName>จีเอเบิล</orgName></p>
<p>ล่าสุด <orgName>จีเอเบิล</orgName>ได้เสนอโซลูชันใหม่ทางด้านการเงิน เพื่อรองรับมาตรฐานการบัญชีระหว่างประเทศ ที่<orgName>ธนาคาร<suffix>แห่งประเทศไทย</suffix></orgName>ได้นำ IAS 39 (International Accounting Standard 39) มาบังคับใช้กับธนาคารทุกแห่งในประเทศไทย ซึ่งจะมีผลวันที่ 1 มกราคม 2554 โดยจะต้องมีข้อมูลเปรียบเทียบทางบัญชีย้อนหลัง 2 ปี ทำให้ทุกธนาคารต้องเริ่มเก็บข้อมูลตั้งแต่วันที่ 1 มกราคม 2552</p>
<p>ทั้งนี้ <orgName>จีเอเบิล</orgName> ได้ใช้ระยะเวลาในการเตรียมความพร้อม เพื่อรองรับระบบ IAS 39 มาตลอด 1 ปี โดยได้ประสานงานกับ <orgName>FinArch</orgName> บริษัทซอฟต์แวร์มาตรฐานการบัญชีจากประเทศเบลเยียม เพื่อเลือกโซลูชันที่เหมาะสมกับธนาคารในประเทศไทย และสอดคล้องกับกฎข้อบังคับต่างๆของ<orgName>ธนาคาร<suffix>แห่งประเทศไทย</suffix></orgName> รวมถึงให้การสนับสนุนบริการหลังการขาย เช่น การให้คำปรึกษาข้อแนะนำต่างๆที่เหมาะสมช่วยในการดำเนินงาน และการพัฒนาทักษะทางด้านเทคนิคค้วย</p>
<p>นายไตรรัตน์ กล่าวถึงความร่วมมือ และนโยบายการทำตลาดว่า <orgName>จีเอเบิล</orgName>มุ่งเน้นนำเสนอเป็นแพกเกจ ซึ่งประกอบไปด้วย โซลูชัน FinArch IAS 39 และ Implementation โดยมีจุดเด่นอยู่ที่ไกด์ไลน์ ซึ่งเปรียบเสมือนกับผู้เชี่ยวชาญที่บ่งบอกถึงข้อมูลที่จำเป็น วิธีการคิดคำนวณสูตร สามารถสร้างข้อมูลได้ตามที่ธนาคารแห่งประเทศไทยต้องการ ทั้งในเรื่องความถูกต้อง รวดเร็ว และมีประสิทธิภาพ</p>
<p>"เป็นโอกาสในการเสนอโซลูชันใหม่แบบแพกเกจ เนื่องจากบางแบงก์พยายามเขียนต่อยอดจากสิ่งที่มีอยู่ ปัญหาคือ ไม่ทราบมาตรฐานที่แท้จริงคืออะไร ทำให้ระบบไม่ยืดหยุ่นพอ ดังนั้น แพกเกจจึงตอบโจทย์ได้มากกว่า และโซลูชันนี้ทำให้จีเอเบิลถือเป็นเจ้าแรก ที่เข้ามาตอบสนองการติดตั้งระบบ IAS 39"นายไตรรัตน์กล่าว</p>
<p>สำหรับกลุ่มเป้าหมาย ได้แก่ ธนาคารพาณิชย์ขนาดกลางและขนาดเล็กของไทย ที่มีสิทธิ์ในการเลือกจัดซื้อจัดหาโซลูชัน IAS 39 ได้เองจากซัปพลายเออร์ในประเทศ ทั้งนี้ โซลูชันดังกล่าวต้องสอดคล้องกับกฎระเบียบของ<orgName>ธนาคาร<suffix>แห่งประเทศไทย</suffix></orgName>ด้วย</p></body>
</news>
