<teiHeader>
<fileDesc>
<titleStmt>
  <title>โนเกียส่งเครื่องกลาง-ล่างลุยตจว.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/24/news_28617011.php?news_id=28617011  </bibl>
</sourceDesc>
</fileDesc>
</teiHeader>
<news>
<headline><orgName>โนเกีย</orgName>ส่งเครื่องกลาง-ล่างลุยตจว.</headline>
<lead><orgName>โนเกีย</orgName>รับพิษเศรษฐกิจกระทบทุกเซ็กเมนท์ คนตัดสินใจเปลี่ยนเครื่องช้าลง เผยเครื่องลูกข่ายราคา 3 พันบาทขายดีสุด เตรียมโหมบุกตลาดกลางถึงล่างมากขึ้นเกาะกระแสผู้บริโภครัดเข็มขัด ล่าสุดเปิดตัวมือถืออีเมล "อีซีรีส์" รุกคนทำงานชนแบลคเบอรี่</lead>
<neck></neck>
<body><p>นายชูมิท คาร์พู ผู้จัดการทั่วไป <orgName><prefix>บริษัท</prefix>โนเกีย (ประเทศไทย) <suffix>จำกัด</suffix></orgName> กล่าวว่า สภาพเศรษฐกิจย่ำแย่ส่งผลให้อย่างชัดเจนให้คนใช้มือถือเปลี่ยนเครื่อง รวมถึงตัดสินใจซื้อเครื่องช้าลงอย่างเห็นได้ชัด ซึ่งถือว่าเป็นผลกระทบที่เกิดขึ้นกับ<orgName>โนเกีย</orgName>ทั่วโลก</p>
<p>ทั้งนี้ เครื่องรุ่นที่ขายดีที่สุดขณะนี้ อยู่ระดับราคา 8,000 บาทลงมา โดยราคา 3,000 บาท ถือเป็นรุ่นที่ขายดีที่สุด รองลงมา คือ 5,000 บาท</p>
<p>“ทุกคนรับรู้ว่า เศรษฐกิจมีผลอย่างมาก แต่ก็ถือว่ายังเป็นความท้าทายสำหรับโนเกีย ในการที่จะทำอย่างไรให้คนได้เห็นถึงความคุ้มค่าในการที่จะซื้อมือถือในช่วง ภาวะเศรษฐกิจเช่นนี้”</p>
<p>เขากล่าวว่า ปีนี้<orgName>โนเกีย</orgName> จะหันมาให้ความสำคัญกับตลาดเครื่องลูกข่ายตั้งแต่ระดับกลางถึงล่างเพิ่มมาก ขึ้น ซึ่งสภาพเศรษฐกิจถือเป็นเงื่อนไขสำคัญ แต่อีกด้านหนึ่งปัจจุบันตลาดผู้ใช้เครื่องแรก (Emerging Market) ทั่วโลกยังถือเป็นตลาดที่ใหญ่ที่สุด</p>
<p>“ไทยยังเป็นตลาดที่มีความสำคัญมากในภูมิภาค เอเชียตะวันออกเฉียงใต้ ที่ผ่านมาเรายังไม่มีแผนที่จะลดต้นทุนในเรื่องใดๆ กลับกันมีแต่จะลงทุนเพิ่มอย่างต่อเนื่อง โดยเฉพาะการสร้างความใจ และอัพเดทเทคโนโลยีใหม่ๆ ให้ลูกค้าไทย”</p>
<p>รายได้ไตรมาสแรกที่ผ่านมา โนเกียทำได้ตามเป้าหมาย 2 เรื่อง คือ รักษาตำแหน่งผู้นำในตลาดไว้ได้ และรักษาส่วนต่างกำไรได้ แม้รายได้ยังรักษาตำแหน่งเบอร์ 1 แต่ผลกำไรลดลง ก็ไม่มีผล เพราะราคาหุ้นของ<orgName>โนเกีย</orgName>ยังสูงขึ้นต่อเนื่อง ที่สำคัญแนวโน้มตลาดโลกในกลุ่มตลาดใหม่ หรือตลาดเพิ่งเริ่มก็ถือเป็นตลาดที่ใหญ่ที่สุดสำหรับมือถือตอนนี้</p>
<p><orgName>โนเกีย</orgName>จะยังเน้นทำตลาดเครื่องลูกข่ายที่มีคุณสมบัติหลัก 5 ประเภทๆ ได้แก่ แผนที่ เพลง ข้อความรวมถึงอีเมล มีเดีย ความบันเทิง และเกม</p>
<p>นางสาวนนทวัน สินธวานนท์ ผู้จัดการอาวุโส วางแผน และบริหารผลิตภัณฑ์ โนเกีย ยอมรับว่า เศรษฐกิจที่ชะลอตัวทั่วโลก กระทบต่อยอดขายเครื่องทุกเซ็กเมนท์ จึงต้องพยายามหาเครื่องลูกข่ายที่เน้นความคุ้มค่าในการใช้งานตอบสนองลูกค้า เพิ่มขึ้น ไม่เน้นแข่งขันราคา แต่เน้นการนำโซลูชั่น และบริการที่สามารถใช้งานในชีวิตประจำวันได้มากกว่า</p>
<p>นอกจากนี้ ยังเน้นขยายตลาดไปต่างจังหวัดเพิ่มขึ้น เพราะตลาดกรุงเทพฯ ค่อนข้างอิ่มตัว แต่ต่างจังหวัดยังเติบโตได้อีกมาก โดยเฉพาะเครื่องระดับกลาง-ล่าง</p>
<p>ล่าสุด ได้เปิดตัวโนเกียอี 75 โดดเด่นเรื่องการใช้อีเมล วางตลาดเดียวกับแบลคเบอรี่ แต่กว้างกว่า เพราะแบลคเบอรี่เจาะเฉพาะกลุ่มผู้บริหารระดับสูง แต่รุ่นนี้เจาะกลุ่มคนทำงานถึงองค์กร ด้วยราคา 17,600 บาท เจาะตลาดคนทำงานจนถึงระดับองค์กร ซึ่งกว่า 78% ของผู้ใช้อีเมลต้องการใช้บนมือถือได้ด้วย</p>
<p>ปีนี้ยังเตรียมนำมือถืออีเมลใหม่ไม่ต่ำกว่า 2 รุ่นเข้าทำตลาดไทยเพิ่ม</p></body>
</news>
