<teiHeader>
<fileDesc>
<titleStmt>
  <title>"ทีซีซีที"จับมือ3พันธมิตรข้ามชาติ เปิดเกมรุกขยายตลาด"ดาต้าเซ็นเตอร์"คุมเอเชีย  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com06230352&day=2009-03-23&sectionid=0209  </bibl>
</sourceDesc>
</fileDesc>
</teiHeader>
<news>
<headline>"<orgName>ทีซีซีที</orgName>"จับมือ3พันธมิตรข้ามชาติ เปิดเกมรุกขยายตลาด"ดาต้าเซ็นเตอร์"คุมเอเชีย</headline>
<lead>"<orgName>ทีซีซีที</orgName>" ผนึก 3 พันธมิตรข้ามชาติ "เวียดนาม-สิงคโปร์-มาเลย์" เดินหน้าชูนโยบายดาต้าเซ็นเตอร์ "วันสต็อปเซอร์วิส" พร้อมแผนเชื่อมต่อระบบดาต้าเซ็นเตอร์ถึงกันหมด รองรับการขยายตลาดลูกค้าต่างชาติในภูมิภาคเอเชีย</lead>
<neck></neck>
<body><p>นายโฆษิต สุขสิงห์ กรรมการผู้จัดการ <orgName><prefix>บริษัท</prefix> ที.ซี.ซี. เทคโนโลยี <suffix>จำกัด</suffix> (ทีซีซีที)</orgName> ในเครือ <orgName>ที.ซี.ซี.</orgName> ของนายเจริญ สิริวัฒนภักดี กล่าวว่า ศักยภาพการเติบโตของตลาดดาต้าเซ็นเตอร์ในเอเชียที่สูงมากในช่วง 3-4 ปีที่ผ่านมา บวกกับปริมาณความต้องการใช้แบนด์วิดท์สูงกว่า 100% ทุกปี และสถานการณ์ปัจจุบันที่มีความไม่แน่นอนสูง ทำให้องค์กรต่างๆ ต้องการติดตั้งระบบสำรองข้อมูลไปยังประเทศอื่นๆ รวมถึงลูกค้าส่วนใหญ่ที่ลงทุนในภูมิภาคนี้ คือกลุ่มลูกค้าต่างชาติที่ต้องการสำรองข้อมูลในหลายๆ ประเทศมากกว่าประเทศเดียวจึงทำให้มีโอกาสทางธุรกิจ</p>
<p>บริษัทจึงได้ตกลงความร่วมมือระหว่างผู้ให้บริการ<orgName><prefix>ศูนย์</prefix>ข้อมูลอิสระ</orgName>ในภูมิภาค 4 ราย คือ <orgName>ทีซีซีที</orgName> จากประเทศไทย, <orgName>1-Net สิงคโปร์</orgName>, <orgName>AIMS Asia Group</orgName> จากมาเลเซีย และ <orgName>CMC Telecom</orgName> จากประเทศเวียดนาม จัดตั้งเป็น<orgName><prefix>กลุ่ม</prefix> Asia Data Center Alliance (ADCA)</orgName> ประโยชน์ที่สมาชิกภายในกลุ่ม ได้รับคือการแชร์ฐานลูกค้าระหว่างกลุ่มสมาชิก ทำให้แต่ละบริษัทมีฐานลูกค้าเพิ่มขึ้น นอกจากนี้ยังสามารถรวมกันจัดซื้อสินค้า เช่น อุปกรณ์เน็ตเวิร์กในราคาที่ดีขึ้นด้วย ขณะเดียวกันแต่ละบริษัทจะเป็น ตัวแทนในการทำตลาดดาต้าเซ็นเตอร์ของพันธมิตรแต่ละราย และจะได้รับส่วนแบ่งรายได้ระหว่างกัน</p>
<p>แม้ว่าปัจจุบัน<orgName>ไอดีซี</orgName>ประเมินว่าอัตราการเติบโตของตลาดไอซีทีในไทยมีประมาณ 6% แต่จากภาวะทางเศรษฐกิจที่ถดถอยในสหรัฐและยุโรป คาดว่าแต่ละองค์กรจะหันมาโฟกัสที่เอเชียมากขึ้น เพราะได้รับผลกระทบน้อยกว่าภูมิภาคอื่นๆ ทำให้เงินลงทุนไหล เข้ามาในภูมิภาคเอเชียมากขึ้น จึงเป็นโอกาสของธุรกิจ เพราะปัจจุบันลูกค้าจะมองหาโซลูชั่นที่มีความคุ้มค่ามากที่สุดเพื่อระมัดระวังในการลงทุน</p>
<p>นายโฆษิตกล่าวอีกว่า ขณะนี้<orgName><prefix>บริษัท</prefix> ทีซีซีที</orgName> ได้รับใบอนุญาตบริการอินเทอร์เน็ตเกตเวย์ระหว่างประเทศและการเชื่อมโยงโครงข่ายภายในประเทศ ประเภทที่ 2 จาก กทช. ดังนั้นปีนี้บริษัทจะเน้นขยายโครงข่ายอินเทอร์เน็ตในประเทศเป็นหลัก เพื่อรองรับลูกค้าองค์กรและกลุ่มธุรกิจอสังหาริมทรัพย์ใน<orgName><prefix>เครือ</prefix> ที.ซี.ซี.</orgName> โดยมีแผนที่จะลงทุน ไม่ต่ำกว่า 100 ล้านบาท เพื่อขยายพื้นที่ดาต้าเซ็นเตอร์ที่มีอยู่ 2 แห่ง คือ บริเวณบางนาและตึกเอ็มไพร์ทาวเวอร์ แทนการเพิ่มจำนวนศูนย์ใหม่ พร้อมกับลงทุนเพิ่มจุดเชื่อมต่อไปต่างประเทศ </p>
<p>ทั้งนี้ปีที่ผ่านมา<orgName>บริษัท</orgName>มีรายได้ประมาณ 200 ล้านบาท โดยสัดส่วนลูกค้า 60% เป็นลูกค้าในเครือ<orgName><prefix>บริษัท</prefix> ที.ซี.ซี.</orgName> และนอกเครือ 40% เช่น กลุ่มบริษัทต่างชาติที่มาลงทุนในไทย และบริษัทที่มีสาขาในประเทศต่างๆ</p>
<p>โดยนายเยา เตา เคียน กรรมการผู้จัดการ <orgName><prefix>บริษัท</prefix> 1-Net สิงคโปร์</orgName> ในฐานะประธาน<orgName><prefix>กลุ่ม</prefix> Asia Data Center Alliance (ADCA)</orgName> กล่าวว่า หลังจากผู้ให้บริการ<orgName><prefix>ศูนย์</prefix>ข้อมูลอิสระ</orgName> 4 รายได้ลงนามความร่วมมือกันเมื่อ 9 เดือนที่ผ่านมา ปัจจุบันอยู่ในขั้นตอนการเริ่มปฏิบัติงานเพื่อสร้างบริการ<orgName><prefix>ศูนย์</prefix>ข้อมูล</orgName>เป็นแบบวันสต็อปช็อป โดยลูกค้าที่ใช้บริการของสมาชิกรายใดก็ตาม สามารถถ่ายโอนข้อมูลหรือสำรองข้อมูลระหว่าง<orgName><prefix>ศูนย์</prefix>ข้อมูล</orgName>ภายในกลุ่มสมาชิกได้</p>
<p>แผนระยะสั้นต่อจากนี้ คือ การกำหนดมาตรฐาน ราคา ความปลอดภัย และการบริการให้เป็นมาตรฐานเดียวกัน และการพัฒนาทางระบบการส่งข้อมูลทางเทคนิคระหว่างกลุ่มสมาชิกให้มีความรวดเร็วขึ้น และแผนอีก 2-3 ปีข้างหน้าจะเชื่อมต่อระบบ<orgName><prefix>ศูนย์</prefix>ข้อมูลระหว่างประเทศ</orgName>ทั้งหมดเข้าหากัน เพื่อให้ข้อมูลสามารถส่งถึงกันรวดเร็วขึ้นและมีความปลอดภัย</p>
<p>"ปัจจัยหลักที่ทำให้เกิดความร่วมมือ คือ ความต้องการของลูกค้าในภูมิภาคที่ต้องการใช้บริการดาต้าเซ็นเตอร์มีมากขึ้น และลูกค้าต้องการโซลูชั่นที่ง่าย ขณะที่แต่ละประเทศมีจุดแข็งทำให้เมื่อรวมกันกลายเป็นจุดแข็งของ<orgName><prefix>กลุ่ม</prefix> ADCA</orgName> ที่สามารถตอบสนองความต้องการของลูกค้าในระดับภูมิภาคได้"</p>
<p>ทั้งนี้การลงทุนเบื้องต้นเน้นการขยายดาต้าเซ็นเตอร์ของแต่ละรายเป็นหลัก โดยปัจจุบันมีพื้นที่ดาต้าเซ็นเตอร์ทั้งหมดรวมกันประมาณ 5 หมื่น ตร.ม. เจาะกลุ่มลูกค้า ผู้ให้บริการโทรคมนาคม <orgName><prefix>บริษัท</prefix>ข้ามชาติ</orgName> เป็นต้น คาดว่าปี 2553 จะมีรายได้จากการให้บริการ์รวมกัน 2.7 พันล้านบาท</p>
<p>ขณะเดียวกันในอนาคตทาง<orgName><prefix>กลุ่ม</prefix> ADCA</orgName> อาจมีพันธมิตรรายใหม่เพิ่มเข้ามา เช่น อินโดนีเซียและฟิลิปปินส์</p>
<p>"ประโยชน์ที่ลูกค้าจะได้รับคือสามารถใช้บริการ<orgName><prefix>ศูนย์</prefix>ข้อมูล</orgName>หรือสำรองข้อมูลในประเทศกลุ่มพันธมิตรได้ในลักษณะแบบวันสต็อป ทำให้สะดวกและได้รับบริการที่รวดเร็วขึ้น"</p></body>
</news>
