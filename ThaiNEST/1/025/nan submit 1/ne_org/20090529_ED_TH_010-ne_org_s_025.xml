<teiHeader>
<fileDesc>
<titleStmt>
  <title>โอบามาให้ช่วยกันรีบแก้ปัญหาโลกร้อน อยากทาสีโลกให้สีขาว  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-29 05:40:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/9145  </bibl>
</sourceDesc>
</fileDesc>
</teiHeader>
<news>
<headline>โอบามาให้ช่วยกันรีบแก้ปัญหาโลกร้อน อยากทาสีโลกให้สีขาว</headline>
<lead>รมว.<orgName>พลังงาน</orgName> สหรัฐฯ ชี้ สีขาว จะช่วยให้อาคารบ้านเรือนเย็นลง ลดการใช้เครื่องปรับอากาศ รวมทั้งช่วยสะท้อนแสงแดดออกไปจากโลก อันจะลดการปล่อยคาร์บอนในอากาศ...</lead>
<neck></neck>
<body><p>รัฐมนตรี<orgName><prefix>การ</prefix>พลังงาน<suffix>สหรัฐฯ</suffix></orgName> นายสตีเวน ชู กล่าวเปิดเผย ก่อนหน้าที่จะเข้าประชุมปัญหาเรื่องดินฟ้าอากาศเปลี่ยนแปลงว่า คณะบริหารของประธานาธิบดีโอบามาแห่งสหรัฐอเมริกา ใคร่อยากจะทาสีให้โลกสีขาว เพื่อช่วยสะท้อนพลังงาน</p>
<p>รัฐมนตรีผู้เคยได้รับรางวัลโนเบล สาขาฟิสิกส์ เรียกร้องให้มีการปฏิวัติครั้งใหม่ เพื่อกำเนิดพลังงาน ที่จะลดน้อยการปล่อยก๊าซที่เป็นเหตุให้โลกร้อน   แต่ก็เตือนให้ รู้ว่าไม่มีปาฏิหาริย์อันใด เรื่องเดียวที่จะมาแก้ปัญหานี้ได้ ต้องใช้หลายวิธีด้วยกัน  อย่างเช่น การทาสีหลังคาอาคารบ้านเรือนต่างๆด้วยสีขาว ตัดถนนและมุงหลังคาด้วยวัตถุสีอ่อน</p>
<p>เขาบอกอธิบายว่า โครงการทาสีโลกด้วยสีขาว เป็นโครงการทางภูมิวิศวกรรมที่ไร้พิษภัย จะช่วยให้อาคารบ้านเรือนเย็นลง ลดการใช้เครื่องปรับอากาศ รวมทั้งช่วยสะท้อนแสงแดดออกไปจากโลก</p>
<p>สำหรับคนที่รู้สึกว่าสีขาวบาดตา นักวิทยาศาสตร์ ก็ได้พัฒนาสีเย็นตา ซึ่งตามนุษย์จะมองเห็นเป็นปกติ แต่ สะท้อนความร้อนเช่นเดียวกับสีอ่อน แม้ว่าจะอยู่ในเงามืดก็ตาม</p>
<p>การพ่นสีรถด้วยสีอ่อนและเย็นก็จะช่วยประหยัดพลังงาน สำหรับเครื่องปรับอากาศลงได้เป็นอันมาก</p>
<p>เขากล่าวว่า จำเป็นจะต้องช่วยกันออกความคิด เพื่อหาทางลดปริมาณ คาร์บอน ที่เครื่องกำเนิดพลังงานปล่อยออกมา "การปฏิวัติอุตสาหกรรมเป็นการปฏิวัติของการใช้พลังงาน เปลี่ยนจากการใช้แรงงานคนและสัตว์มาเป็นใช้เชื้อเพลิงจากฟอสซิล เราจะต้องทำการปฏิวัติเสียใหม่ โดยการตัดทอนปริมาณของคาร์บอนที่ปล่อยออกมาในอากาศลงไปให้ เกือบหมด".</p></body>
</news>
