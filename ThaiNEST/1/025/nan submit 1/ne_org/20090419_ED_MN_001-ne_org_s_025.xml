<teiHeader>
<fileDesc>
<titleStmt>
  <title>หน่วยสืบราชการลับอังกฤษเฟ้นหานักวิทย์ รับบท "Q" ตัวจริง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-19 22:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000043589  </bibl>
</sourceDesc>
</fileDesc>
</teiHeader>
<news>
<headline><orgName><prefix>หน่วย</prefix>สืบราชการลับ</orgName>อังกฤษเฟ้นหานักวิทย์ รับบท "Q" ตัวจริง</headline>
<lead><orgName><prefix>หน่วย</prefix>สืบราชการลับ</orgName>ของอังกฤษเตรียมปั้น "คิว" แห่งหนังดังเรื่อง "เจมส์ บอนด์" ให้มีตัวตนขึ้นมาจริงๆ ประกาศเฟ้นหานักวิทย์อัจฉริยะมาดำรงตำแหน่งหัวหน้าทีมพัฒนาอุปกรณ์ไฮเทคให้กับ <orgName>MI5</orgName> ไว้จัดการกับแผนปฏิบัติการของผู้ก่อการร้าย ที่หวังก่อความวุ่นวายในสหราชอาณาจักร</lead>
<neck></neck>
<body><p><orgName>เดลีเมล</orgName>และ<orgName>บีบีซีนิวส์</orgName>รายงานว่า <orgName><prefix>หน่วย</prefix>สืบราชการลับ</orgName>ภายในสหราชอาณาจักร หรือ <orgName>เอ็มไอ 5 (Military Intelligence Section 5: MI5)</orgName> ประกาศรับสมัครบุคคล เพื่อดำรงตำแหน่งประธานที่ปรึกษาด้านวิทยาศาสตร์ โดยมีหน้าที่หลักในการป้องกันประเทศจ ากผู้ก่อการร้ายในทุกรูปแบบ ด้วยวิทยาศาสตร์และเทคโนโลยีสุดทันสมัย คล้ายกับ "คิว" (Q) นักวิทยาศาสตร์อัจฉริยะในภาพยนตร์แนวสายลับเรื่องดังอย่าง เจมส์ บอนด์ (James Bond)</p>
<p>ศาสตราจารย์จอห์น เบดดิงตัน (Professor John Beddington) ประธานที่ปรึกษาด้านวิทยาศาสตร์ของ<orgName>รัฐบาลอังกฤษ</orgName> เปิดเผยกับ<orgName>บีบีซีนิวส์</orgName>ว่า ตำแหน่งดังกล่าวนับว่ามีความสำคัญมาก ในการจัดหาและพัฒนาอุปกรณ์วิทยาศาสตร์และเทคโนโลยีขั้นสูงสำหรับการจัดการแก้ปัญหาต่างๆ ที่องค์กรอาจต้องเผชิญ</p>
<p>"ประธานที่ปรึกษาด้านวิทยาศาสตร์ของ<orgName>เอ็มไอ 5</orgName> จะมีบทบาทสำคัญ ในการขัดขวางการกระทำของผู้ที่ร่วมอยู่ในลัทธิก่อการร้าย ป้องกันการจารกรรมข้อมูล หรือความลับทางการทหาร อันอาจก่อให้เกิดผลร้ายแก่สหราชอาณาจักร ปกป้องโครงสร้างพื้นฐานของชาติ และขัดขวางไม่ให้มีการผลิตอาวุธที่ใช้ทำลายล้างมวลชน ซึ่งหน้าที่นี้จำเป็นต้องใช้ความรู้ด้านวิทยาศาสตร์อย่างมโหฬารเลยทีเดีย"</p>
<p>ศาสตราจารย์เบดดิงตันกล่าวอีกว่า การจัดตั้งตำแหน่งนี้ขึ้นมาเป็นการพัฒนาด้านวิทยาศาสตร์และเทคโนโลยีของอังกฤษให้มีความทันสมัยมากที่สุด เพื่อให้เจ้าหน้าที่ใน<orgName><prefix>หน่วย</prefix>สืบราชการลับ</orgName>ของอังกฤษสามารถก้าวล้ำนำหน้าศัตรูผู้ก่อการร้ายของประเทศชาติไปได้อีกหนึ่งขั้น</p>
<p>ด้าน ดร.แซลลี ลีฟส์ลีย์ (Dr.Sally Leivesley) จาก<orgName><prefix>องค์กร</prefix>ที่ปรึกษาด้านความปลอดภัย นิว ริสก์ (New Risk)</orgName> กล่าวเพิ่มเติมว่าการแต่งตั้งตำแหน่งประธานที่ปรึกษาวิทยาศาสตร์ของ<orgName>เอ็มไอ 5</orgName> เป็นไปเพื่อให้สอดรับกับการปรากฏขึ้นของปฏิบัติการโดยผู้ก่อการร้ายที่โจมตีฝ่ายตรงข้ามด้วยวีธีทางเคมี ชีวภาพ และกัมมันตภาพรังสี รวมถึงการคุกคามระบบคอมพิวเตอร์ด้วย</p>
<p>"หัวหน้าทีมนักวิทยาศาสตร์ของ<orgName>เอ็มไอ 5</orgName> จะเป็นผู้พลิกโฉมศักยภาพของอังกฤษในการจัดการกับภัยคุกคามจากผู้ก่อการร้าย" ดร.ลีฟลีย์กล่าว โดยเชื่อมั่นว่า ผู้ที่จะมาเป็นหัวหน้านักวิทยาศาสตร์ของ<orgName><prefix>หน่วย</prefix>สืบราชการลับ</orgName>ภายในสหราชอาณาจักร จะเข้ามามีบทบาทสำคัญในการติดต่อสื่อสารกับผู้เชี่ยวชาญในประเทศอื่นๆ ที่มีความเสี่ยงสูงที่จะถูกโจมตีจากผู้ก่อการร้าย เช่น สหรัฐอเมริกา เป็นต้น ซึ่งหมายความว่าห้องปฏิบัติการวิทยาศาสตร์ขนาดใหญ่ที่มีอยู่ทั่วโลกจะสามารถทำงานร่วมกันได้อย่างมีประสิทธิภาพเมื่อมีเหตุร้ายเกิดขึ้น</p>
<p>สำหรับคุณสมบัติของผู้ที่จะมาเป็นประธานที่ปรึกษาด้านวิทยาศาสตร์หรือหัวหน้านักวิทยาศาสตร์ตามประกาศในเว็บไซต์ของ<orgName>เอ็มไอ 5</orgName> นั้นระบุว่า จะต้องเป็นผู้เชี่ยวชาญด้านวิทยาศาสตร์ในระดับโลก มีทักษะและกลยุทธ์ในการแก้ปัญหาอย่างชาญฉลาด และมีทักษะด้านการติดต่อสื่อสารในระดับดีเยี่ยม</p>
<p>ผู้ที่ได้รับคัดเลือกจะมีหน้าที่รับผิดชอบในตำแน่งหัวหน้าทีมนักวิทยาศาสตร์ในการพัฒนาอุปกรณ์ต่างๆ ที่เป็นประโยชน์ต่อการปฏิบัติงานของเจ้าหน้าที่ และประสานงานด้านวิทยาศาสตร์ขององค์กร โดยทำงานร่วมกับเจ้าหน้าที่สืบราชการลับอาวุโสในการป้องกันการก่อการร้ายในสหราชอาณาจักร ซึ่งตำแหน่งนี้เปิดรับสมัครตั้งแต่วันนี้ถึง 24 เม.ย.52.</p></body>
</news>
