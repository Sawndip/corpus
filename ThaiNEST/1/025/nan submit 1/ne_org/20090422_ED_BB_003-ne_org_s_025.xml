<teiHeader>
<fileDesc>
<titleStmt>
  <title>เต้าเทียมเสมือนจริงฝึกตรวจมะเร็ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/22/news_28601218.php?news_id=28601218  </bibl>
</sourceDesc>
</fileDesc>
</teiHeader>
<news>
<headline>เต้าเทียมเสมือนจริงฝึกตรวจมะเร็ง</headline>
<lead><orgName><component>วิศวกรรมเคมี</component> <component>จุฬาฯ</component></orgName> ขานรับนโยบาย <orgName>สธ.</orgName>ให้สตรีคลำตรวจมะเร็งเต้านมด้วยตัวเอง พัฒนาเต้าเทียมจากซิลิโคนพิเศษ คงทนสูง อายุใช้งานนานและยืดหยุ่นเสมือนจริง ประหยัดกว่าหุ่นเต้านมนำเข้า 10 เท่าตัว พร้อมส่ง 200 ชิ้นแรกให้<orgName><prefix>กรม</prefix>อนามัย</orgName>ใช้ฝึกปฏิบัตินักเรียนแพทย์และนักเรียนพยาบาล</lead>
<neck></neck>
<body><p>รศ.ศราวุธ ริมดุสิต <orgName><component><prefix>ภาควิชา</prefix>วิศวกรรมเคมี</component> <component><prefix>คณะ</prefix>วิศวกรรมศาสตร์</component> <component>จุฬาลงกรณ์<suffix>มหาวิทยาลัย</suffix></component></orgName> เปิดเผยว่า ทีมงานได้รับทุนสนับสนุน 9 แสนบาทจาก<orgName><prefix>กระทรวง</prefix>วิทยาศาสตร์และเทคโนโลยี</orgName> ให้ผลิตหุ่นเต้านมเทียม 200 ชิ้นเพื่อมอบแก่กรมอนามัย <orgName><prefix>กระทรวง</prefix>สาธารณสุข</orgName> สำหรับใช้ในโรงเรียนแพทย์และนักเรียนพยาบาล ในการศึกษาให้ความรู้ด้านการฝึกคลำตรวจหามะเร็งเต้านม</p>
<p>หุ่นเต้าเทียมดังกล่าวผลิตจากพอลิเมอร์ชนิดต้น ทุนต่ำ ที่มีจำหน่ายในประเทศ ภายในฝังก้อนซิลิโคนแข็ง ที่มีลักษณะ ขนาด ความลึกและตำแหน่งที่แตกต่างกัน โดยจำลองแบบชนิด ขนาด และตำแหน่งของการเกิดเนื้องอกที่พบบ่อยในเต้านมสตรี สำหรับตรวจหาก้อนมะเร็งหลายขนาด ทีมงานยังพัฒนากรรมวิธีการขึ้นรูปของพลาสติกและซิลิโคนในช่วงอุณหภูมิที่ เหมาะสม เพื่อให้ได้ชั้นผิวหนังและชั้นเนื้อเยื่อที่สมจริงมากที่สุด</p>
<p>จากการทดสอบคุณสมบัติทางกายภาพในห้องปฏิบัติการ ทางวิศวกรรม พบมีความแข็งแรงคงทน ขณะที่ผู้เชี่ยวชาญทางการแพทย์และพยาบาล ยืนยันด้านความเหมือนจริง โดยมีความยืดหยุ่นเลียนแบบชั้นไขมันและกล้ามเนื้อเต้านมสตรี จึงเหมาะสมสำหรับใช้งานจริง</p>
<p>"เราสามารถผลิตเต้านมเทียมได้เองในราคาต้นทุน ชิ้นละ 2 พันบาท หลังจากใช้เวลาพัฒนาต่อเนื่องมากว่า 7 ปี จนได้หุ่นที่เสมือนจริงมากสุดทั้งทางกายภาพและทางกล และได้ดำเนินการจดสิทธิบัตรแล้ว ทั้งยังผลิตเต้านมเทียมออกสู่ตลาดไปประมาณ 700 ชิ้น ในราคาถูกกว่าที่ซื้อจากต่างประเทศประมาณ 10 เท่าตัว" นักวิจัย กล่าว</p>
<p>จุดเริ่มของการพัฒนาหุ่นเต้าเทียม มาจาก<orgName><component><prefix>คณะ</prefix>พยาบาลศาสตร์</component> <component>จุฬาฯ</component></orgName> ที่ต้องการอวัยวะเทียมเพื่อการเรียนการสอน โดยเฉพาะเต้านมเทียม ซึ่งเป็นต้นแบบของการตรวจหามะเร็งเต้านม ที่ผ่านมาต้องนำเข้าจากต่างประเทศด้วยราคาต้นทุนประมาณ 2 หมื่นบาทต่อชิ้น อีกทั้งไม่ทนทาน ขาดง่าย การใช้งานจึงค่อนข้างจำกัด</p>
<p>ที่ผ่านมานักวัสดุศาสตร์รวมถึงนักวิจัยจาก มหาวิทยาลัยต่างๆ จึงพยายามพัฒนาหุ่นเต้านมเทียม ให้ต้นทุนถูกลง สามารถใช้งานได้ในวงกว้าง เพื่อประโยชน์ด้านการตรวจวินิจฉัยหามะเร็งเต้านมในเบื้องต้น โดยใช้วัสดุหลายชนิด เช่น ยางพารา เจล พลาสติกและซิลิโคน</p>
<p>“นอกจากเต้านมเทียมจะเป็นที่ต้องการแล้วสำหรับ โรงพยาบาลทั่วไปแล้ว อวัยวะเทียมชนิดอื่นๆ เช่น ท่อนแขนสำหรับแพทย์ใช้ฝึกหัดฉีดยา รังไข่เทียม และสะโพกเทียม ยังเป็นที่ต้องการเช่นกัน พวกเราสนใจที่จะพัฒนาต่อแต่คงต้องศึกษาในรายละเอียด โดยในส่วนของเต้านมเทียมนี้ <orgName>จุฬาฯ</orgName>พร้อมจะถ่ายทอดเทคโนโลยีการผลิตให้กับธุรกิจเอกชนที่สนใจ” นักวิจัย กล่าว</p>
<p>ทั้งนี้ เต้านมเทียมทั้ง 200 ชิ้นที่จะส่งมอบให้กรมอนามัย จะประกอบด้วย หุ่นเต้านมเทียม แผ่นพับแนะนำวิธีคลำตรวจเต้านมด้วยตนเองอย่างง่าย เพื่อเป็นการดูแลสุขภาพและลดการตายจากมะเร็งเต้านมในผู้หญิงไทย สถิติ<orgName><prefix>กระทรวง</prefix>สาธารณสุข</orgName>ระบุผู้หญิงไทยป่วยเป็นมะเร็งเต้านมจำนวนมาก และเพิ่มสูงเป็นอันดับแรกมากกว่ามะเร็งปากมดลูก ในปี 2550 สถิติผู้ป่วยในจากสถานบริการสาธารณสุขไทยทั่วประเทศ มีจำนวนผู้ป่วยมะเร็งเต้านมสูงถึง 21,708 ราย หรือ 38 คนต่อประชากรหนึ่งแสนคน</p></body>
</news>
