<teiHeader>
<fileDesc>
<titleStmt>
  <title>เนคเทคจับมือเอกชนเพิ่มศักยภาพนักศึกษาไทย สู่อุตสาหกรรมซอฟต์แวร์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-23 12:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000045273  </bibl>
</sourceDesc>
</fileDesc>
</teiHeader>
<news>
<headline><orgName>เนคเทค</orgName>จับมือเอกชนเพิ่มศักยภาพนักศึกษาไทย สู่อุตสาหกรรมซอฟต์แวร์</headline>
<lead><orgName>เนคเทค</orgName> - เอกชนด้านซอฟต์แวร์ร่วมมือกับ<orgName>เนคเทค</orgName> และอีก 2 สถาบัน เร่งเพิ่มขีดความสามารถนักศึกษา-บัณฑิตใหม่ ก่อนเข้าสู่อุตสาหกรรมซอฟต์แวร์เต็มตัว เปิดหลักสูตรฝึกอบรมวิชาชีพเฉพาะทางด้านซอฟต์แวร์รวม 5 รุ่น พร้อมนำแนวทางไปปรับปรุงหลักสูตรการเรียนการสอน หวังลดปัญหาขาดแคลนบุคลากรในอุตสาหกรรมซอฟต์แวร์ในไทย</lead>
<neck></neck>
<body><p><orgName><prefix>ศูนย์</prefix>เทคโนโลยีอิเล็กทรอนิกส์และคอมพิวเตอร์<suffix>แห่งชาติ</suffix> (เนคเทค)</orgName> แถลงข่าวความร่วมมือพัฒนากำลังคนระหว่าง<orgName>เนคเทค</orgName> ภาคเอกชน <orgName><prefix>มหาวิทยาลัย</prefix>เทคโนโลยีราชมงคล (มทร.)</orgName> และ<orgName><prefix>สถาบัน</prefix>เทคโนโลยีปทุมวัน (สทป.)</orgName> ในโครงการเพิ่มขีดความสามารถนักศึกษาสู่อุตสาหกรรมซอฟต์แวร์ (Go to Software Industry) ณ โถงชั้น 1 อาคารพระจอมเกล้า <orgName><prefix>กระทรวง</prefix>วิทยาศาสตร์และเทคโนโลยี</orgName> เมื่อวันที่ 22 เม.ย.52 ที่ผ่านมา</p>
<p>ดร.พันธ์ศักดิ์ ศิริรัชตพงษ์ ผอ.<orgName>เนคเทค</orgName> เปิดเผยว่า โครงการนี้มีวัตถุประสงค์เพื่อสนับสนุนการวางแผนการผลิตกำลังคนของ <orgName>มทร.</orgName> และ <orgName>สทป.</orgName> ให้ตอบสนองต่อความต้องการของภาคอุตสาหกรรม โดยได้ทำเอ็มโอยู (MOU) เมื่อเดือน ก.ย.50 เนคเทคในฐานะที่เป็นเลขานุการคณะกรรมการดำเนินงานความร่วมมือนี้ ได้มีการสนับสนุนให้เกิดการประชุมหารือเพื่อผลักดันกิจกรรมอย่างต่อเนื่อง โดยกิจกรรมในวันนี้ <orgName>เนคเทค</orgName>ก็ได้สนับสนุนงบประมาณบางส่วนในการดำเนินงานและ <orgName>มทร.ตะวันออก <infix>วิทยาเขต</infix>จักรพงษภูวนารถ</orgName> ได้ให้ความอนุเคราะห์สถานที่ในการฝึกอบรมฯ</p>
<p>"ปัจจุบันมีนักศึกษาสาขาที่เกี่ยวข้องกับไฟฟ้าอิเล็กทรอนิกส์ คอมพิวเตอร์และซอฟต์แวร์ที่จบจาก <orgName>มทร.</orgName> และ <orgName>สทป.</orgName> ประมาณหนึ่งหมื่นคน คิดเป็นประมาณร้อยละ 20 ของนักศึกษาที่จบด้านนี้ทั้งประเทศ กลุ่ม <orgName>มทร.</orgName> และ <orgName>สทป.</orgName> ถือได้ว่ามีความเข้มแข็งที่เป็นกลุ่มบัณฑิตนักปฏิบัติ และจะเป็นกำลังสำคัญของประเทศต่อไปในอนาคต ขณะที่อุตสาหกรรมซอฟต์แวร์ในประเทศไทยยังขาดแคลนบุคลากรทั้งในเชิงปริมาณและคุณภาพ</p>
<p>สาเหตุส่วนหนึ่งมาจากการที่มีผู้สำเร็จการศึกษาบางส่วนมีความรู้และทักษะไม่สอดคล้องกับความต้องการของตลาดแรงงาน หรือการเรียนการสอนไม่ทันกับการเปลี่ยนแปลงของเทคโนโลยีที่เปลี่ยนแปลงอย่างรวดเร็ว จึงได้ร่วมกับภาคอุตสาหกรรมซอฟต์แวร์หาแนวทางแก้ปัญหาดังกล่าว เพื่อนำไปพัฒนาและปรับปรุงรูปแบบการเรียนการสอนในสาขาซอฟต์แวร์ของ <orgName>มทร.</orgName> และ <orgName>สทป.</orgName> ต่อไป" ผอ.<orgName>เนคเทค</orgName> กล่าว</p>
<p>ด้านนายสมเกียรติ อึงอารี นายก<orgName><prefix>สมาคม</prefix>อุตสาหกรรมซอฟต์แวร์ไทย (ATSI)</orgName> กล่าวเสริมว่า การพัฒนากำลังคนเป็นสิ่งสำคัญเพื่อเตรียมความพร้อมและสร้างความเข้มแข็งของประเทศในระยะยาว และอุตสาหกรรมซอฟต์แวร์ก็เป็นอุตสาหกรรมที่มีศักยภาพของประเทศ อีกทั้งในแต่ละปี <orgName>มทร.</orgName> และ <orgName>สทป.</orgName> ก็มีบทบาทที่สำคัญในการผลิตบุคลากรด้านไอที หรือบัณฑิตนักปฏิบัติออกสู่ตลาดแรงงานและภาคอุตสาหกรรมหลักของประเทศไทยอยู่แล้ว</p>
<p>หากใช้โอกาสนี้ปั้นและใส่สิ่งที่ผู้ประกอบการต้องการอีกเล็กน้อยให้กับบัณฑิตที่จบใหม่หรือกำลังจะจบ ก็เชื่อว่าจะได้คนที่มีคุณภาพและมีความพร้อมเข้าสู่การทำงานจริงในอุตสาหกรรมเพิ่มขึ้น</p>
<p>ATSI จึงร่วมมือกับ<orgName>เนคเทค</orgName> และ <orgName>มทร.</orgName> ร่วมกันจัดทำโครงการนำร่องที่จะใช้พัฒนาความรู้ในเชิงปฏิบัติการเพื่อเพิ่มขีดความสามารถและเพิ่มศักยภาพให้กับบัณฑิตกลุ่ม <orgName>มทร.</orgName>และ <orgName>สทป.</orgName> ขึ้น เป็นหลักสูตรที่ใช้เวลาในการฝึกอบรม 5 วัน ประกอบด้วย 2 ส่วนหลักๆ คือ วิชาพื้นฐานทั่วไป และวิชาชีพเฉพาะทางอุตสาหกรรมซอฟต์แวร์ วิทยากรผู้ทรงคุณวุฒิส่วนหญ่จะมาจากภาคอุตสาหกรรมซอฟต์แวร์และที่เกี่ยวข้อง มี case study มี show case ให้ดูและทดลองทำจริง เพื่อให้เกิดความเข้าใจและเชื่อมโยงได้ครบทั้งกระบวนการที่เกี่ยวข้องกับอุตสาหกรรมซอฟต์แวร์ การเรียนการสอนจะมีลักษณะของการผสมผสานและเชื่อมโยงความรู้ที่เรียนกับสิ่งที่จะใช้งานจริงเมื่อเข้าสู่ตลาดแรงงาน เพื่อให้บัณฑิตที่ผ่านการอบรมสามารถออกไปทำงานได้ทันที และบัณฑิตที่ผ่านการฝึกอบรมนี้จะได้รับวุฒิบัตรเมื่อทดสอบผ่านการฝึกอบรมแล้ว</p>
<p>การฝึกอบรมเชิงปฏิบัติการฯ รุ่นที่ 1 จะจัดขึ้นระหว่างวันที่ 27 เม.ย. � 1 พ.ค. 52 ณ มทร.ตะวันออก วิทยาเขตจักรพงษภูวนารถ โดยจะเปิดให้มีการอบรมวิชาชีพเฉพาะอุตสาหกรรมซอฟต์แวร์ 2 โปรแกรม คือ PHP และ .NET ส่วนในปีต่อๆ ไปจะเพิ่มอีก 2 หัวข้อหลักคือ Java และ Embedded ซึ่งจะอาศัยวิทยากรผู้เชี่ยวชาญจากภาคเอกชน รวมถึง TESA ซึ่งเป็นหนึ่งในหน่วยงานภายใต้ MOU โดยจะนำผลที่ได้จากการจัดการฝึกอบรมในรุ่นที่ 1 นี้ มาใช้ประกอบในการวางแผนในการพัฒนาหลักสูตรเพื่อพัฒนากำลังคนในอนาคตต่อไป และจะจัดการอบรมลักษณะนี้อย่างต่อเนื่องอีกอย่างน้อย 5 รุ่น (ปีละ 1 รุ่น)</p></body>
</news>
