<teiHeader>
<fileDesc>
<titleStmt>
  <title>AIS-ทีโอทีลุยต่อแก้สัญญามือถือ ผนึกโทร.ตปท.ผ่าน"005-ค่าไอซี"เอี่ยวสัมปทาน  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com01020452&day=2009-04-02&sectionid=0209  </bibl>
</sourceDesc>
</fileDesc>
</teiHeader>
<news>
<headline><orgName>AIS</orgName>-<orgName>ทีโอที</orgName>ลุยต่อแก้สัญญามือถือ ผนึกโทร.ตปท.ผ่าน"005-ค่าไอซี"เอี่ยวสัมปทาน</headline>
<lead>"<orgName>เอไอเอส</orgName>" เดินเกมยื่นข้อเสนอ "<orgName>ทีโอที</orgName>" ขอแก้สัญญาเพื่อให้บริการโทรศัพท์ทางไกลระหว่างประเทศ รหัส "005" เป็นส่วนหนึ่งของสัญญาสัมปทาน ขณะที่ "<orgName>กฤษฎีกา</orgName>" โยนกลับข้อหารือแก้ไขสัญญาทั้งกรณีการเรียกเก็บค่าไอซี และบริการโทร.ทางไกล 005" ระบุไม่ใช่ปัญหาข้อกฎหมาย เปิดทาง<orgName><prefix>คณะ</prefix>กรรมการประสานงาน</orgName>ตามมาตรา 22 พิจารณา "<orgName>ทีโอที</orgName>" เผยเจรจาสัญญากับเอกชนไม่คืบ เตรียมส่งอัยการสูงสุดฟันธง</lead>
<neck></neck>
<body><p>แหล่งข่าวจาก<orgName><prefix>สำนักงาน</prefix>คณะกรรมการกฤษฎีกา</orgName> เปิดเผยว่า เมื่อวันที่ 25 มี.ค.ที่ผ่านมา <orgName><prefix>คณะกรรมการ</prefix>กฤษฎีกา</orgName>ได้ตอบข้อหารือของ<orgName><prefix>กระทรวง</prefix>เทคโนโลยีสารสนเทศและการสื่อสาร (ไอซีที)</orgName> เกี่ยวกับการเรียกเก็บค่าตอบแทนที่เกิดจากการที่<orgName>เอไอเอส</orgName>นำโครงข่ายโทรคมนาคมไปเชื่อมต่อกับโครงข่ายของผู้ให้บริการรายอื่น (รายได้จากไอซี : อินเตอร์คอนเน็กชั่นชาร์จ)</p>
<p>และกรณีทีโอทีต้องการแก้ไขเพิ่มเติมสัญญากับ<orgName>เอไอเอส</orgName>เพื่อให้บริการโทรศัพท์ทางไกลระหว่างประเทศ โดยใช้รหัส 005 ผ่านโครงข่าย<orgName><prefix>บริษัท</prefix> เอไอเอ็น โกลบอลคอม <suffix>จำกัด</suffix></orgName> เพื่อให้เป็นส่วนหนึ่งของสัญญาสัมปทาน</p>
<p>โดย<orgName><prefix>คณะกรรมการ</prefix>กฤษฎีกา</orgName>มีความเห็นว่า ทั้ง 2 เรื่องอยู่ในอำนาจดุลพินิจของ<orgName><prefix>คณะกรรมการ</prefix>ประสานงาน<suffix>ตามมาตรา 22 ของ พ.ร.บ.ว่าด้วยการให้เอกชนเข้าร่วมงานหรือดำเนินการในกิจการของรัฐ พ.ศ.2535</suffix></orgName> ที่ได้รับแต่งตั้งให้กำกับดูแลสัญญาสัมปทานบริการโทรศัพท์เคลื่อนที่ของเอไอเอส </p>
<p>ทั้งนี้ เมื่อ 18 พ.ย.2551 <orgName><prefix>กระทรวง</prefix>ไอซีที</orgName>ได้ยื่นหนังสือสอบถาม<orgName><prefix>คณะกรรมการ</prefix>กฤษฎีกา</orgName>กรณี<orgName><prefix>บริษัท</prefix> ทีโอที <suffix>จำกัด (มหาชน)</suffix></orgName> ต้องการแก้ไขเพิ่มเติมสัญญาเพื่อให้บริการโทรศัพท์ทางไกลระหว่างประเทศ รหัส 005 ผ่านโครงข่าย<orgName>เอไอเอ็น</orgName> เป็นบริการต่อเนื่องของ<orgName>เอไอเอส</orgName> ซึ่งมีลักษณะเป็นการให้บริการเช่นเดียวกับบริการโทรศัพท์ทางไกลระหว่างประเทศที่ผ่านโครงข่ายของ <orgName>กสท โทรคมนาคม</orgName></p>
<p>โดย<orgName>เอไอเอส</orgName>ได้เสนอส่วนแบ่งรายได้ให้<orgName>ทีโอที</orgName> ดังนี้ กรณีการเรียกเข้าจากต่างประเทศมายังเลขหมายของ<orgName>เอไอเอส</orgName> <orgName>ทีโอที</orgName>จะได้รับผลประโยชน์ส่วนนี้แต่ผู้เดียว <orgName>เอไอเอส</orgName> จะนำส่งรายได้ที่ได้รับจาก<orgName>เอไอเอ็น</orgName> ส่งให้<orgName>ทีโอที</orgName> โดยในส่วนของบริการ "Premium Service" 3 บาทต่อนาที และ 1.5 บาทต่อนาที สำหรับการโทร.แบบ VoIP ซึ่ง<orgName>เอไอเอ็น</orgName>ให้บริการในชื่อ "Standard Service"</p>
<p>กรณีการเรียกออกจากเลขหมายของ<orgName>เอไอเอส</orgName>ไปต่างประเทศ <orgName>เอไอเอส</orgName>จะได้รับส่วนแบ่งรายได้จาก<orgName>เอไอเอ็น</orgName> 3 บาทต่อนาที และ 1.50 บาทต่อนาทีเช่นกัน และ<orgName>เอไอเอส</orgName>จะนำส่งส่วนแบ่งรายได้ที่ได้รับจาก<orgName>เอไอเอ็น</orgName>ให้กับ<orgName>ทีโอที</orgName>ในอัตรา 30%</p>
<p>นอกจากนี้ กรณี<orgName>เอไอเอส</orgName>รับจ้าง<orgName>เอไอเอ็น</orgName> ดำเนินการจัดทำใบเรียกเก็บค่าใช้บริการโทรศัพท์ทางไกลจากผู้ใช้บริการของ <orgName>เอไอเอส</orgName> หากมีผลประโยชน์ที่เกิดจากการดำเนินการ<orgName>เอไอเอส</orgName>จะนำส่งส่วนแบ่งรายได้ให้แก่<orgName>ทีโอที</orgName>ในอัตรา 30% เช่นกัน </p>
<p>อย่างไรก็ตาม กรณีดังกล่าวได้เข้าสู่การพิจารณาของ<orgName><prefix>คณะกรรมการ</prefix>ประสานงาน</orgName>ที่จัดตั้งขึ้นตามมาตรา 22 แห่งพระราชบัญญัติว่าด้วยการให้เอกชนเข้าร่วมงานแล้ว แต่มีปัญหาในการพิจารณาว่า พ.ร.บ.ดังกล่าวไม่ได้บัญญัติเรื่องการเปลี่ยนแปลงเงื่อนไขการดำเนินโครงการหรือแก้ไขสัญญาไว้โดยเฉพาะ ดังนั้น<orgName><prefix>กระทรวง</prefix>ไอซีที</orgName>จึงได้นำเรื่องหารือ<orgName>กฤษฎีกา</orgName>ดังที่ระบุไว้ข้างต้น</p>
<p>สำหรับในกรณีการเรียกเก็บค่าตอบแทนที่เกิดจากการที่<orgName>เอไอเอส</orgName>นำโครงข่ายโทรคมนาคมไปเชื่อมต่อกับโครงข่ายของผู้ให้บริการรายอื่น ซึ่ง<orgName>เอไอเอส</orgName>ได้ตกลงทำสัญญาเชื่อมต่อโครงข่ายโทรคมนาคม (ไอซี) กับ<orgName>ดีแทค</orgName> (19 ธ.ค.2549) และกับ <orgName>ทรูมูฟ</orgName> (16 ม.ค.2550) ที่ผ่านมา </p>
<p>และทำให้<orgName>เอไอเอส</orgName>มีรายได้จากค่าไอซีและนำส่งให้<orgName>ทีโอที</orgName>ในฐานะที่เป็นรายได้อื่นๆ ที่เกิดจากสัญญาสัมปทาน คำนวณตั้งแต่ ก.พ.2550-มิ.ย.2551 เป็นเงิน 731.63 ล้านบาท แต่ปัจจุบันยังไม่มีข้อยุติทางกฎหมายว่า<orgName>เอไอเอส</orgName>ทำสัญญาไอซีได้หรือไม่ เนื่องจาก<orgName>ทีโอที</orgName>ได้โต้แย้งการทำสัญญา "ไอซี" มาตลอด</p>
<p>โดยอ้างว่า<orgName>เอไอเอส</orgName>ไม่ได้เป็นผู้รับใบอนุญาตประกอบกิจการโทรคมนาคม และไม่มีโครงข่ายเป็นของตนเอง รวมถึงฟ้องต่อศาลปกครองขอให้ <orgName>กทช.</orgName>เพิกถอนประกาศที่บังคับให้ผู้ให้บริการทุกรายต้องทำสัญญา ไอซีระหว่างกัน</p>
<p>ทั้งนี้ <orgName>ทีโอที</orgName>เห็นว่ารายได้ที่เกิดจากการนำทรัพย์สินตามสัญญาซึ่งเป็นกรรมสิทธิ์ของ<orgName>ทีโอที</orgName>ไปหาประโยชน์ <orgName>ทีโอที</orgName>จึงมีความชอบธรรมที่จะได้รับผลประโยชน์เหล่านั้น จึงต้องเจรจาเรียกค่าตอบแทนที่เกิดจาก "ไอซี" กับ<orgName>เอไอเอส</orgName> แต่ไม่แน่ใจว่าเป็นการเปลี่ยนแปลงสัญญาในสาระสำคัญหรือไม่จึงหารือกับทาง<orgName>กฤษฎีกา</orgName></p>
<p>อย่างไรก็ตาม<orgName>ทีโอที</orgName>ยืนยันว่าค่าไอซีเป็นคนละส่วนกับค่าเอซี (แอ็กเซสชาร์จ)</p>
<p>แหล่งข่าวจาก <orgName><prefix>บมจ.</prefix>ทีโอที</orgName> เปิดเผย "<orgName>ประชาชาติธุรกิจ</orgName>" ว่า ที่ผ่านมา<orgName>คณะกรรมการ<suffix>ตามมาตรา 22</suffix></orgName> ไม่กล้าตัดสินใจว่าการเพิ่มเติมส่วนแบ่งรายได้ของทั้ง 2 กรณีเป็นการแก้ไขเพิ่มเติมในสาระสำคัญหรือไม่จึงส่งเรื่องหารือกับ<orgName><prefix>คณะกรรมการ</prefix>กฤษฎีกา</orgName> แต่เมื่อผลการหารือที่ได้ยังไม่ชัดเจนก็เตรียมส่งเรื่องหารือไปยัง<orgName><prefix>สำนักงาน</prefix>อัยการสูงสุด</orgName> ซึ่งเป็นผู้ดูแลสัญญาของภาครัฐ เพื่อให้ได้ข้อสรุปที่ชัดเจนอีกครั้ง</p>
<p>"โดยเฉพาะปัญหาการคิดอัตราส่วนแบ่งรายได้ อย่างกรณีค่าไอซีคณะกรรมการบางส่วนมองว่าอยู่ในหมวดรายได้อื่นๆ ที่เกิดจากสัมปทาน <orgName>ทีโอที</orgName>มีสิทธิได้ส่วนแบ่ง 30% จากค่าไอซีทั้งหมด"</p>
<p>แต่คณะกรรมการบางส่วนมองว่าควรนำค่าไอซีที่<orgName>เอไอเอส</orgName>ได้รับหักกับส่วนที่ต้องจ่ายให้การใช้โครงข่ายอื่นๆ ก่อน เหลือเป็นกำไรเท่าไรค่อยแบ่ง 30% มาให้ทีโอที</p>
<p>ส่วนการเปิดบริการโทร.ทางไกลผ่านรหัส 005 ฝ่ายบริหารของ<orgName>ทีโอที</orgName>วิเคราะห์แล้วว่ามีผลกระทบกับบริการของ<orgName>ทีโอที</orgName>ไม่มากนัก และยังได้ส่วนแบ่งรายได้จากบริการเพิ่มด้วย</p>
<p>สำหรับกรณี<orgName><prefix>คณะกรรมการ</prefix>กฤษฎีกา</orgName>เมื่อปี 2550 มีความเห็นว่า การแก้ไขเพิ่มเติมสัญญาสัมปทานระหว่าง<orgName>ทีโอที</orgName>กับ<orgName>เอไอเอส</orgName> หลายครั้งที่ผ่านมา (ครั้งที่ 2-7) ไม่ได้ดำเนินการให้ถูกต้องตามกระบวนการของ พ.ร.บ.ร่วมทุนฯ จึงให้<orgName><prefix>คณะกรรมการ</prefix>กำกับดูแลสัญญาตามมาตรา 22</orgName> นำกลับไปพิจารณาและดำเนินการให้ถูกต้อง ซึ่งขณะนี้ก็ยังไม่มีความคืบหน้าแต่อย่างใด</p>
<p>อย่างไรก็ตามกรณีการขอแก้ไขสัญญาเพิ่มเติมเพื่อให้บริการโทรศัพท์ทางไกลระหว่างประเทศ 005 เป็นส่วนหนึ่งของสัญญาสัมปทานของ<orgName>เอไอเอส</orgName> ยังไม่มีข้อมูลชัดเจนว่าจะส่งผลต่อการเปลี่ยนแปลงส่วนแบ่งรายได้อย่างไร </p></body>
</news>
