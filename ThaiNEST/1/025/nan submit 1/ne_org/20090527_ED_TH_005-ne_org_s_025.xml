<teiHeader>
<fileDesc>
<titleStmt>
  <title>3 พันธมิตรผุด "Max IQ" กระตุ้นยอดเน็ต-พีซี  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 10:33:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8742  </bibl>
</sourceDesc>
</fileDesc>
</teiHeader>
<news>
<headline>3 พันธมิตรผุด "Max IQ" กระตุ้นยอดเน็ต-พีซี</headline>
<lead><orgName>ทีทีแอนด์ที อินเทล</orgName> และ<orgName>เบ็นคิว</orgName> จัดโปรโมชั่นสุดคุ้ม โน้ตบุ๊คพ่วงบรอดแบนด์ 3 Mbps หวังสร้างมูลค่าเพิ่มให้บริการ Maxnet พร้อมทั้งเพิ่มเน็ตบุ๊คเป็นตัวเลือกให้คนรายได้น้อย เชื่อยอดคนใช้เน็ตจะเพิ่มถึง 1 ล้านรายภายในปี 2553...</lead>
<neck></neck>
<body><p>ผู้สื่อข่าวรายงานว่า เมื่อเร็วๆ นี้ <orgName><prefix>บริษัท</prefix> ทริปเปิลที โกลบอลเน็ต <suffix>จำกัด</suffix></orgName> ในเครือ <orgName><prefix>บริษัท</prefix>ทีทีแอนด์ที <suffix>จำกัด (มหาชน)</suffix></orgName> จับมือกับ - <orgName><prefix>บริษัท</prefix> เบ็นคิว (ประเทศไทย) <suffix>จำกัด</suffix></orgName> และ <orgName><prefix>บริษัท</prefix> อินเทล ไมโครอิเล็กทรอนิกส์ (ประเทศไทย) <suffix>จำกัด</suffix></orgName> ร่วมจัดโครงการตอกย้ำกระแสตลาด และเอาใจกลุ่มลูกค้าคอไอที ที่ต้องการโน้ตบุ๊ค และเน็ตบุ๊ค ควบคู่กับการใช้งานบรอดแบนด์อินเทอร์เน็ต ด้วยโปรโมชั่น �Max IQ โน๊ตบุ๊คอัจฉริยะ� ที่เสนอผลิตภัณฑ์ Ben Q JoyBook พร้อม  Maxnet บรอดแบนด์อินเทอร์เน็ตจาก<orgName>ทีทีแอนด์ที</orgName> นาน 1 ปี กับราคาเริ่มต้นเพียง 1,709 บาท/เดือน พร้อมบริการเสริม อาทิ การใช้งาน Wi-Fi Spider Hotspot ฟรี 500 นาที บริการโทรหากันฟรีในกลุ่ม Max IQ รวมทั้งคอนเทนท์อย่าง E-Book ออนไลน์</p>
<p>นายเอกรัศมิ์ อวยสินประเสริฐ กรรมการผู้จัดการ <orgName><prefix>บริษัท</prefix>อินเทลฯ</orgName> กล่าวว่า โครงการ MaxIQ: เป็นโครงการที่ทาง<orgName><prefix>บริษัท</prefix>อินเทล</orgName>ได้ริเริ่มเพื่อเพิ่มช่องทางการจัดจำหน่ายคอมพิวเตอร์ควบคู่กับบรอดแบนด์อินเทอร์เน็ต ที่เป็นการเพิ่มมูลค่าให้กับร้านค้าของทาง <orgName>TT&T</orgName> ที่มีสาขากระจายอยู่ทั่วประเทศ ด้วยการขายโน้ตบุ๊คพร้อมบรอดแบนด์อินเทอร์เน็ต เพื่อตอบสนองความต้องการของผู้บริโภค ทั้งในกลุ่มนักศึกษาและประชาชนทั่วไป เพิ่มความคล่องตัวและลดต้นทุนการได้รับสินค้าดังกล่าวในเวลา และสถานที่เดียวกัน นอกจากนี้ ด้วยเป้าประสงค์หลักของโครงการเป็นการเพิ่มจำนวนผู้ใช้ทั้งคอมพิวเตอร์ และบรอดแบนด์ให้มีอัตราที่สูงขึ้น</p>
<p>กก.ผจก.<orgName><prefix>บริษัท</prefix>อินเทลฯ</orgName> กล่าวต่อว่า จากสถิติจำนวนผู้ใช้คอมพิวเตอร์ในประเทศไทยล่าสุดจาก<orgName>การ์ทเนอร์</orgName>ระบุว่า ไทยมีจำนวนผู้ใช้คอมพิวเตอร์ 265 เครื่องต่อ 1000 ครัวเรือน และมีผู้ใช้งานบรอดแบนด์ที่ประมาณ 2 ล้านคน ในปี 2551 จึงคาดการณ์ในปี 2552 ว่า จะมีจำนวนผู้ใช้คอมพิวเตอร์ 291 เครื่องต่อ 1000 ครัวเรือน ขณะที่ยอดผู้ใช้งานบรอดแบนด์อยู่ที่ประมาณ 3 ล้านคนภายในสิ้นปี้นี้ <orgName>อินเทล</orgName>เชื่อว่าข้อเสนอนี้ จะเป็นการช่วยตอบสนองนโยบายภาครัฐ ที่ต้องการเห็นอัตราการบรอดแบนด์ และอุปกรณ์คอมพิวเตอร์ให้เพิ่มสูงขึ้น เป็นการส่งเสริมทั้งด้านการศึกษา และด้านธุรกิจ เพื่อช่วยสร้างการเติบโตของ GDP ได้อีกทางหนึ่ง</p>
<p>ด้าน นายธีรศักดิ์ จีรอัศวพงศ์ รองกรรมการผู้จัดการใหญ่ <orgName><prefix>บริษัท</prefix> ทีทีแอนด์ที <suffix>จำกัด (มหาชน)</suffix></orgName> กล่าวว่า  จากสถิติจำนวนผู้ใช้บรอดแบนด์ในประเทศไทยเมื่อปี 2551 ที่ผ่านมา พบว่า มีจำนวนผู้ใช้อินเทอร์เน็ตประมาณ 13 ล้านราย จากประชากรทั้งประเทศจำนวน 65.4 ล้านคน และมีอยู่เพียง 3  ล้านครัวเรือนเท่านั้นที่มีคอมพิวเตอร์ใช้งาน จึงทำให้ตลาดยังมีช่องว่างอยู่อีกมากโดยเฉพาะตลาดต่างจังหวัด ที่จนสิ้นปีนี้<orgName>ทีทีแอนด์ที</orgName>เชื่อว่าการใช้บรอด์แบรนด์อินเทอร์เน็ต จะเติบโตขึ้นอย่างต่อเนื่อง ควบคู่กับการใช้อุปกรณ์คอมพิวเตอร์ จึงได้จัดโปรโมชั่น �MaxIQ โน๊ตบุ๊คอัจฉริยะ� เพื่อนำเสนอโน้ตบุ๊คอัจฉริยะ ที่มาพร้อมกับอินเทอร์เน็ตความเร็วสูง หลากรุ่นหลายราคาที่เลือกได้ตามความต้องการใช้งาน โดยเริ่มต้นที่ราคาเพียงพันกว่าบาทต่อเดือน</p>
<p>รอง กก.ผจก.ใหญ่ <orgName><prefix>บ.</prefix>ทีทีแอดน์ทีฯ</orgName> กล่าวต่อว่า การร่วมมือกันในครั้งนี้ เพื่อต้องการกระตุ้นให้เกิดการใช้งานอินเทอร์เน็ตมากยิ่งขึ้น เพื่อเปิดวิสัยทัศน์พร้อมเปิดโลกด้านการสื่อสารที่ไร้ขีดจำกัด ตลอดจนการสร้างสรรค์สังคมแห่งความรู้ โดยประเทศไทยถ้าเปรียบกับประเทศอื่นๆ นับว่ามีการใช้งานของอินเทอร์เน็ตน้อยมาก ดังนั้นแพ็คเกจดังกล่าว ยังช่วยกระตุ้นให้มีผู้ใช้อินเทอร์เน็ต กับคอมพิวเตอร์มีจำนวนมากขึ้น ทั้งนี้ในระยะแรกเริ่มให้บริการใน 6 จังหวัด ได้แก่ เชียงใหม่ เชียงราย อุบลราชธานี อุดรธานี ขอนแก่นและนครราชสีมา </p>
<p>นายมนตรี เจริญศรี ผู้จัดการโครงการไวแมกซ์ <orgName><prefix>บ.</prefix>ทีทีแอนด์ทีฯ</orgName> กล่าวว่า สำหรับพื้นที่ให้บริการ กทม.และจังหวัดอื่นๆ จะอยู่ในโครงการเฟสต่อไปช่วงไตรมาสที่ 3 ปีนี้ คาดว่าจะช่วยให้จำนวนคอมพิวเตอร์ และบรอดแบนด์ต่อประชาการเพิ่มสูงขึ้น เพราะ ขณะนี้ ผู้ใช้อินเทอร์เน็ตทั้งหมด 1ใน 3 ยังไม่มีพีซีใช้เอง ขณะที่นักเรียนมัธยมศึกษาตอนปลายกว่า 5 ล้านคนทั่วประเทศ มีโอกาสเข้าถึงอินเทอร์เน็ตเพียง 50% จึงจำเป็นอย่างยิ่งที่ต้องผ่านกำแพงข้อจำกัดเหล่านี้ให้ได้ โดยเชื่อว่าโปรโมชันที่ออกมานี้จะได้การต้อนรับที่ดีจากลูกค้าแม็กซเน็ต น่าจะขายได้ไตรมาสละ 8,000 เครื่องต่อภาค และจะทำให้จำนวนผู้ใช้บรอดแบนด์จะทะลุ 3 ล้านรายในสิ้นปีนี้ </p>
<p>นายเควิน ลิน ผู้จัดการทั่วไป <orgName><prefix>บริษัท</prefix> เบ็นคิวฯ</orgName> กล่าวว่า <orgName>เบ็นคิว</orgName>ยินดีที่ได้ร่วมเปิดตลาดโน้ตบุ๊ค และเน็ตบุ๊ค ไปพร้อมๆกับ แม็กซ์เน็ตโดยในปีที่ผ่านมาเบ็นคิวมีการเปิดตัว Joybook อาทิ รุ่น S42 S33 ที่ใช้อินเทล เซนทริโน ทู โมบายล์ เทคโนโลยี และ รุ่น R47 ที่ใช้ อินเทล เพนเทียม ดูอัลคอร์ เพื่อตอบสนองลูกค้าหลัก และมีกำลังซื้อสูง ที่ต้องการโน้ตบุ๊คที่มีประสิทธิภาพสูง กับออกแบบที่แตกต่าง รวมทั้ง  Joybook Lite U101 เน็ตบุ๊คเครื่องแรกของโลกที่ใช้จอ LED ขนาด 10.1� แบบ Full-HD 16:9 และใช้โพรเซสเซอร์อินเทล อะตอม รวมทั้งฮาร์ดดิกส์ที่จุถึง 160 GB</p>
<p>ส่วน นายพันธกร พรศิริเวช ผู้จัดการอาวุโสฝ่ายพัฒนาธุรกิจ <orgName><prefix>บริษัท</prefix>เบ็นคิวฯ</orgName> กล่าวว่า เนื่องจาก<orgName>เบ็นคิว</orgName>เน้นตลาดกลุ่มผู้ใช้ที่เป็นนักเรียน นักศึกษา และวัยรุ่น แต่ไม่ไม่ได้เน้นตลาดองค์กร หรือราชการมากนัก ที่ผ่านมามียอดจำหน่ายโน้ตบุ๊คประมาณ 10,000 เครื่องต่อเดือน โดยเมื่อพิจารณาส่วนแบ่งการตลาดประมาณ 3-4% จะอยู่ประมาณอันดับที่ 5-6 แต่การที่ได้เข้าร่วมแพ็คเกจกับทาง<orgName>ทีทีแอนด์</orgName> เชื่อว่าจะทำให้ยอดขายโน้ตบุ๊ค<orgName>เบ็นคิว</orgName>สูงกว่า 30,000 เครื่อง หรือ 2 เท่าจากการขายปกติ และตลอดปีนี้อาจจะทำได้ถึงประมาณ 50,000 เครื่องหากสภาพเศรษฐกิจดี และได้เพิ่มช่องทางจำหน่ายมากกว่าเดิม เช่น ห้างโมเดิร์นเทรด และไอทีซุปเปอร์สโตร์ต่างๆ</p></body>
</news>
