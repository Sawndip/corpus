<teiHeader>
<fileDesc>
<titleStmt>
  <title>เพย์พาลผนึกเครือดีแทคชำระเงิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090331/7576/%e0%b9%80%e0%b8%9e%e0%b8%a2%e0%b9%8c%e0%b8%9e%e0%b8%b2%e0%b8%a5%e0%b8%9c%e0%b8%99%e0%b8%b6%e0%b8%81%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%94%e0%b8%b5%e0%b9%81%e0%b8%97%e0%b8%84%e0%b8%8a%e0%b8%b3%e0%b8%a3%e0%b8%b0%e0%b9%80%e0%b8%87%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>เพย์พาล</orgName>ผนึกเครือ<orgName>ดีแทค</orgName>ชำระเงิน</headline>
<lead>?<orgName>เพย์พาล</orgName>? ขยายฐานกลุ่มลูกค้าเอเชีย รุกจับมือ<orgName>เพย์สบาย</orgName>เครือ<orgName>ดีแทค</orgName>ร่วมขยายตลาดอีคอมเมิร์ซ ชี้ช่วยกระตุ้นภาคส่งออกของไทย คาดมีเงินสะพัดโลกออนไลน์ไม่ต่ำกว่า 400 ล้านบาท</lead>
<neck></neck>
<body><p>นายมาริโอ ชีเลียสกี้ ผู้จัดการทั่วไป <orgName><prefix>บริษัท</prefix> เพย์พาล เซ้าธ์อีสเอเชีย แอนด์ อินเดีย</orgName> กล่าวว่า ไทยเป็นประเทศที่มีอัตราการเติบโตของอีคอมเมิร์ซที่เร็วประเทศหนึ่งในภูมิภาคนี้ เห็นได้จากจำนวนการซื้อขายในเว็บไซต์อีคอมเมิร์ซทั้งในไทย และเว็บไซต์อีเบย์ ซึ่งเป็นบริษัทแม่ของ<orgName>เพย์พาล</orgName> โดยจากสถิติการซื้อขายบนเว็บอีเบย์ พบว่า สินค้าอัญมนีจากไทยยอดขายสูงถึง 46% และยังมีสินค้าอื่นๆ ของไทยที่ได้รับความสนใจจากผู้คนทั่วโลก บริษัทจึงได้ตัดสินใจเป็นพาร์ทเนอร์กับ<orgName><prefix>บริษัท</prefix>เพย์สบาย</orgName> ในเครือ<orgName>ดีแทค</orgName> เพื่อขยายฐานลูกค้าอีคอมเมิร์ซให้กว้างขึ้น  อีกทั้งยังช่วยให้ผู้ประกอบการไทยได้เข้าถึงตลาดเป้าหมายใหม่ และกลุ่มผู้ซื้อในต่างประเทศเพิ่มมากขึ้น</p>
<p>นายสมหวัง เหลืองไพบูลย์ศรี ผู้จัดการทั่วไป <orgName><prefix>บริษัท</prefix> เพย์สบาย <suffix>จำกัด</suffix></orgName> กล่าวว่า การเป็นพาร์ทเนอร์กับ<orgName>เพย์พาล</orgName>ครั้งนี้ จะส่งผลดีต่อภาพลักษณ์ และความน่าเชื่อถือของ<orgName>เพย์สบาย</orgName> ซึ่งนอกจาก<orgName>เพย์สบาย</orgName>จะเป็นศูนย์กลางบริการชำระเงินออนไลน์ให้ร้านค้าอีคอมเมิร์ซเต็มรูปแบบแล้ว ยังช่วยให้ร้านค้าไทยมีโอกาสเสนอขายสินค้าให้ผู้ซื้อที่เป็นสมาชิกของ<orgName>เพย์พาล</orgName>กว่า 70 ล้านคนทั่วโลกมากขึ้น และมีส่วนช่วยกระตุ้นภาคการส่งออกของไทยด้วย</p>
<p>ทั้งนี้ จากผลสำรวจของ<orgName><prefix>สำนักงาน</prefix>สถิติ<suffix>แห่งชาติ</suffix></orgName>ปี 2551 พบว่ามีมูลค่าอีคอมเมิร์ซไทยปี 2550 สูงถึง 427,460 ล้านบาท โดยแบ่งเป็นธุรกรรมในกลุ่มบีทูซี 14.8% หรือ 6.85 หมื่นล้านบาท  ซึ่งบริษัทคาดว่ามูลค่าของธุรกรรมในกลุ่มนี้จะเติบโตขึ้น 20-30% หรือกว่า  8.2 หมื่นล้านบาท  ขณะที่ยอดการส่งออกสินค้าผ่านออนไลน์จะเพิ่มขึ้นอย่างน้อย 10% โดยคาดว่า สิ้นปี 2552 มูลค่าตลาดอีคอมเมิร์ซในไทยจะสูงแตะหลัก 1 แสนล้านบาท</p></body>
</news>
