<teiHeader>
<fileDesc>
<titleStmt>
  <title>สนช.สนับสนุนเอกชนพัฒนาน้ำผึ้งอินทรีย์ประโยชน์เพื่อการแพทย์  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205250169&tb=N255205  </bibl>
</sourceDesc>
</fileDesc>
</teiHeader>
<news>
<headline><orgName>สนช.</orgName>สนับสนุนเอกชนพัฒนาน้ำผึ้งอินทรีย์ประโยชน์เพื่อการแพทย์</headline>
<lead><orgName><prefix>สำนักงาน</prefix>นวัตกรรม<suffix>แห่งชาติ</suffix></orgName> สนับสนุนภาคเอกชนพัฒนาน้ำผึ้งอินทรีย์ประโยชน์เพื่อการแพทย์ ช่วยบำรุงร่างกาย แก้ริดสีดวงทวารหนัก</lead>
<neck></neck>
<body><p>ดร.ศุภชัย หล่อโลหการ ผู้อำนวยการ<orgName><component><prefix>สำนักงาน</prefix>นวัตกรรม<suffix>แห่งชาติ</suffix> (สนช.)</component> <component><prefix>กระทรวง</prefix>วิทยาศาสตร์และเทคโนโลยี</component></orgName> กล่าวถึงความคืบหน้าการดำเนินการแผนปฏิบัติการพัฒนาเกษตรอินทรีย์แห่งชาติ ว่า ได้สนับสนุนงบประมาณ 1.1 ล้านบาทให้<orgName><prefix>มหาวิทยาลัย</prefix>แม่ฟ้าหลวง</orgName> และ<orgName><prefix>บริษัท</prefix>สยามเมียลอินเตอร์เนชั่นแนล <suffix>จำกัด</suffix></orgName> ดำเนินโครงการน้ำผึ้งอินทรีย์ทางการแพทย์ ซึ่งเป็นนวัตกรรมการเลี้ยงผึ้ง เพื่อให้ได้น้ำผึ้งคุณภาพดี ปราศจากการปนเปื้อน โดยอาศัยน้ำหวานจากดอกสาบเสือเป็นอาหารให้กับผึ้ง ซึ่งเป็นพืชสมุนไพรที่หาง่าย และมีคุณสมบัติเป็นยาแก้ร้อนใน แก้อ่อนเพลีย บำรุงหัวใจ และแก้ไข้ ทั้งนี้ หากผึ้งกินน้ำหวานจากดอกสาบเสือเป็นอาหารก็จะได้น้ำผึ้งที่มีคุณภาพดีและมี ประโยชน์ต่อสุขภาพ นอกจากนี้ ส่วนอื่นๆ ของต้นสาบเสือยังมีประโยชน์ต่อสุขภาพ อาทิ ส่วนต้น สามารถใช้เป็นยาแก้ปวดท้อง ท้องเฟ้อ และดูดหนอง ส่วนใบช่วยห้ามเลือดได้ ใช้รักษาแผลสด แก้ริดสีดวงทวารหนัก และรักษาแผลเปื่อย </p>
<p>    ที่ผ่านมา <orgName>สนช.</orgName>ได้สนับสนุนให้เกิดการลงทุนในธุรกิจนวัตกรรมด้านเกษตรอินทรีย์ 20 โครงการ จำนวนกว่า 19 ล้านบาท ก่อให้เกิดมูลค่าการลงทุนกว่า 170 ล้านบาท เช่น โครงการร้านอาหารอินทรีย์ โครงการสารสกัดจากสะเดาคุณภาพสูง โครงการเนื้อสุกรอินทรีย์ โครงการผลิตพริกและถั่วฝักยาวอินทรีย์ด้วยระบบออร์แกนิคสมบูรณ์แบบ </p></body>
</news>
