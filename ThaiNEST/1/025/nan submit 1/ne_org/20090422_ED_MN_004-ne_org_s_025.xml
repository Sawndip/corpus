<teiHeader>
<fileDesc>
<titleStmt>
  <title>พบหลักฐาน "ดาวนายพราน" ซ่อนกลุ่มดาววัยเอ๊าะ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-22 15:08:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000044852  </bibl>
</sourceDesc>
</fileDesc>
</teiHeader>
<news>
<headline>พบหลักฐาน "ดาวนายพราน" ซ่อนกลุ่มดาววัยเอ๊าะ</headline>
<lead>พบกลุ่มก๊าซที่พวยพุ่งด้วยความเร็วสูงนับโหล แผ่ขยายจากกลุ่มดาวอายุน้อย ซึ่งซ่อนอยู่ในกลุ่มดาวนายพราน</lead>
<neck></neck>
<body><p>นิตยสารนิวไซแอนทิสต์ระบุว่า เนบิวลาดาวนายพราน (Orion) ซึ่งอยู่ห่างจากโลก 1,300 ปีแสง อาจเป็นเพียงส่วนหนึ่งของแหล่งอนุบาลดาวอายุน้อยขนาดใหญ่มาก ซึ่งกลุ่มเมฆหมอกนี้ได้แผ่ขยายบนท้องฟ้าและสว่างราวกับจันทร์เต็มดวง ถึง 20 ดวง แต่ถูกกลุ่มก๊าซและฝุ่นในอวกาศบดบัง</p>
<p>การสังเกตท้องฟ้าในความยาวช่วงคลื่นหนึ่ง ได้เผยให้เห็นความเคลื่อนไหวในกลุ่มเมฆหมอก ซึ่งรวมถึงกลุ่มก๊าซที่มีความเร็วสูง ซึ่งแผ่ขยายจากกลุ่มดาวอายุน้อยเป็นระยะหลายล้านกิโลเมตร และสนามแม่เหล็กที่ออกมารอบๆ ดาวทำให้เกิดโครงสร้างที่น่าทึ่ง</p>
<p>ทีมนักดาราศาสตร์นานาชาติกลุ่มหนึ่ง ได้เปรียบเทียบภาพอินฟราเรดของกลุ่มเมฆหมอกเมื่อ 10 ปีก่อน กับข้อมูลใหม่ที่ได้จากกล้องโทรทรรศน์อินฟราเรดแห่งสหราชอาณาจักร (United Kingdom Infrared Telescope) ที่ตั้งอยู่ในฮาวาย ข้อมูลจากกล้องโทรทรรศน์อวกาศสปิตเซอร์ (Spitzer Space Telescope) และกล้องโทรทรรศน์วิทยุไอแรม (IRAM) ซึ่งจากการวัดความเร็วและทิศทางของกลุ่มก๊าซความเร็วสูงในเมฆหมอก จนทำให้พวกเขาได้พบกับดาวอายุน้อย</p>
<p>"การวัดความเร็วและทิศทางของกลุ่มก๊าซ เป็นจุดที่ชี้ให้เห็นแหล่งกำเนิดที่ขับเคลื่อน โดยเฉพาะบริเวณที่กลุ่มก๊าซเบียดเสียดกันอยู่" เดิร์ค โฟรบริช (Dirk Froebrich) สมาชิกของทีมนักดาราศาสตร์จาก<orgName><prefix>มหาวิทยาลัย</prefix>เคนท์ (University of Kent)</orgName> กล่าว</p>
<p>"ด้วยดาวอายุน้อยจำนวนมาก เราสามารถศึกษาปริมาณของการเกิดดวงดาว การศึกษาครั้งนี้ทำให้เราได้ความคิดว่าดาวอายุเกิดใหม่ใช้เวลานานแค่ไหนในการเพิ่มจำนวนด้วยการดึงก๊าซที่อยู่รอบๆ มาสร้างดาวดวง และอะไรคือตัวหยุดการก่อตัวของดวงดาว และการเกิดของดาวนั้นได้รับอิทธิพลจากดาวอื่นๆ ในบริเวณที่มีดาวก่อตัวได้อย่างไร" สเปซด็อทคอมรายงานความเห็นของ ทอม เมเกียธ (Tom Megeath) นักดาราศาสตร์จาก<orgName><prefix>มหาวิทยาลัย</prefix>โทเลโด (University of Toledo)</orgName> ในมลรัฐโอไฮโอ สหรัฐฯ</p></body>
</news>
