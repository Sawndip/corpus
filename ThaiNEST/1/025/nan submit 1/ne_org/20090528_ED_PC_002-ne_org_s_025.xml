<teiHeader>
<fileDesc>
<titleStmt>
  <title>"ไอซีที"ตั้งทีมสางปมไทยคม ลั่นพร้อมหนุน"ทีโอที"ลง3จี  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com03280552&day=2009-05-28&sectionid=0209  </bibl>
</sourceDesc>
</fileDesc>
</teiHeader>
<news>
<headline>"<orgName>ไอซีที</orgName>"ตั้งทีมสางปมไทยคม ลั่นพร้อมหนุน"<orgName>ทีโอที</orgName>"ลง3จี</headline>
<lead>"<orgName>ไอซีที</orgName>" เร่งตั้งคณะกรรมการถกปัญหา "ไทยคม" ทั้งยืนยันไม่เคยสั่งระงับโครงการ 3G ของ<orgName>ทีโอที</orgName> ตั้งท่าชง "ครม." อนุมัติแผนกู้เงินต่างประเทศ มั่นใจภายในสิ้นปีได้ใช้บริการเฟสแรกแน่ พร้อมเร่ง "ไปรษณีย์ไทย" โปรโมตบริการเข้าถึงลูกค้ามากขึ้น</lead>
<neck></neck>
<body><p>ร.ต.หญิง ระนองรักษ์ สุวรรณฉวี รัฐมนตรีว่าการ<orgName><prefix>กระทรวง</prefix>เทคโนโลยีสารสนเทศและการสื่อสาร (ไอซีที)</orgName> เปิดเผยถึงความคืบหน้าโครงการ 3G ของ <orgName><prefix>บมจ.</prefix>ทีโอที</orgName>ว่า ได้ให้<orgName>ทีโอที</orgName>ไปจัดการรายละเอียดแผนธุรกิจ ว่าแต่ละขั้นตอนจะเสร็จเมื่อไร ทั้ง ทีโออาร์ การเปิดประมูล การหาแหล่งเงินกู้ คาดว่าน่าจะเสนอให้ที่ประชุมคณะรัฐมนตรี (ครม.) พิจารณาในสัปดาห์นี้ เพื่อพิจารณาแผน หาแหล่งเงินกู้ ซึ่งอยากใช้เงินกู้จากต่างประเทศ เชื่อว่าภายในสิ้นปีนี้จะเริ่มใช้เฟสแรกในกรุงเทพฯ ได้ โดยล่าสุดได้รับรายงานมาว่า จะมีการเสนอทีโออาร์ในการประมูลเฟสแรกให้บอร์ด<orgName>ทีโอที</orgName>อนุมัติเร็วๆ นี้</p>
<p>ส่วนเรื่องดาวเทียมไทยคมที่กำลังจะปลดระวางนั้น กำลังหารือ โดยต้องตั้งคณะกรรมการขึ้นมาดูแล ทั้งที่กำลังจะหมดอายุ และพิจารณาความคุ้มค่าของการสร้างดาวเทียมดวงใหม่ รวมถึงเปิดให้มีการร่วมลงทุนจากต่างชาติอย่างไรหรือไม่ โดยหาจุดร่วมที่ประชาชนได้ประโยชน์มากที่สุด และประเทศชาติไม่เสียหาย </p>
<p>"<orgName>ไอซีที</orgName>ไม่ได้ตัดสินใจคนเดียว ต้องหารือกับหลายหน่วยงานที่เกี่ยวข้อง อย่าง <orgName>กทช.</orgName>ก็มีส่วนรับผิดชอบเรื่องการเช่าช่องสัญญาณ เรื่องคลื่นความถี่ ขณะที่<orgName>ไอซีที</orgName>รับผิดชอบตัวดาวเทียมที่ยิงขึ้นไป และต้องดูนโยบาย<orgName>รัฐบาล</orgName>ว่าจะขายตำแหน่งวงโคจรของดาวเทียมที่ได้รับจากไอทียูให้ต่างชาติหรือไม่ วงโคจรของไทยจะยังอยู่เหมือนเดิมหรือไม่ ต้องหารือกันให้ชัดเจน ระยะเวลา 8 ปีที่<orgName><prefix>กระทรวง</prefix>ไอซีที</orgName>คุ้มครองให้ไทยคมรายเดียวก็สิ้นสุดแล้ว แต่ยังไม่มีบริษัทอื่นแจ้งความประสงค์ว่าจะเข้ามาทำธุรกิจนี้"</p>
<p>ด้านนายสุรนันท์ วงศ์วิทยกำจร เลขาธิการ<orgName><prefix>คณะกรรมการ</prefix>กิจการโทรคมนา คม<suffix>แห่งชาติ</suffix> (กทช.)</orgName> เสริมว่า สิ่งที่<orgName>ไอซีที</orgName>หารือมา <orgName>กทช.</orgName>จะพิจารณาดูว่าอยู่ในกรอบอำนาจหน้าที่ของ <orgName>กทช.</orgName>หรือไม่ แล้วจะดำเนินการได้แค่ไหน อย่างไร อย่างเรื่องป้องกันสิ่งที่ไม่เหมาะสมบนอินเทอร์เน็ต <orgName>กทช.</orgName>ได้ดูแลการให้ใบอนุญาตซึ่งมีเงื่อนไขเกี่ยวกับการเผยแพร่สิ่งที่กระทบต่อความมั่นคง สิทธิเสรีภาพของประชาชนซึ่งก็มีบทลงโทษไว้ ส่วนดาวเทียมมีหลายหน่วยงานเกี่ยวข้อง โดยมี<orgName>ไอซีที</orgName>เป็นแกนหลัก</p>
<p>รายงานข่าวแจ้งด้วยว่า ในการตรวจเยี่ยมการดำเนินงานของ<orgName><prefix>บริษัท</prefix> ไปรษณีย์ไทย <suffix>จำกัด</suffix></orgName> ล่าสุดรัฐมนตรี<orgName>ไอซีที</orgName>ได้กำชับให้เร่งขยายสาขาไปในห้างสรรพสินค้า โรงพยาบาลขนาดใหญ่ โดยอาศัยการเกลี่ยบุคลากรเพื่อไม่ให้เป็นภาระด้านค่าใช้จ่ายมากเกินไป รวมถึงการสร้างบริการใหม่ที่อิงกับการท่องเที่ยว เช่น โครงการตู้ไปรษณีย์ใน 14 แหล่งท่องเที่ยวที่เป็นที่สุดของไทย โดยเร่งประชาสัมพันธ์บริการที่มีให้ประชาชนรับทราบ</p>
<p>ขณะที่นายสนาม พรหมคุณ ประธาน<orgName><component><prefix>สหภาพ</prefix>แรงงานรัฐวิสาหกิจ</component> <component><prefix>บริษัท</prefix>ไปรษณีย์ไทย</component></orgName> ได้ร้องเรียนใน 3 ประเด็นคือ ต้องการให้รัฐมนตรี<orgName>ไอซีที</orgName>ติดตามความคืบหน้าเรื่องการแปรสภาพ<orgName><prefix>บริษัท</prefix>ไปรษณีย์ไทย</orgName>กลับมาเป็น "<orgName><prefix>การ</prefix>ไปรษณีย์<suffix>แห่งประเทศไทย</suffix></orgName>" การปรับปรุงอำนาจบริหารงานของคณะกรรมการบริษัท ซึ่งปัจจุบันมีหลายเรื่องต้องเสนอให้ ครม.อนุมัติ ทำให้การบริหารงานไม่คล่องตัว และความไม่ชัดเจนเกี่ยวกับร่าง พ.ร.บ.ไปรษณีย์ฉบับใหม่ ซึ่งสหภาพต้องการให้มีการแก้ไข พ.ร.บ.ไปรษณีย์ พ.ศ.2477 มากกว่ายกเลิกเพื่อนำฉบับใหม่มาใช้</p>
<p>"แต่ละประเด็นทางสหภาพได้เสนอให้รัฐมนตรีพิจารณาตั้งแต่เข้ารับตำแหน่งเมื่อ 4 เดือนก่อน แต่ยังไม่มีความคืบหน้าใดๆ ซึ่งเกือบทั้งหมดเป็นเรื่องเก่าที่รัฐบาลเก่าได้มีการตั้งคณะกรรมการศึกษาผลกระทบแล้ว รอให้รัฐมนตรีพิจารณาเท่านั้น"</p></body>
</news>
