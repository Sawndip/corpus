<teiHeader>
<fileDesc>
<titleStmt>
  <title>สามารถควงจัสมินคว้าไอพีบรอดแบนด์4พันล.  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com05300352&day=2009-03-30&sectionid=0209  </bibl>
</sourceDesc>
</fileDesc>
</teiHeader>
<news>
<headline><orgName>สามารถ</orgName>ควง<orgName>จัสมิน</orgName>คว้าไอพีบรอดแบนด์4พันล.</headline>
<lead>โผไม่พลิก "อีออกชั่น" โปรเจ็กต์ไอพี บรอดแบนด์ "<orgName>ทีโอที</orgName>" <orgName><prefix>กลุ่ม</prefix>จัสมิน-สามารถเทลคอม</orgName>คว้าชัยตามคาด เสนอราคาต่ำกว่าราคากลางแค่ 3.17% มูลค่า 4,081.5 ล้านบาท เฉือน<orgName><prefix>กลุ่ม</prefix>ล็อกซเล่ย์</orgName>ไปอย่างฉิวเฉียด</lead>
<neck></neck>
<body><p>นายชาครีย์ ทรัพย์พระวงศ์ รองกรรมการผู้จัดการใหญ่ <orgName><prefix>บมจ.</prefix>ทีโอที</orgName> ในฐานะประธาน<orgName><prefix>คณะกรรมการ</prefix>ประกวดราคาโครงการจ้างเหมาติดตั้งอุปกรณ์ตามโครงการขยายโครงข่ายบรอดแบนด์ไอพี</orgName> มูลค่า 4,215 ล้านบาท เปิดเผยว่า การประกวดราคาด้วยวิธีการทางอิเล็กทรอนิกส์ (อีออกชั่น) เมื่อเวลา 14.30-15.00 น. วันที่ 26 มี.ค มีผู้ผ่านหลักเกณฑ์เข้าเสนอราคา 2 ราย คือ<orgName><prefix>กลุ่ม</prefix>ล็อกซเล่ย์ เอเอที คอนซอร์เตี้ยม</orgName> และ<orgName><prefix>กลุ่ม</prefix>เจเจเอส คอนซอร์ เตี้ยม</orgName> ขณะที่<orgName><prefix>กลุ่ม</prefix>คอนซอร์เตี้ยม</orgName>ของ<orgName>ฟอร์ท <suffix>คอร์ปอเรชั่น</suffix></orgName> ซึ่งยื่นซองด้วยนั้นไม่ผ่านเกณฑ์ด้านเทคนิค จึงไม่มีสิทธิ์เข้าประกวดราคา </p>
<p>ผู้เสนอราคาต่ำสุดอยู่ที่ 4,081.5 ล้านบาท ลดลงจากราคากลาง 133.5 ล้านบาท หรือ 3.17% ขณะที่ผู้เสนอราคาลำดับถัดมาเสนอที่ 4,119.999 ล้านบาท ลดลงจากราคากลาง 95.1 ล้านบาท หรือ 2.25% แต่เนื่องจากยังเป็นผลที่ไม่เป็นทางการ ต้องรอให้กรรมการผู้จัดการใหญ่ และ<orgName><prefix>คณะกรรมการ</prefix> บมจ.ทีโอที</orgName>เห็นชอบก่อน จึงยังไม่สามารถเปิดเผยชื่อผู้เสนอราคาต่ำสุดได้</p>
<p>ขั้นตอนจากนี้ คณะกรรมการประกวดราคาจะเสนอรายงานเพื่อให้กรรมการผู้จัดการใหญ่ และบอร์ดเห็นชอบก่อนมีการเจรจาต่อรองราคากับผู้เสนอราคาต่ำสุดและลงนามในสัญญาเป็นทางการอีกครั้ง ซึ่งในเงื่อนไขการประมูล <orgName>ทีโอที</orgName>ได้สงวนสิทธิ์ที่จะยกเลิกการประกวดราคาได้</p>
<p>ด?านแหล่งข่าวจาก <orgName><prefix>บมจ.</prefix>ทีโอที</orgName>เปิดเผยว่า ผู้เสนอราคาต่ำสุดได้แก่ <orgName>เจเจเอส คอนซอร์ เตี้ยม</orgName> ซึ่งเป็นการรวมตัวกันของ <orgName><prefix>บมจ.</prefix>จัสมิน เทเลคอมซิสเต็มส์</orgName>, <orgName><prefix>บมจ.</prefix>สามารถเทลคอม</orgName> และ<orgName><prefix>บริษัท</prefix> เจอาร์ดับบลิว <suffix>จำกัด</suffix></orgName></p>
<p>สำหรับโครงการขยายโครงข่ายบรอดแบนด์ไอพีดังกล่าวเป็นการสร้างโครงข่ายหลัก (core network) ขนาดใหญ่ครอบคลุมพื้นที่ทั่วประเทศ ทำหน้าที่เป็นเหมือนถนนหลักรองรับทราฟฟิกอินเทอร์เน็ตบรอดแบนด์ และบริการใหม่ๆ ที่จะเกิดขึ้นจากการเชื่อมต่อเข้ากับโครงข่ายที่มีอยู่เดิมของ<orgName>ทีโอที</orgName>และโครงการใหม่ที่จะเกิดขึ้นในอนาคต อย่างโครงการติดตั้งอินเทอร์เน็ตบรอดแบนด์ 1 ล้านพอร์ต การขยายเลขหมายโทรศัพท์ และโครงข่ายเอ็นจีเอ็น รวมถึงเป็นส่วนหนึ่งของโครงข่ายหลักที่รองรับบริการ 3 จี ของ<orgName>ทีโอที</orgName>ด้วย </p>
<p>"ปัจจุบันโครงข่ายไอพีคับคั่งมาก ถ้าไม่มีการเตรียมการรองรับจะมีปัญหามาก การสร้างโครงข่ายนี้จึงจำเป็นมาก อย่างลูกค้าอินเทอร์เน็ตเอดีเอสแอลตามบ้านก็ต้องการความเร็วสูงขึ้นเรื่อยๆ เชื่อว่าในอนาคตอาจต้องถึง 8 Mbps และใช้แบนด์วิดท์สูงมากขึ้นเรื่อยๆ"</p></body>
</news>
