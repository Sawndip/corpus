<teiHeader>
<fileDesc>
<titleStmt>
  <title>ทรูพร้อมนักล่าฝันและพนักงานร่วมเดินรณรงค์ปิดไฟให้โลกพัก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090326/7063/%e0%b8%97%e0%b8%a3%e0%b8%b9%e0%b8%9e%e0%b8%a3%e0%b9%89%e0%b8%ad%e0%b8%a1%e0%b8%99%e0%b8%b1%e0%b8%81%e0%b8%a5%e0%b9%88%e0%b8%b2%e0%b8%9d%e0%b8%b1%e0%b8%99%e0%b9%81%e0%b8%a5%e0%b8%b0%e0%b8%9e%e0%b8%99%e0%b8%b1%e0%b8%81%e0%b8%87%e0%b8%b2%e0%b8%99%e0%b8%a3%e0%b9%88%e0%b8%a7%e0%b8%a1%e0%b9%80%e0%b8%94%e0%b8%b4%e0%b8%99%e0%b8%a3%e0%b8%93%e0%b8%a3%e0%b8%87%e0%b8%84%e0%b9%8c%e0%b8%9b%e0%b8%b4%e0%b8%94%e0%b9%84%e0%b8%9f%e0%b9%83%e0%b8%ab%e0%b9%89%e0%b9%82%e0%b8%a5%e0%b8%81%e0%b8%9e%e0%b8%b1%e0%b8%81.html  </bibl>
</sourceDesc>
</fileDesc>
</teiHeader>
<news>
<headline><orgName>ทรู</orgName>พร้อมนักล่าฝันและพนักงานร่วมเดินรณรงค์ปิดไฟให้โลกพัก</headline>
<lead><orgName><prefix>บริษัท</prefix> ทรู คอร์ปอเรชั่น <suffix>จำกัด (มหาชน)</suffix></orgName> ขานรับกิจกรรมเพื่อสังคม นำทีมนักล่าฝันและพนักงานในเครือ<orgName><prefix>บริษัท</prefix>ทรู คอร์ปอเรชั่น</orgName> ร่วมเดินรณรงค์ประชาสัมพันธ์ โครงการ Earth Hour ปิดไฟให้โลกพัก เพื่อรณรงค์ให้ประชาชนตระหนักถึงภาวะโลกร้อนและเข้าร่วมโครงการด้วยวิธีง่ายๆ โดยการปิดไฟ 1 ชั่วโมงเพื่อลดการใช้พลังงานทั่วทั้งโลกในวันเสาร์ที่ 28 มีนาคมนี้ เวลา 20.00-21.00 น.</lead>
<neck></neck>
<body><p>รุ่งฟ้า เกียรติพจน์ ผู้อำนวยการด้านบริหารแบรนด์และการสื่อสารการตลาด <orgName>ทรู คอร์ปอเรชั่นฯ</orgName> กล่าวถึงการเข้าร่วมโครงการนี้ว่า ถือเป็นนโยบายหลักของ<orgName>ทรู</orgName>ที่จะทำกิจกรรมช่วยเหลือสังคมเรื่องสิ่งแวดล้อม และภายในองค์กรของ<orgName>ทรู</orgName> โดยมี<orgName><prefix>คณะ</prefix>กรรมการ</orgName>ที่ทำงานทางด้านนี้อยู่ คือ “<orgName><component><prefix>คณะทำงาน</prefix>ประหยัดพลังงานฯ</component><component><prefix>กลุ่ม</prefix>ทรู</component></orgName>” ทำหน้าที่ดูแลและส่งเสริมกิจกรรมจากด้านการประหยัดพลังงานของ<orgName><prefix>กลุ่ม</prefix>ทรู</orgName> เช่น การลดการใช้พลังงานในอาคารสำนักงาน, โครงการพลังงานไฟฟ้าจากกังหันลม, โครงการชุมสายสีเขียวรณรงค์ให้พนักงานมีส่วนร่วมในการลดการใช้พลังงานและสร้างความรื่นรมย์ที่ชุมสายโทรศัพท์บ้าน<orgName>ทรู</orgName>และโทรศัพท์เคลื่อนที่<orgName>ทรูมูฟ</orgName></p>
<p>“สำหรับโครงการ Earth Hour <orgName>ทรู</orgName>มีความยินดีเป็นอย่างยิ่งที่จะเข้าร่วมโครงการในครั้งนี้เพราะถือเป็นโครงการใหญ่ระดับโลกและเป็นการรวมพลังครั้งสำคัญของคนรักษ์โลกที่จะช่วยดูแลรักษาโลกของเราร่วมกัน ซึ่ง<orgName>ทรู</orgName>มีความพร้อมที่จะเป็นพลังสำคัญในการสนับสนุนกิจกรรมในครั้งดังกล่าว และพร้อมจะให้ความร่วมมืออย่างเต็มที่โดยการนำสื่อในเครือทั้งหมดมาร่วมประชาสัมพันธ์โครงการนี้ อาทิ TrueMove, TrueVisions, TrueOnline รวมทั้งร้านค้าในเครือ TrueShop, TrueCoffee ก็เข้าร่วมโครงการเช่นเดียวกัน ในส่วนของพนักงาน <orgName>ทรู</orgName>ได้ทำการประชาสัมพันธ์ถึงพนักงานในองค์กรทั่วประเทศ ให้ช่วยกันสื่อสารถึงการช่วยกันปิดไฟในวันเสาร์ที่ 28 มีนาคม ซึ่งในครั้งนี้มี ผู้บริหาร พนักงาน คู่ค้าและลูกค้าของ<orgName>ทรู</orgName>เข้าร่วมกิจกรรมโดยพร้อมเพรียง” รุ่งฟ้า กล่าว</p>
<p>ส่วนความคาดหวังที่จะได้รับจากการเข้าร่วมกิจกรรมและเป็นหนึ่งในผู้สนับสนุนหลัก ผู้บริหารสาว กล่าวทิ้งท้ายว่า การที่<orgName>ทรู</orgName>ได้พยายามประชาสัมพันธ์ออกไป เพอื่ต้องการสื่อให้ลูกค้าจะให้ความร่วมมือเพราะเป็นเรื่องที่ทุกคนจะสามารถช่วยสังคมช่วยสิ่งแวดล้อมได้โดยง่าย และที่ผ่านมาก็มีการตื่นตัวเรื่องภาวะโลกร้อนมาโดยตลอด และทาง <orgName>ทรู</orgName>เองก็เข้าร่วมโครงการนี้มาเป็นปีที่ 3 แล้ว เราหวังว่าจะได้รับความร่วมมือจากคนไทยเพิ่มขึ้นจากเดิมและได้รับปริมาณการประหยัดไฟสูงทัดเทียมทั่วโลก แต่สิ่งสำคัญที่สุดที่<orgName>ทรู</orgName>ปรารถนาจะได้รับจริงๆ คือ จิตสำนึกรักษ์โลกที่เพิ่มขึ้นพร้อมอัตราการประหยัดพลังงานจากคนไทยทุกคน</p>
<p>ร่วมเป็นพลังสำคัญแสดงจิตสำนึกรักษ์โลกร่วมกัน ในวันเสาร์ที่ 28 มีนาคม นี้ตั้งแต่ เวลา 20.00-21.00 น. เพื่อโลกที่น่าอยู่ของเราทุกคน</p></body>
</news>
