<teiHeader>
<fileDesc>
<titleStmt>
  <title>ซันเปิด"โมเดลเอสอีพี" ผนึกพันธมิตรรุกตลาด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/21/news_28593742.php?news_id=28593742  </bibl>
</sourceDesc>
</fileDesc>
</teiHeader>
<news>
<headline><orgName>ซัน</orgName>เปิด"โมเดลเอสอีพี" ผนึกพันธมิตรรุกตลาด</headline>
<lead><orgName>ซัน</orgName>แจงต่อยอดยุทธศาสตร์พาร์ทเนอร์โมเดลครบวงจร คลอดโมเดลเอสอีพี เตรียมเสริมทัพรุกตลาดไอทีไทย รับมือสภาพเศรษฐกิจผันผวนทั่วโลก แต่ไทยยังมีพื้นฐานและศักยภาพการโตอย่างต่อเนื่อง โดยผนึกความเชี่ยวชาญด้านโซลูชั่น ผสานกับความชำนาญการเจาะตลาด</lead>
<neck></neck>
<body><p>นางรัมภา มนูญศิลป์ กรรมการผู้จัดการ <orgName><prefix>บริษัท</prefix> ซัน ไมโครซิสเต็มส์ (ประเทศไทย) <suffix>จำกัด</suffix></orgName> กล่าวว่า <orgName>ซัน</orgName> ได้ทำโครงการ Sun Equity Partner (SEP) ซึ่งเป็นส่วนหนึ่งของการขยายการลงทุนของซัน ไมโครซิสเต็มส์ที่มีต่อพาร์ทเนอร์ทั่วโลก มองที่การขยายตัวของบริษัท ผนวกกับปัจจัยทางเศรษฐกิจภายนอกที่มองทั่วโลกไม่ดี แต่เศรษฐกิจเอเชียจะฟื้นเร็วกว่าภูมิภาคอื่น และไทยก็อยู่ในภูมิภาคนี้จึงมีโอกาสฟื้นตัวเร็วเช่นกัน จึงนำโครงการเอสอีพีมาทำในไทยด้วย</p>
<p>การจัดทำโครงการนี้ โดยเนื้อหาหลักจะมุ่งการรองรับการเจริญเติบโตของเศรษฐกิจ การดูแลลูกค้าและพาร์ทเนอร์ การฝึกอบรม ไม่ให้ได้รับผลกระทบ รวมทั้งฝั่งของพนักงานก็จะไม่ทำให้เกิดความยุ่งยากใดๆ</p>
<p>"ไม่ได้มีประเด็นจะตัดคนออก เพราะคนเป็นคีย์ ซัคเซสที่สำคัญต่อการรันธุรกิจ เหมือนๆ กับหลายๆ ธุรกิจในบ้านเราที่เปลี่ยนแปลงผู้ถือหุ้นได้ตลอดเวลา"</p>
<p>เธอ กล่าวว่า รายงานข่าวที่ออกมาสร้างความกังวลใจต่อพนักงานส่วนใหญ่ ซึ่งขณะนี้ยังไม่ถึงขั้นพูดถึงผลตอบแทนพนักงาน แต่สิ่งใดที่เป็นผลประโยชน์ของพนักงาน ก็ต้องดูแล สิ่งที่ดีๆ ต้องคงไว้ทั้งวัฒนธรรมองค์กร และผลตอบแทนต่างๆ</p>
<p>ทั้งนี้ บริษัทได้มีชี้แจงพนักงานเป็นระยะๆ แต่อาจมีบางคนที่อาจไม่แน่ใจ วิตก วิพากษ์วิจารณ์ไปก่อนก็เป็นได้</p>
<p>ส่วนการเจรจาระดับพาร์ทเนอร์กำลังดำเนินการ และจะประกาศอย่างเป็นทางการอีกครั้ง</p>
<p>ก่อนประกาศรูปแบบเอสอีพีในไทย ซันได้ประกาศที่มาเลเซียแล้วเมื่อต้นเดือนเม.ย. โครงการนี้เป็นการร่วมทุนระดับโลกรูปแบบหนึ่ง ที่ออกแบบมาเพื่อขยายตลาดและการดำเนินงานของ<orgName>ซัน</orgName>ในตลาดสำคัญที่กำลังเติบโต ผ่านการผนึกกำลังทางยุทธศาสตร์กับพาร์ทเนอร์ที่ได้รับเลือก</p>
<p>เอสอีพีมีรูปแบบตามแนวคิดที่จะขยายบทบาทของ พาร์ทเนอร์ในการบริหารการดำเนินการที่เกี่ยวข้องกับแบรนด์ของ<orgName>ซัน</orgName> ขณะเดียวกันก็ใช้ความรู้ความชำนาญของพาร์ทเนอร์และเครือข่ายที่มีในตลาด ประเทศนั้นๆ เพื่อเข้าถึงและให้บริการลูกค้าของ<orgName>ซัน</orgName>ได้สะดวกและดียิ่งขึ้น</p>
<p>นายปีเตอร์ ไรอัน รองประธานฝ่ายการขายและบริการโลก <orgName><prefix>บริษัท</prefix>ซัน ไมโครซิสเต็มส์</orgName> กล่าวว่า การนำโมเดลธุรกิจเอสอีพีมาใช้ ได้สะท้อนถึงความมุ่งมั่นที่มีต่อตลาดไทย การผนึกกำลังร่วมกันกับพาร์ทเนอร์ชั้นนำจะช่วยให้ซันยืดหยุ่นและคล่องตัวใน การขยายธุรกิจได้อย่างรวดเร็วในตลาดที่มีศักยภาพการเติบโต พร้อมเพิ่มความมั่นใจด้านบริการให้ลูกค้าได้อย่างใกล้ชิดและทั่วถึง</p>
<p>รูปแบบการดำเนินงานของเอสอีพีที่ได้เปรียบใน เรื่องความยืดหยุ่นและครบวงจรนี้จะช่วยให้<orgName>ซัน</orgName>และพาร์ทเนอร์ ตลอดจนลูกค้าผู้ใช้งานสามารถรับมือและเดินหน้าทางธุรกิจต่อไปอย่างมั่นใจ</p>
<p>เอสอีพีมีรูปแบบมาจากโครงการความร่วมมือเชิง ยุทธศาสตร์ที่ประสบความสำเร็จอย่างสูงในประเทศอินโดนีเซีย และฟิลิปปินส์เมื่อหลายปีก่อน ซึ่งได้สนับสนุนการขายของ<orgName>ซัน</orgName>และให้บริการแก่ลูกค้ารายสำคัญๆ และพาร์ทเนอร์มากมาย หลังจากนั้นโมเดลธุรกิจเอสอีพีได้เปิดตัวขึ้นอย่างเป็นทางการเมื่อเดือน ก.พ.2551 และดำเนินการจนประสบความสำเร็จที่เวียดนาม</p>
<p>จากนี้<orgName>ซัน</orgName>ยังมีแผนงานที่จะขยายรูปแบบการดำเนินธุรกิจแบบนี้ในตลาดหลักๆ ของภูมิภาคเอเชีย ละติน อเมริกา แอฟริกาและยุโรป ต่อไป</p></body>
</news>
