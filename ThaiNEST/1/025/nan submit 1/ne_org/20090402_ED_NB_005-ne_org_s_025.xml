<teiHeader>
<fileDesc>
<titleStmt>
  <title>เยาวชนให้ความสนใจใช้เวลาว่างช่วงปิดเทอมในทางสร้างสรรค์มากขึ้น  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204020158&tb=N255204  </bibl>
</sourceDesc>
</fileDesc>
</teiHeader>
<news>
<headline>เยาวชนให้ความสนใจใช้เวลาว่างช่วงปิดเทอมในทางสร้างสรรค์มากขึ้น</headline>
<lead><orgName><prefix>กระทรวง</prefix>เทคโนโลยีสารสนเทศและการสื่อสาร</orgName> เผย ปัจจุบันเยาวชนให้ความสนใจใช้เวลาว่างช่วงปิดเทอมในทางสร้างสรรค์มากขึ้น จากกระแสสมัครเข้าร่วม โครงการ ICT — SIPA Summer Camp 2009 ที่จัดขึ้นช่วงปิดภาคเรียนฤดูร้อน</lead>
<neck></neck>
<body><p>    กิจกรรมภาคฤดูร้อน ICT — SIPA Summer Camp 2009 ในครั้งนี้ <orgName><prefix>กระทรวง</prefix>เทคโนโลยีสารสนเทศและการสื่อสาร (ICT)</orgName> ได้ร่วมกับ <orgName><prefix>สำนัก</prefix>ส่งเสริมอุตสาหกรรมซอฟต์แวร์<suffix>แห่งชาติ</suffix> (SIPA)</orgName> จัดขึ้น ด้วย <orgName>SIPA</orgName> เป็นหน่วยงานที่มีความเชี่ยวชาญในด้านซอฟต์แวร์และดิจิตอลคอนเทนต์ โดยมีการจัดกิจกรรมผ่าน<orgName><prefix>ศูนย์</prefix>บริการเทคโนโลยีสารสนเทศและการสื่อสารชุมชน</orgName> หรือ <orgName><prefix>ศูนย์</prefix>การเรียนรู้ ICT ชุมชน</orgName> ของ<orgName>กระทรวงฯ</orgName> ที่มีอยู่ทั่วประเทศ และ<orgName><prefix>ศูนย์</prefix>พัฒนาทักษะและการเรียนรู้ ICT</orgName> ของ <orgName>SIPA</orgName> </p>
<p>    สำหรับกิจกรรมในครั้งนี้ มีสิ่งที่ชี้วัดได้ชัดเจน คือเยาวชนปัจจุบันต่างให้ความสำคัญกับการใช้เวลาให้เกิดประโยชน์ในช่วงปิด ภาคเรียน และมีความสนใจใฝ่เรียนรู้ด้านวิทยาการคอมพิวเตอร์ ซึ่งเป็นเรื่องที่ควรสนับสนุน ด้วยได้รับการสนับสนุนจากผู้ปกครองเป็นอย่างดี ซึ่งขณะนี้มีจำนวนนักเรียนสมัครเข้าร่วมโครงการทั้งสิ้นกว่า 2,409 คน จาก 4 ภูมิภาคทั่วประเทศ </p>
<p>    โดยเยาวชนที่เข้าร่วมโครงการจะได้มี โอกาสใช้เวทีในการแข่งขัน แสดงฝีมืออวดผลงานตามความคิดสร้างสรรค์ของแต่ละบุคคลอย่างเต็มที่ ผู้ได้รับการคัดเลือกจะได้รับรางวัลเชิดชูเกียรติเหรียญทอง เหรียญเงิน และเหรียญทองแดง พร้อมประกาศนียบัตรและทุนการศึกษา พร้อมทั้งรวบรวมผลงานของนักเรียน จัดตีพิมพ์เผยแพร่ทางเอกสารประชาสัมพันธ์ สู่สาธารณชน เพื่อแสดงออกให้สังคมในท้องถิ่นและ ระดับภูมิภาคได้รับรู้ ชื่นชมกับความสามารถของเยาวชนที่เป็น บุตร — หลาน ซึ่งจะเติบโตเป็นพลังสำคัญที่จะนำพาประเทศไปสู่ความเจริญก้าวหน้าด้วยวิทยา การด้านไอซีทีที่ทันสมัยต่อไป </p></body>
</news>
