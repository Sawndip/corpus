<teiHeader>
<fileDesc>
<titleStmt>
  <title>สแควร์เอนิกซ์เทคโอเวอร์ไอดอสเรียบร้อย ไฟนอลฯ 85 ล้านชุด  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-24 14:51:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000046122  </bibl>
</sourceDesc>
</fileDesc>
</teiHeader>
<news>
<headline><orgName>สแควร์เอนิกซ์</orgName>เทคโอเวอร์<orgName>ไอดอส</orgName>เรียบร้อย ไฟนอลฯ 85 ล้านชุด</headline>
<lead><orgName>สแควร์เอนิกซ์</orgName> ค่ายเกม RPG ยักษ์ใหญ่ เข้าซื้อกิจการค่ายเกม <orgName>ไอดอส</orgName> เป็นที่เรียบร้อย พร้อมกับเปิดเผยยอดขายเกมดังของทั้งสองค่าย ไฟนอลแฟนตาซี ทำยอดขายได้ถึง 85 ล้านชุด ส่วน Tomb Raider ทำยอดขายได้ 30 ล้านชุด</lead>
<neck></neck>
<body><p>หลังจากที่<orgName>สแควร์เอนิกซ์</orgName> ยื่นข้อเสนอเป็นเงิน 84.3 ล้านปอนด์ หรือ 120 ล้านเหรียญสหรัฐ เพื่อเข้าเทคโอเวอร์กิจการของ "<orgName>ไอดอส</orgName>" บริษัทเกมยักษ์ใหญ่ในอังกฤษ ล่าสุดการขอเสนอซื้อกิจการได้สำเร็จลุล่วงเป็นที่เรียบร้อยแล้ว โดยความเห็นชอบจากทั้งผู้บริหารและผู้ถือหุ้นของไอดอส</p>
<p>กระบวนการต่อไปที่<orgName>สแควร์เอนิกซ์</orgName> จะต้องทำก็คือการวางแผนรวมถึงการออกกฏระเบียบในการรวม "<orgName>ไอดอส</orgName>" เข้ามาอยู่ใน<orgName>สแควร์เอนิกซ์ กรุ๊ป</orgName> ซึ่งในโอกาสนี้<orgName>สแควร์เอนิกซ์</orgName> ได้นำตัวเลขยอดขายเกมที่น่าสนใจของทั้งสองค่ายมาเปิดเผยให้ได้ทราบกัน</p>
<p>ไฟนอล แฟนตาซี สุดยอดซีรีส์ RPG จาก<orgName>สแควร์เอนิกซ์</orgName> ทำยอดขายตั้งแต่เริ่มวางจำหน่ายในปี 1987 ได้ถึง 85 ล้านชุด ตามด้วยซีรีส์ ดราก้อนเควส ตลอดระยะเวลาเกือบ 23 ปี ทำยอดขายได้ 47 ล้านชุด อันดันสามดูจะตามมาแบบห่างๆ ซีรีส์ Kingdom Hearts ที่เริ่มสร้างร่วมกับ<orgName>ดิสนีย์</orgName>ในปี 2002 ทำยอดขายได้ 12 ล้านชุด</p>
<p>ทางฝั่ง<orgName>ไอดอส</orgName> เกมอันดับหนึ่งคือเกมในซีรีส์ Tomb Raider ที่ทำยอดขายได้ถึง 30 ล้านชุดนับตั้งแต่เปิดตัวครั้งแรกในปี 1996 โดยยอดขายส่วนใหญ่เกิดขึ้นใน 4 ภาคแรกของซีรีส์ ซึ่งเกมภาคแรกในปี 1996 ทำยอดขายได้ถึง 7 ล้านชุด เกมอันดับที่สองคือเกมซีรีส์ Hitman ที่ทำยอดขายได้ 8 ล้านชุดตั้งแต่เริ่มเปิดตัวในปี 2000 ต่อด้วยเกม Kane & Lynch ที่ทำยอดขายได้ 2 ล้านชุด ส่วนเกมอื่นๆ อย่างซีรีส์ Deus Ex ทำยอดขายได้ 2 ล้านชุด และ Just Cause ทำยอดขายได้มากกว่า 1 ล้านชุด</p></body>
</news>
