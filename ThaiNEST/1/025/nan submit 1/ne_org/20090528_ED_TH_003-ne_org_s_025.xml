<teiHeader>
<fileDesc>
<titleStmt>
  <title>เลอโนโวปรับ ThinkCentre หวังขยายฐานลูกค้า  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 08:54:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8985  </bibl>
</sourceDesc>
</fileDesc>
</teiHeader>
<news>
<headline><orgName>เลอโนโว</orgName>ปรับ ThinkCentre หวังขยายฐานลูกค้า</headline>
<lead>พร้อมเปิดตัว 2 รุ่น ชูประสิทธิภาพและราคา มั่นใจตรงโจทย์กลุ่มที่ต้องการคอมพิวเตอร์ราคาประหยัด ใส่มาตรฐานพร้อมเทคโนโลยีทันสมัย เจาะตลาดเดสก์ท็อปขนาดเล็ก เชื่อช่วยกลุ่มองค์กรลดค่าใช้จ่ายได้ดี...</lead>
<neck></neck>
<body><p>ผู้สื่อข่าวรายงานว่า เมื่อเร็วๆ นี้ <orgName><prefix>บริษัท</prefix> เลอโนโว อิงค์</orgName> ได้ปรับคุณสมบัติของผลิตภัณฑ์ในกลุ่มเดสก์ท็อปพีซี เพื่อตอบสนองความต้องการของลูกค้าที่ต้องการคิมพิวเตอร์ขนาดเล็กราคาประหยัด พร้อมประกาศเปิดตัว ThinkCentre เดสก์ท็อป 2 รุ่นล่าสุด ได้แก่ ThinkCentre A58 สำหรับกลุ่มธุรกิจขนาดเล็กและขนาดกลาง ด้วยเทคโนโลยีที่น่าเชื่อถือและปลอดภัย พร้อมการออกแบบที่ทันสมัยและสวยงาม ส่วน ThinkCentre M58e มาพร้อมกับเทคโนโลยีหลากหลายและคุณสมบัติที่เป็นมิตรกับสิ่งแวดล้อม เพื่อกลุ่มผู้ใช้ระดับกลางและองค์กรขนาดใหญ่ที่ต้องการเพิ่มประสิทธิภาพการทำงาน รวมถึง ตอบสนองความต้องการใช้งานเดสก์ท็อปพีซีขนาดเล็กของผู้ใช้ในปัจจุบัน เดสก์ท็อปทั้งสองรุ่นจึงถูกออกแบบมีลักษณะเคสให้เลือกถึง 2 แบบ ได้แก่ แบบทาวเวอร์และแบบ small form factor</p>
<p>ผู้สื่อข่าวรายงานต่อว่า ผู้ใช้สามารถเชื่อมโยงการทำงานของเครื่องมือ Rescue and Recovery ที่<orgName>เลอโนโว</orgName>ติดตั้งมาพร้อมกับเดสก์ท็อป เพื่อกู้และเรียกคืนไฟล์ที่เสียหายจาก Online Data Backup เพื่อช่วยให้การเก็บสำรองข้อมูลเกิดความปลอดภัย โดยเครื่องมือและบริการดังกล่าวมีการดาวน์โหลดไว้ภายในเครื่องทั้งสองรุ่นแล้ว ลูกค้าจึงสามารถติดตั้งและใช้งานได้ทันที ด้วยปริมาณจัดเก็บข้อมูลสูงสุด 5 GB นาน 90 วัน นอกจากนี้ เดสก์ท็อปทั้งสองรุ่นยังมาพร้อมกับระบบรักษาความปลอดภัยที่จำเป็นต่อธุรกิจ อาทิ ระบบอ่านลายนิ้วมือบนคีบอร์ดเพื่อความสะดวกในการจัดการรหัสผ่าน ระบบปิดการทำงานของพอร์ต I/O เพื่อป้องกันภัยคุกคามจากภายนอก และระบบสวิตช์พิเศษเพื่อช่วยตรวจจับการจารกรรมข้อมูลหรือการก่อกวนในพีซี ที่ผ่านการรับรองมาตรฐาน EPEAT ระดับ Gold และมาตรฐาน Energy Star 5.0 ที่จะมีผลบังคับใช้ในเดือนกรกฎาคม 2552 นี้</p>
<p>ผู้สื่อข่าวรายอีกว่า สำหรับองค์กรที่มีคอมพิวเตอร์จำนวนมากและมีค่าใช้จ่ายสูง จะสามารถลดค่าใช้จ่ายได้เป็นอย่างมาก เนื่องจาก ThinkCentre M58e ใช้จอ ThinkVision L1940pW ทำให้สามารถประหยัดค่าไฟฟ้าในองค์กรได้มากกว่าเดสก์ท็อปและจอรุ่นที่ผ่านมาของ<orgName>เลอโนโว</orgName> ประมาณ 1,400 บาทต่อปี นอกจากนี้ ทั้ง ThinkCentre M58e และ ThinkCentre A58 ยังมีการรับรอง GREENGUARD ว่าได้ผ่านการทดสอบการรั่วไหลของสารเคมีถึง 2,000 รายการ โดย ThinkCentre A58 และ M58e มีวางจำหน่าย ผ่านตัวแทนจำหน่าย<orgName>เลอโนโว</orgName>ทั่วประเทศและเว็บไซต์ www.lenovo.com/th ในราคา 15,900 บาท และ 17,500 บาท (ไม่รวมภาษีมูลค่าเพิ่ม) สอบถามข้อมูลเพิ่มเติมที่ <orgName><prefix>บริษัท</prefix> เลอโนโว ประเทศไทย</orgName> โทร.02-689-6400</p></body>
</news>
