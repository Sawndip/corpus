<teiHeader>
<fileDesc>
<titleStmt>
  <title>รมว.ทรัพยากรฯ เปิดโครงการ 45 วัน รวมพลัง ลดถุงพลาสติก ลดโลกร้อน เนื่องในวัน Earth Day  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204220225&tb=N255204&return=ok&news_headline='%c3%c1%c7.%b7%c3%d1%be%c2%d2%a1%c3%cf  </bibl>
</sourceDesc>
</fileDesc>
</teiHeader>
<news>
<headline>รมว.ทรัพยากรฯ เปิดโครงการ 45 วัน รวมพลัง ลดถุงพลาสติก ลดโลกร้อน เนื่องในวัน Earth Day</headline>
<lead>รัฐมนตรีว่าการ<orgName><prefix>กระทรวง</prefix>ทรัพยากรธรรมชาติและ สิ่งแวดล้อม</orgName> เปิดโครงการ 45 วัน รวมพลัง ลดถุงพลาสติก ลดโลกร้อน เนื่องในวัน Earth Day สร้างภาคีร่วมกับห้างร้านและตลาดสดจัดกิจกรรมรณรงค์ลดการใช้ถุงพลาสติกเพื่อ หยุดยั้งโลกร้อน</lead>
<neck></neck>
<body><p>นายสุวิทย์ คุณกิตติ รัฐมนตรีว่าการ<orgName><prefix>กระทรวง</prefix>ทรัพยากรธรรมชาติและสิ่งแวดล้อม</orgName> เป็นประธานเปิดตัวโครงการ 45 วัน รวมพลัง ลดถุงพลาสติก ลดโลกร้อน ที่กรมส่งเสริมคุณภาพสิ่งแวดล้อม เนื่องในวันคุ้มครองโลก หรือ Earth Day ซึ่งตรงกับวันที่ 22 เมษายนของทุกปี โดยร่วมมือกับห้างสรรพสินค้า ซุปเปอร์มาร์เก็ต ร้านสะดวกซื้อ และตลาดสด ในการจัดกิจกรรมรณรงค์ลดการใช้ถุงพลาสติก 45 วันไปจนถึงวันสิ่งแวดล้อมโลก หรือ World Environment Day 5 มิถุนายนนี้ โดยรัฐมนตรีว่าการ<orgName><prefix>กระทรวง</prefix>ทรัพยากรธรรมชาติและสิ่งแวดล้อม</orgName> กล่าวว่า การลดใช้ถุงพลาสติกเป็นกิจกรรมเพื่อลดโลกร้อนอย่างง่ายที่ทุกคนสามารถทำได้ ในเวลาไปซื้อของ โดยอาจปฏิเสธไม่ใช้ถุงพลาสติก ใช้ถุงเดียวใส่ของเพิ่ม หรือ นำกลับมาใช้ใหม่ ทั้งนี้แต่ละห้างที่ร่วมโครงการจะมีกิจกรรมรณรงค์และส่งเสริมในรูปแบบต่าง ๆ เช่น ให้ใช้ถุงผ้า รวมทั้งลดราคาสำหรับผู้ไม่ใช้ถุงพลาสติก </p>
<p>    รัฐมนตรีว่าการ<orgName><prefix>กระทรวง</prefix>ทรัพยากรธรรมชาติ และสิ่งแวดล้อม</orgName> กล่าวอีกว่า การรณรงค์ลดการใช้ถุงพลาสติกจะต้องทำต่อเนื่อง โดยอนาคตอาจพัฒนาถึงขั้นต้องซื้อถุงพลาสติกเองเวลาซื้อของ โดยขึ้นกับมาตรการของแต่ละห้างร้านที่มาร่วมเป็นภาคีเพื่อหยุดยั้งโลกร้อน รวมทั้งจะมีการลดภาษี และส่งเสริมการใช้พลาสติกชีวภาพต่อไป </p></body>
</news>
