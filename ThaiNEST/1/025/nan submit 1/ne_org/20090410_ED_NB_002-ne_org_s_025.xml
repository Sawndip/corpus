<teiHeader>
<fileDesc>
<titleStmt>
  <title>เอ็มเทค แนะสถานที่ให้ประชาชนหลบภัยในช่วงพายุฤดูร้อนที่จะมีไปจนถึงเดือน พ.ค.  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204100205&tb=N255204  </bibl>
</sourceDesc>
</fileDesc>
</teiHeader>
<news>
<headline><orgName>เอ็มเทค</orgName> แนะสถานที่ให้ประชาชนหลบภัยในช่วงพายุฤดูร้อนที่จะมีไปจนถึงเดือน พ.ค.</headline>
<lead><orgName>เอ็มเทค</orgName> แนะสถานที่ให้ประชาชนหลบภัยในช่วงพายุฤดูร้อนที่จะมีไปจนถึงเดือนพฤษภาคม ลดอัตราผู้เสียชีวิตจากฟ้าผ่า</lead>
<neck></neck>
<body><p>    ดร.บัญชา ธนบุญสมบัติ นักวิชาการจาก<orgName><prefix>ศูนย์</prefix>เทคโนโลยีโลหะและวัสดุ<suffix>แห่งชาติ</suffix> (เอ็มเทค)</orgName> และที่ปรึกษาด้านวิชาการ<orgName><component><prefix>ศูนย์</prefix>สื่อสารวิทยาศาสตร์ไทย</component> <component><prefix>สำนักงาน</prefix>พัฒนาวิทยาศาสตร์และเทคโนโลยี<suffix>แห่งชาติ</suffix> (สวทช.)</component></orgName> กล่าวว่า ช่วงเดือนมีนาคมถึงเดือนพฤษภาคม มักจะเกิดพายุฤดูร้อน ที่ทำให้เกิดฝนฟ้าคะนอง ลมกระโชกแรง ซึ่งสิ่งที่ต้องระมัดระวังอย่างมาก คือ ฟ้าผ่า ที่เป็นสาเหตุให้มีผู้เสียชีวิตทุกปี โดยผู้เสียชีวิตส่วนใหญ่มักเข้าใจผิดสถานที่การหลบภัย มักวิ่งเข้าไปหลบฝนบริเวณใต้ต้นไม้ ตู้โทรศัพท์สาธารณะ หลังคาบ้าน ที่เป็นจุดเสี่ยงที่สุดที่จะเกิดฟ้าผ่ามากที่สุด เนื่องจากเป็นบริเวณสูงที่สุดจากพื้นดิน ซึ่งเป็นจุดที่กระแสไฟฟ้าประจุลบและบวกจะวิ่งมาเจอกันเร็วที่สุด ทำให้บางครั้งกระแสไฟฟ้าดังกล่าวอาจจะกระโดด เข้าสู่ตัวคนทางด้านข้างได้ </p>
<p>    อย่างไรก็ตาม สถานที่หลบภัยจากฟ้าผ่าที่ปลอดภัยที่สุด ควรหลบภายในตัวอาคาร หากอยู่ในรถยนต์ควรปิดประตูให้สนิทและไม่สัมผัสกับส่วนที่เป็นโครงรถยนต์ ส่วนผู้ที่อยู่ภายในบ้านหรืออาคารควรถอดปลั๊กไฟที่ไม่จำเป็นออก ขณะที่ผู้ที่อยู่กลางแจ้งเมื่อเกิดฟ้าผ่าควรนั่งยองๆ ก้มศีรษะเพื่อลดตัวให้ต่ำที่สุด เท้าชิดกันและเขย่งเล็กน้อย เพื่อลดความเสี่ยงในกรณีกระแสไฟไหลมาตามพื้น </p></body>
</news>
