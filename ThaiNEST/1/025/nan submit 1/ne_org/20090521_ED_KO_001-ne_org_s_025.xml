<teiHeader>
<fileDesc>
<titleStmt>
  <title>ปฏิรูปสื่อใหม่?รสนา?จี้ออกกม.คุมอิสรภาพในการสื่อสาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090521/13774/%e0%b8%9b%e0%b8%8f%e0%b8%b4%e0%b8%a3%e0%b8%b9%e0%b8%9b%e0%b8%aa%e0%b8%b7%e0%b9%88%e0%b8%ad%e0%b9%83%e0%b8%ab%e0%b8%a1%e0%b9%88%e2%80%9c%e0%b8%a3%e0%b8%aa%e0%b8%99%e0%b8%b2%e2%80%9d%e0%b8%88%e0%b8%b5%e0%b9%89%e0%b8%ad%e0%b8%ad%e0%b8%81%e0%b8%81%e0%b8%a1.%e0%b8%84%e0%b8%b8%e0%b8%a1%e0%b8%ad%e0%b8%b4%e0%b8%aa%e0%b8%a3%e0%b8%a0%e0%b8%b2%e0%b8%9e%e0%b9%83%e0%b8%99%e0%b8%81%e0%b8%b2%e0%b8%a3%e0%b8%aa%e0%b8%b7%e0%b9%88%e0%b8%ad%e0%b8%aa%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>ปฏิรูปสื่อใหม่?รสนา?จี้ออกกม.คุมอิสรภาพในการสื่อสาร</headline>
<lead><orgName>มธ.</orgName>สัมมนาปฏิรูปสื่อใหม่?รสนา?จี้ออกกฎหมายควบคุมอิสรภาพในการสื่อสาร ด้าน"นายกฯ<orgName><prefix>สมาคม</prefix>โทรทัศน์ดาวเทียม</orgName>"เชื่ออนาคตเคเบิ้ลทีวีรุ่งแน่</lead>
<neck></neck>
<body><p>(21พ.ค.) ที่<orgName><component><prefix>คณะ</prefix>วารสารศาสตร์และสื่อสารมวลชน</component> <component><prefix>มหาวิทยาลัย</prefix>ธรรมศาสตร์ (ท่าพระจันทร์)</component></orgName> ได้มีการจัดสัมมนาทางวิชาการ เรื่อง“จะปฏิรูปสื่อใหม่อย่างไรกัน” โดยมีวิทยากร อาทิ นายอดิศักดิ์ ลิมปรุ่งพัฒนกิจ นายก<orgName><prefix>สมาคม</prefix>โทรทัศน์ดาวเทียม<suffix>แห่งประเทศไทย</suffix></orgName> นายวิชิต เอื้ออารีวรกุล อุปนายก<orgName><prefix>สมาคม</prefix>เคเบิ้ล<suffix>แห่งประเทศไทย</suffix></orgName> นายสุพจน์ ทรงสวัสดิชัย กรรมการผู้จัดการ <orgName><prefix>บริษัท</prefix> ดูพลัส <suffix>จำกัด</suffix></orgName> ดร.นิพนธ์ นาคสมภพ นักวิชาการสื่อวิทยุและโทรทัศน์ นางรสนา โตสิตระกูล สมาชิก<orgName>วุฒิ<suffix>สภา</suffix></orgName>กรุงเทพมหานคร และผศ.ชวนะ ภวกานันท์ รองคณะบดีฝ่ายวิจัย <orgName><prefix>คณะ</prefix>วารสารศาสตร์และสื่อสารมวลชน</orgName> ซึ่งการจัดสัมมนาในครั้งนี้เพื่อส่งสัญญาณต่อนายสาทิตย์ วงศ์หนองเตย รัฐมนตรีประจำ<orgName><prefix>สำนัก</prefix>นายกรัฐมนตรี</orgName></p>
<p>นายวิชิต กล่าวว่า วันนี้ในประเทศไทยมีเคเบิ้ลทีวีท้องถิ่นและเคเบิ้ลระดับชาติ แต่จะกล่าวในเรื่องของเคเบิ้ลท้องถิ่น ที่เป็นปัญหาอยู่ในขณะนี้คือถูกกฎหมายหรือไม่ เพราะเรามีเคเบิ้ลเถื่อน คำถามที่ว่าใครเป็นคนดูเคเบิ้ลทีวี เราจึงพยายามกระจายเคเบิ้ลให้กว้าง ณ วันนี้มีประชาชนถึงกว่า 67เปอร์เซ็นที่ต้องการติดเคเบิ้ลทีวี และเชื่อว่าคนทุกมีความต้องการดู แต่สายสัญญาณของเราไม่สามารถที่จะไปไกลพอ เราหวังว่าในอนาคตต้องการให้กทช.ออกกฎหมายให้เคเบิ้ลทีวีถูกกฎหมาย ซึ่งเชื่อว่าจะมีคนดูเพิ่มถึง 10 ล้าน ครัวเรือน</p>
<p>นายวิชิต กล่าวอีกว่า เรากำลังจะทำให้เคเบิ้ลทีวีเป็นสื่อสารมวลชนประเภทใหม่ <orgName><prefix>สมาคม</prefix>เคเบิ้ลทีวี</orgName>จะปฏิรูปสื่อ เพราะกรุงเทพฯเป็นเพียงการสื่อสารที่พูดออกไปยังต่างจังหวัดเพียงอย่างเดียว แต่เราจะเปลี่ยนกลับกัน คือให้ข้อมูลข่าวสารจากต่างจังหวัดกลับเข้ามาสู่กรุงเทพฯ ถามกลับว่า เราจะคุมสื่ออย่างไร เมื่อมีการส่งข่าวสด จะเซ็นเซอร์อย่างไร ตนยอมรับว่าได้ถูกเชิญเข้าไปคุยกับคนในรัฐบาลทุกรัฐบาลเพื่อขอความร่วมมือให้ตนใช้วิจารณญาณในการนำเสนอ เราถูกถามตลอดว่า สมาคมเป็นสีแดงหรือสีเหลือง ตนอยากบอกว่าเรามีหน้าที่เผยแพร่ข้อมูลข่าวสารให้อย่างครบทั่วและรอบขอบ</p>
<p>นายอดิศักดิ์ กล่าวว่า คำว่า“สื่อใหม่” หากเราพูดถึงการปฏิรูปสื่อนั้น เราต้องมองถึงการรับสื่อ เช่นหนังสือพิมพ์ขณะนี้ถือว่าเป็นสื่อที่ช้าที่สุด และมือถือเป็นสื่อที่เร็วที่สุด เราจะเห็นว่าสื่อหนังสือพิมพ์ยังต้องปรับตัว เช่นให้มีการส่งสารข้อความ เอสเอ็มเอสและให้มีข่าวออนไลน์ วันนี้ประชาชนในเขตกรุงเทพฯและปริมณฑลรับชมโทรทัศน์ กว่า 8.85 ล้านคน และการติดตั้งเคเบิ้ลและจานดาวเทียม (ทั่วประเทศ) จะเห็นว่าอัตราการเติบโตการรับชมทางเคเบิ้ลจะน้อยลง แต่จากดาวเทียมจะมีมากอย่างต่อเนื่อง แต่ในเขตเทศบาลอัตราการรับชมจากเคเบิ้ลจะสูงแต่จากดามเทียมจะมีน้อย ส่วนการรับชมฟรีทีวี กับการรับชมเคเบิ้ลทีวี จะเห็นว่าฟรีทีวีนั้นน้อยลงอย่างมาก และในอนาคตเคเบิ้ลทีวีนับวันจะยิ่งสูงมากขึ้น ตนมองว่าไม่สามารถควบคุมได้เรื่องนิวส์มีเดีย เพราะทุกกฎหมายที่ร่างมานั้นยังไม่สามารถใช้งานได้</p>
<p>นายสุพจน์ กล่าวเสริมว่า ปัจจุบันการรับข้อมูลข่าวสารสามารถรับได้จากมือถือ เป็นเรื่องที่น่าสนใจว่าผลสำรวจ พบว่าประชาชนกว่า 60 เปอร์เซ็นต้องการให้โทรศัพท์นั้นสามารถรับสัญญาณทีวีได้ ทั้งนี้ระบบที่เราเรียกว่า มัลติมีเดียคอนเทนสตรีมมิ่ง คือภาพและเสียงที่สามารถเข้าสู่โทรศัพท์มือถือ จึงเป็นเหตุผลที่ผู้ผลิตพยายามพัฒนาการรับรับส่งสัญญาณ ที่เร็วขึ้นที่มีความพัฒนาที่เราเรียกว่าระบบ “ 3จี ”</p>
<p>ดร.นิพนธ์ กล่าวว่า มีคำถามที่ว่าทำไมเราต้องดูข่าวสารได้อย่างรวดเร็ว ในปี 2527 ระบบ “อนาล็อค” จะหมดไป สื่อหนังสือพิมพ์ช้าก็จริงแต่ หากยกตัวอย่างเช่น เมื่อเราไปหาแหล่งข่าว หากเราเป็นสื่อหนังสือพิมพ์แหล่งข่าวจะสามารถเปิดเผยข้อมูลกับเรามากกว่า แต่กลับกันเมื่อหากเราเป็นสื่อโทรทัศน์ เวลาเราตั้งกล้องแหล่งข่าวกลับไม่กล้าเปิดเผยข้อมูล ตนอยากยกตัวอย่างกฎหมายสามารถวิ่งไล่ตามทันหรือไม่ หากเราถามว่าจะปฏิรูปสื่ออย่างไร ตนมองว่ารัฐธรรมนูญ(รธน.)ปฏิรูปไปไกลแล้วเพราะ รธน.ของเราไปเร็วเกินไป ตนเชื่อว่าสิ่งที่ต้องปฏิรูปคนคิดกฎหมาย</p>
<p>นางรสนา กล่าวว่า คนเราอยู่ในยุคของข้อมูลข่าวสาร ที่สื่อหลากหลายมาก ตนคิดว่าเราต้องคิดเรื่องว่าสื่อกระจายตัวมาก เหตุใดความขัดแย้งถึงมีขึ้นมากตามมาด้วย สิ่งที่สำคัญที่สุดคือ “คนสื่อ” เพราะสื่อที่ออกไปสู่สังคม มีความเท็จ และความจริง เพราะสามารถทำให้เกิดความรุนแรงได้มาก เนื้อหาจึงเป็นเรื่องที่สำคัญ เราอยู่ในช่วงที่เรียกว่า “กลียุค” เมื่อกลียุค อยู่ในยุคที่การสื่อสารเป็นไปอย่างรวดเร็ว ยิ่งสื่อก้าวหน้ามากเท่าไหร่คนที่ทำสื่อก็ต้องก้าวหน้ามากเท่านั้น ทำอย่างไรที่สื่อจะสามารถส่งเสริมสังคม ดังนั้นเราต้องยอมรับว่าสื่อมวลชนมีการผูกขาด สื่อรายเล็กๆไม่สามารถเกิดขึ้นได้ ส่วนคำว่า “สาร” คือ “สาระ” คนที่กุมสื่อขนาดใหญ่จะคิดบ้างหรือไม่ว่าสังคมจะสมานฉันท์หรือแตกร้าว เรื่องจริยธรรม ความสำนึกเป็นประโยชน์ต่อสังคมหรือไม่ เพราะสิ่งเหล่านี้ทำให้สังคมไม่ปกติสุข</p>
<p>นางรสนา กล่าวอีกว่า สิ่งที่เรามองว่าการที่มีช่องมากนั้นเรามีมากเกินไปหรือไม่ ใครจะเป็นผู้คุ้มครองว่าสิ่งที่สื่อออกมานั้นจริงหรือไม่จริงเป็นคุณประโยชน์ต่อชีวิตของเราหรือไม่ การที่สื่อสารเข้าถึงผู้บริโภคเร็ว การที่จะเข้าไปตรวจสอบเป็นเรื่องที่ไม่ง่ายเวลาที่เราเห็นซ้ำเราจะเชื่อเองโดยไม่รู้ตัว หาก <orgName>กสทช.</orgName>ออกกฎหมายให้อิสรภาพในการสื่อสารโดยไม่ควบคุม เราต้องมาดูว่าอิสรภาพนั้นดีหรือไม่ เราต้องการสิ่งนั้นจริงหรือไม่ เราต้องมีการกลั่นกรองข้อมูลข่าวสารนั้นอะไรดีเราก็รับเข้ามา อะไรไม่ดีเราก็เอาออกไปว่าเนื้อหาแบบไหนที่เป็นการบ่มเพาะความเป็นมนุษย์ของเรา</p></body>
</news>
