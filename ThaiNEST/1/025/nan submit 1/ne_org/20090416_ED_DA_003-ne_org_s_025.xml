<teiHeader>
<fileDesc>
<titleStmt>
  <title>เด็กไทยคิดสกัดน้ำตาลไซโลส  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196395&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เด็กไทยคิดสกัดน้ำตาลไซโลส</headline>
<lead>เพิ่มมูลค่าเปลือกข้าวโพดแห้ง</lead>
<neck></neck>
<body><p>นักวิทยาศาสตร์รุ่นเยาว์จาก<orgName><prefix>มหาวิทยาลัย</prefix>เชียงใหม่</orgName> พบการผลิตน้ำตาลไซโลส จากเปลือกข้าวโพดแห้งด้วยวิธีทางชีวภาพให้ปริมาณน้ำตาลไซโลสสูง สามารถนำไป ใช้เป็นสารตั้งต้นผลิตน้ำตาลไซลิทอล หรือสารให้ความหวานสำหรับผู้ป่วยเบาหวาน เป็นการเพิ่มมูลค่าวัสดุเหลือทิ้งทางการ เกษตร ทั้งยังลดปัญหามลพิษจากการเผากำจัดเปลือกข้าวโพด</p>
<p>น.ส.ผกามาศ สัปตา นักศึกษา<orgName><component><prefix>คณะ</prefix>วิทยาศาสตร์</component> <component><prefix>มหาวิทยาลัย</prefix>เชียงใหม่</component></orgName> นักศึกษา โครงการพัฒนาอัจฉริยภาพทางวิทยาศาสตร์และเทคโนโลยีสำหรับเด็กและเยาวชน กล่าวว่า ใน อ.แม่แจ่ม จ.เชียงใหม่ ปลูกข้าวโพดปริมาณมาก และแต่ละปีมีผลผลิตข้าวโพดสูงราว 20,000 ตัน ทำให้มีปริมาณเปลือกข้าวโพดสูงถึง 3,333.34 ตัน ซึ่งเปลือกข้าวโพดเหล่านี้จะถูกกำจัดด้วยการเผาทิ้ง ทำให้เกิดมลพิษทางอากาศ ดังนั้นเพื่อไม่ให้สูญเสียทรัพยากรโดยเปล่าประโยชน์ จึงได้ศึกษาวิธี “ผลิตน้ำตาลไซโลสจากเปลือกข้าวโพดด้วยวิธีทางเคมีและชีวภาพ” โดยมี ศ.ดร.สายสมร ลำยอง เป็นที่ปรึกษา</p>
<p>นางสาวผกามาศ กล่าวว่า เปลือกข้าวโพดมีเฮมิเซลลูโลสเป็นองค์ประกอบที่สามารถย่อยให้เป็นน้ำตาลไซโลสได้ จึงศึกษาวิธีการผลิตน้ำตาลไซโลสจากเปลือกข้าวโพดแห้ง ซึ่งใช้วิธีทางเคมี คือ หมักเปลือกข้าวโพดกับกรดซัลฟิวริกเข้มข้น 5% แล้วปรับค่า pH ให้เป็นกลางโดยใช้โซเดียมไฮดรอกไซด์ และวิธีทางชีวภาพ คือ นำเปลือกข้าวโพดทำเป็นส่วนผสมในอาหารเลี้ยงเชื้อรา Thermoascus aurantiacus </p>
<p>ผลการวิจัย พบว่า ปริมาณน้ำตาลไซโลส ที่ได้จากการสกัดด้วยวิธีทางเคมี คือ 0.002 กรัม/ กรัมของเปลือกข้าวโพด ขณะที่ปริมาณน้ำตาล  ไซโลส ที่ได้จากการสกัดด้วยวิธีทางชีวภาพ คือ 0.016 กรัม/กรัมของเปลือกข้าวโพด </p>
<p>ดังนั้น วิธีการที่เหมาะสมในการผลิตน้ำตาลไซโลสจากเปลือกข้าวโพดเลี้ยงสัตว์ คือ วิธีทางชีวภาพ ซึ่งไม่เพียงได้ปริมาณน้ำตาลไซโลสสูงแล้ว ยังเป็นวิธีที่มีความปลอดภัยมากที่สุด โดยไซโลสที่สกัดจากเปลือกข้าวโพดจะอยู่ในรูปของสารละลายที่มีความเข้มข้นสูง สามารถนำไปใช้ประโยชน์ได้หลายอย่าง เช่น ใช้เป็นสารตั้งต้นในการผลิตน้ำตาลไซลิทอล สารให้ความหวานสำหรับปรุงอาหารให้แก่ผู้ป่วยเบาหวาน ใช้ผลิตสารกำจัดแบคทีเรียในช่องปาก หรือนำไปผลิตเป็นเอทานอลซึ่งเป็นส่วนผสมของน้ำมัน เป็นต้น</p>
<p>น.ส.ผกามาศ กล่าวต่อว่า วิธีการผลิตทางชีวภาพนอกจากจะเป็นวิธีที่ปลอดภัยแล้ว เปลือกข้าวโพดที่ได้จากการย่อยด้วยแบคทีเรียจะมีความเปื่อยยุ่ย เหมาะต่อการนำไปใช้หมักเป็นอาหารวัว ซึ่งนับเป็นแนวทางในการพัฒนาต่อยอดเพื่อให้เกิดการเพิ่มมูลค่าเปลือกข้าวโพดเหลือทิ้งได้อย่างครบวงจร.</p></body>
</news>
