<teiHeader>
<fileDesc>
<titleStmt>
  <title>ภาครัฐ-เอกชน จัดโครงการ สงกรานต์ อุ่นใจ เดินทางปลอดภัย รณรงค์ลดอุบัติเหตุช่วงสงกรานต์  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-03 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204030246&tb=N255204  </bibl>
</sourceDesc>
</fileDesc>
</teiHeader>
<news>
<headline>ภาครัฐ-เอกชน จัดโครงการ สงกรานต์ อุ่นใจ เดินทางปลอดภัย รณรงค์ลดอุบัติเหตุช่วงสงกรานต์</headline>
<lead>ภาครัฐและเอกชน ร่วมจัดโครงการ สงกรานต์ อุ่นใจ เดินทางปลอดภัย เพื่อรณรงค์ลดความสูญเสียและอุบัติเหตุจากการเดินทางในช่วงเทศกาลสงกรานต์ ทั่วประเทศ</lead>
<neck></neck>
<body><p>นายวิเชียร เมฆตระการ กรรมการผู้อำนวยการ <orgName><prefix>บริษัท</prefix> แอดวานซ์ อินโฟร์ เซอร์วิส <suffix>จำกัด (มหาชน)</suffix></orgName> หรือ <orgName>เอไอเอส</orgName> เปิดเผยถึงโครงการ สงกรานต์ อุ่นใจ เดินทางปลอดภัย ว่า เกิดจากความร่วมมือของ <orgName>เอไอเอส</orgName>, <orgName><prefix>สถานีวิทยุ</prefix> สวพ. FM 91</orgName>, <orgName><prefix>มูลนิธิ</prefix>เมาไม่ขับ</orgName>, <orgName><component><prefix>กองทุน</prefix>ง่วงอย่าขับ</component> <component><prefix>มูลนิธิ</prefix>รามาธิบดี</component></orgName> ในพระอุปถัมภ์ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ และ<orgName><prefix>สำนักงาน</prefix>คณะกรรมการการอาชีวะศึกษา</orgName> เพื่อร่วมกันเตรียมความพร้อมในทุกๆ ด้าน ในการรองรับการเดินทางท่องเที่ยวและเดินทางกลับบ้านของประชาชน ในช่วงวันหยุดเทศกาลสงกรานต์ 13-15 เมษายนนี้ </p>
<p>    โครงการดังกล่าว ประชาชนที่เดินทางท่องเที่ยวและเดินทางกลับบ้านจะได้รับบริการ ในด้านการเตรียมความปลอดภัยและการช่วยเหลือระหว่างเดินทางหลากหลายบริการ อาทิ <orgName>เอไอเอส</orgName> ได้ทำการขยายช่องสัญญาณโทรศัพท์มือถือขึ้นเป็น 200 เปอร์เซ็นต์ ในวันที่ 9-18 เมษายนนี้ เพื่อรองรับการใช้งานที่เพิ่มมากขึ้นเป็นพิเศษ ด้านความร่วมมือจาก<orgName><prefix>สถานีวิทยุ</prefix> สวพ.91</orgName> มีการเปิดบริการสอบถามเส้นทาง แจ้งเหตุด่วน เหตุร้าย ผ่านหมายเลข 1644 ฟรี ตลอด 24 ชั่วโมง ส่วน<orgName><prefix>มูลนิธิ</prefix>เมาไม่ขับ</orgName>และ<orgName><component><prefix>กองทุน</prefix>ง่วงอย่าขับ</component> <component><prefix>มูลนิธิ</prefix>รามาธิบดีฯ</component></orgName> ได้ร่วมกันจัดกิจกรรมรณรงค์เมาไม่ขับและ โทร.ไม่ขับ ให้ประชาชนตระหนักถึงอันตรายจากการเมาสุราแล้วขับรถและการใช้โทรศัพท์มือถือ ระหว่างขับรถ และ<orgName><prefix>สำนักงาน</prefix>คณะกรรมการการอาชีวะศึกษา</orgName> ได้เปิดให้บริการประชาชนเตรียมความพร้อมยานพาหนะก่อนเดินทางไกล ซึ่งจะช่วยลดอุบัติเหตุระหว่างเดินทาง ด้วยการเปิดจุดบริการตรวจสภาพรถ อาทิ น้ำมันเครื่อง เบรก และสภาพยาง จำนวน 250 จุดทั่วประเทศ ให้บริการโดยนักเรียนนักศึกษาจาก<orgName><prefix>วิทยาลัย</prefix>อาชีวะศึกษา</orgName>ทั่วประเทศ </p></body>
</news>
