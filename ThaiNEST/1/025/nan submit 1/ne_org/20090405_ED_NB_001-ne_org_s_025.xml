<teiHeader>
<fileDesc>
<titleStmt>
  <title>รมว.วิทยาศาสตร์ฯ แสวงหาความร่วมมือด้านวิทยาศาสตร์ระหว่างไทย-เกาหลี  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-05 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204040099&tb=N255204  </bibl>
</sourceDesc>
</fileDesc>
</teiHeader>
<news>
<headline>รมว.<orgName>วิทยาศาสตร์ฯ</orgName> แสวงหาความร่วมมือด้านวิทยาศาสตร์ระหว่างไทย-เกาหลี</headline>
<lead>รัฐมนตรีว่าการ<orgName><prefix>กระทรวง</prefix>วิทยาศาสตร์และ เทคโนโลยี</orgName> แสวงความร่วมมือด้านวิทยาศาสตร์และเทคโนโลยี ระหว่างไทย-เกาหลี หวังสร้างกลไกการพัฒนาประเทศอย่างถูกทิศทาง</lead>
<neck></neck>
<body><p>รองศาสตราจารย์ ดร.ศักรินทร์ ภูมิรัตน ผู้อำนวยการ<orgName><prefix>สำนักงาน</prefix>พัฒนาวิทยาศาสตร์และเทคโนโลยีแห่งชาติ</orgName> หรือ <orgName>สวทช.</orgName> กล่าวภายหลังการหารือระหว่าง คุณหญิงกัลยา โสภณพนิช รัฐมนตรีว่าการ<orgName><prefix>กระทรวง</prefix>วิทยาศาสตร์และเทคโนโลยี</orgName> กับภาคเอกชน และประธาน<orgName><prefix>สภา</prefix>วิศวกรรม<suffix>แห่งชาติเกาหลี</suffix></orgName> ระหว่างการดูงานที่ประเทศเกาหลีว่า เป็นการพูดคุยถึงกลไกความร่วมมือระหว่างภาครัฐและเอกชนที่น่าจะเป็นแนวทางนำ ไปใช้ในประเทศไทย ทั้งการลงทุนพื้นฐานและงานวิจัยหลัก ซึ่งจะนำไปสู่การจัดทำนโยบายที่ดีต่อประเทศ เนื่องจากเกาหลีเติบโตขึ้นอย่างมาก และสร้างองค์ความรู้ด้านวิทยาศาสตร์และเทคโนโลยีไว้อย่างมาก ซึ่งในประเทศไทยยังต้องเรียนรู้ ขณะเดียวกันไทยอยู่ใกล้แหล่งที่ใช้เทคโนโลยี เช่น เทคโนโลยีเกี่ยวกับไบโอ เทคโนโลยีนาโน วัสดุศาสตร์ อิเล็กทรอนิกส์ และเทคโนโลยีสารสนเทศ เนื่องจากอยู่ในอาเซียน ดังนั้นในการนำเทคโนโลยีไปปรับแต่งและพัฒนาอย่างเหมาะสมกับตลาดจะเป็นเรื่อง ที่ดี ซึ่งจะเป็นกลไกหนึ่งที่จะทำให้ไทยได้เรียนรู้เหมือนที่เกาหลีได้เรียนรู้มา ในอดีต </p>
<p>    ขณะเดียวกัน หน่วยงานวิจัยของเกาหลี คาดหวังว่าในอนาคตสถาบันด้านวิทยาศาสตร์และเทคโนโลยีของไทย และเกาหลีจะร่วมมือกันค้นคว้าวิจัยต่างๆ ตลอดจนสร้างเครือข่ายด้านการพัฒนาวิทยาศาสตร์และเทคโนโลยีร่วมกันมากยิ่ง ขึ้น </p></body>
</news>
