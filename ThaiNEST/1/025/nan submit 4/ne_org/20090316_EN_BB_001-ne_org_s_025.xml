<teiHeader>
<fileDesc>
<titleStmt>
  <title>วง ออกัส ร้องเต้นสนั่นฮอลล์ 3 ชั่วโมงเต็ม  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-16 03:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/movie-music/20090316/24853/%e0%b8%a7%e0%b8%87-%e0%b8%ad%e0%b8%ad%e0%b8%81%e0%b8%b1%e0%b8%aa-%e0%b8%a3%e0%b9%89%e0%b8%ad%e0%b8%87%e0%b9%80%e0%b8%95%e0%b9%89%e0%b8%99%e0%b8%aa%e0%b8%99%e0%b8%b1%e0%b9%88%e0%b8%99%e0%b8%ae%e0%b8%ad%e0%b8%a5%e0%b8%a5%e0%b9%8c-3-%e0%b8%8a%e0%b8%b1%e0%b9%88%e0%b8%a7%e0%b9%82%e0%b8%a1%e0%b8%87%e0%b9%80%e0%b8%95%e0%b9%87%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>วง ออกัส ร้องเต้นสนั่นฮอลล์ 3 ชั่วโมงเต็ม คอนเสิร์ตใหญ่เต็มรูปแบบครั้งแรก ?Let?s swing AHA! AHA!? แฟนเพลงกรี๊ดสนั่นมีเซอไพรส์ตลอดงาน สุดประทับใจ</headline>
<lead></lead>
<neck></neck>
<body><p>ระเบิดความมันส์กันไปเป็นที่เรียบร้อยแล้ว สำหรับคอนเสิร์ตใหญ่เต็มรูปแบบครั้งแรกของหนุ่มๆ วง “ออกัส” ที่มีชื่อว่า “Let’s swing AHA! AHA!” โดยจัดขึ้นเมื่อวันที่ 7 มีนาคม ที่ผ่านมา ณ main hall ห้างสรรพสินค้า เจเจมอลล์ </p>
<p>งานนี้บรรดาแฟนๆ เหล่าชมรมคนรักออกัส แห่แหนกันมาดูคอนเสิร์ตกันอย่างเนืองแน่น ซึ่งในคอนเสิร์ตหนุ่มๆ ออกัสก็ขนเอาเพลงเพราะๆ ที่ทุกคนชื่นชอบมาให้แฟนๆ ได้ร้องเต้นกันแบบสุดเหวี่ยงตลอด 3 ชั่วโมงเต็ม นอกจากนี้ยังมีแขกรับเชิญสุดพิเศษที่ถือเป็นราชาและราชินีเพลงแดนซ์อย่าง “ติ๊ก ชีโร่” และ “ฮาย-อาภาพร นครสวรรค์” ที่มาพร้อมกับบทเพลงที่ทำเอาคนดูเต้นกันฮอลล์แทบแตก</p>
<p>รวมไปถึงนักร้องสาวเสียงใส “พลอย-ณัฐชา สวัสดิ์รักเกียรติ” ขึ้นมาร้องเพลงซึ้งๆ ให้คนดูได้อินกัน ก่อนที่ผู้อยู่เบื้องหลังและเป็นผู้ปลุกปั้นคนสำคัญของวงอย่าง “มะเดี่ยว-ชูเกียรติ ศักดิ์วีระกุล” จะขอขึ้นมาแจมโชว์พลังเสียงด้วยอีก 1 คน</p>
<p>และที่ทำเอาเซอไพรส์กันทั้งงานคือการปรากฏตัวบนเวทีของ “มาริโอ้ เมาเร่อ” ที่ขึ้นมามอบดอกให้กับ “พิช-วิชญ์วิสิฐ์” ที่กำลังร้องเพลง “กันและกัน” เพลงที่โด่งดังจากหนัง “รักแห่งสยาม” ที่ทำให้ทั้งสองคนแจ้งเกิด ทำเอาบรรดาแฟนเพลงกรี๊ดกันสนั่นฮอลล์ เรียกว่างานนี้แฟนเพลงได้เต็มอิ่มกันทั้งร้องทั้งเต้น แถมยังได้ความประทับใจกลับบ้านไปเต็มกระบุงไปอีกด้วย</p></body>
</news>
