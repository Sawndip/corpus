<teiHeader>
<fileDesc>
<titleStmt>
  <title>เสร็จแน่แผน 3 จีทีโอทีขอเวลา 4 เดือน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193694&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เสร็จแน่แผน 3 จี<orgName>ทีโอที</orgName>ขอเวลา 4 เดือน</headline>
<lead><orgName>ทีโอที</orgName> เผยแผนดำเนินงาน 3 จี อีก 4 เดือนเสร็จ ชี้บริหารจัดการเองไม่เกี่ยว<orgName>เอซีที โมบาย</orgName> พร้อมเช่าวงจรเชื่อมเน็ตฯต่างประเทศเพิ่ม 800 ล้านบาท รองรับตลาดบรอดแบนด์แข่งดุ</lead>
<neck></neck>
<body><p>นายระเฑียร ศรีมงคล โฆษก<orgName><prefix>คณะกรรมการ (บอร์ด)</prefix> บริษัท ทีโอที จำกัด  (มหาชน)</orgName> เปิดเผยภายหลังประชุมบอร์ดเมื่อสัปดาห์ที่ผ่านมาว่า ที่ประชุมบอร์ดมีมติให้<orgName>ทีโอที</orgName>เป็นผู้จัดหาและติดตั้งโครงข่าย 3 จี เพราะ<orgName>ทีโอที</orgName>มีบุคลากรพร้อมกว่า <orgName><prefix>บริษัท</prefix> เอซีที โมบาย <suffix>จำกัด</suffix></orgName>  หากให้<orgName>เอซีที โมบาย</orgName>เป็นผู้ดำเนินการจะทำให้มี ค่าใช้จ่ายที่สูงกว่า<orgName>ทีโอที</orgName>ดำเนินงานเองและไม่ได้ทำให้การติดตั้งโครงข่าย เสร็จเร็วกว่าการที่<orgName>ทีโอที</orgName>ดำเนินการเอง คาดว่าแผนการดำเนินงาน 3 จี ทั้งหมดจะเรียบร้อยภายใน 4 เดือน</p>
<p>ส่วนการกู้เงินลงทุนโครงการ 3 จี ยังไม่สามารถระบุจำนวนที่ชัดเจนได้ เพราะอยู่   ระหว่างเจรจากับ<orgName><prefix>กรม</prefix>สรรพากร</orgName> กรณีเรียกเก็บภาษีจากรายได้ค่าเชื่อมต่อเลขหมาย (แอ็คเซสชาร์จ) 30% จากทีโอที แต่ปัจจุบัน<orgName>ทีโอที</orgName>ไม่มีรายได้ในส่วนนี้แล้ว เนื่องจาก<orgName><prefix>บริษัท</prefix> โทเทิ่ล แอ็คเซ็ส คอมมูนิเคชั่น <suffix>จำกัด (มหาชน)</suffix></orgName> หรือ<orgName>ดีแทค</orgName> และ <orgName><prefix>บริษัท</prefix> ทรูมูฟ <suffix>จำกัด</suffix></orgName> ได้หยุดจ่ายไปแล้ว หากเจรจาแล้ว<orgName>ทีโอที</orgName>ไม่ต้องจ่ายค่าภาษีดังกล่าว จะทำให้<orgName>ทีโอที</orgName>มีเงินในการลงทุน 3 จี เพิ่ม ส่งผลให้กู้เงินลงทุนลดลง ซึ่งก่อนหน้านี้<orgName>ทีโอที</orgName>มีแผนลงทุน 3 จี ทั้งหมด 2.9 หมื่นล้านบาท โดยจะกู้เงินประมาณ 2.6 หมื่นล้านบาท</p>
<p>อย่างไรก็ตาม ระหว่างที่รอแผนการดำเนินงาน 3 จี <orgName>ทีโอที</orgName>จะอัพเกรดโครงข่าย<orgName>เอซีทีโมบาย</orgName>เดิมซึ่งให้บริการเครือข่ายโทรศัพท์ เคลื่อนที่ระบบ 1900 เมกะเฮิรตซ์จำนวน 500 สถานีฐานในเขตกรุงเทพฯและปริมณฑลให้รองรับการใช้งานเทคโนโลยีระบบ 3 จี</p>
<p>นอกจากนี้ <orgName><prefix>บอร์ด</prefix>ทีโอที</orgName>ยังมีมติให้เช่าวงจรอินเทอร์เน็ตระหว่างประเทศในเส้นทางไทย -สิงคโปร์ ระยะเวลา 3 ปี และสิงคโปร์-อเมริกา ระยะเวลา 15 ปี ความเร็ว 5 กิกะบิต ในวงเงิน 22 ล้านเหรียญสหรัฐ หรือประมาณ 800 ล้านบาท ทีโอทีจะขยายบรอดแบนด์ 1 ล้านพอร์ต และขยายความเร็วบริการบรอดแบนด์ ซึ่ง<orgName>ทรู</orgName> และ<orgName>ทริปเปิลที</orgName>ให้บริการ 2-3 เมกะบิต ในราคา  590 บาท.</p></body>
</news>
