<teiHeader>
<fileDesc>
<titleStmt>
  <title>สีแดง ทำใจให้มีความละเอียดลออ สีน้ำเงิน เปิด ทางให้ความคิดสร้างสรรค์  </title>
  <author>ไทยรัฐ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-03-18 01:29:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/news.php?section=technology&content=128396  </bibl>
</sourceDesc>
</fileDesc>
</teiHeader>
<news>
<headline>สีแดง ทำใจให้มีความละเอียดลออ สีน้ำเงิน เปิด ทางให้ความคิดสร้างสรรค์</headline>
<lead>อาจารย์ <orgName><component><prefix>วิชา</prefix>การตลาด</component><component><prefix>มหาวิทยาลัย</prefix>บริติช โคลัมเบีย</component></orgName> เปิดเผยอิทธิพลของสี ที่มีต่ออารมณ์และจิตใจคนว่า สีแดงมีส่วนทำให้มีสมาธิ เหมาะกับงานที่ต้องใช้ความละเอียด อย่างเช่น การพยายามจดจำเรื่องใด แต่สีน้ำเงินช่วยผลักดันให้เกิดความคิดสร้างสรรค์แล่นดี</lead>
<neck></neck>
<body><p>อาจารย์ ริว ซู ได้รายงานผลการศึกษาอิทธิพลของสี ได้แนะนำต่อไปว่า นักการตลาดที่ขายสินค้าที่เกี่ยวกับความคิดสร้างสรรค์ หรือสินค้าที่ริเริ่มทำขึ้นใหม่ ควรจะนำสีน้ำเงินมาใช้ เช่นเดียวกับสีของห้องประชุมที่มาช่วยกันเพื่อนึกคิดแก้ปัญหา ในขณะที่งานโฆษณาควรจะใช้สีแดง เพราะจะกระตุ้นให้ผู้บริโภค มีความสนใจในรายละเอียดของสินค้าได้มากขึ้น</p>
<p>เขา ยังบอกต่อไปว่า สีแดงยังส่งเสริมการปฏิบัติงานในงานซึ่งต้องใช้ความระแวดระวัง เพราะคนเรามีความคิดเชื่อมโยงกับสีแดงว่า เป็นสีของการหยุด ความฉุกเฉิน รถพยาบาลและอันตราย ผู้คนจะมีปฏิกิริยากับกลไกหลีกเลี่ยง จะต้องใช้ความระมัดระวัง ดังนั้นจึงเหมาะกับงานที่จะต้องใช้ความละเอียดลออ</p>
<p>ส่วน เหตุที่สีน้ำเงินช่วยส่งเสริมให้เกิดความคิดสร้างสรรค์ เพราะสี น้ำเงินจะทำให้คนนึกถึงมหาสมุทร ท้องฟ้า เสรีภาพ ความเปิดเผย และสันติภาพ สิ่งแวดล้อมอันงดงาม ทำให้จิตใจผู้คนหมกมุ่นกับพฤติกรรมสำรวจและค้นหา ซึ่งเปิดช่องให้กับความคิดสร้างสรรค์.</p></body>
</news>
