<teiHeader>
<fileDesc>
<titleStmt>
  <title>ศาลเลื่อนฟังคำสั่งผู้ทำแผนฟื้นฟูทีที&ที  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/03/18/news_28397991.php?news_id=28397991  </bibl>
</sourceDesc>
</fileDesc>
</teiHeader>
<news>
<headline><orgName>ศาล</orgName>เลื่อนฟังคำสั่งผู้ทำแผนฟื้นฟู<orgName>ทีที&ที</orgName></headline>
<lead>เจ้าหนี้<orgName>ทีทีแอนด์ที</orgName>เสียงแตก 2 ขั้ว "<orgName>ทีโอที</orgName>" โดดอุ้มลูกหนี้เสนอให้จัดทำแผนเอง ขณะที่เจ้าหนี้ต่างประเทศมั่นใจ<orgName><prefix>บริษัท</prefix> พี แพลนเนอร์</orgName> ของ "พิสิฐ ลี้อาธรรม" มือเก๋าด้านการเงิน ฟาก<orgName>ศาลล้มละลาย</orgName>เลื่อนนัดฟังคำสั่ง ตั้งผู้ทำแผนฟื้นฟูกิจการเป็น 8 เม.ย. นี้</lead>
<neck></neck>
<body><p>นายสุพจน์ สัญญพิสิทธิ์กุล กรรมการ <orgName><prefix>บมจ.</prefix> ทีทีแอนด์ที</orgName> กล่าวว่า วานนี้ (17 มี.ค.) <orgName>ศาลล้มละลายกลาง</orgName>สั่งให้เลื่อนฟังคำพิจารณา และตัดสินผู้บริหารแผนฟื้นฟูกิจการของบริษัท ไปเป็นวันที่ 8 เม.ย. 2552 หลังจากเสร็จสิ้นการไต่สวนคำร้องของเจ้าหนี้ส่วนน้อย ที่ยื่นคัดค้านกรณีที่บริษัทขอเป็นผู้จัดทำแผนฟื้นฟูฯ เอง </p>
<p>ด้านทนายฝ่ายผู้คัดค้านเจ้าหนี้รายใหญ่ กรณีการมอบอำนาจจัดทำแผนฟื้นฟูกิจการ <orgName><prefix>บมจ.</prefix>ทีทีแอนด์ที</orgName> กล่าวว่า เจ้าหนี้<orgName>ทีทีแอนด์ที</orgName>ฝ่ายตน เช่น <orgName><prefix>ธนาคาร</prefix>นครหลวงไทย</orgName>, <orgName><prefix>ธนาคาร</prefix>กรุงไทย</orgName> และ<orgName><prefix>บริษัท</prefix> อเวนิว <suffix>จำกัด</suffix></orgName> ได้ยื่นคัดค้านการลงคะแนนของเจ้าหนี้อีกฝ่าย ที่ให้<orgName>ทีทีแอนด์ที</orgName> จัดทำแผนฟื้นฟูกิจการเอง ต่อ<orgName>ศาลล้มละลาย</orgName> </p>
<p>เนื่องจากในการประชุมเจ้าหนี้ของ<orgName>ทีทีแอนด์ที</orgName> นั้น ตัวแทน <orgName><prefix>บมจ.</prefix>ทีโอที</orgName> ได้นำหลักฐานมาแสดงสภาพการเป็นเจ้าหนี้รายใหญ่สุด โดยอ้างถึงมูลหนี้ทั้งสิ้นกว่า 29,000 ล้านบาท ซึ่งเจ้าหน้าที่พิทักษ์ทรัพย์ ได้ตรวจสอบในเบื้องต้นสรุปมีมูลหนี้ประมาณ 20,000 ล้านบาท ส่งผลให้มีสัดส่วนคะแนนเสียงสูงสุดในกลุ่มเจ้าหนี้ เพราะเป็นเจ้าหนี้รายใหญ่ที่สุด และได้ลงคะแนนให้ <orgName>ทีทีแอนด์ที</orgName> เป็นผู้ทำแผนฟื้นฟูเอง</p>
<p>ขณะที่ ตามบัญชีงบดุล มีการลงบันทึกว่า <orgName>ทีโอที</orgName> เป็นเจ้าหนี้มูลหนี้ 500 ล้านบาทเท่านั้น </p>
<p>อย่างไรก็ตาม เจ้าหนี้ฝ่ายผู้คัดค้าน เห็นว่า การที่<orgName>ทีโอที</orgName>มีมูลหนี้เพิ่มมากขึ้น ทำให้กลายเป็นเจ้าหนี้รายใหญ่ มีผลต่อการลงคะแนนให้สิทธิ์ผู้ทำแผนฟื้นฟู เป็นเรื่องไม่เป็นธรรมกับเจ้าหนี้รายอื่น จึงยื่นคัดค้านต่อ<orgName>ศาล</orgName> และรอให้<orgName>ศาล</orgName>เป็นผู้ตัดสิน</p>
<p>ทั้งนี้ เจ้าหนี้ฝ่ายคัดค้านได้เสนอ <orgName><prefix>บริษัท</prefix> พี แพลนเนอร์ <suffix>จำกัด</suffix></orgName> ของนายพิสิฐ ลี้อาธรรม อดีตกรรมการผู้จัดการใหญ่ของ<orgName>ทีทีแอนด์ที</orgName> และรัฐมนตรีช่วยว่าการ<orgName><prefix>กระทรวง</prefix>การคลัง</orgName> เป็นบริษัทภายนอกให้เข้ามาเป็นผู้ทำแผนฟื้นฟู </p>
<p>ด้านทนายความของ <orgName>ทีทีแอนด์ที</orgName> กล่าวว่า เรื่องนี้ เป็นมติจากการประชุมกลุ่มเจ้าหนี้ ที่สรุปให้ <orgName>ทีทีแอนด์ที</orgName> ทำแผนฟื้นฟูเอง แต่ก็มีเจ้าหนี้กลุ่มหนึ่งยื่นเรื่องคัดค้านก็ถือเป็นเรื่องธรรมดา จากนี้ต้องรอ<orgName>ศาล</orgName>พิจารณาว่า มูลหนี้เท่าไร เจ้าหนี้รายใดมีสัดส่วนเท่าใด และจะมีคำสั่งให้<orgName>ทีทีแอนด์ที</orgName>เป็นผู้ทำแผนหรือไม่ จากนั้นจึงจะพิจารณามูลหนี้แท้จริงอีกครั้งเพื่อประกอบการทำแผน </p>
<p>แหล่งข่าวผู้เชี่ยวชาญทางการเงิน กล่าวว่า หนี้ตามบัญชีงบดุลกว่า 500 ล้านบาท เป็นหนี้จากค่าเช่าบริการต่างๆ ที่<orgName>ทีทีแอนด์ที</orgName> ค้างชำระ และยังมีหนี้จากการผิดสัญญาร่วมการงานอีกจำนวนหนึ่ง รวมแล้วเป็นหลักพันล้านบาท ยังไม่รวมข้อพิพาทต่างๆ ที่อยู่ระหว่างการพิจารณาของ<orgName>ศาล</orgName> แต่หนี้สำคัญคือ หนี้จากการดำเนินการ เพราะ<orgName>ทีทีแอนด์ที</orgName> มีภาระตามสัญญาร่วมการงาน ต้องนำส่งส่วนแบ่งรายได้ ให้<orgName>ทีโอที</orgName>ทุกปี </p>
<p>ทั้งนี้ เมื่อพิจารณาถึงข้อดีข้อเสีย หาก<orgName>ทีทีแอนด์ที</orgName> ทำแผนฟื้นฟูเอง อาจเลือกแนวทางการเลือกลดหนี้บางส่วน โดยเฉพาะหนี้ต่างประเทศ ดังนั้น เจ้าหนี้บางส่วน จึงยื่นคัดค้านการให้<orgName>ทีทีแอนด์ที</orgName>เป็นผู้ทำแผนฟื้นฟู</p></body>
</news>
