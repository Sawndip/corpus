<teiHeader>
<fileDesc>
<titleStmt>
  <title>จับทิศธุรกิจหนังสือปี 52 จากเวทีสัปดาห์หนังสือแห่งชาติ  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-03-12 16:24:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000028558  </bibl>
</sourceDesc>
</fileDesc>
</teiHeader>
<news>
<headline>จับทิศธุรกิจหนังสือปี 52 จากเวทีสัปดาห์หนังสือแห่งชาติ</headline>
<lead><orgName><prefix>สมาคม</prefix>ผู้จัดพิมพ์และผู้จำหน่ายหนังสือ<suffix>แห่งประเทศไทย</suffix></orgName>ชี้ ธุรกิจหนังสือโตลดลง คาดปีนี้สำนักพิมพ์จะหันมาเล่นกลยุทธ์ทางการตลาดเพื่อรักษาส่วนแบ่งและฐาน ลูกค้า จี้ภาครัฐผลักการอ่านหนังสือเป็นวาระแห่งชาติ มั่นใจหากข้อเสนอผ่าน ธุรกิจหนังสือวิ่งฉิวแน่</lead>
<neck></neck>
<body><p><orgName><prefix>สมาคม</prefix>ผู้จัดพิมพ์และผู้จำหน่ายหนังสือ<suffix>แห่งประเทศไทย</suffix></orgName>หรือ <orgName>ส.พ.จ.ท.</orgName> วิเคราะห์ทิศทางของธุรกิจหนังสือในปี 2552ว่า ภาวะเศรษฐกิจที่ชะลอตัว ส่งผลให้ผู้บริโภคส่วนใหญ่มีกำลังซื้อที่ลดลง ปัจจัยนี้อาจจะทำให้ภาพรวมของธุรกิจหนังสือมีอัตราการเติบโตที่ลดลง โดยปัจจุบันธุรกิจนี้มีมูลค่าเกือบ 20,000ล้านบาท ด้วยเม็ดเงินหมุนเวียนจำนวนมากนี้เอง ทำให้ผู้ประกอบการในธุรกิจดังกล่าวที่ต้องการแย่งชิงเค้กก้อนนี้ต้องมีการ ปรับตัวกันเพื่อรับมือกับสถานการณ์ที่เกิดขึ้น</p>
<p>“สัปดาห์หนังสือแห่งชาติ”
       เวทีประลองเกมการตลาด</p>
<p>การตั้งรับกับสถานการณ์ที่กำลังเกิดขึ้นนี้ คาดว่าจะทำให้ธุรกิจหนังสือมีการแข่งขันกันด้านการตลาดมากขึ้น เพื่อรักษาฐานลูกค้าเดิมและเป็นการเข้าหาลูกค้าใหม่ๆ โดยกลยุทธ์หลากหลายรูปแบบที่จะถูกนำมาใช้นั้น น่าจะได้เห็นในเร็ววันนี้จากแผนการตลาดที่แต่ละค่ายเตรียมนำมาใช้ในงาน สัปดาห์หนังสือแห่งชาติที่จะมีขึ้นในระหว่างวันที่ 26 มีนาคม-6 เมษายน ณ ศูนย์การประชุมแห่งชาติสิริกิติ์</p>
<p>อาวุธการตลาดของแต่ละบริษัทที่เตรียมไว้ร่วมงานสัปดาห์หนังสือนั้น ส่วนใหญ่เป็นการลดราคา ซึ่งถือเป็นกลยุทธ์หลักที่สามารถดึงดูดให้ผู้บริโภคเข้ามาซื้อหนังสือของตน โดยริสรวล อร่ามเจริญ นายก<orgName><prefix>สมาคม</prefix>ผู้จัดพิมพ์และผู้จำหน่ายหนังสือ<suffix>แห่งประเทศไทย</suffix></orgName> กล่าวว่า ปีนี้นอกจากการนำหนังสือมาลดราคาพิเศษตั้งแต่ 10-50% แล้ว ยังมีการกระตุ้นกำลังซื้อของผู้บริโภคด้วยการแจกคูปอง 100 บาท จำนวน 10,000 ใบ ให้กับเด็กอายุไม่เกิน 15 ปี ในวันที่ 2 เมษายนนี้ ขณะเดียวกันผู้บริโภคที่มีรายได้ไม่เกิน 15,000 บาท และได้รับคูปองเงิน 2,000 บาท จาก<orgName>รัฐบาล</orgName>ก็สามารถนำมาซื้อหนังสือภายในงานได้ ซึ่งในเบื้องต้นได้มีการประสานงานกับผู้ออกร้านทุกรายในการรับคูปองเหล่านี้ แล้ว ส่วนกลยุทธ์อื่นๆ ที่แต่ละค่ายจะนำมาใช้นอกเหนือจากราคาแล้ว คือ เรื่องความหลากหลายของหนังสือและหนังสือใหม่ที่เพิ่งทำการเปิดตัวเป็นครั้ง แรก</p>
<p>ด้านวรพันธ์ โลกิตสถาพร กรรมการผู้จัดการ <orgName><prefix>บริษัท</prefix> สถาพรบุ๊คส์ <suffix>จำกัด</suffix></orgName> กล่าวว่าในงานสัปดาห์หนังสือที่จะถึง บริษัทฯ จะมีการตลาดโดยใช้โปรดักส์เป็นตัวนำ โดยในปีนี้จะมีการออกหนังสือใหม่จากนักเขียนคุณภาพที่ได้รับการยอมรับ ทั้งในส่วนนวนิยาย วรรณกรรมเยาวชน ธรรมะประยุกต์ และมีการเน้นการประชาสัมพันธ์ตัวหนังสือของบริษัทฯให้เป็นที่รู้จักกันในวง กว้าง มีการจัดกิจกรรมตรงจุดขายมีการพบปะกับผู้เขียนและผู้อ่าน ขณะที่กลยุทธ์ทางด้านราคานั้นจะไม่ใช่ปัจจัยหลักที่จะเอามาสู้ เพราะถือว่าราคาที่จำหน่ายอยู่นั้นมีมาตรฐานอยู่แล้ว</p>
<p>“ปีที่ผ่านมา<orgName>สถาพรบุ๊คส์</orgName>มีการทุ่มงบประมาณทางการตลาดราว 10 ล้านบาท เน้นหนักไปที่กิจกรรมบีโลว์เดอะไลน์ผ่านกิจกรรมต่างๆ ไม่ว่าจะเป็นมหกรรมงานหนังสือระดับชาติที่จัดขึ้น 2 ครั้งต่อปี รวมไปถึงการเข้าหากลุ่มผู้อ่านโดยตรงที่ร้านหนังสือชั้นนำ หรือการจัดกิจกรรมส่งเสริมการอ่านตามโรงเรียนต่างๆ คาดว่ากิจกรรมที่จะจัดขึ้นในปีนี้ก็จะไม่แตกต่างจากปีที่ผ่านมา แต่จะเพิ่มความถี่ ความเข้มข้นและมีลูกเล่นมากกว่าเดิม อาทิ การจัดกิจกรรมนำนักเขียนและนักอ่านร่วมผจญภัยตามรอยนวนิยาย เป็นต้น</p>
<p>เทรนด์ปี52 ซื้อขายผ่านเวปไซต์โต</p>
<p>นอกจากการแข่งขันกันในแง่โปรโมชั่นแล้ว เรื่องของช่องทางการจำหน่าย ที่ปัจจุบันถือเป็นอีกหนึ่งยุทธศาสตร์ที่สำคัญก็ได้รับความสนใจไม่แพ้กัน ปัจจุบันร้านหนังสือที่เป็นเชนใหญ่ยังคงขยายสาขาอย่างต่อเนื่อง โดยเฉพาะร้าน Book Smile ที่ขยายสาขาตามเซเว่นอีเลฟเว่น ซึ่งการเติบโตของเชนดังกล่าวจะสร้างแรงกดดันด้านช่องทางจำหน่าย อาทิ มีการเปลี่ยนเงื่อนไขการค้า และอาจทำให้หนังสือในร้านมีอายุที่สั้นลง ทำให้ผู้ประกอบการธุรกิจหนังสือต้องมีการปรับตัวหาช่องทางใหม่ๆ</p>
<p>ช่องทางใหม่ที่หลายสำนักพิมพ์เล็งเห็นประโยชน์และมองว่ามีแนวโน้มที่ดี คือการขายผ่านเวปไซต์ ซึ่งตัวอย่างของบริษัทที่ประสบความสำเร็จ คือ <orgName><prefix>สำนักพิมพ์</prefix>แจ่มใส</orgName> ที่โดดเด่นมาในช่วง 2-3ปีนี้ โดยมีการสร้างคอมมูนิตี้ผ่านเวปไซต์ www.jamsai.com มีการแลกเปลี่ยนความคิดเห็น การแจ้งข่าวสาร กิจกรรมต่างๆ รวมไปถึงการซื้อขาย ซึ่งการขายผ่านหน้าเวปไซต์จะมีส่วนลดพิเศษตั้งแต่ 10-15% นอกจากนั้นแจ่มใสยังจับมือกับสมาร์ทเพิร์สในการอำนวยความสะดวกของลูกค้าที่ จะซื้อหนังสือผ่านหน้าเวปไซต์และชำระเงินออนไลน์ 24 ชั่วโมง</p>
<p>เช่นเดียวกับ<orgName>สถาพรบุ๊คส์</orgName> ที่เพิ่งปรับโฉม www.satapornbooks.com ใหม่ และเริ่มใช้งานตั้งแต่เดือนตุลาคมที่ผ่านมา ก็พบว่ามีการตอบรับเป็นอย่างดีจากผู้บริโภค ส่งผลให้ปัจจุบันจำนวนสมาชิกเพิ่มมากขึ้น ขณะที่ยอดขายผ่านหน้าเวปนั้นก็เติบโตจากเดิมถึง 2 เท่า</p>
<p>“ช่องทางใหม่ที่เรามีการลงทุนเพิ่ม เป็นเทรนด์ใหม่ที่สำนักพิมพ์อื่นๆ ต่างก็ให้ความสนใจ ถือเป็นเครื่องมือที่จะเสริมธุรกิจให้กับบริษัท ปัจจุบันเรามีฐานลูกค้าที่ซื้อหนังสือบนเวปไซต์กว่า 30,000 ราย โดยปัจจัยที่ทำให้การซื้อขายผ่านเวปโตมาจากการจัดกิจกรรมทางการตลาดต่างๆ ผ่านหน้าเวปไซต์ ไม่ว่าจะเป็นการลดราคา 10-15% หรือบางครั้งลดสูงถึง 30% รวมทั้งยังมีเวบบอร์ดที่มีการพูดคุยแลกเปลี่ยนทำให้เกิดเป็นสังคมเดียวกัน เกิดความผูกพัน นอกจากนั้น อีกปัจจัยที่จะทำให้การซื้อผ่านเวปโตคือ ต้นทุน เพราะผู้ที่ซื้อจากช่องทางนี้จะมีการคิดคำนวณถึงค่าใช้จ่ายต่างๆ และเมื่อมองแล้วว่าสั่งซื้อจากเวปถูกกว่าก็จะสั่งซื้อทันที” กรรมการผู้จัดการ <orgName>สถาพรบุ๊คส์</orgName> กล่าว</p>
<p>สำหรับงานสัปดาห์หนังสือแห่งชาติครั้งที่ 27 ก็เห็นความสำคัญของการซื้อขายออนไลน์ จึงมีการทำ Virtual Book Fair ที่จะรวบรวมเอาร้านหนังสือทุกร้านที่เข้าร่วมงานมาแสดงบนหน้าเวปไซต์ www.thaiprintingfederation.com ซึ่งผู้ที่ไม่สามารถมาร่วมงานสัปดาห์หนังสือในครั้งนี้สามารถคลิกเข้าไปดู รายละเอียดร้าน หนังสือต่างๆ ตามแผนผังที่โชว์ และหากร้านหนังสือที่เข้าร่วมงานมีระบบสั่งซื้อออนไลน์ก็สามารถสั่งซื้อ หนังสือและรับสิทธิพิเศษเช่นเดียวกับงานได้</p>
<p>จี้รัฐฯผลักดันการอ่านให้เป็นวาระแห่งชาติ</p>
<p>นอกจากการส่งกลยุทธ์ทางการตลาดออกมาแข่งขันกันแล้ว อีกปัจจัยที่จะทำให้ธุรกิจหนังสือเติบโต ขยายกลุ่มผู้อ่านให้กว้างขวางขึ้น คือ การเอาใจใส่จากภาครัฐ โดย<orgName>ส.พ.จ.ท.</orgName> มีความพยายามในการขับเคลื่อนให้การอ่านเป็นวาระแห่งชาติ และเสนอให้มีการปรับลดภาษีมูลค่าเพิ่มจาก 7% เป็น 0% ซึ่งจะส่งผลให้ราคาหนังสือลดลง ซึ่งจะเป็นการกระตุ้นให้ผู้บริโภคหันมาซื้อหนังสือกันมากขึ้น ประการต่อมาคือผู้บริโภคสามารถนำใบเสร็จที่ซื้อหนังสือนำไปลดหย่อนภาษีส่วน บุคคลได้ไม่เกิน 10,000 บาท และผลักดันให้หนังสือเพื่อการบริจาคสามารถเป็นส่วนลดในการเสียภาษีนิติบุคคล ได้สำหรับหน่วยงานหรือองค์กร โดยมาตรการทั้งหมดได้มีการนำเสนอผ่านภาครัฐเป็นที่เรียบร้อย ซึ่ง<orgName>ส.พ.จ.ท.</orgName>คาดว่าจะได้รับการพิจารณาและได้รับการเห็นชอบ ซึ่งหากทุกอย่างเป็นไปตามที่ตั้งเป้าไว้ คาดว่าจะทำให้คนไทยอ่านหนังสือมากขึ้น และธุ รกิจหนังสือจะเติบโตตามไปด้วย</p>
<p>คาดทั้งปีธุรกิจหนังสือโต 1-2%</p>
<p>การแข่งขันที่คาดว่าจะดุเดือดของธุรกิจหนังสือในปีนี้ บวกกับปัจจัยแวดล้อมที่ไม่เอื้ออำนวยนัก น่าจะทำให้ภาพรวมของธุรกิจแม้จะยังคงเติบโต แต่ก็เป็นการโตที่ลดลง โดยน่าจะขยายตัวตาม GDP คิดเป็น 1-2% หรือราว 19,100-19,200 ล้านบาทเมื่อเทียบกับปีที่ผ่านมาที่ทำได้ราว 18,900 ล้านบาท รายได้ส่วนใหญ่มาจากกลุ่มสำนักพิมพ์ขนาดใหญ่และขนาดกลาง คิดเป็น 86% ซึ่งแนวโน้มการเติบโตยังคงมีอย่างต่อเนื่อง ขณะที่ในกลุ่มสำนักพิมพ์ขนาดเล็ก จะเป็นปีแห่งความยากลำบาก เพราะต้องเผชิญกับปัจจัยลบที่เข้ามากระทบ โดยเฉพาะปัญหาด้านการเงิน ซึ่งถ้าไม่สามารถสร้างความต่างหรือทำยอดขายได้ก็จะประสบกับภาวะขาดทุน และอาจจะปิดตัวลงไปในที่สุด</p>
<p>สำหรับการออกหนังสือใหม่ในปีนี้ คาดว่าแต่ละสำนักพิมพ์จะมีการชะลอ และลดสัดส่วนการออกหนังสือใหม่ ตัวเลขของการออกหนังสือใหม่จะใกล้เคียงกับปีที่ผ่านมาที่มีหนังสือออกใหม่ ประมาณ 1,112 เรื่องต่อเดือน ถือเป็นอัตราที่ต่ำกว่าประเทศที่พัฒนาแล้วถึง 5-10% โดยหนังสือที่ได้รับความนิยมยังคงเป็นหมวดวรรณกรรม นวนิยายและการ์ตูน ขณะที่หนังสือที่กำลังได้รับความนิยมเพิ่มสูงขึ้นคือธรรมะประยุกต์และแนว พัฒนาตนเอง</p></body>
</news>
