<teiHeader>
<fileDesc>
<titleStmt>
  <title>เทเลนอร์ยันไม่ปรับแผนลงทุน หวังพึ่งศาลสูง-นักลงทุนเข้าใจ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090318/25607/%e0%b9%80%e0%b8%97%e0%b9%80%e0%b8%a5%e0%b8%99%e0%b8%ad%e0%b8%a3%e0%b9%8c%e0%b8%a2%e0%b8%b1%e0%b8%99%e0%b9%84%e0%b8%a1%e0%b9%88%e0%b8%9b%e0%b8%a3%e0%b8%b1%e0%b8%9a%e0%b9%81%e0%b8%9c%e0%b8%99%e0%b8%a5%e0%b8%87%e0%b8%97%e0%b8%b8%e0%b8%99-%e0%b8%ab%e0%b8%a7%e0%b8%b1%e0%b8%87%e0%b8%9e%e0%b8%b6%e0%b9%88%e0%b8%87%e0%b8%a8%e0%b8%b2%e0%b8%a5%e0%b8%aa%e0%b8%b9%e0%b8%87-%e0%b8%99%e0%b8%b1%e0%b8%81%e0%b8%a5%e0%b8%87%e0%b8%97%e0%b8%b8%e0%b8%99%e0%b9%80%e0%b8%82%e0%b9%89%e0%b8%b2%e0%b9%83%e0%b8%88.html  </bibl>
</sourceDesc>
</fileDesc>
</teiHeader>
<news>
<headline><orgName>เทเลนอร์</orgName>ยันไม่ปรับแผนลงทุน หวังพึ่งศาลสูง-นักลงทุนเข้าใจ</headline>
<lead><orgName>เทเลนอร์</orgName> เดินหน้าอุทธรณ์คดี<orgName>วิมเปิลคอม</orgName> หวังพึ่งความยุติธรรมจากศาลสูงรัสเซีย ยันไม่ส่งผลกระทบแผนลงทุน มั่นใจนักลงทุนทั่วโลกเข้าใจ</lead>
<neck></neck>
<body><p>นายแด็ก เมลการ์ด ผู้จัดการฝ่ายการสื่อสาร <orgName>เทเลนอร์ เอเอสเอ</orgName> กล่าวถึงความคืบหน้ากรณี<orgName>ศาลไซบีเรีย</orgName> ของรัสเซีย มีคำสั่งอายัดหุ้น 29.9% ที่<orgName>เทเลนอร์</orgName> ถืออยู่ใน<orgName>วิมเปิลคอม</orgName> บริษัทผู้ให้บริการโทรศัพท์เคลื่อนที่ขนาดเล็กของรัสเซียว่า ล่าสุด  <orgName>เทเลนอร์</orgName> ได้ยื่นอุทธรณ์ต่อคำตัดสินของ<orgName>ศาลโอ๊มค์</orgName>แล้ว โดยการพิจารณาจะมีขึ้นที่เมืองทิวแมน ที่ตั้งอยู่ทางไซบีเรียตะวันตก แต่ยังไม่มีการกำหนดวันแน่ชัด</p>
<p>พร้อมกันนี้ <orgName>เทเลนอร์</orgName> ขอยืนยันว่า การตัดสินดังกล่าวไม่เป็นไปตามกฎหมายและไม่เป็นธรรม ดังนั้นจะไม่มีการจ่ายค่าเสียหายครั้งนี้ </p>
<p>"เราหวังว่านักลงทุนจะเห็นถึงข้อเท็จจริง ว่า <orgName>ศาลรัสเซีย</orgName>ใช้อำนาจในทางที่ผิด และการตัดสินไม่ได้อยู่บนพื้นฐานของข้อเท็จจริง เรามั่นใจว่าการพิจารณาคดีใน<orgName>ศาลสูง</orgName>จะสามารถพลิกคดีนี้ได้"
 เขายืนยันด้วยว่า กรณีที่เกิดขึ้นไม่ได้มีผลให้บริษัทจำเป็นต้องปรับงบประมาณใดๆ</p>
<p>รายงานข่าว กล่าวว่า เมื่อเดือนที่แล้ว <orgName>ศาลของรัสเซีย</orgName> ตัดสินให้<orgName>เทเลนอร์</orgName>จ่าย ค่าเสียหายจำนวน 1,700 ล้านดอลลาร์ แก่<orgName>ฟาริเม็กซ์</orgName> ซึ่งถือหุ้นอยู่ใน<orgName>วิมเปิลคอม</orgName> จำนวน 0.002% ที่กล่าวหาว่าบริษัทขาดทุน จากการที่<orgName>วิมเปิลคอม</orgName> เลื่อนกำหนดเข้าทำธุรกิจในยูเครน จนนำมาซึ่งคำสั่งอายัดหุ้นดังกล่าว</p>
<p>ขณะที่ แหล่งข่าวนักวิเคราะห์ กล่าวว่า การแพ้คดีในรัสเซีย อาจส่งผลกระทบต่อการลงทุนทั่วโลกของ<orgName>เทเลนอร์</orgName>ได้ โดยเฉพาะอย่างยิ่งการเข้าไปบุกตลาดอินเดีย ซึ่งการสู้คดีต้องใช้เงินจำนวนมาก โดยมองว่าทางออกในเบื้องต้น จำเป็นต้องลดต้นทุนส่วนการดำเนินงาน ของบริษัทที่<orgName>เทเลนอร์</orgName>เข้าไปถือหุ้นทั่วโลก</p>
<p>เนื่องจากการหาเงินจากการกู้ในสถานการณ์ปัจจุบันทำได้ลำบาก จากสภาพเศรษฐกิจโลก
 ทั้ง นี้มีนักวิเคราะห์หุ้นในรัสเซีย ประเมินเหตุการณ์ดังกล่าวว่า ในที่สุด เรื่องอาจสิ้นสุดที่การ สวอป โอเปอเรชั่นที่ยูเครน แลกกับหุ้นใน<orgName>วิมเปิลคอม</orgName> ซึ่งเป็นการแก้ไขปัญหาในเชิงลึกและระยะยาว หากในแง่ของการพิจารณาคดีเป็นอีกกรณีหนึ่งที่<orgName>เทเลนอร์</orgName>ต้องดำเนินการไป</p>
<p>แหล่งข่าวนักกฎหมายโทรคมนาคม กล่าวว่า กรณีนี้อาจมีผลกระทบต่อการลงทุนของ<orgName>เทเลนอร์</orgName> อย่างไรก็ตาม <orgName>เทเลนอร์</orgName>มีความแข็งแกร่งที่จะต่อสู้ในเชิงคดีได้ เพราะมีเม็ดเงินพร้อมสู้</p>
<p> ด้านนายวิชัย เบญจรงคกุล  กรรมการผู้จัดการ <orgName><prefix>บริษัท</prefix> เบญจจินดา โฮลดิ้งส์ <suffix>จำกัด</suffix></orgName> กล่าวว่า ปัญหาที่เกิดขึ้นไม่มีผลต่อการลงทุนในไทย เพราะเงินการลงทุนแยกกันในแต่ละประเทศ และคดีที่เกิดขึ้นเป็นเรื่องของ<orgName>ศาล</orgName>ในแต่ละประเทศ  เช่นกัน ส่วนการประหยัดค่าใช้จ่ายของ<orgName>ดีแทค</orgName> หรือบริษัทข้ามชาติเป็นผลจากที่ต้องเฝ้าระวังเศรษฐกิจโลกอยู่แล้ว </p></body>
</news>
