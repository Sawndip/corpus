<teiHeader>
<fileDesc>
<titleStmt>
  <title>นักร้องดังญี่ปุ่นขออภัยที่แก้ผ้าในสวนสาธารณะ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-26 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090426/10555/%e0%b8%99%e0%b8%b1%e0%b8%81%e0%b8%a3%e0%b9%89%e0%b8%ad%e0%b8%87%e0%b8%94%e0%b8%b1%e0%b8%87%e0%b8%8d%e0%b8%b5%e0%b9%88%e0%b8%9b%e0%b8%b8%e0%b9%88%e0%b8%99%e0%b8%82%e0%b8%ad%e0%b8%ad%e0%b8%a0%e0%b8%b1%e0%b8%a2%e0%b8%97%e0%b8%b5%e0%b9%88%e0%b9%81%e0%b8%81%e0%b9%89%e0%b8%9c%e0%b9%89%e0%b8%b2%e0%b9%83%e0%b8%99%e0%b8%aa%e0%b8%a7%e0%b8%99%e0%b8%aa%e0%b8%b2%e0%b8%98%e0%b8%b2%e0%b8%a3%e0%b8%93%e0%b8%b0.html  </bibl>
</sourceDesc>
</fileDesc>
</teiHeader>
<news>
<headline>นักร้องดังญี่ปุ่นขออภัยที่แก้ผ้าในสวนสาธารณะ</headline>
<lead>เว็บไซท์ BBC รายงานว่า สึโยชิ คูซานางิ สมาชิกวงดนตรีป๊อปยอดนิยมของญี่ปุ่น " สแม็พ " ที่ถูกตำรวจจับในข้อหากระทำอนาจารในที่สาธารณะ หลังจากถูกพบว่าเมาสุราแล้วเปลื้องผ้า ในสวนสาธารณะในกรุงโตเกียว ได้กล่าวขออภัยต่อการกระทำอันน่าละอาย</lead>
<neck></neck>
<body><p>หลังได้รับการปล่อยตัว โดยระบุว่า เขาดื่มเข้าไปมาก และไม่ทราบว่าได้ทำอะไรลงไป คูซานางิ เขาต้องขออภัยอย่างสูงต่อบรรดาแฟน ๆ ที่เป็นตัวปัญหาและสร้างความวิตก</p>
<p>คูซานางิ วัย 34 ปี สร้างชื่อเสียงจากการเป็นสมาชิกวงบอยแบนด์ ในยุค 1980 ที่มีชื่อว่า สแม็พ ส่วนเหตุการณ์ที่เกิดขึ้นเมื่อช่วงเช้าของวันพฤหัสบดี ไม่ได้ทำให้เขาถูกตั้งข้อหาใด ๆแต่ในช่วงที่ถูกจับ เขาถูกระบุว่า นั่งอยู่บนพื้นหญ้า ไม่สวมเสื้อผ้า และอยู่ในอาการเมามาย สื่อมวลชนในญี่ปุ่น รายงานว่า เขาดื่มเหล้าสาเกและเบียร์มากกว่า 10 แก้ว ก่อนจะเข้าไปในสวนสาธารณะ การที่เขาถูกจับได้กลายเป็นข่าวใหญ่ในญี่ปุ่น เนื่องจากเขาได้ชื่อว่าเป็นตัวแทนการณรงค์ให้กับ<orgName>รัฐบาล</orgName>ในการโน้มน้าวให้สาธารณชนเลิกใช้ทีวีดิจิตอล แต่นับตั้งแต่ ถูกจับ บรรดาสปอนเซอร์ยักษ์ใหญ่อย่าง <orgName>โตโยต้า มอร์เตอร์ คอร์ป</orgName> และบริษัทอื่น ๆ ต่างพากันถอนโฆษณาที่เขาเป็นพรีเซ็นเตอร์</p></body>
</news>
