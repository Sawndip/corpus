<teiHeader>
<fileDesc>
<titleStmt>
  <title>‘ตุ่ย-สมพล’ ปางตาย! ชิมอาหารฝีมือ ‘ครูคริส’  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199433&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>‘ตุ่ย-สมพล’ ปางตาย! ชิมอาหารฝีมือ ‘ครูคริส’</headline>
<lead></lead>
<neck></neck>
<body><p>รายการ “คริส ดีลิเวอรี่ เดอะซิทคอม” 22 พ.ค. นี้ ครูคริสอยากลองทำอาหาร จึงไปสมัครเรียนทำอาหาร ไทย หาซื้อวัตถุดิบต่าง ๆ จาก “ฟักทอง” เด็กในร้านมินิมาร์ทของ เบลล์ (ใหม่-สุคนธวา) มาปรุงอาหาร โดย   ไม่ยอมลองชิมอาหารฝีมือตัวเองก่อน เพราะอยากมาชิมพร้อม ๆ หน้าทุกคน พอ เจ๊ซูซี่ (ตุ่ย-พุทธชาติ), สะมะใจ (ไก่-สมพล), จุ๋มจิ๋ม, ยามเย็น ได้ชิมแกงเขียวหวาน ต่างยกนิ้วให้กับความอร่อย</p>
<p>แต่ สักพักทุกคนกลับมีอาการปวดท้องอย่างรุนแรง แย่งกันเข้าห้องน้ำแทบไม่ทัน และด้วยความสงสารเมื่อครูคริสรู้สึกผิด ทำอาหารจานใหม่มาให้เพื่อเพิ่มพลังเพราะทุกคนดูโทรมจากการถ่ายอย่างหนัก บวกกับครูคริสยืนยันว่า ได้ลองชิมมาก่อนแล้ว แต่นั่นกลับเป็นครั้งสุดท้าย เพราะทุกคนถ่ายกันจนหมดเรี่ยวหมดแรงนอนแบบไม่สามารถขยับไปไหนได้อีก เพราะอะไรอาหารของครูคริส ถึงเป็นพิษได้ขนาดนี้ และเรื่องราวจะลงเอยอย่างไร ห้ามพลาดชม รายการ “คริส ดีลิเวอรี่” ในวันศุกร์ที่ 22 พ.ค.นี้ เวลา 21.20 น. ทาง<orgName>ช่อง 5</orgName>.</p></body>
</news>
