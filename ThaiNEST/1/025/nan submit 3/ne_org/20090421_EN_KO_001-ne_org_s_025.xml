<teiHeader>
<fileDesc>
<titleStmt>
  <title>ศาลนัดไกล่เกลี่ย?มาริโอ้ -โกโก้?5มิ.ย.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090421/10092/%e0%b8%a8%e0%b8%b2%e0%b8%a5%e0%b8%99%e0%b8%b1%e0%b8%94%e0%b9%84%e0%b8%81%e0%b8%a5%e0%b9%88%e0%b9%80%e0%b8%81%e0%b8%a5%e0%b8%b5%e0%b9%88%e0%b8%a2%e2%80%9c%e0%b8%a1%e0%b8%b2%e0%b8%a3%e0%b8%b4%e0%b9%82%e0%b8%ad%e0%b9%89%e0%b9%82%e0%b8%81%e0%b9%82%e0%b8%81%e0%b9%89%e2%80%9d5%e0%b8%a1%e0%b8%b4.%e0%b8%a2..html  </bibl>
</sourceDesc>
</fileDesc>
</teiHeader>
<news>
<headline><orgName>ศาล</orgName>นัดไกล่เกลี่ย?มาริโอ้ -โกโก้?5มิ.ย.</headline>
<lead><orgName>ศาลแพ่งใต้</orgName> นัดไกล่เกลี่ย ? มาริโอ้ - อดีต ผจก.ส่วนตัว ? 5 มิ.ย.นี้ ฟ้องกันนัว เรียกค่าเสียหายร่วม 10 ล้าน</lead>
<neck></neck>
<body><p>ที่ศาลแพ่งกรุงเทพใต้ ถ.เจริญกรุง 63 วันที่ 21 เม.ย.52 <orgName>ศาล</orgName>นัดชี้สองสถานคดีที่นายนิรุณ หรือโกโก้ ลิ้มสมวงศ์ ผู้จัดการส่วนตัวนักแสดง เป็นโจทก์ ยื่นฟ้อง นายมาริโอ้ เมาเร่อ พระเอกวัยรุ่นชื่อดัง เป็นจำเลยเรื่องละเมิด เรียกค่าเสียหาย 6 ล้านบาทพร้อมดอกเบี้ยร้อยละ 7.5 ต่อปี ซึ่งต่อมา นายมาริโก้ ได้ฟ้องแย้ง (ฟ้องกลับในคดีเดียวกัน) นายนิรุณ เรียกค่าเสียหายจำนวน 4 ล้านบาท พร้อมดอกเบี้ยร้อยละ 7.5 ต่อปี</p>
<p>เมื่อเริ่มการพิจารณาฝ่ายนายนิรุณ โจทก์แถลงขอนำพยานเข้าเบิกความรวม 3 ปากใช้เวลานำสืบ 2 นัดส่วนทนายนายมาริโอ้ จำเลยขอนำสืบพยานจำนวน 10 ปาก ใช้เวลา 4 นัด อย่างไรก็ตาม<orgName>ศาล</orgName>เห็นควรให้คู่ความทั้งสองฝ่ายเจรจาไกล่เกลี่ยกันก่อนเริ่มการพิจารณา จึงนัดคู่ความทำการไกล่เกลี่ยกันในวันที่ 5 มิ.ย. เวลา 09.00 น. และกำหนดนัดวันสืบพยานโจทก์ครั้งแรกวันที่ 13-14 ส.ค. เวลา 09.00 น. ส่วนฝ่ายจำเลยวันที่ 25-26 ส.ค. และ 3-4 ก.ย.เวลา 09.00 น.</p>
<p>นายโกศล ไสวสุวรรณ ทนายความมาริโอ้ กล่าวว่า ในวันที่ 5 มิ.ย. ที่<orgName>ศาล</orgName>นัดให้คู่ความเจรจาไกล่เกลี่ยกันนั้น นายมาริโอ้ จะเดินทางมาด้วยตัวเอง ส่วนคดีที่นายนิรุณ ฟ้อง นายมาริโอ้ เรื่องผิดสัญญา เรียกค่าเสียหาย 630,000 บาท นั้น<orgName>ศาล</orgName>นัดสอบคำให้การวันที่ 29 เม.ย. นี้เวลา 09.00 น.โดยตนเตรียมยื่นฟ้องแย้ง เพราะนายมาริโอ้ไม่ได้ทำผิดสัญญา และจะเรียกค่าเสียหายนายนิรุณกลับจำนวน 1 ล้านบาทด้วย</p></body>
</news>
