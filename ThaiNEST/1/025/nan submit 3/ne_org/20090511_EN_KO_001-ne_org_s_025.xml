<teiHeader>
<fileDesc>
<titleStmt>
  <title>รวมพลคนยะลา... ระดมทุนการศึกษาเพื่อเยาวชน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090511/12339/%e0%b8%a3%e0%b8%a7%e0%b8%a1%e0%b8%9e%e0%b8%a5%e0%b8%84%e0%b8%99%e0%b8%a2%e0%b8%b0%e0%b8%a5%e0%b8%b2...%e0%b8%a3%e0%b8%b0%e0%b8%94%e0%b8%a1%e0%b8%97%e0%b8%b8%e0%b8%99%e0%b8%81%e0%b8%b2%e0%b8%a3%e0%b8%a8%e0%b8%b6%e0%b8%81%e0%b8%a9%e0%b8%b2%e0%b9%80%e0%b8%9e%e0%b8%b7%e0%b9%88%e0%b8%ad%e0%b9%80%e0%b8%a2%e0%b8%b2%e0%b8%a7%e0%b8%8a%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>รวมพลคนยะลา... ระดมทุนการศึกษาเพื่อเยาวชน</headline>
<lead>เมื่อเร็วๆ นี้ <orgName><prefix>สมาคม</prefix>ชาวยะลา</orgName> และ<orgName><prefix>เทศบาลนคร</prefix>ยะลา</orgName> จัดให้มีการแถลงข่าวงาน ?รวมพลคนยะลา สู่สันติสุข ครั้งที่ 2? ณ ลานสานฝัน อุทยานการเรียนรู้ เซ็นทรัลเวิลด์ โดยมี ธีระ มินทราศักดิ์ ผู้ว่าราชการจังหวัดยะลา, รศ.สุขุม นวลสกุล, คุณวิทวัส สุนทรวิเนตร, "เป้ย" ปานวาด เหมมณี, นิกัลยา ดุลยา และพงษ์ศักดิ์ ยิ่งชนม์เจริญ นายกเทศมนตรีนครยะลา ร่วมงาน</lead>
<neck></neck>
<body><p>การจัดงานครั้งนี้  สืบเนื่องจากการจัดงานรวมพลคนยะลา สู่สันติสุขครั้งที่ 1 ที่จัดขึ้นจากปัญหาที่พี่น้องประชาชนชาวยะลาและสามจังหวัดชายแดนภาคใต้ ต้องตกอยู่ในสภาพที่หวาดระแวงกังวลกับเหตุการณ์ความไม่สงบที่เกิดขึ้นเป็นรายวัน ทำให้ชาวยะลาบางส่วนย้ายที่อยู่และส่งบุตรหลานไปศึกษาต่อกันที่อื่น นอกจากนี้ปัญหาที่น่าประหลาดใจและวิตกกังวลอย่างยิ่งคือ การที่คนยะลาและลูกหลานชาวยะลาที่ไปอยู่ในจังหวัดต่างๆ ไม่กล้ากลับไปเยี่ยมบ้าน ในอนาคตใครจะกลับไปดูแลบ้านเมืองจังหวัดยะลา</p>
<p>นายกเทศมนตรีนครยะลา กล่าวว่า ตลอดระยะเวลาที่ผ่านมา ได้รับความช่วยเหลือจาก ภาคราชการ ภาคเอกชน รวมถึงพี่น้องประชาชนชาวไทยทั่วประเทศ มีความห่วงใยให้ความช่วยเหลือชาวสามจังหวัดชายแดนภาคใต้ และได้มีโอกาสพบปะกับชาวยะลาที่ประสบความสำเร็จในหน้าที่การงาน รวมทั้งพบปะพูดคุยกับคนยะลาที่ไปอาศัยอยู่ในกรุงเทพฯ และจังหวัดต่างๆ ซึ่งต่างก็มีความห่วงใยเมืองยะลา มีจิตสำนึกรักบ้านเกิด เห็นพ้องต้องกันว่า คนยะลาจะต้องทำอะไรสักอย่างเพื่อตอบแทนคุณแผ่นดินเกิดและช่วยเหลือคนยะลาในพื้นที่ จึงตัดสินใจที่จะจัดงาน “รวมพลคนยะลา สู่สันติสุข ครั้งที่ 2” ในวันเสาร์ที่ 9 พฤษภาคม เวลา 17.00-23.00 น.  ณ  สมาคมแต้จิ๋วแห่งประเทศไทย กรุงเทพฯ เพื่อรวบรวมคนยะลาหรือคนที่เคยอาศัยอยู่ในจังหวัดยะลา ให้มารำลึกถึงความดีงามในอดีต ร่วมแสดงพลังความห่วงใยให้แก่ประชาชนในพื้นที่จังหวัดยะลา และเป็นแบบอย่างของการสำนึกรักบ้านเกิดแก่เยาวชนรุ่นหลัง โดยรายได้จากการจัดงานจะนำไปเป็นทุนการศึกษาให้แก่เยาวชนยะลาที่ขาดแคลนทุนทรัพย์</p>
<p>งานดังกล่าวมีชาวยะลาจากทั่วประเทศมาร่วมงานมากมาย และมีเยาวชนจากจังหวัดยะลามาร่วมแสดงวัฒนธรรมอันหลากหลายของท้องถิ่น เช่น ดีเกฮูลู  และการแสดงคอนเสิร์ตของวงออเคสตราเยาวชน<orgName><prefix>เทศบาลนคร</prefix>ยะลา</orgName> วงออเคสตราเยาวชนวงแรกของภาคใต้ ฯลฯ</p></body>
</news>
