<teiHeader>
<fileDesc>
<titleStmt>
  <title>"บี"เด็ก"เอ็กแซ็กท์"โต้เซ็นสัญญา"7สี" ป้อง"เคลลี่"ไม่ก้าวก่ายงานถึงขั้นเลือกพระเอกให้  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdOVEl6TURVMU1nPT0=&sectionid=TURNeE1nPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline>"บี"เด็ก"<orgName>เอ็กแซ็กท์</orgName>"โต้เซ็นสัญญา"<orgName>7สี</orgName>" ป้อง"เคลลี่"ไม่ก้าวก่ายงานถึงขั้นเลือกพระเอกให้</headline>
<lead></lead>
<neck></neck>
<body><p>"ตอนนี้บีเป็นเด็กสังกัดของ<orgName>เอ็กแซ็กท์</orgName>เพราะเพิ่งเซ็นสัญญาค่ะ" ดาราสาว "บี"น้ำทิพย์ จงรัชตวิบูลย์ ชี้แจงต่อกรณีที่มีข่าวว่ามาเซ็นสัญญาเข้าสังกัด<orgName>ช่อง 7</orgName> ตามแฟนหนุ่ม "เคลลี่ ธนะพัฒน์" ที่เล่นละครอยู่<orgName>ช่อง 7</orgName> </p>
<p>จากนั้นเผยอีกว่า "ข่าวที่ออกมาว่าพี่เคลลี่เป็นพ่อสื่อชักชวนให้บีไปเล่นกับ<orgName>ช่อง 7</orgName> ก็ไม่จริงเลย"</p>
<p>เคลลี่เคยชวนเล่นๆ ให้ไปเล่นกับ<orgName>ช่อง 7</orgName> หรือเปล่า "ไม่มีหรอกค่ะ เขาพูดแบบว่าอยากให้เล่นด้วยกัน ซึ่งกับ<orgName>ช่อง 7</orgName> ก็มีสิทธิ์เล่นเพราะทางเอ็กแซ็กท์ก็ผลิตละครให้<orgName>ช่อง 7</orgName> ด้วย ถามว่าไปร่วมงานได้มั้ยเรายินดีไปร่วมงานค่ะ เพราะพี่บอย(ถกลเกียรติ วีรวรรณ) ใจกว้างค่ะ"</p>
<p>ถ้า<orgName>ช่อง 7</orgName> มีข้อเสนอดีๆ ให้บี จะไปหรือเปล่า "คงไม่ค่ะ เพราะจริงๆ บีร่วมงานได้ทั้ง<orgName>ช่อง 3</orgName> และ<orgName>ช่อง 7</orgName> ถ้าบทน่าสนใจทางพี่บอย(ถกลเกียรติ วีรวรรณ) ก็ ให้ไป"</p>
<p>ถ้าหมดสัญญากับ<orgName>เอ็กแซ็กท์</orgName>จะเซ็นกับ<orgName>ช่อง 7</orgName> หรือเปล่า "ตรงนี้ค่อยว่ากันอีกที มันเป็นเรื่องของอนาคตค่ะ"</p>
<p>ที่มีข่าวออกมาอีกว่าตอนนี้เคลลี่ ถึงขั้นขอสกรีนพระเอกที่จะเล่นละครกับบี "ไม่จริงเลยค่ะ เขาไม่เคยห้ามไม่ให้บีเล่นกับใครเลย จริงๆ ในส่วนเรื่องของงานพี่เคลลี่จะให้เกียรติบี เขาจะไม่ก้าวก่ายค่ะ"</p>
<p>อย่างเรื่อง "บ่วงรักกามเทพ" ที่เป็นพระเอกคนอื่นแต่เคลลี่ไม่พอใจ ถึงเปลี่ยนมาเป็นป้อง(ณวัฒน์ กุลรัตนรักษ์) "จริงๆ ที่บีรับเล่นเรื่องนี้ในตอนแรก เราทราบอยู่แล้วว่าเป็นพี่ป้องค่ะ เรื่องที่จะเปลี่ยนตัวเพราะพี่เคลลี่ไม่มีทางเป็นไปได้แน่นอนค่ะ"</p></body>
</news>
