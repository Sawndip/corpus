<teiHeader>
<fileDesc>
<titleStmt>
  <title>ลูกผู้ชายคีเฟอร์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/080509/4309  </bibl>
</sourceDesc>
</fileDesc>
</teiHeader>
<news>
<headline>ลูกผู้ชายคีเฟอร์</headline>
<lead>หนังสือพิมพ์นิวยอร์กเดลีนิวส์รายงานว่า  คีเฟอร์  ซุตเธอร์แลนด์  พระเอกหนังทีวีบู๊ดุเดือด  "24"  จะถูกตั้งข้อหาทำร้ายร่างกายไม่ได้รับอันตรายสาหัส  โดยต้องไปมอบตัวกับตำรวจวันพฤหัสบดีนี้</lead>
<neck></neck>
<body><p>เหตุเกิดเมื่อคืนวันจันทร์   ในงานกาลาดินเนอร์ประจำปีของ  Metropolitan  Museum  of  Art  ซี่งมีดาราคนดังแออัดยัดเยียดเป็นร้อยๆ  เว็บไซต์  TMZ  รายงานว่า  แจค  แมคคัลลัฟ  ดีไซเนอร์ของ  Proenza  Schouler  ไปกระแทกบรูก  ชีลด์  จนล้มคว่ำ  แล้วไม่ยอมขอโทษ  คีเฟอร์ซึ่งอยู่ใกล้ๆ  จึงบอกให้ขอโทษ  แต่แจคกลับผลักอก  พระเอกจอมบู๊จึงเอาหัวโขกเปรี้ยง  ดีไซเนอร์ผู้ร้ายหัวแตกเลือดซิบ  ต่อหน้านางเอก  Spider-Man  เคิร์สเตน  ดันสต์  และแมรี  เคต  โอลเซน</p>
<p>อย่างไรก็ดี  ผลของการทำตัวเป็นพระเอกอาจทำให้คีเฟอร์เดือดร้อน  เพราะเขามีโทษรอลงอาญา  5  ปีฐานเมาแล้วขับ  กระทั่งติดคุกมาแล้ว  48  วันเมื่อปี  2007  อัยการกล่าวว่าต้องพิจารณารายละเอียดของคดีว่าเขาทำผิดทัณฑ์บนหรือไม่  แม้จะเป็นโทษเล็กน้อยแต่ถ้าฝ่าฝืนทัณฑ์บนก็อาจเจอคุกอีก.</p></body>
</news>
