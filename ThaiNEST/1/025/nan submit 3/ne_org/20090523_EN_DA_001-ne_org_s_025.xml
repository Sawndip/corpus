<teiHeader>
<fileDesc>
<titleStmt>
  <title>โอ๋-ภัคจีราวิวาห์ทายาทร้านทอง สินสอดอลังการเล็งปั๊มลูกปีหน้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-23 08:09:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199910&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>โอ๋-ภัคจีราวิวาห์ทายาทร้านทอง สินสอดอลังการเล็งปั๊มลูกปีหน้า</headline>
<lead>ดาราสาว-พิธีกรชื่อดัง “โอ๋-ภัคจีรา” ลั่นระฆังวิวาห์แล้วกับทายาทเจ้าของร้านทองฮั่วเซ่งเฮง “เฟียต-มธุกร พสวงศ์” เจ้าบ่าวหอบสินสอดกองโต เป็นทองคำแท่งหนัก 200 บาท เครื่องเพชร 4 กะรัตกว่า พร้อมเงินสดปึกใหญ่ เปิดโรงแรมหรูจัดงาน ช่วงเช้าเป็นพิธีหมั้น ค่ำฉลองสมรส ท่ามกลางแขกเหรื่อนับพัน ทั้งคู่มีแผนฮันนีมูนปลายปีที่อิตาลี พร้อมมีลูกปีหน้า</lead>
<neck></neck>
<body><p>เมื่อวันที่ 22 พ.ค.ที่โรงแรมแมนดาริน โอเรียนเต็ล ผู้สื่อข่าวรายงานว่า โอ๋-ภัคจีรา วรรณสุทธิ์ ดาราสาว-พิธีกรชื่อดังวัย 32 ปี ได้เข้าพิธีวิวาห์กับ เฟียต-มธุกร พสวงศ์ อายุ 36 ปี นักธุรกิจหนุ่ม ทายาทห้างขายทอง “ฮั่วเซ่งเฮง” แล้ว โดยในช่วงเช้าเป็นงานหมั้น จัดที่ห้องออร์เธอร์สเลานจ์ ตกแต่งด้วยดอกไม้นานาพันธุ์โทนสีสันสดใส เจ้าภาพถือฤกษ์ดี เวลา 09.09 น. เคลื่อนขบวนขันหมากผ่านประตูเงิน ประตูทองของฝ่ายหญิง โดย “โอ๋” สวมชุดหมั้นตัดเย็บด้วยผ้าลูกไม้ปิดคอ แขนยาวสีทอง ส่วนสินสอดประกอบด้วยเงินสดจำนวนหนึ่ง ชุดเครื่องเพชร 4 กะรัตกว่า และชุดทองคำแท่ง   หนัก 200 บาท หลังเสร็จพิธีสวมแหวนหมั้น เป็นพิธียกน้ำชา</p>
<p>ส่วนงานฉลองวิวาห์ช่วงค่ำวันเดียวกัน จัดที่ห้องรอยัล บอลรูม บรรยากาศภายในห้องจัดเลี้ยงเป็นธีม “ซิมพลี โคโลเนียล” ตกแต่งด้วยดอกไม้โทนสีโอลด์โรส และสีชมพู ส่วนภายในห้องตกแต่งด้วยพู่ระย้าสีทอง เปรียบเสมือนเส้นทองคำ สื่อถึงธุรกิจของครอบครัวฝ่ายชาย การจัดเลี้ยงเป็นแบบค็อกเทล ท่ามกลางความชื่นมื่นของแขกเหรื่อ ญาติผู้ใหญ่ และเพื่อนเจ้าบ่าวเจ้าสาว กว่า 1,200 คน โดย “โอ๋” อยู่ในชุดเจ้าสาวประดับตกแต่งด้วยลูกไม้ฝรั่งเศสทั้งตัว ชายกระโปรงตกแต่งจากผ้าซาติน ระบายเป็นชั้นสวยงาม โดยในช่วงพิธีการมี ดุ๊ก-ภาณุเดช วัฒนสุชาติ กับ หนูแหม่ม-สุริวิภา กุลตังวัฒนา รับหน้าที่เป็นพิธีกร มีนายเตช บุนนาค อดีต  รมว.<orgName><prefix>การ</prefix>ต่างประเทศ</orgName> ให้เกียรติขึ้นกล่าวให้พรแก่     คู่บ่าวสาว   </p>
<p>ก่อนหน้านี้ช่วงบ่าย คู่บ่าวสาวได้ให้สัมภาษณ์สื่อมวลชนด้วยใบหน้ายิ้มแย้มแจ่มใส โดยเฟียต เริ่มกล่าวว่าที่ได้ฤกษ์แต่งงาน เพราะพร้อมที่จะมีครอบครัวแล้ว พอเจอโอ๋ทุกอย่างก็ลงตัว ที่ชอบโอ๋เพราะอยู่กับเขาแล้วมีความสุข โอ๋เป็นคนไม่เครียดอยู่ด้วยแล้วตลกดี เมื่อถามว่าอะไรเป็นไฮไลต์ของงาน เจ้าบ่าวกล่าวว่า มีการ โยนช่อดอกไม้ ที่ข้างในมีทองคำอยู่แต่ไม่ทราบว่าหนักเท่าไหร่ เพราะแม่เป็นคนเตรียมให้ ด้าน “โอ๋” กล่าวว่า ที่ชอบพี่เฟียตเพราะอยู่ด้วยแล้วมีความสุข เขายอมตลอด นิสัยเอื้อเฟื้อเผื่อแผ่ แค่นี้ก็ชนะใจโอ๋แล้ว อีกอย่างเขาดีกับครอบครัวโอ๋มาก ๆ เมื่อถามว่าให้อะไรเป็นของขวัญว่าที่  สามี โอ๋กล่าวว่าให้แหวนโรสโกลด์ทองคำฝังเพชร มีชื่อของเรา 2 คนสลักวันที่แต่งงาน “คาดว่าจะไปฮันนีมูนที่อิตาลีค่ะ แต่คงเป็นช่วงสิ้นปี ส่วนลูกอยากให้มีช่วงปีหน้า มีสัก 2 คน ผู้ชายก่อนแล้วตามด้วยผู้หญิงค่ะ” เจ้าสาวคนสวยกล่าวตอนท้าย.</p></body>
</news>
