<teiHeader>
<fileDesc>
<titleStmt>
  <title>"โดนัท"ร้ายไม่หวั่นหนามทุเรียน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=160098  </bibl>
</sourceDesc>
</fileDesc>
</teiHeader>
<news>
<headline>"โดนัท"ร้ายไม่หวั่นหนามทุเรียน</headline>
<lead></lead>
<neck></neck>
<body><p>ถูกทาบให้มารับบทร้ายในละครเรื่อง "ดงผู้ดี" ทาง<orgName>ช่อง 3</orgName> แทนที่นักแสดงสาว "โดนัท-มนัสนันท์ พันธุ์เลิศวงศ์สกุล" จะกังวล กลับไม่สนใจเพราะบทดี สนุกจนลืมคิดถึงทุกสิ่งทุกอย่าง </p>
<p>"ไม่ได้คิดอะไรมาก พอรู้ว่าเป็นละครพี่อ๊อฟพี่แดงก็รับ คือเราเคยทำงานด้วยกันมาครั้งหนึ่ง เราก็พอจะรู้แนวทางในการทำงานอะไรอย่างนี้ พอพี่แดงติดต่อมาก็คิดว่าพี่แดงคงดูให้แล้วแหละว่าเราน่าจะเล่นไหว แต่อย่างหนึ่งที่ให้เขาคือพี่แดงไว้ใจที่จะเลือกเรามาเล่น ถามว่ากังวลมั้ย ไม่เลยไม่ได้สนใจด้วยซ้ำว่าในเรื่องตัวเองต้องเล่นอายุมาก คือความที่บทมันสนุกจนลืมคิดทุกอย่าง จนมีคนพูดว่าเฮ้ยเล่นรุ่นเดียวกับพี่นกเลยเหรอ มันถึงแบบอ้าวเราโตเหรอในเรื่อง แต่เราลืมมองตรงนั้น ว่าบทเป็นอย่างไร เราต้องเล่นเป็นน้า เด็กๆ ในเรื่องต้องเคารพ คือไม่ได้คิดตรงนั้นเลย แต่ถ้าไม่ได้เล่นโดนัทจะไม่ได้เปลี่ยนจากที่เป็นอยู่ คือค่อยคิดว่าอ๋อเหรอ มันเป็นบทร้ายเหรอ เราไม่ได้สนใจ ความน่าสนใจของบทมันทำให้เราลืมคิดทุกเรื่องว่ามันต้องเล่นแก่กว่าแต้ว ทั้งที่อายุแก่กว่ากัน 4 ปี เล่นเป็นน้าอังตวน ห่างกันปีเดียว แต่อังตวนต้องไหว้เรา จนมีคนทัก แต่โดนัทคิดว่าคนดูไม่ค่อยรู้สึกว่ามันร้ายหรือเล่นอายุมาก และก็ไม่ได้คิดว่าการเล่นบทร้ายมันจะยากสาหัสอย่างนี้ เคยเล่นร้ายแบบนิดหน่อยในร่ายริษยา ในบาดาลใจมันก็ต้องร้ายแบบกวนๆ คุณหนูๆ ร้ายแบบป่วนๆ นิดหนึ่ง สิ้นคิด แต่พออันนี้มันเป็นแบบผู้หญิงที่ร้ายเพราะอยากได้อยากมี ขี้อิจฉาคนอื่นเขา ไม่มีคนบอกว่าทำแบบนี้มันผิดนะ ทำแบบนี้มันไม่ดี จะมองว่าโง่ ซึ่งทุกสิ่งทุกอย่างที่ตัวละครตัวนี้ทำ โดนัทมองว่าคนดูๆ แล้วจะสงสารมากกว่าจะเกลียด เพราะว่ามันโง่จริงๆ มีคนถามว่าเล่นบทแบบนี้แล้วไม่กลัวโดนทุเรียนเหรอ ไม่กลัวชอบกินทุเรียน ขอขมๆ ชอบ ชอบกินทุเรียนขมเขาเรียกอะไรไม่รู้ แต่อย่าปาให้เป็นลูกๆ นะ คือดีใจถ้าคนดูๆ แล้วเชื่อ แต่เราก็คิดว่ายังไม่ได้ทำได้เต็มร้อย ก็พยายามและเข้าใจการแสดงมากขึ้น" โดนัทกล่าว</p></body>
</news>
