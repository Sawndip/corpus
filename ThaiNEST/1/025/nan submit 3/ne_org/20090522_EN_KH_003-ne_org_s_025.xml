<teiHeader>
<fileDesc>
<titleStmt>
  <title>"อาร์สยาม"พร้อมลุยธุรกิจเคเบิลทีวี จับลูกทุ่งและสตริงลงจอ-ใกล้ชิดกลุ่มเป้าหมาย  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdOakl5TURVMU1nPT0=&sectionid=TURNeE1nPT0=&day=TWpBd09TMHdOUzB5TWc9PQ==  </bibl>
</sourceDesc>
</fileDesc>
</teiHeader>
<news>
<headline>"<orgName>อาร์สยาม</orgName>"พร้อมลุยธุรกิจเคเบิลทีวี จับลูกทุ่งและสตริงลงจอ-ใกล้ชิดกลุ่มเป้าหมาย</headline>
<lead></lead>
<neck></neck>
<body><p><orgName><prefix>ค่าย</prefix>อาร์สยาม</orgName> ในเครือ<orgName><prefix>บริษัท</prefix> อาร์เอส <suffix>จำกัด (มหาชน)</suffix></orgName> ซึ่งดูแลเรื่องงานเพลงลูกทุ่ง เตรียมเปิดช่องทางเคเบิลทีวี โดย "เณร"ศุภชัย นิลวรรณ กรรมการผู้จัดการ<orgName><prefix>ค่าย</prefix> อาร์สยามฯ</orgName> เผยรายละเอียดเรื่องนี้ให้ฟังว่า</p>
<p>"ผมตั้งเป้าไว้ว่าน่าจะเป็นครึ่งปีหลัง ประมาณเดือนก.ค. เคเบิลทีวีตัวนี้จะเปิด ซึ่งตรงนี้มันจะเป็นเครื่องมือในการสร้างรายได้ตรงเรื่องของการดาวน์โหลด และก็ใกล้ชิดกลุ่มเป้าหมายมากขึ้น"</p>
<p>"จริงๆ เราคิดเอาไว้นานแล้ว เรารอดูเรื่องโมเดลของธุรกิจ พอเราจัดได้อะไรๆ พร้อมเราก็เริ่ม เพราะเราไม่อยากทำให้เป็นภาระ"</p>
<p>ธุรกิจตัวนี้ลงไปลุยเองเลยหรือเปล่า "ลุยเองเลยครับ"</p>
<p>ทางช่องจะมีเพลงสตริงด้วยไหม "ครับ คือเราจะแบ่งเป็นสองช่องอยู่แล้ว คือช่องลูกทุ่งช่องหนึ่ง และก็สตริงอีกช่องหนึ่ง ช่วงแรกก็จะออกมาเป็นมิวสิควิดีโอก่อน เพราะถึงแม้ว่าจะเป็นรายการ 24 ชั่วโมง แต่คนก็ไม่ได้เปิดเข้ามาดูตลอดครับ"</p>
<p>การแข่งขันเรื่องของเคเบิลสูงอยู่นะ "ครับ เราต้องวัดกันด้วยคุณภาพ เมื่อคอนเทนต์เราพร้อมก็จบ จากนั้นเราก็ลงมาลุยเรื่องของคุณภาพต่อทันที ส่วนเรื่องของสปอนเซอร์เราไม่ได้คาดหวังมาก เพราะว่าเคเบิลก็ยังไม่เป็นที่นิยมของลูกค้ามากนัก แต่เพียงเคเบิลสามารถตอบโจทย์ของธุรกิจเราได้ครับ"</p></body>
</news>
