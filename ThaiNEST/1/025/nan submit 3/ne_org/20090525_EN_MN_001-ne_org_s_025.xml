<teiHeader>
<fileDesc>
<titleStmt>
  <title>“จุ๊บ สมชาย” ยันไม่ใช่ต้นเหตุ “ขวัญ” รุมตบ “หญิง” ด้านหญิงโฮ น้อยใจ “แจ๊ค” หนีหน้าไม่ออกมาปกป้อง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-25 19:35:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000058586  </bibl>
</sourceDesc>
</fileDesc>
</teiHeader>
<news>
<headline>“จุ๊บ สมชาย” ยันไม่ใช่ต้นเหตุ “ขวัญ” รุมตบ “หญิง” ด้านหญิงโฮ น้อยใจ “แจ๊ค” หนีหน้าไม่ออกมาปกป้อง</headline>
<lead>“จุ๊บ สมชาย” โผล่เคลียร์พร้อม “หญิง” อดีตกิ๊กภราดร กรณีถูกลากเข้าไปเกี่ยวว่าเป็นต้นเหตุทำให้ “ขวัญ เดอะกิ๊ก3” รุมตบหญิงเพราะหึงหวง ยันไม่ได้เป็นอะไรกันกับสาวขวัญ ถึงจะต้องมาหึงหวง ด้านหญิงถึงกับน้ำตาแตก หลังแฟนหนุ่ม “แจ๊ค เชิญยิ้ม” เบี้ยวไม่ยอมออกมาปกป้อง ทั้งที่อยู่ในงานเดียวกัน</lead>
<neck></neck>
<body><p>หลังจากมีคลิปหลุด “ขวัญ พรพิมล แดงสำราญ” นักแสดงจากภาพยนตร์เดอะกิ๊ก 3 รุบตบ “หญิง อภิสรา รักชาติ” อดีตกิ๊ก “ภราดร ศรีชาพันธ์” คาถนนหลุดออกมา เหตุเพราะเหม็นหน้ากัน เนื่องจากต่างฝ่ายต่างกำลังติดพันธ์ “จุ๊บ สมชาย สาธุธรรม” นักแสดงจากเรื่องพระเอกยี่เก จนตกเป็นข่าวฉาวโฉ่ถูกครหาว่าตบกันแย่งผู้ชาย ล่าสุดวันนี้(25) ทั้งสาวหญิงและหนุ่มจุ๊บ ก็เลยควงกันออกมาเปิดใจถึงเหตุการณ์ดังกล่าว ในงานบวงสรวงละคร “โก๊ะซ่า ท้ามิติ” ย่านพัฒนาการ</p>
<p>พร้อมกันนี้ยังได้รับการยืนยันจากทีมพีอาร์ ว่าหนุ่ม “แจ็ค เชิญยิ้ม” ธเนศ ภูผา ลูกชาย “ศรีหนุ่ม เชิญยิ้ม” ซึ่งเป็นแฟนของสาวหญิง และเล่นละครเรื่องนี้ด้วยนั้น จะออกมาให้สัมภาษณ์เคลียร์เรื่องราวทั้งหมดพร้อมกัน แต่ปรากฏว่าหนุ่มแจ๊คกลับหลบหน้า ไม่ยอมออกมาพูดอะไรเลย ทำเอาสาวหญิงถึงกับปล่อยเพราะน้อยใจเลยทีเดียว</p>
<p>“หนูไม่เคยมีเรื่องกับเขาจริงๆ นะคะ แล้วจะเอาหนูโยงไปเกี่ยวกับจุ๊บ อย่าเลยเพราะว่าหญิงกับจุ๊บเป็นเืพื่อนที่สนิทกันมากๆ รู้จักกันมาเป็นสิบปีแล้ว แล้วที่สำคัญเตะกันได้ ตบหัวกันได้ ฉะนั้นไม่จำเป็นที่จะต้องมาตบเพื่อที่จะแย่งจุ๊บ และอีกอย่างหญิงก็มีคนที่หญิงดูใจหรือคบหาด้วยอยู่แล้ว ฉะนั้นจึงไม่มีประเด็นอะไรที่เป็นเรื่องจุ๊บเข้ามาเกี่ยว”</p>
<p>“คือเขาหาว่าหญิง ว่าเขาว่าเขาแก้ผ้าเพราะอยากดังเพราะอยากอะไรอย่างนี้ หญิงก็งงเพราะว่าหญิงก็ยังไม่ได้พูด ยังงงกับตัวเองอยู่เลย แต่ว่ามีพี่ๆ เขาบอกว่าเขาจะเคลียร์ เขาจะจัดการให้ แต่ว่าตั้งแต่ตอนนั้นยันตอนนี้ก็ยังไม่มีทีท่าติดต่อมาหรืออะไรเลย ทางนู้นทางนั้นก็ยังไม่มีเลย”</p>
<p>“ไอ้เรื่องถ่ายคลิปหรืออะไรเนี่ยไม่รู้ เพราะว่าวันนั้นไปงาน แล้วก็อยู่ได้แป๊บเดียวเอง เพราะคิดว่าเดี๋ยวสักพักก็กะว่าจะกลับบ้าน พอจะกลับเสร็จก็มีเรื่องราว ยังไม่ได้ดูคลิปเพราะว่ามีพี่เขามาบอก พี่หนังสืออะไรไม่รู้โทร.มาบอกแต่ก็ยังไม่ได้ไปเปิดดู เพราะว่ารู้สึกว่าเล่มที่โทร.ไปสัมภาษณ์หญิง หญิงเพิ่งกลับจากพัทยา แล้วอยู่บนรถตู้ด้วย ตั้งแต่วันนั้นจนถึงวันนี้ก็ยังไม่ได้เปิดดูเลย มีคนโทร.มาถามแกๆ ดูหรือยัง หญิงก็บอกโอ้ยยังไม่อยากดูเลย ไม่อยากรับรู้อะไรแล้ว เพราะว่าเหนื่อยเหลือเกิน”</p>
<p>ปัดไม่รู้ว่าใครเป็นคนถ่ายคลิปนั้น ยืนยันไม่ได้จัดฉากเพราะรู้ตัวดีว่าข่าวลบอยู่แล้ว</p>
<p>“ไม่ทราบคะ ไม่รู้เหมือนกันคะ เพราะว่าไม่รู้ว่าใครเป็นคนถ่ายหรือว่าใครอะไรยังไง ไม่เห็นมีใครออกมาพูดอะไรหรืออะไร มีแต่มาถามหญิงคนเดียวและหญิงไม่รู้ว่าหญิงจะพูดอะไร และหญิงก็ไม่รู้อะไรเพราะว่าหญิงก็ทำงานของหญิงทุกวันผ่านมา 2 เดือนนะคะ ทำงานทุกวันไม่มีเวลาว่าง”</p>
<p>“คือแบบว่าจัดฉากหนึ่ง ถ้าเป็นการจัดฉากหญิงจะจัดฉากไปเพื่อ คือภาพหญิงลบอยู่แล้ว มีแต่ข่าวเยอะเหลือเกินกระแสเยอะเหลือเกิน ไม่ว่าจะเป็นเรื่องเก่าๆ ที่มีอยู่ ภาพมันลบอยู่แล้วทำไมหญิงต้องสร้างกระแส หญิงต้องจัดฉากเพื่ออะไร ทุกอย่างเพื่ออะไร และเรื่องตบมันไม่ใช่เรื่องดี แล้วอีกอย่างคนที่เสียก็คือหญิง”</p>
<p>“ อย่างแรกเลยคือแบบเสียใจมาก รู้สึกแย่มากถ้าตบกันเรื่องอื่น หญิงว่ายังดีกว่า แต่นี่ตบแย่งผู้ชายหญิงว่าคนทุกคนรู้ว่าหญิงมีข่าวอยู่กับใคร แต่ว่าข่าวที่ออกมาหญิงตบเพื่อแย่งผู้ชาย และการตบแย่งผู้ชายมันไม่ใช่เรื่องที่ดีอยู่แล้ว และยิ่งมีภาพอย่างนี้ออกมาภาพมันก็ยิ่งดูดรอปเข้าไปอีก ก็รู้สึกเสียใจคะ พอเห็นข่าวแล้วก็รู้สึกว่าเฮ้ยทำไมอยู่ดีๆไปเกี่ยวกับจุ๊บ ซึ่งมันไม่เกี่ยวกันเลย เรามีปัญหากันเอง แล้วกลายเป็นแบบอินเตอร์เน็ตก็ด่าหญิงอีก หญิงไม่ไ่ด้รู้เรื่องไม่ได้ทำอะไรเลย กลายเป็นว่าหญิงโดนด่าอีก โดนทั้งขึ้นทั้งล่องเลย หญิงก็เลยไม่อยากพูดแล้ว ไม่อยากอะไรแล้วคะ</p>
<p>“เรื่องมันเกิดประมาณเดือนที่แล้ว เดือนหนึ่งได้มั้งคะ ไม่ทราบเหมือนกันคะ ไม่รู้เหมือนกัน เพราะตอนนี้เหมือนกับว่ามีหญิงกับจุ๊บพูดกันอยู่ฝ่ายเดียว คนที่มีปัญหากับหญิงไม่เห็นเขาออกมาพูดอะไรเลย พูดไปเดี๋ยวก็กลายเป็นว่าหญิงไอ้นู้นอีกไอ้นี้อีก หญิงก็เลยไม่รู้จะพูดอะไร”</p>
<p>“มีคนมองว่าโปรโมท ขอบอกตรงนี้เลยนะคะ ไอ้เรื่องพ็อคเก็ตบุ๊คของคุณน้องผู้หญิงคนนั้น เคยรู้ว่าเขาจะทำ เพราะว่าตอนที่เดินแบบมีโอกาสเิดินด้วยกัน แล้วเขาก็บอกว่าเดี๋ยวหนูจะทำพ็อคเก็ตบุ๊คนะ แล้วเขาก็ขอเชิญจนหายไปนานมาก แล้วเราก็คิดว่าคงไม่มีแล้วมั้ง คงเป็นการที่พูดเอาไว้และไม่ได้คิดว่าจะออก จนมาวันนี้มีนักข่าวมาบอกรู้ไหมว่าเขาจะโปรโมท อย่างมาบวงสรวงวันนี้หญิงก็เพิ่งรู้ เพราะว่าหญิงก็มีคิวถ่ายละครด้วยซึ่งเป็นคิวที่ต้องถ่ายอยู่แล้ว แต่มีพี่ๆ บอกว่าน้องหญิงมาบวงสรวงให้หน่อย หญิงก็โอเคมา ส่วนเรื่องน้องเขาจะแถลงออกพ็อคเก็ตบุ๊คอะไรไม่เคยรู้เรื่องเลย เพราะว่าไม่ไ่ด้สนิทนะ และไม่ได้ถึงขั้นว่าโห ไปไหนมาไหนด้วยกัน”</p>
<p>พอถามถึง “แจ๊ค เชิญยิ้ม” แฟนหนุ่ม ว่ายังไงบ้างเจ้าตัวถึงกับปล่อยโฮ</p>
<p>“แจ๊คว่าอย่างไงเหรอคะ อันนี้หญิงก็ตอบแทนแจ๊คไม่ได้ คือตอนแรกที่เขารู้เขางงว่า ทำไมถึงมีเรื่องจุ๊บ ก็งงๆ ซึ่งหญิงกับจุ๊บก็ไม่ได้เป็นอะไรกันหญิงก็ยังงงว่าอะไร หญิงก็ยังไม่รู้ ไม่รู้เรื่องเลยมีเรื่องจุ๊บเข้ามา หญิงก็บอกว่าหญิงไม่รู้นะแล้วแต่(ร้องไห้) เดี๋ยวไม่รู้รอพี่ๆ เขามาถามแล้วกัน เพราะหญิงก็ไม่รู้จะพูดยังไง”</p>
<p>ไม่รู้ว่าคลิปหลุดออกมาได้ยังไง แทงกั๊กเป็นฝีมืออีกฝ่ายหรือเปล่า</p>
<p>“อยู่ดีๆ คลิปมันจะออกมาไ้ด้ยังไง หญิง ก็อยู่ดีๆ มันจะออกมาได้ยังไงประจวบเหมาะอย่างนี้ คือตัวหญิงหญิงไม่ได้รู้เรื่องอะไรอยู่แล้วเข้าใจป่ะ หญิงไม่รู้ว่าเขาคนนั้นหรือ(เสียงสั่น)ว่าเขาทำอะไรหรือปล่า หรือว่าเพื่ออะไร หญิงไม่รู้เพราะคนที่ซวยคือหญิงไง(ร้องไห้)”</p>
<p>“ไม่รู้ว่าใช่หรือเปล่า อันนี้หญิงก็ไม่รู้เพราะหญิงก็ไม่ได้เอ่ย ไม่ได้อะไรเพราะว่าอยู่ดีๆ มันประจวบเหมาะนะ มีทั้งบวงสรวงมีทั้งมาเปิดพ็อคเก็ตบุ๊ค ซึ่งหญิงก็ไม่ไ่ด้รู้เรื่อง แกรุ้ป่ะ เรื่องพ็อคเก็ตบุ๊คว่าเขาจะแถลงวันนี้(หันไปถามจุ๊บ)</p>
<p>หนุ่มจุ๊บบอกว่า “อย่าว่าแต่รู้เลย ยังงงเลยวันแรกที่นักข่าวโทร.ไปสัมภาษณ์ยังบอกว่าเฮ้ย บ้าพี่มันไม่มีทางเป็นไปไม่ได้หรอก ผมกับหญิงเป็นเพื่อนซี้กันและอีกอย่างมันเป็นเรื่องที่ตลกมาก เพราะว่าเขาไม่รู้หรือยังว่าผมสนิทกัน และผมก็ไม่รู้ว่าเขาต้องการอะไรยังไง”</p></body>
</news>
