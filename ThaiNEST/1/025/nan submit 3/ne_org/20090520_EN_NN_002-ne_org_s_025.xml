<teiHeader>
<fileDesc>
<titleStmt>
  <title>"ชิน"นำทีมรณรงค์ช่วยเหลือผู้ป่วยยากไร้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=162126  </bibl>
</sourceDesc>
</fileDesc>
</teiHeader>
<news>
<headline>"ชิน"นำทีมรณรงค์ช่วยเหลือผู้ป่วยยากไร้</headline>
<lead></lead>
<neck></neck>
<body><p>เหล่าศิลปิน<orgName>แกรมมี่</orgName> นำทีมโดย ชิน ชินวุฒ อินทรคูสิน, 3 หนุ่ม บีโอวาย เลโอ,โซสเซย์,เม้าส์-ณัฐชา และ ชาช่า-ริต์ตา รามณรงค์ ร่วมงานเปิดตัว "เข็มวันอานันทมหิดล" ประจำปี พ.ศ. 2552 เพื่อหารายได้สมทบ "<orgName><prefix>มูลนิธิ</prefix>อานันทมหิดล</orgName>" และช่วยเหลือผู้ป่วยยากไร้<orgName><prefix>โรงพยาบาล</prefix>จุฬาลงกรณ์</orgName> <orgName><prefix>สภา</prefix>กาชาดไทย</orgName> หลังจากได้ร่วมพิธีเปิดตัวเข็มวันอานันทมหิดลแล้ว เหล่าศิลปินก็ร่วมกันออกเดินทางไปยังศูนย์การค้าสยามพารากอน ซึ่งบรรยากาศในครั้งนี้เป็นไปอย่างคึกคัก เหล่าศิลปินต่างออกเดินหน้าขอรับบริจาคเงินจากประชาชนด้วยความกระตือรือร้น แต่ขอบอกว่าคนที่คึกที่สุดเห็นจะเป็นหนุ่มชิน ที่งัดเอาลูกอ้อนและรอยยิ้มออกมาอ้อนสาวๆ จนได้รับเงินบริจาคเกือบเต็มกล่อง โดยชินเผยว่า "รู้สึกยินดีมากที่ได้ร่วมช่วยเหลือผู้ป่วยในครั้งนี้ โดยร่วมกับน้องๆ นักศึกษารณรงค์ออกรับบริจาค ได้รับเงินจำนวนมากอย่างคาดไม่ถึง เงินบริจาคจากทุกท่านมีความหมายมากสำหรับผู้ป่วยที่กำลังรอความช่วยเหลือ อยู่ มาร่วมกันบริจาคกันเยอะๆ นะครับ" ชินกล่าว</p></body>
</news>
