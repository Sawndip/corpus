<teiHeader>
<fileDesc>
<titleStmt>
  <title>'เต๋า'กับ'ว่าที่เจ้าสาว'เก็บตัวหลังเป็นข่าว'โกตา'เผยยินดีด้วย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-17 09:06:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199259&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'เต๋า'กับ'ว่าที่เจ้าสาว'เก็บตัวหลังเป็นข่าว'โกตา'เผยยินดีด้วย</headline>
<lead></lead>
<neck></neck>
<body><p>“ยุ้ย-อัฐมาศ” ว่าที่เจ้าสาวของ “เต๋า-สมชาย เข็มกลัด” เก็บตัวเงียบ หลังตกเป็นข่าวแอบจดทะเบียนสมรสกันชนิดสายฟ้าแลบ แถมปิดมือถือ-นักข่าวหมดปัญญาตาม ด้านหัวหน้างานฝ่ายหญิงเผยทั้งคู่รู้จักกันมาตั้งนมนานแล้ว ระบุเป็นผู้หญิงเก่ง เชื่อเป็นผู้ใหญ่-คิดรอบคอบแล้ว ส่วน “โกตา” คู่กรณี “เต๋า” ให้พร คนที่มีครอบครัวจะต้องเป็นผู้ใหญ่และมีความรับผิดชอบ แต่เรื่องคดีขอโทษไม่มีถอนฟ้อง ปล่อยให้เป็นไปตามกระบวนการของกฎหมาย</p>
<p>จากข่าวที่พระเอกนักร้องเลือดร้อน เต๋า-สมชาย เข็มกลัด ซึ่งถูกกล่าวหาว่าได้ก่อเหตุทำร้าย นายวีรชาติ หรือโกตา เด่นศิริกุล อายุ 56 ปี เจ้าของร้านขายของชำใน ต.สวนดอก อ.เมือง จ.ลำปาง เมื่อวันที่ 5 ม.ค. ที่ผ่านมา จะแต่งงานกับสาวไฮโซชื่อดัง ยุ้ย-อัฐมาศ อัศววิมล รองผู้อำนวยการฝ่ายการตลาดของนิตยสารแฟชั่นชื่อดัง “ดิฉัน” และ “คอสโมโพลิแทน” โดยมีรายงานว่าทั้งคู่ได้แอบไปจดทะเบียนสมรสกันชนิดสายฟ้าแลบเป็นที่เรียบ ร้อยแล้วที่สำนักงานเขตบางรัก ตั้งแต่เมื่อวันที่ 14 พ.ค.ที่ผ่านมานั้น</p>
<p>เมื่อเวลา 10.00 น. วันที่ 16 พ.ค. ผู้สื่อข่าวได้เดินทางไปพบโกตาที่ร้านขายของชำ โดยโกตาได้กล่าวถึงกรณีข่าวดีของเต๋าว่า ตนเองไม่ทราบว่าเต๋าจะแต่งงาน เพราะที่ผ่านมาไม่ค่อยมีเวลาได้สนใจข่าวสารอยู่แล้ว ต้องทำมาหากินตลอดเวลา ผู้สื่อข่าวถามว่ารู้สึกยังไงกับข่าวที่คู่กรณีจะมีครอบครัว และจะอโหสิกรรมหรือให้พรอะไรหรือเปล่า โกตากล่าวว่า ตนเองก็ขอแสดงความยินดีด้วยที่เต๋าจะมีครอบครัวอีกครั้ง ซึ่งคนที่มีครอบครัวจะต้องเป็นผู้ใหญ่และมีความรับผิดชอบ</p>
<p>ผู้สื่อข่าวถามเพิ่มเติมเกี่ยวกับเรื่องคดีความ โกตาตอบว่า ในเรื่องคดีตนเองไม่ได้ติดใจอะไร เพราะไม่เคยเรียกร้องหรือไปวิ่งเต้นกับผู้หลักผู้ใหญ่ ให้ปล่อยไปตามกระบวนการของกฎหมาย เพราะทุกอย่างมันผ่านไปแล้ว ตนคงไม่มีความจำเป็นอะไรที่จะต้องไปคิดถึง ทุกวันนี้แค่ค้าขายก็เหนื่อยแล้ว โกตากล่าวท้ายสุดก่อนที่จะขอตัวเดินกลับไปขายของที่หน้าร้าน</p>
<p>ด้าน คุณหญิงสุวิมล ผึ่งประเสริฐ ผู้อำนวยการฝ่ายการตลาด <orgName><prefix>บริษัท</prefix> แอ็ดวานซพับ ลิชชิ่ง <suffix>จำกัด</suffix></orgName> ซึ่งเป็นหัวหน้างานโดยตรงของ น.ส.อัฐมาศ อัศววิมล รองผู้อำนวยการฝ่ายการตลาด นิตยสารดิฉัน และ นิตยสารหัวนอก คอสโมโพลิแทน กล่าวกับผู้สื่อข่าวว่า ตนพอ ทราบว่าเขาทั้งสองคนเป็นเพื่อนกันมานาน ก่อนที่ยุ้ยจะมาเริ่มงานที่ <orgName><prefix>บริษัท</prefix> แอ็ดวานซพับลิชชิ่ง <suffix>จำกัด</suffix></orgName> ทราบว่าเวลาเต๋ามีปัญหาอะไรก็จะมาปรึกษายุ้ยเสมอ จากการที่ตนร่วมงานกับยุ้ย เขาเป็นคนเก่งในเรื่องการทำงาน โดยเฉพาะเรื่องการบริหารจัดการ ทำให้รู้ว่าเขาไม่ใช่ผู้หญิงที่หน่อมแน้ม ถือว่ายุ้ยเป็นมือขวาในการทำงานเลยทีเดียว ส่วนเรื่องส่วนตัวตนไม่ได้ยุ่งเกี่ยว การตัดสินใจในครั้งนี้ถือว่าเป็นสิทธิของเขา เพราะเขาไม่ใช่เด็ก เขาคงคิดอย่างรอบคอบแล้ว</p>
<p>ผู้สื่อข่าวรายงานว่า ในส่วนของ ยุ้ย-อัฐมาศ ว่าที่เจ้าสาวของเต๋า ได้ปิดโทรศัพท์มือถือตลอดทั้งวัน ไม่สามารถติดต่อได้เลย </p>
<p>สำหรับ เต๋า เป็นนักร้องและนักแสดงชื่อดัง เคยแต่งงานกับ นัท-มีเรีย เบเนเดตตี้ นักร้องสาวเสียงดีในปี พ.ศ. 2546 ก่อนจะเลิกรากันไป นอกจากนี้สมชายกำลังตกเป็นผู้ต้องหาในคดีทำร้ายร่างกายโกตา เหตุเกิดเมื่อวันที่ 5 ม.ค.ที่ผ่านมา รวมทั้งเคยถูก<orgName><prefix>ศาล</prefix>จังหวัดเชียงใหม่</orgName>สั่งจำคุก ในคดีทำร้ายร่างกายแก๊งชอปเปอร์ เป็นเวลา 6 เดือน และปรับ 4 พันบาท แต่ศาลให้รอลงอาญาไว้ 1 ปี.</p></body>
</news>
