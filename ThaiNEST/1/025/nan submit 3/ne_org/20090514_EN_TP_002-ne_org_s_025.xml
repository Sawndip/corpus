<teiHeader>
<fileDesc>
<titleStmt>
  <title>"บี"คิดต่าง"จั๊กจั่น" เมิน7สีต่อสัญญาเอ็กแซ็กท์5ปี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/140509/4612  </bibl>
</sourceDesc>
</fileDesc>
</teiHeader>
<news>
<headline>"บี"คิดต่าง"จั๊กจั่น" เมิน<orgName>7สี</orgName>ต่อสัญญา<orgName>เอ็กแซ็กท์</orgName>5ปี</headline>
<lead></lead>
<neck></neck>
<body><p>จั๊กจั่น-อคัมย์สิริ  สุวรรณศุข  เพิ่งถูกปลดจากซิตคอมผู้กองเจ้าเสน่ห์  เพราะไม่ต่อสัญญากับ<orgName><prefix>ค่าย</prefix>เอ็กแซ็กท์</orgName>  คนต่อมาที่ถูกเพ่งเล็งคือบี-น้ำทิพย์  จงรัชตวิบูลย์  ที่ถูกแฟนหนุ่มเคลลี่  ธนะพัฒน์  ชวนไปเล่นละครด้วยกันที่<orgName>วิกหมอชิต</orgName>  ก็รีบออกมาปฏิเสธข่าวทันทีหลังจากต่อสัญญาไปอีก  5  ปีเต็ม</p>
<p>"บีไม่มีทางจะย้ายไปหรอก  เพราะตอนนี้บีเป็นเด็กใน<orgName><prefix>สังกัด</prefix>เอ็กแซ็กท์</orgName>เต็มตัว  เพิ่งเซ็นสัญญาฉบับใหม่ไปอีก  5  ปี  แต่จริงๆ  บีก็สามารถร่วมงานกับที่อื่นได้นะ  เพราะ<orgName>เอ็กแซ็กท์</orgName>เขาไม่ได้กั๊กหรือว่าไม่ให้ไปช่องไหนเลย  มันขึ้นอยู่กับบทมากกว่าถ้าบทดีพี่บอยก็ให้ไปค่ะ  เรื่องที่บอกว่าพี่เคลลี่ดึงบีไปทำงานกับ<orgName>ช่อง  7</orgName> ก็ไม่จริงค่ะ  เป็นเรื่องของผู้ใหญ่คุยกันมากกว่า  เขาแค่เคยพูดว่าอยากให้เล่นด้วยกัน</p>
<p>ซึ่งตัวบีไม่มีปัญหาอะไรนะคะ  อย่างที่บอกว่าขอดูบทนิดนึงค่ะ  อีกอย่าง<orgName>เอ็กแซ็กท์</orgName>ก็ผลิตละครป้อนให้<orgName>ช่อง  7</orgName>  ด้วย  บีว่าสักวันก็น่าจะได้เล่นละครที่ออกอากาศทาง<orgName>ช่อง  7</orgName>  แล้วเรื่องการทำงานบีพูดจริงๆ  เลยนะว่าพี่เคลลี่ไม่เคยยุ่งเลย  เคยมีข่าวว่าพี่เคลลี่เข้ามาสกรีนบทสกรีนนักแสดง  ไม่มีค่ะพี่เขาแค่ถามว่าเล่นกับใครบทเป็นยังไง  เป็นเรื่องปกติอยู่แล้วแค่อยากรู้  เหมือนบีก็ยังถามเขาเลย  แต่ไม่ได้ก้าวก่ายนะคะ"  บีกล่าว</p></body>
</news>
