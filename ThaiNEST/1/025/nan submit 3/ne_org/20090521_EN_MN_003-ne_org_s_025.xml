<teiHeader>
<fileDesc>
<titleStmt>
  <title>พระองค์ภาทรงแนะ งดใช้ความรุนแรงแก้ปัญหา  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-21 04:05:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/MetroLife/ViewNews.aspx?NewsID=9520000056504  </bibl>
</sourceDesc>
</fileDesc>
</teiHeader>
<news>
<headline>พระองค์ภาทรงแนะ งดใช้ความรุนแรงแก้ปัญหา</headline>
<lead></lead>
<neck></neck>
<body><p>ในโอกาสที่ พระเจ้าหลานเธอ พระองค์เจ้าพัชรกิติยาภา เสด็จไปทรงเป็นประธานในพิธีเปิดโครงการยุติความรุนแรงต่อสตรีและเด็ก ซึ่งหน่วยงานของภาครัฐได้แก่ <orgName><prefix>กระทรวง</prefix>ศึกษาธิการ</orgName> และ <orgName><prefix>กระทรวง</prefix>ยุติธรรม</orgName> ที่ได้จับมือกับ <orgName><prefix>กองทุน</prefix>การพัฒนาเพื่อสตรีแห่งสหประชาชาติ</orgName> หรือ <orgName>ยูนิเฟม</orgName> จัดขึ้นที่โรงแรมเจริญโฮเต็ล จ.อุดรธานี เมื่อวันที่ 18 พ.ค. ที่ผ่านมา โดยมี พีระพันธุ์ สาลีรัฐวิภาค รมว.<orgName><prefix>กระทรวง</prefix>ยุติธรรม</orgName> นริศรา ชวาลตันพิพัทธ์ รมช.<orgName><prefix>กระทรวง</prefix>ศึกษาธิการ</orgName> คุณหญิงกษมา วรวรรณ ณ อยุธยา เลขาธิการ<orgName><prefix>คณะกรรมการ</prefix>การศึกษาขั้นพื้นฐาน</orgName> ดร.จีน เดอคูน่า ผู้อำนวยการ<orgName>ยูนิเฟม</orgName> และนักเรียนในโรงเรียนนำร่องในเขตพื้นที่การศึกษาต่างๆ ที่เข้าร่วมโครงการเฝ้ารับเสด็จ</p>
<p>ในการเสด็จไปทรงเปิดโครงการในครั้งนี้ ทรงมีพระดำรัสชื่นชมแสดงความยินดีกับหน่วยงานที่ได้ร่วมกันจัดโครงการนี้ขึ้น พร้อมประทานเข็มกลัดที่ระลึกแก่ ผู้แทนโรงเรียนนำร่องในเขตพื้นที่การศึกษาต่างๆ ที่เข้าร่วมโครงการยุติความรุนแรงต่อสตรีและเด็ก จำนวน 35 ราย ได้แก่ <orgName><prefix>ร.ร.</prefix>จิตรลดา</orgName> <orgName><prefix>ร.ร.</prefix>ราชินี</orgName> <orgName><prefix>ร.ร.</prefix>ปัญญาวรกุล</orgName> <orgName><prefix>ร.ร.</prefix> สตรีราชินูทิศ</orgName> <orgName><prefix>ร.ร.</prefix> เสอเพลอพิทยาคม</orgName> <orgName><prefix>ร.ร.</prefix>ท่าทอง</orgName> <orgName><prefix>ร.ร.</prefix> ศรีสะเกษวิทยาลัย</orgName> และ <orgName><prefix>ร.ร.</prefix>เมืองชุมพรวิทยา</orgName></p>
<p>พระเจ้าหลานเธอ พระองค์เจ้าพัชรกิติยาภา ทรงมีพระดำรัสว่า �การจัดโครงการในวันนี้ถือว่าเป็น การวางรากฐานให้กับเด็กและเยาวชนให้ได้รับรู้ และเข้าใจถึงความรุนแรงในทุกมิติที่มีในสังคมไทยโดยเน้นไปที่ความรุนแรงต่อผู้หญิงและเด็ก ซึ่งเป็นสิ่งที่สัมผัสได้และอยู่ใกล้ชิดกับตนเองมากกว่าความรุนแรงประการอื่น อันจะเป็นการทำให้เด็กได้ทราบถึงพฤติกรรมที่ควรและไม่ควร ของการกระทำรุนแรงที่เกิดขึ้นในหมู่ผู้หญิงและเด็ก ซึ่งจะนำไปสู่การปรับเปลี่ยนแนวความคิด ทัศนคติ พฤติกรรมของเด็กที่จะเติบโตเป็นผู้ใหญ่ในอนาคต ในการที่จะไม่ใช้ความรุนแรงในการแก้ไขปัญหาต่างๆ ที่เกิดขึ้นในการดำรงชีวิต�</p>
<p>โอกาสนี้ กิตติพงษ์ กิตยารักษ์ ปลัด<orgName><prefix>กระทรวง</prefix>ยุติธรรม</orgName> ยังได้กล่าวเทิดพระเกียรติถึงพระกรุณาธิคุณที่ทรงรับเป็นทูตสันถวไมตรี ในการต่อต้านความรุนแรงต่อผู้หญิงและเด็กของ<orgName>ยูนิเฟม</orgName> ในปีที่ผ่านมาว่า ทำให้โครงการก้าวหน้าไปอย่างประสบความสำเร็จ เนื่องด้วยทรงประกอบพระภารกิจอย่างมากมาย โดยเฉพาะ การช่วยเหลือผู้ต้องขังหญิงเพื่อให้มีชีวิตในเรือนจำที่ดีขึ้น ผลจากการทรงงานอย่างตรากตรำพระวรกาย จนกระทั่งทรงได้รับรางวัลเชิดชูพระเกียรติจากนานาชาติในที่สุด</p>
<p>ปลัด<orgName><prefix>กระทรวง</prefix>ยุติธรรม</orgName> กล่าวอีกว่า พระองค์ภาทรงเป็นสัญลักษณ์ของการกระตุ้น การเสริมพลังให้ประชาชนทุกหมู่เหล่าได้กลับมาสนใจและใส่ใจในเรื่องการต่อต้านความรุนแรงต่อผู้หญิงและเด็ก เปรียบเสมือนแสงสว่างนำทางให้ทุกภาคส่วนที่เกี่ยวข้องได้มีความหวังขึ้นมาอีกครั้ง ดังจะเห็นได้จากการที่ทรงเป็นองค์นำในการรณรงค์เพื่อรวบรวมลายเซ็นของประชาชนชาวไทย ที่เห็นด้วยกับการต่อต้านความรุนแรงได้มากกว่าสามล้านรายชื่อ ภายในระยะเวลาเพียงสามเดือนเศษ</p>
<p>ทั้งนี้ โครงการกำลังใจในพระดำริของ พระเจ้าหลานเธอพระองค์เจ้าพัชรกิติยาภา ซึ่งเป็นโครงการที่เน้นการให้ความช่วยเหลือแก่ผู้ต้องขังสตรี เด็กและเยาวชนที่กระทำผิดรวมถึงกลุ่มผู้ขาดโอกาสอื่นๆ ที่ดำเนินการมุ่งทำประโยชน์ให้สังคมไทยมาอย่างต่อเนื่องเป็นเวลา 3 ปี ยังได้จัดการประกวดออกแบบสัญลักษณ์ประจำโครงการขึ้นโดยเปิดโอกาสให้ประชาชนทั่วไปที่มีอายุตั้งแต่ 15 ปีขึ้นไป และผู้ต้องขังทุกคน สามารถส่งผลงานเข้าประกวดได้อย่างเท่าเทียม แสดงให้เห็นถึงการให้ความสำคัญกับคนกลุ่มนี้และเพื่อเป็นการให้กำลังใจ สนับสนุนให้ผู้ต้องขังได้ใช้ความรู้ความสามารถให้เกิดประโยชน์</p>
<p>สำหรับหลักเกณฑ์การประกวดในโครงการนี้ คือ จะแบ่งผู้เข้าประกวดออกเป็น 2 ประเภท ได้แก่ 1. ประเภทบุคคลทั่วไป 2. ประเภทผู้ต้องขังรวมถึงเด็กและเยาวชนในความดูแลของ<orgName><prefix>กรม</prefix>พินิจและคุ้มครองเด็กและเยาวชน</orgName> โดยผู้เข้าประกวดแต่ละประเภทจะต้องส่งผลงานการออกแบบขนาดไม่ต่ำกว่า 15x15 ซม. แต่ไม่เกินขนาด A4 สามารถใช้สื่อประเภทสีน้ำ สีไม้ สีชอล์ก สีโปสเตอร์ หรือคอมพิวเตอร์กราฟฟิก ทั้งนี้จะต้องมีคำว่า �กำลังใจ� ในผลงานออกแบบพร้อมบรรยายถึงแรงบันดาลใจในการออแบบโลโก้ และองค์ประกอบสัญลักษณ์</p>
<p>ทั้งนี้ ผู้เข้าประกวดสามารถส่งผลงานที่ ตู้ปณ. 1118 ปณฝ. เพชรบุรีตัดใหม่ กรุงเทพฯ 10311 โดยจะเปิดรับสมัครไปจนถึง 30 มิ.ย. นี้ ผู้สนใจสามารถดาวน์โหลดใบสมัครและรายละเอียดการเข้าร่วมประกวดได้ที่ www.kamlangjai.or.th หรือ สอบถามเพิ่มเติมโทร. 0-2502-6689 ,0 -2502-8327 หรือ 082-443-3779</p></body>
</news>
