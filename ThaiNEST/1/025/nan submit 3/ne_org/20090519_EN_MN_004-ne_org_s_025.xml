<teiHeader>
<fileDesc>
<titleStmt>
  <title>“เบิร์ด” โต้ พึ่งไสยศาสตร์ลงนะหน้าทอง เสริมดวงกันขาลง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-19 15:23:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000055646  </bibl>
</sourceDesc>
</fileDesc>
</teiHeader>
<news>
<headline>“เบิร์ด” โต้ พึ่งไสยศาสตร์ลงนะหน้าทอง เสริมดวงกันขาลง</headline>
<lead>“เบิร์ด” ปัด ดอดหาหมอดู-ลงนะหน้าทอง เสริมดวงกันขาลง แย้ง นอกจากสวดมนต์กับครอบครู ไสยศาสตร์อย่างอื่นไม่เคยยุ่ง เหน็บคนกุข่าวขอให้เจริญๆ เจ้าตัวเผย อยากหวนกลับมาเล่นหนัง ละคร รวมไปถึงละครเวที พร้อมแบไต๋ มีคนจองตัวไว้แล้ว แต่ยังบอกไม่ได้ว่าเป็นอะไร</lead>
<neck></neck>
<body><p>แม้จะเพิ่งมีคอนเสิร์ตไปหมาดๆ แต่ล่าสุดซูเปอร์สตาร์ “เบิร์ด ธงไชย แมคอินไตย์” ก็จัดงานแถลงข่าวคอนเสิร์ต “ธงไชย คอนเสิร์ต แฟนซี แฟนซน”(ร้อง เต้น เล่นแต่งตัว) ที่จะจัดขึ้นวันที่ 1 และ 2 สิงหาคมนี้ ณ อิมแพคอารีน่า เมืองทองธานี ซึ่งในวันแถลงข่าว นอกจากเจ้าตัวเปิดใจถึงคอนเสิร์ตที่กำลังจะมีขึ้น ว่า ทุ่มซ้อมสุดตัวจนน้ำหนักลดไป 3 กิโลกรัมแล้ว ยังถือโอกาสโต้ข่าวลือเรื่องย่องไปดูดวง และลงนะหน้าทองกับอาจารย์ดัง เพื่อเสริมดวงกันขาลง ว่าไม่เป็นความจริง</p>
<p> “ไม่เคยไปเลยนะ ยิปซียิปแซอะไร ไม่เคยไปเลย พี่เบิร์ดมีหมอช้างคนเดียว ไม่เคยไปดููที่ไหนเลย (เน้นเสียง) จะเป็นกวางดาวอยู่แล้วอยู่ที่บ้าน คนนั้นบอกไปดูที่นี่คนนี้หาว่าพี่เบิร์ดไปดูที่นั่น เมื่อก่อนนี้เชื่อคุณแม่ครับ ถามคุณแม่ออกเทปวันไหนดี คุณแม่ก็จะบอก แต่คนอื่นไม่เคยไปเลยครับ (พอมีข่าวออกมาแบบนี้รู้สึกยังไง?) ถ้าเราไม่ได้ไปก็ไม่เป็นไร เบิร์ดไม่ว่าใคร เบิร์ดว่าใครก็ไม่เป็น ก็เจริญๆ เถอะ (หัวเราะ)”</p>
<p>“นะหน้าทอง ไม่เคยเลย เคยไปไปครอบครูล่าสุดกับคุณบอยอย่างเดียวเลย อย่างอื่นไม่เคยเลย ไม่ได้ไปไหนเลยไม่แก้ข่าวด้วย แต่ไม่ได้ไปไหนเลย มีคนเอาดวงไปดูก็ไม่โกรธ ไม่โกรธหรอกครับ ไม่มีใครทำอะไรเราได้ ถ้าเราเป็นคนดี พี่เบิร์ดห้ามใครก็ไม่เป็น ก็ช่างเขาก็ไม่เป็นไร ถ้าเผื่อเขาคิดว่าเราไปดูก็ได้นะ แต่เราไม่ได้ไป (หัวเราะ) พี่เบิร์ดชอบสวดมนต์มากกว่า การสวดมนต์น่ะดี เป็นการบริหารเสียงด้วย คนที่จะดูดวงได้ก็คือคนที่มาดูพี่เบิร์ดนี่แหล่ะ ถ้าเขามาซื้อบัตรเมื่อไหร่แสดงว่าเราเฮง พี่เบิร์ดฝากขอบคุณทุกๆ คนเลยครับ ไม่ว่าอัลบั้มอะไรๆ ก็มาให้กำลังใจเบิร์ดตลอดเลย”</p>
<p>พร้อมเชื้อเชิญให้แฟนเพลงทุกคน มาร่วมสนุกกันในคอนเสิร์ต “ธงไชย คอนเสิร์ต แฟนซี แฟนซน”(ร้อง เต้น เล่นแต่งตัว) ที่เจ้าตัวทุ่มเทซ้อมเต็มที่ จนน้ำหนักลดลงไปกว่า 3 กิโลกรัม</p>
<p>“เบิร์ดอยากให้ทุกคนแฮปปี้กันนะครับเพราะว่าถึงเวลาที่ทุกคนมาแฮปปี้สนุก สนานกัน คอนเสิร์ตครั้งนี้ไม่มีอะไรมากเหมือนปาร์ตี้ๆ กันเหมือนพี่น้องไปเจออะไรมากมายแล้วก็มา มาสนุกด้วยกัน มาเต้นมาร้อง ใครอยากแต่งตัวมายังไงก็แต่งไม่มีอะไรมากไปกว่านี้ สนุกๆ แล้วพี่ๆ บนเวทีก็จะช่วยกันทำทุกอย่างให้เป็นไปตามที่เราคิดเอาไว้ก็คือ ทำให้ทุกคนมีความสุขทุกๆ อย่าง ไม่ว่าจะร้อง จะเต้น หรือจะแต่งตัว คอนเซ็ปต์นี้มาจากเบิร์ดอยากให้เราคลายเครียดทุกอย่าง”</p>
<p>“คอนเสิร์ตในครั้งนี้นอกจากจะมีเพลงเบิร์ดแล้วบางช่วงก็ยังจะมีเพลงครบรอบ 25 ปี <orgName>แกรมมี่</orgName> ตอนนี้เบิร์ดซ้อมเต้นไปเยอะแล้วน้ำหนักลดไปได้ 3 กิโลแล้ว ก็อยากให้น้ำหนักมันลงไปเยอะๆ หน่อยเพราะคราวที่แล้วมันเต็มเวทีเลยครับ (มีแค่สองรอบจะพอหรือเปล่า?) เป็นต้นไปครับครั้งที่แล้วปาไป 12 รอบ เล่นไปได้เนอะ ครั้งนี้ก็อาจจะเล่นไปเรื่อยๆ ครับก็อยู่ที่สถานที่ด้วย น่าจะประมาณสามสี่ห้าหกเจ็ดแปดรอบ (หัวเราะ)”</p>
<p>“แขกรับเชิญของเบิร์ดจะมีทั้งรุ่นที่ผ่านมาและรุ่นที่กำลังเปรี้ยงๆ อยู่ คือเป็นงาน 25 ปี <orgName>แกรมมี่</orgName>อยู่ ก็กำลังเข้าแถวตีกันอยู่ว่าใครมาตอนไหน ตอนนี้ยังตีกันอยู่เลยครับ ตีกันทุกค่ายเลยเพราะน้องๆ อยากจะมาร่วมสนุกกันเยอะเพราะเป็นคอนเสิร์ตที่ไม่มีธีมเหมือนแบบเบิร์ดๆ คือตัวเบิร์ดเอง ที่กลัวแฟนๆ คิดถึง คือเราเตรียมงานตลอดอยู่แล้ว ถึงเวลาก็เล่นเลย หลังจบคอนเสิร์ตก็น่าจะมีทัวร์เมืองนอกเป็นครั้งแรกๆ กำลังติดต่อกันอยู่ครับ”</p>
<p>ออกปากอยากเล่นทั้งหนัง ทั้งละคร รวมไปถึงละครเวที แต่ตอนนี้ติดที่คิวยังไม่ได้</p>
<p>“พี่เบิร์ดก็เปรี้ยวปากมากเลย มีทั้งหนังทั้งละครที่อยากเล่น ยิ่งเห็นละครตอนนี้โอ้โหสนุกมากเลยนะ อยากเล่นก็อยากเล่นนะ แต่ดูสิตอนนี้มันมีงานอย่างอื่นที่รอคิวเยอะมาก ละครเวทีก็อยากเล่นเต็มไปหมดเลย ยังรออยู่เลยนะ ตอนนี้ยังไม่มีเวลาเลย ถ้าจะได้เล่นก็คงจะเป็นปีหน้าเลยครับ ตอนนี้ก็มีจองตัวพี่เบิร์ดไว้แล้ว แต่ยังบอกไม่ได้ว่ายังไง”</p></body>
</news>
