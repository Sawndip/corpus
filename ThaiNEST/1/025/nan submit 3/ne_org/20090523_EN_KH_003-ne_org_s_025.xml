<teiHeader>
<fileDesc>
<titleStmt>
  <title>เปรียบ"แพร์"ดุจเพชร-"อู๋"ยอมตามง้อ  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXhNVEl6TURVMU1nPT0=&sectionid=TURNeE1nPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline>เปรียบ"แพร์"ดุจเพชร-"อู๋"ยอมตามง้อ</headline>
<lead></lead>
<neck></neck>
<body><p>รับว่าเหนื่อยกับการตามง้อขอคืนดีกับแฟนสาว "แพร์"พรรัมภา สุขได้พึ่ง แต่หนุ่ม "อู๋"นวพล ภูวดล ก็ยอม โดยให้เหตุผลที่สาวแพร์ฟังแล้วไม่รู้จะตัวลอยหรือเปล่าว่า</p>
<p>"ถามว่าเหนื่อยไหมก็เป็นธรรมดาครับ เพชรนี่ครับเราก็ต้องได้มายากหน่อย แต่ช่วงนี้ผมว่ามันไปในทางที่ดีขึ้น เพราะฟังจากน้ำเสียงเขาไม่ได้เฉยๆ เวลาคุยกัน แต่เขามีอาการตื่นเต้นขึ้นมาบ้าง เหมือนกับว่าใส่ใจเรามากขึ้น แล้วช่วงนี้ก็ได้คุยกันบ่อยขึ้น พยายามหาเวลาเจอกันบ่อยขึ้น"</p>
<p>พอมีข่าวว่าห่างกันก็มีหนุ่มๆ มาจีบแพร์ อู๋รู้สึกอย่างไร "อย่างหนึ่งคงภูมิใจ เพราะว่าคนที่เราสนิทก็มีคนมาสนใจนะ มีคนรัก มีคนห่วง เราก็ต้องภูมิใจที่คนสนิทของเราน่ารัก สวย ส่วนแฟชั่นชุดว่ายน้ำที่เขาไปถ่ายผมค่อนข้างสบายใจกับเล่มที่เขาถ่ายนะ พอได้เห็นผลงานก็ชอบครับ"</p></body>
</news>
