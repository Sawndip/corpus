<teiHeader>
<fileDesc>
<titleStmt>
  <title>แทค-บัวปลื้มเป็นอาสาสมัครพิทักษ์ยุติธรรม  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-17 12:35:11  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=171693  </bibl>
</sourceDesc>
</fileDesc>
</teiHeader>
<news>
<headline>แทค-บัวปลื้มเป็นอาสาสมัครพิทักษ์ยุติธรรม</headline>
<lead>'แทค-บัว' รับเลือกเป็น "อาสาสมัครพิทักษ์ยุติธรรม" ขับเคลื่อนภารกิจความยุติธรรมในสังคม</lead>
<neck></neck>
<body><p>เวลา 10.30 น.วันนี้ (17 พ.ค. 52) <orgName><prefix>กระทรวง</prefix>ยุติธรรม</orgName> ร่วมกับ <orgName><prefix>บริษัท</prefix> อาร์เอส <suffix>จำกัด (มหาชน)</suffix></orgName> จัดกิจกรรม "การประกาศเจตนารมณ์การเป็นอาสาสมัครพิทักษ์ยุติธรรม" เพื่อให้ประชาชนเข้ามามีส่วนร่วมกับกระบวนการยุติธรรม โดยกิจกรรมนี้มีศิลปินชื่อดังได้รับเลือกให้เป็น "อาสาสมัครพิทักษ์ยุติธรรม" ได้แก่ 'แทค-ภรัณยู โรจนวุฒิธรรม' และ 'บัว-สโรชา ตันจรารักษ์' โดยอาสาสมัครจะต้องเป็นผู้เสียสละด้วยจิตใจ โดยไม่หวังผลตอบแทน เพื่อขับเคลื่อนภารกิจด้านความยุติธรรมในสังคม ในการตรวจสอบการใช้อำนาจรัฐการปกป้องเทิดทูนสถาบันพระมหากษัตริย์ ปกป้องอาชญากรรม การทุจริตคอรัปชั่น การละเมิดสิทธิและเสรีภาพของประชาชน ในงานได้รับเกียรติจาก นายอภิสิทธิ์ เวชชาชีวะ นายกรัฐมนตรี เป็นประธานในพิธีเปิดการประกาศเจตนารมณ์การเป็นอาสาสมัครพิทักษ์ยุติธรรม ซึ่งจัดขึ้น ณ สโมสรทหารบก ถ.วิภาวดีรังสิต</p>
<p>โดยบรรยากาศภายในงาน ผู้เข้าร่วมงานทุกคนได้ร่วมกันกล่าวคำปฏิญาณตน โดยมีนายกรัฐมนตรีเป็นผู้กล่าวนำ ต่อจากนั้น นายพีระพันธุ์ สาลีรัฐวิภาค รัฐมนตรีว่าการกระทรวงยุติธรรมได้มอบ "บัตรสมาชิก"ให้ นายกรัฐมนตรี ในฐานะเป็นสมาชิกลำดับที่ 1 และมอบให้ผู้ทรงเกียรติอื่นๆ ในลำดับต่อมา โดยศิลปิน 'แทค และ บัว' ได้เข้ารับบัตรสมาชิกในครั้งนี้ด้วยเช่นกัน </p>
<p>แทค เป็นตัวแทนศิลปินกล่าวว่า "พวกเรารู้สึกเป็นเกียรติมากครับที่ได้เข้าร่วมเป็นอาสาสมัครพิทักษ์ยุติธรรมในครั้งนี้ เพราะเป็นกิจกรรมที่สนับสนุนให้ประชาชนได้เข้ามามีส่วนร่วมในกระบวนการยุติธรรมในสังคม โดยการเข้ามามีบทบาทในการแจ้งข่าว เฝ้าระวังและเป็นกำลังสำคัญในการขับเคลื่อนภารกิจความยุติธรรมในสังคม และที่สำคัญคือ การปกป้องเทิดทูนสถาบันพระมหากษัตริย์ ผมอยากให้ประชาชนได้เข้ามามีส่วนร่วมในการเป็นอาสาสมัครพิทักษ์ความยุติธรรมกันเยอะๆ ครับ ซึ่งผมคิดว่าน่าจะส่งผลให้ประเทศไทยสงบสุข ประชาชนเกิดความรัก และสามัคคีกันเช่นเดิมครับ "</p>
<p>สำหรับผู้ที่สนใจเข้าร่วมเป็นอาสาสมัคร สามารถโหลดใบสมัครได้ที่ WWW. MOJ.GO. TH หรือ สอบถามรายละเอียดได้ที่ 0-2502-6689,0-2502-6818</p></body>
</news>
