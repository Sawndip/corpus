<teiHeader>
<fileDesc>
<titleStmt>
  <title>แนนAF1เผยเคลียร์เพื่อนลงตัวกรณีขับรถหนี  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-19 12:08:38  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=171994  </bibl>
</sourceDesc>
</fileDesc>
</teiHeader>
<news>
<headline>แนนAF1เผยเคลียร์เพื่อนลงตัวกรณีขับรถหนี</headline>
<lead>แนน AF1 เผย สื่อเคลียร์เพื่อนลงตัวแล้ว กรณีขับรถหนีกลางดึกวานนี้ ระบุเป็นเรื่องเข้าใจผิด พร้อมขอบคุณสื่อที่ให้ความสนใจช่วยติดตามจนได้ของคืน</lead>
<neck></neck>
<body><p>เมื่อสักครู่ที่ผ่านมา น.ส.ณัชธน์กมล ก่อสุวรรณ หรือ น้องแนน AF1 ที่รู้จักกันในนาม " แนน V3" ได้เปิดเผยถึงความคืบหน้า เกี่ยวกับการถูกเพื่อนสาวเชิดรถหนีกลางดึกวานนี้กับ<orgName><prefix>สำนัก</prefix>ข่าว ไอ.เอ็น.เอ็น.</orgName> ว่า เมื่อวานที่ผ่านมา หลังมีข่าวผ่านสื่อออกไปหลายแขนงช่วยติดตามในเรื่องดังกล่าว และตนเองก็ออกติดตามด้วยนั้น ล่าสุดทางคุณพ่อ และคุณแม่ ได้เดินทางไปปรึกษากับ ทางพ่อแม่ของเพื่อนแล้ว และก็สามารถติดตามรถกลับมาได้ โดยเพื่อนได้ขับไปจอดไว้ที่รับฝากรถชั่วคราวในพื้นที่ ย่านประตูน้ำ โดยคุณแม่ของเพื่อนก็ระบุว่า เป็นเรื่อง เข้าใจผิดกันเล็กน้อย และเพื่อนก็ยอมรับผิดเข้ามาขอโทษ และเคลียร์กันจนรู้เรื่องแล้ว ซึ่งก็จบลงด้วยดี ทั้งนี้ยังกล่าวขอบคุณพี่น้องสื่อมวลชน และเจ้าหน้าที่ ตร. สน.บางกอกใหญ่ ที่ได้ให้ความสนใจ และแนะนำในเรื่องที่เกิดขึ้นกับตนในครั้งนี้จนสามารถติดติดตามรถจนได้คืนมาดังกล่าว</p>
<p>อย่างไรก็ตาม น้องแนน ยังเปิดเผยเพิ่มเติมถึงกรณีที่ถูกนำรถไปจำนองเป็นเงิน 2 แสนบาท ในครั้งแรก จนต้องเสียเงินไปไถ่คืนมาว่า ทางเพื่อนยินยอมจะช่วยชดใช้เงินจำนวนดังกล่าวคืนให้ด้วยเช่นกัน ซึ่งขณะนี้เป็นไปในทิศทางที่ดี</p></body>
</news>
