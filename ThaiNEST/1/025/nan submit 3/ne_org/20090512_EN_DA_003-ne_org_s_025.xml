<teiHeader>
<fileDesc>
<titleStmt>
  <title>คนอื่นอาจใช้คำว่า 'แฟน' แต่ 'เขตต์' เรียก 'แนท' เพื่อนสนิท  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198764&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>คนอื่นอาจใช้คำว่า 'แฟน' แต่ 'เขตต์' เรียก 'แนท' เพื่อนสนิท</headline>
<lead></lead>
<neck></neck>
<body><p>คบหาดูใจกับ น้องแนท-เปรมิการ์ ธนโรจน์ประดิษฐ์ มาได้ปีกว่า ๆ แล้ว แรก ๆ ก็ดูเหมือนพระเอกหนุ่ม เขตต์ ฐานทัพ จะไม่ค่อยเปิดตัวความรักครั้งนี้มากเท่าไหร่ แต่วันก่อนเป็นครั้งแรกที่เจ้าตัวควงน้องแนทไปเยี่ยม เอ-อนันต์ บุนนาค ที่ รพ.รามาธิบดี ก็ไปเจอสื่อเต็มไปหมด ล่าสุดก็ควงกันไปทำบุญที่วัดไผ่ล้อมด้วย งานนี้คนเลยสงสัยว่าทำไมเดี๋ยวนี้เจ้าตัวเริ่มเปิดตัวมากขึ้น</p>
<p>เขตต์ กล่าวว่า “ไม่ได้เปิดตัวอะไร ผมก็แค่ไปเยี่ยมพี่เอเฉย ๆ ผมก็ไปเสื้อยืดตัวกางเกงยีนตัว ก็ไม่คิดว่าจะต้องเป็นข่าวอะไร ตอนที่เห็นก็ตกใจเหมือนกันว่าทำไมพี่ ๆ นักข่าวเยอะขนาดนี้ ถ้ารู้ว่ามีนักข่าวก็คงไม่ไป ไม่ใช่กลัวเสียความเป็นส่วนตัวนะ แต่ผมก็ไม่อยาก เป็นข่าว แล้วจริง ๆ ด้วยหน้าที่การงานของน้องเขาก็ไม่ควรที่จะเป็นข่าว ผมไม่อยากสร้างกระแสอะไร ผมว่ามันไม่จำเป็น ผมขอทำงานด้วยตัวผมเองดีกว่าต้องไปนั่งเกาะกระแสคู่รักเพื่อความดัง ผมไม่ต้องการดัง” ที่ไม่อยากมีข่าวเพราะกลัวคนมองว่าเราสร้างกระแส? “นั่นก็ด้วยส่วนหนึ่ง แต่ผมเกรงใจครอบครัวของแนทมากกว่า” ...อย่างที่พามาทำบุญที่วัดด้วยกันล่ะ... “ก็รู้ว่ามีนักข่าว แต่เราตั้งใจมาเพราะบ้านผมก็สนิทกับที่วัดไผ่ล้อมอยู่แล้ว เพราะฉะนั้นถึงรู้ว่ามีนักข่าวมาก็จำเป็นต้องมา” เป็นเพราะน้องแนทไม่ชอบเป็นข่าวด้วยหรือเปล่า? “ก็ด้วย แต่ก็เกรงใจครอบครัวเขา แต่ตอนนี้เขาเริ่มโอเคแล้ว ไปไหนมาไหนเริ่มมีคนเข้ามาทักเขา” ...คบมานานแค่ไหน... “ปีกว่าแล้ว ก็แฮปปี้ดีนะ ถามว่าเรียกว่า “แฟน” ได้มั้ย ถ้าเป็นคนอื่นคงใช้คำคำนี้แล้ว แต่สำหรับผมก็ขอบอกว่าเขาเป็นเพื่อนผู้หญิงที่ผมสนิทมากที่สุด และตอนนี้ก็สนิทกันมาก ส่วนเรื่องแต่งงานคงอีกสักพัก ขอศึกษากันไปก่อนครับ”.</p></body>
</news>
