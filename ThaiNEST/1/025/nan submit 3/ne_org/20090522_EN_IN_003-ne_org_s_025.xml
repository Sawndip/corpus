<teiHeader>
<fileDesc>
<titleStmt>
  <title>ภราดรฝันอยากได้ลูกชาย แย้มปีนี้มีลูกแน่  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-22 09:29:41  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=172538  </bibl>
</sourceDesc>
</fileDesc>
</teiHeader>
<news>
<headline>ภราดรฝันอยากได้ลูกชาย แย้มปีนี้มีลูกแน่</headline>
<lead>บอลภราดรฝันอยากได้ลูกชาย หวังมีทายาทสัก 4 คน ให้คุณตาคุณยาย แย้มปีนี้มีลูกแน่</lead>
<neck></neck>
<body><p>"บอล" ภราดร ศรีชาพันธุ์ นักเทนนิสระดับซูเปอร์สตาร์ของไทย กับหวานใจ"น้องฟ้า" นาตาลี เกลโบวา อดีตนางงามจักรวาล หลังจากไปหาหมอดูมาแล้วกำลังจะมีข่าวดีในเร็วๆนี้ว่าจะมีน้องในปีนี้แน่นนอนยืนยันเตรียมพร้อมแล้ว โดยส่วนตัวอยากได้ลูกชายนี้คิดว่าจะมีทายาทสัก 4 คน ให้คุณตาคุณยาย ได้ข่าวว่าไปหาหมอดูมาจริงหรือเปล่า</p>
<p>"มีคนดูให้ในเรื่องอนาคตว่าจะเกิดอะไรขึ้นในชีวิตบ้าง คิดว่าจะมีลูกในปีนี้แหละ ประมาณหลังเดือนมิถุนายนนี้แหละ น่าจะเป็นไปได้เป็นสิ่งที่เราเตรียมพร้อมอยู่แล้ว ซึ่งตัวผมเองกับน้องฟ้าก็พร้อมที่จะมี"</p>
<p>เจอหมอดูทักมาแบบนี้เป็นไงบ้าง "ก็ดีครับ อยากมีน้องอยู่แล้วครับ พอทักแบบนี้แล้วรู้สึกสบายใจขึ้น ปีนี้มีแน่นอน"</p>
<p>มีกำลังใจขึ้นไหม "มีกำลังใจครับ ทุกครั้งมีในแง่บวก ทำอะไรก็ทำให้มีกำลังใจมากขึ้นอยู่แล้ว กว่าที่จะคิดว่าปีนี้จะได้ไหมหรือปีหน้าเรายัง แต่คือ ปีนี้เราจะได้ผมคิดในแง่บวก"</p>
<p>เรียกว่าช่วงนี้เดินหน้าเต็มที่ใช่ไหม "เดินหน้าเต็มที่ ก็พยายามนะ คือ เตรียมตัวเต็มที่แล้วน้องเขาก็พร้อม"</p>
<p>ส่วนตัวบอลเองอยากได้ลูกผู้หญิงหรือลูกผู้ชาย "ส่วนตัวบอลอยากได้ลูกผู้ชาย แต่ด้วยความที่น้องฟ้าเขาอยากได้ผู้หญิง อยากจับแต่งตัวใส่กระโปรง อะไรประมาณนี้ เราก็ต้องช่วยให้ความหวังให้ได้ผู้หญิง OK.ถ้าอยากได้ผู้หญิง ก็อยากได้ผู้หญิงด้วย แต่ผมอยากได้ผู้ชาย อยากจะปั้นให้เป็นนักเทนนิส ถ้าเป็นผู้หญิงอาจจะต้องตากลมตากแดด คุณแม่อาจจะไม่ชอบสักเท่าไร"</p>
<p>จริงๆ อยากมีลูกสักกี่คนดี "จริงๆ อยากมีสัก 4 คน ผมชอบลูกเยอะ แต่น้องฟ้าเองบอกว่าสัก 2 คน ก็พอแล้ว"</p>
<p>ฝ่ายผู้ใหญ่อยากมีหลานหรือยัง "ถามทั้ง 2 ฝ่าย พ่อตาแม่ยายถามเมื่อไรจะมีหลานสักที ก็พยาพยามกันอยู่"</p>
<p>ทางบ้านทราบข่าวหรือยัง "ทางบ้านไม่ทราบครับ คงจะทราบทางข่าวนี่แหละว่าจะมีน้องแล้วนะ ทุกอย่างคืออนาคต เราได้แต่หวังว่าจะเกิดภายในเร็ววันนี้"</p>
<p>ได้ข่าวว่าจะซื้อคอนโดใจกลาง The Mall จริงหรือเปล่า "พอดีมันก็หลายๆ เรื่องนะการซื้อคอนโดยังไม่ได้ตัดสินใจอะไร แต่ว่าช่วงหลังนี้งาน ธุระ หลายๆ อย่างเยอะ แต่ไปดูมาแล้วอยู่แถวเอกมัย ทองหล่อ ก็เลยคิดว่ามีห้องตรงนั้นสักนิดนึงจะสะดวก จอดรถก็ได้แล้วเดินทางจะสะดวก"</p></body>
</news>
