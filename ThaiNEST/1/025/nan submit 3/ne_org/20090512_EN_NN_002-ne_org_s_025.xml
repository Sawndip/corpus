<teiHeader>
<fileDesc>
<titleStmt>
  <title>"แก้มบุ๋ม"น้อมรับทุกคำติ-ชม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=160938  </bibl>
</sourceDesc>
</fileDesc>
</teiHeader>
<news>
<headline>"แก้มบุ๋ม"น้อมรับทุกคำติ-ชม</headline>
<lead></lead>
<neck></neck>
<body><p>เป็นนางร้ายมือใหม่ที่กำลังมาแรงทีเดียว สำหรับ "แก้มบุ๋ม-พิมพ์นิภา จิตตธีรโรจน์" กับบทบาท "หญิงนุ้ย" ในละครเรื่อง "แจ๋วใจร้ายกับคุณชายเทวดา" ทาง<orgName>ช่อง 7</orgName> ที่โกยคะแนนสงสารและคะแนนหมั่นไส้ไปเพียบ โดยเจ้าตัวเผยว่า </p>
<p>"ละครเรื่องนี้เป็นผลงานชิ้นแรก แก้มบุ๋มรับบทเป็น "หญิงนุ้ย" ไฮโซตกยากจมไม่ลง เย่อหยิ่ง หัวอ่อน-ใจอ่อน มั่นคงในความรัก ยอมร่วมมือกำจัด ชายกับแจ๋วให้พ้นทางรัก โดยไม่รู้ตัวว่าถูกหลอกใช้ เป็นครั้งแรกที่ได้เล่นละครแล้วก็รับบทร้ายเลย ถือเป็นงานหนักสำหรับนักแสดงมือใหม่อย่างบุ๋ม แถมเป็นละครแนวคอมเมดี้ต้องร้ายแบบโอเว่อร์แอคติ้งด้วย ซึ่งเป็นเรื่องยากมากสำหรับบุ๋ม ก็ได้พี่ๆ นักแสดง พี่ๆ ทีมงานช่วยกันแนะนำ ส่วนกระแสตอบรับมีทั้งชอบและหมั่นไส้ ก็รู้สึกดีค่ะที่เล่นละครเรื่องแรกแล้วมีคนรู้จัก เข้ามาทักทาย ส่วนใครจะติชมอย่างไรแก้มบุ๋มก็รู้สึกดีค่ะ จะได้ปรับปรุงตัวเองในการแสดงเรื่องต่อๆ ไป" แก้มบุ๋มกล่าว</p></body>
</news>
