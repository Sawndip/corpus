<teiHeader>
<fileDesc>
<titleStmt>
  <title>‘โก้’ มั่นใจ ‘สายป่าน’ ไม่มีวันชิ่ง ชี้แจง ‘พจน์-อุ๊บ’ ไม่ได้แตกคอกัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200370&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>‘โก้’ มั่นใจ ‘สายป่าน’ ไม่มีวันชิ่ง ชี้แจง ‘พจน์-อุ๊บ’ ไม่ได้แตกคอกัน</headline>
<lead></lead>
<neck></neck>
<body><p>หลังจากโดน เอ-ศุภชัย ศรีวิจิตร ผจก.ดาราชื่อดังฉกตัว มาริโอ้ เมาเร่อ ไปคนหนึ่งแล้ว ล่าสุดก็มีข่าวว่าเอเตรียมดึงนางเอกสาว สายป่าน-อภิญญา สกุลเจริญสุข ไปอีกคน พอได้ยินข่าวนี้ปุ๊บทำเอา โก โก้-นิรุณ ลิ้มสมวงศ์ ทนไม่ได้ เพราะสายป่านเคยบอกว่าจะอยู่กับโก้ไปจนวันตาย ส่วนเรื่องที่ 2 นักปั้นรุ่นพี่ พจน์ อานนท์ ทะเลาะกับ อุ๊บ วิริยะ เพราะพจน์ไม่ยอมเข้าร่วม<orgName><prefix>สมาคม</prefix>นักปั้นฯ</orgName> นั้น โก้เผยว่าไม่ได้แตกคอกันอย่างที่เป็นข่าวแน่นอน</p>
<p>โกโก้ กล่าวว่า “ก็ไม่รู้มีข่าวออกมาได้ยังไง งงมาก ได้ยินก็ขำ ๆ ดี เพราะทุกวันนี้เจอน้องแทบจะทุกวัน เขางานเยอะมาก เวลามีข่าวแม่ของสายป่านก็จะเล่าให้ฟัง เพราะแม่จะซื้อหนังสือพิมพ์เช็กข่าวอยู่บ่อย ๆ” ...ได้ถามเรื่องนี้กับสายป่านมั้ย... “ก็คุยกันแบบขำ ๆ นะ สัญญาเขาเหลือกับพี่อีก 2 ปี” มั่นใจในตัวน้อง “ก็มั่นใจเพราะน้องก็ออกมาพูดแล้วว่าจะอยู่กับพี่โก้ไปจนวันตาย จริง ๆ เราก็สนิทกันมาก” คิดว่ามีคนไม่หวังดีปล่อยข่าวเพื่อให้เราแตกแยกกันมั้ย? “ก็ไม่ทราบนะ แต่ก็คิดว่าข่าวไม่ดีก็ไม่น่าจะมีผลอะไร” ...รู้สึกยังไงบ้างเพราะมักจะมีข่าวว่าพี่เอจะดึงเด็กจากพี่โก้เสมอ... “จริง ๆ ก็รู้สึกไม่ค่อยดีนะที่ได้ยินแบบนี้ แต่กับสายป่านนั้น โก้มั่นใจว่าจะต้องไม่มีปัญหาอย่างนั้นแน่นอน ถ้าจะกลัวก็กลัวน้องใหม่ ๆ มากกว่า แต่น้อง ๆ เขา  ก็จะมาเล่าให้ฟังว่ามีคนจะมาดึงเขาด้วยกระบวนการบางอย่าง แต่ทั้งนี้ทั้งนั้นมันก็ขึ้นอยู่กับตัวเด็กเองด้วย เราก็พยายามส่งงานและดูแลเขาให้ดีมาก กว่า” มีพูดคุยกับน้อง ๆ มั้ยว่าอย่าไป? “เราก็ทำสัญญากับเด็กด้วย แต่สิ่งที่สำคัญสุด เราต้องป้อนงานให้เขาเรื่อย ๆ”</p>
<p>...แล้วเรื่องที่ พี่อุ๊บ วิริยะ ทะเลาะกับ พี่พจน์ ล่ะ... “ก็คุยทั้งพี่อุ๊บพี่พจน์ เขาสองคนก็ไม่ได้ทะเลาะกันขนาดนั้นนะ ประเด็นจริง ๆ คือพี่อุ๊บอยากตั้งสมาคมนี้ขึ้น แต่พี่พจน์ไม่อยากเข้าร่วม เขาไม่มีเวลา แต่ด้วยความที่พี่พจน์เป็นคนพูดตรง ๆ เขาไม่มีเวลาเข้าร่วม เพียงแต่พี่ ๆ 2 คนเป็นคนพูดแรงเลยสื่อกันแรง ส่วนตัวผมถ้าพี่อุ๊บให้เข้าร่วมก็เข้าอยู่แล้ว เพราะเราเด็กกว่า” โกโก้ กล่าว.</p></body>
</news>
