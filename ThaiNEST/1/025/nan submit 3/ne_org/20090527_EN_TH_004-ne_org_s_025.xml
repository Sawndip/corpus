<teiHeader>
<fileDesc>
<titleStmt>
  <title>วิด ไฮเปอร์ เยี่ยมผู้ป่วย ร.พ.กรุงเก่า  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 15:21:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/8834  </bibl>
</sourceDesc>
</fileDesc>
</teiHeader>
<news>
<headline>วิด ไฮเปอร์ เยี่ยมผู้ป่วย ร.พ.กรุงเก่า</headline>
<lead>ที่ตึกศัลยกรรมชาย-หญิง เตือนผู้ขับขี่ไม่ประมาท และเคารพกฎ เผยหลังโดนรถชนจึงตั้งใจทำประโยชน์ให้สังคมหากมีเวลาว่าง...</lead>
<neck></neck>
<body><p>ผู้สื่อข่าวรายงานว่า เมื่อเวลา 11.30 น.วันที่ 27 พ.ค.52 ที่โรงพยาบาลพระนครศรีอยุธยา นักร้องชื่อดัง วิด ไฮเปอร์ (เชษฐา ฉายาช่าง) อายุ36 ปีกับนายสำเริง การเสถียร ผู้จัดการส่วนตัวมาเยี่ยมและให้กำลังใจผู้ป่วยที่นอนรักษาอยู่ในโรงพยาบาล โดยมีแพทย์หญิงดวงพร อัศวราชัน ผู้ช่วยผู้อำนวยการ<orgName>โ<prefix>รงพยาบาล</prefix>พระนครศรีอยุธยา</orgName>ให้การต้อนรับและพาเยี่ยมผู้ ป่วยที่ตึกโรงพยาบาล</p>
<p>โดยนักร้องดังให้ความสนใจกับคนไข้ที่ตึกศัลยกรรมชาย-หญิง(อุบัติเหตุ) และมอบดอกไม้ให้กับนายมนต์ชัย รุจิสันต์อายุ 26 ปีอยู่บ้านเลขที่ 19 หมู่ 2 ต.วัดตะโก อ.บางบาล จ.พระนครศรีอยุธยาคนไข้ที่ประสบอุบัติเหตุขี่รถจักรยานยนต์ ไปทำงานแล้วชนกับรถปิคอัพ ได้รับบาดเจ็บ</p>
<p>วิด ไฮเปอร์ กล่าวว่า ที่มาเยี่ยมในวันนี้เพื่อให้กำลังใจแพทย์ - พยาบาลและผู้ป่วยโดยเฉพาะผู้ที่ประสบอุบัติเหตุด้านรถยนต์และจักรยานยนต์ เพราะว่าเมื่อ 5 ปีก่อนตนเองและเพื่อนรวม 9 คนนั่งรถตู้ไปทำการแสดงที่จ.บุรีรัมย์และคนขับเกิดหลับในชนกับรถคันอื่น ทำให้ตนบาดเจ็บกระดูกสันหลังยุบนอนรักษาตัวประมาณ 3 เดือนจึงหายและตั้งใจไว้ว่าถ้ามีเวลาจะทำประโยชน์ให้กับสังคมจึงขอเตือน ผู้ขับขี่ต้องไม่ประมาท ไม่ดื่มเหล้าเคารพกฎจารจรจึงจะปลอดภัยแถมไม่ถูกตำรวจจับและทำให้ผู้อื่นและ ตัวเองบาดเจ็บต้องสูญเสียชีวิตและทรัพย์สินจึงอยากฝากให้ทุกคนเคร่งครัดใน การขับขี่และขอให้ผู้ป่วยที่นอนรักษาหายเร็วๆ</p>
<p>ทั้งนี้ วิด ไฮเปอร์(เชษฐา ฉายาช่าง)อายุ 36 ปีเป็นนักร้องสังกัด<orgName><prefix>ค่าย</prefix>อาร์ สยาม</orgName> ในเครือ<orgName><prefix>บริษัท</prefix>อาร์เอส <suffix>จำกัด(มหาชน)</suffix></orgName>เจ้าของเพลงฮิต รักแท้ในคืนหลอกลวง มักง่าย หลายใจและอีกหลายๆเพลงที่กำลังฮิตติดชาร์ทอันดับ 1คลื่นวิทยุเอฟเอ็ม</p></body>
</news>
