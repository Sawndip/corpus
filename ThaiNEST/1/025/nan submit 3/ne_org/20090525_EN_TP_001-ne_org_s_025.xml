<teiHeader>
<fileDesc>
<titleStmt>
  <title>"ชาลอต"จัดทัพใหม่"เช้านี้ที่หมอชิต"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/250509/5175  </bibl>
</sourceDesc>
</fileDesc>
</teiHeader>
<news>
<headline>"ชาลอต"จัดทัพใหม่"เช้านี้ที่หมอชิต"</headline>
<lead></lead>
<neck></neck>
<body><p>ชาลอต  โทณวณิก  เผยคิดหนักเหมือนกันกับการหารูปแบบรายการใหม่  ก่อนจะมาสรุปเป็นเช้านี้ที่หมอชิตกับคอนเซ็ปต์วาไรตี้ข่าว  "เวลาที่เราได้คือมาแทนรายการจมูกมด  ตอนที่ได้รับเวลามาจาก<orgName>ช่อง  7</orgName>  คิดหนักเหมือนกันว่าจะออกมาเป็นอย่างไร  เป็นรูปแบบไหน  แต่คิดว่าอย่างหนึ่งคือ  การสร้างความหลากหลาย  เพราะฉะนั้นก็เลยออกมาเป็นวาไรตี้ข่าว  คอนเซ็ปต์หลักของเราคือการนำเสนอให้เห็นมีความเคลื่อนไหวอะไรเกิดขึ้นบ้าง  จากนั้นที่เป็นไฮไลต์ก็คือประเด็นของผู้รู้ผู้เล่า  ไม่ใช่ว่าเป็นคนเดียวจะเล่าหมดทุกเรื่อง  เราจะให้ผู้รู้ในแต่ละเรื่องมาเล่า</p>
<p>ซึ่งก็ได้รับเกียรติจากท่าน  อ.วีระ  ธีรภัทรานนท์  ที่จะมาให้ความรู้เกี่ยวกับเศรษฐกิจใกล้ตัว  ในด้านกีฬาเราก็จะได้รับความร่วมมือจากบรรดานักกีฬา  ที่เราเรียกว่าเป็นขวัญใจของชาวไทย  ก็จะมีคุณปิยะพงษ์  ผิวอ่อน,  ภราดร  ศรีชาพันธุ์,  สมจิตร  จงจอหอ  และคุณสมชาย  ศักดิกุล  มาช่วยเป็นผู้เล่าในเรื่องของกีฬาเทนนิสแบบลึกๆ  เพราะฉะนั้นความเป็นเช้านี้ที่หมอชิต  คือเป็นความหลากหลายที่เสนอแล้วให้ผู้ชมไปพิจารณาเอง"  ชาลอตกล่าว</p></body>
</news>
