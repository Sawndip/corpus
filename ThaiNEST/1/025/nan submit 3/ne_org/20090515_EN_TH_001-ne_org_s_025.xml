<teiHeader>
<fileDesc>
<titleStmt>
  <title>'เต๋า-สมชาย'ยอมรับสมรสใหม่ควงสาวจดทะเบียน  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-15 23:46:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/6236  </bibl>
</sourceDesc>
</fileDesc>
</teiHeader>
<news>
<headline>'เต๋า-สมชาย'ยอมรับสมรสใหม่ควงสาวจดทะเบียน</headline>
<lead>พระเอกนักบู๊ 'เต๋า-สมชาย เข็มกลัด' เผยควงแฟนสาวจดทะเบียนสมรสเมื่อวันที่ 14 พ.ค. ที่ผ่านมา ที่สำนักงานเขตบางรัก และเตรียมเปิดใจถึงสาเหตุที่ต้องรีบแต่งงานในวันจันทร์นี้... </lead>
<neck></neck>
<body><p>ผู้สื่อข่าวรายงานว่า วันนี้ (15 พ.ค.) นายสมชาย เข็มกลัด หรือเต๋า ดารานักแสดงชื่อดัง ได้เปิดเผยกับทางรายการข่าว 3 มิติ ทาง<orgName><prefix>สถานี</prefix>โทรทัศน์ช่อง 3</orgName> เมื่อเวลาประมาณ 10.50 น. ว่า ได้จดทะเบียนสมรสรอบใหม่เป็นที่เรียบร้อยแล้ว เมื่อวันที่ 14 พ.ค.ที่ผ่านมา ที่สำนักงานเขตบางรัก กทม.  </p>
<p>โดยภรรยาคนใหม่ของเต๋า สมชายคือ อัฐมาศ อัศววิมล อายุ 35 ปีเท่ากัน เป็นรองผู้อำนวยการฝ่ายการตลาดนิตยสารดิฉัน และคอสโม โพลิแทน ซึ่งเต๋าเผยว่า รู้จักกันมาเป็นเวลาหลายปีแล้ว ก่อนตัดสินใจใช้ชีวิตคู่ร่วมกัน และเต๋าเตรียมเปิดใจสาเหตุที่ต้องรีบแต่งงานในวันจันทร์นี้ (18 พ.ค.) ทางรายการข่าว 3 มิติ <orgName><prefix>สถานี</prefix>โทรทัศน์ช่อง 3 </orgName> </p>
<p>ทั้งนี้ กระแสข่าวเรื่องการจดทะเบียนสมรสของพระเอกนักบู๊รายนี้ มีขึ้นเมื่อ วันที่ 14 พ.ค.  เต๋า สมชาย ได้ควงสาวไปร่วมงานเปิดตัวอนันตราบ้านราชประสงค์ เซอร์วิส อพาร์ทเมนท์หรูใจกลางเมือง โดยตลอดระยะเวลาที่อยู่ในงานทั้งคู่ต่างหยอกล้อกันสนุกสนาน โดยเต๋า คอยเทกแคร์หยิบไวน์ให้ และตระกองกอดอยู่ไม่ห่าง ทำเอาฮือฮากันทั้งงาน </p>
<p>"เต๋า สมชาย" เคยผ่านชีวิตคู่มาแล้วกับนักร้องหญิงชื่อดัง "นัท มีเรีย" เมื่อวันที่ 17 พ.ค. 2546 ก่อนที่ทั้งคู่จะแยกทางกัน โดยไปจดทะเบียนหย่าที่เชียงใหม่ เมื่อวันที่ 12 เม.ย. 2549</p></body>
</news>
