<teiHeader>
<fileDesc>
<titleStmt>
  <title>“ใหญ่ ศิระ” รับ แต่งงานแล้ว กับสาวนอกวงการที่คบกันมา 13 ปี  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-18 21:10:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000055577  </bibl>
</sourceDesc>
</fileDesc>
</teiHeader>
<news>
<headline>“ใหญ่ ศิระ” รับ แต่งงานแล้ว กับสาวนอกวงการที่คบกันมา 13 ปี</headline>
<lead>“ใหญ่ ศิระ” ยอมรับแต่งงานแล้วจริง ตั้งแต่ต้นเดือนมีนาคม กับสาวนอกวงการที่คบกันมายาวนาน 13 ปี บอก เป็นจังหวะที่ลงตัวจึงอยากมีครอบครัว พร้อมแจง ที่เก็บเงียบเพราะฝ่ายหญิงไม่ชินกับการต้องเป็นข่าว แพลนอีก 3 ปีมีลูก</lead>
<neck></neck>
<body><p>เป็นที่ตกใจของหลายๆ คน ที่มีภาพหลุดออกมาว่า นักแสดงหนุ่ม “ใหญ่ ศิระ แพทย์รัตน์” เข้าพิธีแต่งงานตามแบบประเพณีไทยไปแล้ว เมื่อวันที่ 8 มีนาคม ที่ผ่านมา โดยที่แทบจะไม่มีใครรู้เรื่องนี้มาก่อน แต่เจ้าตัวย้ำว่าไม่ได้ตั้งใจปิดบัง แต่เพราะฝ่ายหญิงอยากให้จัดแค่เฉพาะครอบครัว ไม่อยากเป็นข่าว</p>
<p>“แต่งแล้วก็ดีครับ สนุกดี(หัวเราะ) ฮันนีมูนเหรอครับ ก็ปกติครับ ปกติก็ไปเที่ยวกันอยู่แล้วครับ แต่งแล้วก็เหมือนเดิมปกติ ไม่ได้แบบว่าต้องไปฮันนีมูนที่ไหน แต่ที่แต่งเงียบๆ ก็พอดีแฟนเขาแบบว่าไม่ค่อยชินกับอะไรแบบนี้ด้วยนะครับ เขาก็อยากจัดแบบง่ายๆ มีแค่ครอบครัว ก็เลยไม่ได้บอกใคร เพราะว่างานก็เป็นแค่เช้าถึงเที่ยงเท่านั้นเองครับ”</p>
<p>“ตอนแรกก็คิดอยู่ว่าจะหมั้นก่อนหรือว่ายังไงดี แต่สุดท้ายก็มาตัดสินใจกันใกล้ๆ พอดีเลย ก็เลยเอาง่ายๆ ไปเลยแล้วกัน ก็ให้สองครอบครัวสบายใจด้วยครับ งานผมก็ยังทำเหมือนเดิมครับ แต่งฟ้าแลบเหรอ จริงๆ ก็คุยกันมานานแล้วนะครับ เพราะผมก็คบกันมาตั้ง 12-13 ปีแล้ว มันก็คงจะถึงเวลาแล้วมั้ง”</p>
<p>เปรยที่ตัดสินใจเพราะทุกอย่างลงตัว ส่วนเรื่องสินสอดไม่ได้มีอะไรมาก และตนเพิ่งสร้างบ้านเสร็จ ทุกอย่างก็แฮปปี้</p>
<p>“สินสอดก็ไม่เท่าไหร่หรอกครับ(หัวเราะ) คือพอดีบ้านก็เสร็จแล้วด้วย บวชก็บวชแล้ว ก็เอา ได้จังหวะพอดีก็โอเค(หัวเราะ) ถามว่าพร้อมมั้ยก็คือว่าพร้อมนะครับ ต่างคนต่างก็มีงานทำ แล้วเราก็ไม่ได้มีภาระอะไรมากมาย ก็เลยอยู่สบายๆ ก็เลยไม่ได้คิดว่าถ้าแต่งแล้วจะมีภาระอะไรมากขึ้น”</p>
<p>“เรื่องลูกตอนนี้คงยังครับ ยังอยากอยู่กันสองคนก่อนน่ะครับ ตอนนี้ยังไม่อยากมีครับ ถ้าอีกสักประมาณ 2-3 ปีก็อาจจะรู้สึกอยากมีก็ได้ แต่ตอนนี้ยังบอกไม่ได้เหมือนกันว่าอยากให้มีตอนไหน ตอนนี้แฟนผมเขาก็ยังทำงานอยู่ใกล้ๆ บ้านนี่แหละครับ ไม่ได้ถึงกับออกมาเป็นแม่บ้าน ก็ยังใช้ชีวิตเหมือนเดิมปกติทุกอย่างครับ”</p></body>
</news>
