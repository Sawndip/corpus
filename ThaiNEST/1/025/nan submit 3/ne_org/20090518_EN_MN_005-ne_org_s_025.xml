<teiHeader>
<fileDesc>
<titleStmt>
  <title>"นีโน่" เจอดี เตียงสั่น!?  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-18 16:03:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000054424  </bibl>
</sourceDesc>
</fileDesc>
</teiHeader>
<news>
<headline>"นีโน่" เจอดี เตียงสั่น!?</headline>
<lead></lead>
<neck></neck>
<body><p>เพราะเป็นคนที่ชอบของเก่านั่นเองที่ทำให้นักแสดงพิธีกร "นีโน่ เมทนี" ต้องเจอดีมาแล้วเกี่ยวกับเรื่องเตียงนอน โดยเจ้าตัวเปิดเผยเรื่องนี้ผ่านรายการ "กลมกิ๊ก" วันอาทิตย์ที่ 17 พฤษภาคมนี้ ตั้งแต่เวลา 15.00 น. เป็นต้นไปทางช่อง 5 ว่า...</p>
<p>"เคยไปซื้อเตียงไม้เก่ามา แล้วก็เอามาวางไว้ในบ้าน เราก็เป็นว่ามันสวยดีเลยใช้นอนในห้องนอนซะเลย แต่มีอยู่วันหนึ่งเราก็หลับไม่สนิทเท่าไหร่ เพราะรู้สึกว่าเตียงมันสั่นๆ แรกๆ ก็สั่นไม่แรง เราก็นอนต่อ แต่สักพักมันแรงขึ้นเรื่อยๆ จนเราสะดุ้งตื่น พอเราตื่นมันก็หยุด"</p>
<p>"แต่พอเรานอนอีกมันก็ยิ่งสั่น เป็นแบบนี้สักพักใหญ่ๆ เราเลยรู้สึกว่าเจอดีเข้าให้แล้ว เพราะด้วยประวัติของเก่าก็เป็นที่รู้ๆ กันอยู่ว่าของพวกนี้มักจะมีเจ้าของ เราเลยพูดดังๆ กับเตียงว่า นี่ชั้นเป็นเจ้าของใหม่ ซื้อมาแพง อยากจะนอนหลับสบายๆ ถ้ายังสั่นอยู่อีกคราวนี้จะเอาไปขายทิ้งเลยนะ"</p>
<p>"เท่านั้นแหละ พอนอนต่อนะ เตียงมันก็ไม่สั่นอีกเลยครับ"</p></body>
</news>
