<teiHeader>
<fileDesc>
<titleStmt>
  <title>หมอแถลงอาการ เอ-อนันต์ อีก 2 อาทิตย์กลับบ้าน  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-14 14:05:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/5898  </bibl>
</sourceDesc>
</fileDesc>
</teiHeader>
<news>
<headline>หมอแถลงอาการ เอ-อนันต์ อีก 2 อาทิตย์กลับบ้าน</headline>
<lead></lead>
<neck></neck>
<body><p>หลังจากทีมแพทย์ <orgName><prefix>โรงพยาบาล</prefix>รามาธิบดี</orgName> ได้ผ่าตัดจัดกระดูกทั้ง 4 จุดคือ ต้นแขนซ้าย-ขวา ข้อมือขวา และเข่าซ้ายให้กับ เอ-อนันต์ บุนนาค ดาราและอดีตนักร้องชื่อดัง ที่ประสบอุบัติเหตุได้รับบาดเจ็บสาหัสไปแล้ววานนี้ (13 พ.ค.)นั้น เมื่อเวลา 11.20 น.วันนี้ (14 พ.ค.) ศ.พญ.สุวรรณา เรืองกาญจนเศรษฐ์ รศ.นพ.ชาญยุทธ ศุภชาติวงศ์ แพทย์เจ้าของไข้และผู้เชียวชาญด้านออร์โธปิดิกส์ และ ผศ.นพ.ปรีดา สัมฤทธิ์ประดิษฐ์ แพทย์เจ้าของไข้ ร่วมกันแถลงถึงอาการ เอ-อนันต์ </p>
<p>รศ.นพ.ชาญยุทธ กล่าวว่า การผ่าตัดเรียบร้อยดี โดยตอนแรกที่ต้นแขนบริเวณที่หักอยู่ใกล้เส้นประสาทมาก ซึ่งอาจจะทำให้คนไข้มีอาการอ่อนแรงลง แต่หลังผ่าตัดปรากฏว่าแขนเป็นปกติไม่มีอาการอ่อนแรง ส่วนที่เข่าขวาเส้นเอ็นฉีกขาด หลังผ่าตัดและเย็บติดให้แล้ว คนไข้จะต้องใช้เครื่องช่วยพยุงอีก 2-3 เดือน และต้องทำกายภาพฟื้นฟูอีกระยะหนึ่ง</p>
<p>ด้าน ผศ.นพ.ปรีดา กล่าวว่า คนไข้มีสัญญาณชีพปกติ หลังผ่าตัดมีไข้เล็กน้อยและขณะนี้ไข้ลดลงแล้ว สมอง ปอด ไม่มีปัญหาหรืออะไรที่น่าห่วง แต่ระยะนี้ต้องให้พักผ่อนมากๆ แพทย์จึงต้องงดเยี่ยมอยู่ และตอนนี้ได้ย้ายคนไข้ออกจากไอซียู กลับมาพักฟื้นที่ห้อง 921 ชั้น 9 ศูนย์การแพทย์สิริกิติ์ คาดว่าอีกประมาณ 1-2 สัปดาห์กลับไปพักฟื้นที่บ้านได้</p></body>
</news>
