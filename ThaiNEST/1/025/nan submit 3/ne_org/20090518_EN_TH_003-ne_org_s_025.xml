<teiHeader>
<fileDesc>
<titleStmt>
  <title>อยากมีครอบครัวที่ดีเต๋าเปิดใจยันภรรยาไม่ท้อง  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-18 23:36:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/6868  </bibl>
</sourceDesc>
</fileDesc>
</teiHeader>
<news>
<headline>อยากมีครอบครัวที่ดีเต๋าเปิดใจยันภรรยาไม่ท้อง</headline>
<lead>เผยอยากมีลูกเพื่อเป็นสิ่งที่เติมเต็มให้กับชีวิต จึงเลือกที่จะทำให้ถูกต้องโดยการจดทะเบียนสมรส ย้ำทำสิ่งผิดพลาดมาเยอะ ไม่อยากทำผิดอีก ขณะที่ "นัท มีเรีย" เตรียมแถลงบ่าย 3 พรุ่งนี้..</lead>
<neck></neck>
<body><p>วันนี้ (18 พ.ค.) เต๋า-สมชาย เข็มกลัด ดารานักแสดงชื่อดัง เปิดใจผ่านทางรายการข่าว 3 มิติ ทาง<orgName><prefix>สถานี</prefix>โทรทัศน์ช่อง 3</orgName> หลังจากจดทะเบียนสมรสรอบ 2 ชนิดสายฟ้าแลบ กับ "ยุ้ย" อัฐมาศ อัศววิมล รองผู้อำนวยการฝ่ายการตลาดนิตยสารดิฉันและคอสโม โพลิแทน เมื่อวันที่ 14 พ.ค.ที่ผ่านมา ที่สำนักงานเขตบางรัก กทม. </p>
<p>เต๋า ยืนยันว่า "ยุ้ย" ภรรยาไม่ได้ท้องก่อนแต่งอย่างที่เป็นข่าว และว่าตัวเขาอยากจะทำอะไรให้ถูกต้อง อยากมีชีวิตครอบครัวที่ดี สิ่งที่เติมเต็มชีวิตให้กับเราก็คือ ลูก ซึ่งเขาเลือกที่จะทำอะไรให้มันถูกต้องแล้วค่อยมีลูก</p>
<p>พระเอกชื่อดัง กล่าวว่า ได้คบหาดูใจกับ "ยุ้ย" มานานแล้ว รู้สึกว่าอายุเราก็เยอะแล้ว คือ 35 ปีเท่ากัน น่าจะมีอะไรที่ดีกับชีวิต ทั้งนี้ ได้คบกันในฐานะเพื่อนมาก่อน แต่จะมาตัดสินใจเป็นแฟนกันนั้น มันเป็นเรื่องข้างในใจ ไม่สามารถบอกได้ ต้องเจอกับตัวเอง ถึงจะรู้ และจริงๆ แล้วอยากจะบอกว่า การทำอะไรที่มันดี และถูกต้องก็รู้สึกว่า ทำได้นะ</p>
<p>เต๋า-สมชาย กล่าวต่อว่า การตัดสินใจครั้งนี้ ผู้ใหญ่ฝ่ายภรรยาได้รับทราบทุกอย่าง และไม่ได้มีปัญหาอะไร</p>
<p>''ผมทำอะไรผิดพลาดกับชีวิตมาเยอะ บางอย่างผมไม่อยากผิดพลาดอีกแล้ว'' เต๋า กล่าว ส่วนงานแต่งฉลองสมรสนั้น เต๋า ขอให้ผ่านช่วงนี้ไปสักระยะก่อน </p>
<p>ในช่วงท้าย เต๋า ยังกล่าวถึงชีวิตคู่ครั้งแรกที่ล่ม ว่า อดีตมันเป็นบททดสอบของการใช้ชีวิตคู่ อะไรที่เรารู้ว่า อะไรควรทำไม่ควรทำ มันอยู่ที่ตัวเราอยู่แล้ว ผมอยากจะบอกว่า บางอย่างถ้าเลือกได้ ผมก็อยากจะทำให้มันดีทุกเรื่อง อยากทำวันนี้ให้ดีกว่าเมื่อวาน พรุ่งนี้ดีกว่าวันนี้ ขอให้ทุกวันมันดีขึ้นไปเรื่อยๆ มันต้องใช้เวลา ต้องก้าวเดินไปข้างหน้าพร้อมๆ กัน</p>
<p>ผู้สื่อข่าวรายงานว่า พรุ่งนี้ (19 พ.ค.) นัท มีเรีย อดีตภรรยาของ เต๋า สมชาย เตรียมให้สัมภาษณ์เปิดใจถึงเรื่องนี้ ในเวลาประมาณ 15.00 น. ที่ชั้น 4 ศูนย์การค้า เอสพลานาด รัชดาฯ</p>
<p>วันเดียวกัน "น้องเอิง" หญิงสาวที่เคยมีข่าวว่าเป็นแฟนของเต๋า ตลอดระยะเวลากว่า 1ปีที่ผ่านมา และเป็นผู้ที่อยู่ในเหตุการณ์ที่ เต๋า ทะเลาะวิวาทกับนายวีระชาติ เด่นศิริกุล อายุ 56 ปี หรือ "โกตา" ที่ จ.เชียงใหม่ กล่าวในรายการประเด็นเด็ด 7 สี ทาง<orgName><prefix>สถานี</prefix>โทรทัศน์ช่อง 7</orgName> ว่า ตนไม่ได้เป็นนักศึกษาแพทย์ และไม่ได้ทำอาชีพอย่างว่าตามที่เป็นข่าวก่อนหน้านี้ เป็นเพียงนักศึกษาที่เชียงใหม่เท่านั้น ขณะนี้จบการศึกษาแล้ว ยังไม่ได้ทำงาน เพราะกำลังหาที่ศึกษาต่อ ส่วนตัวไม่ได้ทราบมาก่อนว่าเต๋า-สมชาย จะจดทะเบียนสมรส แต่เท่าที่ทราบคือ ทั้งคู่รู้จักกันในฐานะเพื่อนร่วมงานเท่านั้น</p>
<p>เมื่อถามว่า ทราบหรือไม่ว่ามีผู้หญิงคนนี้เข้ามาในชีวิตของเต๋า-สมชาย น้องเอิง ตอบว่า ทราบ น่าจะประมาณ ?2 เดือน และระหว่างนั้นก็ยังมีการพูดคุยกับเต๋า-สมชายอยู่ และยังรู้สึกงงกับสิ่งที่เกิดขึ้นอยู่ เมื่อรู้ว่าเต๋า-สมชายได้ไปจดทะเบียนสมรสแล้ว ซึ่งไม่ทราบข้อเท็จจริง ซึ่งตนได้รับรู้ข่าวพร้อมๆ กับสื่อมวลชน เมื่อถามว่า ระหว่างที่เต๋า-สมชายจดทะเบียนสมรสได้มีการติดต่อกันหรือไม่ น้องเอิง ตอบว่า ขาดการติดต่อไปประมาณ 1 สัปดาห์ แต่ก่อนหน้ายังมีการพูดคุยกันอยู่ ซึ่งจนถึงขณะนี้ เต๋า-สมชายก็ไม่ได้มีการติดต่อมา มีเพียงเพื่อนๆ ของเต๋า-สมชายเท่านั้น โดยทุกคนบอกว่าให้รอฟังจากเจ้าตัวดีกว่า และจนถึงขณะนี้ก็ยังไม่มีการพูดคุยกัน ซึ่งคงต้องปล่อยให้เป็นไปตามส่ิงที่เกิดขึ้น</p>
<p>เมื่อถามว่า ที่ผ่านมาเต๋า-สมชาย ให้ความมั่นใจกับน้องเอิงมากแค่ไหนต่อการคบหากันมาในระยะเวลาปีกว่าๆ น้องเอิง ตอบว่า ที่ผ่านมาไม่เคยมีปัญหากัน เต๋า-สมชายไม่ใช่คนเจ้าชู้ โทรศัพท์ก็ให้ถือ ไม่มีความลับต่อกัน แต่น่าแปลกตรงที่เมื่อกลับเข้าสู่วงการบันเทิงก็มีข่าวการจดทะเบียนสมรสเลย แต่ก็อยากจะฝากแสดงความยินดีกับการเริ่มต้นชีวิตใหม่ของเต๋า-สมชาย ด้วย</p></body>
</news>
