<teiHeader>
<fileDesc>
<titleStmt>
  <title>เบียด"ไตรภพ"ตกจอ ไม่จริง  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-04-15 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ent02150452&sectionid=0105&day=2009-04-15  </bibl>
</sourceDesc>
</fileDesc>
</teiHeader>
<news>
<headline>เบียด"ไตรภพ"ตกจอ ไม่จริง</headline>
<lead></lead>
<neck></neck>
<body><p>ชาลอต โทณวณิก ประธานเจ้าหน้าที่บริหาร <orgName><prefix>บริษัท</prefix> มีเดีย ออฟ มีเดียส์ <suffix>จำกัด (มหาชน)</suffix></orgName> ให้สัมภาษณ์ว่า ขณะนี้บริษัทได้เวลาจาก<orgName><prefix>สถานี</prefix>โทรทัศน์กองทัพบกช่อง 7</orgName> ทุกวันจันทร์,พุธ,พฤหัสบดีและศุกร์ ทำรายการ "ประเด็นเด็ด 7 สี" รายงานข่าวที่น่าสนใจ โดยแม้จะเพิ่งเริ่มต้นแต่ก็ได้รับการตอบรับจากสปอนเซอร์ดี ทำให้โฆษณาที่ตั้งไว้นาทีละ 3 แสนบาท ซึ่งถือว่าแพงที่สุดในรายการข่าวลักษณะเดียวกันเต็มหมดแล้ว ดังนั้น จึงมั่นใจว่านับจากนี้ไปจนถึงสิ้นปีบริษัทจะมีรายได้เพิ่มขึ้นกว่า 100 ล้านบาท จากรายการดังกล่าว</p>
<p>ส่วนกรณีที่มีเสียงลือว่าตนร่วมมือกับ<orgName><prefix>บริษัท</prefix> เวิร์คพอยท์</orgName> ผู้ผลิตรายการ "ชิงร้อยชิงล้าน" ที่ย้ายวันออกอากาศจากวันพุธเป็นวันอังคารแทนรายการ "คลับ 7" จนทำให้ไตรภพ ลิมปพัทธ์ ตัดสินใจเลิกทำรายการกับ<orgName>ช่อง 7</orgName> และกลับไปอยู่<orgName>ช่อง 3</orgName> ชาลอตกล่าวว่า ไม่เป็นความจริง ทั้งหมดเป็นการพิจารณาของสถานีทั้งสิ้น</p>
<p>"ดิฉันก็เป็นผู้จัดคนหนึ่งที่เคยโดนเบียดเบียนเวลาไป ก็ไม่เคยตีโพยตีพายอะไร การได้เวลาของทาง<orgName>ช่อง</orgName>ขึ้นอยู่กับฝีมือ เรตติ้ง ซึ่งขึ้นอยู่กับการพิจารณาของช่อง" ชาลอตกล่าว</p></body>
</news>
