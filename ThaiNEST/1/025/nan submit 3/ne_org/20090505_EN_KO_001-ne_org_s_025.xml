<teiHeader>
<fileDesc>
<titleStmt>
  <title>แพทย์เผย?อนันต์?ดีขึ้นรอดูอาการแขนขาหัก3วัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090505/11735/%e0%b9%81%e0%b8%9e%e0%b8%97%e0%b8%a2%e0%b9%8c%e0%b9%80%e0%b8%9c%e0%b8%a2%e2%80%9c%e0%b8%ad%e0%b8%99%e0%b8%b1%e0%b8%99%e0%b8%95%e0%b9%8c%e2%80%9d%e0%b8%94%e0%b8%b5%e0%b8%82%e0%b8%b6%e0%b9%89%e0%b8%99%e0%b8%a3%e0%b8%ad%e0%b8%94%e0%b8%b9%e0%b8%ad%e0%b8%b2%e0%b8%81%e0%b8%b2%e0%b8%a3%e0%b9%81%e0%b8%82%e0%b8%99%e0%b8%82%e0%b8%b2%e0%b8%ab%e0%b8%b1%e0%b8%813%e0%b8%a7%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แพทย์เผย?อนันต์?ดีขึ้นรอดูอาการแขนขาหัก3วัน</headline>
<lead>?อนันต์ บุนนาค? อาการดีขึ้น หายใจได้เอง เริ่มให้อาหารทางสายยาง แต่แพทย์ยังต้องรอดูภาวะปอดช้ำ ส่วนแผลผ่าตัดแขนขาลักษณะปกติ แต่ทีมศัลยแพทย์กระดูกและข้อ จะประเมินอาการอีกใน 2-3 วัน ด้าน ?อ้น? ภรรยาคอยเฝ้าดูแลไม่ห่าง</lead>
<neck></neck>
<body><p>ผศ.นพ.ปรีดา สัมฤทธิ์ประดิษฐ์ แพทย์<orgName><prefix>โรงพยาบาล</prefix>รามาธิบดี </orgName> เจ้าของไข้นายอนันต์ บุนนาค  นักแสดงรุ่นใหญ่ ที่ประสบอุบัติเหตุขับรถกระบะชนกับรถหกล้อที่เพชรบูรณ์ จนบาดเจ็บสาหัส ได้แจ้งผ่านใบรายงานผลอาการวันนี้(5พ.ค.)ว่า อาการโดยรวมดีขึ้น สามารถหายใจได้เอง มีอาการตอบสนอง แพทย์เริ่มให้อาหารทางสายยางแล้ว</p>
<p>“ไม่มีไข้ ชีพจรความดันโลหิต อัตราการหายใจอยู่่ในเกณฑ์ปกติ ปลุกตื่นทำตามคำสั่งได้ สังเกตอาการทางสมองต่อด้านการหายใจ ถอดท่อช่วยสหายใจออกเช้านี้ ขณะนี้หายใจได้ด้วยตัวเอง ผ่านหน้ากากออกซิเจน หากอาการทางปอดคงที่ สายระบายเลือดจากช่องเยื่อหุ้มปอดไม่ออกมาก คาดว่าจะถอดออกได้เช่นกัน ยังสังเกตอาการเรื่องภาวะปอดช้ำอยู่ เริ่มให้อาหารทางสายยาง ผ่านท่อให้อาหารทางจมูก แผลผ่าตัดที่แขนขาลักษณะปกติ ทีมศัลยแพทย์กระดูกและข้อ จะประเมินอาการอีกทีใน 48-72 ชม. โดยรวมยังไม่มีปัญหาที่เฉียบพลันในขณะนี้ แต่ยังให้สังเกตการในห้องไอซียูต่อไปก่อน“</p>
<p>บรรยากาศที่โรงพยาบาล นอกจาก “อ้น"ศรีพรรณ ชื่นชมบูรณ์  ภรรยาที่เดินทางมาดูแลอย่างใกล้ชิดแล้ว ยังมีครอบครัว รวมถึงญาติสนิทเดินทางมาเยี่ยมไม่ขาดสาย</p></body>
</news>
