<teiHeader>
<fileDesc>
<titleStmt>
  <title>ก๊วนบิ๊กไบซ์คว่ำ แอม วิก3 ร่วม ผจก. ปลอดภัยแล้ว  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 20:42:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/8022  </bibl>
</sourceDesc>
</fileDesc>
</teiHeader>
<news>
<headline>ก๊วนบิ๊กไบซ์คว่ำ แอม <orgName>วิก3</orgName> ร่วม ผจก. ปลอดภัยแล้ว</headline>
<lead>แอม-ธัญวิสิฎฐ์ เสียงหวาน พิธีกร-ดาราดังจาก<orgName>วิก 3</orgName> พร้อมผู้จัดการส่วนตัวและเพื่อน 7 คน ซิ่งบิ๊กไบซ์คว่ำที่ อ.วังน้อย จ.อยุธยา เผยผู้จัดการฯเจ็บหนักสุด แต่ขณะนี้ปลอดภัยแล้ว..</lead>
<neck></neck>
<body><p>เมื่อเวลา 15.00 น.วันนี้ (23 พ.ค.) ผู้สื่อข่าวได้รับแจ้งจากเจ้าหน้าที่หน่วยกู้ชีพ<orgName><prefix>โรงพยาบาล</prefix>วังน้อย</orgName> จ.พระนครศรีอยุธยา ว่า เกิดอุบัติเหตุรถจักรยานยนต์บิ๊กไบซ์ล้มคว่ำบริเวณถนนสายพหลโยธิน มุ่งหน้า จ.สระบุรี กิโลเมตรที่ 54-55 ม.2 ต.ลำไทร อ.วังน้อย โดยมีผู้บาดเจ็บมารักษาตัว จึงเดินทางไปตรวจสอบ ปรากฏว่าผู้ได้รับบาดเจ็บได้กลับไปหมดแล้วโดยไม่ได้แจ้งความไว้แต่อย่างใด</p>
<p>จากการตรวจสอบทราบว่า มีผู้ได้รับบาดเจ็บอยู่ 1 คนถูกนำส่งโรงพยาบาลวังน้อย ทราบชื่อคือนายธีระวัฒน์ คำพุแสน อายุ 40 ปี บ้านอยู่ 194 ม. 10 ต.หนองหลวง อ.สว่างแดนดิน จ.สกลนคร ได้รับบาดเจ็บที่แขนและขา อาการปลอดภัย ส่วนคนขับอีก 2 คนบาดเจ็บเล็กน้อย และยังมีนายธัญวิสิฎฐ์ เสียงหวาน อายุ 28 ปี หรือแอม พิธีกรรายการเปรี้ยวปาก และดารานักแสดงจากละครเรื่องบริษัทบำบัดแค้น ลิขิตกามเทพ ของ<orgName><prefix>บริษัท</prefix> บรอดคาซท์ ไทย เทเลวิชั่น</orgName> ออกอากาศทาง<orgName><prefix>สถานี</prefix>โทรทัศน์ช่อง 3 อสมท</orgName> ร่วมขบวนมาด้วย </p>
<p>ผู้สื่อข่าวรายงานเพิ่มเติมว่า เหล่านักซิ่งรถจักรยานยนต์บิ๊กไบซ์รวมตัวกันเพื่อจะไปร่วมงานสังสรรค์ที่ จ.นครราชสีมา จัดโดยกลุ่มนักซิ่งรถจักรยานยนต์ขนาดใหญ่ เส้นทางวังน้ำเขียว ได้ขี่จักรยานยนต์เกาะกลุ่มออกจากกรุงเทพมหานคร ตั้งแต่ช่วงบ่าย โดย แอม ขี่คันหน้า และมีนายธีระวัฒน์ ผู้จัดการส่วนตัว ขี่ตามหลังมากับเพื่อนๆอีก 7 คัน เมื่อมาถึงที่เกิดเหตุ มีฝนตกลงมา ทำให้ถนนลื่นมาก เป็นเหตุให้รถจักรยานยนต์ในกลุ่ม 3 คันเกิดเสียหลักเกี่ยวกันเอง 3 คันคว่ำล้มลงกลางถนน โชคดีที่ทั้งสองคันไม่มีใครบาดเจ็บ ส่วนนายธีระวัฒน์ ซึ่งขี่จักรยานยนต์ยี่ห้อซูซูกิ ฮายาบูตะ ขนาด 1300 ซีซี พลิกคว่ำได้รับบาดเจ็บมากที่สุด แต่ขณะนี้อาการปลอดภัยแล้ว ท่ามกลางความโล่งอกของทุกคน</p></body>
</news>
