<teiHeader>
<fileDesc>
<titleStmt>
  <title>ลีเดียขึ้นศาลไต่สวนฟ้องหมิ่นหมอกฤษฏ์  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-04 13:02:49  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=169761  </bibl>
</sourceDesc>
</fileDesc>
</teiHeader>
<news>
<headline>ลีเดียขึ้น<orgName>ศาล</orgName>ไต่สวนฟ้องหมิ่นหมอกฤษฏ์</headline>
<lead>"ลีเดีย" ควง พ่อ-แม่ ขึ้นเบิกความต่อศาล ในคดีฟ้องหมิ่น "หมอกฤษฏ์คอนเฟิร์ม" กล่าวหาตั้งท้อง <orgName>ศาล</orgName>นัดฟังคำสั่ง 7 พ.ค.นี้</lead>
<neck></neck>
<body><p>น.ส.ศรัณย์รัชต์ วิสุทธิธาดา หรือ ลีเดีย นักร้องชื่อดังแห่ง<orgName><prefix>ค่าย</prefix>อาร์เอสโปรโมชั่น</orgName> พร้อมด้วย บิดา และมารดา เดินทางมายัง<orgName>ศาลอาญารัชดา</orgName> เพื่อเป็นพยานไต่สวนในคดีที่เป็นโจทก์ยื่นฟ้อง นายศุภกฤษฏ์ ปทุมศรีวิโรจน์ หรือ หมอกฤษฏ์ คอนเฟิร์ม กรณีที่ หมอกฤษฏ์ ให้สัมภาษณ์ทางรายการโทรทัศน์ โดยทำนายดวงชะตาของ ลีเดีย ว่ามีเกณฑ์การตั้งท้อง ทำให้ผู้ที่ฟังการสัมภาษณ์ เข้าใจว่าโจทก์กำลังตั้งท้องอยู่</p>
<p>โดย ลีเดีย กล่าวภายหลังขึ้นเบิกความต่อ<orgName>ศาล</orgName>ว่า หลังจากได้ไต่สวนในวันนี้แล้วรู้สึกพอใจในการเบิกความ และที่ผ่านมาก็มีเครียดอยู่บ้างเพราะไม่เคยขึ้น<orgName>ศาล</orgName>มาก่อน แต่หาวิธีคลายเครียดด้วยการไปเรียนทำอาหาร ขณะที่ หมอกฤษฏ์ กล่าวว่า มั่นใจว่าไม่ได้กระทำความผิดเพราะทำนายไปตามหลักวิชาการไม่ได้ใส่ความแต่อย่างใด อย่างไรก็ตาม ภายหลัง<orgName>ศาล</orgName>ไต่สวนแล้วเสร็จได้นัดฟังคำสั่งว่าจะประทับรับฟ้องหรือไม่ในวันที่ 7 พ.ค. นี้ เวลา 09.00 น.</p></body>
</news>
