<teiHeader>
<fileDesc>
<titleStmt>
  <title>มท.2ปัดขนคนเข้ากรุงเพื่อก่อกวนเสื้อแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-17 08:10:30  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185530  </bibl>
</sourceDesc>
</fileDesc>
</teiHeader>
<news>
<headline><orgName>มท.2</orgName>ปัดขนคนเข้ากรุงเพื่อก่อกวน<orgName>เสื้อแดง</orgName></headline>
<lead>รมช.<orgName>มหาดไทย</orgName>"บุญจง" ปัดขนคนเข้ากรุง เพื่อก่อกวน<orgName>เสื้อแดง</orgName> พร้อมเชื่อ จะไม่มีเหตุปะทะกัน</lead>
<neck></neck>
<body><p>นายบุญจง วงศ์ไตรรัตน์ รมช.<orgName>มหาดไทย</orgName> ยืนยันไม่มีการว่าจ้าง หรือ ขนคนมาป่วน<orgName>กลุ่มคนเสื้อแดง</orgName>ที่เตรียมยื่นถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกฯ ขณะเดียวกัน ก็ไม่ได้มีการสกัดกั้นการเดินทางเข้า กรุงเทพฯของคน<orgName>เสื้อแดง</orgName>ด้วย ขณะเดียวกัน ก็ไม่ได้รู้สึกกังวล พ.ต.ท.ทักษิณ โฟนอิน เพราะโฟนเป็นประจำอยู่แล้วประชาชนก็ต้องใช้วิจารณญาณ โดยเชื่อวันนี้จะผ่านพ้นไปอย่างสงบเรียบร้อย เพราะทุกคนเห็นต่างกันได้ ส่วนการตัดสินคดีกล้ายาง ก็ไม่ได้มีการจัดตั้งคนให้ไปรวมตัวที่ศาลฎีกาแผนกคดีอาญาของผู้ดำรงตำแหน่งทางการเมือง แต่อย่างใดแต่ประชาชนทั่วไปก็สามารถไปได้ แต่ต้องไปอย่างเรียบร้อย ซึ่งเชื่อว่าทั้งสองกลุ่มจะไม่ปะทะกัน ทั้งนี้ นายกฯ ได้สั่งการเจ้าหน้าที่ตำรวจ ดูแลความสงบเรียบร้อยบริเวณพื้นที่ชุมนุมและศาล อย่างเข้มงวด ส่วน นายเนวิน ชิดชอบ ก็ยืนยันจะเดินทางมาฟังคำพิพากษาอย่างแน่นอน ส่วนตนก็จะเดินทางไปให้กำลังใจด้วย</p>
<p>รมช.<orgName>มหาดไทย</orgName> ยังกล่าวด้วยว่า สำหรับรายชื่อคัดค้านการยื่นถวายฎีกานั้น ล่าสุด มีประชาชนลงชื่อแล้ว กว่า 10 ล้านคนซึ่งถือเป็นเครื่องชี้วัดว่า ประชาชนได้เข้าใจหลักเกณฑ์ในการขอพระราชทานอภัยโทษ ตามที่ ผู้ว่าฯ นายอำเภอ และ กำนัน-ผู้ใหญ่บ้าน อธิบายแล้ว ซึ่งยังคงเดินหน้าทำความเข้าใจกับประชาชนต่อไป </p></body>
</news>
