<teiHeader>
<fileDesc>
<titleStmt>
  <title>ตั้งคณะกรรมการสอบรถเซฟ ซาฟีร่า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-12 17:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13808  </bibl>
</sourceDesc>
</fileDesc>
</teiHeader>
<news>
<headline>ตั้งคณะกรรมการสอบรถเซฟ ซาฟีร่า</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (12 ส.ค.) พ.ต.อ.ณรัชต์ เศวตนันท์ รองอธิบดี<orgName>กรมสอบสวนคดีพิเศษ</orgName> (<orgName>ดีเอสไอ</orgName>) กล่าวถึง การยึดรถยนต์เก๋งยี่ห้อเชฟโรเลต ซาฟีร่า สีบรอนซ์เทา ทะเบียน ศว 8051 กรุงเทพมหานคร ได้ที่บ้านแม่ยายของ ส.ต.ท.วรวุฒิ มุ่งสันติ เจ้าหน้าที่ตำรวจประจำศูนย์ข่าว <orgName>กองบัญชาการตำรวจปราบปรามยาเสพติด</orgName> (<orgName>บช.ปส.</orgName>) ช่วยราชการ<orgName>ดีเอสไอ</orgName> ซึ่งเป็นผู้ต้องหาตามหมายจับคดีลอบยิง นายสนธิ ลิ้มทองกุล ซึ่งเป็นทะเบียนปลอม เพราะรถดังกล่าวมีทะเบียนจริงคือ กษ 3737 เชียงใหม่ ซึ่งผู้ครองครอง คือ นายชาญณรงค์ มูเซอ ผู้ต้องหาคดีค้าเฮโรอีน ที่<orgName>ดีเอสไอ</orgName>จับได้เมื่อวันที่ 20 มี.ค.ที่ผ่านมา พร้อมกับอายัดทรัพย์มูลค่า 117 ล้านบาท และรถยนต์คันดังกล่าว เป็นของกลางในคดี โดยเป็นรถ 1 ในจำนวนทั้งหมด 5 คัน ที่ยึดได้ และมีการขอใช้ประโยชน์เพื่อภารกิจราชการ มาจาก<orgName>สำนักงานป้องกันและปราบปรามยาเสพติด</orgName> (<orgName>ป.ป.ส.</orgName>) </p>
<p>นอกจากนี้ พ.ต.อ.ณรัชต์ กล่าวว่า <orgName>ดีเอสไอ</orgName>พร้อมให้ความร่วมมือทางด้านข้อมูลกับเจ้าหน้าที่ตำรวจทุกอย่าง โดย พ.ต.อ.ทวี สอดส่อง อธิบดี<orgName>ดีเอสไอ</orgName> มีคำสั่งแต่งตั้งให้ นายชาติชาย โทสินสันติ ข้าราชการระดับ 8 ที่โยกย้ายมาจาก <orgName>ป.ป.ส.</orgName> และเป็นผู้ที่มีความรู้เรื่องดังกล่าว เป็นประธานตรวจสอบข้อเท็จจริงเมื่อวันที่ 11 ส.ค.ที่ผ่านมา โดยเชื่อว่า จะได้ข้อสรุปเร็ว ๆ นี้ว่า รถยนต์คันดังกล่าวหลุดรอดนำไปใช้ได้อย่างไร และผิดระเบียบหรือไม่ โดยกรรมการจะเป็นผู้ชี้ข้อเท็จจริงทั้งหมดว่า ใครเป็นผู้เซ็นต์รับรถ และรถคันดังกล่าวอยู่ในการดูแลของผู้ใด การช่วยราชการของ ส.ต.ท.วรวุฒิ ตามข้อเท็จจริง เขาไม่ได้มาช่วยราชการที่<orgName>ดีเอสไอ</orgName>อย่างเป็นทางการ แต่เวลาที่มีการจับกุมใหญ่ ๆ <orgName>ดีเอสไอ</orgName>จะร่วมมือกับตำรวจ และหน่วยงานที่เกี่ยวข้อง เพื่อร่วมกันทำงาน เนื่องจาก<orgName>ดีเอสไอ</orgName>ไม่ได้ทำงานแข่งกับใคร ซึ่งการทำงานจำเป็นต้องใช้ยานพาหนะ เมื่อบางหน่วยงานไม่มีก็สามารถหยิบยืมกันใช้ได้.</p></body>
</news>
