<teiHeader>
<fileDesc>
<titleStmt>
  <title>นายกฯ ระบุ การเยือนฟิลิปินส์พรุ่งนี้จะนำเรื่องศาลพม่ากักบริเวณ นางอองซาน ซูจี เข้าหารือด้วย  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130227&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ การเยือนฟิลิปินส์พรุ่งนี้จะนำเรื่องศาล<orgName>พม่า</orgName>กักบริเวณ นางอองซาน ซูจี เข้าหารือด้วย</headline>
<lead></lead>
<neck></neck>
<body><p>นายกรัฐมนตรี ระบุ ในการเยือนฟิลิปินส์พรุ่งนี้จะนำเรื่องศาล<orgName>พม่า</orgName>กักบริเวณ นางอองซาน ซูจี เข้าหารือด้วย นายอภิสิทธิ์ เวชชาชีวะ นายกรัฐมนตรี กล่าวถึงการพิจารณาบุคคลมาทำหน้าที่โฆษกประจำ<orgName>สำนักนายกรัฐมนตรี</orgName> ว่า ไม่ใช่เรื่องเร่งด่วนในขณะนี้ เนื่องจากนายปณิธาน วัฒนายากร ยังคงทำหน้าที่ได้ดี ทั้งนี้ได้พูดคุยกับนายอภิรักษ์ โกษะโยธินแล้ว ยืนยันว่า จะทำหน้าที่ที่ปรึกษานายกรัฐมนตรีต่อไป โดยไม่ขอรับตำแหน่ง ส่วนการเดินทางเยือนประเทศฟิลิปปินส์ในวันพรุ่งนี้ จะหารือกับประธานาธิบดี<orgName>ฟิลิปปินส์</orgName>ถึงกรณีที่ศาลพม่าตัดสินขยายเวลากักบริเวณนางอองซาน ซูจี ผู้นำฝ่ายค้านของ<orgName>พม่า</orgName> และยอมรับว่าหากนานาชาติออกมาตรการคว่ำบาตร<orgName>พม่า</orgName> จะกระทบกับ<orgName>ไทย</orgName>โดยเฉพาะเรื่องอัญมณี นายกรัฐมนตรี คาดว่าในอีก 1-2 สัปดาห์ จะมีความชัดเจนในเรื่องการลดลงของการแพร่ระบาดของโรคไข้หวัดใหญ่ สายพันธุ์ใหม่ 2009 หลังพบว่าอัตราการเข้ารักษาพยาบาลลดลง พรือมยืนยันว่ายังไม่พบความผิดปกติของการดื้อยาจนไม่สามารถใช้ยาต้านไวรัสที่ใช้อยู่ในปัจจุบัน </p></body>
</news>
