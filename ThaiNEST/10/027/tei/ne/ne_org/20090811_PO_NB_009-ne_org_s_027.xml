<teiHeader>
<fileDesc>
<titleStmt>
  <title>นายกฯ ยืนยัน ยังไม่มีการเปลี่ยนโฆษกประจำสำนักนายกรัฐมนตรี  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110168&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน ยังไม่มีการเปลี่ยนโฆษกประจำ<orgName>สำนักนายกรัฐมนตรี</orgName></headline>
<lead></lead>
<neck></neck>
<body><p>นายกรัฐมนตรี ยืนยัน ยังไม่มีการเปลี่ยนโฆษกประจำ<orgName>สำนักนายกรัฐมนตรี</orgName> ระบุ ยังพอใจการทำงานของนายปณิธาน แต่ยอมรับกำลังพิจารณาหาบุคคลที่เหมาะสม นายอภิสิทธิ์ เวชชาชีวะ นายกรัฐมนตรี กล่าวว่า ไม่ทราบว่าใครเป็นผู้ให้ข่าวว่าจะมีการเปลี่ยนตัวโฆษกประจำ<orgName>สำนักนายกรัฐมนตรี</orgName> แต่ยอมรับว่ามีการหาตัวบุคคลไว้ตลอด เนื่องจากครั้งที่ขอให้มาช่วยงานนั้น ได้รับปากกับนายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName>สำนักนายกรัฐมนตรี</orgName>ไว้ว่า จะให้ทำหน้าที่รองเลขาธิการ ส่วนโฆษกจะช่วยงานในระยะหนึ่งเท่านั้น หากมีผู้ที่เหมาะสมและมีความพร้อม นายปณิธานก็ชอบใจอยู่แล้ว แต่ตอนนี้ยังไม่มี กำลังรอการตอบรับอยู่ และจะเป็นผู้คัดเลือกเอง โดยไม่ได้ขีดเส้นตายว่าจะให้นายปณิธานปฏิบัติหน้าที่ถึงเมื่อใด พร้อมระบุว่าพอใจการทำงานของนายปณิธานเพราะที่ผ่านมาช่วยงานหลายอย่าง นายกรัฐมนตรี ยังกล่าวถึงการที่คน<orgName>เสื้อแดง</orgName>จะถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี ในวันที่<orgName>ศาลฎีกาแผนกคดีอาญาของผู้ดำรงตำแหน่งทางการเมือง</orgName> จะพิพากษาคดีทุจริตกล้ายางนั้น ส่วนตัวไม่ทราบว่าจะเชื่อมโยงกันได้อย่างไร เพราะศาลตัดสินคดีตามหลักการอยู่แล้ว และเชื่อจะไม่มีการเคลื่อนไหวไปปิดล้อม<orgName>ศาลรัฐธรรมนูญ</orgName>  </p></body>
</news>
