<teiHeader>
<fileDesc>
<titleStmt>
  <title>"ศุภชัย" เรียกร้อง "พ.ต.ท.ทักษิณ" ยุติการให้กลุ่ม นปช.  ยื่นถวายฎีกา  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110045&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"ศุภชัย" เรียกร้อง "พ.ต.ท.ทักษิณ" ยุติการให<orgName>้กลุ่ม นปช.</orgName>  ยื่นถวายฎีกา</headline>
<lead></lead>
<neck></neck>
<body><p>โฆษก<orgName>กระทรวงมหาดไทย</orgName> เรียกร้อง พันตำรวจโททักษิณ ชินวัตร ยุติการให้<orgName>กลุ่ม นปช.</orgName> ยื่นถวายฎีกา เพื่อให้สถานการณ์บ้านเมืองคลี่คลาย นายศุภชัย ใจสมุทร รองโฆษกประจำ<orgName>สำนักนายกรัฐมนตรี</orgName> ในฐานะโฆษก<orgName>กระทรวงมหาดไทย</orgName> ย้ำว่า การถวายฎีกาเพื่อขอพระราชทานอภัยโทษให้พันตำรวจโททักษิณ ชินวัตร อดีตนายกรัฐมนตรี ของ<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> หรือ <orgName>นปช.</orgName> เป็นการดำเนินการที่ไม่ชอบด้วยกฎหมาย และเป็นเรื่องที่ไม่บังควร ดังนั้น จึงเป็นเรื่องที่<orgName>กระทรวงมหาดไทย</orgName>จะดำเนินการปกป้องสถาบัน ขณะเดียวกัน<orgName>พรรคเพื่อไทย</orgName>จะปฏิเสธความรับผิดชอบร่วมกับ<orgName>กลุ่ม นปช.</orgName>ไม่ได้ พร้อมเรียกร้องให้<orgName>พรรคเพื่อไทย</orgName> แสดงท่าทีให้ชัดเจนและฝากผ่านไปถึงพันตำรวจโททักษิณ ให้ยุติการกระทำ เพื่อให้บรรยากาศบ้านเมืองคลี่คลายลง ส่วนที่มีกระแสคัดค้านการยื่นถวายฎีกาของประชาชนมากขึ้นนั้น นายศุภชัย กล่าวว่า เนื่องจากมีประชาชนไม่เห็นด้วย เพราะเป็นเรื่องที่ไม่บังควร ทั้งนี้ ยืนยันว่าไม่ใช่การจัดตั้งของ<orgName>กระทรวงมหาดไทย</orgName> แต่เป็นการเสนอข้อเท็จจริงกับประชาชน ถึงการล่ารายชื่อถวายฎีกาของ<orgName>กลุ่ม นปช.</orgName>ว่า นอกจากจะกระทบสถาบันเบื้องสูงแล้ว ยังกระทบกับสถาบันศาลด้วย เนื่องจากคดีของพันตำรวจโททักษิณได้มีคำตัดสินไปแล้ว</p></body>
</news>
