<teiHeader>
<fileDesc>
<titleStmt>
  <title>เปลี่ยนที่ถกผู้นำอาเซียนจากภูเก็ตมาชะอำ-หัวหิน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-14 19:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000092697  </bibl>
</sourceDesc>
</fileDesc>
</teiHeader>
<news>
<headline>เปลี่ยนที่ถกผู้นำ<orgName>อาเซียน</orgName>จากภูเก็ตมาชะอำ-หัวหิน</headline>
<lead></lead>
<neck></neck>
<body><p>นายก ษิต ภิรมย์ รัฐมนตรีว่าการ<orgName>กระทรวงการต่างประเทศ</orgName> ให้สัมภาษณ์ วานนี้ (14 ส.ค.) ในระหว่างเดินทางไปร่วมประชุมคณะกรรมาธิการร่วม <orgName>ไทย</orgName> - <orgName>มาเลเซีย</orgName> ระหว่างวันที่ 12-14 สิงหาคม ที่เมืองหลวงรัฐซาบา ประเทศมาเลเซีย ถึงการเตรียมการ จัดประชุมสุดยอดผู้นำอาเซียน ครั้งที่ 15 ว่า กระทรวงการต่างประเทศได้ประชุมร่วมกับฝ่ายความมั่นคงถึงการเตรียมจัดประชุมดังกล่าวเป็นระยะๆ ซึ่งได้สรุปจะจัดการประชุมสุดยอดผู้นำอาเซียน ครั้งที่ 15 ที่ อ.หัวหิน จ.ประจวบคีรีขันธ์ ในวันที่ 23-25 ตุลาคม 2552 โดยได้มีการเปรียบเทียบถึงความพร้อมของภาพรวมในการจัดประชุม<orgName>อาเซียน</orgName>ที่ผ่านมา ทั้งที่ อ.ชะอำ จ.เพชรบุรี อ.หัวหิน จ.ประจวบคิรีขันธ์ กับที่ อ.พัทยา จ.ชลบุรี รวมทั้ง จ.ภูเก็ต และกรุงเทพมหานครแล้ว</p>
<p>มีความเห็นว่า <orgName>อ.ชะอำ</orgName> และ <orgName>อ.หัวหิน</orgName> เหมาะสมที่สุด โดยคำนึงถึงความปลอดภัยและความพร้อมในระบบรักษาความปลอดภัยให้กับผู้นำ 16 ประเทศเป็นสำคัญ ประกอบกับในช่วงเวลาดังกล่าว <orgName>จ.ภูเก็ต</orgName> จัดเทศกาลกินเจพอดี จะมีนักท่องเที่ยวจำนวนมาก อาจไม่สะดวก รมว.<orgName>ต่างประเทศ</orgName>กล่าว</p>
<p>นายกษิต กล่าวว่า อย่างไรก็ตาม <orgName>กระทรวงการต่างประเทศ</orgName>ได้แจ้งเรื่องนี้ให้เอกอัครราชทูตทั้ง 10 ประเทศของสมาชิก<orgName>อาเซียน</orgName> และประเทศคู่เจรจา 6 ประเทศทราบเรียบร้อยแล้ว ทั้งนี้เนื่องจากคำนึงถึงเหตุผลหลายด้าน โดยเฉพาะเรื่องของการรักษาความปลอดภัยของผู้นำแต่ละประเทศ ขณะเดียวกัน <orgName>จ.ภูเก็ต</orgName> จะมีเทศกาลถือศีลกินเจ จึงเกรงว่าจะทำให้ไม่ได้รับความสะดวก</p>
<p>รมว.<orgName>ต่างประเทศ</orgName>ยังกล่าวถึงผลการประชุมคณะกรรมการร่วม<orgName>ไทย</orgName>-<orgName>มาเลเซีย</orgName> ที่ประเทศมาเลเซียด้วยว่า ที่ประชุมเห็นชอบเรื่องการอำนวยความสะดวกการข้ามแดน ระหว่าง<orgName>ไทย</orgName>กับ<orgName>มาเลเซีย</orgName> โดยจะเร่งทำบัตรแรงงานข้ามแดนเพื่อให้การสัญจรระหว่าง<orgName>ประเทศไทย</orgName>กับ<orgName>ประเทศมาเลเซีย</orgName>มีความสะดวกมากขึ้น พร้อมกันนี้เตรียมแลกเปลี่ยนบุคลากรและนักเรียนระหว่าง<orgName>ไทย</orgName>กับ<orgName>มาเลเซีย</orgName> เพื่อส่งเสริมให้มีความรู้เรื่องวัฒนธรรม กีฬา และประวัติศาสตร์ ของแต่ละชาติมากขึ้นด้วย</p></body>
</news>
