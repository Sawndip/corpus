<teiHeader>
<fileDesc>
<titleStmt>
  <title>"แม้ว"โฟนอิน11โมง-ก่อนถวายฏีกาแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090817/24585  </bibl>
</sourceDesc>
</fileDesc>
</teiHeader>
<news>
<headline>"แม้ว"โฟนอิน11โมง-ก่อนถวายฏีกา<orgName>แดง</orgName></headline>
<lead>"ทักษิณ ชินวัตร" เตรียมโฟนอิน เวลา 11.00 -11.30 น. ก่อน<orgName>กลุ่มเสื้อแดง</orgName>ถวายฏีกา แกนนำย้ำไม่มีครอบครัวชินวัตรร่วมขบวน</lead>
<neck></neck>
<body><p>(17ส.ค.) เวลา 06.45 น. นายจตุพร พรหมพันธุ์ แกนนำ <orgName>นปช.</orgName>ให้สัมภาษณ์ ว่าก่อนที่จะมีการยื่นฎีกา พ.ต.ท.ทักษิณ ชินวัตร อดีตนายกฯจะโฟนอินเวลา 11.00-11.30 น.มาที่ท้องสนามหลวง เพื่อที่จะกล่าวสุนทรพจน์ เป็นเวลา 40  นาที  โดยจะพูดเกี่ยวกับเหตุที่ประชาชนจะต้องยื่นฎีกา และเหตุการณ์ในอดีตที่ผ่าน</p>
<p> หลังจากนั้น พ.ต.ท.ทักษิณ จะนำร้องเพลงสดุดีมหาราชา โดยจะโฟนอินตรงจากดูไบ หลังจากนั้นเวลา 12.00 น. จะมีการจัดริ้วขบวน ที่บริเวณหน้ามหาวิทยาลัยธรรมศาสตร์ ซึ่งประกอบด้วย ขบวนธงชาติ ธงธรรมจักร  ขบวนกลุ่มสังฆสามัคคี ขบวบผู้ถือฎีกา จำนวน 10 คน  ซึ่งนำโดยนายวีระ มุสิกพงศ์ และอดีตข้าราชการชั้นสูง และตามด้วยขบวนประชาชนทั่วไป  ซึ่งผู้นำขบวนที่จะยื่นฎีกา จะไม่มีครอบครัวชินวัตร</p>
<p>นายจตุพร กล่าวต่อว่า ขณะนี้รายชื่อผู้ยื่นถวายฎีกา ยังไม่สามารถระบุได้ แต่จะสรุปก่อนที่จะเดินทางไปยื่น แต่ยืนยันว่าเราตรวจสอบรายชื่อรอบคอบ  รายชื่อทั้งหมดผ่านการตรวจตรามาแล้วครั้งหนึ่ง ส่วนการไปถวายฎีกานั้น เนื่องจากสมเด็จพระเทพฯเสด็จเข้าไปในพระบรมมหาราชวัง ทำให้เราไม่สามารถเข้าไปได้ ซึ่งทางรองราชเลขา จะเดินทางออกมารับฎีกา ที่หน้าประตูวิเศษไชยศรี พระบรมราชวัง จากนั้นจะเดินทางมาสนามหลวง เพื่อร่วมร้องเพลงสรรเสริญพระบารมี โดยพ.ต.ท.ทักษิณ จะเป็นผู้นำในการร้องเพลง หลังจากนั้นจะแยกย้ายกันกลับ</p>
<p>ส่วนที่เกรงว่า จะมีเหตุปะทะกับกลุ่มเสื้อน้ำเงินที่อยู่หน้าศาลฎีกานั้น ขณะนี้เรามีการนำการ์ด 500 คน ไปเป็นแนวป้องกันบริเวณจุดดังกล่าว เพื่อไม่ให้เกิดเหตุปะทะ ซึ่งเชื่อว่าหากความรุนแรงเกิดขึ้น คงไม่ได้มาจากเสื้อแดงแน่นอน และขอเรียกร้องให้นายอภิสิทธิ์ เวชชาชีวะ นายกฯสั่งไม่ให้คนเสื้อน้ำเงินเข้ามายุ่งด้วย</p>
<p>นายวีระ เปิดเผยว่า แกนนำที่จะเดินทางไปยื่นฎีกาจะมีตนนายมานิต จิตรจันทร์กลับ นายจตุพร  พรหมพันธุ์ นายณัฐวุฒิ ไสยเกื้อ นพ.เหวง โตจิราการ นายจารุพงศ์ เรืองสุวรรณ พ.ต.ท.สมศักดิ์ สายบัว นายวิภูแถลง พัฒนภูมิไทย เป็นต้น หลังจากที่มีการยื่นฎีกาแล้ว ก็จะมีการสลายตัวที่สนามหลวงแต่อย่างไรก็ตาม การชุมนุมของ<orgName>เสื้อแดง</orgName> ก็ยังมีอยู่ แต่จะไม่มีการพูดถึงเรื่องการยื่นถวายฎีกาอีก</p></body>
</news>
