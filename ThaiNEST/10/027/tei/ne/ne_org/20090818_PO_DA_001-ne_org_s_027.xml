<teiHeader>
<fileDesc>
<titleStmt>
  <title>3ชาติเมินหนุนอาเซียนเรียกร้องปล่อย'ซูจี'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-18 20:33:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14957  </bibl>
</sourceDesc>
</fileDesc>
</teiHeader>
<news>
<headline>3ชาติเมินหนุน<orgName>อาเซียน</orgName>เรียกร้องปล่อย'ซูจี'</headline>
<lead></lead>
<neck></neck>
<body><p>วันนี้(18 ส.ค.) ที่กระทรวงการต่างประเทศ นายวิทวัส ศรีวิหค อธิบดี<orgName>กรมอาเซียน</orgName> <orgName>กระทรวงการต่างประเทศ</orgName> เปิดเผยว่า ในวันพรุ่งนี้( 19 ส.ค.) จะมีการจัดประชุมระดับเจ้าหน้าที่อาวุโส ที่กรุงจาการ์ตา ประเทศอินโดนีเซีย เพื่อเตรียมการประชุมผู้นำอาเซียน ครั้งที่ 15 ที่ อ.ชะอำ จ.เพชรบุรี และอ.หัวหิน จ.ประจวบคีรีขันธ์ โดยมีนายวีระศักดิ์ ฟูตระกูล ปลัด<orgName>กระทรวงการต่างประเทศ</orgName> เข้าร่วม ซึ่งจะมีการหารือกรณีของ<orgName>ประเทศพม่า</orgName> ภายหลังที่ประเทศไทยในฐานะประธาน<orgName>อาเซียน</orgName> ได้ส่งหนังสือเวียนไปยังประเทศสมาชิก<orgName>อาเซียน</orgName>เพื่อขอฉันทามติในการขอให้รัฐบาล<orgName>พม่า</orgName>ปล่อยตัวนางอองซาน ซูจี ผู้นำ<orgName>พรรคสันนิบาตแห่งชาติเพื่อประชาธิปไตย</orgName>(<orgName>เอ็นแอลดี</orgName>) </p>
<p>นายวิทวัส กล่าวอีกว่า ในขณะนี้ <orgName>อาเซียน</orgName>ยังไม่มีความชัดเจนในเรื่องการลงฉันทามติเพื่อขอให้รัฐบาล<orgName>พม่า</orgName>ปล่อยตัวนางซูจี ดังนั้น การขอเสียงเพื่อสร้างฉันทามติของ<orgName>อาเซียน</orgName>ในเรื่องนี้เป็นเรื่องค่อนข้างยาก เนื่องจาก <orgName>สปป.ลาว</orgName> <orgName>กัมพูชา</orgName> และ<orgName>เวียดนาม</orgName> มีความเห็นที่ต่างไปจากสมาชิก<orgName>อาเซียน</orgName>ประเทศอื่นๆ เพราะเรื่องนี้เป็นกิจการภายในของ<orgName>พม่า</orgName> ทำให้เห็นว่า<orgName>ประเทศอาเซียน</orgName>ไม่สามารถฝ่าแนวคิดจากหลักการที่ว่าจะไม่แทรกแซงกิจการภายในของ<orgName>ประเทศอาเซียน</orgName>ด้วยกัน อย่างไรก็ตาม นายกษิต ภิรมย์ รมว.<orgName>ต่างประเทศ</orgName> พยายามพูดคุยกับรัฐมนตรีต่างประเทศในกลุ่มอาเซียน เพื่อให้ได้แสดงความคิดเห็นเป็นที่ยอมรับร่วมกัน.
</p></body>
</news>
