<teiHeader>
<fileDesc>
<titleStmt>
  <title>"อภิรักษ์"ปัดนั่งโฆษกรัฐบาลมาร์คให้ปณิธานรับหน้าที่ต่อ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-14 19:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000092182  </bibl>
</sourceDesc>
</fileDesc>
</teiHeader>
<news>
<headline>"อภิรักษ์"ปัดนั่งโฆษกรัฐบาลมาร์คให้ปณิธานรับหน้าที่ต่อ</headline>
<lead>"อภิรักษ์"พบนายกฯ ปฏิเสธนั่งตำแหน่งโฆษกรัฐบาล ระบุภารกิจที่ปรึกษานายกฯล้นมือ ด้าน "มาร์ค" ยังไม่เปลี่ยนตัวโฆษกรัฐบาล ยัน "ปณิธาน" ทำงานดี แต่ต้องหนักขึ้น ไม่หวังให้ตอบโต้การเมือง เหตุมีโฆษกฯแต่ละพรรคทำหน้าที่อยู่แล้ว</lead>
<neck></neck>
<body><p>นายอภิรักษ์ โกษะโยธิน ที่ปรึกษานายกรัฐมนตรี เปิดเผยภายหลังเข้าพบ นายอภิสิทธิ์ เวชชาชีวะ นายกรัฐมนตรี ถึงข่าวที่ถูกทาบให้ดำรงตำแหน่งโฆษกประจำ<orgName>สำนักนายกรัฐมนตรี</orgName>ว่า ตนยังคงปฏิบัติหน้าที่เป็นที่ปรึกษานายกรัฐมนตรี เหมือนเดิม เพราะว่านายกรัฐมนตรี ได้มอบหมายภารกิจหลายเรื่อง ที่ได้ดำเนินการอยู่ อย่างเศรษฐกิจสร้างสรรค์ศซึ่งถือเป็นหนึ่ง ในนโยบายในแผนไทยเข้มแข็งที่กำลังเร่งดำเนินการ เพื่อที่จะสนับสนุนอุตสาหกรรมเชิงสร้างสรรค์ของ<orgName>ไทย</orgName> เรื่องการกระจายอำนาจ การศึกษาของ<orgName>ไทย</orgName> เขตพื้นที่พิเศษ</p>
"ก็คุยกับนายกฯว่า น่าจะเป็นงานที่ท่านอยากจะให้เร่งดำเนินการ ณ วันนี้ นายปณิธาน วัฒนยากร ยังคงทำหน้าที่รักษาการโฆษกประจำ<orgName>สำนักนายกฯ</orgName> อยู่เหมือนเดิม และงานที่นายกฯเร่งดำเนินการก็ถือว่า เป็นเรื่องที่นายกฯ ได้มอบหมายให้ทำแต่ต้น อยากเร่งงานให้แล้วเสร็จ เพราะเวลานี้ประชาชนอยากเห็นรัฐบาลเร่งทำงาน ส่วนงานในส่วนของโฆษกรัฐบาลเชื่อว่าหลังจากนี้นายกฯจะได้ชี้แจงให้ฟังอีกครั้ง"
<p>นายอภิรักษ์ กล่าวว่า มาเวลานี้อยากเรียกว่าตนปฏิเสธเลยให้ช่วยทำงาน ในบทบาทของที่ปรึกษา ส่วนจะเป็นใครจะอย่างไรคงเป็นเรื่องที่นายกฯได้ชี้ ซึ่งหลังจากคุยกับนายกฯแล้ว จะได้เรียนให้ นายชุมพล กาญจนะ ประธานส.ส.<orgName>พรรคประชาธิปัตย์</orgName>ได้ทราบอีกครั้งถึงแนวทางที่ตนได้หารือ และนายกฯเองคงได้เรียนให้ประธานส.ส.พรรคได้ทราบ</p>
<p> ด้าน นายอภิสิทธิ์ เวชชาชีวะ นายกรัฐมนตรี กล่าวว่า จากการหารือกับนายอภิรักษ์ ท่านบอกว่าไม่ทราบเรื่องที่มีการทาบทามให้เป็นโฆษกประจำสำนักนายกรัฐมนตร เป็นเพียงความเห็นของส.ส.ในพรรค และตัวท่านยังมีงานที่ตนมอบหมายในฐานะที่ปรึกษานายกฯหลายเรื่องที่ต้องสานต่อ</p>
"คุณอภิรักษ์ มาบอกว่าไม่ทราบตามที่เป็นข่าว และไม่คิดว่าจะเปลี่ยนแปลง ไปอยู่ในตำแหน่งนั้น ขณะนี้กำลังดูๆ กันอยู่หลายท่าน อีกทั้งนายปณิธาน วัฒนายากร รองเลขาธิการนายกฯ รักษาการโฆษกรัฐบาลก็ปฏิบัติหน้าที่ได้ดีอยู่ไม่มีปัญหาอะไร แต่ถ้ามีคนอื่นมาเสริมทีม ก็จะดำเนินการ แต่ไม่ได้เป็นเรื่องเร่งด่วนขนาดนั้น"
<p>ผู้สื่อข่าวถามว่าแสดงว่าไม่มีใครอยากมาดำรงตำแหน่งนี้ นายกรัฐมนตรี กล่าวว่า นายปณิธานก็ยินดีทำอยู่แล้ว เดิมคุยกันไว้ตอนเริ่มต้นตั้งรัฐบาลว่าจะให้ช่วยดูแลอีกช่วงหนึ่งแต่เวลาล่วงเลยมาจึงอยากให้มีคนช่วยคิดเท่านั้นเอง เมื่อถามว่า จำเป็นต้องเพิ่มงานหรือมอบนโยบายด้านอื่นๆ อีกหรือไม่ นายอภิสิทธิ์ กล่าวว่า นายปณิธาน ก็สามารถอธิบายเรื่องต่างๆ ได้ เพียงแต่ช่วงนี้งานหนักขึ้นเท่านั้นเอง มีเรื่องต้องอธิบายเยอะ ไม่น่าจะมีปัญหาอะไร</p>
<p> ส่วนในเรื่องของการเมืองจะให้นายปณิธานพูดด้วยหรือไม่นั้น นายอภิสิทธิ์ กล่าวว่า พยายามแยกว่าเรื่องใดที่เป็นงานของรัฐบาล หากเป็นเรื่องการเมืองอาจจะเกี่ยวกับพรรคบ้าง เรื่องส่วนตัวบ้างอะไรบ้าง ตนอยากให้งานของรัฐบาลเป็นหลัก และตนเคยทำหน้าที่นี้มาก่อน จึงพยายามขีดเส้น และถ้าเป็นไปได้อยากเป็นเฉพาะเรื่องของรัฐบาล ไม่งั้นจะสับสน</p>
 "ท่านอาจารย์ปณิธานก็ทำหน้าที่มาถูกทางแล้ว เพียงแต่มีประเด็นมากขึ้น ทำงานหนักขึ้น ต้องยอมรับว่า นายปณิธานมีความชำนาญเป็นพิเศษเรื่องงานด้านการต่างประเทศ งานด้านความมั่นคง ภาคใต้ แต่บางเรื่องอาจจะไม่คุ้นเคยมากนัก จึงต้องทำงานหนักขึ้นเท่านั้นเอง จึงไม่ใช่เรื่องเร่งด่วนที่จะเปลี่ยนโฆษกรัฐบาล เป็นเพียงข่าวที่นำไปพูดกันเท่านั้นเอง"
<p> ส่วนที่ผ่านมานายปณิธานไม่สามารถตอบโต้ด้านการเมืองได้นั้น นายอภิสิทธิ์ กล่าวว่า ไม่ใช่หน้าที่ของท่านที่จะต้องไปตอบโต้เรื่องต่างๆ เพราะตนพยายาม ลดบรรยากาศการตอบโต้อยู่แล้วในส่วนของรัฐบาลและอย่างที่บอกว่า การชี้แจง ทางการเมืองมีคนทำอยู่แล้ว เพราะในแต่ละพรรคการเมืองก็ไม่ยอมให้มีการพาดพิง ในทางเสียหายอยู่แล้ว</p></body>
</news>
