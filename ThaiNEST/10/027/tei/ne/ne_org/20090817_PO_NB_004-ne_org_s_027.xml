<teiHeader>
<fileDesc>
<titleStmt>
  <title>ปธ.วุฒิสภา เชื่อ ศาลจะพิจารณาคดีทุจริตกล้ายางตามกฎหมายและข้อเท็จจริง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170116&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ปธ.<orgName>วุฒิสภา</orgName> เชื่อ ศาลจะพิจารณาคดีทุจริตกล้ายางตามกฎหมายและข้อเท็จจริง</headline>
<lead></lead>
<neck></neck>
<body><p>ประธาน<orgName>วุฒิสภา</orgName> เชื่อ ศาลจะพิจารณาคดีทุจริตจัดซื้อต้นกล้ายางพาราตามกฎหมายและข้อเท็จจริง พร้อมระบุ ไม่ห่วงการยื่นถวายฎีกาขอพระราชทานอภัยโทษให้แก่อดีตนายกรัฐมนตรี นายประสพสุข บุญเดช ประธาน<orgName>วุฒิสภา</orgName> กล่าวถึงกรณีที่<orgName>ศาลฎีกา แผนกคดีอาญาของผู้ดำรงตำแหน่งทางการเมือง</orgName> นัดอ่านคำพิพากษาคดีจัดซื้อต้นกล้ายางพาราในวันนี้ โดยเชื่อว่า ศาลจะพิจารณาไปตามกฎหมายและข้อเท็จจริง ใครผิดก็ต้องว่าไปตามความผิด และเชื่อว่าศาลจะไม่โอบอุ้มใคร ทั้งนี้ในคดีดังกล่าวมีผู้ต้องหาที่เป็นนักการเมืองและข้าราชการประจำมากถึง 44 คน จึงอาจมีผู้ที่พ้นจากคดีบ้างเป็นธรรมดา ส่วนจะมีการเลื่อนการอ่านคำพิพากษาออกไปหรือไม่นั้น นายประสพสุข กล่าวว่า หากผู้ต้องหามาไม่ครบ ศาลอาจเลื่อนการพิจารณาออกไปอีก 30 วัน ประธาน<orgName>วุฒิสภา</orgName> กล่าวอีกว่า ส่วนตัวไม่รู้สึกเป็นห่วงการยื่นถวายฎีกาเพื่อขอพระราชทานอภัยโทษให้แก่ พ.ต.ท. ทักษิณ ชินวัตร อดีตนายกรัฐมนตรี ของ<orgName>กลุ่ม นปช.</orgName> เพราะหาก<orgName>กลุ่ม นปช.</orgName>ยื่นถวายฎีกาแล้วยุติการชุมนุมตามที่ได้ประกาศไว้ก็จะไม่ก่อให้เกิดความขัดแย้ง และเชื่อว่า<orgName>กลุ่ม นปช.</orgName>คงไม่ไปเกี่ยวข้องกับคำพิพากษาในคดีทุจริตกล้ายาง เพราะเป็นคนละส่วนกัน </p></body>
</news>
