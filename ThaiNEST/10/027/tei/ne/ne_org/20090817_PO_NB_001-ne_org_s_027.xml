<teiHeader>
<fileDesc>
<titleStmt>
  <title>อดีตนายกฯโฟนอินเล่าเหตุการณ์ชีวิตตลอด 3 ปีที่ได้เผชิญ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170077&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อดีตนายกฯโฟนอินเล่าเหตุการณ์ชีวิตตลอด 3 ปีที่ได้เผชิญ</headline>
<lead></lead>
<neck></neck>
<body><p>อดีตนายกรัฐมนตรี โฟนอินเล่าเหตุการณ์ชีวิตตลอด 3 ปีที่ได้เผชิญ พร้อมนำกลุ่มผู้ชุมนุมร้องเพลงสดุดีมหาราชา ก่อนจะมีการเคลื่อนริ้วขบวนฎีกา บรรยากาศการชุมนุมเพื่อยื่นถวายฎีกาขอพระราชทานอภัยโทษให้กับ พันตำรวจโททักษิณ ชินวัตร อดีตนายกรัฐมนตรี ของ<orgName>กลุ่มแนวร่วมประชาธิปไตยขับไล่เผด็จการแห่งชาติ</orgName> หรือ <orgName>นปช.</orgName> ในขณะนี้ ก็มีกลุ่มผู้ชุมนุมเดินทางมากันจนเกือบเต็มพื้นที่ของท้องสนามหลวง โดยในเวลาประมาณ 11.00 น. พันตำรวจโททักษิณ ได้โฟนอินมาพูดคุยกับกลุ่มผู้ชุมนุม ซึ่งเนื้อหาการโฟนอินส่วนใหญ่จะเป็นการเล่าเหตุการณ์ตลอด 3 ปีที่ตนเองได้เผชิญมาตั้งแต่การทำรัฐประหาร การถูกตัดสินคดีทุจริตที่ดินรัชดา และผลงานที่ได้ทำตลอดการดำรงหน้าที่นายกรัฐมนตรี พร้อมระบุว่า ตนเองเป็นเหยื่อของการถูกรังแก และถูกใส่ร้ายจากกลุ่มบุคคลที่ไม่ประสงค์ดี ดังนั้นตนเองจึงขอพึ่งพระบารมีพระบาทสมเด็จพระเจ้าอยู่หัว ในการขอพระราชทานอภัยโทษในครั้งนี้ ซึ่งการโฟนอินของ พันตำรวจโททักษิณ ใช้เวลาประมาณ 15 นาที และพันตำรวจโททักษิณ ได้นำกลุ่มผู้ชุมนุมร้องเพลงสดุดีมหาราชา หลังจากนั้นมีการตั้งริ้วขบวนฎีกา โดยมีแกนนำ<orgName>กลุ่ม นปช.</orgName> จำนวน 10 คน และพระภิกษุสงฆ์จำนวน 5 รูป จะเป็นตัวแทนในการยื่นฎีกากับ<orgName>สำนักราชเลขาธิการ</orgName> ที่บริเวณประตูวิเศษไชยศรี หลังจากนั้นกลุ่มผู้ชุมนุม จะกลับมารวมตัวกันอีกครั้งที่บริเวณท้องสนามหลวง  </p></body>
</news>
