<teiHeader>
<fileDesc>
<titleStmt>
  <title>รายชื่อแดงยื่นฎีกาเพียง3. 5ล้านคน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 14:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14674  </bibl>
</sourceDesc>
</fileDesc>
</teiHeader>
<news>
<headline>รายชื่อ<orgName>แดง</orgName>ยื่นฎีกาเพียง3. 5ล้านคน</headline>
<lead></lead>
<neck>'ณัฐวุฒิ'ประกาศภารกิจถวายฎีกาสิ้นสุด</neck>
<body><p>ผู้สื่อข่าวรายงานความเคลื่อนไหวของ<orgName>กลุ่มคนเสื้อแดง</orgName> ที่ท้องสนามหลวง ว่า หลังเสร็จสิ้นการยื่นถวายฎีกา ขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี แล้ว <orgName>กลุ่มคนเสื้อแดง</orgName>ได้เคลื่อนขบวนกลับมายังท้องสนามหลวง โดย นายวีระ มุสิกพงศ์ กล่าวภายหลังว่า รายชื่อประชาชนที่ยื่นถวายฎีกา มีจำนวนทั้งสิ้นเพียง 3,500,000 ล้านคนเท่านั้น ไม่ถึง 4 ล้านคนตามที่เป็นข่าว เพราะจากการตรวจสอบรายชื่ออย่างละเอียด พบว่า มีการสอดแทรกรายชื่อที่ซ้ำมาจำนวนหนึ่ง จึงต้องคัดออกไป นอกจากนี้ การ์ด<orgName>กลุ่มคนเสื้อแดง</orgName>ยังได้นำโปสการ์ด จำนวน 3 แสนใบ มาแจกจ่ายให้กับ<orgName>กลุ่มคนเสื้อแดง</orgName> ซึ่งเป็นรูป พ.ต.ท.ทักษิณ มีข้อความว่า 'ผมจะไม่ลืมน้ำใจอันยิ่งใหญ่ของพี่น้อง<orgName>กลุ่มคนเสื้อแดง</orgName>' สร้างความปลื้มใจให้กับ<orgName>กลุ่มคนเสื้อแดง</orgName>
</p>
<p>ล่าสุด ผู้สื่อข่าวรายงานว่า <orgName>กลุ่มคนเสื้อแดง</orgName>ได้สลายการชุมนุมไปเมื่อเวลา 15.00 น. แต่ยังยืนยัน เดินหน้าขับไล่รัฐบาลต่อไป</p>
<p>นายณัฐวุฒิ ใสยเกื้อ แกนนำคน<orgName>เสื้อแดง</orgName> แถลงภายหลังการชุมนุมว่า ขบวนการทูลเกล้าฯ ถวายฎีกาได้สิ้นสุดลงแล้ว จากนี้ถือว่าภารกิจสิ้นสุด ไม่ว่าเบื้องบนจะวินิจฉัยอย่างไร เมื่อไหร่ แบบไหน คน<orgName>เสื้อแดง</orgName>พร้อมน้อมรับทั้งสิ้น อย่างไรก็ตาม เหตุผลที่มีการคัดรายชื่อออกไปจำนวนมาก เพราะบางรายมีชื่อ ไม่มีเลขที่บัตรประจำตัวประชาชน บางรายมีชื่อมีเลขบัตร แต่ไม่มีที่อยู่ บางรายเป็นเยาวชน เจ้าหน้าที่ก็ได้ดึงออกเพื่อกันข้อครหา นอกจากนี้ยังพบว่า ใบฎีกาจำนวนมากเป็นฝ่ายปรปักษ์ ก็ได้ดึงออกไป โดยมั่นใจว่า รายชื่อที่ส่งไปมีความสมบูรณ์ที่สุด ทั้งนี้แม้ว่าภารกิจนี้จะสิ้นสุด แต่คน<orgName>เสื้อแดง</orgName>จะไม่หยุดเรียกร้องประชาธิปไตย ยังจะมีการชุมนุมขับไล่รัฐบาล เอาความยุติธรรมกลับคืนมา.
</p></body>
</news>
