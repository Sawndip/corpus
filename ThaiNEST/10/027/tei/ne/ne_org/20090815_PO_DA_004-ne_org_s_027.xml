<teiHeader>
<fileDesc>
<titleStmt>
  <title>พท.แนะนายกฯควบเก้าอี้โฆษกรัฐบาล  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-15 15:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14321  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>แนะนายกฯควบเก้าอี้โฆษกรัฐบาล</headline>
<lead></lead>
<neck><orgName>พท.</orgName>บอกผอ.เขตอึดอัดถูกสั่งตั้งโต๊ะล่าชื่อค้านฎีกา</neck>
<body><p>ที่พรรคเพื่อไทย วันนี้ (15 ส.ค.) ผู้สื่อข่าวรายงานว่า นายจิรายุ ห่วงทรัพย์ รองโฆษก<orgName>พรรคเพื่อไทย</orgName> เรียกร้องให้นายอภิสิทธิ์ เวชชาชีวะ นายกรัฐมนตรี ยุติการตั้งโฆษกประจำ<orgName>สำนักนายกรัฐมนตรี</orgName>คนใหม่ เพราะขณะนี้มีปัญหาปากท้องประชาชนและราคาน้ำมันที่ควรเร่งแก้ไข โดยแนะให้นายกฯ เป็นโฆษกรัฐบาลควบอีก 1 ตำแหน่ง เพราะเวลานี้ก็แถลงข่าวรายวัน และต่อไปนี้หากนายกฯ เดินทางไปไหน เช่น อีสาน หรือจ.สุราษฎร์ธานี ก็ต้องตั้งรักษาการนายกฯ ด้วยเหมือนกรณีการตั้งรักษาการ ผบ.<orgName>ตร.</orgName></p>
<p>นายจิรายุ ยังกล่าวถึงการใช้งบประชาสัมพันธ์ต่าง ๆ ของ<orgName>สำนักนายกรัฐมนตรี</orgName>ที่มีนายสาทิตย์ วงศ์หนองเตย รมต.ประจำ<orgName>สำนักนายกรัฐมนตรี</orgName> เป็นผู้ดูแลว่า หากเปรียบเทียบการใช้งบในช่วง 6 เดือนเดียวกันของปีที่แล้ว ตั้งแต่เดือน ม.ค.- ก.ค. ปรากฎว่าได้ใช้งบมากกว่าปีที่แล้ว โดยใช้ไปถึง 4,400 กว่าล้านบาทในการประชาสัมพันธ์ต่าง ๆ แต่กลับไม่ได้ผล ถือเป็นการใช้เงินภาษีไม่คุ้มค่า.</p>
<p>นายจิรายุ ห่วงทรัพย์ รองโฆษก<orgName>พรรคเพื่อไทย</orgName> กล่าวถึงการตั้งโต๊ะคัดค้านการถวายฎีกาพระราชทานอภัยโทษให้พ.ต.ท.ทักษิณ ชินวัตร ว่า จากที่มีคำสั่งผ่านทางวิทยุสื่อสารหรือ ว.8 ไปยังเครือข่ายของ<orgName>กทม.</orgName>เมื่อวันที่ 14 ส.ค.ที่ผ่านมา ปรากฎว่าในวันนี้บางเขตในกทม.ยังตั้งโต๊ะตบยุงอยู่ และบางเขตก็ไม่กล้าตั้ง จากการสอบถามไปยัง ผอ.เขตหลายคนบอกว่าอึดอัดใจ เพราะชาวบ้านถามว่า มาตั้งทำไม อยากให้เป็นไปตามกลไกมากกว่า ที่รัฐบาลอ้างว่ามีคนมาลงชื่อคัดค้าน 7 ล้านคน แสดงว่าคนอีก 23-30 ล้านคน ก็ไม่เห็นด้วยกับการคัดค้านใช่หรือไม่.
</p></body>
</news>
