<teiHeader>
<fileDesc>
<titleStmt>
  <title>“ถาวร”ดันร่างก.ม.ตั้ง ศอ.บต.โฉมใหม่เข้าครม.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/18/news_29306011.php?news_id=29306011  </bibl>
</sourceDesc>
</fileDesc>
</teiHeader>
<news>
<headline>“ถาวร”ดันร่างก.ม.ตั้ง <orgName>ศอ.บต.</orgName>โฉมใหม่เข้าครม.</headline>
<lead></lead>
<neck></neck>
<body><p>การประชุม<orgName>คณะรัฐมนตรี</orgName> (<orgName>ครม.</orgName>) วันที่ 18 ส.ค.นี้ มีวาระที่น่าสนใจคือ <orgName>กระทรวงมหาดไทย</orgName> โดย นายถาวร เสนเนียม รมช.<orgName>มหาดไทย</orgName> จะเสนอร่างพระราชบัญญัติการบริหารราชการจังหวัดชายแดนภาคใต้ พ.ศ.... ให้ <orgName>ครม.</orgName>พิจารณา โดยสาระสำคัญของร่างกฎหมายฉบับนี้คือ ให้มีการตั้ง<orgName>ศูนย์อำนวยการบริหารจังหวัดชายแดนภาคใต้</orgName> (<orgName>ศอ.บต.</orgName>) เป็นส่วนราชการอยู่ภายใต้การบังคับบัญชาของนายกรัฐมนตรี และให้นายกรัฐมนตรีมีอำนาจในการแต่งตั้งเลขาธิการ <orgName>ศอ.บต.</orgName> ตามข้อเสนอของ รมว.<orgName>มหาดไทย</orgName></p>
<p>ทั้งนี้ <orgName>ศอ.บต.</orgName>มีฐานะเทียบเท่าปลัดกระทรวง มีรองเลขาธิการ และผู้ช่วยเลขาธิการมาจาก<orgName>กระทรวงมหาดไทย</orgName> หรือกระทรวงอื่นๆ โดยเจ้าหน้าที่ของรัฐฝ่ายพลเรือนของ <orgName>ศอ.บต.</orgName>อยู่ในสังกัดของ<orgName>สำนักงานปลัดกระทรวงมหาดไทย</orgName> ให้ปลัด<orgName>กระทรวงมหาดไทย</orgName>บรรจุและแต่งตั้งหรือจ้างตามที่เลขาธิการ <orgName>ศอ.บต.</orgName>เสนอ และให้อธิบดีกรมการปกครองเป็นกรรมการและเลขานุการ <orgName>ศอ.บต.</orgName></p>
<p><orgName>ศอ.บต.</orgName>ตามกฎหมายใหม่มีหน้าที่จัดทำและบูรณาการแผนงานโครงการด้านการพัฒนาของกระทรวงและหน่วยงานของรัฐ นำเสนอต่อ<orgName>คณะกรรมการยุทธศาสตร์ด้านการพัฒนาจังหวัดชายแดนภาคใต้</orgName> (<orgName>กพต.</orgName>) ที่มีนายกรัฐมนตรีเป็นประธาน</p>
<p>ในการนี้ <orgName>กระทรวงมหาดไทย</orgName>ยังจะเสนอของบประมาณและดำเนินงานตามแผนงานโครงการเพื่อให้เกิดความคล่องตัว สอดคล้องกับภารกิจของ <orgName>ศอ.บต.</orgName>ด้วย โดยให้อำนาจ <orgName>ศอ.บต.</orgName>วางระเบียบเกี่ยวกับการเงิน พัสดุ เบี้ยเสี่ยงภัย ค่าชดเชย และงานสารบรรณได้เป็นการเฉพาะ โดยไม่ต้องปฏิบัติตามหน่วยงานอื่น กำหนดให้<orgName>ศอ.บต.</orgName>มีอำนาจหน้าที่ในการเสนองบประมาณได้เอง พร้อมทั้งให้โอนงบประมาณและหนี้สินของ<orgName>กองอำนวยการรักษาความมั่นคงภายใน ภาค 4</orgName> (<orgName>กอ.รมน.ภาค 4</orgName>) ในส่วนที่เกี่ยวข้องกับการบริหารจังหวัดชายแดนภาคใต้ตาม พ.ร.บ.การรักษาความมั่นคงภายในราชอาณาจักร พ.ศ.2551 มาอยู่ภายใต้การควบคุมของ <orgName>ศอ.บต.</orgName> ซึ่งให้ <orgName>ศอ.บต.</orgName>เป็นหน่วยงานอิสระ และมีฐานะเป็นนิติบุคคลด้วย</p>
<p>อย่างไรก็ดี <orgName>สำนักงบประมาณ</orgName>มีข้อสังเกตเพิ่มเติมว่า ในรูปแบบลำดับชั้นการบังคับบัญชาที่ให้ <orgName>ศอ.บต.</orgName>อยู่ในบังคับบัญชาของนายกฯ โดยมีเลขาธิการ <orgName>ศอ.บต.</orgName>เทียบเท่าปลัดกระทรวงเป็นหัวหน้าส่วนราชการ อาจจะไม่สอดคล้องเท่ากับให้เลขาธิการ <orgName>ศอ.บต.</orgName>ขึ้นตรงกับ รมว.<orgName>มหาดไทย</orgName>
</p></body>
</news>
