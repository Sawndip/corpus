<teiHeader>
<fileDesc>
<titleStmt>
  <title>พท. ให้ ส.ส. ลงพื้นที่ตรวจสอบการทุจริตในโครงการชุมชนพอเพียง  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110310&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName> ให้ ส.ส. ลงพื้นที่ตรวจสอบการทุจริตในโครงการชุมชนพอเพียง</headline>
<lead></lead>
<neck></neck>
<body><p><orgName>พรรคเพื่อไทย</orgName> มอบให้ ส.ส. ลงพื้นที่ตรวจสอบและรวบรวมหลักฐานหากพบการทุจริตในโครงการชุมชนพอเพียง เพื่อยื่นให้หน่วยงานที่เกี่ยวข้องตรวจสอบตามกฎหมาย นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> กล่าวว่า ที่ประชุม ส.ส.ของพรรค เห็นควรให้เร่งตรวจสอบการทุจริตในโครงการชุมชนพอเพียง โดยมอบหมายให้ ส.ส.ทุกคนไปตรวจสอบในพื้นที่ของตนเองถึงการทุจริตพร้อมรวบรวมหลักฐานภายใน 30 วัน ซึ่งพรรคเพื่อไทยจะนำหลักฐานยื่นให้กับคณะกรรมาธิการของสภา รับเรื่องไปตรวจสอบอีกครั้ง นอกจากนี้ที่ประชุม ยังได้ขอความร่วมมือจาก ส.ส. ภายในพรรคลงพื้นที่ช่วยหาเสียงให้กับ นายสมพล วิชัยดิษฐ ผู้สมัครรับเลือกตั้งซ่อม ส.ส.เขต 1 <orgName>จ.สุราษฎร์ธานี</orgName> โดยจะเริ่มลงพื้นที่ตั้งแต่วันที่ 13 สิงหาคมเป็นต้นไป ทั้งนี้<orgName>พรรคเพื่อไทย</orgName>จะจัดทีมหาเสียงชุดใหญ่ ช่วยลงพื้นที่หาเสียงด้วยในช่วงปลายเดือนนี้</p></body>
</news>
