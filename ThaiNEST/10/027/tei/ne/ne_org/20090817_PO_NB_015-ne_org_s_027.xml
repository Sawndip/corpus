<teiHeader>
<fileDesc>
<titleStmt>
  <title>ประชุมวุฒิสภายกประเด็นการพาดพิงและละเมิดพระราชอำนาจเข้าหารือ  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170071&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประชุม<orgName>วุฒิสภา</orgName>ยกประเด็นการพาดพิงและละเมิดพระราชอำนาจเข้าหารือ</headline>
<lead></lead>
<neck></neck>
<body><p>ที่ประชุม<orgName>วุฒิสภา</orgName>หารือกรณีการพาดพิงและละเมิดพระราชอำนาจสถาบันเบื้องสูง ขณะที่ตัวแทน<orgName>ศาลรัฐธรรมนูญ</orgName> ยืนยันพิจารณาเรื่องสมาชิกภาพของสมาชิก<orgName>วุฒิสภา</orgName>ด้วยความเป็นกลาง การประชุม<orgName>วุฒิสภา</orgName>สมัยสามัญนิติบัญญัติวันนี้(17 ส.ค.52) เริ่มขึ้นเมื่อเวลา 10.00 น. โดยมีนายประสพสุข บุญเดชประธาน<orgName>วุฒิสภา</orgName> ทำหน้าที่ประธานการประชุม และเปิดโอกาสให้สมาชิกหารือเรื่องการละเมิดพระราชอำนาจ ซึ่งพลเอกณพฤษภ์ มัณฑะจิตร ส.ว.สรรหา ได้ขอหารือต่อที่ประชุมถึงสถานการณ์ในปัจจุบันที่มีการพาดพิงและละเมิดพระราชอำนาจของสถาบันเบื้องสูง จึงขอหารือว่า<orgName>วุฒิสภา</orgName>ควรจะมีบทบาทในการดูแลและปกป้องกรณีนี้อย่างไร จากนั้นตัวแทนจาก<orgName>ศาลรัฐธรรมนูญ</orgName>มีการตอบข้อถามของสมาชิก<orgName>วุฒิสภา</orgName>เกี่ยวกับการพิจารณากรณีสมาชิกภาพของ 16 สว.โดยยืนยันว่า<orgName>ศาลรัฐธรรมนูญ</orgName>จะพิจารณาด้วยความเป็นกลาง นอกจากนี้ ที่ประชุมจะมีการตั้งกระทู้ถามด่วนนายกรัฐมนตรี เรื่องบทบาทของกองทัพในการพิทักษ์สถาบันพระมหากษัตริย์และนโยบายการแก้ไขปัญหาการกระทำอันเป็นการกระทบกระเทือนต่อสถาบันเบื้องสูง รวมถึงการบริหารเงินกู้จากการออกพันธบัตรไทยเข้มแข็ง ให้อยู่ในกรอบวินัยการเงินและกรณีการย้ายท่าอากาศยานดอนเมืองไปยังท่าอากาศยานสุวรรณภูมิ </p></body>
</news>
