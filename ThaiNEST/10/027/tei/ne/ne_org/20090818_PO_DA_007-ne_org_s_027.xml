<teiHeader>
<fileDesc>
<titleStmt>
  <title>'กรณ์'รับ รู้ปัญหามาเฟียในสนามบินฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-18 14:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14670  </bibl>
</sourceDesc>
</fileDesc>
</teiHeader>
<news>
<headline>'กรณ์'รับ รู้ปัญหามาเฟียในสนามบินฯ</headline>
<lead></lead>
<neck></neck>
<body><p>วันนี้(17 ส.ค.) นายกรณ์ จาติกวณิช รมว.<orgName>คลัง</orgName> เปิดเผยว่า รับทราบปัญหาการทุจริตในสนามบินมาก่อนหน้านี้แล้ว และได้เรียกหน่วยงานที่เกี่ยวข้องในการทำงานที่สนามบินสุวรรรภูมิ คือ<orgName>กรมสรรพสามิต</orgName> <orgName>กรมศุลกากร</orgName> มาหารือเรื่องปัญหามาเฟียในสนามบินแล้ว โดยสั่งการให้ปฏิบัติหน้าที่ด้วยความยืดหยุ่น และต้องคำนึงถึงผลกระทบในวงกว้าง ด้านการท่องเที่ยว และภาพลักษณ์ต่อสายตาของต่างประเทศ ขณะเดียวกันต้องปฏิบัติงานให้ถูกต้องตามกฎหมายด้วย จึงถือเป็นเรื่องที่ต้องสร้างความสมดุลให้ดี </p>
<p>ด้านนายวิสุทธิ์ ศรีสุพรรณ อธิบดี<orgName>กรมศุลกากร</orgName> กล่าวว่า ปัญหาการนำสินค้าประเทภบุหรี่ และสุราเข้ามาเกินกว่าที่กฎหมายกำหนดนั้น อาจมีพบบ้างประปราย แต่กรมฯ จะพยายามประชาสัมพันธ์ให้ชัดเจนว่า นักท่องเที่ยวสามารถนำเข้ามาในจำนวนเท่าไหร่ และที่เหลือจะตั้งภาชนะไว้ให้ทิ้งก่อนที่จะเดินทางเข้าประเทศ แต่จะไม่มีการเข้าตรวจค้น โดยถือว่าให้นักท่องเที่ยวสำแดงเอง แต่ปัญหาที่ผ่านมาอาจเกิดจาการทำงานของเจ้าหน้าที่<orgName>กรมสรรพสามิต</orgName> ที่เข้ามาร่วมในการตรวจตรา ดังนั้นนายสถิตย์ ลิ่มพงศ์พันธุ์ ปลัด<orgName>กระทรวงการคลัง</orgName> จึงได้มอบหมายว่าให้ประสานการทำงานร่วมกัน และหากตรวจปล่อยไปแล้วก็ไม่ควรจะที่จะเข้าไปตรวจค้นอีก โดยให้ทำงานอย่างละมุนละม่อม.
</p></body>
</news>
