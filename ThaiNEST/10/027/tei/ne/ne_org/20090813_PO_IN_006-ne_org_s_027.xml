<teiHeader>
<fileDesc>
<titleStmt>
  <title>ชุมพลเชื่อแดงฎีกา17สค.ไม่เกิดเหตุรุนแรง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-13 12:53:42  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185033  </bibl>
</sourceDesc>
</fileDesc>
</teiHeader>
<news>
<headline>ชุมพลเชื่อแดงฎีกา17สค.ไม่เกิดเหตุรุนแรง</headline>
<lead>หัวหน้า<orgName>พรรคชาติไทยพัฒนา</orgName> เชื่อ วันถวายฎีกาม็อบ<orgName>เสื้อแดง</orgName> 17 ส.ค. จะไม่เกิดเหตุรุนแรงขึ้นในบ้านเมือง</lead>
<neck></neck>
<body><p>นายชุมพล ศิลปอาชา หัวหน้า<orgName>พรรคชาติไทยพัฒนา</orgName> กล่าวว่า การยื่นถวายฎีกาของ<orgName>กลุ่มคนเสื้อแดง</orgName>เพื่อขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี ในวันที่ 17 ส.ค. นี้ ไม่น่ามีเหตุการณ์ความวุ่นวาย หรือเหตุการณ์ความรุนแรงเกิดขึ้น เนื่องจากการยื่นถวายฎีกาดังกล่าวเป็นความคิดเห็นของกลุ่มคนเสื้อแดงที่เห็นว่า พ.ต.ท.ทักษิณ ก็อยู่ในสถานะของประชาชนจึงยื่นถวายฎีกา ขณะที่อีกฝ่ายเห็นว่าไม่ควรกระทำเนื่องจากจะเป็นการก้าวล่วงพระราชอำนาจ ทั้งนี้ ในฐานะพรรคร่วมรัฐบาลมองว่าแม้สถานการณ์ขณะนี้จะไม่มีสัญญาณใดที่ทำให้เกิดเหตุการณ์ความรุนแรงขึ้น ซึ่งมีเพียงแต่ปัญหาทางการเมืองระหว่างสีต่าง ๆ เท่านั้นที่ตนรู้สึกเป็นห่วง</p>
<p>นอกจากนี้ นายชุมพล กล่าวถึงกรณีการให้สัมภาษณ์ของ นายบรรหาร ศิลปอาชา อดีตหัวหน้าพรรคชาติไทย ที่เสนอแนะให้นายกรัฐมนตรีไม่ควรเข้าไปยุ่งเกี่ยวกับโผการแต่งตั้งโยกย้ายในสำนักงานตำรวจแห่งชาติว่า เป็นการตีความคำให้สัมภาษณ์และความเข้าใจผิดของสื่อจึงทำให้ข้อมูลคลาดเคลื่อน อย่างไรก็ตาม นายบรรหาร ไม่ได้เสนอแนะถึงนายกรัฐมนตรีแต่อย่างใด
</p></body>
</news>
