<teiHeader>
<fileDesc>
<titleStmt>
  <title>พีเน็ต จ.อยุธยาฯ เผย เลือกตั้งท้องถิ่นบางแห่งซื้อเสียงแล้วหัวละ 1,000 บาท  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130156&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>พีเน็ต จ.อยุธยาฯ</orgName> เผย เลือกตั้งท้องถิ่นบางแห่งซื้อเสียงแล้วหัวละ 1,000 บาท</headline>
<lead></lead>
<neck></neck>
<body><p>ประธาน<orgName>เครือข่ายประชาชนเพื่อการเลือกตั้งจังหวัดพระนครศรีอยุธยาจังหวัดพระนครศรีอยุธยา</orgName> เผย เลือกตั้งท้องถิ่นจังหวัดพระนครศรีอยุธยาบางพื้นที่เริ่มซื้อเสียงแล้ว ชี้ผู้มีหลักฐานยื่นให้ กกต.จังหวัดฯ ตรวจสอบ น.ส.ชลลดา บุญเกษม ประธาน<orgName>เครือข่ายประชาชนเพื่อการเลือกตั้งจังหวัดพระนครศรีอยุธยา</orgName> หรือ <orgName>พีเน็ต</orgName> กล่าวว่า การเลือกตั้งท้องถิ่นของ<orgName>จังหวัดพระนครศรีอยุธยา</orgName>ในขณะนี้มีประชาชนร้องเรียนเรื่องการทุจริตซื้อเสียงในบางอบต.แล้ว โดยเฉพาะที่ จ.พระนครศรีอยุธยาพบแล้ว 1 แห่ง ซึ่งกลุ่มดังกล่าวจะมีการเกณฑ์หัวคะแนนไปที่บ้านและจ่ายให้หัวละ 1,000 บาท ซึ่งเงินที่ใช้ในแต่ละวันจะอยู่ที่ 40,000 - 50,000 บาท ที่ผ่านมาประชาชนแจ้งเรื่องดังกล่าวเข้ามาค่อนข้างมากจึงได้ให้กลุ่มที่เข้ามาร้องเรียนนำหลักฐานไปแจ้งที่สำนักงานคณะกรรมการการเลือกตั้งประจำจังหวัดพระนครศรีอยุธยา เพราะจะได้ตรวจสอบข้อเท็จจริงและหากเป็นเรื่องที่มีข้อมูลและหลักฐานชัดเจน <orgName>กกต.</orgName>จะเป็นผู้มีอำนาจดำเนินคดีตามกฎหมายต่อไป</p></body>
</news>
