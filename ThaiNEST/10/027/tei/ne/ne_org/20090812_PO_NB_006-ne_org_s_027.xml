<teiHeader>
<fileDesc>
<titleStmt>
  <title>"เทพไท" เรียกร้อง "พล.อ.ชวลิต" ทำหนาที่โซ่ข้อกลางเจรจากลุ่ม นปช. ยุติปัญหา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208120104&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"เทพไท" เรียกร้อง "พล.อ.ชวลิต" ทำหนาที่โซ่ข้อกลางเจรจา<orgName>กลุ่ม นปช.</orgName> ยุติปัญหา</headline>
<lead></lead>
<neck></neck>
<body><p>โฆษกประจำตัวหัวหน้า<orgName>พรรคประชาธิปัตย์</orgName> เรียกร้องพลเอกชวลิต ยงใจยุทธ ทำหน้าที่โซ่ข้อกลางเจรจากลุ่มแนวร่วมประชาธิปไตยต่อต้านเผด็จการแห่งชาติ ยุติปัญหาความขัดแย้ง นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงกรณีที่พลเอกชวลิต ยงใจยุทธ อดีตนายกรัฐมนตรี ออกมาแสดงความเห็นถึงกรณีที่<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> หรือ <orgName>นปช.</orgName> ยื่นถวายฎีกาเพื่อขอพระราชทานอภัยโทษให้กับพันตำรวจโททักษิณ ชินวัตร อดีตนายกรัฐมนตรี และปัญหาความขัดแย้งทางการเมืองว่า แนวทางการสร้างความสมานฉันท์ และหันหน้ามาพูดคุยทำความเข้าใจกัน ถือเป็นวิธีที่ดีที่สุดในการยุติปัญหาดังกล่าว ซึ่งในฐานะที่พลเอกชวลิต เป็นบุคคลที่<orgName>กลุ่ม นปช.</orgName> ให้ความเคารพนับถือ และต้องการเห็นข้อยุติในเรื่องดังกล่าว จึงอยากให้พลเอกชวลิต เป็นตัวแทนของคน<orgName>ไทย</orgName>ทั้งประเทศทำหน้าที่เป็นโซ่ข้อกลางเข้าไปเจรจากับ<orgName>กลุ่ม นปช.</orgName> เพื่อยุติปัญหา อันเป็นการสร้างความขัดแย้งให้เกิดขึ้นในสังคม นายเทพไท กล่าวยืนยันว่า รัฐบาลและ<orgName>พรรคประชาธิปัตย์</orgName> ไม่ได้ดำเนินการขัดขวางในการยื่นถวายฎีกาของ<orgName>กลุ่ม นปช.</orgName> เพียงแต่ออกมาให้ความรู้และข้อมูลกับประชาชน ว่าการดำเนินการที่ถูกต้องเป็นอย่างไร โดยส่วนตัวเห็นว่าการดำเนินการดังกล่าวเป็นเพียงแผนการเคลื่อนไหว เพื่อให้เป็นประเด็นทางการเมืองของพันตำรวจโททักษิณ เนื่องจากขณะนี้พันตำรวจโททักษิณยังใช้ชีวิตเป็นปกติอยู่ที่ต่างประเทศ ไม่ได้เดือดร้อนอย่างที่กล่าวอ้าง </p></body>
</news>
