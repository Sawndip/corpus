<teiHeader>
<fileDesc>
<titleStmt>
  <title>เสื้อแดงพรึบสนามหลวงเตรียมถวายฏีกา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090817/24581  </bibl>
</sourceDesc>
</fileDesc>
</teiHeader>
<news>
<headline><orgName>เสื้อแดง</orgName>พรึบสนามหลวงเตรียมถวายฏีกา</headline>
<lead><orgName>กลุ่มคนเสื้อแดง</orgName>พรึบสนามหลวง เตรียมยื่นถวายฏีกาวันนี้ ระบุ ส่วนใหญ่มาจากภาคอีสานและภาคเหนือ</lead>
<neck></neck>
<body><p>(17ส.ค.) ผู้สื่อข่าวรายงานว่า ตั้งแต่เวลา 05.00 น. <orgName>กลุ่มคนเสื้อแดง</orgName>นับหมื่นคนที่เดินทางมาด้วยรถบัส รถกระบะ รถเก๋งและรถแท็กซี่ทยอยมาถึงสนามหลวง ซึ่งส่วนมากจากทางภาคเหนือและภาคอีสาน เช่น <orgName>เชียงใหม่</orgName> <orgName>ลำปาง</orgName> <orgName>นครสวรรค์</orgName> <orgName>อุดรธานี</orgName> <orgName>นครราชสีมา</orgName> <orgName>บุรีรัมย์</orgName> รวมทั้ง <orgName>กรุงเทพ</orgName> และปริมณฑล พากันปักหลักชุมนุมบริเวณด้านทิศเหนือ ฝั่งสะพานสมเด็จพระปิ่นเกล้า แต่ฝนที่ตกกระหน่ำลงมาอย่างหนักและมีน้ำเจิ่งนอง ทำให้<orgName>กลุ่มคนเสื้อแดง</orgName>ต่างพากันวิ่งเข้าไปหลบฝนภายในเต็นท์ ขณะที่บางคนก็ใช้ร่มกางกันฝน</p>
<p> ส่วนบรรยากาศรอบๆ เวทีปราศรัยก็มีการตั้งเต็นท์ออกร้านขายของที่ระลึก เช่น ผ้าโพกหัว เสื้อความจริงวันนี้ และซีดีบันทึกการโฟนอิน พ.ต.ท.ทักษิณ ชินวัตร อดีตนายกรัฐมนตรี แก่ผู้ร่วมชุมนุม และมีการเปิดเวทีด้วยการแสดงดนตรี สร้างความคึกคักให้<orgName>กลุ่มคนเสื้อแดง</orgName> ท่ามกลางการ์ดของ<orgName>นปช.</orgName>ที่สวมชุดดำกว่า 500 คน เดินตรวจเฝ้าระวังอย่างเข้มงวด ขณะที่เจ้าหน้าที่ตำรวจจำนวนมากคุมเข้มด้านนอกรอบสนามหลวงและพระบรมมหาราชวังและพื้นที่ใกล้เคียง
</p>
<p>ก่อนหน้านั้น เมื่อเวลา 00.30 น.วันเดียวกัน <orgName>กลุ่มเสื้อแดงจังหวัดนครสวรรค์</orgName> ได้ยุติการชุมนุมและพากันทยอยเดินทางขึ้นรถบัสปรับอากาศกว่า 60 คัน เดินทางมุ่งหน้าเข้า กทม.โดย<orgName>เสื้อแดง</orgName>จากจังหวัดต่างๆ าทิ <orgName>เชียงใหม่</orgName> <orgName>ลำพูน</orgName> <orgName>ลำปาง</orgName> <orgName>ตาก</orgName> <orgName>กำแพงเพชร</orgName> <orgName>พิษณุโลก</orgName> <orgName>พิจิตร</orgName><orgName>เพชรบูรณ์</orgName> <orgName>นครสวรรค์</orgName> <orgName>อุทัยธานี</orgName> <orgName>ชัยนาท</orgName> กว่า 5 หมื่นคนเดินทางมุ่งหน้าเข้า กทม.เพื่อยื่นถวายฏีกาโดยมีกำลังเจ้าหน้าที่ตำรวจกว่า 700 นายคอยอำนวยความสะดวกให้</p></body>
</news>
