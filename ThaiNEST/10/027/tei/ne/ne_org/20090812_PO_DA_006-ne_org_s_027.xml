<teiHeader>
<fileDesc>
<titleStmt>
  <title>นายกฯ ตั้ง'วิเชียร'นั่งรักษาการ ผบ.ตร.รอบ2  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-12 18:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13816  </bibl>
</sourceDesc>
</fileDesc>
</teiHeader>
<news>
<headline>นายกฯ ตั้ง'วิเชียร'นั่งรักษาการ ผบ.<orgName>ตร.</orgName>รอบ2</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (12 ส.ค.) ที่สำนักงานตำรวจแห่งชาติ (ตร.) นายอภิสิทธิ์ เวชชาชีวะ นายกรัฐมนตรี ได้มีคำสั่ง<orgName>สำนักนายกรัฐมนตรี</orgName> ที่ 188/2552 ลงวันที่ 11 ส.ค.2552 เรื่องให้ข้าราชการตำรวจรักษาราชการแทน โดยระบุว่า โดยที่<orgName>สำนักงานตำรวจแห่งชาติ</orgName>มีราชการสำคัญ เกี่ยวกับการสืบสวนสอบสวนคดีต่าง ๆ อันสืบเนื่องจากสถานการณ์ความไม่สงบในพื้นที่จังหวัดชายแดนภาคใต้ การเตรียมความพร้อมในการประชุมสุดยอด<orgName>อาเซียน</orgName> โดยทั้ง 2 กรณี เป็นเรื่องที่อาจส่งผลกระทบอย่างร้ายแรงต่อความมั่นคงของประเทศ ความสงบและสวัสดิภาพของประชาชน ตลอดจนความสัมพันธ์ระหว่าง<orgName>ราชอาณาจักรไทย</orgName>และต่างประเทศ ซึ่งรองนายกรัฐมนตรี (นายสุเทพ เทือกสุบรรณ) ได้มีบัญชาให้ผู้บัญชาการ<orgName>ตำรวจแห่งชาติ</orgName> เดินทางไปกำกับดูแลและติดตามผลการปฏิบัติอย่างใกล้ชิดด้วยตนเอง ระหว่างวันที่ 12-18 ส.ค.2552 ดังนั้น เพื่อให้การปฏิบัติราชการในสำนักงานตำรวจแห่งชาติเป็นไปด้วยความเรียบร้อย คล่องตัว และมีประสิทธิภาพ ในช่วงเวลาที่ผู้บัญชาการ<orgName>ตำรวจแห่งชาติ</orgName>ไม่สามารถกลับมาปฏิบัติราชการในสำนักงานตำรวจแห่งชาติ อาศัยอำนาจตามความในมาตรา 72 (1) แห่ง พรบ.ตำรวจแห่งชาติ พ.ศ.2547 นายกรัฐมนตรีจึงมีคำสั่งให้ พล.ต.อ.วิเชียร พจน์โพธิ์ศรี ที่ปรึกษา <orgName>สบ.10</orgName> ด้านความมั่นคงและกิจการพิเศษ เป็นรักษาการผู้บัญชาการ<orgName>ตำรวจแห่งชาติ</orgName> โดยให้มีอำนาจหน้าที่ตามความในมาตรา 75 แห่ง พรบ.ตำรวจแห่งชาติ พ.ศ.2547 ทั้งนี้ ตั้งแต่วันที่ 12-18 ส.ค.2552     </p>
<p>พล.ต.อ.วิเชียร พจน์โพธิ์ศรี กล่าวว่า ได้รับทราบคำสั่งให้รักษาราชการแทน ผบ.<orgName>ตร.</orgName>แล้ว ตามหนังสือสำนักเลขาธิการนายกรัฐมนตรีที่ นร0405(ลน)/7344 ลงวันที่ 11ส.ค.2552 เนื่องจาก ผบ.<orgName>ตร.</orgName>ต้องลงไปปฏิบัติราชการที่จังหวัดชายแดนภาคใต้ และที่ จ.ภูเก็ต ซึ่งในภาระกิจแรกของตนในวันที่ 13 ส.ค.2552 คือ การเข้าร่วมประชุม<orgName>คณะกรรมการข้าราชการตำรวจ</orgName> หรือ <orgName>ก.ตร.</orgName> ในเวลา 13.00 น. โดยมีวาระการประชุมพิจารณาการแต่งตั้งโยกย้ายข้าราชการตำรวจตามโครงสร้างใหม่ ในตำแหน่ง รอง.ผบก.ลงไป เพราะตามกำหนดการเดิมจะมีการประกาศราชกิจานุเบกษาในวันที่ 15 ส.ค.2552 มีผลในวันที่ 16 ส.ค.2552 แต่การพิจารณาแต่งตั้งอาจจะไม่ทันตามกรอบระยะเวลาเดิม ก็ต้องดูมติของที่ประชุมว่า จะมีมติในเรื่องนี้อย่างไร จะให้ทำตามกรอบเดิม หรือจะขยายระยะเวลาออกไป ส่วนใครจะเป็นผู้ดำเนินการเรื่องการแต่งตั้งโยกย้าย ก็ต้องดูว่า ในช่วงเวลานั้นใครมีอำนาจในการดำเนินการได้ตามกฎหมาย ก็เป็นผู้ดำเนินการ.
</p></body>
</news>
