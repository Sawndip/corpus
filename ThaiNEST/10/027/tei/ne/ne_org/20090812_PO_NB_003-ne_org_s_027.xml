<teiHeader>
<fileDesc>
<titleStmt>
  <title>พท.พร้อมหนุนจัดประชุมสมัชชาสหภาพรัฐสภา ครั้งที่ 122  ที่ไทยเป็นเจ้าภาพ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208120160&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>พร้อมหนุนจัดประชุมสมัชชา<orgName>สหภาพรัฐสภา</orgName> ครั้งที่ 122  ที่ไทยเป็นเจ้าภาพ</headline>
<lead></lead>
<neck></neck>
<body><p>รองหัวหน้า<orgName>พรรคเพื่อไทย</orgName> ระบุ พรรคพร้อมให้การสนับสนุนการจัดประชุมสมัชชา<orgName>สหภาพรัฐสภา</orgName> ครั้งที่ 122 ที่ประเทศไทยเป็นเจ้าภาพอย่างเต็มที่ ภายหลังการหารือกับเลขาธิการ<orgName>สหภาพรัฐสภา</orgName> นายปานปรีย์ พหิทธานุกร รองหัวหน้า<orgName>พรรคเพื่อไทย</orgName> เปิดเผยว่า เมื่อวันที่ 11 สิงหาคม ที่ผ่านมา ได้มีโอกาสพบกับ นายอันเดอร์ส บี. จอห์นสัน (Mr. Anders B. Johnsson) เลขาธิการ<orgName>สหภาพรัฐสภา</orgName> หรือ <orgName>IPU</orgName> (<orgName>Inter-Parliamentary Union</orgName>) และ นายต่อพงษ์ ไชยสาส์น ประธานคณะกรรมาธิการการต่างประเทศ <orgName>สภาผู้แทนราษฎร</orgName> ซึ่ง นายอันเดอร์ส ได้เดินทางมาเยือนประเทศไทยเพื่อต้องการพบปะและแลกเปลี่ยนความคิดเห็นกับรัฐบาลและหน่วยงานต่างๆ ของ<orgName>ไทย</orgName> เพื่อเตรียมความพร้อมสำหรับจัดการประชุมสมัชชา<orgName>สหภาพรัฐสภา</orgName> (<orgName>IPU</orgName> Assembly) ครั้งที่ 122 ระหว่างเดือนมีนาคม - เมษายน ปี 2553 ที่ประเทศไทย โดยได้มีการแลกเปลี่ยนความคิดเห็น และขอการสนับสนุนจาก<orgName>พรรคเพื่อไทย</orgName>ในฐานะฝ่ายค้าน สำหรับการจัดงานในปีหน้าด้วย รองหัวหน้า<orgName>พรรคเพื่อไทย</orgName> กล่าวว่า <orgName>พรรคเพื่อไทย</orgName>พร้อมสนับสนุนการจัดงานประชุมสมัชชา<orgName>สหภาพรัฐสภา</orgName> และจะช่วยผลักดันให้งบประมาณที่ใช้สำหรับการจัดงาน ซึ่งอยู่ระหว่างการพิจารณาของคณะกรรมาธิการพิจารณางบประมาณฯ <orgName>สภาผู้แทนราษฎร</orgName> ให้ผ่านความเห็นชอบจากสภาโดยเร็ว นอกจากนี้ รองหัวหน้า<orgName>พรรคเพื่อไทย</orgName> ระบุด้วยว่า เลขาธิการ<orgName>สหภาพรัฐสภา</orgName> มีความเข้าใจพื้นฐานการเมือง<orgName>ไทย</orgName> และการพัฒนาการเมืองของ<orgName>ไทย</orgName>เป็นอย่างดี ซึ่งการเข้าพบทั้งรัฐบาลและฝ่ายค้านจะทำให้ เลขาธิการ<orgName>สหภาพรัฐสภา</orgName> มองการเมืองไทยได้ครอบคลุมทั่วถึง ซึ่งถือเป็นนิมิตหมายอันดีที่จะช่วยสร้างภาพพจน์ที่ดีให้กับ<orgName>ประเทศไทย</orgName></p></body>
</news>
