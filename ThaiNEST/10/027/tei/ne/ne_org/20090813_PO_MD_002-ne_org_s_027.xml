<teiHeader>
<fileDesc>
<titleStmt>
  <title>ชทพ.เลิกบี้รัฐบาลแก้รธน.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-13 19:37:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000092181  </bibl>
</sourceDesc>
</fileDesc>
</teiHeader>
<news>
<headline><orgName>ชทพ.</orgName>เลิกบี้รัฐบาลแก้รธน.</headline>
<lead><orgName>ชทพ.</orgName>เลิกบี้รัฐบาลแก้รธน.</lead>
<neck></neck>
<body><p>นายชุมพล ศิลปะอาชา รมว.<orgName>การท่องเที่ยวและกีฬา</orgName> หัวหน้า<orgName>พรรคชาติไทยพัฒนา</orgName> กล่าวถึงความคืบหน้าการแก้ไขรัฐธรรมนูญ โดย<orgName>คณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ</orgName>ได้สรุปออกมาแล้ว แต่ทางรัฐบาลยังเหมือนนิ่งๆ อยู่ จนถูกมองว่ากำลังยื้อเวลาออกไป เรื่อยๆว่า คงไม่ใช่อย่างนั้น เรื่องคณะกรรมการของสภาฯ เป็นเรื่องที่ประธานสภาฯ เป็นคนตั้ง ผลสรุปออกมา ก็เป็นเรื่องของสภาฯ ไม่ได้เกี่ยวกับรัฐบาลเลย เพราะรัฐบาลไม่ได้เป็นคนตั้ง  ผลสรุปออกมาอย่างไรก็แล้วแต่ประธานสภาฯจะส่งไปให้ใครดูบ้าง ท่านอาจจะบอกว่าถ้าเห็นด้วยก็เสนอกันขึ้นมาเป็นญัติติมาเลย</p>
<p>ผู้สื่อข่าวถามว่าโดยส่วนตัวมองว่าถึงเวลาหรือยังที่จะมีการเดินหน้าเสียที หลังจากให้สภาฯไปศึกษามาแล้ว นายชุมพล กล่าวว่า รัฐบาลไม่ได้ให้สภาฯไปศึกษา  แต่สภาฯไปศึกษาเอง เพราะมันมีญัตติแก้ไขรัฐธรรมนูญ ของ นพ.เหวง โตจิราการ แกนนำ<orgName>คณะกรรมการประชาชนพิจารณาแก้ไขรัฐธรรมนูญ</orgName> (<orgName>คปพร.</orgName>) อยู่ เมื่อศึกษาเสร็จแล้วก็เป็นเรื่องของสภาฯไป รัฐบาลจริงๆ แล้วไม่ได้มีหน้าที่มาแก้รัฐธรรมนูญ แต่ถ้าถามว่า <orgName>พรรคชาติไทยพัฒนา</orgName> มีความเห็นยังไร ประเด็นทั้งหมด ที่เสนอมานั้นอยู่ในจุดยืนของพรรคอยู่แล้ว ได้ประกาศมาตั้งแต่ตอนตั้งพรรคว่าถ้าจะแก้ไขวิกฤติบ้านเมือง ต้องแก้ไขที่การเมืองก่อน และการแก้ไขการเมืองต้องแก้ไข รัฐธรรมนูญบางมาตรา ทางพรรคจึงเสนอทีละประเด็นไป แล้วมันบังเอิญมาตรงกันทั้งหมดเลย</p>
<p> ผู้สื่อข่าวถามอีกว่า แสดงว่าพรรคยังมั่นใจว่าประเด็นที่เสนอจะสามารถเกิดขึ้น ได้จริง นายชุมพล กล่าวว่า มันมีโอกาสเกิดขึ้นได้ และควรจะเกิดขึ้นด้วย แต่จะช้าเร็วอะไรก็ขึ้นอยู่กับกลไกรัฐสภาฯ</p>
<p>นายชินวรณ์ บุณยเกียรติ ประธาน<orgName>คณะกรรมการประสานงานพรรคร่วมรัฐบาล</orgName> (<orgName>วิปรัฐบาล</orgName>) กล่าวถึงการแก้ไขรัฐธรรมนูญว่า <orgName>คณะกรรมการสมานฉันท์ฯ</orgName> ได้ส่งเรื่องไปยังประธานสภาผู้แทนราษฎรตั้งแต่วันที่ 12 ส.ค. เพราะฉะนั้นถ้าประธานสภาฯได้รับรายงานของคณะกรรมการฯทั้ง 2 ชุด ประธานสภาฯอาจจะดำเนินการ โดยเชิญผู้ที่เกี่ยวข้องกับฝ่ายต่างๆ มาหารือกันอีกครั้งหนึ่ง หรือประธานสภาฯอาจจะนำเรื่องเข้าสู่การพิจารณาของรัฐสภาเพื่อให้รัฐสภาได้รับทราบรายงาน หลังจากนั้น ผลจะเป็นอย่างไรก็ต้องดำเนินการตามกระบวนการของกฎหมายรัฐธรรมนูญ ที่มีอยู่แล้ว</p>
<p>ผู้สื่อข่าวถามว่า การที่รัฐบาลมอบหมายให้แต่ละพรรคไปหารือกันนั้น ในส่วนของ<orgName>พรรคประชาธิปัตย์</orgName>มีความคืบหน้าไปถึงไหนแล้ว นายชินวรณ์ กล่าวว่า ขณะนี้ได้ข้อยุติไปแล้วว่าน่าจะเป็นเรื่องของสภาและพรรคการเมืองในการที่จะดำเนินการ แต่จะทำได้ต้องรอความเห็นจากรัฐสภาว่าดำเนินการไปในทิศทางใด ถ้าหากว่าให้ดำเนินการไปในทิศทางตามมาตรา 291 ก็จะต้องดำเนินการไปตามนั้น โดยผู้ที่จะเสนอได้มี 3 ทางเท่านั้นคือ 1.ครม. 2.สมาชิกรัฐสภา 1 ใน 5 และ3.ประชาชนเข้าชื่อกัน 5 หมื่นชื่อ ดังนั้นจึงต้องรอที่ประชุมก่อน</p>
<p>อย่างไรก็ตาม การแก้ไขรัฐธรรมนูญต้องใช้เสียงเกินกึ่งหนึ่งของรัฐสภา เพราะฉะนั้นถ้าเราสามารถแสวงหาความเห็นพ้องต้องกันของทั้งฝ่ายค้าน ฝ่ายรัฐบาล และวุฒิสภาได้ โอกาสความเป็นจริงที่จะเกิดขึ้นในการแก้ไขรัฐธรรมนูญน่าจะเป็นไปได้มากกว่า ตนจึงเรียกร้องตรงนี้ตลอดเวลาว่า ถ้าหากเราต้องการสร้างรัฐธรรมนูญฉบับสมานฉันท์ขึ้นมาจะเป็นประโยชน์ระยะยาว และมีความเป็นไปได้จริงในการที่จะแก้ไขกฎหมายรัฐธรรมนูญ ไม่ใช่เพื่อประโยชน์ของนักการเมืองเท่านั้นแต่เพื่อการปฏิรูปทางการเมืองด้วย และเพื่อการสร้างความสมานฉันท์ด้วย นี่คือสิ่งสำคัญ เพราะฉะนั้นกระบวนการในการฟังความคิดเห็นที่สอดคล้องต้องกันจึงเป็นเรื่องสำคัญมากกว่าวิธีการแก้ ซึ่งไม่ยาก</p></body>
</news>
