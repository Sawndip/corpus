<teiHeader>
<fileDesc>
<titleStmt>
  <title>"สนธิ"ย่องร่วมเปิดตัวพรรคมาตุภูมิ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-15 14:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14306  </bibl>
</sourceDesc>
</fileDesc>
</teiHeader>
<news>
<headline>"สนธิ"ย่องร่วมเปิดตัว<orgName>พรรคมาตุภูมิ</orgName></headline>
<lead></lead>
<neck></neck>
<body><p>เมื่อเวลา 09.30 น. วันนี้ (15 ส.ค.) ที่ ห้องประชุมนราทัศน์ โรงแรมอิมพีเรียล อ.เมือง จ.นราธิวาส ผู้สื่อข่าวรายงานว่า ดร.มั่น พัธโนทัย อดีตรองนายกรัฐมนตรี  ในฐานะเลขาธิการ<orgName>พรรคมาตุภูมิ</orgName> พร้อมด้วย ส.ส.<orgName>กลุ่มวาดะห์ พรรคมาตุภูมิ จังหวัดนราธิวาส</orgName> ซึ่งประกอบด้วย นายอารีเพ็ญ อุตรสินธุ์ นายนัจมุดดิน อูมา และ<orgName>กลุ่มวาดะห์ มาตุภูมิ จ.ปัตตานี</orgName> คือนายมุข สุไลมาน นางฟาริดา สุไลมาน ได้ร่วมกันเปิดตัว<orgName>พรรคมาตุภูมิ</orgName> และได้เรียนเชิญ พล.อ.สนธิ บุญยรัตกลิน อดีต ผบ.<orgName>ทบ.</orgName>และอดีต ประธาน <orgName>คมช.</orgName> มาทำการปาฐกถาในหัวข้อ ประสบการณ์และทิศทางการแก้ไขปัญหาภาคใต้ท่ามกลางความสนใจของประชาชน รวมทั้งหัวคะแนนของ<orgName>พรรคพลังประชาชน</orgName> ที่อาศัยอยู่ในพื้นที่ทั้ง 13 อำเภอ ของ<orgName>จังหวัดนราธิวาส</orgName> ได้ทยอยเดินทางมารับฟัง พร้อมทั้งได้เข้าร่วมสมัครเป็นสมาชิก<orgName>พรรคมาตุภูมิ</orgName> จำนวนกว่า 1,000 คน จนบรรยากาศเป็นไปด้วยความคึกคัก</p>
<p>ด้าน พล.อ.สนธิ ให้สัมภาษณ์หลังจากเสร็จสิ้นการปาฐกถาในหัวข้อ ประสบการณ์และทิศทางการแก้ไขปัญหาภาคใต้ ว่า หากประชาชนมีความแตกแยกทางความคิด การแก้ไขปัญหาในพื้นที่ภาคใต้ก็ยากขึ้น ที่ผ่านมา ส.ส.ใน 3 จังหวัดชายแดนภาคใต้มีหลายพรรค ทำให้แง่คิดทางด้านการเมืองและการทหารไม่สอดคล้องกัน แต่ถ้าเมื่อใด ส.ส.และประชาชนมีความคิดเป็นหนึ่งเดียว เชื่อว่าการแก้ไขปัญหาจะง่ายขึ้น นักการเมืองที่เป็นที่ศรัทธาของประชาชน เราไปมองว่านักการเมืองและประชาชนไม่มีความศรัทธาซึ่งกันและกัน แต่จริงแล้วมันไม่ใช่ ประชาชนทุกคนต้องให้นักการเมืองเข้ามาพิสูจน์ฝีมือตัวเองในการดำเนินการแก้ไขปัญหาภาคใต้ โดยเฉพาะถ้านักการเมืองท้องถิ่นและนักการเมืองระดับชาติช่วยกันแก้ไขปัญหาจริงๆ โดยที่ไม่เลือกว่าอยู่พรรคไหน เชื่อว่าปัญหา 3 จังหวัดชายแดนภาคใต้จะแก้ได้ ที่ผ่านมาส่วนใหญ่ต่างคนต่างคิดต่างคนต่างทำ ไม่มาร่วมมือกันมันก็ไม่มีทางแก้ไขปัญหาภาคใต้ได้ดั่งที่เห็นๆ กัน.
</p></body>
</news>
