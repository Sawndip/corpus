<teiHeader>
<fileDesc>
<titleStmt>
  <title>'ชัย'การันตี ภท.ไม่ขัดแย้ง ปชป.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-13 10:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17313  </bibl>
</sourceDesc>
</fileDesc>
</teiHeader>
<news>
<headline>'ชัย'การันตี <orgName>ภท.</orgName>ไม่ขัดแย้ง <orgName>ปชป.</orgName></headline>
<lead></lead>
<neck></neck>
<body><p>วันนี้ (31 ส.ค.) ผู้สื่อข่าวรายงานว่า นายชัย ชิดชอบ ประธาน<orgName>รัฐสภา</orgName> กล่าวว่า ไม่รู้สึกกังวลกับการประชุมร่วมรัฐสภาในวันนี้ ว่าจะมีเหตุการณ์วุ่นวายเกิดขึ้นเหมือนกับการประชุมในสัปดาห์ที่ผ่านมา แม้จะมีสมาชิก<orgName>วุฒิสภา</orgName>ตั้งเป้าว่า จะอภิปรายคัดค้านบันทึกการประชุมร่วมกรรมาธิการเขตชายแดน<orgName>ไทย</orgName>-<orgName>กัมพูชา</orgName> กรณีประสาทพระวิหาร ที่จะเข้าสู่การพิจารณาในวันนี้ โดยจะเปิดโอกาสให้ทุกฝ่ายได้อภิปรายอย่างเต็มที่</p>
<p>ส่วนกรณีที่<orgName>พรรคเพื่อไทย</orgName>เตรียมยื่นเรื่องให้<orgName>ศาลรัฐธรรมนูญ</orgName>ตีความ ร่างพระราชบัญญัติงบประมาณรายจ่ายประจำปีงบประมาณ 2553 ขัดต่อรัฐธรรมนูญ เนื่องจากไม่มีรายละเอียดที่ชัดเจนนั้น ตนเชื่อว่า จะไม่เข้าข่ายความผิด รวมถึงการโยกย้ายงบประมาณที่ได้ทำตามขั้นตอนทุกอย่างแล้ว </p>
<p>นอกจากนี้ นายชัย ยังกล่าวถึง การเลือกผู้บัญชาการ<orgName>ตำรวจแห่งชาติ</orgName>คนใหม่ ว่า จะไม่สร้างความขัดแย้งระหว่าง<orgName>พรรคประชาธิปัตย์</orgName> และ<orgName>พรรคภูมิใจไทย</orgName> โดยยังคงร่วมเป็นร่วมตายกันเช่นเดิม และเชื่อว่า เมื่อนายกรัฐมนตรีตัดสินใจอย่างไร ทุกฝ่ายก็ยอมรับ.
</p></body>
</news>
