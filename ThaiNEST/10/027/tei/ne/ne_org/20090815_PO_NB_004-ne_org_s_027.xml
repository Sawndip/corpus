<teiHeader>
<fileDesc>
<titleStmt>
  <title>สมัชชาองค์กรชุมชนชลบุรี เตรียมจัดกิจกรรมสร้างความเข้มแข็งของการเมืองภาคพลเมือง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208150075&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>สมัชชาองค์กรชุมชนชลบุรี</orgName> เตรียมจัดกิจกรรมสร้างความเข้มแข็งของการเมืองภาคพลเมือง</headline>
<lead></lead>
<neck></neck>
<body><p><orgName>สมัชชาองค์กรชุมชนจังหวัดชลบุรี</orgName> ร่วมกับ<orgName>สภาพัฒนาการเมือง</orgName> เตรียมจัดกิจกรรมเสริมสร้างความเข้มแข็งของการเมืองภาคพลเมืองในพื้นที่จังหวัดชลบุรี นายวรรณนพ ผาสุข กรรมการและผู้ช่วยเลขานุการ<orgName>สมัชชาองค์กรชุมชนจังหวัดชลบุรี</orgName> เปิดเผยว่า <orgName>สมัชชาองค์กรชุมชนจังหวัดชลบุรี</orgName> ได้ลงนามในบันทึกข้อตกลงกับ<orgName>สำนักงานสภาพัฒนาการเมือง</orgName> สถาบันพระปกเกล้า เพื่อรับทุนสนับสนุนการดำเนินกิจกรรมการเสริมสร้างความเข้มแข็งของการเมืองภาคพลเมืองในจังหวัดชลบุรี จำนวนเงิน 754,600 บาท โดยกิจกรรมจะจัดขึ้นระหว่างเดือนสิงหาคม - กันยายน 2552 ประกอบด้วย กิจกรรมด้านการพัฒนาศักยภาพองค์กรชุมชนและองค์กรเครือข่าย การสร้างจิตสำนึกในการเลือกนักการเมืองท้องถิ่น การมีส่วนร่วมของประชาชนในการจัดการทรัพยากรและภูมิปัญญาท้องถิ่น การสร้างจิตสำนึกการเมืองภาคพลเมือง นายวรรณนพ กล่าวอีกว่า การจัดกิจกรรมดังกล่าว เป็นไปตามนโยบายของสำนักงานสภาพัฒนาการเมือง ที่มุ่งสร้างสำนึกพลเมืองในด้านการมีส่วนร่วมแก้ไขปัญหาชุมชน ด้วยการให้สมาชิกในชุมชนได้เรียนรู้การแสดงความคิดเห็นต่อการกำหนดนโยบายและการตัดสินใจของรัฐบาลหรือหน่วยงานที่มีหน้าที่ในการจัดการกับปัญหาที่ชุมชนเผชิญอยู่ โดยได้กำหนดขั้นตอนในการทำงานร่วมกันของสมาชิกในชุมชนไว้ 6 ขั้นตอน ได้แก่ การระบุนโยบายสาธารณะในชุมชน การเลือกปัญหาเพื่อแก้ไข การรวบรวมข้อมูลของปัญหา การพัฒนาแฟ้มผลงาน การนำเสนอผลงานเพื่อประชาพิจารณ์ และการสะท้อนประสบการณ์การเรียนรู้ ทั้งนี้ สมัชชาองค์กรชุมชนจังหวัดชลบุรี ตั้งเป้าหมายไว้ว่าจะสามารถสร้างความเข้มแข็งทางการเมืองภาคพลเมืองได้เป็นรูปธรรมในหลายพื้นที่ภายหลังเสร็จสิ้นโครงการ และจะใช้เงินงบประมาณอย่างมีประสิทธิภาพ เป็นประโยชน์ต่อการพัฒนาประชาธิปไตยของประเทศอย่างยั่งยืนต่อไป</p></body>
</news>
