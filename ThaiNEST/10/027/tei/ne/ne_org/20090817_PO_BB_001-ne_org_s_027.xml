<teiHeader>
<fileDesc>
<titleStmt>
  <title>ปัดฝุ่นบ้านมั่นคงแก้ชุมชนแออัด รัฐตั้งเป้าหมาย"2แสนครัวเรือน"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/17/news_29299947.php?news_id=29299947  </bibl>
</sourceDesc>
</fileDesc>
</teiHeader>
<news>
<headline>ปัดฝุ่นบ้านมั่นคงแก้ชุมชนแออัด รัฐตั้งเป้าหมาย"2แสนครัวเรือน"</headline>
<lead>รัฐเร่งเดินหน้า “โครงการบ้านมั่นคง” สู่เป้าหมาย 2 แสนครัวเรือน เตรียมอนุมัติงบไทยแข็งหนุนโครงการ แก้ปัญหาลดชุมชนแออัด พัฒนาคุณภาพชีวิตชาวบ้านในสลัม เริ่มล็อตแรก ก.ย.นี้ 2 พันล้าน และปี 2553-2554 อีก 5 พันล้านบาท วอนคนที่ไม่ใช้ประโยชน์ที่ดิน "ขาย-บริจาค” ให้โครงการเพื่อช่วยเหลือคนจน</lead>
<neck></neck>
<body><p>คุณหญิงสุพัตรา มาศดิตถ์ ที่ปรึกษานายกรัฐมนตรี เปิดเผยว่า แผนปฏิบัติการไทยเข้มแข็ง 2555 ได้จัดสรรงบประมาณวงเงิน 1 พันล้านบาท สำหรับสนับสนุนการดำเนินการโครงการบ้านมั่นคง แบ่งเป็น 500 ล้านบาท จัดสรรให้<orgName>สถาบันพัฒนาองค์กรชุมชน</orgName> (<orgName>พอช.</orgName>) สนับสนุนสินเชื่อให้แก่ชุมชน เพื่อแก้ปัญหาเร่งด่วนกรณีถูกไล่รื้อ และที่อยู่อาศัยไม่มั่นคง และอีก 500 ล้านบาท ตั้งเป็นกองทุนค้ำประกันความเสี่ยง สร้างระบบและกลไกเชื่อมโยงการเงินกับสถาบันการเงิน ซึ่งที่ผ่านมาโครงการบ้านมั่นคงต้องหยุดชะงักไป เพราะขาดงบประมาณจากรัฐบาล</p>
<p>ทั้งนี้ งบประมาณที่ <orgName>พอช.</orgName>ได้รับจัดสรรนั้น คาดว่าจะนำไปปล่อยกู้ให้ครัวเรือนในชุมชนแออัด เพื่อปรับปรุงที่อยู่อาศัย ซึ่งขณะนี้มีคำขอสินเชื่อมาแล้ว 111 ชุมชน 8,600 ครัวเรือน วงเงิน 900 ล้านบาท แต่ละครัวเรือนจะได้รับเงินกู้ 1.2-2 แสนบาท และผ่อนชำระเงินต้น 15 ปี อัตราดอกเบี้ย 4% ส่วนที่ก่อนหน้านี้ จะให้สถาบันการเงินของรัฐ เช่น <orgName>ธนาคารสงเคราะห์</orgName> (<orgName>ธอส.</orgName>) หรือ<orgName>ธนาคารออมสิน</orgName> ปล่อยกู้คงยาก เพราะมีหลักเกณฑ์เข้มงวด ดังนั้นใช้กลไกของ<orgName>พอช.</orgName>น่าจะเหมาะสมกว่า
“เป้าหมายที่พยายามสานต่อโครงการบ้านมั่นคง คือ จะพยายามลดสลัมและพัฒนาคุณภาพชีวิตคนในชุมชนแออัดให้อยู่ดีมีสุข ขณะที่การดำเนินโครงการนั้น ชุมชนและคนในชุมชนต้องมีส่วนร่วมสร้างที่อยู่อาศัยของตัวเอง ทำให้ชุมชนน่าอยู่ และรักชุมชนเพราะเราต้องการเห็นชุมชนไทยเข้มแข็ง”</p>
<p>นอกจากนั้นแผนปฏิบัติการไทยเข้มแข็งปี 2553-2554 จะจัดสรรเงินยืมให้อีก 5,000 ล้านบาท ให้ <orgName>พอช.</orgName>นำไปทุนหมุนเวียนสำหรับครัวเรือนกู้ยืมปรับปรุงที่อยู่อาศัย และระบบสาธารณูปโภคในชุมชน โดยเงินยืมดังกล่าวจะชำระคืนรัฐบาลปีที่ 6 ซึ่งรัฐบาลตั้งเป้าทำให้ชุมชนสลัมในกรุงเทพฯ และเมืองใหญ่ๆ ลดลงมากที่สุด หากใครมีที่ดินแต่ไม่ได้ใช้ประโยชน์ และต้องการบริจาคหรือขายให้คนจนสร้างที่อยู่อาศัยในโครงการบ้านมั่นคงก็จะเท่ากับช่วยคนจนให้มีที่อยู่อาศัยและมีคุณภาพชีวิตดีขึ้น</p>
<p>นายสยาม นนท์คำจันทร์ ผู้จัดการสำนักงานโครงการบ้านมั่นคง กล่าวว่า การประชุม<orgName>คณะกรรมการกลั่นกรองงบประมาณตามแผนปฏิบัติการไทยเข้มแข็ง</orgName>เบื้องต้นอนุมัติงบให้ <orgName>พอช.</orgName>สนับสนุนโครงการบ้านมั่นคง 1,000 ล้านบาท แต่ รมว.<orgName>คลัง</orgName>เห็นว่าควรจัดสรรงบเพิ่มเป็น 2,000 ล้านบาท โดย <orgName>พอช.</orgName>คาดว่าจะนำไปปล่อยกู้ครัวเรือนในชุมชนแออัด เพื่อดำเนินการโครงการบ้านมั่นคง ประมาณ 1,600 ครัวเรือน ครัวเรือนละ 1-1.5 แสนบาท ระยะเวลาผ่อนชำระ 15 ปี หรือเดือนละไม่เกิน 950 บาท
"รัฐบาลตั้งเป้าสร้างบ้านมั่นคงให้ได้ 200,218 ครัวเรือน โดยอุดหนุนงบพัฒนาระบบสาธารณูปโภคครัวเรือนละ 8 หมื่นบาท วงเงิน 1.7 หมื่นล้านบาท แต่ชุมชนต้องลงทุนพัฒนาที่อยู่อาศัยและจัดหาที่ดินเอง ที่ผ่านมามีครัวเรือนขอสินเชื่อพัฒนาที่อยู่อาศัย 47,733 ครัวเรือน พอช.ปล่อยกู้ไปแล้ว 2,386 ล้านบาท มีครัวเรือนขอสินเชื่อจำนวน 17,028 ครัวเรือน และมีอัตราชำระหนี้คืนถึง 99.04%"</p>
<p>นายสยามกล่าวว่า แม้ <orgName>พอช.</orgName>จะรับผิดชอบปล่อยกู้ครัวเรือนเพื่อปรับปรุงที่อยู่อาศัยและได้รับเงินหมุนเวียนจากรัฐบาล 5,000 ล้านบาท แต่ก็ยังไม่เพียงพอกับเป้าหมายที่ต้องการสร้างบ้านมั่นคง 2 แสนครัวเรือน ดังนั้นจะนำสินเชื่อที่ <orgName>พอช.</orgName>ปล่อยกู้รวมเป็นก้อนเพื่อนำไปรีไฟแนนซ์กับ <orgName>ธอส.</orgName>เพื่อนำเงินก้อนใหม่มาปล่อยกู้ครัวเรือนอื่นๆ ที่ผ่านมารีไฟแนนซ์ไปแล้ว 500 ล้านบาท และ <orgName>ธอส.</orgName>เตรียมวงเงินรีไฟแนนซ์ให้ <orgName>พอช.</orgName>จำนวน 1,200 ล้านบาท แต่เนื่องจากอัตราดอกเบี้ยเงินกู้ที่ <orgName>พอช.</orgName>คิดจากครัวเรือนอยู่ที่ 4% แต่ดอกเบี้ย <orgName>ธอส.</orgName> 6% ดังนั้น <orgName>พอช.</orgName>จะเสนอรัฐบาลให้ชดเชยส่วนต่างดอกเบี้ยดังกล่าว
</p></body>
</news>
