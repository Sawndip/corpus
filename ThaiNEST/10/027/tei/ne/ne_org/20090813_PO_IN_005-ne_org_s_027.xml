<teiHeader>
<fileDesc>
<titleStmt>
  <title>1วีคสอบชุมชนพอเพียงจบ-ยังไม่พบสส.เอี่ยว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-13 13:35:33  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185044  </bibl>
</sourceDesc>
</fileDesc>
</teiHeader>
<news>
<headline>1วีคสอบชุมชนพอเพียงจบ-ยังไม่พบสส.เอี่ยว</headline>
<lead>ประธานสอบโครงการชุมชนพอเพียง ยืนยัน ยังไม่พบ ส.ส. รัฐมนตรี หรือ ผู้ใกล้ชิด มีส่วนเกี่ยวข้องการทุจริตคาด สรุปข้อเท็จจริงได้ในสัปดาห์หน้า</lead>
<neck></neck>
<body><p>นายเจริญ คันธวงศ์ ส.ส.สัดส่วน <orgName>พรรคประชาธิปัตย์</orgName> ในฐานะ ประธาน<orgName>คณะกรรมการตรวจสอบข้อเท็จจริงโครงการชุมชนพอเพียง</orgName>ของ<orgName>พรรคประชาธิปัตย์</orgName> เปิดเผยผลการตรวจสอบการทุจริตในโครงการชุมชนพอเพียงว่า เบื้องต้นพบนักการเมืองระบบท้องถิ่นมีส่วนเกี่ยวข้องประมาณ 2 คน ซึ่งยังไม่พบการทุจริต แต่เป็นการชี้นำให้ซื้อสินค้าเพียงเท่านั้น ขณะเดียวกันยังไม่พบว่ามี ส.ส. หรือ รัฐมนตรี รวมถึงผู้ใกล้ชิดรัฐมนตรี มีส่วนเกี่ยวข้องแต่อย่างใด พร้อมยืนยัน คณะกรรมการเร่งทำงาน เพื่อหาข้อเท็จจริงให้เสร็จภายในระยะเวลาที่กำหนด โดยคาดว่าในสัปดาห์หน้าจะสามารถสรุปข้อเท็จจริงเบื้องต้นได้ ซึ่งหากพบว่า มีข้าราชการเข้าไปเกี่ยวข้องกับการทุจริต ก็จะส่งเรื่องให้กับ<orgName>คณะกรรมการป้องกันและปราบปรามการทุจริตแห่งชาติ</orgName> หรือ <orgName>ป.ป.ช.</orgName> ให้ดำเนินการตรวจสอบต่อไป</p>
<p>นอกจากนี้ นายเจริญ กล่าวอีกด้วยว่า วันนี้ได้เรียก นายสุมิท แช่มประสิทธิ์ ผู้อำนวยการ<orgName>สำนักงานชุมชนพอเพียง</orgName> มาให้ข้อมูล ซึ่งจะเป็นการสอบถามว่า โครงการดังกล่าวมีขั้นตอนการบริหารจัดการ รวมถึง การอนุมัติเงินอย่างไรบ้าง แต่อย่างไรก็ตาม ตนจะลงพื้นที่ เพื่อตรวจสอบข้อเท็จจริง อีกครั้ง 
</p></body>
</news>
