<teiHeader>
<fileDesc>
<titleStmt>
  <title>"อนุทิน"งัดข้อ"เนวิน" ชิงเก้าอี้ปลัดมหาดไทย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-17 23:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000093622  </bibl>
</sourceDesc>
</fileDesc>
</teiHeader>
<news>
<headline>"อนุทิน"งัดข้อ"เนวิน" ชิงเก้าอี้ปลัด<orgName>มหาดไทย</orgName></headline>
<lead><orgName>ภูมิใจไทย</orgName>ป่วน"อนุทิน"งัดข้อ"เนวิน" เหตุไม่ลงตัวเก้าอี้ปลัด<orgName>มหาดไทย</orgName> หลัง"ห้อย" จะดันอธิบดีท้องถิ่น แต่ "ลูก<orgName>มท.1</orgName>" ไม่ยอม "ชวรัตน์" ชี้สเปกต้องเข้ากับนักการเมืองได้</lead>
<neck></neck>
<body><p> นายชวรัตน์ ชาญวีรกูล รมว.<orgName>มหาดไทย</orgName> และหัวหน้า<orgName>พรรคภูมิใจไทย</orgName> กล่าวถึงการแต่งตั้งปลัด<orgName>มหาดไทย</orgName>คนใหม่ว่า คาดว่าจะนำชื่อเข้าสู่ที่ประชุม<orgName>คณะรัฐมนตรี</orgName> ภายในเดือนก.ย.นี้ โดยคุณสมบัติปลัดคนใหม่ ควรจะเป็นที่ยอมรับ มีความสามารถ</p>
<p>เมื่อถามว่าระหว่างความอาวุโส หรือการทำงานเข้ากับฝ่ายการเมืองได้ดี คุณสมบัติไหนเหมาะเป็นปลัดคนใหม่มากกว่ากัน นายชวรัตน์ กล่าวาทันทีว่า "ความอาวุโสเป็นอย่างไร" เมื่อถามต่อว่า ปลัดคนใหม่ต้องตอบสนองฝ่ายการเมืองได้ดี ใช่หรือไม่ รมว.<orgName>มหาดไทย</orgName>กล่าวว่า "ปลัดคนใหม่ต้องเข้าใจระบบการเมืองพอสมควร"</p>
<p>รายงานข่าวจา<orgName>กระทรวงมหาดไทย</orgName> แจ้งว่านายวิชัย ศรีขวัญ ปลัด<orgName>กระทรวงมหาดไทย</orgName> ซึ่งจะเกษียณสิ้นเดือนก.ย.นี้ ได้สั่งเจ้าหน้าที่เก็บของตั้งแต่ต้นเดือนส.ค. และเตรียมเดินสายอำลาข้าราชการ จากนั้นจะมีการแต่งตั้งปลัด<orgName>มหาดไทย</orgName>คนใหม่เพียงตำแหน่งเดียว และเมื่อได้ปลัด<orgName>กระทรวงมหาดไทย</orgName>แล้ว ก็จะให้ปลัด<orgName>กระทรวงมหาดไทย</orgName>คนใหม่ เข้ามามีส่วนในการจัดทำบัญชีรายชื่อ โยกย้ายอธิบดี ผู้ว่าราชการจังหวัด เกือบ 50 ตำแหน่ง</p>
<p> ผู้สื่อข่าวรายงานว่า ตลอดทั้งวันของวันที่ 17 ส.ค. มีกระแสข่าวสะพัดในกระทรวงมหาดไทย ว่า จะมีการนำชื่อปลัด<orgName>มหาดไทย</orgName> เข้าสู่ที่ประชุม<orgName>ครม.</orgName>ในวันนี้ (18 ส.ค.) แต่เรื่องนี้ได้รับการปฏิเสธจากนายชวรัตน์ บนกระแสข่าวว่า ตัวเต็งอันดับหนึ่งในเก้าอี้ปลัด<orgName>กระทรวงมหาดไทย</orgName>ยังคงเป็น นายมานิต วัฒนเสน อธิบดี<orgName>กรมส่งเสริมการปกครองท้องถิ่น</orgName></p>
<p>มีรายงานข่าวจากแกนนำ<orgName>พรรคภูมิใจไทย</orgName>ว่า หลังจาก<orgName>ศาลฏีกา</orgName>เลื่อนการอ่านคำตัดสินในคดีกล้ายางพาราออกไปแล้ว ปรากฏว่า ในช่วงเย็นแกนนำ<orgName>พรรคภูมิใจไทย</orgName> เช่น นายชวรัตน์ นายเนวิน ชิดชอบ นายบุญจง วงศ์ไตรรัตน์ ได้ไปร่วมหารือการเมืองกันที่อาคารศิริภิญโญ เซฟเฮ้าส์ ของ<orgName>พรรคภูมิใจไทย</orgName>จนถึงช่วงค่ำ</p>
<p>  โดยมีรายงานว่า ในช่วงหนึ่งนายเนวินกับนายชวรัตน์ ได้หารือกันถึงการแต่งตั้งปลัด<orgName>กระทรวงมหาดไทย</orgName>คนใหม่ แทนนายวิชัย ศรีขวัญ ซึ่งปรากฏว่า โผยังไม่ลงตัว เนื่องจากนายเนวิน ต้องการผลักดัน นายมานิต ซึ่งมีความใกล้ชิดกับนายเนวิน เป็นปลัด<orgName>กระทรวงมหาดไทย</orgName> แต่นายชวรัตน์ ต้องการผลักดัน นายวงศ์ศักดิ์ สวัสดิ์พานิชย์ อธิบดี<orgName>กรมการปกครอง</orgName> ซึ่งเดินทางไปที่ศาลฏีกาฯ เพื่อให้กำลังใจนายเนวิน ที่ไปฟังคำอ่านคดีกล้ายางพาราด้วย เป็นปลัด<orgName>กระทรวงมหาดไทย</orgName> เนื่องจากนายวงศ์ศักดิ์ มีความสนิทกับ นายอนุทิน ชาญวีรกูล บุตรชาย นายชวรัตน์ โดยทั้งสองคนจะมีการหารือกันเพื่อหาข้อสรุปให้ได้โดยเร็ว เพื่อให้การแต่งตั้งปลัด<orgName>มหาดไทย</orgName>เสร็จโดยเร็ว เพื่อให้เรื่องนำเข้าพร้อมกับการแต่งตั้ง ผบ.<orgName>ตร.</orgName> คนใหม่ ในวันอังคารหน้า </p></body>
</news>
