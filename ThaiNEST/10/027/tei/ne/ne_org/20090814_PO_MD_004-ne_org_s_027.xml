<teiHeader>
<fileDesc>
<titleStmt>
  <title>ลือประชาธิปัตย์รอดถูกยุบพรรคกก.ไต่สวนมติ3ต่อ2ยกคำร้อง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-14 19:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000092698  </bibl>
</sourceDesc>
</fileDesc>
</teiHeader>
<news>
<headline>ลือ<orgName>ประชาธิปัตย์</orgName>รอดถูกยุบพรรคกก.ไต่สวนมติ3ต่อ2ยกคำร้อง</headline>
<lead></lead>
<neck></neck>
<body><p> รายงานข่าวจาก<orgName>กกต.</orgName>แจ้งว่า ตลอดช่วงบ่ายวานนี้ ( 14 ส.ค.) มีข่าวลือแพร่สะพัด ทั้งที่สำนักงานกกต.และภายนอกว่า คณะกรรมการไต่สวนกรณี <orgName>ดีเอสไอ</orgName> ร้องขอให้ <orgName>กกต.</orgName>ตรวจสอบ<orgName>พรคประชาธิปัตย์</orgName>รับเงินจาก<orgName>บริษัททีพีไอ โพลีน จำกัด</orgName> จำนวน 258 ล้านแล้วไม่แจ้งเป็นเงินบริจาค รวมทั้งใช้จ่ายเงินกองทุนพัฒนาพรรคการเมืองที่ได้รับจาก <orgName>กกต.</orgName> 29 ล้านผิดวัตถุประสงค์ ได้มีการประชุมและมีมติแล้วโดยเสียงส่วนใหญ่3 ต่อ2 เสียง เห็นว่าควรยกคำร้อง</p>
<p>เนื่องจาก ในประเด็นการใช้เงินกองทุนพัฒนาพรรคการเมืองที่ได้รับจากกกต. 29 ล้าน <orgName>พรรคประชาธิปัตย์</orgName>ได้แจ้งรายละเอียดการปฏิบัติตามโครงการที่ได้ขอรับการสนับสนุนไว้อย่างครบถ้วน แม้ในบางรายการจะมีการขอเปลี่ยนแปลง การใช้จ่ายงบประมาณไปเพื่อโครงการอื่นๆ ก็ได้มีการแจ้งรายการไว้ โดยนายทะเบียนพรรคการเมืองขณะนั้นคือ พล.ต.อ.วาสนา เพิ่มลาภ ประธาน<orgName>กกต.</orgName> ก็ได้ลงนามอนุญาติทุกครั้ง จึงถือว่าไม่มีพยานหลักฐานที่ชี้ว่า<orgName>พรรรคประชาธิปัตย์</orgName>ใช้เงินกองทุนฯไปผิดวัตถุประสงค์</p>
<p> ส่วนประเด็นเงินบริจาค 258 ล้าน ที่อ้างว่าให้กับ<orgName>พรรคประชาธิปัตย์</orgName>ผ่าน <orgName>บริษัท แมซไซอะ</orgName> นั้น จากการให้ปากคำของผู้บริหาร<orgName>พรรคประชาธิปัตย์</orgName> ต่างยืนยันว่า ไม่เคยได้รับเงินจำนวนดังกล่าว ประกอบกับเมื่อพิจารณาถึงการให้ปากคำของนายประจวบ สังข์ขาว อดีตผู้บริหารบริษัทฯรวมทั้งการสอบสวนของ<orgName>ดีเอสไอ</orgName> ก็ระบุเพียงว่าเงินดังกล่าวเมื่อเข้ามาในบริษัทแล้วก็ถูกโอนให้กับ คนใกล้ชิดผู้บริหาร<orgName>พรรคประชาธิปัตย์</orgName>เท่านั้น โดยไม่มีพยานหลักฐานยืนยันได้ว่าเงินนั้นได้ถูกโอนไปให้กับนายประดิษฐ์ ภัทรประสิทธิ์ เลขาธิการพรรคในขณะนั้น หรือแม้แต่นายนิพนธ์ บุญญามณี รองเลขาธิการพรรคในขณะนั้น</p>
<p>ทั้งนี้คณะกรรมการไต่สวนจะมีการประชุมกันอีกครั้งในวันจันทร์ที่ 17 ส.ค.นี้ เพื่อที่จะตรวจสอบรายงานผลสรุปและลงนามก่อนที่จะเสนอต่อประธานกกต.ในวันที่ 18 ส.ค.นี้</p>
<p> นางสดศรี สัตยธรรม <orgName>กกต.</orgName> กล่าวว่าไม่ทราบว่าคณะกรรมการไตร่สวน มีการลงมติแล้วหรือยัง เพราะ<orgName>กกต.</orgName>ไม่ได้เข้าไปก้าวก่าย แทรกแซงการทำงาน อีกทั้งตามกำหนด คณะกรรมการไต่สวนจะต้องทำให้แล้วเสร็จเพื่อเสนอให้ <orgName>กกต.</orgName>ในวันที่ 18 ส.ค.นี้ โดยทางคณะกรรมการก็ยืนยันว่าจะแล้วเสร็จตามกำหนด</p>
<p>นางสดศรี กล่าวว่า หากยืนยันมีเงินบริจาคจำนวน 258 ล้านบาท ก็อาจไปดูที่ตลาดหลักทรัพย์ และการเคลื่อนไหวของเงินว่ามาจาก<orgName>บริษัท ทีพีไอ โพลีน</orgName> หรือไม่ สำหรับนายประจวบ ถึงจะเป็นพยานปากสำคัญปากหนึ่ง แต่ก็ต้องพิจารณา ร่วมกับพยานปากอื่นด้วย เพราะไม่ทราบว่านายประจวบเป็นกลางแค่ไหน และต้องไปดูเอกสารอื่นประกอบด้วยว่ามีการนำเงินมาให้กับนายประจวบหรือไม่ เช่นเช็ค หรือสัญญาว่าจ้าง ทั้งนี้ พยานที่เป็นลูกพี่ลูกน้องกับนาย ประดิษฐ์ ภัทรประสิทธิ์ ตอนนี้ยังอยู่ที่ต่างประเทศ และไม่ได้เข้ามาให้การกับ <orgName>กกต.</orgName> แต่อย่างใด แต่ข้อมูล ที่มีอยู่และการให้ปากคำของนายประดิษฐ์ก็คงจะเพียงพอต่อการพิจารณา</p></body>
</news>
