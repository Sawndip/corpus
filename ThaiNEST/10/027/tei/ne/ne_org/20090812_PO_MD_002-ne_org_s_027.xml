<teiHeader>
<fileDesc>
<titleStmt>
  <title>"มาร์ค"ลั่นไม่อุ้มคนทุจริต ฉุนงาบหัวคิวชุมชนพอเพียง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-12 19:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000091730  </bibl>
</sourceDesc>
</fileDesc>
</teiHeader>
<news>
<headline>"มาร์ค"ลั่นไม่อุ้มคนทุจริต ฉุนงาบหัวคิวชุมชนพอเพียง</headline>
<lead></lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวถึงกรณี<orgName>พรรคภูมิใจไทย</orgName> กดดันให้พิจารณาปลดนายกอร์ปศักดิ์ สภาวสุ รองนายกรัฐมนตรี ออกจากตำแหน่ง ด้วยเหตุไปก้าวก่ายโครงการของพรรคร่วมรัฐบาล และปล่อยให้มีการทุจริตในโครงการชุมชนพอเพียงว่า เรื่องชุมชนพอเพียงอยู่ที่ข้อเท็จจริง และหลักฐาน ขณะนี้กำลังให้รวบรวมตัวเลข และขั้นตอนที่เป็นปัญหา โดยแบ่งออกเป็น</p>
<p>ส่วนแรกคือ ในพื้นที่ ที่มีคนอยู่กลุ่มหนึ่งไปใช้วิธีการเพื่อให้ชุมชนเสนอโครงการอย่างที่ตนเอง ต้องการ ซึ่งมีความเป็นไปได้สูงว่า คนเหล่านี้ไปสมคบกับบริษัทเอกชนที่ต้องการขาย สินค้าของตนเอง ซึ่งก็ต้องไปตรวจสอบว่า ราคาแพงหรือไม่ ขัดกับความต้องการชุมชนหรือไม่ มีการผ่านกระบวนการประชาคมอย่างที่กำหนดหรือไม่</p>
<p>ส่วนที่ 2 คือในสำนักงาน ที่ต้องไปตรวจสอบว่า เกี่ยวข้องระดับไหน ก็ต้องว่าไปตามนั้น</p>
<P>ส่วนที่ 3 ไปเชื่อมกับส่วนพื้นที่ทำให้เกิดน้ำหนักของพื้นที่เวลาที่ไปอ้างว่า ถ้าไม่เสนอโครงการอย่างนี้ จะไม่ได้รับการอนุมัติ ถ้าเสนอโครงการนี้ถึงจะได้รับอนุมัติ เลยไปเข้าทางคนที่ต้องการขายสินค้าที่ล็อกไว้อยู่ แต่ยืนยันว่าโครงการส่วนใหญ่ไม่ได้มีปัญหา เพราะจะมีคนมาบอกว่าให้ล้มโครงการนี้ ซึ่งไม่ควรจะล้มโครงการนี้</p>
<p>ส่วนกรณีนายกอร์ปศักดิ์ นั้น กำลังดูข้อมูลทั้งหมดอยู่ แต่เท่าที่ตนติดตามการทำงานของนายกอร์ปศักดิ์ โดยเฉพาะเรื่องนี้ ถ้ามีหลักฐานว่านายกอร์ปศักดิ์ ไปทำอะไร ก็ไม่ใช่ข้อยกเว้น</p>
<p> ส่วนในนโยบายอื่นๆ เมื่อนายกอร์ปศักดิ์ เป็นผู้กำกับดูแลงานของกระทรวง ก็สามารถแสดงความคิดเห็นได้ แต่ทั้งหมดมีปัญหาอะไร ก็ต้องเข้าสู่การพิจารณาของ <orgName>ครม.</orgName> ซึ่ง<orgName>ครม.</orgName>เป็นผู้ตัดสิน ถือเป็นความรับผิดชอบร่วมกันอยู่แล้ว</p>
<P> "เสียใจ แน่นอนที่ทำให้มีปัญหากับโครงการอย่างนี้ และไม่พอใจอย่างมากที่มีคนหากินกับเรื่องแบบนี้ และจะเดินหน้าตรวจสอบในส่วนของคณะกรรมการตรวจสอบของ<orgName>พรรคประชาธิปัตย์</orgName>ที่มี ข่าวออกมาว่ายังไม่มีหลักฐาน ผมก็ได้ส่งหลักฐานให้เพิ่มแล้ว เพราะมีคนร้องมา ไม่มีการที่จะไปฟอกใครทั้งสิ้น" นายอภิสิทธิ์ กล่าว</p>
<p>เมื่อถามว่า การที่<orgName>พรรคภูมิใจไทย</orgName> ออกมาระบุเช่นนี้จะเป็นการจุดชนวนความขัดแย้งในรัฐบาล หรือไม่ นายอภิสิทธิ์ กล่าวว่า ไม่ ทุกคนก็มีความเห็นได้ในเรื่องการทำงานของรัฐมนตรี แต่เราก็อยากให้มาคุยกันเป็นเรื่องภายใน เพราะเวลาออกไปข้างนอก มันจะเป็นสิ่งที่กระทบความรู้สึกที่ประชาชนมีต่อรัฐบาล เพราะประชาชนไม่ชอบเวลาที่คนในรัฐบาลมาขัดแย้งกันเอง เพราะเรามีหน้าที่ทำงาน เห็นอะไรที่ต่างกัน ก็ควรจะคุยกันข้างในให้มากที่สุด ซึ่งได้ย้ำไปแล้ว แต่เรื่องการแสดงความคิดเห็นทางการเมืองห้ามกันยาก ตนก็เข้าใจ บางครั้ง ส.ส. นักการเมือง แกนนำพรรคต่างๆ ต้องแสดงความคิดเห็น แต่ขอให้อยู่ในขอบเขต เพื่อประโยชน์ส่วนรวม</p>
<p>ด้านนายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวว่า ข้อเรียกร้องให้ปลดนายกอร์ปศักดิ์นั้น เป็นการเรียกร้องทางการเมืองที่มากเกินไป ตนเห็นว่ายังไม่มีความจำเป็นต้องปรับเปลี่ยนตัวผู้ดูแลโครงการ เพราะถือเป็นเพียงข้อกล่าวหาเท่านั้น และเรื่องนี้อยู่ในกระบวนการสอบสวนหาข้อเท็จจริงอยู่ โดยหลังจากมีข่าวว่า มี ส.ข.ของ<orgName>พรรคประชาธิปัตย์</orgName> เข้าไปเกี่ยวข้อง พรรคก็ได้ตั้งคณะกรรมการขึ้นมาสอบ จึงต้องรอผลการตรวจสอบก่อน คาดว่าน่าจะได้ข้อสรุปภายใน 1-2 สัปดาห์ แต่ต้องยอมรับว่าโครงการมีจำนวนมาก ก็ต้องมีข้อบกพร้องบ้าง แต่ก็ต้องดูว่ารัฐบาลใส่ใจในการแก้ปัญหาหรือไม่ มีการปล่อยปละหรือส่งเสริมให้มีพฤติกรรมไม่ชอบมาพากลหรือไม่ ถ้ามี ฝ่ายค้านก็สามารถตรวจสอบได้</p></body>
</news>
