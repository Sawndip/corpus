<teiHeader>
<fileDesc>
<titleStmt>
  <title>อนุฯชงกกต.ไม่ยุบ'ประชาธิปัตย์' มติ3ต่อ2ชี้พ้นผิดคดีรับเงินทีพีไอ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/15/news_29294167.php?news_id=29294167  </bibl>
</sourceDesc>
</fileDesc>
</teiHeader>
<news>
<headline>อนุฯชง<orgName>กกต.</orgName>ไม่ยุบ'<orgName>ประชาธิปัตย์</orgName>' มติ3ต่อ2ชี้พ้นผิดคดีรับเงินทีพีไอ</headline>
<lead>อนุสอบสวนคณะกรรมการการเลือกตั้ง ลงมติ 3 ต่อ 2 ให้<orgName>พรรคประชาธิปัตย์</orgName>พ้นผิดคดีรับเงินบริจาคทีพีไอ 258 ล้านบาท และใช้เงินกองทุนพรรคการเมือง 29 ล้านบาทผิดกฎหมาย ขณะที่ "สดศรี" อ้างยังไม่ทราบผล เพราะ <orgName>กกต.</orgName> ไม่ได้เข้าไปก้าวก่ายหรือแทรกแซงการทำงานทุกอย่างไม่มีอะไรแน่นอน ด้าน "เฉลิม" ครวญหลังอภิปรายเงิน 258 ล้านบาท แต่กลับโดน<orgName>ทีพีไอ</orgName>ฟ้อง ลั่น "ประจวบ" พร้อมให้การเป็นพยาน</lead>
<neck></neck>
<body><p>แหล่งข่าวจาก<orgName>คณะกรรมการการเลือกตั้ง</orgName> (<orgName>กกต.</orgName>) เปิดเผยวานนี้ (14 ส.ค.) ว่า คณะอนุกรรมการวินิจฉัยเรื่องร้องเรียนและคัดค้านการเลือกตั้งคณะที่ 10 ซึ่งมีนายอิสระ หลิมศิริวงศ์ เป็นประธาน มีมติให้<orgName>พรรคประชาธิปัตย์</orgName> พ้นข้อกล่าวหากรณีที่มี<orgName>กรมสอบสวนคดีพิเศษ</orgName> (<orgName>ดีเอสไอ</orgName>) ส่งเรื่องให้ <orgName>กกต.</orgName>พิจารณากรณี <orgName>บริษัท ทีพีไอโพลีน จำกัด (มหาชน)</orgName> ว่าจ้าง<orgName>บริษัท เมซไซอะ บิซิเนส แอนด์ ครีเอชั่น</orgName> 258 ล้านบาท ในการทำป้ายโฆษณา แต่กลับมีการนำเงินไปให้แก่แกนนำ<orgName>พรรคประชาธิปัตย์</orgName> และกรณีที่มีการกล่าวหาว่า <orgName>พรรคประชาธิปัตย์</orgName>นำเงินจากกองทุนเพื่อพัฒนาพรรคการเมืองไปว่าจ้าง<orgName>บริษัทเมซไซ</orgName>อะทำป้ายโฆษณาหาเสียงไม่เป็นไปตาม พ.ร.บ.ประกอบรัฐธรรมนูญว่าด้วยพรรคการเมือง ทำให้ไม่ต้องถูกเสนอยุบพรรคการเมือง</p>
<p>แหล่งข่าวเปิดเผยว่า ประเด็นเงินของ<orgName>บริษัท ทีพีไอโพลีน</orgName> 258 ล้านบาทนั้น อนุกรรมการมีมติ 3 ต่อ 2 ว่า ไม่เกี่ยวกับ<orgName>พรรคประชาธิปัตย์</orgName> แต่เป็นเรื่องตัวบุคคลเพราะไม่สามารถพิสูจน์ได้ว่า มีการนำเงินไปใช้ในกิจการของพรรคหรือไม่ จึงไม่เข้าข่ายความผิดตาม พ.ร.บ.ประกอบรัฐธรรมนูญว่าด้วยพรรคการเมือง อนุกรรมการจึงไม่มีอำนาจในการพิจารณาเรื่องนี้</p>
<p>ทั้งนี้ เมื่อพิจารณาถึงการให้ปากคำ ของนายประจวบ สังข์ขาว อดีตผู้บริหาร<orgName>บริษัทเมซไซอะ</orgName> รวมทั้งการสอบสวนของ<orgName>ดีเอสไอ</orgName> ก็ระบุเพียงว่า เงินดังกล่าวเมื่อเข้ามาในบริษัทแล้ว ก็ถูกโอนให้กับคนใกล้ชิดผู้บริหาร<orgName>พรรคประชาธิปัตย์</orgName>เท่านั้น โดยไม่มีพยานหลักฐานยืนยันได้ว่า เงินนั้นได้ถูกโอนไปให้กับนายประดิษฐ์ ภัทรประสิทธิ์ เลขาธิการพรรคในขณะนั้น หรือแม้แต่นายนิพนธ์ บุญญามณี รองเลขาธิการพรรคในขณะนั้น</p>
<p>แหล่งข่าว กล่าวว่า สำหรับประเด็นเงินกองทุนพรรคการเมือง 29 ล้านบาท <orgName>พรรคประชาธิปัตย์</orgName> ได้ขอเปลี่ยนแปลงรายการการใช้เงินจำนวนดังกล่าวแล้ว เพียงแต่มีปัญหาในเรื่องการลงบัญชีผิดประเภทเท่านั้น จึงไม่เข้าข่ายความผิดตาม พ.ร.บ.ประกอบรัฐธรรมนูญว่าด้วยพรรคการเมือง</p>
<p>"<orgName>พรรคประชาธิปัตย์</orgName>ได้แจ้งรายละเอียดการปฏิบัติตามโครงการ ที่ได้ขอรับการสนับสนุนไว้อย่างครบถ้วน แม้ในบางรายการจะมีการขอเปลี่ยนแปลงการใช้จ่ายงบประมาณไปเพื่อโครงการอื่นๆ ก็ได้มีการแจ้งรายการไว้ โดยนายทะเบียนพรรคการเมืองขณะนั้น คือ พล.ต.อ. วาสนา เพิ่มลาภ ประธาน <orgName>กกต.</orgName>ก็ได้ลงนามอนุญาตทุกครั้ง จึงถือว่าไม่มีพยานหลักฐานที่ชี้ว่า<orgName>พรรคประชาธิปัตย์</orgName>ใช้เงินกองทุนไปผิดวัตถุประสงค์" แหล่งข่าวระบุ</p>
<p>ทั้งนี้ คณะกรรมการไต่สวนจะมีการประชุมกันอีกครั้งในวันจันทร์ที่ 17 ส.ค.นี้ เพื่อที่จะตรวจสอบรายงานผลสรุป และลงนามก่อนที่จะเสนอต่อประธาน <orgName>กกต.</orgName>ในวันที่ 18 ส.ค.นี้</p>
<p>"สดศรี"กั๊กยังไม่ทราบมติอนุกรรมการ</p>
<p>ขณะที่นางสดศรี สัตยธรรม <orgName>กกต.</orgName> ด้านกิจการพรรคการเมือง เปิดเผยถึง เรื่องดังกล่าวว่ายังไม่ทราบว่า มีการลงมติแล้วหรือยัง แต่ตามกำหนด คณะกรรมการไต่สวน จะต้องทำให้แล้วเสร็จเพื่อเสนอให้ <orgName>กกต.</orgName> ในวันที่ 18 ส.ค.นี้ ซึ่งทางคณะกรรมการก็ยืนยันว่าจะแล้วเสร็จตามกำหนด</p>
"มีความเป็นไปได้ว่าจะมีการลงมติแล้ว แต่ยังไม่ทราบผลเช่นกัน เพราะ <orgName>กกต.</orgName> ไม่ได้เข้าไปก้าวก่ายหรือแทรกแซงการทำงานทุกอย่างไม่มีอะไรแน่นอน เพราะเหมือนคราวพิจารณาหุ้นสัมปทานรัฐซึ่ง <orgName>กกต.</orgName> ก็วินิจฉัยไม่ตรงกับความเห็นคณะอนุกรรมการวินิจฉัย"
<p>ผู้สื่อข่าวถามว่า จะตรวจสอบกรณีนี้อย่างไร ว่า เป็นเงินใต้โต๊ะ นางสดศรี กล่าวว่า หากมีการยืนยันว่า มีการส่งเงินจำนวนนี้ให้กับ<orgName>พรรคประชาธิปัตย์</orgName>จริง เราก็อาจจะไปดูที่ตลาดหลักทรัพย์ และการเคลื่อนไหวของเงินว่ามาจาก<orgName>บริษัททีพีไอ</orgName>หรือไม่</p>
<p>สำหรับนายประจวบนั้น เป็นพยานสำคัญปากหนึ่ง แต่ก็ต้องพิจารณาร่วมกับพยานปากอื่นด้วย เพราะไม่ทราบว่า นายประจวบ เป็นกลางแค่ไหน และต้องไปดูเอกสารอื่นประกอบด้วยว่า มีการนำเงินมาให้กับนายประจวบหรือไม่ เช่นเช็ค หรือสัญญาว่าจ้าง</p>
<p>ทั้งนี้ พยานที่เป็นลูกพี่ลูกน้องกับนายประดิษฐ์ ภัทรประสิทธิ์ เลขาธิการ<orgName>พรรคประชาธิปัตย์</orgName>ในขณะนั้น ตอนนี้ยังอยู่ที่ต่างประเทศ และไม่ได้เข้ามาให้การกับ <orgName>กกต.</orgName> แต่อย่างใด แต่ข้อมูลที่มีอยู่และการให้ปากคำของนายประดิษฐ์ ก็คงจะเพียงพอต่อการพิจารณา</p>
<p>"เฉลิม"พ้อปูด258ล้านแต่โดนฟ้อง</p>
<p>ขณะที่ ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> แถลงถึงกรณีเงินบริจาค 258 ล้านบาท ของ<orgName>บริษัททีพีไอโพลีน</orgName> เข้าบัญชีบุคคลในพรรคประชาธิปัตย์ รวมถึงญาติและคนใกล้ชิด<orgName>พรรคประชาธิปัตย์</orgName> และเงินจำนวน 29 ล้านบาท ที่<orgName>พรรคประชาธิปัตย์</orgName>ได้รับมาจากคณะกรรมการการเลือกตั้ง แต่มีการอ้างว่านำมาจ้าง<orgName>บริษัทเมซไซอะ</orgName> ที่มีนายประจวบ สังข์ขาว เป็นประธานบริษัท ทำโฆษณาประชาสัมพันธ์ก็ไม่เป็นความจริง แต่เป็นความประสงค์ของพรรคประชาธิปัตย์ ที่มาบอกนายประจวบ และทำการออกใบเสร็จให้ ขณะที่ในส่วนของ<orgName>บริษัททีพีไอ</orgName> นายประจวบก็ยืนยันว่าไม่เคยทำธุรกิจกับบริษัทดังกล่าว ทั้งนี้ เขาเห็นว่าเรื่องดังกล่าวเป็นการทำนิติกรรมอำพราง แต่เราไม่ได้ตอกย้ำหรือซ้ำเติม แต่ในระยะที่ผ่านมาที่เราเงียบไป เพราะต้องการให้<orgName>ตลาดหลักทรัพย์</orgName> <orgName>กกต.</orgName> และ<orgName>กรมสอบสวนคดีพิเศษ</orgName> (<orgName>ดีเอสไอ</orgName>) ได้ทำหน้าที่อย่างเต็มที่ แต่ที่ซ้ำร้ายกว่านั้น<orgName>บริษัททีพีไอ</orgName> ยังยื่นทำการฟ้องเขา ที่ศาลจังหวัดไชยา จ.สุราษฎร์ธานี</p>
<p>ร.ต.อ.เฉลิม กล่าวด้วยว่า จากการที่เขาได้ไปให้ถ้อยคำกับ <orgName>กกต.</orgName> เพิ่มเติม ได้พบกับนายประจวบ ซึ่งนายประจวบ ได้ยืนยันว่า สมุดปกขาวที่พรรคเพื่อไทย จัดทำตอนอภิปรายไม่ไว้วางใจเป็นความจริง และนายประจวบ พร้อมที่จะเป็นพยานเพิ่มเติมให้ด้วย และจากนี้พรรคจะมอบหมายให้นายพีรพันธุ์ พาลุสุข ส.ส<orgName>.ยโสธร</orgName> ไปติดตามความคืบหน้าที่<orgName>ดีเอสไอ</orgName> นายประเกียรติ นาสิมมา ส.ส.สัดส่วน ไปติดตามที่ กกต. และนายสุรพงษ์ โตวิจักษณ์ชัยกุล ส.ส.<orgName>เชียงใหม่</orgName> ไปติดตามที่ตลาดหลักทรัพย์ ทั้งนี้ยืนยันว่าไม่ได้กดดันการทำงานของหน่วยงานต่างๆ แต่เป็นการติดตามผล</p>
<p>'สนธิ'พร้อมนั่งหัวหน้า'<orgName>การเมืองใหม่</orgName>'</p>
<p>นายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> เปิดเผยถึง โพลล์ของ<orgName>พันธมิตรประชาชนเพื่อประชาธิปไตย</orgName> ที่ต้องการให้นายสนธิ ขึ้นเป็นหัวหน้า<orgName>พรรคการเมืองใหม่</orgName> ว่า สุดแล้วแต่สมาชิก<orgName>พรรคการเมืองใหม่</orgName> เมื่อสมาชิกพรรคทำตามกฎหมาย หากมีสมาชิกพรรคครบ 5,000 คน ก็จะมีการจัดการประชุมเลือกหัวหน้าพรรค ถ้าจะเลือกเขาก็ย่อมเป็นสิทธิของสมาชิก</p>
<p>ทั้งนี้ เรื่องโพลล์สำหรับเขานั้นถือว่าไม่มีความหมาย ซึ่งเขาได้ฝากชีวิตไว้ที่พี่น้องชาว<orgName>พันธมิตร</orgName>ไปหมดแล้ว ถ้าต้องการจะให้ทำงานทางการเมืองให้ ก็เต็มใจที่จะทำให้ ถ้า<orgName>พันธมิตร</orgName>ต้องการ</p>
<p>ส่วนที่โรงแรมริเวอร์ไซด์ 5 แกนนำ<orgName>พันธมิตร</orgName> จัดประชุมเชิงปฏิบัติการ เรื่อง "จัดทัพการเมืองใหม่" มีนายสนธิ พล.ต.จำลอง ศรีเมือง นายสมศักดิ์ โกศัยสุข หัวหน้า<orgName>พรรคการเมืองใหม่</orgName> นายพิภพ ธงไชย และนายสุริยะใส กตะศิลา เลขาธิการ<orgName>พรรคการเมืองใหม่</orgName> พร้อมด้วยผู้สมัครสมาชิกพรรคการเมืองใหม่จาก 39 จังหวัด แบ่งเป็น 4 ภาค ประมาณ 200 คน โดยได้เปิดรับสมัครสมาชิก<orgName>พรรคการเมืองใหม่</orgName> พร้อมแจกเอกสารข้อบังคับ<orgName>พรรคการเมืองใหม่</orgName> และกฎหมายที่ควรทราบให้กับผู้เข้าร่วมงานทุกคน</p>
<p>นายสมศักดิ์ กล่าวว่า พรรคการเมืองที่มีอยู่ในปัจจุบัน ไม่ใช่พรรคการเมืองที่ทำให้ประชาชนอยู่อย่างร่มเย็นเป็นสุข ไม่เหมือนกับกรอบแนวทางที่พรรคการเมืองใหม่ได้วางไว้ คือ ซื่อสัตย์ เสียสละ กล้าหาญ ทำงานเป็น
</p></body>
</news>
