<teiHeader>
<fileDesc>
<titleStmt>
  <title>กมธ.กิจการองค์กรตามรัฐธรรมนูญ เชื่อมีทุจริตโครงการชุมชนพอเพียง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110167&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กมธ.กิจการองค์กรตามรัฐธรรมนูญ</orgName> เชื่อมีทุจริตโครงการชุมชนพอเพียง</headline>
<lead></lead>
<neck></neck>
<body><p><orgName>คณะกรรมาธิการกิจการองค์กรตามรัฐธรรมนูญและติดตามการบริหารงบประมาณวุฒิสภา</orgName> เชื่อมีการทุจริตโครงการชุมชนพอเพียงของรัฐบาล โดยตั้งอนุกรรมาธิการขึ้นมาตรวจสอบการใช้จ่ายงบประมาณโครงการดังกล่าวแล้ว นายยุทธนา ยุพฤทธิ์ เลขาธิการ<orgName>คณะกรรมาธิการกิจการองค์กรตามรัฐธรรมนูญและติดตามการบริหารงบประมาณ วุฒิสภา</orgName> พร้อมด้วยนายเรืองไกร ลีกิจวัฒนะ กรรมาธิการ แถลงว่า การประชุมกรรมาธิการวันนี้ ได้เชิญนายการุณ โหสกุล และ น.อ.อนุดิษฐ์ นาครทรรพ ส.ส.<orgName>กทม.</orgName> <orgName>พรรคเพื่อไทย</orgName> มาชี้แจงกรณีชาวบ้านร้องเรียนว่าถูกหลอกให้ลงชื่อเพื่อนำไปใช้ในการทุจริตโครงการชุมชนพอเพียง ซึ่งขณะนี้ได้อนุมัติงบประมาณไปแล้ว 5,300 ล้านบาท และเชื่อว่าอาจมีการทุจริตเกิดขึ้นจริง ดังนั้นวันพฤหัสบดีหน้าจะเชิญประชาชนในเขตกรุงเทพมหานคร มาให้ข้อมูลกับกรรมาธิการ ก่อนที่จะลงพื้นที่ตรวจสอบข้อเท็จจริง ส่วนในต่างจังหวัดจะต้องมีการตรวจสอบเช่นกัน ทั้งนี้กรรมาธิการได้มีมติตั้งอนุกรรมาธิการขึ้นมาตรวจสอบความโปร่งใสการใช้จ่ายงบประมาณในโครงการดังกล่าวแล้ว เพื่อเป็นการขยายผลป้องกันการทุจริตโครงการที่จะใช้งบเงินกู้ 4 แสนล้านต่อไป</p></body>
</news>
