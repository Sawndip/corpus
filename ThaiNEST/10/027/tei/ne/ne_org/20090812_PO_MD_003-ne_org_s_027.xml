<teiHeader>
<fileDesc>
<titleStmt>
  <title>ลุ้นยุบ-ไม่ยุบปชป.เดือนนี้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-12 19:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000091733  </bibl>
</sourceDesc>
</fileDesc>
</teiHeader>
<news>
<headline>ลุ้นยุบ-ไม่ยุบ<orgName>ปชป.</orgName>เดือนนี้</headline>
<lead></lead>
<neck></neck>
<body><p>นางสดศรี สัตยธรรม <orgName>กกต.</orgName>ด้านกิจการพรรคการเมือง กล่าวถึงความคืบหน้าของการพิจารณาสำนวนเงินบริจาค 258 ล้านบาท และการใช้เงินกองทุนพัฒนาพรรคการเมือง 29 ล้านบาท ผิดวัตถุประสงค์ ของ<orgName>พรรคประชาธิปัตย์</orgName>ว่า ขณะนี้พยานในส่วนของ<orgName>พรรคประชาธิปัตย์</orgName> ได้มาให้ปากคำแล้ว และทาง<orgName>กรมสอบสวนคดีพิเศษ</orgName> (<orgName>ดีเอสไอ</orgName>) ก็ได้ประสานงานจนสามารถพาตัว นายประจวบ สังข์ขาว กรรมการ<orgName>บริษัทแมซไซอะ จำกัด</orgName> มาให้ถ้อยคำแล้ว จึงน่าจะสามารถสรุปสำนวน เสนอให้ประธาน <orgName>กกต.</orgName>ได้ภายในวันที่ 18 ส.ค.นี้ และถ้าไม่มีข้อขัดข้องอะไร สำนวนมีความชัดเจน ก็คาดว่า <orgName>กกต.</orgName>จะพิจารณาลงมติได้ภายในเดือนนี้</p>
<p>ทั้งนี้ สำนวนที่คณะกรรมการไต่สวนฯ ส่งมาให้ <orgName>กกต.</orgName>พิจารณานั้น นอกจากจะมีการรายงานข้อเท็จจริงแล้ว ก็จะมีการเสนอความเห็นว่า กรณีดังกล่าวเข้าข่ายเป็นความผิดหรือไม่ โดย <orgName>กกต.</orgName>ก็จะพิจารณาว่า กรณีของเงินกองทุนพัฒนาพรรคการเมือง มีการนำเงินไปใช้ผิดประเภท เข้าข่ายฉ้อฉลเงินกองทุนตามข้อกล่าวหาของ <orgName>ดีเอสไอ</orgName> หรือไม่</p>
<p> ส่วนกรณีเงินบริจาค 258 ล้านบาท ก็ต้องพิจารณาว่า มีการปกปิดไม่แจ้งให้ <orgName>กกต.</orgName>ทราบหรือไม่ และทั้งหมดเข้าข่ายเป็นความผิดตาม มาตรา 93 และ 94 ของ พ.ร.บ.พรรคการเมือง ที่กำหนดเป็นเหตุให้นายทะเบียนพรรคการเมือง ต้องเสนอให้<orgName>ศาลรัฐธรรมนูญ</orgName>สั่งยุบพรรคหรือไม่ หาก<orgName>กกต.</orgName>มีมติว่ามีการกระทำซึ่งมีผลต่อพรรค กรรมการบริหารพรรค ส่วนตัวคิดว่าคงไม่จำเป็นต้องมีการตั้งคณะกรรมการขึ้นอีก 1 ชุด เพื่อดำเนินการเรื่องของการยุบพรรค แต่สามารถใช้ผลสอบของคณะกรรมการไต่สวนฯ ชุดที่กำลังสรุปอยู่นี้ดำเนินการเรื่องของการเสนอยุบพรรคไปยัง<orgName>ศาลรัฐธรรมนูญ</orgName>ได้เลย</p>
<p> ส่วนที่มีข่าวว่า นายบัญญัติ บรรทัดฐาน อดีตหัวหน้า<orgName>พรรคประชาธิปัตย์</orgName> ระบุในการเข้าให้ปากคำต่อ <orgName>กกต.</orgName>ว่า ระหว่างดำรงตำแหน่งหัวหน้าพรรค ไม่เคยได้รับเงินบริจาค 258 ล้านบาท จาก<orgName>บริษัททีพีไอ โพลีน จำกัด (มหาชน)</orgName> นางสดศรี กล่าวว่า เท่าที่ <orgName>กกต.</orgName>ตรวจสอบปี 47 และปี 48 ก็ไม่พบว่า <orgName>พรรคประชาธิปัตย์</orgName> ได้รับเงินบริจาคจำนวนดังกล่าว</p>
<p> เมื่อถามต่อว่า หาก<orgName>บริษัททีพีไอ โพลีน จำกัด (มหาชน)</orgName> ให้เงินดังกล่าวกับแกนนำพรรค และมีการนำไปใช้ในการทำให้พรรคเป็นที่นิยม จะถือว่าเข้าข่ายเป็นเงินบริจาคหรือไม่ นางสดศรี กล่าวว่า คำว่า เงินบริจาคตาม พ.ร.บ.พรรคการเมืองทั้งฉบับปี 40 และปี 50 มีความหมายแทบจะเหมือนกัน คือเงินบริจาคไม่ว่าจะโดยทางตรงหรือทางอ้อม หรือให้เป็นสิทธิประโยชน์อื่น เช่น หุ้น หรือการจัดโต๊ะจีนระดมทุน ก็เข้าข่ายเป็นเงินบริจาคทั้งหมด และกฎหมายก็กำหนดว่าเมื่อมีเงินไหลเข้าพรรคมาไม่ว่าจะทางใด ก็ต้องแจ้งต่อ <orgName>กกต.</orgName>ในฐานะที่เป็นผู้ดูแลรายรับรายจ่ายของพรรคการเมืองให้เป็นไปตามที่กฎหมายกำหนด</p>
<p> "ไม่ว่าจะเป็นเงินนอกระบบ หรือเงินใต้โต๊ะ เมื่อพรรคได้รับมาเราก็ต้องตรวจสอบให้ได้ กรณีดังกล่าวถ้าเป็นเรื่องจริง ก็ถือเป็นข้อเท็จจริงที่มีการปกปิดกันไว้ว่า มีการใช้เงินผิดประเภท <orgName>กกต.</orgName> ก็ต้องตรวจสอบตามหน้าที่ว่า มีการใช้เงินดังกล่าวโดยชอบหรือไม่" นางสดศรีกล่าว</p>
<p>แหล่งข่าวจาก <orgName>กกต.</orgName>แจ้งว่า ในเรื่องดังกล่าวมี 2 ประเด็น ที่คณะกรรมการไต่สวนต้องพิจารณา และมีความเห็นเสนอ<orgName>กกต.</orgName> โดยประเด็นของข้อกล่าวหาการใช้เงินกองทุนพัฒนาพรรคการเมือง 29 ล้านผิดวัตถุประสงค์นั้น ทั้งจากคำชี้แจง และหลักฐานที่ผู้บริหาร<orgName>พรรคประชาธิปัตย์</orgName>นำมาแสดงและหลักฐานที่คณะกรรมการไต่สวนมีอยู่ บ่งชี้ว่า การใช้เงินกองทุนฯ ไม่น่าจะมีปัญหา คงเหลือแต่ในส่วนประเด็นเงินบริจาค 258 ล้านของ<orgName>บริษัท ทีพีไอโพลีน จำกัด (มหาชน)</orgName> ที่แม้ในการเข้าให้ปากคำของนายบัญญัติ หัวหน้าพรรค และนายพรเทพ เตชะไพบูลย์ เหรัญญิกพรรค ขณะนั้น ต่างยืนยันว่า ขณะดำรงตำแหน่งพรรคฯ ไม่มีการรับเงินบริจาคจาก<orgName>บริษัททีพีไอ</orgName> และในรายงานงบดุลของพรรคปี 47-48 ก็ไม่พบจำนวนเงินดังกล่าว แต่นายประจวบ สังข์ขาว ผู้บริหาร<orgName>บริษัทแมสไซอะฯ</orgName> ก็ยืนยันว่า เงินที่บริษัทได้รับจาก <orgName>บริษัททีพีไอฯ</orgName> ถูกโอนให้กับแกนนำ<orgName>พรรคประชาธิปัตย์</orgName>หลายคน ตรงนี้ทางคณะกรรมการไต่สวนต้องกลับไปประมวลข้อเท็จจริงทั้งหมดอีกครั้ง ว่า เงินบริจาค 258 ล้าน ที่มีการอ้างนั้นมีอยู่จริงหรือไม่ และมีการนำไปดำเนินการในเรื่องใดที่เป็นการสนับสนุน<orgName>พรรคประชาธิปัตย์</orgName>หรือไม่ รวมทั้งจริงหรือไม่ ที่<orgName>ประชาธิปัตย์</orgName>ได้รับมาแล้วไม่รายงานต่อ <orgName>กกต.</orgName> ก่อนที่จะสรุปว่ากรณีดังกล่าวเป็นความผิดตามกฎหมายพรรคการเมืองที่ <orgName>กกต.</orgName> ต้องดำเนินการกับ<orgName>พรรคประชาธิปัตย์</orgName>ในขั้นตอนต่อไปหรือไม่</p></body>
</news>
