<teiHeader>
<fileDesc>
<titleStmt>
  <title>วุฒิสภา ผ่านร่าง พ.ร.บ.ที่เกี่ยวกับองค์กรปกครองส่วนท้องถิ่น  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170233&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><orgName>วุฒิสภา</orgName> ผ่านร่าง พ.ร.บ.ที่เกี่ยวกับ<orgName>องค์กรปกครองส่วนท้องถิ่น</orgName></headline>
<lead></lead>
<neck></neck>
<body><p>ที่ประชุม<orgName>วุฒิสภา</orgName> ผ่านร่างพระราชบัญญัติที่เกี่ยวกับองค์กรปกครองส่วนท้องถิ่น ขณะที่มีสมาชิกบางส่วนไม่เห็นด้วยเพราะเกรงจะทำให้ประชาธิปไตยในระดับท้องถิ่นอ่อนแอ ที่ประชุม<orgName>วุฒิสภา</orgName> สมัยสามัญนิติบัญญัติ วันนี้ (17 ส.ค.52) มีการพิจารณาและลงมติผ่านร่างพระราชบัญญัติที่เกี่ยวกับองค์กรปกครองส่วนท้องถิ่น ได้แก่ ร่างพระราชบัญญัติเทศบาล ร่างพระราชบัญญัติสภาตำบลและ<orgName>องค์การบริหารส่วนตำบล</orgName> ร่างพระราชบัญญัติ<orgName>องค์การบริหารส่วนจังหวัด</orgName> และร่างพระราชบัญญัติระเบียบบริหารราชการเมืองพัทยา ซึ่งมีหลักการสำคัญในการเสนอให้ผู้บริหาร<orgName>องค์กรปกครองส่วนท้องถิ่น</orgName> ดำรงตำแหน่งได้คราวละ 4 ปี นับจากวันเลือกตั้ง โดยไม่มีการกำหนดวาระการดำรงตำแหน่งไม่เกิน 2 วาระ หรือ 8 ปี ตามที่สมาชิก<orgName>วุฒิสภา</orgName>บางส่วนขอสงวนความเห็นให้แก้ไข เนื่องจากมองว่านักการเมืองท้องถิ่นมีความสัมพันธ์ใกล้ชิดกับนักการเมืองระดับประเทศ ที่ใช้นักการเมืองท้องถิ่นเป็นหัวคะแนน โดยเกรงว่าหากสมาชิก<orgName>วุฒิสภา</orgName>เห็นชอบกับสาระของร่างดังกล่าว จะทำให้เกิดการคอรัปชั่นและประชาธิปไตยในระดับท้องถิ่นอ่อนแอ ขณะที่ก่อนหน้านี้ที่ประชุม<orgName>วุฒิสภา</orgName> ยังได้มีมติเห็นชอบร่างพระราชบัญญัติคุ้มครองการดำเนินงานของสถาบันความร่วมมือเพื่อพัฒนาเศรษฐกิจลุ่มน้ำโขง โดยไม่มีการแก้เพิ่มเติม และยังเห็นชอบผ่านร่างพระราชบัญญัติแก้ไขเพิ่มเติมประมวลกฎหมายรัษฎากร ด้วย </p></body>
</news>
