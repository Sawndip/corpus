<teiHeader>
<fileDesc>
<titleStmt>
  <title>ตร.จร.แนะเลี่ยงเส้นทางหน้าพระลาน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 12:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14641  </bibl>
</sourceDesc>
</fileDesc>
</teiHeader>
<news>
<headline>ตร.จร.แนะเลี่ยงเส้นทางหน้าพระลาน</headline>
<lead></lead>
<neck></neck>
<body><p>พล.ต.ต.วีระพัฒน์ ตันศรีสกุล ผู้บังคับการ<orgName>ตำรวจจราจร</orgName> เปิดเผยว่า <orgName>กองบัญชาการตำรวจนครบาล</orgName>จะมีการปิดการจราจร ตั้งแต่ถนนหน้าพระลาน ช่วงท่าช้างผ่านหน้าประตูวิเศษไชยศรี พระบรมมหาราชวัง จนถึงแยกป้อมเสด็จ และถนนหน้าพระธาตุ ตั้งแต่เวลา 12.00 น. เพื่ออำนวยความสะดวกให้ผู้ชุมนุม<orgName>กลุ่มเสื้อแดง</orgName> ที่จะยื่นฎีกาขอพระราชทานอภัยโทษ โดยจะสามารถเปิดใช้งานได้ตามปกติเวลาประมาณ 14.00 น. ดังนั้น จึงขอให้ประชาชนผู้ใช้รถใช้ถนนหลีกเลี่ยงการเดินทางผ่านในช่วงเวลาดังกล่าว</p>
<p>ขณะที่ พล.ต.ท.วรพงษ์ ชิวปรีชา ผบช.น. ยืนยันว่า มีการติดตั้งกล้องโทรทัศน์วงจรปิด เพื่อเฝ้าระวังเหตุการณ์บริเวณประตูวิเศษไชยศรี เรื่อยมาจนถึงท้องสนามหลวง จำนวน 6 จุด และกำลังติดตั้งเพิ่มเติม ภายหลังเดินทางมาติดตามสถานการณ์การชุมนุมของ<orgName>กลุ่ม นปช.</orgName> ที่ท้องสนามหลวง</p>
<p>เสื้อแดงถือฤกษ์ 09.29 น. บวงสรวง</p>
<p><orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> (<orgName>นปช.</orgName>) ทำพิธีพราหมณ์ บวงสรวงสิ่งศักดิ์สิทธิ์ โดยถือฤกษ์เวลา 09.29 น.เพื่อความเป็นสิริมงคล ก่อนยื่นถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกฯ โดยมีบรรดาแกนนำ <orgName>นปช.</orgName>เข้าร่วมในพิธีทั้ง นายวีระ มุสิกพงศ์ นายณัฐวุฒิ ใสยเกื้อ และนายจตุพร พรหมพันธ์</p>
<p>ขณะที่ยังคงมีประชาชนทยอยเดินทางมาสมทบการชุมนุมของ<orgName>กลุ่มคนเสื้อแดง</orgName> ที่ท้องสนามหลวง อย่างต่อเนื่อง ท่ามกลางการดูแลรักษาความปลอดภัยของเจ้าหน้าที่ตำรวจ จาก<orgName>กองบัญชาการตำรวจนครบาล</orgName> นับพันนาย ซึ่งกระจายกำลังอยู่บริเวณโดยรอบการชุมนุม ขณะที่กิจกรรมบนเวทีของ<orgName>กลุ่มคนเสื้อแดง</orgName> หลังการจัดรายการความจริงวันนี้ผ่านพ้นไป เป็นการแสดงดนตรีเพื่อผ่อนคลายความตึงเครียดให้กับผู้ร่วมชุมนุม </p>
<p>ตร.อนุญาต<orgName>เสื้อแดง</orgName> 50 คน เข้ายื่นรายชื่อ </p>
<p>ผู้สื่อข่าวรายงานว่า วันนี้ (17 ส.ค.) บรรยากาศที่ท้องสนามหลวง พล.ต.อ.วิเชียร พจน์โพธิ์ศรี รักษาราชการแทนผู้บัญชาการ<orgName>ตำรวจแห่งชาติ</orgName> กล่าวว่า จะอนุญาตให้<orgName>กลุ่มเสื้อแดง</orgName> 50 คน เข้าไปยื่นรายชื่อให้กับรองราชเลขาธิการ <orgName>สำนักพระราชวัง</orgName> เมื่อยื่นรายชื่อแล้ว เจ้าหน้าที่ตำรวจจะช่วยขนย้ายเอกสารทั้งหมด ส่วนกำลังในการรักษาความปลอดภัยมีทั้งหมด 28 กองร้อย โดยปฏิบัติหน้าที่รอบสนามหลวง 10 กองร้อย ที่เหลือเตรียมกำลังไว้ ณ ที่ตั้ง
</p>
<p><orgName>กทม.</orgName>ส่งรถโมบายตามการชุมนุม<orgName>เสื้อแดง</orgName></p>
<p>นายพงศ์ศักติฐ์ เสมสันต์ ปลัด<orgName>กรุงเทพมหานคร</orgName>(<orgName>กทม.</orgName>) เรียกประชุมหน่วยงานที่เกี่ยวข้อง ประกอบด้วย <orgName>สำนักเทศกิจ</orgName> <orgName>สำนักการแพทย์</orgName> <orgName>สำนักป้องกันและบรรเทาสาธารณภัย</orgName> เพื่อเตรียมความพร้อมในการดูแลความปลอดภัย และความสงบเรียบร้อยในการชุมนุมของ<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName>(<orgName>นปช.</orgName>) หรือ<orgName>กลุ่มเสื้อแดง</orgName> ซึ่งได้นัดรวมพลังเคลื่อนขบวนไปยื่นรายชื่อเพื่อถวายฎีกาขอพระราชทานอภัยโทษให้กับ พ.ต.ท.ทักษิณ ชินวัตร อดีตนายกรัฐมนตรี โดยกำชับให้เจ้าหน้าที่ทุกฝ่ายเตรียมพร้อมในการปฏิบัติหน้าที่ตลอดเวลา พร้อมกันนี้ กทม.ยังได้ส่งรถ Mobile จำนวน 1 คัน ซึ่งมีกล้องวงจรปิด(CCTV)  ติดตั้งอยู่เข้าไปประจำอยู่ที่ท้องสนามหลวง เพื่อส่งสัญญาณภาพเข้าเครื่อง PDA ของคณะผู้บริหาร <orgName>กทม.</orgName> เพื่อติดตามสถานการณ์การชุมนุมและการยื่นถวายฎีกาได้ ขณะที่บริเวณศาลาว่าการ <orgName>กทม.</orgName> เสาชิงช้า ได้ให้เจ้าหน้าที่ดูแลความปลอดภัยโดยทั่วไป พร้อมเตรียมรถดับเพลิงไว้กว่า 10 คันด้วย</p>
<p>ด้านนายมานิต เตชอภิโชค รองผอ.<orgName>สำนักเทศกิจ</orgName> กล่าวว่า ในส่วนของ<orgName>สำนักเทศกิจ</orgName>ได้เตรียมพร้อมเจ้าหน้าที่อยู่ที่สำนักเทศกิจจำนวน 300 นาย ศาลาว่าการ <orgName>กทม.</orgName>เสาชิงช้า 20 นาย และที่ท้องสนามหลวง 50 นาย ทั้งในและนอกเครื่องแบบ โดยให้กระจายกำลังอยู่รอบเวทีคน<orgName>เสื้อแดง</orgName> ทำงานประสานกับเจ้าหน้าที่ตำรวจทั้งการหาข่าวและดูแลความเรียบร้อย</p></body>
</news>
