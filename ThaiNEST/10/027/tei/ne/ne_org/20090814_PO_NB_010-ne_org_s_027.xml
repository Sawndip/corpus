<teiHeader>
<fileDesc>
<titleStmt>
  <title>นายกฯ เยือนฟิลิปปินส์ หารือถึงความร่วมมือระหว่างไทยและฟิลิปปินส์ในด้านต่างๆ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140032&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ เยือนฟิลิปปินส์ หารือถึงความร่วมมือระหว่าง<orgName>ไทย</orgName>และ<orgName>ฟิลิปปินส์</orgName>ในด้านต่างๆ</headline>
<lead></lead>
<neck></neck>
<body><p>นายกรัฐมนตรี พร้อมคณะ เตรียมเดินทางเยือนประเทศฟิลิปปินส์ เพื่อหารือถึงความร่วมมือระหว่าง<orgName>ไทย</orgName>และ<orgName>ฟิลิปปินส์</orgName> ในกรอบอาเซียนด้านความมั่นคงทางอาหารและความมั่นคงทางพลังงาน เช้าวันนี้ (14 ส.ค.52) นายอภิสิทธิ์ เวชชาชีวะ นายกรัฐมนตรี พร้อมคณะ อาทิ นายเกียรติ สิทธิอมร ประธานผู้แทนการค้าไทย นายนิพนธ์ พร้อมพันธุ์ เลขาธิการนายกรัฐมนตรี นายพนิช วิกิตเศรษฐ์ ผู้ช่วยรัฐมนตรีว่าการ<orgName>กระทรวงการต่างประเทศ</orgName> นายกนก วงษ์ตระหง่าน ที่ปรึกษานายกรัฐมนตรี นายปณิธาน วัฒนายากร รองเลขาธิการนายกรัฐมนตรีฝ่ายการเมือง และปฏิบัติหน้าที่โฆษกประจำ<orgName>สำนักนายกรัฐมนตรี</orgName> รวมทั้งคณะผู้ติดตาม เตรียมเดินทางเยือนประเทศฟิลิปปินส์ ณ ท่าอากาศยานทหารกองบิน 6 (บน.6) ซึ่งในเวลา 07.45 น. เมื่อนายกรัฐมนตรี พร้อมคณะเดินทางถึงยังท่าอากาศยานทหารกองบิน 6 ได้ปฏิเสธที่จะตอบคำถามต่อสื่อมวลชน อย่างไรก็ตาม การเดินทางเยือนประเทศฟิลิปปินส์ของนายกรัฐมนตรีในครั้งนี้ เพื่อหารือถึงความร่วมมือระหว่าง<orgName>ไทย</orgName>และ<orgName>ฟิลิปปินส์</orgName>ในกรอบอาเซียน ความร่วมมือด้านความมั่นคงทางอาหาร และความมั่นคงทางพลังงาน รวมถึงความสัมพันธ์ระดับทวิภาคีระหว่าง<orgName>ไทย</orgName>และ<orgName>ฟิลิปปินส์</orgName></p></body>
</news>
