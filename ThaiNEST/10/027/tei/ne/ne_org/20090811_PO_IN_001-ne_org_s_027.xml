<teiHeader>
<fileDesc>
<titleStmt>
  <title>วุฒิสภา110:21ผ่านร่างพรบ.กู้เงิน4แสนล.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-11 21:38:56  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184703  </bibl>
</sourceDesc>
</fileDesc>
</teiHeader>
<news>
<headline><orgName>วุฒิสภา</orgName>110:21ผ่านร่างพรบ.กู้เงิน4แสนล.</headline>
<lead>นายกรัฐมนตรี แจง พ.ร.บ.เงินกู้ 4 แสนล้านบาท เป็นการวางรากฐานควบคู่กับการกระตุ้นเศรษฐกิจ ตามแผนไทยเข้มแข็ง คาด ไตรมาส 4 เศรษฐกิจเป็นบวก พร้อมวอน ส.ว. ให้ผ่านความเห็นชอบ ล่าสุด ที่ประชุมวุฒิสภา มีมติรับหลักการร่าง พ.ร.บ.กู้เงิน 4 แสนล้านบาท ด้วยเสียง 110/21 เสียง งดออกเสียง 9 เสียงและไม่ลงคะแนน 1 เสียง</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี ชี้แจง หลังจบการอภิปราย ร่าง พ.ร.บ.กู้ เงิน 4 แสนล้านบาท ของสมาชิก<orgName>วุฒิสภา</orgName> ว่า ต้องขอขอบคุณวุฒิสมาชิกที่แสดงความเห็นในร่างดังกล่าว และจะนำไปประกอบการพิจารณาของรัฐบาล โดยไม่ได้มองว่า สว.เป็นฝ่ายค้าน พร้อมย้ำว่า รัฐบาลต้องการวางรากฐานเศรษฐกิจในอนาคต ควบคู่ไปกับการกระตุ้นเศรษฐกิจ ตามแผนไทยเข้มแข็ง มั่นใจว่าตัวเลขทางเศรษฐกิจจะเป็นบวกในไตรมาสที่ 4 และจะสามารถสร้างงานให้กับประชาชนได้ถึง 1.5 ล้านกระจายไปทั่วประเทศ</p>
<p>ทั้งนี้ ก่อนหน้านี้ นายกรณ์ จาติกวณิช รมว.<orgName>คลัง</orgName> ได้ขึ้นกล่าวชี้แจงต่อที่ประชุมวุฒิสภา ในการพิจารณาร่างพระราชบัญญัติให้อำนาจ<orgName>กระทรวงการคลัง</orgName>กู้เงิน เพื่อเสริมสร้างเศรฐกิจจำนวน 4 แสนล้านบาท ว่า รัฐบาลมีความจำเป็นในการกู้เงินครั้งนี้ เนื่องจากขณะนี้สัญญาณทางเศรษฐกิจเริ่มที่จะมีแนวโน้มปรับตัวดีขึ้น แต่ยังเป็นเพียงแค่สัญญาณในเชิงบวกเท่านั้น ซึ่งปัจจัยที่ทำให้มีสัญญาณที่ดีขึ้น เป็นเพราะมีนักลงทุนและนักเศรษฐศาสตร์มั่นใจในบทบาทของรัฐบาลในช่วงครึ่งปีหลัง ที่จะมีการลงทุนเพื่อการกระตุ้นเศรษฐกิจ โดยมาจากการดำเนินโครงการไทยเข้มแข็งของรัฐบาล ที่จะเป็นยุทธศาสตร์ในการกระตุ้น และฟื้นฟูเศรษฐกิจได้ ซึ่งจากการลงทุนระยะในช่วง 2 เดือน ที่ผ่านมาทาง<orgName>กระทรวงการคลัง</orgName> ได้มีการลงพื้นที่เพื่อตรวจดูโครงการดังกล่าว พร้อมยืนยันว่า ในแต่ละโครงการสามารถให้ประโยชน์กับประชาชนได้จริง และได้คัดเลือกเฉพาะโครงการที่เป็นประโยชน์ และมีความสำคัญในระบบเศรษฐกิจทั้งสิ้นนอกจากนี้ รมว.<orgName>คลัง</orgName> ยังกล่าวเพิ่มเติมอีกว่า ภายในสัปดาห์หน้า ทางสำนักงบประมาณ จะมีการเสนอโครงการแผนปฏิบัติการไทยเข้มแข็ง ในส่วนของรายละเอียดต่างๆ เพื่อให้คณะรัฐมนตรีได้พิจารณาอีกครั้ง</p>
<p>ล่าสุด ที่ประชุมวุฒิสภา มีมติรับหลักการร่าง พ.ร.บ.กู้เงิน 4 แสนล้านบาท ด้วยเสียง 110/21 เสียง งดออกเสียง 9 เสียง และไม่ลงคะแนน 1 เสียง</p></body>
</news>
