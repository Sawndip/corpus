<teiHeader>
<fileDesc>
<titleStmt>
  <title>"อภิรักษ์"ไม่รับตำแหน่งโฆษกรัฐเป็นที่ปรึกษาดีกว่า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090813/24191  </bibl>
</sourceDesc>
</fileDesc>
</teiHeader>
<news>
<headline>"อภิรักษ์"ไม่รับตำแหน่งโฆษกรัฐเป็นที่ปรึกษาดีกว่า</headline>
<lead>"อภิรักษ์ โกษะโยธิน" ไม่รับตำแหน่งโฆษกรัฐบาล ขอทำหน้าที่ที่ปรึกษานายกรัฐมนตรีต่อไป</lead>
<neck></neck>
<body><p>(13ส.ค.) นายอภิรักษ์ โกษะโยธิน ที่ปรึกษานายกรัฐมนตรี เปิดใจกรณีได้รับการทาบทาม ให้มาดำรงตำแหน่งโฆษกประจำ<orgName>สำนักนายกรัฐมนตรี</orgName> แทนนายปณิธาน วัฒนายากร ว่า พูดคุยกับนายอภิสิทธิ์ เวชชาชีวะ นายกรัฐมนตรีแล้วว่า จะขอปฏิบัติหน้าที่ ที่ปรึกษานายกรัฐมนตรีเช่นเดิม เนื่องจากได้รับมอบหมายภารกิจสำคัญให้ทำหลายเรื่อง เช่น เศรษฐกิจสร้างสรรค์ การศึกษา การกระจายอำนาจให้<orgName>องค์กรปกครองส่วนท้องถิ่น</orgName> การดูแลเขตพื้นที่พิเศษเฉพาะกิจในภาคใต้ จึงต้องการให้ดำเนินงานเหล่านี้ให้เสร็จเรียบร้อยก่อน และประชาชนอยากเห็นผลงานรัฐบาล </p>
<p>นายอภิรักษ์ กล่าวต่อว่า หลังจากนี้จะแจ้งให้ นายชุมพล กาญจนะ ประธาน ส.ส.<orgName>พรรคประชาธิปัตย์</orgName>ทราบ และนายกรัฐมนตรี คงนำเรื่องไปแจ้งให้พรรคทราบ อย่างไรก็ตาม ไม่ได้เสนอชื่อคนในพรรคขึ้นเป็นแคนดิเนตตำแหน่งโฆษกรัฐบาล เพราะเป็นหน้าที่นายกรัฐมนตรี เป็นผู้ตัดสินใจ</p></body>
</news>
