<teiHeader>
<fileDesc>
<titleStmt>
  <title>สำนักนายกรัฐมนตรี ร่วมกับกระทรวงมหาดไทย จัดทำแผนพัฒนาจังหวัด  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130061&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>สำนักนายกรัฐมนตรี</orgName> ร่วมกับ<orgName>กระทรวงมหาดไทย</orgName> จัดทำแผนพัฒนาจังหวัด</headline>
<lead></lead>
<neck></neck>
<body><p><orgName>สำนักนายกรัฐมนตรี</orgName> ร่วมกับ<orgName>กระทรวงมหาดไทย</orgName> จัดทำแผนพัฒนาจังหวัด ให้มีความชัดเจนในการทำงาน และตอบสนองความต้องการของประชาชนมากที่สุด นายนัที เปรมรัศมี ปลัด<orgName>สำนักนายกรัฐมนตรี</orgName> เป็นประธานการประชุมร่วมระหว่างผู้ตรวจราชการ<orgName>สำนักนายกรัฐมนตรี</orgName>และ<orgName>กระทรวงมหาดไทย</orgName> เพื่อติดตามผลการดำเนินงานตามแผนพัฒนาจังหวัด ที่กำหนดให้ผู้ตรวจราชการ<orgName>สำนักนายกรัฐมนตรี</orgName> มีอำนาจหน้าที่ ติดตามและประเมินผลการทำงานในระดับจังหวัด โดยต้องนำผลการประเมิน เสนอต่อคณะกรรมการนโยบายการบริหารงานจังหวัดและกลุ่มจังหวัดแบบบูรณาการ ซึ่งคณะกรรมการชุดดังกล่าว มีหน้าที่กำหนดนโยบายและวิธีการในการจัดทำแผนพัฒนาจังหวัด เพื่อให้จังหวัดต่างๆ สามารถบริหารงาน แก้ไขปัญหา พัฒนาพื้นที่ในแต่ละจังหวัดได้อย่างมีประสิทธิภาพ และสนองตอบความต้องการของประชาชนให้ได้รับประโยชน์สูงสุด ด้านนายวิชัย ศรีขวัญ ปลัด<orgName>กระทรวงมหาดไทย</orgName> กล่าวว่า การประชุมในครั้งนี้เป็นการเสริมสร้างเครือข่ายและผนึกกำลังการตรวจราชการ ระหว่าง<orgName>สำนักนายกรัฐมนตรี</orgName>และ<orgName>กระทรวงมหาดไทย</orgName> เป็นเวทีในการหาแนวทางในการสำรวจความพอใจของประชาชนที่มีต่อแผนการพัฒนาจังหวัด โดยให้เครือข่ายที่ปรึกษาผู้ตรวจราชการภาคประชาชนเป็นผู้ดำเนินการ เนื่องจากที่ผ่านมาหน่วยงานระดับจังหวัด ยังดำเนินการไม่เป็นไปตามแผนที่วางเอาไว้ ซึ่งการประชุมในครั้งนี้จะทำให้มีความชัดเจนในการทำงานมากขึ้น ทั้งนี้ การจัดทำแผนการพัฒนาจังหวัดและกลุ่มจังหวัดแบบบูรณาการ ได้เสนอของบประมาณประจำปี 2553 โดยผ่านการเห็นชอบของคณะรัฐมนตรีเป็นที่เรียบร้อยแล้ว</p></body>
</news>
