<teiHeader>
<fileDesc>
<titleStmt>
  <title>"ปณิธาน"ทวงสัญญาใจนายกฯขอทิ้งเก้าอี้โฆษก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090811/23967  </bibl>
</sourceDesc>
</fileDesc>
</teiHeader>
<news>
<headline>"ปณิธาน"ทวงสัญญาใจนายกฯขอทิ้งเก้าอี้โฆษก</headline>
<lead><orgName>คมชัดลึก</orgName> : �ปณิธาน� ทวงสัญญาใจ �นายกฯ� ขอทิ้งเก้าอี้โฆษกฯ โวผุดเครือข่ายกระบอกเสียงรัฐทั่วประเทศ ขึงพืดทุกหย่อมหญ้ากรอกหูชวนเชื่อชาวบ้าน</lead>
<neck></neck>
<body><p> (11ส.ค.)นายปณิธาน วัฒนายากร รองเลขาธิการนายกรัฐมนตรี ปฎิบัติหน้าที่โฆษกประจำ<orgName>สำนักนายกรัฐมนตรี</orgName> กล่าวถึงกระแสข่าวการเปลี่ยนตัวโฆษกฯ ว่า ที่ผ่านมาผู้ที่กำหนดทิศทางการให้ข้อมูลข่าวสารของรัฐบาลก็คือนายกรัฐมนตรี ส่วนตำแหน่งโฆษกที่เขาทำหน้าที่อยู่นั้น ก็เป็นการชั่วคราว เพราะนายกฯได้สัญญาเอาไว้ตั้งแต่วันที่รับตำแหน่งว่า จะให้อยู่ช่วยในเวลาสั้น ๆ เมื่อมีความเหมาะสมก็ให้เข้ามาทำหน้าที่แทน
</p>
<p> เขาบอกว่า ขณะนี้ กำลังคัดเลือกผู้ที่เหมาะสม โดยต้องฟังเสียงจากสังคมและสื่อมวลชน มาประกอบการพิจารณาด้วย อย่างไรก็ตาม หลังจากนี้การทำงานโฆษกของรัฐบาลจะมีลักษณะเป็นเครือข่าย โดยมีการตั้งคณะกรรมการโฆษกตั้งแต่เดือนพ.ค.2552 ประกอบด้วยโฆษกทุกกระทรวงๆละ 2 คน ซึ่งมีเขาเป็นประธานคณะกรรมการ จากนั้น จะมีการแต่งตั้งผู้ประสานนโยบายรัฐบาลในแต่ละจังหวัด ซึ่งจะทำงานร่วมกับประชาสัมพันธ์ทุกจังหวัด โครงสร้างนี้จะมีความชัดเจนภายใน 6 เดือน</p>
“ตลอดเวลาที่ทำงานมา ก็ได้รับความหวังดี คำแนะนำจากผู้มีประสบการณ์ทางการเมืองทุกท่าน เพราะเราเข้ามาทำงานทางการเมือง ทั้งที่ไม่มีพื้นฐานทางการเมือง ซึ่งการแลกเปลี่ยนความคิดเห็น ทำกันอยู่ตลอดเวลาเป็นระยะ และได้รับคำแนะนำเป็นอย่างดี และนำมาประมวลเพื่อประกอบการตัดสินใจ โดยเฉพาะประเด็นทางการเมืองที่ประชาชนส่วนใหญ่ไม่ต้องการเห็นความขัดแย้ง”นายปณิธาน กล่าว
<p>ส่วนข้อกล่าวหา ที่รัฐบาลดูเหมือนไม่มีผลงานเพราะความอ่อนด้อยของโฆษกหรือไม่นั้น นายปณิธาน กล่าวว่า มันเป็นปัญหาในเชิงระบบด้วย และเชิงสถานการณ์ทางการเมือง ซึ่งต้องยอมรับว่า กำลังเปลี่ยนแนวทางการประชาสัมพันธ์ของรัฐบาล ซึ่งการประชาสัมพันธ์ นายกฯได้พูดไว้ชัดเจนว่า ต้องไม่ทำให้เกิดความขัดแย้ง โดยเฉพาะในช่วงที่การเมืองค่อนข้างแปรปรวน เราก็อย่างให้การเมืองมีเสถียรภาพ แต่ก็ไม่ได้หมายความว่าไม่ได้ทำงานทางการเมือง</p>
 "เราชี้แจงประเด็นทางการเมืองทุกวัน แต่ชี้แจงด้วยเหตุและผลไม่เคยโจมตี หรือสื่อสารข่าวในทางที่แตกแยก การประชาสัมพันธ์ผลงานของรัฐบาล พวกผมก็ทำมาตลอดเวลา แต่ที่เป็นเหตุเป็นผลและมีข้อมูลหลายด้าน อาจจะไม่เน้นหนักด้านได้ด้านหนึ่ง อยากให้ทุกคนเห็นว่า รัฐบาลจะเคลื่อนไปทางไหน ในบรรยากาศการเมืองทิศทางทางการเมืองสับสน อยากจะให้เห็นว่า รัฐบาลให้ความสำคัญกับหลายด้าน"</body>
</news>
