<teiHeader>
<fileDesc>
<titleStmt>
  <title>อาเซียนประณามพม่าสั่งกักบริเวณ"ซูจี"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-13 06:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13835  </bibl>
</sourceDesc>
</fileDesc>
</teiHeader>
<news>
<headline><orgName>อาเซียน</orgName>ประณามพม่าสั่งกักบริเวณ"ซูจี"</headline>
<lead></lead>
<neck></neck>
<body><p>เมื่อวันที่ 12 ส.ค. <orgName>กระทรวงการต่างประเทศ</orgName>ของ<orgName>ไทย</orgName> ได้เผยแพร่แถลงการณ์ในฐานะประธาน<orgName>อาเซียน</orgName>กรณีนางออง ซาน ซูจี ถูกศาลพิพากษาลงโทษให้กักบริเวณในบ้านพักเป็นเวลา 18 เดือน โดยประธาน<orgName>อาเซียน</orgName>ต้องการย้ำเตือนข้อเรียกร้องของรัฐมนตรี<orgName>ต่างประเทศอาเซียน</orgName> ครั้งที่ 42 และการประชุมว่าด้วยการเมืองและความมั่นคงในภูมิภาคเอเชียและแปซิฟิก ครั้งที่ 16 เมื่อเดือน ก.ค.ที่ผ่านมา ให้ปล่อยตัวนางซูจี และผู้ที่ถูกคุมขังทั้งหมด เพื่อให้บุคคลเหล่านั้นสามารถเข้าร่วมการเลือกตั้งทั่วไปในปี 2553 เพราะจะเอื้ออำนวยต่อการปรองดองแห่งชาติ การเจรจาและการพัฒนาไปสู่ความเป็นประชาธิปไตยในพม่า ทั้งนี้ประเทศสมาชิก<orgName>อาเซียน</orgName>ยังหวังที่จะเห็น<orgName>พม่า</orgName>มีสันติสุข เจริญรุ่งเรือง ได้รับการยอมรับจากประชาคมโลก เพื่อบรรลุตามแนวทาง 7 ขั้นตอนสู่ความเป็นประชาธิปไตย โดยยังคงมีปฏิสัมพันธ์อย่างสร้างสรรค์กับ<orgName>พม่า</orgName>และยังคงให้การสนับสนุนบทบาทการประสานงานของเลขาธิการ<orgName>สหประชาชาติ</orgName>ที่ยังดำเนินอยู่ แล้วยังเรียกร้องให้<orgName>พม่า</orgName>ร่วมมือกับ<orgName>สหประชาชาติ</orgName>อย่างเต็มที่     </p>
<p>นายอภิสิทธิ์ เวชชาชีวะ นายกรัฐมนตรี กล่าวว่า สิ่งที่เราสะท้อนไปยัง<orgName>พม่า</orgName>ยังอยู่บนความเป็นเพื่อนบ้านที่ดี ต้องการเห็น<orgName>พม่า</orgName>สามารถอยู่ในเวทีต่าง ๆ เพื่อประโยชน์ต่อประชาชนชาวพม่าทั้งด้านเศรษฐกิจ สังคมและความมั่นคงในเรื่องความสงบเรียบร้อย ส่วนที่รัฐมนตรี<orgName>ต่างประเทศมาเลเซีย</orgName> เรียกร้องให้มีการประชุมรัฐมนตรีอาเซียนฉุกเฉิน ได้มอบหมายให้นายกษิต ภิรมย์ รมว.<orgName>การต่างประเทศ</orgName> ไปประสานความเป็นไปได้จากนี้ไปควรเป็นอย่างไร สำหรับที่มีการเรียกร้องจากนานาชาติให้<orgName>อาเซียน</orgName>คว่ำบาตร<orgName>พม่า</orgName> อยากชี้แจงว่าเรื่องดังกล่าวได้เคยแสดงความห่วงใยมาหลายครั้งแล้ว หากการตอบสนองจาก<orgName>พม่า</orgName>ต่อเสียงสะท้อนของประชาคมโลกไม่เกิดขึ้น สุดท้ายเรื่องนี้ก็จะถูกยกระดับไปสู่เวทีอื่น ๆ ต่อไป.
</p></body>
</news>
