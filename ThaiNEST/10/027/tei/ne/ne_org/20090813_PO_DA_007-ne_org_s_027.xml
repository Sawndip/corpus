<teiHeader>
<fileDesc>
<titleStmt>
  <title>'อภิรักษ์'ปัดรับตำแหน่งโฆษกรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-13 14:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13997  </bibl>
</sourceDesc>
</fileDesc>
</teiHeader>
<news>
<headline>'อภิรักษ์'ปัดรับตำแหน่งโฆษกรบ.</headline>
<lead></lead>
<neck></neck>
<body><p>วันนี้(13 ส.ค.) ที่ทำเนียบรัฐบาล นายอภิรักษ์ โกษะโยธิน ที่ปรึกษานายกรัฐมนตรี ให้สัมภาษณ์ถึงกรณีถูกทาบทามให้มาดำรงตำแหน่งโฆษกประจำ<orgName>สำนักนายกรัฐมนตรี</orgName> แทนนายปณิธาน วัฒนายากร ว่า ตนได้ยืนยันกับ นายอภิสิทธิ์ เวชชาชีวะ นายกรัฐมนตรีแล้วจะปฎิบัติหน้าที่ในฐานะที่ปรึกษานายกรัฐมนตรีเช่นเดิม เนื่องจากนายกรัฐมนตรีได้มอบหมายภารกิจสำคัญให้ทำหลายเรื่อง เช่น เศรษฐกิจสร้างสรรค์ การศึกษา การกระจายอำนาจให้<orgName>องค์กรปกครองส่วนท้องถิ่น</orgName> การดูแลเขตพื้นที่พิเศษเฉพาะกิจในภาคใต้ จึงอยากเร่งดำเนินการงานเหล่านี้ให้เสร็จเรียบร้อยก่อน เพราะเป็นงานที่นายกรัฐมนตรีมอบหมายให้ทำตั้งแต่ต้น และประชาชนอยากเห็นผลงานรัฐบาล</p>\
<p>ส่วนการตั้งโฆษกรัฐบาล นายอภิรักษ์ กล่าวว่า เป็นเรื่องที่นายกฯจะชี้แจงต่อไป และนายปณิธานก็ยังคงปฏิบัติหน้าที่โฆษกประจำ<orgName>สำนักนายกรัฐมนตรี</orgName>เช่นเดิม เมื่อถามว่า ปฏิเสธรับตำแหน่งโฆษกรัฐบาล 100% แล้วใช่ไหม นายอภิรักษ์ตอบว่า ใช่ๆ ได้หารือกับนายกฯแล้ว หลังจากนี้จะแจ้งให้นายชุมพล กาญจนะ ประธานส.ส. <orgName>พรรคประชาธิปัตย์</orgName>ทราบ และนายกฯคงนำเรื่องนี้ไปแจ้งให้พรรคทราบ อย่างไรก็ตาม ไม่มีการเสนอชื่อคนในพรรคขึ้นเป็นแคนดิเดตโฆษกรัฐบาล เพราะเป็นหน้าที่นายกฯเป็นผู้ตัดสินใจ.
</p></body>
</news>
