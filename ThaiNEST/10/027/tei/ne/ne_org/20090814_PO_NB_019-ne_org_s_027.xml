<teiHeader>
<fileDesc>
<titleStmt>
  <title>นายกฯ ย้ำว่าเป็นโอกาสดี ที่จะสานสัมพันธ์ในโอกาสครบรอบ 60 ปี การสถาปนาความสัมพันธ์ทางการทูตไทย-ฟิลิปปินส์  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140251&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ ย้ำว่าเป็นโอกาสดี ที่จะสานสัมพันธ์ในโอกาสครบรอบ 60 ปี การสถาปนาความสัมพันธ์ทางการทูต<orgName>ไทย</orgName>-<orgName>ฟิลิปปินส์</orgName></headline>
<lead></lead>
<neck></neck>
<body><p>นายกรัฐมนตรีกล่าวสุนทรพจน์ระหว่างงานเลี้ยงอาหารค่ำ ที่ประเทศฟิลิปปินส์ โดยย้ำว่าเป็นโอกาสอันดี ที่จะสานสัมพันธ์อันดีระหว่างกันในโอกาสครบรอบ 60 ปี การสถาปนาความสัมพันธ์ทางการทูตไทย-ฟิลิปปินส์ และพร้อมทำงานร่วมกับ<orgName>ประเทศฟิลิปปินส์</orgName>และ<orgName>ประชาคมอาเซียน</orgName> เพื่อพัฒนา<orgName>อาเซียน</orgName>ให้เป็นผู้นำทางการพัฒนา นางกลอเรีย มาคาปากัล อาร์โรโย ประธานาธิบดี<orgName>ฟิลิปปินส์</orgName> เป็นเจ้าภาพเลี้ยงอาหารค่ำแก่นายอภิสิทธิ์ เวชชาชีวะ นายกรัฐมนตรี และคณะในโอกาสเยือนสาธารณรัฐฟิลิปปินส์อย่างเป็นทางการ ที่ทำเนียบประธานาธิบดีมารากัลยัง โอกาสนี้นายกรัฐมนตรีได้กล่าวสุนทรพจน์ตนหนึ่งว่า จะเป็นโอกาสอันดีที่สานความสัมพันธ์อันดีระหว่างกัน เนื่องในโอกาสปีนี้ครบรอบ 60 ปี การสถาปนาความสัมพันธ์ทางการทูตระหว่างไทย-ฟิลิปปินส์ และมีความสัมพันธ์ที่ดี อยู่บนพื้นฐานความเข้าใจและมีจุดยืนหลายอย่างที่คล้ายคลึงกัน นอกจากนี้มีความร่วมมือทวิภาคีที่มีศักยภาพที่จะขยายความร่วมมือต่อไป โดยเฉพาะด้านการค้าการลงทุน ความมั่นคงทางอาหาร การท่องเที่ยว และภายใต้กฎบัตร<orgName>อาเซียน</orgName>ฉบับใหม่ นายกรัฐมนตี ยืนยันว่า <orgName>ประเทศไทย</orgName>จะยืนเคียงข้าง<orgName>ประเทศฟิลิปปินส์</orgName> และประเทศพันธมิตร<orgName>อาเซียน</orgName> เพื่อทำให้<orgName>อาเซียน</orgName>กล่าวต่อไปข้างหน้า เป็นศูนย์กลางของหลักการพัฒนาและเป็นศูนย์กลางของภูมิภาคนี้ต่อไป หลังจากนั้นนายกรัฐมนตรีและคณะเดินทางไปยังท่าอากาศยานวิลล่ามอร์ แอร์เบลด เพื่อเดินทางกลับประเทศไทย โดยเที่ยวบินพิเศษของ<orgName>กองทัพอากาศ</orgName> และจะเดินทางถึงประเทศไทยในเวลาประมาณ 23.30 น.ตามเวลาท้องถิ่น </p></body>
</news>
