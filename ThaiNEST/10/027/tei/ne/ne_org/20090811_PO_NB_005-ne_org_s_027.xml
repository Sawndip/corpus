<teiHeader>
<fileDesc>
<titleStmt>
  <title>นายกฯ ปฏิเสธออกคำสั่งให้ ผบ.ตร.ไปปฏิบัติราชการภาคใต้  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110178&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>http://thainews.prd.go.th/view.php?m_newsid=255208110178&tb=N255208&return=ok&news_headline</headline>
<lead></lead>
<neck></neck>
<body><p>นายกรัฐมนตรี ปฏิเสธออกคำสั่งให้ผู้บัญชาการ<orgName>ตำรวจแห่งชาติ</orgName>ไปปฏิบัติราชการภาคใต้ ยืนยัน การตั้งรักษาการผู้บัญชาการ<orgName>ตำรวจแห่งชาติ</orgName> ไม่เกี่ยวข้องกับการพิจารณาโยกย้ายตำรวจ นายอภิสิทธิ์ เวชชาชีวะ นายกรัฐมนตรี กล่าวว่า ในระหว่างการประชุม<orgName>คณะรัฐมนตรี</orgName> ไม่ได้พูดคุยกับ พล.อ.ประวิตร วงษ์สุวรรณ รัฐมนตรีว่าการ<orgName>กระทรวงกลาโหม</orgName> ถึงกรณีให้ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> ลงไปปฏิบัติภารกิจในพื้นที่ภาคใต้ ซึ่งได้อวยพรเนื่องในวันคล้ายวันเกิดเท่านั้น และ พล.อ.ประวิตรก็มีท่าทีปกติ โดยขณะนี้กำลังรอนายสุเทพ เทือกสุบรรณ รองนายกรัฐมนตรีด้านความมั่นคง รายงานเหตุผลที่ต้องแต่งตั้งรักษาการผู้บัญชาการ<orgName>ตำรวจแห่งชาติ</orgName> ระหว่างที่ พล.ต.อ.พัชรวาท ไปปฏิบัติภารกิจที่ภาคใต้ โดยการพิจารณาจะยึดตามกฎหมาย ทั้งนี้ยืนยันตนเองไม่ได้สั่งการให้ผู้บัญชาการ<orgName>ตำรวจแห่งชาติ</orgName>ลงพื้นที่ภาคใต้ พร้อมกันนี้ยังชี้แจงว่า แนวทางที่ปฏิบัติไปก่อนหน้านี้ พล.ต.อ.พัชรวาท เป็นผู้เสนอมา เพื่อให้คดีลอบยิงนายสนธิ ลิ้มทองกุล แกนนำ<orgName>กลุ่มพันธมิตรประชนเพื่อประชาธิปไตย</orgName>เดินหน้า ซึ่งไม่เกี่ยวข้องกับการแต่งตั้งโยกย้าย โดยยืนยันว่า พล.ต.อ.พัชรวาทไม่จำเป็นต้องลาถึงเกษียณอายุราชการ นายกรัฐมนตรี กล่าวอีกว่า ขณะนี้กำลังรอผลจากนายสุเทพว่า โผโยกย้ายจะเสร็จสิ้นภายในวันที่ 16 สิงหาคมนี้หรือไม่ ส่วนการคัดเลือกผู้ที่จะมาเป็นผู้บัญชาการ<orgName>ตำรวจแห่งชาติ</orgName>คนใหม่ จะพิจารณาในการประชุม<orgName>คณะกรรมการนโยบายตำรวจแห่งชาติ</orgName> หรือ <orgName>ก.ต.ช.</orgName>ก่อนสิ้นเดือนสิงหาคมนี้ </p></body>
</news>
