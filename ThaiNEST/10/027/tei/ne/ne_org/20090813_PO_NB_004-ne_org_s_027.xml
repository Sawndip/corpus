<teiHeader>
<fileDesc>
<titleStmt>
  <title>นายกฯ ยืนยัน สัปดาห์หน้าจะได้ผบ.ตร.คนใหม่  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130215&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน สัปดาห์หน้าจะได้ผบ.<orgName>ตร.</orgName>คนใหม่</headline>
<lead></lead>
<neck></neck>
<body><p>นายกรัฐมนตรี ยืนยัน สัปดาห์หน้าจะได้ผู้บัญชาการ<orgName>ตำรวจแห่งชาติ</orgName>คนใหม่ พร้อมระบุการที่ คณะกรรมการข้าราชการตำรวจ เลื่อนบังคับใช้โครงสร้างใหม่ ไม่มีผลกระทบต่อการแต่งตั้งโยกย้าย นายอภิสิทธิ์ เวชชาชีวะ นายกรัฐมนตรี กล่าวว่า การเลื่อนบังคับใช้โครงสร้างใหม่ของ<orgName>สำนักงานตำรวจแห่งชาติ</orgName> เป็นเรื่องการตัดสินใจของ<orgName>คณะกรรมการข้าราชการตำรวจ</orgName> หรือ <orgName>ก.ตร.</orgName> พร้อมเชื่อจะไม่มีผลกระทบต่อการแต่งตั้งโยกย้ายข้าราชการตำรวจ เพราะ <orgName>ก.ตร.</orgName> น่าจะทราบดีว่าจะดำเนินการอย่างไรให้เกิดความราบรื่น และต้องไม่ทำให้เกิดสุญญากาศ ส่วนกรณีที่ นายศิริโชค โสภา สมาชิก<orgName>สภาผู้แทนราษฎรจังหวัดสงขลา</orgName> ออกมาเปิดโปงเรื่องการซื้อขายตำแหน่งนั้น ได้แนะนำให้ใช้ช่องของกรรมาธิการสภาผู้แทนราษฎรในการตรวจสอบ ซึ่งเรื่องนี้ในส่วนของ <orgName>ก.ตร.</orgName> ก็มีกลไกในการตรวจสอบอยู่แล้ว แต่จะเอาผิดใครได้หรือไม่ขึ้นอยู่ที่ข้อมูล ทั้งนี้การประชุม<orgName>คณะกรรมการนโยบายตำรวจแห่งชาติ</orgName> ในสัปดาห์หน้าจะได้ชื่อ ผู้บัญชาการ<orgName>ตำรวจแห่งชาติ</orgName>คนใหม่แน่นอน นายกรัฐมนตรี ยังกล่าวถึงการเคลื่อนไหวของ<orgName>กลุ่มคนเสื้อแดง</orgName>ที่จะนำบุคคลที่ได้รับความน่าเชื่อถือมาเป็นแกนนำในการถวายฎีกาขอพระราชทานอภัยโทษให้กับพ.ต.ท.ทักษิณ ชินวัตร อดีตนายกรัฐมนตรี ว่า ต้องดูทีเนื้อหาไม่ใช่ที่ตัวบุคคลเพราะจากการตรวจสอบพบว่า เนื้อหาของการถวายฎีกาฯ เป็นเรื่องทางการเมือง หาก<orgName>กลุ่มคนเสื้อแดง</orgName>ยื่นเรื่องต่อ<orgName>สำนักราชเลขาธิการ</orgName> <orgName>สำนักพระราชวัง</orgName> รัฐบาลก็จะนำมาตรวจสอบตามขั้นตอน พร้อมยืนยันว่า ในวันที่ 17 สิงหาคม นี้ จะต้องไม่เกิดความรุนแรง โดยเจ้าหน้าที่ตำรวจต้องดูแลความสงบเรียบร้อยอย่างเต็มที่ </p></body>
</news>
