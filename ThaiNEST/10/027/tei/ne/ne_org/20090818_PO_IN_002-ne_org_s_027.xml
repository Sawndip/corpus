<teiHeader>
<fileDesc>
<titleStmt>
  <title>มติครม.ตั้งมานิตเป็นปลัดมหาดไทยคนใหม่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 14:04:50  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185759  </bibl>
</sourceDesc>
</fileDesc>
</teiHeader>
<news>
<headline>มติ<orgName>ครม.</orgName>ตั้งมานิตเป็นปลัด<orgName>มหาดไทย</orgName>คนใหม่</headline>
<lead>รองโฆษกประจำ<orgName>สำนักนายกฯ</orgName> เผยที่ประชุม <orgName>ครม.</orgName>มีมติตั้ง มานิต วัฒนเสน เป็นปลัด<orgName>มหาดไทย</orgName>คนใหม่ ระบุ เนวิน ชิดชอบ ไม่ได้อยู่เบื้องหลังสนับสนุน</lead>
<neck></neck>
<body><p>นายศุภชัย ใจสมุทร รองโฆษกประจำ<orgName>สำนักนายกรัฐมนตรี</orgName> เปิดเผยว่า ที่ประชุม<orgName>คณะรัฐมนตรี</orgName>เห็นชอบตั้งแต่ตั้ง นายมานิต วัฒนเสน อธิบดี<orgName>กรมส่งเสริมการปกครองส่วนท้องถิ่น</orgName> ขึ้นเป็นปลัดกระทรวง<orgName>มหาดไทย</orgName>แทน นายวิชัย ศรีขวัญ ที่จะเกษียณอายุราชการในวันที่ 30 ก.ย. นี้ โดยระบุ นายมานิต มีคุณสมบัติเหมาะสมที่จะดำรงตำแหน่งดังกล่าว เนื่องจากเชื่อว่า นายมานิต จะสามารถทำงานได้ดีในสถานการณ์ปัจจุบัน ขณะเดียวกันยืนยันการแต่งตั้งครั้งนี้ไม่เกี่ยวข้องกับ นายเนวิน ชิดชอบ แกนนำ<orgName>พรรคภูมิใจไทย</orgName>แต่อย่างใด พร้อมระบุเป็นอำนาจของ นายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> ที่มีอำนาจตัดสินใจในการแต่งตั้ง </p>
<p>รองโฆษกประจำ<orgName>สำนักนายกรัฐมนตรี</orgName> กล่าวเพิ่มเติมอีกว่า การแต่งตั้ง นายมานิต เป็นปลัด<orgName>กระทรวงมหาดไทย</orgName>ครั้งนั้จะไม่ก่อให้เกิดความขัดแย้งในกระทรวงมหาดไทยอย่างแน่นอน พร้อมยืนยันข้าราชการในกระทรวงมีระเบียบวินัย พร้อมกันนี้ยังย้ำว่าการแต่งตั้งครั้งนี้ไม่ได้เป็นการปูทางในการเลือกตั้งแต่อย่าใด</p></body>
</news>
