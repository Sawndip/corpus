<teiHeader>
<fileDesc>
<titleStmt>
  <title>ลูกเสือและเนตรนารีในจังหวัดเชียงใหม่ร่วมเป็นพลังอาสา รณรงค์ประชาสัมพันธ์การเลือกตั้งท้องถิ่น  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140241&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ลูกเสือและเนตรนารีในจังหวัดเชียงใหม่ร่วมเป็นพลังอาสา รณรงค์ประชาสัมพันธ์การเลือกตั้งท้องถิ่น</headline>
<lead></lead>
<neck></neck>
<body><p>ลูกเสือและเนตรนารีในจังหวัดเชียงใหม่ร่วมเป็นพลังอาสา รณรงค์ประชาสัมพันธ์การเลือกตั้งท้องถิ่นที่จะเกิดขึ้นอีกไม่นานเป็นไปอย่างบริสุทธิ์ ยุติธรรม นายอภิชาต สุขัคคานนท์ ประธาน<orgName>คณะกรรมการการเลือกตั้ง</orgName> เป็นประธานพิธีเปิดโครงการอบรมลูกเสืออาสา กกต.เพื่อพัฒนาประชาธิปไตย ด้านกิจการการมีส่วนร่วม ณ โรงเรียนดาราวิทยาลัย จังหวัดเชียงใหม่ เพื่อส่งเสริมให้ลูกเสือได้กระทำตามวัตถุประสงค์และอุดมการณ์ของคณะลูกเสือแห่งชาติ ในอันที่จะปฏิบัติตามคำปฏิญาณและกฎของลูกเสือโดยยึดหลักการบำเพ็ญประโยชน์ช่วยเหลือผู้อื่นอยู่เสมอ ส่งเสริมและปลูกฝังให้ลูกเสือ-เนตรนารี ได้มีส่วนช่วยในการดำเนินกิจกรรมส่งเสริมการเลือกตั้งในระดับต่างๆ และการให้ความรู้เรื่องประชาธิปไตยแก่ประชาชน เข้าใจเรื่องการเลือกตั้งในท้องถิ่นของตน ช่วยเหลือและบำเพ็ญประโยชน์ตามวัตถุประสงค์ และอุดมการณ์ของคณะลูกเสือแห่งชาติ โดยมีกิจกรรมรณรงค์เคาะประตูบ้าน เชิญชวนไปเลือกตั้งผู้แทนทุกระดับ รณรงค์ให้การเลือกตั้งบริสุทธิ์ ยุติธรรม ปลอดการซื้อสิทธิขายเสียง ช่วยหลือประชาชนผู้ชราในการเลือกตั้ง ตรวจสอบรายชื่อ และบริการจัดการด้านจราจรในบริเวณหน่วยเหลือตั้ง และบำเพ็ญประโยชน์ช่วยเหลือทางราชการในการเลือกตั้งทุกระดับ โดยเฉพาะจังหวัดเชียงใหม่จะมีการเลือกตั้งท้องถิ่นหลายแห่งในเดือนกันยายนนี้ ในการอบรมดังกล่าวมีลูกเสือและเนตรนารีจำนวน 80 คนเข้ารับการอบรม ระหว่างวันที่ 14-17 สิงหาคมนี้ ที่กองลูกเสือโรงเรียนดาราวิทยาลัย จังหวัดเชียงใหม่ เป็นการฝึกปฏิบัติจริงเพื่อรองรับการเลือกตั้งที่จะมีขึ้นในอีกไม่นาน </p></body>
</news>
