<teiHeader>
<fileDesc>
<titleStmt>
  <title>ปชป.ระบุ การเตรียมยื่นถวายฎีกาของกลุ่มคนเสื้อแดงในวันจันทร์นี้ โดยอ้างความชอบธรรมเป็นเรื่องที่บิดเบือนข้อเท็จจริง  </title>
  <author>นิตยา หิรัญประดิษฐ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208150084&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>ระบุ การเตรียมยื่นถวายฎีกาของ<orgName>กลุ่มคนเสื้อแดง</orgName>ในวันจันทร์นี้ โดยอ้างความชอบธรรมเป็นเรื่องที่บิดเบือนข้อเท็จจริง</headline>
<lead></lead>
<neck></neck>
<body><p><orgName>พรรคประชาธิปัตย์</orgName> ระบุ การเตรียมยื่นถวายฎีกาของ<orgName>กลุ่มคนเสื้อแดง</orgName>ในวันจันทร์นี้ โดยอ้างความชอบธรรมเป็นเรื่องที่บิดเบือนข้อเท็จจริง พร้อมเตรียมให้กระทรวงการต่างประเทศ เร่งแปลเอกสารทั้งหมดเป็นภาษาอังกฤษ เพื่อชี้แจงกับสถานทูตประเทศต่างๆ นายแพทย์บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวถึงกรณี<orgName>กลุ่มคนเสื้อแดง</orgName>เตรียมยื่นถวายฎีกาขอพระราชทานอภัยโทษให้แก่ พันตำรวจโททักษิณ ชินวัตร อดีตนายกรัฐมนตรี ในวันจันทร์ที่ 17 สิงหาคมนี้ โดยมีการอ้างความชอบธรรมต่อคณะทูตประเทศต่าง ๆ ว่าสามารถทำได้ ถือเป็นการอ้างโดยขาดข้อมูล พยายามบิดเบือนข้อเท็จจริง ซึ่งในส่วนนี้ได้รับการยืนยันจาก นายชวนนท์ อินทรโกมาลย์สุต เลขาธิการรัฐมนตรีว่าการ<orgName>กระทรวงการต่างประเทศ</orgName> ว่า ภายในสัปดาห์หน้ากระทรวงการต่างประเทศ จะเร่งแปลเอกสารทั้งหมดที่เกี่ยวกับการถวายฎีกาขอพระราชทานอภัยโทษให้เป็นภาษาอังกฤษ ส่งไปยังสถานทูตประเทศต่าง ๆ เพื่อให้มีความเข้าใจที่ถูกต้อง ด้าน นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวเรียกร้องให้ พันเอกอภิวันท์ วิริยะชัย รองประธาน<orgName>สภาผู้แทนราษฎร</orgName> ลาออกจากตำแหน่ง หลังร่วมขึ้นเวทีกับ<orgName>กลุ่มเสื้อแดง</orgName>เมื่อคืนนี้ ที่จังหวัดจันทบุรี และแสดงจุดยืนชัดเจนว่าสนับสนุน พันตำรวจโททักษิณ พร้อมว่าร้าย นายชัย ชิดชอบ ประธาน<orgName>สภาผู้แทนราษฎร</orgName> แสดงให้เห็นถึงการขาดวุฒิภาวะที่จะดำรงตำแหน่งทางนิติบัญญัติ และเป็นการกระทำที่หวังผลทางการเมือง มองได้ว่าเป็นการเอาใจ พันตำรวจโททักษิณ เพราะต้องการตำแหน่งหัวหน้า<orgName>พรรคเพื่อไทย</orgName> </p></body>
</news>
