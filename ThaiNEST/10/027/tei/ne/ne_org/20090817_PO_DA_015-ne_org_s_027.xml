<teiHeader>
<fileDesc>
<titleStmt>
  <title>ม็อบสมาพันธ์ชุมชนบุกทำเนียบทวงคำตอบนายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 12:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14630  </bibl>
</sourceDesc>
</fileDesc>
</teiHeader>
<news>
<headline>ม็อบ<orgName>สมาพันธ์ชุมชน</orgName>บุกทำเนียบทวงคำตอบนายกฯ</headline>
<lead></lead>
<neck></neck>
<body><p>เมื่อเวลา 11.00 น. วันนี้(17 ส.ค.) นายจำรัส อินทุมาร ประธาน<orgName>สมาพันธ์ชุมชนแห่งประเทศไทย</orgName> พร้อมตัวแทนประชาชนประมาณ 50 คน ได้เดินทางมมาที่ทำเนียบรัฐบาล เพื่อติดตามเร่งรัดความคืบหน้าที่ได้ร้องเรียนให้รัฐบาลช่วยเหลือทุนประกอบอาชีพให้ประชาชนตามโครงการสร้างคน สร้างงาน สร้างรายได้ ตามหลักปรัชญาเศรษฐกิจพอเพียง กลุ่มละ 1 ล้านบาท รวมทั้งให้ยุติการบังคับคดีเกี่ยวกับที่อยู่อาศัย โดยให้ธนาคารของรัฐไถ่ถอนหรือซื้อคืนบ้าน ที่ทำกินให้กับประชาชน และผ่อนส่งราคาที่เป็นธรรมกับธนาคารของรัฐ และอนุญาตให้กู้เงินใช้หนี้นอกระบบให้กับประชาชนตามที่มีหนี้สินตามความเป็นจริง และแก้ปัญหาเรื่องบัตรเครดิต รถยนต์ รถมอเตอร์ไซค์ ที่ใช้ประกอบอาชีพจะโดนยึด เพื่อจะได้ใช้ประกอบอาชีพต่อไปได้</p>
<p>นายจำรัส กล่าวว่า ขอให้นายอภิสิทธิ์ เวชชาชีวะ นายกรัฐมนตรี มีบัญชาไปยังนายกอร์ปศักดิ์ สภาวสุ รองนายกรัฐมนตรี นายกรณ์ จาติกวณิช รมว.<orgName>คลัง</orgName> ดำเนินการช่วยเหลือประชาชนผู้เดือดร้อน อีกทั้งนายกรณ์ เคยระบุว่า จะให้มีการตั้งธนาคารชุมชนเพื่อช่วยเหลือประชาชนที่ได้รับความเดือดร้อน ซึ่งตนเห็นด้วยที่จะมีการดำเนินการในโครงการนี้ แต่อยากให้รัฐบาลชี้แจงเงื่อนไข รายละเอียดต่าง ๆ ของการดำเนินงานธนาคารชุมชน โดยเฉพาะประเด็นที่ให้ข้าราชการค้ำประกันให้กับชาวบ้านรัฐจึงจะปล่อยกู้ เนื่องจากชาวบ้านบางคนมีฐานะยากจนและไม่สามารถหาคนค้ำประกันได้ จึงต้องให้พิจารณาประเด็นนี้ อย่างไรก็ตาม หากรัฐบาลและนายกรณ์ ยังเพิกเฉยจะถือว่า ปฏิบัติหน้าที่ขัดรัฐธรรมนูญที่บัญญัติไว้ว่า บุคคลที่ไร้ที่อยู่อาศัยและไม่มีรายได้เพียงพอในการยังชีพย่อมมีสิทธิได้รับการช่วยเหลือเหมาะสมจากรัฐ ดังนั้นอยากขอให้รัฐบาลเร่งรัดในเรื่องนี้ให้เร็วที่สุด.</p></body>
</news>
