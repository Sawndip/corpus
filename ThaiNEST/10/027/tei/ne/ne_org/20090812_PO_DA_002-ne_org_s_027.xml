<teiHeader>
<fileDesc>
<titleStmt>
  <title>อปท.โวย'มาร์ค'เพิ่มงานแต่หั่นงบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-12 09:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13717  </bibl>
</sourceDesc>
</fileDesc>
</teiHeader>
<news>
<headline><orgName>อปท.</orgName>โวย'มาร์ค'เพิ่มงานแต่หั่นงบ</headline>
<lead></lead>
<neck></neck>
<body><p>เมื่อวันที่ 11 ส.ค. ผู้สื่อข่าวรายงานว่าที่ทำเนียบรัฐบาล นายประภัสร์ ภู่เจริญ นายกเทศมนตรีเมืองลำพูน ในฐานะนายก<orgName>สมาคมสันนิบาตแห่งประเทศไทย</orgName> (<orgName>ส.ท.ท.</orgName>) พร้อมด้วย  ตัวแทนผู้บริหาร<orgName>องค์กรปกครองส่วนท้องถิ่น</orgName> (<orgName>อปท.</orgName>) ทั่วประเทศ กว่า 1,000 คน ได้มาชุมนุมเรียกร้องขอให้รัฐบาลทบทวนพิจารณางบประมาณรายจ่ายประจำปี 2553 ของ<orgName>องค์กรปกครองท้องถิ่น</orgName> เนื่องจากรัฐบาลโดยคณะกรรม การการกระจายอำนาจ ได้ปรับลดส่วนรายได้ของ<orgName>องค์กรส่วนท้องถิ่น</orgName> ในปีงบประมาณ 2553 ต่ำกว่าปี 2552 จากเดิมร้อยละ 25.25 หรือ 400,338.75 ล้านบาท เหลือเพียงร้อยละ 25.02 หรือ 337,800 ล้านบาท ทั้งที่รัฐบาลได้ผลักภาระการดำเนินการตามนโยบายรัฐบาลให้<orgName>องค์กรปก ครองส่วนท้องถิ่น</orgName>ดำเนินการ ไม่ว่าจะเป็นเรื่องโครงสร้างหลักประกันรายได้ผู้สูงอายุ โครงการเรียนฟรี โครงการ<orgName>อาสาสมัครเชิงรุก</orgName> (<orgName>อสม.</orgName>) แต่ถูกปรับลดงบประมาณลง จึงขอให้รัฐบาลพิจารณา ร่างงบประมาณรายจ่ายประจำปี 2553 ด้วยความเป็นธรรม</p>
<p>ทั้งนี้ นายประภัสร์และตัวแทนจำนวน 10 คน ได้เข้าหารือกับนายอภิสิทธิ์ เวชชาชีวะนายกรัฐมนตรี และนายกอร์ปศักดิ์ สภาวสุ รองนายกรัฐมนตรี ที่ตึกสำนักเลขาธิการนายกรัฐมนตรี จากนั้น นายประภัสร์ ได้ออกมาชี้แจงว่า นายกฯได้รับไปพิจารณา นอกจากนั้นยังบอกด้วยว่าในโครงการไทยเข้มแข็งที่รัฐบาลจะกู้เงินในรอบนี้นั้น รัฐบาลจะจัดสรรเงิน 2.3 หมื่นล้าน ให้ส่วนท้องถิ่น เพื่อไปพัฒนาพื้นที่ต่อไปด้วย</p>
<p>นายสุเทพ เทือกสุบรรณ รองนายกรัฐมนตรีฝ่ายความมั่นคง ให้สัมภาษณ์ว่า การพิจารณางบประมาณยังอยู่ระหว่างการพิจารณาของสภา แต่ถ้า <orgName>อปท.</orgName> มีความรู้สึกกังวลใจ ก็แสดงความรู้สึกและพบหารือกับผู้ที่เกี่ยวข้องได้ แต่ทราบว่างบประมาณอาจจะไม่ได้มาก เนื่องจากปีนี้รัฐบาลเก็บภาษีได้น้อย ส่วนเรื่องที่ห่วงว่ารัฐบาลจัดสรรงบประมาณให้ <orgName>อปท.</orgName> ไม่ครบตามที่กฎหมายกำหนดแล้วยังจะมีการดึงงบของ <orgName>อปท.</orgName> มาให้ส่วนกลางนั้น คงเป็นความเข้าใจผิด เพราะปีที่ผ่านมารัฐบาลมีนโยบายที่จะช่วยเหลือ <orgName>อสม.</orgName> กับผู้สูงอายุ ซึ่งได้ฝากให้ อปท. เป็นผู้ดำเนินการโดยรัฐบาลเป็นผู้สนับสนุนงบประมาณ แต่ ในการจัดทำงบประมาณรายจ่ายประจำปี 2553 จะต้องรอให้ พ.ร.ก. และ พ.ร.บ.กู้เงิน จบก่อน ก็จะเพิ่มเข้าไป ไม่มีปัญหาอะไร.
</p></body>
</news>
