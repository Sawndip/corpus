<teiHeader>
<fileDesc>
<titleStmt>
  <title>ภท.จ่อชงสภานิรโทษแดง-เหลืองชุมนุม19สค.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 17:39:50  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185814  </bibl>
</sourceDesc>
</fileDesc>
</teiHeader>
<news>
<headline><orgName>ภท.</orgName>จ่อชงสภานิรโทษ<orgName>แดง</orgName>-<orgName>เหลือง</orgName>ชุมนุม19สค.</headline>
<lead><orgName>พรรคภูมิใจไทย</orgName> เตรียมเสนอร่าง พ.ร.บ.นิรโทษกรรมให้<orgName>ม็อบเสื้อเหลือง</orgName>และ<orgName>แดง</orgName> ต่อที่ประชุมสภาผู้แทนราษฎร ในวันพรุ่งนี้</lead>
<neck></neck>
<body><p>นายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> ในฐานะหัวหน้า<orgName>พรรคภูมิใจไทย</orgName> กล่าวภายหลังประชุมพรรคเพื่อพิจารณา ยกร่างพระราชบัญญัตินิรโทษกรรม แก่ผู้ซึ่งกระทำผิด เนื่องในการชุมนุมของประชาชน ระหว่าง วันที่ 26 พ.ค. ถึงวันที่ 3 ธ.ค. 2551 และระหว่างวันที่ 26 มี.ค. ถึง 14 เม.ย. 2552 โดยพระราชบัญญัตินิรโทษกรรมกลุ่มผู้ชุมนุมทางการเมืองทั้ง<orgName>กลุ่มพันธมิตรฯ</orgName> และ<orgName>กลุ่มแนวร่วมประชาธิปไตย ต่อต้านเผด็จการแห่งชาติ</orgName> หรือ <orgName>นปช.</orgName> ว่าจะเสนอร่างดังกล่าว เข้าสู่ที่ประชุม<orgName>สภาผู้แทนราษฎร</orgName>ในวันพรุ่งนี้ เพราะเห็นว่าขณะนี้ประเทศไทย เกิดเหตุการณ์ความขัดแย้งทางความคิด จนทำให้ประชาชนแตกแยก และอาจส่งผลให้เกิดการเผชิญหน้าที่รุนแรงขึ้น และจะกระทบต่อการเมืองเศรษฐกิจสังคมของ<orgName>ประเทศไทย</orgName>ในอนาคต จึงเห็นควรในนิรโทษกรรมประชาชน และเจ้าหน้าที่ที่ถูกดำเนินคดีในช่วงเวลาดังกล่าว เพื่อฟื้นฟูความรักความสามัคคีให้กลับคืนมาในประเทศ</p>
<p>ขณะที่ นายบุญจง วงศ์ไตรรัตน์ รัฐมนตรีช่วยว่าการ<orgName>กระทรวงมหาดไทย</orgName> ฐานะรองหัวหน้า<orgName>พรรคภูมิใจไทย</orgName>ยืนยันว่าร่างพระราชบัญญัติดังกล่าว ไม่ได้ส่งเสริมให้ประชาชนกระทำผิด ซึ่งพระราชบัญญัติดังกล่าว ไม่ได้ครอบคลุม ไปถึงนักการเมืองที่ถูกตัดสิทธิ์ทางการเมือง จากคดียุบพรรคการเมืองและคดีหมิ่นพระบรมเดชานุภาพ อย่างไรก็ตามยัง เชื่อว่าไม่ได้เป็นการแก้ปัญหาที่ปลายเหตุ แต่เป็นจุดเริ่มต้นของการแก้ปัญหา</p></body>
</news>
