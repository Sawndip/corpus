<teiHeader>
<fileDesc>
<titleStmt>
  <title>โฆษกปชป.อัดทักษิณไร้จิตสำนึกต่อความผิด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-17 17:36:35  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185635  </bibl>
</sourceDesc>
</fileDesc>
</teiHeader>
<news>
<headline>โฆษก<orgName>ปชป.</orgName>อัดทักษิณไร้จิตสำนึกต่อความผิด</headline>
<lead>โฆษก<orgName>พรรคประชาธิปัตย์</orgName> อัด " พ.ต.ท.ทักษิณ ชินวัตร " ไร้จิตสำนึกต่อการกระทำความผิด ชี้ ฎีกาขอพระราชทานอภัยโทษ ขัดกฎหมายชัดเจน</lead>
<neck></neck>
<body><p>น.พ.บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวถึงการโฟนอินของ พ.ต.ท.ทักษิณ ชินวัตร อดีตนายกรัฐมนตรี ในระหว่างการชุมนุม ของ<orgName>กลุ่มคนเสื้อแดง</orgName>เพื่อยื่นถวายฎีกา ขอพระราชทานอภัยโทษให้กับ พ.ต.ท.ทักษิณ เมื่อช่วงเช้าที่ผ่านมานั้นเห็นว่าไม่มีข้อความหรือคำพูดใดที่แสดงให้เห็นว่า พ.ต.ท.ทักษิณ มีความสำนึกต่อการกระทำของตนเอง ว่ามีความผิดแต่ยืนยันที่ จะขอพระราชทานอภัยโทษ โดยอ้างถึงราชประเพณีการถวายฎีกา แต่การดำเนินการนั้น ตนมองว่าขัดกับหลักการขอพระราชทานอภัยโทษ ที่ต้องดำเนินการด้วยตนเอง บุพการี คู่สมรส หรือทายาทตามกฎหมาย อีกทั้งสาระของการถวายฎีกาก็ไม่ใช่เรื่องทุกข์ร้อนของราษฎรเพราะเป็นเรื่องการเมืองรวมทั้งดึงสถาบันหลักชาติ สู่ความขัดแย้งทางการเมือง ทั้งนี้ตนรู้สึกไม่สบายใจที่มีการใช้พระภิกษุสงฆ์เข้าร่วมเพื่อสร้างแรงกดดันระหว่าง 3 สถาบันหลักของชาติ อย่างไรก็ตามกรณีที่ นายประชา ประสพดี ส.ส.<orgName>สมุทรปราการ</orgName> <orgName>พรรคเพื่อไทย</orgName> เชื่อมโยงเงื่อนไขเวลา 3 เดือน กับการเปลี่ยนแปลงของรัฐบาล โดยเปรียบเทียบกับ ปี 2475 นั้นเห็นว่าไม่บังควรอย่างยิ่งซึ่งแกนนำ<orgName>กลุ่มคนเสื้อแดง</orgName> และ<orgName>พรรคเพื่อไทย</orgName>จะต้องไม่นำเงื่อนไขเวลา และเหตุผลดังกล่าว มาเชื่อมโยงกับกระบวนการถวายฎีกาในลักษณะการยื่นคำขาดหรือขีดเส้นตายโดยเด็ดขาด</p></body>
</news>
