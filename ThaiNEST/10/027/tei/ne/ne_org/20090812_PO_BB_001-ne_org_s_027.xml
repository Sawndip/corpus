<teiHeader>
<fileDesc>
<titleStmt>
  <title>สมชาย-พงศ์เทพไม่เชื่อ 4 ล้านชื่อค้านฎีกาของจริง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/12/news_29275589.php?news_id=29275589  </bibl>
</sourceDesc>
</fileDesc>
</teiHeader>
<news>
<headline>สมชาย-พงศ์เทพไม่เชื่อ 4 ล้านชื่อค้านฎีกาของจริง</headline>
<lead>“สมชาย วงศ์สวัสดิ์-พงศ์เทพ” เย้ย 4 ล้านชื่อค้านฎีกาช่วย “ทักษิณ” ไม่รู้ของจริงหรือเปล่า ด้าน “<orgName>มท.2</orgName>” โชว์ตัวเลขประชาชนลงชื่อต้านพุ่ง 5 ล้านแล้ว ระบุเก็บไว้เป็นหลักฐานใช้ยัน<orgName>กลุ่มเสื้อแดง</orgName> ไม่นำยื่นค้านฎีกาประกบ ขณะที่ “กลุ่ม 40 ส.ว.” เย้ย 5 ล้านชื่อถวายฎีกาเป็นของปลอม หนุนแจ้งจับแกนนำ<orgName>เสื้อแดง</orgName> ส่วน “<orgName>เพื่อไทย</orgName>” แจ้งจับ “ชวรัตน์” แล้ว</lead>
<neck></neck>
<body><p><orgName>พรรคเพื่อไทย</orgName>ได้จัดพิธีทำบุญตักบาตรมหากุศลถวายแด่ สมเด็จพระนางเจ้าฯ พระบรมราชินีนาถ ที่บริเวณสวนลุมพินี เช้าวานนี้ (11 ส.ค.) โดยมีอดีตกรรมการบริหาร<orgName>พรรคไทยรักไทย</orgName> และแกนนำ<orgName>พรรคเพื่อไทย</orgName> เข้าร่วม นายสมชาย วงศ์สวัสดิ์ อดีตนายกรัฐมนตรี เปิดเผยว่า ได้มีการพูดคุยกับ พ.ต.ท.ทักษิณ ชินวัตร ถึงชีวิตความเป็นอยู่ ที่แม้ว่าสุขสบายดี แต่มีความทุกข์ทางใจ คิดถึงบ้าน อยากกลับบ้าน</p>
<p>ส่วนที่มีประชาชนร่วมลงชื่อคัดค้านการยื่นถวายฎีกาของ<orgName>กลุ่มคนเสื้อแดง</orgName>ถึง 4 ล้านคน และอาจจะเพิ่มขึ้นถึง 6 ล้านคนนั้น นายสมชาย กล่าวว่า ตัวเลขดังกล่าวจะจริงหรือไม่นั้นไม่รู้ แต่ก็ไม่รู้สึกหนักใจ เพราะเรื่องการยื่นถวายฎีกาไม่ใช่เรื่องของใครคนใดคนหนึ่งทำ แต่เป็นการกระทำของคนทั้งประเทศ หากจะคัดค้านก็สามารถทำได้</p>
<p>“พงศ์เทพ”ชี้ค้านถวายฎีกาผิดปกติ</p>
<p>นายพงศ์เทพ เทพกาญจนา โฆษกส่วนตัว พ.ต.ท.ทักษิณ ชินวัตร อดีตนายกรัฐมนตรี กล่าวว่า การคัดค้านถวายฎีกาที่เกิดขึ้นเป็นเรื่องผิดปกติ ทำให้เกิดความวุ่นวาย ยุ่งยาก สำหรับคนที่คัดค้านนั้นจะเห็นได้ว่ามีกลุ่มบุคคลช่วยทำให้เกิดกระแส และมีความพยายามจะสร้างประเด็นขึ้นมา ทั้งๆ ที่ใครใคร่ถวายฎีกานั้นถือเป็นเรื่องปกติ การพยายามสร้างประเด็นขึ้นมาจะยิ่งทำให้เกิดความไม่ปรองดอง เช่น ในสมัยรัฐบาล พ.ต.ท.ทักษิณ เคยมีการยื่นถวายฎีกาหลายครั้งจากคนหลายกลุ่ม แต่ก็ไม่เคยมีการคัดค้านเกิดขึ้น
ส่วนจำนวนผู้คัดค้านการยื่นถวายฎีกา 4 ล้านรายชื่อ และอาจเพิ่มถึง 6 ล้านรายชื่อนั้น นายพงศ์เทพ กล่าวว่า คนคัดค้านมีจำนวนเท่าไรไม่ใช่ประเด็น เพราะประเด็นคือคนทุกคนมีสิทธิที่จะยื่นถวายฎีกาได้ ส่วนตัวเลขจะสูงหรือไม่นั้นไม่เกี่ยวกันเลย เป็นคนละเรื่องกัน</p>
<p>นายพงศ์เทพ กล่าวว่า เมื่อมีการยื่นถวายฎีกาไปแล้ว หาก<orgName>สำนักราชเลขาธิการ</orgName>ติดใจหรือสงสัยข้องใจ ก็จะส่งเรื่องมาที่<orgName>กระทรวงยุติธรรม</orgName> ซึ่งรัฐมนตรีว่าการ<orgName>กระทรวงยุติธรรม</orgName>มีหน้าที่ให้ความเห็นตามที่มีการซักถามมา แต่นั่นไม่ใช่ที่สุด เพราะทั้งหมดจะขึ้นอยู่กับพระบรมราชวินิจฉัย</p>
<p><orgName>เพื่อไทย</orgName>แจ้งจับ“รมว.<orgName>มหาดไทย</orgName>”</p>
<p>นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> พร้อมทนายความและผู้สนับสนุนประมาณ 50 คน นำหลักฐานเข้าแจ้งความต่อพนักงานสอบสวน<orgName>กองปราบปราม</orgName> ให้ดำเนินคดีกับนายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> นายบุญจง วงศ์ไตรรัตน์ รัฐมนตรีช่วยว่าการ<orgName>กระทรวงมหาดไทย</orgName> และนายวิชัย ศรีขวัญ ปลัด<orgName>กระทรวงมหาดไทย</orgName> ฐานหมิ่นพระบรมเดชานุภาพ ตามประมวลกฎหมายอาญา มาตรา 112 กรณีที่บุคคลทั้งสามออกหนังสือถึงผู้ว่าราชการจังหวัด นายอำเภอ กำนัน และผู้ใหญ่บ้านทั่วประเทศ </p>
<p>ตั้งโต๊ะคัดค้านการลงชื่อถวายฎีกา</p>
<p>นายพร้อมพงศ์ ยืนยันว่า ไม่มีกฎหมายใดให้อำนาจ<orgName>กระทรวงมหาดไทย</orgName>สั่งการห้ามประชาชนร่วมลงชื่อคัดค้าน ซึ่งการเข้าแจ้งความครั้งนี้นำหลักฐานเป็นหนังสือคำสั่งลงนามโดยนายชวรัตน์และนายวิชัย มอบให้พนักงานสอบสวนดำเนินคดี มั่นใจถึงแม้จะมีการตั้งโต๊ะลงชื่อคัดค้านจะไม่ทำให้ผู้ร่วมลงชื่อถวายฎีกาลดลงจนไม่ถึง 1 ล้านคน</p>
<p>“บุญจง”ลั่นได้ชื่อค้านฎีกาแล้ว5ล้าน</p>
<p>นายบุญจง วงศ์ไตรรัตน์ กล่าวถึงการตั้งโต๊ะให้ประชาชนลงชื่อถอนและค้านการถวายฎีกาของ<orgName>กลุ่มเสื้อแดง</orgName> ว่า ขณะนี้ได้รายชื่อทั้งหมด 5 ล้านคนแล้ว และจะให้จังหวัดรวบรวมรายชื่อส่งมาที่<orgName>กระทรวงมหาดไทย</orgName> โดยกระทรวงจะไม่นำรายชื่อดังกล่าวไปทำอะไรที่ผิดกฎหมาย สำหรับเอกสารที่ให้ลงชื่อนั้น จะมีการระบุชื่อ-นามสกุล ที่อยู่ เลขบัตรประชาชน 13 หลัก พร้อมลายเซ็นผู้ลงชื่อ</p>
<p>นายบุญจง กล่าวว่า จะให้กำนัน ผู้ใหญ่บ้าน ทำความเข้าใจกับประชาชนไปเรื่อยๆ เพราะเป็นประโยชน์กับประชาชน โดยจะไม่กำหนดว่าจะสิ้นสุดการลงชื่อเมื่อใด แต่จะทำไปจนกว่าประชาชนจะหยุดลงชื่อ
“เมื่อได้รายชื่อมาแล้ว จะสรุปว่ามีจำนวนประชาชนที่คัดค้านเท่าไร ซึ่งจะประเมินได้ว่าประชาชนเข้าใจและรู้ว่ากฎหมายเป็นเช่นไร โดยจะเก็บรายชื่อคัดค้านไว้เพื่อให้ประชาชนรู้และเข้าใจว่าการอภัยโทษที่ถูกต้องเป็นเช่นใดต่อไป”</p>
<p>40ส.ว.หนุนแจ้งจับแกนนำ<orgName>เสื้อแดง</orgName></p>
<p>นายสมชาย แสวงการ ส.ว.สรรหา กล่าวถึงกรณี<orgName>กลุ่มคนเสื้อแดง</orgName>รวบรวมรายชื่อประชาชนยื่นถวายฎีกาขอพระราชทานอภัยโทษให้แก่ พ.ต.ท.ทักษิณ ชินวัตร อดีตนายกรัฐมนตรี ในวันที่ 17 ส.ค.นี้ ว่า อยากให้สื่อและประชาชนได้ติดตามว่ากลุ่มคนที่อ้างว่ามีถึง 5 ล้านรายชื่อ ที่เตรียมถวายฎีกาว่ามีอยู่จริงหรือไม่ เพราะคนเหล่านี้ใจจริงแล้วไม่ได้หวังถวายฎีกาเพื่อขออภัยโทษ แต่หวังต้องการตีกินทางการเมือง</p>
<p>และที่สำคัญต้องการใช้สื่อทั้งในและต่างประเทศเผยแพร่ไปทั่วโลก เพื่อเป็นการประณามประเทศไทย รวมทั้งทำให้คนทั่วโลกไม่เข้าใจสถาบัน ทั้งนี้ เห็นด้วยที่ขณะนี้มีการดาวน์โหลดแบบฟอร์มเพื่อต่อต้านการถวายฎีกาของ<orgName>กลุ่มคนเสื้อแดง</orgName> ซึ่งอยากให้มีการแจ้งความทั่วประเทศแก่ผู้ก่อการด้วย</p>
<p>ขณะที่ น.ส.รสนา โตสิตระกูล ส.ว.<orgName>กทม.</orgName> กล่าวว่า การรวบรวมรายชื่อถวายฎีกาที่ใช้เวลาเพียง 1 เดือน ทำไม่ได้อย่างแน่นอน คงเป็นเพียงราคาคุย เป็นแค่เกมหาเรื่องเพื่อยึดพื้นที่สื่อ และอดสงสัยไม่ได้ว่ามีการลอกรายชื่อแทนกันหรือไม่ ซึ่งทั้งสื่อ ประชาชน และผู้ที่เกี่ยวข้องควรจะไปสอบถามที่กรมทะเบียนราษฎร มีบุคคลที่ร่วมลงรายชื่อมีอยู่จริงหรือไม่</p></body>
</news>
