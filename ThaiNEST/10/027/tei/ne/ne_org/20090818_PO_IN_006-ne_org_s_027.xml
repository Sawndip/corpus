<teiHeader>
<fileDesc>
<titleStmt>
  <title>รองสุเทพหนุนตั้งกก.ดูฎีกาเมินแดงระดมอีก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 10:58:55  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185716  </bibl>
</sourceDesc>
</fileDesc>
</teiHeader>
<news>
<headline>รองสุเทพหนุนตั้งกก.ดูฎีกาเมิน<orgName>แดง</orgName>ระดมอีก</headline>
<lead>รองนายกฯสุเทพ เผยรัฐบาล เตรียมตั้งคณะกรรมการพิเศษ พิจารณาฎีกา ร่วมกับ<orgName>กระทรวงยุติธรรม</orgName> พร้อมแนะต้องดำเนินการให้ชัดเจน</lead>
<neck></neck>
<body><p>นายสุเทพ เทือกสุบรรณ รองนายกรัฐมนตรี ด้านความมั่นคง กล่าวถึง การพิจารณาฎีกาขอพระราชทานอภัยโทษให้พ.ต.ท.ทักษิณ ชินวัตร อดีตนายกฯ โดยรัฐบาลมอบให้ <orgName>กระทรวงยุติธรรม</orgName> พิจารณาและอาจจะมีการตั้งคณะกรรมการ พิเศษขึ้น เพื่อพิจารณาด้วย ทั้งนี้ตนไม่กังวลว่า <orgName>กลุ่มคนเสื้อแดง</orgName> มาชุมนุมกดดันอีก หากฎีกาที่ยื่นถวายรัฐบาล ไม่ส่งกลับให้กับ <orgName>สำนักราชเลขาธิการ</orgName> ทั้งนี้หลังจากที่ <orgName>กระทรวงยุติธรรม</orgName> แสดงความเห็นแล้ว ก็จะมีการส่งเรื่องมายัง <orgName>สำนักนายกฯ</orgName>ให้กับรัฐบาลพิจารณา และส่งกลับให้ <orgName>สำนักราชเลขาธิการ</orgName> อย่างไรก็ตาม <orgName>กระทรวงยุติธรรม</orgName> ต้องดำเนินการทุกอย่างให้ชัดเจน พร้อมเปิดเผยข้อมูล ส่วนกรณีที่ <orgName>กลุ่มคนเสื้อแดง</orgName> เตรียมเปิดโรงเรียนเพื่อเผยแพร่ประชาธิปไตย ในต่างจังหวัดนั้นเห็นว่า สามารถกระทำได้ แต่ต้องถูกกฎหมายและไม่ทำร้ายประเทศ</p>
<p>นอกจากนี้ รองนายกรัฐมนตรี ด้านความมั่นคง กล่าวอีกว่า ขณะนี้ <orgName>กระทรวงการต่างประเทศ</orgName> แจ้งว่า การเปลี่ยนสถานที่ประชุมอาเซียนซัมมิท หรือ การประชุมสุดยอดผู้นำอาเซียนจาก<orgName>จังหวัดภูเก็ต</orgName> เป็น อำเภอหัวหิน จังหวัดประจวบคีรีขันธ์นั้นเนื่องจาก ที่อำเภอหัวหินสามารถบริหารจัดการได้ดี และมีความสะดวก อย่างไรก็ตาม หากไม่มีความวุ่นวายเกิดขึ้น ก็ไม่มีความจำเป็นต้องใช้งบประมาณเป็นจำนวนมาก</p></body>
</news>
