<teiHeader>
<fileDesc>
<titleStmt>
  <title>เพื่อไทยหาเสียงกำนัน-ผญบ. ชงแก้กม.ให้คงอยู่ตลอดไป  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-12 19:08:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000091727  </bibl>
</sourceDesc>
</fileDesc>
</teiHeader>
<news>
<headline><orgName>เพื่อไทย</orgName>หาเสียงกำนัน-ผญบ. ชงแก้กม.ให้คงอยู่ตลอดไป</headline>
<lead></lead>
<neck></neck>
<body><p> นายสุรพงษ์ โตวิจักษณ์ชัยกุล ส.ส.<orgName>เชียงใหม่</orgName> <orgName>พรรคเพื่อไทย</orgName> กล่าวว่า ตนจะเสนอแก้ไขกฎหมาย ให้มีกำนันและผู้ใหญ่บ้านต่อไป เพราะยังมีความสำคัญในการดูแลประชาชน โดยจะต้องไปแก้ไข 2 ฉบับให้ชัดเจน จะต้องแก้ไขในร่าง พ.ร.บ.ลักษณะปกปครองท้องที่ (ฉบับที่..)พ.ศ. ... ตามที่คณะกรรมาธิการพิจารณาเสร็จแล้ว ขณะนี้บรรจุในระเบียบวาระการประชุม<orgName>สภาผู้แทนฯ</orgName> รอการพิจารณาวาระที่ 2 และวาระที่ 3 โดยที่ประชุมวิปฝ่ายค้านเห็นว่า ควรคงกำนันและผู้ใหญ่บ้านไว้ แม้จะยกฐานะเป็นเทศบาลแล้ว และเห็นว่ายังมีข้อบกพร่องที่มีการแก้ไขในชั้นกรรมาธิการ โดยเฉพาะไปกำหนดให้เป็นอำนาจของ<orgName>กระทรวงมหาดไทย</orgName> หรือ รมว.<orgName>มหาดไทย</orgName> เป็นผู้กำหนดว่าจะ</p>
<p>  "หากอนาคต รมว.<orgName>มหาดไทย</orgName> ใช้อำนาจสั่งยกเลิก กำนัน และผู้ใหญ่บ้าน ทั้งหมดจะทำอย่างไร ทั้งที่ในขั้นก่อนรับหลักการ ส.ส.ทั้งสภาต่างอภิปรายเห็นว่าไม่ควรยกเลิก กำนันและผู้ใหญ่บ้าน แต่ทำไมขั้นกรรมาธิการจึงมีการแก้ไขไปให้อำนาจแก่<orgName>กระทรวงมหาดไทย</orgName> ดังนั้นต้องทบทวนแก้ไขร่างกฎหมายลักษณะปกครองท้องที่ใหม่ โดยต้องแก้ไขเขียนเป็นกฎหมายชัดเจนไปเลยว่า ให้คง กำนันและผู้ใหญ่บ้านไว้ต่อไปเหมือนเดิม ไม่ควรให้อำนาจใครอื่นแอบแฝง" ส.ส.<orgName>เชียงใหม่</orgName>กล่าว</p>
<p>นอกจากนี้ จะเสนอแก้ไขกฎหมายเทศบาล ที่ออกมาตั้งแต่ปี 2496 ซึ่งได้มีการปรับปรุง แก้ไขมาตลอดถึง 12 ครั้ง จนถึงปี 2546 โดยจะต้องเสนอแก้ไขให้ตัด 3 มาตราสำคัญ ที่กำหนดให้ยกเลิกกำนันผู้ และใหญ่บ้าน คือ มาตรา 4 มาตรา 12 และมาตรา 48 (เตวีสติ) เพื่อให้สอดคล้องและทำให้ กำนันและผู้ใหญ่บ้าน คงสภาพต่อไป เพื่อจะไม่ถูกตัดออกไป แม้จะมีการยกฐานะเป็นเทศบาลไปแล้ว</p>
<p>"ทาง<orgName>พรรคเพื่อไทย</orgName> มีความต้องการอย่างยิ่งที่จะให้มีกำนันและผู้ใหญ่บ้านคงสภาพอยู่เหมือนเดิมไม่ว่าจะตำบล ยกฐานะเป็นเทศบาลและไม่ต้องการถูกลบทิ้ง อยากให้อยู่คู่บ้าน คู่เมืองจนดินฟ้ามลาย และอยู่คู่ฟ้าเมืองไทย โดยให้สถาบันกำนัน ผู้ใหญ่บ้านอยู่ตลอดกาล เพราะเห็นว่ากำนันและผู้ใหญ่บ้านที่ถูกสถาปนาสมัยรัชกาลที่ 5 ได้สร้างคุณานุประโยชน์ให้แก่ประชาชน ดูแลสารทุกข์สุขดิบ อย่างไม่เห็นแก่เหน็ดแก่เหนื่อย ถือเป็นคุณประโยชน์มหาศาลแก่ประเทศไทยสมควรในการคงไว้ต่อไป ดังนั้น ทางพรรคเพื่อไทย จะดำเนินการทุกอย่างเพื่อให้รัฐบาลแก้กฎหมายทุกฉบับที่เกี่ยวข้องกับกำนันและผู้ใหญ่บ้าน เพื่อให้ยังคงเป็นกำนันและผู้ใหญ่บ้าน ตราบชั่วฟ้าดินสลาย" นายสุรพงษ์กล่าว</p></body>
</news>
