<teiHeader>
<fileDesc>
<titleStmt>
  <title>วิปรบ.เปิดทางฝ่ายค้านหารือแก้รธน.ออกตัวเสนอได้แต่ยังไม่ได้ข้อสรุป  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090812/24061  </bibl>
</sourceDesc>
</fileDesc>
</teiHeader>
<news>
<headline><orgName>วิปรบ.</orgName>เปิดทางฝ่ายค้านหารือแก้รธน.ออกตัวเสนอได้แต่ยังไม่ได้ข้อสรุป</headline>
<lead><orgName>คมชัดลึก</orgName> : <orgName>วิปรบ.</orgName> เปิดทางฝ่ายค้านหารือแก้รธน. ออกตัวเสนอได้แต่ยังไม่ได้ข้อสรุป ระบุเป็นเรื่องของรัฐสภา พร้อมสบช่องให้นายกฯใช้เวทีกลางสภา แจงล้วงลูกโผกากี หลังฝ่ายค้านขู่ยื่นกระทู้ถาม</lead>
<neck></neck>
<body><p>(12ส.ค.)  นายชินวรณ์ บุณยเกียรติ ประธาน<orgName>คณะกรรมการประสานงานสภาผู้แทนราษฎร</orgName> (<orgName>วิปรัฐบาล</orgName>) กล่าวว่าในการประชุมสภาผู้แทนราษฏรวันที่ 13 ส.ค. เวลา 10.00 น. ก่อนการประชุมสภาฯ ตนจะเรียกประชุม<orgName>วิปรัฐบาล</orgName> เพื่อทบทวนวาระการประชุมสภา โดยจะเน้นในวาระเรื่องที่คณะกรรมาธิการพิจารณาเสร็จแล้ว ซึ่งจะมีกฎหมายจำนวน 8 ฉบับ จากนั้นจะมีการพิจารณาเรื่องด่วนคือการยืนยัน พ.ร.ก.ภาษีสรรพสามิต ที่ถูกวุฒิสภาตีกลับ ซึ่งการประชุมครั้งนี้ถือว่าเป็นการตรวจสอบองค์ประชุมไปในตัวด้วย</p>
<p>เมื่อถามว่าฝ่ายค้านเตรียมหยิบยกผลสรุปของ<orgName>คณะกรรมการสมานฉันท์ฯ</orgName>ที่เสนอให้แก้ไขรัฐธรรมนูญ 6 ประเด็นขึ้นมาหารือในที่ประชุมสภาผู้แทนราษฎร นายชินวรณ์ กล่าวว่า สามารถหยิบยกขึ้นมาหารือได้ แต่คงจะไม่มีข้อสรุปอะไร เพราะเรื่องยังไม่ได้อยู่ในระเบียบวาระ โดยเป็นเรื่องที่<orgName>คณะกรรมการสมานฉันท์</orgName>ต้องส่งผลสรุปมาให้ประธาน<orgName>รัฐสภา</orgName> จากนั้นประธานรัฐสภาอาจหารือกับฝ่ายที่เกี่ยวข้องก่อน และอาจจะบรรจุรายงานดังกล่าวเข้าที่ประชุม<orgName>รัฐสภา</orgName> เพราะ<orgName>รัฐสภา</orgName>เป็นผู้ตั้งคณะกรรมการชุดนี้ขึ้นมา</p>
<p> ส่วนกรณี ฝ่ายค้านอาจจะมีการตั้งกระทู้ถามนายกรัฐมนตรีเกี่ยวกับการล้วงลูกโผโยกย้ายในการประชุม<orgName>สภาผู้แทนราษฎร</orgName>วันที่ 13 ส.ค.นี้ ประธาน<orgName>วิปรัฐบาล</orgName> กล่าวว่า เป็นสิทธิของฝ่ายค้าน เพราะในการประชุมสภาดังกล่าวฝ่ายค้านมีสิทธิ์ตั้งกระทู้ได้ 2 กระทู้ ส่วนที่มองว่าการตั้งกระทู้ดังกล่าวจะเป็นการดึงคะแนนนิยมในตัวนายกรัฐมนตรีให้ตกต่ำลงไปอีกนั้น ส่วนตัวมองว่าถ้ามองอีกมุมหนึ่งจะถือเป็นโอกาสให้นายกรัฐมนตรี และรองนายกฯ ได้ชี้แจงข้อเท็จจริงที่เกิดขึ้นให้สภาได้เข้าใจ</p>
<p>นายชินวรณ์ ยังกล่าวถึงการที่ฝ่ายค้านตั้งธงจะอภิปรายไม่ไว้วางใจรัฐบาลในสมัยประชุมสภาทั่วไป เกี่ยวกับการทุจริตโครงการชุมชนพอเพียง ว่า ต้องรอดูว่าถึงช่วงเวลาดังกล่าวแล้วข้อมูลจะมีความชัดเจนอย่างไร แต่ตนไม่อยากให้ฝ่ายค้านคิดแต่เรื่องการสร้างกระแสทางการเมือง ควรทำอย่างตรงไปตรงมา เพราะถ้าจะตรวจสอบก็สามารถตั้งกระทู้ถามในสภาในการประชุมสมัยนี้ก็ได้ แต่<orgName>วิปรัฐบาล</orgName>ก็พร้อมให้สิทธิฝ่ายค้านในการดำเนินการ</p></body>
</news>
