<teiHeader>
<fileDesc>
<titleStmt>
  <title>ป.ป.ช.เน้นมาตรการเชิงรุก ปรับเว็บไซต์ให้ติดตามคดี  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-16 20:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000093165  </bibl>
</sourceDesc>
</fileDesc>
</teiHeader>
<news>
<headline><orgName>ป.ป.ช.</orgName>เน้นมาตรการเชิงรุก ปรับเว็บไซต์ให้ติดตามคดี</headline>
<lead></lead>
<neck></neck>
<body><p>นายวิชา มหาคุณ <orgName>กรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) เปิดเผยว่าในเดือนก.ย.นี้ <orgName>สำนักงานป.ป.ช.</orgName>จะปรับปรุงเว็บไซต์ของ<orgName>ป.ป.ช.</orgName>ใหม่ เพื่อให้ประชาชนสามารถเข้าถึงข้อมูลและตรวจสอบความคืบหน้าการทำงานของ <orgName>ป.ป.ช.</orgName>ได้ง่ายขึ้น โดยใครก็ตามที่มาร้องเรียน จะได้รับรหัส สำหรับเข้าเว็บไซต์ของ<orgName>ป.ป.ช.</orgName> เพื่อตรวจสอบความคืบหน้าในคดีที่ตนเป็นผู้ร้องได้ตลอดเวลา เช่น คดีนี้มีการตั้งอนุกรรมการไต่สวนแล้ว เหลือสอบพยานอีกกี่ปาก ฯลฯ แต่จะไม่ลงรายละเอียดลึกไปถึงขนาดว่าใคร ให้การว่าอย่างไร หรือไม่ลงรายละเอียดในตัวสำนวน เพื่อไม่ให้กระทบกับรูปคดี ส่วนคดีเก่าๆ ที่ร้องมาก่อนเดือนก.ย. ก็จะพยายามไล่นำข้อมูลไปใส่ในเว็บไซต์ ให้ครบทุกคดี</p>
<p>"การเปิดเผยข้อมูลเข่นนี้ของ<orgName>ป.ป.ช.</orgName> เป็นการแสดงความรับผิดชอบของเราด้วย ว่าคดีคืบหน้าไปถึงไหนแล้ว ไม่ใช่หายต๋อมไปเลย ที่สำคัญยังเป็นการเปิดโอกาสให้ประชาชนได้ตรวจสอบการทำงานของ<orgName>ป.ป.ช.</orgName>ด้วย เพราะมีผู้ใหญ่บางท่านมาบอกกับเราว่า การทำงานของ<orgName>ป.ป.ช.</orgName> จะต้องเป็นตัวกำหนดทิศทางของประเทศ" นายวิชา กล่าว และว่า <orgName>ป.ป.ช.</orgName>หลายประเทศ ก็ยอมเปิดเผยข้อมูลในคดีที่เป็นประโยชน์ต่อสาธารณชน หรือคดีใหญ่ๆ ทั้งสิ้น ไม่ใช่บอกเพียงผลของการประชุมว่า ชี้มูลอะไรบ้างเท่านั้น ซึ่งถือว่าเป็นการเพิ่มมาตรการป้องกันการทุจริตด้วย ไม่ใช่มัวแต่ไปไล่ปราบเพียงอย่างเดียว</p>
<p>นอกจากนี้<orgName>ป.ป.ช.</orgName> ยังได้ตั้งคณะทำงานด้านการประชาสัมพันธ์ขึ้นมา โดยมีเลขาธิการ <orgName>ป.ป.ช.</orgName> เป็นประธาน ไว้สำหรับแถลงข่าววาระการประชุมของ<orgName>ป.ป.ช.</orgName>ว่า ในสัปดาห์นั้นๆ จะมีคดีอะไรที่เข้าสู่การพิจารณาบ้าง</p>
<p>อย่างไรก็ตาม จะขอเวลาปรึกษาหารือกันอีกครั้งว่า รูปแบบการแถลงข่าวจะเป็นเช่นใด ลงรายละเอียดได้มากน้อยขนาดไหน ซึ่งเชื่อว่าจะทำให้ข้อมูลที่สื่อไปกับสาธารณะชนมีความถูกต้องมากยิ่งขึ้น</p>
<p>**เตรียมโอนคดี<orgName>ขรก.</orgName>ให้<orgName>ป.ป.ท.</orgName>สางต่อ</p>
<p>นายวิชา ยังกล่าวถึงความคืบหน้าในการโอนคดีบางส่วน ให้กับ<orgName>คณะกรรมการป้องกันและปราบปรามการทุจริตในภาครัฐ</orgName> (<orgName>ป.ป.ท.</orgName>) ว่า คงต้องรอหลังจากกฎหมายฉบับใหม่ของ <orgName>ป.ป.ช.</orgName> ผ่านการพิจารณาของ<orgName>สภาผู้แทนราษฎร</orgName> และมีผลบังคับใช้ก่อน จากนั้น<orgName>ป.ป.ช.</orgName>จะมาสำรวจว่า มีคดีใดบ้างที่ต้องส่งให้กับ<orgName>ป.ป.ท.</orgName>ไปดำเนินการต่อ เนื่องจากกฎหมายใหม่ให้อำนาจ<orgName>ป.ป.ช.</orgName>ไต่สวนข้าราชการระดับผู้อำนวยการการ หรือตั้งแต่ซีแปดขึ้นไปเท่านั้น เท่าที่ประมาณเบื้องต้นน่าจะประมาณ 40 เปอร์เซ็นต์ หรือกว่า 2,400 คดี จากคดีที่ค้างอยู่ทั้งหมด 6,000 กว่าคดี ที่จะต้องโอนให้กับ<orgName>ป.ป.ท.</orgName>ไปดำเนินการต่อ</p>
<p>อย่างไรก็ตาม บางคดีแม้กล่าวหาข้าราชการระดับผู้อำนวยการกองลงมา แต่ถ้ามีข้าราชการระดับสูงกว่านั้นไปพัวพันด้วย <orgName>ป.ป.ช.</orgName> ก็อาจจะขอไว้ดูแลเอง</p></body>
</news>
