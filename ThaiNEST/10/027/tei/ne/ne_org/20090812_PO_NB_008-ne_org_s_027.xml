<teiHeader>
<fileDesc>
<titleStmt>
  <title>นายกฯนำคณะรัฐมนตรีลงนามถวายพระพร  </title>
  <author>เดลินิวส์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-12 10:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13791  </bibl>
</sourceDesc>
</fileDesc>
</teiHeader>
<news>
<headline>นายกฯนำคณะรัฐมนตรีลงนามถวายพระพร</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (12 ส.ค.) บรรยากาศบริเวณพระบรมมหาราชวัง ตั้งแต่เช้ามีบุคคลสำคัญเดินทางมาลงนามถวายพระพร เนื่องในวโรกาสเฉลิมพระชนมพรรษา สมเด็จพระนางเจ้าฯ พระบรมราชินีนาถ อาทิ นายอภิสิทธิ์ เวชชาชีวะ นายกรัฐมนตรี พร้อมคณะรัฐมนตรี นายประสพสุข บุญเดช ประธาน<orgName>วุฒิสภา</orgName> พล.อ.ทรงกิตติ จักกาบาตร์ ผบ.สูงสุด พล.อ.อภิชาติ เพ็ญกิตติ ปลัด<orgName>กระทรวงกลาโหม</orgName> และผู้บัญชาการเหล่าทัพ ขณะเดียวกันมีประชาชนจำนวนมากสวมใส่เสื้อสีฟ้า ซึ่งเป็นสีสัญลักษณ์วันแม่ เดินทางเข้าร่วมลงนามอย่างต่อเนื่อง</p>
<p>ผู้ว่าฯ <orgName>กทม.</orgName>นำประชาชนทำบุญตักบาตร </p>
<p>ม.ร.ว.สุขุมพันธุ์ บริพัตร ผู้ว่าฯ <orgName>กทม.</orgName> พร้อมด้วยสมาชิก<orgName>สภากรุงเทพมหานคร</orgName> ข้าราชการเหล่าทัพ และประชาชนทุกภาคส่วน พร้อมใจใส่เสื้อสีฟ้าร่วมทำบุญตักบาตรข้าวสารอาหารแห้งพระสงฆ์ จำนวน 278 รูป บริเวณมณฑลพิธีท้องสนามหลวง เพื่อแสดงความจงรักภักดี เนื่องในโอกาสมหามงคลเฉลิมพระชนมพรรษา 77 พรรษา สมเด็จพระนางเจ้าฯ พระบรมราชินีนาถ วันที่ 12 สิงหาคม 2552 โดยกิจกรรมการตักบาตร เริ่มขึ้นเวลา 07.00 น. หลังจากการทำบุญตักบาตร มีการสวดสดุดี เพื่อถวายเป็นพระราชกุศลแด่สมเด็จพระนางเจ้าฯ พระบรมราชินีนาถ ทั้งนี้ มูลนิธิ 5 ธันวามหาราช ได้เตรียมน้ำมนต์จำนวนหนึ่งหมื่นหลอด แจกจ่ายให้ประชาชน เพื่อนำไปบูชาเป็นสิริมงคลแก่ชีวิต</p></body>
</news>
