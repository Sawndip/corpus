<teiHeader>
<fileDesc>
<titleStmt>
  <title>สรส.ยกทีมบุกเร่งป.ป.ช.จัดการพ่อ-เมียเนวินฮุบที่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-18 19:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000094061  </bibl>
</sourceDesc>
</fileDesc>
</teiHeader>
<news>
<headline><orgName>สรส.</orgName>ยกทีมบุกเร่ง<orgName>ป.ป.ช.</orgName>จัดการพ่อ-เมียเนวินฮุบที่</headline>
<lead></lead>
<neck></neck>
<body><p> วานนี้ (18 ส.ค.) <orgName>สมาพันธ์แรงงานวิสาหกิจสัมพันธ์</orgName> (<orgName>สรส.</orgName>) นำโดย นายสาวิทย์ แก้วหวาน เลขาธิการ <orgName>สรส.</orgName> พร้อมสมาชิกกว่า100 คน เดินทางมาที่สำนักงานป้องกันและปราบปรามการทุจริตแห่งชาติ (ป.ป.ช.) เพื่อยื่นหนังสือต่อ นายณรงค์ รัตนอัมพร เลขาธิการ<orgName>คณะกรรมการป.ป.ช.</orgName> เพื่อเรียกร้องให้เร่งดำเนินการ สอบสวนข้อเท็จจริงและติดความความคืบหน้าการทุจริตของ<orgName>องค์กรสมาชิกรัฐวิสาหกิจ</orgName>ทั้ง 4 องค์กร ประกอบด้วย <orgName>สหภาพแรงงานรัฐวิสาหกิจรถไฟแห่งประเทศไทย</orgName> กรณีการครอบครองที่ดินการรถไฟของนายชัย ชิดชอบ ประธาน<orgName>รัฐสภา</orgName> และนางกรุณา ชิดชอบ ภริยานายเนวิน ชิดชอบ บริเวณเขากระโดง จ.บุรีรัมย์</p>
<p> และกรณีการดำเนินคดีกับ นายจิตต์สันติ ชนะโสภณ อดีตผู้ว่า<orgName>การรถไฟแห่งประเทศไทย</orgName> กับพวกรวม 8 คน กรณีนำพื้นที่ตลาดนัดซันเดย์ให้ <orgName>บริษัท ธนสารสมบัติพัฒนา จำกัด</orgName> เช่าเพื่อก่อสร้างอาคารและดำเนินการจัดหาผลประโยชน์โดยมิได้ดำเนินการประมูลให้เป็นไปตามระเบียบ<orgName>การรถไฟแห่งประเทศไทย</orgName></p>
<p><orgName>องค์กรขนส่งมวลชนกรุงเทพ</orgName> (<orgName>ขสมก.</orgName>)กรณีโครงการเช่าและจ้างเหมา ซ่อมบำรุงรักษา รถโดยสารชั้นเดียวปรับอากาศ (ยูโรทู) ขนาด 12 เมตร จำนวน 500 คัน และการทำสัญญาเช่าพื้นที่อู้เพชรงาม ตำบลแพรกษา อำเภอเมือง จังหวัดสมุทรปราการ จำนวน 17 ไร่ 3 งาน แต่ใช้พื้นที่เพียงบางส่วน การทำประกันภัยให้กับรถของ <orgName>ขสมก.</orgName>ปีงบประมาณ 2545 รวมถึงการขายรถโดยสารปรับอากาศที่ปลดระวาง ยี่ห้อเบ็นซ์ จำนวน 500 คัน ปฏิบัติโดยมิชอบ</p>
<p><orgName>สถาบันวิจัยวิทยาศาสตร์และเทคโนโลยีแห่งประเทศไทย</orgName> กรณีการก่อสร้าง อาคารวิจัยวิทยาศาสตร์ชีวภาพ โดยมีการเปลี่ยนแปลงโครงสร้างของอาคาร ซึ่งไม่เป็นไปตามสัญญา และ<orgName>ธนาคารเพื่อการเกษตรและสหกรณ์การเกษตร</orgName> กรณีการซื่อที่ดินเพื่อสร้าง สำนักงานแห่งใหม่มูลค่า 894,799,422.27 ล้านบาท</p>
<p>ทั้งนี้นายสาวิทย์ กล่าวอีกว่าจะให้ระยะเวลาในการทำงานของ<orgName>ป.ป.ช.</orgName> เป็นเวลา หนึ่งเดือน หลังจากนั้นจะกลับมาทวงถามอีกครั้ง</p>
<p>นอกจากนี้ นายสาวิตย์ พร้อมด้วยผู้ชุมนุมได้เดินทางมาที่ทำเนียบรัฐบาล เพื่อยื่นหนังสื่อฉบับดังกล่าวแก่นายถาวร เสนเนียม รมช.<orgName>มหาดไทย</orgName> เพื่อให้ติดตาม ความคืบหน้าในการตรวจสอบกรณีการครอบครองที่ดินการรถไฟของนายชัย  ชิดชอบ ประธาน<orgName>สภาผู้แทนราษฎร</orgName> ที่บริเวณเขากระโดง จ.บุรีรัมย์ และกรณีตลาดนัดซันเดย์ด้วย</p></body>
</news>
