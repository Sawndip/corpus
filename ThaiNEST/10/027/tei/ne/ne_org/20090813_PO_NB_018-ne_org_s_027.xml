<teiHeader>
<fileDesc>
<titleStmt>
  <title>แกนนำพันธมิตรฯเรียกร้องรัฐบาลปกป้องสถาบัน และอำนาจอธิปไตยพื้นที่ทับซ้อนตามแนวชายแดนไทยกัมพูชา  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130130&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำ<orgName>พันธมิตรฯ</orgName>เรียกร้องรัฐบาลปกป้องสถาบัน และอำนาจอธิปไตยพื้นที่ทับซ้อนตามแนวชายแดน<orgName>ไทย</orgName><orgName>กัมพูชา</orgName></headline>
<lead></lead>
<neck></neck>
<body><p>แกนนำ<orgName>พันธมิตรประชาชนเพื่อประชาธิปไตย</orgName> เรียกร้องรัฐบาลปกป้องสถาบันและอำนาจอธิปไตยพื้นที่ทับซ้อนตามแนวชายแดน<orgName>ไทย</orgName>กัมพูชา และมีความกล้าหาญในการบังคับใช้กฎหมายเพื่อปกป้องสถาบัน นอกจากนี้ให้รัฐบาลทบทวนบทบาทการทำหน้าที่ของผู้บัญชาการเหล่าทัพ แกนนำ<orgName>กลุ่มพันธมิตรประชาชนเพื่อประชาธิปไตย</orgName> ประกอบด้วย พลตรี จำลอง ศรีเมือง นายสมศักดิ์ โกศัยสุข นายพิภพ ธงชัย และนายปานเทพ พัวพงศ์พันธ์ ทีมโฆษก<orgName>กลุ่มพันธมิตร</orgName> แถลงข่าวภายหลังการประชุมแกนนำ<orgName>พันธมิตร</orgName>ว่า ที่ประชุมมีความห่วงใยต่อสถานการณ์ทางการเมืองและความมั่นคงของประเทศ โดยเฉพาะบทบาทการทำงานของหน่วยงานความมั่นคงทั้งหมดทั้งระดับนโยบายและระดับปฏิบัติไร้ประสิทธิภาพ จึงของให้ทบทวนบทบาทของนายสุเทพ เทือกสุบรรณ รองนายกรัฐมนตรีด้านความมั่นคง และผู้นำเหล่าทัพ ขณะเดียวกันเรียกร้องให้รัฐบาลและกองทัพ ร่วมกันดูแลปกป้องสถาบันพระมหากษัตริย์ รวมถึงปกป้องอำนาจอธิปไตย โดยเฉพาะบริเวณปราสาทเขาพระวิหารและพื้นที่ทับซ้อนทางทะเลตามแนวชายแดน<orgName>ไทย</orgName><orgName>กัมพูชา</orgName> หากรัฐบาลและผู้บัญชาการเหล่าทัพไม่เร่งดำเนินการก็ถือว่าขาดความชอบธรรมในการบริหารประเทศ ส่วนกรณีที่<orgName>กลุ่มแนวร่วมประชาธิปไตยแห่งชาติ</orgName>หรือ <orgName>นปช.</orgName> จะยื่นถวายฎีกาเพื่อขอพระราชทานอภัยโทษให้กับ พ.ต.ท.ทักษิณ ชินวัตร อดีตนายกรัฐมนตรี เห็นว่าเป็นหน้าที่ของรัฐบาลที่จะต้องปกป้องสถาบัน เนื่องจากมีกลไกที่กฎหมายสามารถบังคับใช้ได้ทันที <orgName>พันธมิตรฯ</orgName>ไม่จำเป็นต้องชี้ว่ารัฐบาลต้องทำอย่างไร แต่ที่รัฐบาลไม่ทำตอนนี้คือรัฐบาลขาดความกล้าหาญในการบังคับใช้กฎหมาย ส่วนคดีลอบยิงนายสนธิ ลิ้มทองกุล แกนนำ<orgName>กลุ่มพันธมิตร</orgName>นั้นไม่อยากให้มองเป็นเรื่องส่วนตัว แต่เป็นขบวนการที่ต้องการเข้ามาเปลี่ยนแปลงการเมือง และจะมีการยึดอำนาจแบบใหม่ตามมาเพราะมีบุคคลที่เกี่ยวข้องมีทั้งตำรวจและทหาร จึงอยากให้ผู้บังคับบัญชาเข้ามาดูแลให้กระบวนการยุติธรรมเป็นไปด้วยความเรียบร้อย </p></body>
</news>
