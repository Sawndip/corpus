<teiHeader>
<fileDesc>
<titleStmt>
  <title>"เพื่อไทย"ฉุนข่าวปล่อย ปชป.หลุดคดีเงินบริจาค  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-16 20:12:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000093161  </bibl>
</sourceDesc>
</fileDesc>
</teiHeader>
<news>
<headline>"<orgName>เพื่อไทย</orgName>"ฉุนข่าวปล่อย <orgName>ปชป.</orgName>หลุดคดีเงินบริจาค</headline>
<lead></lead>
<neck></neck>
<body><p>นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> แถลงถึงกรณีที่มีกระแสข่าวว่า คณะอนุกรรมการไต่สวน กรณีเงินบริจาค 258 ล้านบาท และการใช้เงิน<orgName>กองทุนพัฒนาพรรคการเมือง</orgName> 29 ล้านบาท ของ<orgName>พรรคประชาธิปัตย์</orgName>ผิดวัตถุประสงค์ มีมติ 3 ต่อ 2 ให้<orgName>พรรคประชาธิปัตย์</orgName>พ้นผิดว่า หากเป็นจริง ก็น่าจะมีนัยยะทางการเมืองแอบแฝงซ่อนเร้น เพื่อช่วย<orgName>พรรคประชาธิปัตย์</orgName> และกดดัน<orgName>กกต.</orgName>ในการดำเนินการตัดสินชี้มูลเพื่อยุบพรรค</p>
<p>ทั้งนี้ ตนอยากตั้งข้อสังเกต 3 ประเด็นว่า 1. เมื่อมีกระแสข่าวของคณะอนุกรรมการ จะทำให้การทำงานของ กกต.ลำบากขึ้น และหาก กกต.ตัดสินตามคณะอนุฯ ก็จะถูกกล่าวหาว่า <orgName>กกต.</orgName>ถูกชี้นำได้ 2.. <orgName>กกต.</orgName> จะต้องตรวจสอบหาผู้ที่ปล่อยข่าวเรื่องนี้ออกมา เพราะทำให้<orgName>กกต.</orgName>เสียหาย และทำให้เกิดวิกฤติศรัทธาในคดีนี้รวมถึงคดีอื่นๆ ด้วย นอกจากนี้ <orgName>กกต.</orgName>ต้องหามาตรการควบคุมความลับในชั้นสอบสวนของคณะอนุกรรมการรวมถึงการประชุมของ <orgName>กกต.</orgName>ก่อนที่จะมีข้อสรุปด้วย</p>
<p> 3. <orgName>พรรคเพื่อไทย</orgName>มั่นใจว่าหลักฐานในกรณีเงินบริจาค 258 ล้านบาท และเงิน<orgName>กองทุนพัฒนาพรรคการเมือง</orgName>ที่เคยอภิปรายไม่ไว้วางใจนั้น มีน้ำหนักสามารถเอาผิด และสาวไปถึงผู้กระทำผิด จนน่าจะดำเนินการให้ยุบ<orgName>พรรคประชาธิปัตย์</orgName>ได้</p>
<p> **เหน็บ<orgName>ปชป.</orgName>พรรคมีเส้น</p>
<p> นายพร้อมพงศ์ กล่าวด้วยว่า ขอตั้งข้อสังเกตว่า <orgName>พรรคประชาธิปัตย์</orgName>น่าจะเป็นพรรคมีเส้น เพราะหากผลการสอบสวนของคณะอนุกรรมการออกมา 3 ต่อ 2 แสดงว่า คณะอนุกรรมการบางคนเห็นว่า<orgName>พรรคประชาธิปัตย์</orgName> น่าจะมีความผิด และน่าจะมีกระบวนช่วยเหลือพรรคประชาธิปัตย์ เพื่อไม่ให้ถูกยุบพรรค ดังนั้นคดีนี้เป็นคดีใหญ่ <orgName>กกต.</orgName>ทั้ง 5 คน จะต้องพิสูจน์ตัวเองว่า ตัดสินคดีโดยปราศจากการชี้นำ หรือถูกกดดันจากกลุ่มต่างๆ เพื่อสร้างบรรทัดฐานว่า ทุกพรรคการเมืองอยู่ภายใต้กฎหมายเดียวกัน </p></body>
</news>
