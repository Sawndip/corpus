<teiHeader>
<fileDesc>
<titleStmt>
  <title>ศาลฎีกา แผนกคดีอาญาของผู้ดำรงตำแหน่งทางการเมือง เลื่อนอ่านคำพิพากษาคดีทุจริต โครงการจัดซื้อกล้ายางพารา  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170187&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><orgName>ศาลฎีกา แผนกคดีอาญาของผู้ดำรงตำแหน่งทางการเมือง</orgName> เลื่อนอ่านคำพิพากษาคดีทุจริต โครงการจัดซื้อกล้ายางพารา</headline>
<lead></lead>
<neck></neck>
<body><p><orgName>ศาลฎีกาแผนกคดีอาญาของผู้ดำรงตำแหน่งทางการเมือง</orgName> มีคำสั่งให้เลื่อนการอ่านคำพิพากษาคดีทุจริตโครงการจัดซื้อกล้ายางพารา และมีคำสั่งออกหมายจับอดีตรัฐมนตรีว่าการ<orgName>กระทรวงพาณิชย์</orgName> ที่ไม่เดินทางมาศาลฯ องค์คณะผู้พิพากษา<orgName>ศาลฎีกาแผนกคดีอาญาของผู้ดำรงตำแหน่งทางการเมือง</orgName> นัดอ่านคำพิพากษาคดีที่<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) เป็นโจทก์ยื่นฟ้อง นายสมคิด จาตุศรีพิทักษ์ อดีตรองนายกรัฐมนตรี ประธาน<orgName>คณะกรรมการนโยบายและมาตรการช่วยเหลือเกษตรกร</orgName> (<orgName>คชก.</orgName>) นายวราเทพ รัตนากร อดีต รัฐมนตรีช่วยว่าการ<orgName>กระทรวงการคลัง</orgName> ในฐานะเป็น <orgName>คชก.</orgName> นายเนวิน ชิดชอบ อดีต รัฐมนตรีช่วยว่าการ<orgName>กระทรวงเกษตรและสหกรณ์</orgName> ในฐานะเป็นผู้ริเริ่มโครงการ นายสรอรรถ กลิ่นประทุม อดีตรัฐมนตรีว่าการ<orgName>กระทรวงเกษตรและสหกรณ์</orgName> ในฐานะ <orgName>คชก.</orgName> และนายอดิศัย โพธารามิก อดีต รัฐมนตรีว่าการ<orgName>กระทรวงพาณิชย์</orgName> ในฐานะ <orgName>คชก.</orgName> กลุ่มคณะกรรมการบริหารโครงการกำหนดทีโออาร์ และคณะกรรมการพิจารณาผลประกวดราคา <orgName>บริษัท เจริญโภคภัณฑ์เมล็ดพันธุ์ จำกัด</orgName> ในเครือ<orgName>ซีพี</orgName> <orgName>บริษัท รีสอร์ทแลนด์ จำกัด</orgName> และ<orgName>บริษัท เอกเจริญการเกษตร จำกัด</orgName> ร่วมกันเป็นจำเลยที่ 1-44 ในความผิดฐานเป็นเจ้าพนักงานมีหน้าที่ซื้อ จัดการ ทรัพย์สินใด ใช้อำนาจในตำแหน่งโดยทุจริตเสียหายแก่รัฐ เป็นเจ้าพนักงานปฏิบัติหน้าที่โดยมิชอบ ความผิดฐานฉ้อโกง พ.ร.บ.ว่าด้วยความผิดเกี่ยวกับการเสนอราคาต่อหน่วยงานของรัฐ (ฮั้วประมูล)และ พ.ร.บ.ว่าด้วยความผิดของพนักงานในองค์กรหรือหน่วยงานของรัฐ ในคดีทุจริตโครงการจัดซื้อกล้ายางพารา แต่นายอดิศัย ไม่เดินทางมาศาล โดยให้ทนายความผู้รับมอบอำนาจยื่นคำร้องต่อศาลระบุว่าได้รับการติดต่อจากนายอดิศัย ทางจดหมายอิเล็กทรอนิก ว่า ได้รับอนุญาตให้ไปรักษาอาการป่วยที่กระดูกสันหลังระหว่างวันที่ 15 กรกฎาคม- 31 สิงหาคม 2552 ที่ประเทศสหรัฐอเมริกา ในคดีหวยบนดิน ศาลพิเคราะห์แล้วเห็นว่า นายอดิศัย มีพฤติกรรมจงใจหลีกเลี่ยงการฟังคำพิพากษาของศาล เนื่องจากศาลมีกำหนดวันอ่านคำพิพากษาเป็นเวลานานแล้ว หากจำเลยจะไปรักษาตัวยังต่างประเทศ ก็สามารถยื่นคำร้องต่อศาลได้ก่อนหน้านี้ แต่กลับมายื่นในวันนี้ จึงมีคำสั่งให้ออกหมายจับพร้อมให้ปรับ นายประกัน เป็นเงิน 1 ล้านบาท โดยกำหนดให้ชำระค่าประกันภายใน 30 วัน และให้เลื่อนการอ่านคำพิพากษาออกไป เป็นวันที่ 21 กันยายน เวลา 14.00 น. อย่างไรก็ตามศาลฯได้กำชับจำเลยทั้ง 44 คน ให้มารับฟังคำพิพากษาในวันดังกล่าวอย่างพร้อมเพรียงกันด้วย</p></body>
</news>
