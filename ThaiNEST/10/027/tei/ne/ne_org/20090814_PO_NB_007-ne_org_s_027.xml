<teiHeader>
<fileDesc>
<titleStmt>
  <title>“พี่สาวของผม” ของประกาศิต คนไว คว้ารางวัลพานแว่นฟ้าประเภทวรรณกรรม ส่วนประเภทกวีการเมือง ได้แก่ "กระแผ่นดิน"ของนิตยา พูนเพิ่ม  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140055&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>“พี่สาวของผม” ของประกาศิต คนไว คว้ารางวัลพานแว่นฟ้าประเภทวรรณกรรม ส่วนประเภทกวีการเมือง ได้แก่ "กระแผ่นดิน"ของนิตยา พูนเพิ่ม</headline>
<lead></lead>
<neck></neck>
<body><p>ประธาน<orgName>รัฐสภา</orgName>มอบรางวัลพานแว่นฟ้า ให้ผู้ชนะการประกวดวรรณกรรมเรื่องสั้น และบทกวีการเมืองรางวัลพานแว่นฟ้าประจำปี 2552 นายชัย ชิดชอบ ประธาน<orgName>รัฐสภา</orgName> ได้เป็นประธานในพิธีมอบรางวัลพานแว่นฟ้าให้กับผู้ชนะการประกวดวรรณกรรมเรื่องสั้นและบทกวีการเมืองรางวัลพานแว่นฟ้า ประจำปี 2552 โดยการจัดประกวดครั้งนี้เป็นปีที่ 8 สำหรับผลงานวรรณกรรมเรื่องสั้นที่ได้รับรางวัลชนะเลิศ ได้แก่ ผลงานเรื่อง “พี่สาวของผม” โดยประกาศิต คนไว รองชนะเลิศ ได้แก่ ผลงานเรื่อง “ผมกับผมอีกคน(ข้ามให้พ้นหุบเหวแห่งความเกลียดชัง)” โดย ช.โชนแสง ส่วนรางวัลชมเชย 10 รางวัล ได้แก่ ”คนหาปลา” โดย ดนัย อู่ทรัพย์ “เจ้า(หน้า)ที่” โดยทัศนาวดี “เช็คช่วยด้วย” โดยประเทือง ตรีเพ็ชร “ทุเรียนการเมือง” โดยเชษฐพล มานิตย์ “นักตกปลาในงานเลี้ยง” โดยกิติวัฒน์ ตันทะนันท์ ”แผนพึ่งตัวเอง” โดยนรพัลลภ ประณุทนรพาล ”ยึดอำนาจ” โดยสิริมงคล แท้สูงเนิน “รถด่วนสายประชาธิปไตย” โดยคำปั้น สิงสูงเนิน “เวียงล่มที่หนองหล่ม” โดยปลายแปรง และ “เอาละวะขัดขืน” โดยณัฐวัฒน์ อุทธังกร ส่วนบทกวีการเมืองที่ได้รับรางวัลชนะเลิศ ได้แก่ “กระดาษแผ่นดิน” โดยนิตยา พูนเพิ่ม ส่วนรองชนะเลิศ ได้แก่ ผลงานเรื่อง “กู่ฝันของนกพิราบสีขาว” โดยเพ็ญพักตร์ อิบรอยีห์ นินเราะห์ ส่วนรางวัลชมเชย 10 รางวัลได้แก่ “กระดานชื่อประเทศชาติ” โดยธีรภัทร เจริญสุข “การผลัดใบอันยาวนาน” โดยนายเงา “เกิดการเปลี่ยนแปลงแห่งการเป็นไป” โดยภูวดล ภูภัทรโยธิน “ขอเพียงแผ่นดินไทยเป็นผืนเดียว” โดย จามรี ตันไพฑูรย์ดิถี “เทียนของแม่” โดยกัมปนาท แสงทอง “ในนามของความเข้าใจ” โดยกัญจนพร ยุระตา “ในป่าหิมพานต์” โดยกันต์ธร อักษรนำ “ในสายตาของคางคก” โดยโกสินทร์ ขาวงาม “หน้าที่ของกู” โดยสงวน กลิ่นหอม “อีกไม่นาน..ทหารหนุ่ม” โดยนายสุขุมพจน์ คำสุขุม ทั้งนี้สำหรับผู้ที่ได้รับรางวัลทุกประเภทจะได้รับเกียรติบัตรของประธานรัฐสภาด้วย สำหรับผลงานเรื่อง “พี่สาวของผม” ที่ได้รับรางวัลชนะเลิศในปีนี้ เป็นเรื่องสะท้อนภาพชีวิตมนุษย์เล็กๆ คนหนึ่งที่เกิด เป็น อยู่และตายไปในสังคมที่มีความขัดแย้งทางประชาธิปไตยแบบลุ่มๆ ดอนๆ เช่น ประเทศไทย ส่วนบทกวีผลงาน “กระดาษแผ่นดิน” ที่ได้รับรางวัลชนะเลิศประเภทบทกวีการเมือง มีเนื้อหาสะท้อนให้เห็นถึงความเอื้ออาทรต่อแผ่นดินไทย ในยามสีแห่งความขัดแย้งและเกลียดชังกำลังแผ่กระจายไปทั่ว ยากที่จะลบเลือน หรือเปลี่ยนแปลงให้เป็นสีขาวสะอาด และความงดงามใดๆ </p></body>
</news>
