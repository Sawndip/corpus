<teiHeader>
<fileDesc>
<titleStmt>
  <title>จตุพรอ้างสำนักราชเลขาประสานมายื่นฎีกา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-14 12:33:13  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185189  </bibl>
</sourceDesc>
</fileDesc>
</teiHeader>
<news>
<headline>จตุพรอ้าง<orgName>สำนักราชเลขา</orgName>ประสานมายื่นฎีกา</headline>
<lead>"จตุพร" เผย พ.ต.ท.ทักษิณ เตรียมโฟนอินขอบคุณม็อบ<orgName>เสื้อแดง</orgName> 17 ส.ค. พร้อมอ้าง <orgName>สำนักราชเลขาธิการ</orgName>เป็นฝ่ายประสานเรื่องถวายฎีกา เอง</lead>
<neck></neck>
<body><p>นายจตุพร พรหมพันธุ์ แกนนำ<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> หรือ <orgName>นปช.</orgName> ยืนยันจะยื่นคำร้องทุกข์ ถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี วันที่ 17 ส.ค. นี้อย่างแน่นอน โดยจะเป็นการส่งตัวแทนไปยัง<orgName>สำนักราชเลขาธิการ</orgName>ทั้งหมด 15 คน ซึ่งจะกำหนดตัวบุคคลภายในสัปดาห์นี้ อย่างไรก็ตาม ยืนยันว่า<orgName>สำนักราชเลขาธิการ</orgName>เป็นฝ่ายประสานมายังตนเองในการเข้ายื่นถวายฎีกา ซึ่งหากผ่านขั้นตอนการยื่นแล้วก็จะมาแจ้งให้ประชาชนได้ทราบที่บริเวณท้องสนามหลวง ซึ่งในวันดังกล่าวพ.ต.ท.ทักษิณ อาจจะโฟนอินมาขอบคุณประชาชนด้วย</p>
<p>นอกจากนี้ นายจตุพร ยังยืนยันว่า หลังจากที่ยื่นถวายฎีกาแล้วจะไม่มีการพูดถึงเรื่องฎีกาอีกต่อไป แต่จะยังมีการเคลื่อนไหวทางการเมืองเพื่อขับไล่รัฐบาล โดยจะมีการนัดหารือระดับแกนนำเพื่อกำหนดความเคลื่อนไหวต่อไป</p></body>
</news>
