<teiHeader>
<fileDesc>
<titleStmt>
  <title>"พล.อ.ชวลิต" เชื่อคนไทยไม่แตกแยก  แนะแนวทางสมานฉันท์เป็นวิธีแก้ปัญหาดีที่สุด  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208120052&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"พล.อ.ชวลิต" เชื่อคน<orgName>ไทย</orgName>ไม่แตกแยก  แนะแนวทางสมานฉันท์เป็นวิธีแก้ปัญหาดีที่สุด</headline>
<lead></lead>
<neck></neck>
<body><p>พลเอกชวลิต ยงใจยุทธ เชื่อ คน<orgName>ไทย</orgName>ไม่แตกแยก พร้อมระบุแนวทางสมานฉันท์ ยังคงเป็นวิธีที่ใช้แก้ปัญหาบ้านเมืองได้ดีที่สุด พลเอกชวลิต ยงใจยุทธ อดีตนายกรัฐมนตรี กล่าวถึงปัญหาทางการเมืองของ<orgName>ประเทศไทย</orgName>ในขณะนี้ว่า คน<orgName>ไทย</orgName>ทุกคนควรยึดพระราชดำรัสของ สมเด็จพระนางเจ้าฯ พระบรมราชินีนาถ มาปฏิบัติ โดยเฉพาะการกระทำในสิ่งที่เป็นประโยชน์ต่อส่วนรวมและประเทศชาติ เพื่อให้ทรงสบายพระราชหฤทัยและสมกับที่ทรงงานเพื่อประเทศชาติมาอย่างยากลำบากโดยตลอด ส่วนการยื่นถวายฎีกาขอพระราชทานอภัยโทษให้ พันตำรวจโททักษิณ ชินวัตร อดีตนายกรัฐมนตรี ของ<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> หรือ <orgName>นปช.</orgName> เป็นสาเหตุหรือชนวนให้เกิดความแตกแยกหรือไม่นั้น พลเอกชวลิต กล่าวว่า ประชาชนคน<orgName>ไทย</orgName>ทุกคนคงจะแสวงหาหนทางเพื่อแก้ไข คงไม่มีใครตั้งใจทำให้ประเทศชาติเกิดความแตกแยก แต่อาจจะมีวิธีคิดและการดำเนินการที่แตกต่างกันออกไป ดังนั้นวิธีที่ดีและง่ายที่สุดในการแก้ไขปัญหาให้ยุติลงได้ คือ การหันหน้าเข้าหากันและพูดคุยทำความเข้าใจ โดยไม่แบ่งแยกเป็นกลุ่มเป็นฝ่าย อย่างไรก็ตามเชื่อว่า แนวทางสมานฉันท์ยังเป็นแนวทางที่สามารถช่วยแก้ไขและคลี่คลายสถานการณ์ต่างๆ ให้กลับมาสู่ภาวะปกติได้ </p></body>
</news>
