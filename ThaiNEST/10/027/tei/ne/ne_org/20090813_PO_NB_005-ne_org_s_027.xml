<teiHeader>
<fileDesc>
<titleStmt>
  <title>ที่ประชุมสภาฯเตรียมพิจารณา ร่าง พรก.แก้ไขเพิ่มเติม พรบ.พิกัดอัตราภาษีสรรพสามิต  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130205&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมสภาฯเตรียมพิจารณา ร่าง พรก.แก้ไขเพิ่มเติม พรบ.พิกัดอัตราภาษีสรรพสามิต</headline>
<lead></lead>
<neck></neck>
<body><p>ที่ประชุม<orgName>สภาผู้แทนราษฎร</orgName> เตรียมพิจารณา ร่างพระราชกำหนดแก้ไขเพิ่มเติม พระราชบัญญัติพิกัดอัตราภาษีสรรพสามิต ที่สมาชิก<orgName>วุฒิสภา</orgName>ไม่รับร่างดังกล่าวเมื่อ 22 มิถุนายน ที่ผ่านมา การประชุม<orgName>สภาผู้แทนราษฎร</orgName> สมัยสามัญนิติบัญญัติวันนี้ เริ่มขึ้นเมื่อเวลา 13.30 น. โดยมีนายชัย ชิดชอบ ประธาน<orgName>สภาผู้แทนราษฎร</orgName> ทำหน้าที่ประธานในที่ประชุม โดยประธานได้แจ้งให้ที่ประชุมรับทราบพระบรมราชโองการโปรดเกล้าฯ เรียกประชุมรัฐสภาสมัยสามัญนิติบัญญัติ ประกาศแต่งตั้งกรรมการการเลือกตั้ง รับทราบเรื่อง ประธาน<orgName>สภาผู้แทนราษฎร</orgName> ขออนุญาต<orgName>สภาผู้แทนราษฎร</orgName>เพื่อพิจารณาคดีอาญา นายพิเชษฐ เชื้อเมืองพาน และนายจตุพร พรหมพันธุ์ออกจากระเบียบวาระ รับทราบการพิจารณาของ<orgName>วุฒิสภา</orgName>จำนวน 5 เรื่อง คือ ตั้งคณะกรรมาธิการร่วมกันฝ่าย<orgName>วุฒิสภา</orgName>เพื่อพิจารณาร่างพระราชบัญญัติแก้ไขเพิ่มเติมประมวลรัษฎากร เห็นชอบด้วยกับร่างพระราชบัญญัติ ซึ่ง<orgName>สภาผู้แทนราษฎร</orgName>ลงมติเห็นชอบแล้วจำนวน 2 ฉบับ คือ ร่าง พรบ.ปรับปรุง กระทรวงทบวงกรม ร่าง พรบ.เหรียญจักรมาลา และเหรียญจักรพรรดิมาลา นอกจากนี้ยังรับทราบผลการพิจารณาพระราชกำหนดซึ่งสภาผู้แทนราษฎรลงมติเห็นชอบแล้วจำนวน 3 ฉบับ คือ อนุมัติ พรก.จำนวน 2 ฉบับ คือ พรก.ให้อำนาจ<orgName>กระทรวงการคลัง</orgName>กู้เงินเพื่อฟื้นฟูและเสริมสร้างความมั่นคงทางเศรษฐกิจ พ.ศ. 2552 และ พรก.แก้ไขเพิ่มเติม พรบ.ยาสูบ ส่วนวาระด่วนคือการพิจารณายืนยันการอนุมัติพระราชกำหนดแก้ไขเพิ่มเติมพระราชบัญญัติพิกัดอัตราภาษีสรรพสามิต ที่เสนอโดยคณะรัฐมนตรี ที่มีเนื้อหาสำคัญคือ การขยายเพดานการจัดเก็บภาษีน้ำมันจาก 5 บาท เป็น 10 บาท หลังจากที่วุฒิสภามีมติไม่เห็นชอบเมื่อวันที่ 22 มิถุนายน ที่ผ่านมาและส่งกลับให้<orgName>สภาผู้แทนราษฎร</orgName>พิจารณาลงมติยืนยัน ซึ่งตามรัฐธรรมนูญกำหนดให้เสียงยืนยันของสภาฯต้องมากกว่ากึ่งหนึ่ง หรือ 274 เสียง จึงจะมีผลให้กฎหมายดังกล่าวมีผลบังคับใช้ได้ </p></body>
</news>
