<teiHeader>
<fileDesc>
<titleStmt>
  <title>นายกฯวอนผู้ประกอบการท่องเที่ยวช่วยรัฐ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-13 16:30:48  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185061  </bibl>
</sourceDesc>
</fileDesc>
</teiHeader>
<news>
<headline>นายกฯวอนผู้ประกอบการท่องเที่ยวช่วยรัฐ</headline>
<lead>นายกรัฐมนตรี ยัน รัฐบาลพยายามทำให้บรรยากาศการท่องเที่ยวกลับคืนมาอย่างเต็มที่แล้ว วอน ผู้ประกอบการช่วยสร้างบรรยากาศเพื่อจูงใจนักท่องเที่ยวเพิ่มขึ้น</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวระหว่างปาฐกถาพิเศษ เรื่อง ปาฏิหาริย์ท่องเที่ยวไทยกับนายกฯอภิสิทธิ์ ว่าตั้งแต่เดือน ม.ค. ที่ผ่านมา รัฐบาลพยายามทำให้ความเชื่อมั่นของไทยกลับคืนมา โดยการจัดประชุมสุดยอดผู้นำ<orgName>อาเซียน</orgName>หรือ อาเซียนซัมมิท ที่หัวหิน จ.ประจวบคีรีขันธ์ แต่ก็ต้องสะดุดในช่วงเดือน เม.ย. ที่ผ่านมา ที่มีการชุมนุมทางการเมืองและประสบกับภัยไข้หวัดใหญ่สายพันธุ์ใหม่ 2009 ที่ขณะนี้ตนเชื่อว่าอยู่ในจุดสูงสุด และกำลังจะลดลง ซึ่งคาดว่า ภายใน 2 สัปดาห์ จะมีความชัดเจน ทั้งนี้ ตนเห็นว่าปาฏิหาริย์จะเกิดขึ้นได้ต้องอยู่ที่ผู้ประกอบการ ซึ่งหากหวังว่าอยู่ดีๆปาฏิหาริย์จะเกิดขึ้นในสภาวะเศรษฐกิจปัจจุบันนั้น เป็นไปไม่ได้ ขณะที่รัฐบาลย้ำว่า ไม่ได้นิ่งนอนใจกับปัญหาที่เกิดขึ้น ซึ่งกำลังหามาตรการช่วยเหลือเพิ่มเติมด้านต่างๆ พร้อมกับต่ออายุมาตรการเดิมที่ออกมาแล้วก่อนหน้านี้ </p>
<p>อย่างไรก็ตาม การแก้ไขปัญหาในอนาคตต้องมองที่การตลาด การประชาสัมพันธ์ และมาตรการเฉพาะเจาะจงในตัวบุคคล และยืนยันว่ารัฐบาลให้ความสำคัญกับการท่องเที่ยวมาโดยตลอด 
</p></body>
</news>
