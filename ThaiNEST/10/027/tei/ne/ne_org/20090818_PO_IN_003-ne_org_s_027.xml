<teiHeader>
<fileDesc>
<titleStmt>
  <title>35สว.ทำจม.เปิดผนึกกดดันพม่าปล่อยซูจี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 14:13:58  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185762  </bibl>
</sourceDesc>
</fileDesc>
</teiHeader>
<news>
<headline>35สว.ทำจม.เปิดผนึกกดดัน<orgName>พม่า</orgName>ปล่อยซูจี</headline>
<lead>"ประสาน มฤคพิทักษ์" เผย ส.ว.35 คนร่วมกันทำจดหมายเปิดผนึก กดดันรัฐบาลทหารพม่าปล่อยตัว "ออง ซาน ซูจี" ยืนยันไม่ต้องการแทรกแซงกิจการภายในของ<orgName>พม่า</orgName> แต่ยึดหลักประชาธิปไตยและสันติสุข</lead>
<neck></neck>
<body><p>นายประสาน มฤคพิทักษ์ ส.ว.สรรหา กลุ่ม 40 ส.ว. เปิดเผยว่า มี ส.ว.จำนวน 35 คน ร่วมลงชื่อเพื่อทำกฎหมายเปิดผนึกกับสมาชิก<orgName>วุฒิสภาไทย</orgName> ถึงเลขาธิการ<orgName>สหประชาชาติ</orgName> ประธาน<orgName>สหภาพยุโรป</orgName> และเลขาธิการ<orgName>อาเซียน</orgName> เพื่อกดดันให้<orgName>รัฐบาลทหารพม่า</orgName>ปล่อยตัว นางอองซาน ซูจี และนักโทษการเมืองชาวพม่า เนื่องจากเห็นว่าคำตัดสินของ<orgName>รัฐบาลทหารพม่า</orgName>ให้กักบริเวณ นางอองซาน ซูจี เป็นเวลา 18 เดือนนั้น มีความมุ่งหมายที่จะกีดกัน นางอองซาน ซูจี ให้พ้นไปจากเวทีการเลือกตั้งในปีหน้า ซึ่งนอกจากจะไม่เป็นธรรมต่อชีวิตและครอบครัวของ นางอองซาน ซูจี แล้ว ยังถือเป็นการบั่นทอนในบรรยากาศทางการปรองดองของชาว<orgName>พม่า</orgName> และทำให้การก้าวไปสู่ประชาธิปไตยในพม่าลดลงด้วย ส่วนการบุกรุกของชายชาวอเมริกันที่ว่ายน้ำเข้ามาถึงบ้านพักของ นางอองซาน ซูจี ที่รัฐบาลทหารพม่าถือเป็นความผิดฐานละเมิดเงื่อนไข ในการกักบริเวณในบ้านพักนั้น ตนเห็นว่าความจริงน่าจะเป็นความบกพร่องของหน่วยรักษาความปลอดภัยของ<orgName>พม่า</orgName> เพราะ นางอองซาน ซูจี ไม่ได้รู้เห็นเป็นใจใดๆ</p>
<p>อย่างไรก็ตาม นายประสาน ยืนยันว่า ส.ว.<orgName>ไทย</orgName>ไม่ได้ต้องการจะแทรกแซงกิจการภายในของ<orgName>พม่า</orgName> แต่ได้ตระหนักถึงหลักประชาธิปไตย และเพื่อสันติสุขชาว<orgName>พม่า</orgName>และชาวโลกทั้งมวล </p></body>
</news>
