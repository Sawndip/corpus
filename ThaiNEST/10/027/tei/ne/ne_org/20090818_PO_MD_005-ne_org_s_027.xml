<teiHeader>
<fileDesc>
<titleStmt>
  <title>สั่งคุมเข้ม"ชุมชนแพงเพียบ" โละสินค้าพลังแสงอาทิตย์  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-18 23:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000093627  </bibl>
</sourceDesc>
</fileDesc>
</teiHeader>
<news>
<headline>สั่งคุมเข้ม"ชุมชนแพงเพียบ" โละสินค้าพลังแสงอาทิตย์</headline>
<lead>"กอร์ปศักดิ์" ตัดปัญหาทุจริตโครงการชุมชนพอเพียง สั่งห้ามอนุมัติโครงการพลังงานแสงอาทิตย์ฉาว พร้อมประสานสำนักงบฯ ส่งราคากลางสินค้ายอดนิยมให้ชุมชน อ้างยอดเงินดำเนินการ 5.3 พันล้าน มีแค่ 50 ล้านที่มีปัญหา</lead>
<neck></neck>
<body><p>นายอรรถวิชช์ สุวรรณภักดี ส.ส.<orgName>กทม.</orgName> <orgName>พรรคประชาธิปัตย์</orgName> ในฐานะกรรมการตรวจสอบข้อเท็จจริง กรณีทุจริตโครงการชุมชนพอเพียง เปิดเผยว่าจากข่าวการทุจริตที่เกิดขึ้น นายกอร์ปศักดิ์ สภาวสุ รองนายกรัฐมนตรี ในฐานะประธาน<orgName>คณะกรรมการบริหารโครงการชุมชนพอเพียง</orgName> ได้กำหนดนโยบายเพื่อให้มีการตรวจสอบโครงการดังกล่าวอย่างละเอียด รวมทั้งเยียวยา และสะสางโครงการเพื่อให้สามารถเดินหน้าโครงการต่อไปได้ โดย</p>
<p> 1.ให้ระงับการอนุมัติโครงการประเภทที่ใช้สินค้าจากพลังงานแสงอาทิตย์ทั้งหมด เนื่องจากพบว่า ปัจจุบันยังมีผู้ผลิตสินค้าดังกล่าวเป็นจำนวนน้อยราย ทำให้ไม่มีการแข่งขันกันอย่างแท้จริง</p>
<p> 2.ให้สอบถามชุมชนที่ได้รับงบประมาณแล้วไปดำเนินการจัดซื้อสินค้าที่ใช้พลังงานแสงอาทิตย์ทั้งหมดทั่วประเทศ จำนวน 170 ชุมชน รวมเป็นเงิน 50 ล้านบาทว่ายังมีความต้องการเช่นเดิมอยู่หรือไม่ หรือต้องการให้<orgName>สำนักงานเศรษฐกิจพอเพียงเพื่อยกระดับชุมชน</orgName> (<orgName>สพช.</orgName>) เข้าไปแก้ไขปัญหาหรือช่วยเหลืออย่างไร</P>
<p>3. สนับสนุนด้านข้อมูล ราคา ให้กับชุมชนทั่วประเทศเพิ่มเติม เพื่อประกอบการตัดสินใจ ในการจัดซื้อจัดจ้าง โดยสำนักงานได้ขอให้สำนักงบประมาณจัดส่งราคากลางของสินค้า ที่ชุมชนนิยมซื้อมากที่สุด กว่า 20 รายการ และจัดส่งราคาของสินค้าต่างๆ เหล่านั้นให้กับชุมชนทั่วประเทศทันที</p>
<p>4. จัดให้มีเบอร์โทรศัพท์สายตรง รับเรื่องร้องเรียน 02-629-8444 และ 02-629-8555</p>
<p>  5. ขอความร่วมมือจากเจ้าหน้าที่<orgName>กองปราบปราม</orgName> จัดส่งเจ้าหน้าที่มาตรวจสอบตามคำร้องทุกข์ ทีได้แจ้งไว้เมื่อวันที่ 4 ส.ค. ที่ผ่านมาในเหตุการณ์ที่เกิดขึ้นทั้งในและนอกสำนักงาน เพื่อหาผู้กระทำผิดมาดำเนินคดีโดยเร็ว</p>
<p>  ทั้งนี้ชุมชนที่มีความเข้มแข็ง มีความพร้อม และเสนอโครงการถูกต้อง ก็ให้ดำเนินการส่งคำขอโครงการมายัง<orgName>คณะกรรมการบริหารโครงการชุมชนพอเพียง</orgName> เพื่อพิจารณาต่อไป        </p>
<p> "หลังเปิดตัวโครงการชุมชนพอเพียงไปตั้งแต่วันที่ 26 มี.ค.ที่ผ่านมา ขณะนี้มีชุมชน 66,000 ชุมชน ที่ยื่นเสนอโครงการมายัง <orgName>สพช.</orgName> แต่มีโครงการที่ผ่านการอนุมัติเพียง 31,000 ชุมชน และได้โอนเงินให้กับชุมชนแล้ว 21,000 ชุมชน เป็นเงินประมาณ 5,300 ล้านบาท ทั้งนี้ สาเหตุของการอนุมัติงบฯล่าช้า เกิดจากเจ้าหน้าที่ของสำนักงานได้ตรวจสอบพบความผิดในการจัดทำโครงการ จึงได้ชะลอการนำเสนออนุมัติงบฯ โดยโครงการฯ ที่อาจมีปัญหา เป็นวงเงินเพียง 50 ล้านบาทเท่านั้น จากทั้งหมด 5,300 ล้านบาท" นายอรรถวิชช์กล่าว</p></body>
</news>
