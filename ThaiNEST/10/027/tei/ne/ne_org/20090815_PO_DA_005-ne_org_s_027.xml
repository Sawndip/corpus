<teiHeader>
<fileDesc>
<titleStmt>
  <title>"เหนาะ" ลั่นอาจย้ายกลับรังเก่า ทรท.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-15 15:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14315  </bibl>
</sourceDesc>
</fileDesc>
</teiHeader>
<news>
<headline>"เหนาะ" ลั่นอาจย้ายกลับรังเก่า <orgName>ทรท.</orgName></headline>
<lead></lead>
<neck>ชี้อยากเล่นการเมืองต้องทำตัวกระล่อน</neck>
<body><p>มื่อเวลา 09.40 น. วันนี้ (15 ส.ค.) ที่มูลนิธิ 111 ผู้สื่อข่าวรายงานว่า นายเสนาะ เทียนทอง หัวหน้า<orgName>พรรคประชาราช</orgName> ให้สัมภาษณ์ถึงกรณีที่<orgName>กกต.</orgName>จะพิจารณาการถือครองหุ้นของ 44 ส.ส.ซึ่งหนึ่งในนั้นมีชื่อนางอุไรวรรณ เทียนทอง อยู่ในข่ายถือครองหุ้นด้วยว่า ตนไม่รู้สึกกังวล แต่ไม่รู้ว่าบ้านเมืองหลังจากนี้จะอยู่อย่างไร ส่วนหุ้นดังกล่าวภรรยาตนได้ซื้อไว้ ตนก็ไม่รู้เรื่อง อีกทั้งก็ไม่เคยซื้อเพิ่ม และหุ้นดังกล่าวภรรยาของตนได้ขายไปตั้งแต่ปีที่ผ่านมา เมื่อถามว่า ในการปาฐกถาที่ระบุว่า ถ้าภรรยาถูกตัดสินคดีหุ้น อาจจะย้ายมาอยู่พรรคไทยรักไทยอีกครั้ง นายเสนาะ กล่าวว่า ตนพูดประชดไปอย่างนั้น เมื่อถามว่าปีนี้จะมีการเปลี่ยนแปลงทางการเมืองหรือไม่ นายเสนาะ กล่าวว่า เป็นเรื่องของสัญชาตญาณของตนที่ได้เข้ามาเล่นการเมือง การที่บุคคลนั้นจะเอาสีไปป้ายและกล่าวหาถือเป็นเรื่องไม่ถูกต้อง.
</p>
<p>นายเสนาะ เทียนทอง หัวหน้า<orgName>พรรคประชาราช</orgName> เป็นประธานเปิด พร้อมกล่าวปาฐกถาตอนหนึ่งว่า บ้านเมืองเราปกครองโดยระบอบประชาธิปไตยและมีรัฐธรรมนูญเป็นตัวกำหนด ที่เขียนกันมานานและลุ่ม ๆ ดอน ๆ กันมาตลอด แม้ว่ารัฐธรรมนูญจะดีอย่างไรก็ถูกเปลี่ยนมาตลอด ที่ถูกเปลี่ยนเพราะอำนาจ ซึ่งอำนาจเป็นสิ่งที่ทุกคนต้องการ เราในฐานะที่อาสาเข้ามาเล่นการเมืองด้วยความบริสุทธิ์ใจ และเล่นตามกติกาที่มีสภาสูง แต่ไม่เคยได้ออกกติกาของตัวเอง</p>
<p>“มีนักข่าวถามผมว่ารัฐบาลปัจจุบันเป็นอย่างไร ผมไม่ตอบ แต่ให้นักข่าวไปขุดคุ้ย หาเหตุ หาผลเอาเองไม่ใช่เอาไมค์มาจ่อปากวันนี้ว่าอย่างนั้น ว่าอย่างนี้ <orgName>พรรคประชาธิปัตย์</orgName>เป็นพรรคการเมืองที่เก่งที่สุด ไม่มีพรรคไหนเกิดเกี่ยวกับการกล่าวหา การหาเรื่อง แต่เมื่อมาเป็นรัฐบาลพังทุกที ทำไมคนกรุงเทพถึงไม่ดูคน การเลือก การสรรหาคน สู้บ้านอกไม่ได้ เอาแต่กระแสสังคมบ้านเรา ไม่ได้ศึกษาว่าถ่องแท้เป็นอย่างไร เรื่องการเมืองเป็นเรื่องละเอียดอ่อนถ้าใครคิดจะเล่นการเมือง ต้องไปศึกษา โดยเฉพาะอย่างยิ่งเจ้าของอำนาจอธิปไตยที่แท้จริงคือพี่น้องประชาชนในเขตเลือกตั้งของเราว่าเป็นอย่างไร” นายเสนาะ กล่าว.
</p>
<p>นายเสนาะ เทียนทอง หัวหน้า<orgName>พรรคประชาราช</orgName> ให้สัมภาษณ์ถึงกรณีที่นายอภิสิทธิ์ เวชชาชีวะ นายกรัฐมนตรีมีคำสั่งแต่งตั้งรักษาการผบ.<orgName>ตร.</orgName>และมีคำสั่งให้ พล.ต.อ.พัชรวาท วงษ์สุวรรณ ผบ.<orgName>ตร.</orgName>ไปปฏิบัติภารกิจที่ภาคใต้ว่า การปฏิบัติภารกิจภายในประเทศ ไม่มีความจำเป็นที่จะแต่งตั้งบุคคลมารักษาราชการแทน นอกจากตัวผบ.<orgName>ตร.</orgName>ต้องการ เนื่องจากผบ.<orgName>ตร.</orgName>สามารถโทรศัพท์เข้ามาสั่งการได้ ผู้สื่อข่าวถามว่าจะถือว่าการกระทำของนายกรัฐมนตรีเป็นการแทรกแซงและขัดรัฐธรรมนูญหรือไม่ นายเสนาะ กล่าวว่า ตนคงไม่พูดตรงนั้น เมื่อถามย้ำว่าเรื่องนี้จะเป็นการพลิกการเมืองหรือไม่ เนื่องจากผบ.<orgName>ตร.</orgName>เป็นน้องของพล.อ.ประวิตร วงษ์สุวรรณ รมว.<orgName>กลาโหม</orgName> นายเสนาะ กล่าวว่า สื่อต้องโยงเอาเอง ใครเป็นพี่ เป็นน้องใครก็อีกเรื่องหนึ่ง ส่วนการที่มีการตั้งกรรมการขึ้นมาสอบขายตำแหน่งของตำรวจ ตนคิดว่าเรื่องนี้จะไปกันใหญ่ เพราะภาพที่ออกมาสร้างความเสียหาย ถ้าจะทำกันอย่างนี้ก็คิดว่าควรตั้งผบ.<orgName>ตร.</orgName>คนใหม่ และย้ายผบ.<orgName>ตร.</orgName>ไปประจำสำนักนายกรัฐมนตรี อย่างไรก็ตามเชื่อว่าเรื่องนี้มีการเมืองเข้ามาเกี่ยวข้อง 100 เปอร์เซ็นต์ แต่ตนไม่ทราบว่าหลังจากนี้จะมีความวุ่นวายเกิดขึ้นหรือไม่.</p></body>
</news>
