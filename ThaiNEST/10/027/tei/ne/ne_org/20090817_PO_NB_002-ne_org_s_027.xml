<teiHeader>
<fileDesc>
<titleStmt>
  <title>รมว.นร. หารือกับคณะกรรมการเสริมสร้างความเข้มแข็งของชุมชนแห่งชาติ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170068&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมว.<orgName>นร.</orgName> หารือกับ<orgName>คณะกรรมการเสริมสร้างความเข้มแข็งของชุมชนแห่งชาติ</orgName></headline>
<lead></lead>
<neck></neck>
<body><p>รัฐมนตรีประจำ<orgName>สำนักนายกรัฐมนตรี</orgName> ร่วมหารือกับ<orgName>คณะกรรมการเสริมสร้างความเข้มแข็งของชุมชนแห่งชาติ</orgName> เพื่อเสริมสร้างบทบาทของชุมชนให้เข้มแข็ง และคาดว่านโยบายที่เตรียมผลักดันออกไป จะทำให้ชุมชนมีการพัฒนาที่อยู่อาศัยได้ร้อยละ 90 ภายใน 3 ปี นายสาทิตย์ วงศ์หนองเตย รัฐมนตรีประจำ<orgName>สำนักนายกรัฐมนตรี</orgName> เข้าร่วมหารือกับ<orgName>คณะกรรมการเสริมสร้างความเข้มแข็งของชุมชนแห่งชาติ</orgName>ในฐานะที่ปรึกษา โดยคณะกรรมการชุดดังกล่าวมีบทบาทในการจัดทำแผนงาน นโยบาย เสนอต่อรัฐบาล เพื่อเสริมสร้างบทบาทของชุมชนให้เข้มแข็ง มุ่งเน้นการแก้ปัญหาในพื้นที่เป็นหลัก โดยที่ประชุมเตรียมพิจารณา 3 เรื่องคือ แนวทางการพัฒนาที่อยู่อาศัยและที่ดินทำกินโดยให้ชุมชนท้องถิ่นเป็นแกนหลัก , การปฏิรูประบบเพื่อคุณภาพชีวิตเกษตรกรและการจัดการทรัพยากรธรรมชาติและสิ่งแวดล้อม รวมทั้งการเร่งรัดให้ออกพระราชบัญญัติองค์กรอิสระด้านสิ่งแวดล้อมและสุขภาพ ซึ่งมีตัวแทนจากทุกภาคส่วนเข้าร่วมหารือในครั้งนี้ด้วย ด้านนางสุพัตรา มาศดิตถ์ ประธาน<orgName>คณะกรรมการเสริมสร้างความเข้มแข็งของชุมชนแห่งชาติ</orgName> กล่าวว่า คณะกรรมการชุดดังกล่าวมีการทำงานอย่างยาวนาน ปัจจุบันประชาชนมีความต้องการกู้เงินเพื่อที่อยู่อาศัยจำนวนมาก ซึ่งได้เสนอของบประมาณไปแล้วในกรอบ 1 พันล้านบาท จากแผนปฏิบัติการไทยเข้มแข็ง เพื่อนำไปสนับสนุนกว่า 8,000 ครอบครัว และจะมีการของบประมาณสนับสนุนอีก 5 พันล้านบาท ในระยะเวลา 5 ปี โดยจะดำเนินการคืนเงินเข้าสู่ระบบตั้งแต่ที่ 6 เป็นต้นไป และคาดว่าทั้งชุมชนเมืองและชุมชนชนบท จะมีการพัฒนาที่อยู่อาศัยได้ร้อยละ 90 ภายใน 3 ปี นางสุพัตรา กล่าวอีกว่า การเร่งรัดให้ออกพระราชบัญญัติองค์กรอิสระด้านสิ่งแวดล้อมและสุขภาพ จำเป็นจะต้องศึกษาอย่างจริงจังและต้องรับฟังความคิดเห็นประชาชนจากทุกภูมิภาค เพื่อให้ประชาชนมีสิทธิในเรื่องนี้อย่างแท้จริง</p></body>
</news>
