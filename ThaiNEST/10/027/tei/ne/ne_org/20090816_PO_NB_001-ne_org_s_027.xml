<teiHeader>
<fileDesc>
<titleStmt>
  <title>นายกรัฐมนตรีกำชับให้เจ้าหน้าที่ที่เกี่ยวข้องดูแลการชุมนุมของกลุ่ม นปช ให้เกิดความเรียบร้อย ไม่ให้เกิดการเผชิญหน้า หรือมือที่สามสร้างสถานการณ์  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208160038&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรีกำชับให้เจ้าหน้าที่ที่เกี่ยวข้องดูแลการชุมนุมของ<orgName>กลุ่ม นปช</orgName> ให้เกิดความเรียบร้อย ไม่ให้เกิดการเผชิญหน้า หรือมือที่สามสร้างสถานการณ์</headline>
<lead></lead>
<neck></neck>
<body><p>นายกรัฐมนตรีกำชับเจ้าหน้าดูแลการชุมนุมในวันพรุ่งนี้(17 สค)ให้เกิดความเรียบร้อย ไม่ให้เกิดการเผชิญหน้า หรือมือที่สามสร้างสถานการณ์ นายอภิสิทธิ์ เวชชาชีวะ นายกรัฐมนตรี กล่าวถึงการเตรียมรับสถานการณ์การชุมนุมของ<orgName>กลุ่มแนวร่วมประชาธิปไตยแห่งชาติ</orgName> หรือ <orgName>นปช.</orgName> เพื่อยื่นถวายฎีกาขอพระราชทานอภัยโทษให้พตท.ทักษิณ ชินวัตร ในวันพรุ่งนี้(17 สค) โดยเชื่อว่า จะไม่เกิดความวุ่นวาย และจากการหารือกับรัฐมนตรีว่าการ<orgName>กระทรวงกลาโหม</orgName> และรักษาราชการแทนผู้บัญชาการ<orgName>ตำรวจแห่งชาติ</orgName> ได้รับคำยืนยันว่า สามารถควบคุมสถานการณ์ให้เกิดความเรียบร้อย ไม่ให้เกิดการเผชิญหน้า โดยเฉพาะการสร้างสถานการณ์จากมือที่สาม ส่วนกรณี สส.<orgName>พรรคเพื่อไทย</orgName>ออกมาระบุว่า จะมีการเปลี่ยนแปลงในอีกสามเดือน อาจเป็นการพูดให้ประชาชนเกิดความฮึกเฮิม ส่วนที่มีการระบุว่า จะมีการปฏิวัติเงียบ ก็เป็นความพยายามของบุคคลที่ต้องการให้ประชาชนเข้าใจว่า จะมีการเปลี่ยนแปลงเกิดขึ้น แต่ตนเองยังไม่เห็นว่าเมื่อเกิดเหตุการณ์นั้นจริงบ้านเมืองจะเดินหน้าอย่างไร ส่วนที่นายเนวิน ชิดชอบ เดินทางไปพบรัฐมนตรีว่าการ<orgName>กระทรวงกลาโหม</orgName>และผู้บัญชาการเหล่าทัพ ที่ประเทศสิงคโปร์ นายกรัฐมนตรี กล่าวว่า ไม่ได้ติดตามข่าว แต่เชื่อว่าจะไม่มีการจับมือ เพื่อให้เกิดการเปลี่ยนแปลงทางการเมือง  </p></body>
</news>
