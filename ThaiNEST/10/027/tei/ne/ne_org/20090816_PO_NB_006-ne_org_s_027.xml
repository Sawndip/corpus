<teiHeader>
<fileDesc>
<titleStmt>
  <title>นายกรัฐมนตรีระบุ ผู้บริหารโครงการชุมชนพอเพียงจะโยนความผิดให้กับประชาชนไม่ได้ หากไม่สามารถผลักดันให้เกิดการปฏิบัติได้จริง ก็เป็นความรับผิดชอบของรัฐบาล  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208160049&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรีระบุ ผู้บริหารโครงการชุมชนพอเพียงจะโยนความผิดให้กับประชาชนไม่ได้ หากไม่สามารถผลักดันให้เกิดการปฏิบัติได้จริง ก็เป็นความรับผิดชอบของรัฐบาล</headline>
<lead></lead>
<neck></neck>
<body><p>นายกรัฐมนตรี ระบุ ผู้บริหารโครงการชุมชนพอเพียงจะโยนความผิดให้กับประชาชนไม่ได้ หากไม่สามารถผลักดันให้เกิดการปฏิบัติได้จริง ถือเป็นความรับผิดชอบของรัฐบาล นายอภิสิทธิ์ เวชชาชีวะ นายกรัฐมนตรี กล่าวถึงความคืบหน้าการตรวจสอบทุจริตโครงการชุมชนพอเพียงว่า ในส่วนของพรรคมีความชัดเจนมากขึ้น โดยนายเจริญ คันธวงศ์ ประธาน<orgName>คณะกรรมการตรวจสอบการทุจริตโครงการชุมชนพอเพียง</orgName> จะสรุปผลการตรวจสอบให้ทราบในสัปดาห์นี้ เบื้องต้นมีคนผิดแน่นอน โดยจะดำเนินการอย่างเด็ดขาดกับบุคคลที่เชื่อมโยงไปถึง ซึ่งขณะนี้อยู่ระหว่างการตรวจสอบ ทั้งนี้ ยอมรับว่าหลักเกณฑ์ของโครงการเอื้อให้เกิดการทุจริต ส่วนกรณีที่ผู้บริหารโครงการโยนความผิดให้ประชาชน นายกรัฐมนตรียอมรับว่าไม่สบายใจ พร้อมระบุว่า ผู้บริหารโครงการจะโยนความผิดให้กับประชาชนไม่ได้ หากไม่สามารถผลักดันให้เกิดการปฏิบัติได้จริง ก็ถือเป็นความรับผิดชอบของรัฐบาล อย่างไรก็ตาม ยืนยันจะเดินหน้าโครงการชุมชนพอเพียง โดยไม่กลับไปใช้รูปแบบโครงการ sml เพราะเชื่อว่าไม่สามารถแก้ไขปัญหาการทุจริตได้ นายกรัฐมนตรี กล่าวถึงกรณีที่ประชาชนได้รับผลกระทบจากการปล่อยน้ำออกจากเขื่อนศรีนครินทร์ว่าจะตรวจสอบความเสียหาย เพื่อกำหนดมาตรการให้ความช่วยเหลือ เบื้องต้นได้รับรายงานถึงสาเหตุการปล่อยน้ำออกจากเขื่อน เนื่องจากระบบแก๊ซได้รับความเสียหายจึงจำเป็นต้องเร่งซ่อมแซมเพื่อให้สามารถผลิตไฟฟ้าได้ </p></body>
</news>
