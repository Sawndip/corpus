<teiHeader>
<fileDesc>
<titleStmt>
  <title>กลุ่มผู้ชุมนุมสมาคมสันนิบาตฯ เรียกร้อง กมธ.ทบทวนงบฯ ที่ถูกตัด  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110088&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กลุ่มผู้ชุมนุมสมาคมสันนิบาตฯ</orgName> เรียกร้อง <orgName>กมธ.</orgName>ทบทวนงบฯ ที่ถูกตัด</headline>
<lead></lead>
<neck></neck>
<body><p><orgName>กลุ่มผู้ชุมนุมสมาคมสันนิบาตเทศบาลแห่งประเทศไทย</orgName> เรียกร้องคณะกรรมาธิการวิสามัญพิจารณาร่าง พ.ร.บ.งบประมาณรายจ่ายประจำปีงบประมาณ 2553 ทบทวนงบประมาณท้องถิ่นที่ถูกตัด และจัดงบส่วนอื่นมาใช้ในภารกิจที่เพิ่มขึ้น ตัวแทน<orgName>องค์กรปกครองส่วนท้องถิ่น</orgName>ทั่วประเทศ ในนาม<orgName>สมาคมสันนิบาตเทศบาลแห่งประเทศไทย</orgName> นำโดย นายประภัสร์ ภู่เจริญ นายกเทศมนตรี<orgName>เมืองลำพูน</orgName> ในฐานะนายก<orgName>สมาคมสันนิบาตเทศบาลแห่งประเทศไทย</orgName> รวมตัวหน้าอาคารรัฐสภา และส่งตัวแทนเข้าพบคณะกรรมาธิการวิสามัญพิจารณาร่าง พ.ร.บ.งบประมาณรายจ่ายประจำปีงบประมาณ 2553 เพื่อยื่นเรื่องให้ทบทวนการแปรญัตติเงินอุดหนุนทั่วไปของท้องถิ่นที่คณะกรรมาธิการฯ ได้พิจารณาตัดลดงบประมาณประจำปี ในส่วนขององค์กรปกครองส่วนท้องถิ่น 8 พันล้านบาท พร้อมกันนี้ยังเห็นว่า การที่รัฐบาลผลักดันนโยบายให้<orgName>องค์กรปกครองส่วนท้องถิ่น</orgName>ดำเนินการ เช่น โครงการสร้างหลักประกันรายได้ผู้สูงอายุ กว่า 18,000 ล้านบาท และโครงการส่งเสริม<orgName>อาสาสมัครสาธารณสุขประจำหมู่บ้าน</orgName> (<orgName>อสม.</orgName>) เชิงรุก กว่า 7,000 ล้านบาท รวมกว่า 25,000 ล้านบาท แต่ไม่ได้เพิ่มงบประมาณให้ใช้ในการดำเนินการ ซึ่งท้องถิ่นมีภารกิจที่ต้องทำเพิ่มมากขึ้น ภายใต้งบประมาณที่ไม่ได้เพิ่มขึ้นตามภารกิจ จึงเรียกร้องให้ใช้งบส่วนอื่นที่ไม่ใช่สัดส่วนของท้องถิ่น เพราะหากมีภารกิจแต่ไม่มีงบประมาณ <orgName>องค์กรปกครองส่วนท้องถิ่น</orgName>คงไม่สามารถบริหารงานให้ดีตามเจตนารมณ์ได้</p></body>
</news>
