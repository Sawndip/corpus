<teiHeader>
<fileDesc>
<titleStmt>
  <title>40 ส.ว. เรียกร้องสื่อมวลชนตรวจสอบชื่อถวายฎีกา  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110166&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>40 ส.ว. เรียกร้องสื่อมวลชนตรวจสอบชื่อถวายฎีกา</headline>
<lead></lead>
<neck></neck>
<body><p>กลุ่ม 40 ส.ว.เรียกร้องให้สื่อมวลชนตรวจสอบข้อเท็จจริงการรวบรวมรายชื่อประชาชนของ<orgName>กลุ่มคนเสื้อแดง</orgName> เพื่อถวายฎีกาขอพระราชทานอภัยโทษให้กับพันตำรวจโททักษิณ ชินวัตร เพราะเชื่อไม่สามารถทำได้ภายในเวลา 1 เดือน นายสมชาย แสวงการ ส.ว.สรรหา และในฐานะตัวแทนสมาชิกกลุ่ม 40 ส.ว. เรียกร้องให้สื่อมวลชนตรวจสอบข้อเท็จจริงการรวบรวมรายชื่อประชาชนของ<orgName>กลุ่มคนเสื้อแดง</orgName> เพื่อถวายฎีกาขอพระราชทานอภัยโทษให้กับพันตำรวจโททักษิณ ชินวัตร อดีตนายกรัฐมนตรี ว่ามีจำนวนถึง 5 ล้านรายชื่อตามที่มีการกล่าวอ้างหรือไม่ เพราะหากเป็นตัวเลขที่แท้จริง ต้องใช้พื้นที่ในการจัดเก็บจำนวนมาก และการขนย้ายต้องใช้รถคอนเทนเนอร์และรถกระบะ จึงจะเพียงพอ อีกทั้งจากรายงานของหน่วยข่าวกรองยังพบว่า ขณะนี้สามารถล่ารายชื่อได้เพียง 1 ล้าน – 1 ล้าน 4 แสนรายชื่อเท่านั้น ดังนั้นจึงขอให้มีการตรวจสอบข้อเท็จจริง เพราะเชื่อว่าเป้าหมายของผู้ดำเนินการ ต้องการเผยแพร่ภาพข่าวในวันที่ 17 สิงหาคมนี้ไปยังสื่อต่างชาติ ซึ่งถือเป็นการทำร้าย<orgName>ประเทศไทย</orgName> อย่างไรก็ตามเห็นด้วยกับแนวทางที่ให้ประชาชนโหลดแบบฟอร์มแจ้งความกับ<orgName>กลุ่มคนเสื้อแดง</orgName> หากเห็นว่าการกระทำดังกล่าวเป็นความผิดทางอาญา ขณะที่นางสาวรสนา โตสิตระกูล ส.ว.<orgName>กรุงเทพมหานคร</orgName> มองว่า เรื่องดังกล่าวเป็นเกมหาเสียงทางการเมือง และยึดพื้นที่สื่อให้เกิดความตื่นเต้น แต่ในทางปฏิบัติการรวบรวมรายชื่อจำนวนมากดังกล่าว ทำได้ยากในระยะเวลาเพียง 1 เดือน ดังนั้นจึงต้องมีการตรวจสอบว่ามีขบวนการลอกรายชื่อแทนกันหรือไม่</p></body>
</news>
