<teiHeader>
<fileDesc>
<titleStmt>
  <title>"สุเทพ" ปฏิเสธข่าวแกนนำพรรคภูมิใจไทย ไม่พอใจการทำงานของ "กอร์ปศักดิ์"  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130066&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"สุเทพ" ปฏิเสธข่าวแกนนำ<orgName>พรรคภูมิใจไทย</orgName> ไม่พอใจการทำงานของ "กอร์ปศักดิ์"</headline>
<lead></lead>
<neck></neck>
<body><p>รองนายกรัฐมนตรี และเลขาธิการ<orgName>พรรคประชาธิปัตย์</orgName> ปฏิเสธข่าวแกนนำ<orgName>พรรคภูมิใจไทย</orgName> ไม่พอใจการทำงานของนายกอร์ปศักดิ์ สภาวสุ นายสุเทพ เทือกสุบรรณ รองนายกรัฐมนตรีฝ่ายความมั่นคง กล่าวถึงกรณีที่มีข่าวว่า แกนนำ<orgName>พรรคภูมิใจไทย</orgName>ไม่พอใจการทำงานของนายกอร์ปศักดิ์ สภาวสุ รองนายกรัฐมนตรี โดยเรียกร้องให้มีการปลดนายกอร์ปศักดิ์ออกจากตำแหน่งว่า เมื่อเช้าแกนนำ<orgName>พรรคภูมิใจไทย</orgName>ได้โทรศัพท์มาถึงตน ว่าไม่เคยประชุมหรือพูดอะไรที่แสดงว่าไม่พอใจการทำงานของนายกอร์ปศักดิ์ ซึ่งแกนนำ<orgName>พรรคภูมิใจไทย</orgName>ได้ปฏิเสธว่าไม่ใช่เรื่องของพรรค อย่างไรก็ตาม นายสุเทพไม่ตอบคำถามผู้สื่อข่าวว่า แกนนำ<orgName>พรรคภูมิใจไทย</orgName>ที่โทรหาคือ นายเนวิน ชิดชอบ หรือไม่ พร้อมระบุว่า ในส่วนของรัฐมนตรีว่าการ<orgName>กระทรวงคมนาคม</orgName> และรัฐมนตรีว่าการ<orgName>กระทรวงพาณิชย์</orgName> จาก<orgName>พรรคภูมิใจไทย</orgName> ก็มีความสนิทสนมกับตนเองเป็นอย่างดี และรัฐมนตรีทั้ง 2 คน ก็ไม่เคยพูดว่าไม่พอใจนายกอร์ปศักดิ์ และปฏิเสธแสดงความเห็นเรื่องจำเป็นต้องปรับ ครม.หรือไม่ เนื่องจากไม่ใช่หน้าที่ของตนเอง </p></body>
</news>
