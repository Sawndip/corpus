<teiHeader>
<fileDesc>
<titleStmt>
  <title>เนวินปัดไปสิงคโปร์ถกผบ.ทัพ-พรุ่งนี้ไปศาล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-17 20:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185493  </bibl>
</sourceDesc>
</fileDesc>
</teiHeader>
<news>
<headline>เนวินปัดไปสิงคโปร์ถกผบ.ทัพ-พรุ่งนี้ไปศาล</headline>
<lead>แกนนำ<orgName>พรรคภูมิใจไทย</orgName> "เนวิน ชิดชอบ" ปฏิเสธข่าวบินหารือผู้บัญชาการเหล่าทัพที่ประเทศสิงคโปร์ พร้อมยันไปฟังคำพิพากษาคดีกล้ายาง มั่นใจบริสุทธิ์ ไม่คิดฎีกาอภัยโทษ</lead>
<neck></neck>
<body><p>ภายหลังเปิด<orgName>ศูนย์ประสานงานพรรคภูมิใจไทย นนทบุรี</orgName> นายเนวิน ชิดชอบ แกนนำ<orgName>พรรคภูมิใจไทย</orgName> ปฏิเสธไม่ได้เดินทางไปประเทศสิงคโปร์ เพื่อพบปะกับผู้บัญชาการเหล่าทัพ และวางแผนปฏิวัติเงียบตามกระแสข่าวที่เกิดขึ้น และหากจะเดินทางออกนอกประเทศ จะต้องขออนุญาต<orgName>ศาลฎีกาแผนกคดีอาญาของผู้ดำรงตำแหน่งทางการเมือง</orgName> เหมือนผู้ต้องหาคดีกล้ายาง และหวยบนดิน คนอื่น และวันพรุ่งนี้ (17 ส.ค.) ตนจะเดินทางไปรับฟังคำพิพากษาของศาลฯ เวลา 14.00 น.</p>
<p>ผู้สื่อข่าวถามว่า หากศาลตัดสินจำคุก ได้หารือแนวทางขอยื่นถวายฎีกาหรือไม่ นายเนวิน กล่าวว่า ไม่เคยคุย เพราะตนจะทำทุกอย่างด้วยความสุจริต ทุกอย่างแล้วแต่คำพิพากษา </p>
<p>ทั้งนี้นายเนวิน กล่าวว่า ไม่มีการจัดตั้งคนเข้ามา แต่หากใครจะเข้ามาก็ถือเป็นเรื่องส่วนตัว อย่างไรก็ตามขอให้พวกพ้องของตนฟังผลอยู่ที่บ้าน เพื่อให้เกิดความสงบสุข และเจ้าหน้าที่จะได้ไม่หนักใจ ขอให้ทุกอย่างเป็นไปตามกระบวนการยุติธรรม </p></body>
</news>
