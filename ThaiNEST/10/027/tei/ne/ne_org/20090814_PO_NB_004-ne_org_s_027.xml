<teiHeader>
<fileDesc>
<titleStmt>
  <title>ปธ.สภาฯ  เชื่อ การยื่นถวายฎีกาของกลุ่ม นปช. ซึ่งตรงวันพิจารณาคดีทุจริตกล้ายาง จะไม่เกิดเหตุวุ่นวาย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140061&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ.สภาฯ  เชื่อ การยื่นถวายฎีกาของ<orgName>กลุ่ม นปช.</orgName> ซึ่งตรงวันพิจารณาคดีทุจริตกล้ายาง จะไม่เกิดเหตุวุ่นวาย</headline>
<lead></lead>
<neck></neck>
<body><p>ประธาน<orgName>สภาผู้แทนราษฎร</orgName> เชื่อ การยื่นถวายฎีกาของ<orgName>กลุ่ม นปช.</orgName> ซึ่งตรงวันพิจารณาคดีทุจริตการจัดซื้อกล้ายางพาราของ นายเนวิน ชิดชอบ บุตรชาย ในวันที่ 17 สิงหาคมนี้ จะไม่เกิดเหตุวุ่นวาย นายชัย ชิดชอบ ประธานสภาผู้แทนราษฎร บิดา นายเนวิน ชิดชอบ ปฏิเสธข่าวนายเนวิน เดินทางไปประเทศสิงคโปร์ เพื่อหารือกับทหารรับมือการยื่นถวายฎีกาขอพระราชทานอภัยโทษให้กับ พ.ต.ท.ทักษิณ ชินวัตร อดีตนายกรัฐมนตรี ของ<orgName>กลุ่ม นปช.</orgName> ที่จะยื่นในวันที่ 17 สิงหาคมนี้ โดยคาดว่า นายเนวิน น่าจะอยู่บ้านแต่ยอมรับว่ายังไม่ได้เจอ นายเนวิน ตั้งแต่งานเลี้ยง<orgName>พรรคภูมิใจไทย</orgName> เมื่อวันอังคารที่ผ่านมา ส่วนการพิจารณาคดีกล้ายางนั้น ไม่ขอก้าวล่วงอำนาจการพิจารณาคดีของศาลฎีกา แผนกคดีอาญาของผู้ดำรงตำแหน่งทางการเมือง แต่หากศาลตัดสินว่ามีความผิดรัฐบาลทุกรัฐบาลที่ออกนโยบายมาตั้งแต่เปลี่ยนแปลงการปกครองต้องผิดด้วย ยืนยันหากศาลตัดสินว่า นายเนวิน มีความผิด จะไม่ยื่นฎีกาขอพระราชทานอภัยโทษ เพราะไม่ต้องการให้ระคายเคืองเบื้องพระยุคลบาท รวมทั้ง เชื่อว่าวันดังกล่าวซึ่งมีการยื่นถวายฎีกาของ<orgName>กลุ่ม นปช.</orgName> และตรงกับการพิจารณาคดีของนายเนวิน จะไม่เกิดเหตุวุ่นวาย เพราะหาก<orgName>กลุ่ม นปช.</orgName>ได้ยื่นตามวัตถุประสงค์ก็ไม่น่าจะมีปัญหา นายชัย ชิดชอบ ยังยืนยันว่า แม้นายเนวิน ผ่านพ้นคดีกล้ายางไปได้ก็ไม่มีผลต่อการเลือกตั้งครั้งหน้าของ<orgName>พรรคภูมิใจไทย</orgName> เพราะนายเนวิน เป็นเพียงที่ปรึกษานอกเกณฑ์และถูกตัดสิทธิ์ทางการเมือง รวมทั้งหัวหน้าพรรค คือ นายชวรัตน์ ชาญวีรกูล</p></body>
</news>
