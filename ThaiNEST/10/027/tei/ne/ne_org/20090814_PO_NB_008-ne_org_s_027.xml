<teiHeader>
<fileDesc>
<titleStmt>
  <title>รองนายกฯ - ผบ.ตร.ลงพื้นที่ปัตตานี พบผู้นำศาสนาก่อนเดือนรอมฎอน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130267&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯ - ผบ.ตร.ลงพื้นที่ปัตตานี พบผู้นำศาสนาก่อนเดือนรอมฎอน</headline>
<lead></lead>
<neck></neck>
<body><p>รองนายกรัฐมนตรี ด้านความมั่นคง และ ผู้บัญชาการ<orgName>ตำรวจแห่งชาติ</orgName> ลงพื้นที่จังหวัดปัตตานี พบผู้นำศาสนารับฟังข้อเสนอแนะและความคิดเห็นในการแก้ไขปัญหาจังหวัดชายแดนภาคใต้ ก่อนเดือนรอมฎอน วันนี้ (13 ส.ค.52) ที่ ห้องจะบังติกอ โรงแรม ซี.เอส.ปัตตานี นายสุเทพ เทือกสุบรรณ รองนายกรัฐมนตรี ด้านความมั่นคง และ พลตำรวจเอกพัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> เข้าพบปะผู้นำศาสนา รับฟังข้อเสนอแนะและความคิดเห็นในการแก้ไขปัญหาจังหวัดชายแดนภาคใต้ (จชต.) พร้อมมอบ อินทผาลัม ให้แก่ผู้นำศาสนา เนื่องในโอกาสต้อนรับเดือนรอมฎอน ประจำปี 2552 (ฮิจเราะห์ศักราช 1430) โดยมี นายธีรเทพ ศรียะพันธ์ ผู้ว่าราชการ<orgName>จังหวัดปัตตานี</orgName>, นายแวดือราแม มะมิงจิ ประธาน<orgName>คณะกรรมการอิสลามประจำจังหวัดปัตตานี</orgName> และผู้นำศาสนา ร่วมต้อนรับ นายสุเทพ เทือกสุบรรณ รองนายกรัฐมนตรี ด้านความมั่นคง กล่าวว่า ผู้นำศาสนา เป็นกำลังอันสำคัญยิ่งในการทำความเข้าใจให้ทุกคนทราบถึงสภาพปัญหาที่เกิดขึ้นในพื้นที่ สำหรับแนวทางการแก้ไขปัญหาความไม่สงบในจังหวัดชายแดนภาคใต้ รัฐบาลมีความมุ่งมั่นที่จะแก้ปัญหาโดยมีคณะรัฐมนตรีภาคใต้ ติดตามสถานการณ์ นอกจากนี้ รัฐบาลมีนโยบายเร่งด่วนโดยจัดสรรงบยุทธศาสตร์การพัฒนาพื้นที่พิเศษ 5 จังหวัดแดนภาคใต้ ปี 2552-2555 มี 6 แผนงาน รวม 463 โครงการ งบประมาณ 6 หมื่น 3 พันล้านบาท พื้นที่ดำเนินการครอบคลุม 2,901 หมู่บ้าน และพื้นที่เฉพาะ (เร่งด่วน) ได้แก่ หมู่บ้าน 3 ส. 217 หมู่บ้าน หมู่บ้านยากจน 323 หมู่บ้าน และหมู่บ้านประมง 150 หมู่บ้าน รวม 696 หมู่บ้าน ใน 3 จังหวัดชายแดนภาคใต้ ได้แก่ ยะลา ปัตตานี นราธิวาส รวมถึง 4 อำเภอของจังหวัดสงขลา ได้แก่ อ.จะนะ, อ.เทพา, อ.นาทวี และ อ.สะบ้าย้อย รองนายกรัฐมนตรี ด้านความมั่นคง กล่าวด้วยว่า รัฐบาลจะสร้างอาชีพ สร้างรายได้ให้แก่ประชาชนในพื้นที่ ให้มีรายได้เพิ่มขึ้น เฉลี่ยครอบครัวละ 120,000 บาท ต่อครัวเรือนต่อปี ให้ได้ภายใน 3 ปี เพื่อนำความสันติสุขอย่างยั่งยืนกลับคืนสู่พื้นที่จังหวัดชายแดนภาคใต้โดยเร็ว </p></body>
</news>
