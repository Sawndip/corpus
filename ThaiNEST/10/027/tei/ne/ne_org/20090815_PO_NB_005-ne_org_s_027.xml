<teiHeader>
<fileDesc>
<titleStmt>
  <title>ประธานกลุ่มนปช.ระบุ ในการชุมนุมที่ท้องสนามหลวงเพื่อยื่นถวายฎีกา จะเป็นไปด้วยความสงบ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208150124&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ประธาน<orgName>กลุ่มนปช.</orgName>ระบุ ในการชุมนุมที่ท้องสนามหลวงเพื่อยื่นถวายฎีกา จะเป็นไปด้วยความสงบ</headline>
<lead></lead>
<neck></neck>
<body><p>ประธาน<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> ย้ำ การชุมนุมที่ท้องสนามหลวงเพื่อยื่นถวายฎีกาขอพระราชทานอภัยโทษให้กับอดีตนายกรัฐมนตรี จะเป็นไปด้วยความสงบ และหลังจากถวายฎีกาฯ แล้วจะไม่พูดถึงประเด็นนี้อีก เพื่อไม่ให้เป็นการก้าวล่วงพระราชอำนาจของพระบาทสมเด็จพระเจ้าอยู่หัว นายวีระ มุสิกพงศ์ ประธาน<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> หรือ <orgName>นปช.</orgName>กล่าวถึง การเตรียมความพร้อมจัดชุมนุมที่สนามหลวงเพื่อทูลเกล้าถวายฎีกาขอพระราชทานอภัยโทษให้แก่พันตำรวจโททักษิณ ชินวัตร อดีตนายกรัฐมนตรี ในวันที่ 17 สิงหาคมนี้ ว่า พันตำรวจโททักษิณจะโฟนอินในช่วงเช้าก่อนการตั้งขบวนเดินเท้าไปที่ประตูวิเศษไชยศรี พระบรมมหาราชวัง และจะส่งตัวแทน 15 คน เป็นฆราวาสและสงฆ์ ไปยื่นฎีกาที่สำนักราชวัง ทั้งนี้ขอยืนยันว่าผู้ชุมนุมจะไม่เข้าไปก่อกวน หรือเผชิญหน้ากลุ่มคนที่ให้กำลังใจผู้ถูกกล่าวหาในคดีกล้ายาง ที่<orgName>ศาลฎีกาแผนกคดีอาญาของผู้ดำรงตำแหน่งการเมือง</orgName>ที่จะตัดสินในวันเดียวกัน นายวีระ ยังยืนยันว่า เมื่อยื่นถวายฎีกาฯ แล้วจะไม่พูดถึงประเด็นนี้อีก เพื่อไม่เป็นการก้าวล่วงพระราชอำนาจของพระบาทสมเด็จพระเจ้าอยู่หัว และทางกลุ่มจะยุติการชุมนุมในเวลา 14.00 น.วันเดียวกัน ด้านพระมหาโชว์ ทัสสนีโย รองผู้อำนวยการ<orgName>สำนักส่งเสริมพระพุทธศาสนาและบริการสังคม</orgName> กล่าวว่า ขณะนี้ทางฝ่ายสงฆ์ทั่วประเทศ ได้มีการรวบรวมรายชื่อได้กว่า 100,000 รายชื่อ โดยได้เริ่มดำเนินการพร้อมๆกับทางฝ่าย <orgName>นปช.</orgName> ซึ่งจะส่งตัวแทนสงฆ์ 5 รูป ร่วมกับประชาชน 10 คน เพื่อทูลกล้าถวายฎีกา ฯในวันดังกล่าว </p></body>
</news>
