<teiHeader>
<fileDesc>
<titleStmt>
  <title>เฉลิมท้านายกดีเบตตั้งผบ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-14 15:32:20  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185224  </bibl>
</sourceDesc>
</fileDesc>
</teiHeader>
<news>
<headline>เฉลิมท้านายกดีเบตตั้งผบ.ตร.</headline>
<lead>" ร.ต.อ.เฉลิม อยู่บำรุง " ท้า นายกรัฐมตรี ดีเบต บริหาร<orgName>สำนักงานตำรวจแห่งชาติ</orgName> เป็นไปตามกฎหมายหรือไม่ เชื่อ " ศิริโชค โสภา " ไม่มีหลักฐานการวิ่งเต้นซื้อตำแหน่งจริง</lead>
<neck></neck>
<body><p>ร.ต.อ.เฉลิม อยู่บำรุง ประธาน ส.ส. <orgName>พรรคเพื่อไทย</orgName> กล่าวว่า จะยื่นกระทู้ถามสด กรณีการแต่งตั้งโยกย้ายนายตำรวจในสำนักงานตำรวจแห่งชาติ ต่อนายกรัฐมนตรีในสัปดาห์หน้า พร้อมท้าดีเบตนายกรัฐมนตรีผ่านสื่อของรัฐ กรณี การดำเนินการในฐานะกำกับดูแล<orgName>สำนักงานตำรวจแห่งชาติ</orgName>ของนายกรัฐมนตรี ว่าเป็นไปตามกฎหมายหรือไม่ โดย ร.ต.อ.เฉลิม ยืนยัน พล.ต.อ.วิเชียร พจน์โพธิ์ศรี รักษาการ ผู้บัญชาการ<orgName>ตำรวจแห่งชาติ</orgName> มีความอาวุโสในลำดับที่ 9 ในบัญชีของ <orgName>คณะกรรมการข้าราชการตำรวจ</orgName> หรือ <orgName>ก.ตร.</orgName> พร้อมแนะ นายกรัฐมนตรีหางานให้ นายศิริโชค โสภา ส.ส.<orgName>พรรคประชาธิปัตย์</orgName> หากคณะกรรมการสอบสวนของ <orgName>ก.ตร.</orgName> ตรวจสอบแล้วพบว่าการซื้อขายตำแหน่งไม่มีมูล ทั้งนี้ ในฐานะที่เคยเติบโตจากสายตำรวจ ตนเชื่อว่า นายศิริโชค ไม่มีพยานหลักฐาน เพราะหากมีจริงก็คงมอบให้กับนายกรัฐมนตรีดำเนินการตามกฎหมายแล้ว</p>
<p>ประธาน ส.ส. <orgName>พรรคเพื่อไทย</orgName> ยังกล่าวถึงการสอบสวนเส้นทางการบริจาคเงินของ<orgName>พรรคประชาธิปัตย์</orgName> จำนวน 258 ล้านบาท โดยยืนยันว่า หนังสือสมุดปกขาวของ<orgName>พรรคเพื่อไทย</orgName> ที่ยื่นให้กับ <orgName>คณะกรรมการการเลือกตั้ง</orgName> หรือ <orgName>กกต.</orgName> เป็นข้อมูลที่ถูกต้องซึ่งขณะนี้ได้มอบหมายให้ ส.ส.ของพรรค ไปเร่งติดตามผลการดำเนินงานแล้ว</p></body>
</news>
