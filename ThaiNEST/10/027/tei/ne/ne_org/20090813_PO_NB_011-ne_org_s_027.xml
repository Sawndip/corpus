<teiHeader>
<fileDesc>
<titleStmt>
  <title>กมธ.ตำรวจ พร้อมตรวจสอบการซื้อขายตำแหน่งนายตำรวจ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130067&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กมธ.ตำรวจ</orgName> พร้อมตรวจสอบการซื้อขายตำแหน่งนายตำรวจ</headline>
<lead></lead>
<neck></neck>
<body><p>ประธาน<orgName>คณะกรรมาธิการการตำรวจ</orgName> <orgName>สภาผู้แทนราษฎร</orgName> ยืนยัน พร้อมตรวจสอบการซื้อขายตำแหน่งนายตำรวจ และเรียกร้อง สมาชิก<orgName>สภาผู้แทนราษฎรจังหวัดสงขลา</orgName> <orgName>พรรคประชาธิปัตย์</orgName> รับผิดชอบในคำพูด นายเฉลิมชัย ศรีอ่อน สมาชิก<orgName>สภาผู้แทนราษฎรจังหวัดประจวบคีรีขันธ์</orgName> <orgName>พรรคประชาธิปัตย์</orgName> ในฐานะประธาน<orgName>คณะกรรมาธิการการตำรวจ</orgName> <orgName>สภาผู้แทนราษฎร</orgName> กล่าวถึงกรณีกระแสข่าวการซื้อขายตำแหน่งในการแต่งตั้งโยกย้ายนายตำรวจประจำปีว่า จะรอดูข้อมูลหลักฐานจากผู้ที่ทราบเบาะแส โดยเฉพาะจากนายศิริโชค โสภา สมาชิก<orgName>สภาผู้แทนราษฎรจังหวัดสงขลา</orgName> <orgName>พรรคประชาธิปัตย์</orgName> ที่ออกมาเปิดเผยข้อมูลดังกล่าว พร้อมเห็นว่า เป็นดุลยพินิจของนายศิริโชค ที่จะมาให้ข้อมูลด้วยตัวเอง ต้องรับผิดชอบคำพูดของตัวเอง อย่างไรก็ตามขณะนี้ยังไม่มีการแต่งตั้งจึงถือว่าความผิดยังไม่เกิด แต่หากมีการแต่งตั้งแล้วไม่มีบุคคลใดร้องเรียนก็ถือว่าความผิดไม่เกิดขึ้นเช่นกัน ดังนั้นจึงขอเรียกร้องให้ผู้ที่มีเบาะแสการซื้อขายตำแหน่งดังกล่าว เก็บหลักฐานแล้วนำมาให้<orgName>คณะกรรมาธิการการตำรวจฯ</orgName> ตรวจสอบ พร้อมยืนยัน จะดำเนินการอย่างตรงไปตรงมา เพื่อรักษาศักดิ์ศรีของสถาบันนิติบัญญัติไว้</p></body>
</news>
