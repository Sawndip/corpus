<teiHeader>
<fileDesc>
<titleStmt>
  <title>วันเกิดประวิตรเหล่าทัพเตรียมตบเท้าอวยพร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-11 21:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184702  </bibl>
</sourceDesc>
</fileDesc>
</teiHeader>
<news>
<headline>วันเกิดประวิตรเหล่าทัพเตรียมตบเท้าอวยพร</headline>
<lead>วันเกิด พล.อ.ประวิตร พรุ่งนี้ เหล่าทัพ-ผบ.<orgName>ตร.</orgName>เตรียมตบเท้าเข้าอวยพร</lead>
<neck></neck>
<body><p>พล.อ.ประวิตร วงษ์สุวรรณ รัฐมนตรีว่าการ<orgName>กระทรวงกลาโหม</orgName> จะเดินทางไปร่วมทำบุญเนื่องในวันคล้ายวันเกิดครบรอบ 64 ปี ที่วัดพระศรีมหาธาตุ บางเขน ในวันพรุ่งนี้ ร่วมกับญาติพี่น้องตระกูลวงษ์สุวรรณ รวมถึง พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) และคนสนิท ซึ่งจะเดินทางมาร่วมทำบุญด้วย </p>
<p>จากนั้น พล.อ.ประวิตร จะเปิดมูลนิธิป่ารอยต่อ 5 จังหวัด ในกรมทหารราบที่ 1 มหาดเล็กรักษาพระองค์ (ร.1 รอ.) ให้ พล.อ.อภิชาต เพ็ญกิตติ ปลัด<orgName>กระทรวงกลาโหม</orgName> นำผู้บัญชาการเหล่าทัพ (ผบ.เหล่าทัพ) ประกอบด้วย พล.อ.ทรงกิตติ จักกาบาตร์ ผู้บัญชาการทหารสูงสุด พล.อ.อนุพงษ์ เผ่าจินดา ผู้บัญชาการ<orgName>ทหารบก</orgName> พล.ร.อ.กำธร พุ่มหิรัญ ผู้บัญชาการ<orgName>ทหารเรือ</orgName> พล.อ.อ.อิทธพร ศุภวงศ์ ผู้บัญชาการ<orgName>ทหารอากาศ</orgName> พล.อ.ประยุทธ์ จันทร์โอชา เสนาธิการ<orgName>ทหารบก</orgName> และนายทหารระดับสูง ร่วมอวยพรวันเกิด และจะถวายภัตตาหารเพลที่วัดชนะสงคราม </p>
<P>มีรายงานว่าการเปิดมูลนิธิป่ารอยต่อ 5 จังหวัด เพื่อให้ ผบ.เหล่าทัพ ตบเท้าอวยพรในครั้งนี้เกิดขึ้นท่ามกลางกระแสข่าวความไม่เข้าใจกันระหว่าง นายอภิสิทธิ์ เวชชาชีวะ นายกรัฐมนตรี กับ พล.อ.ประวิตร ในประเด็นความขัดแย้งกรณีกระแสข่าวการปลด พล.ต.อ.พัชรวาท ออกจากตำแหน่งก่อนหน้านี้ โดยมีการวิเคราะห์กันว่า การเปิดมูลนิธิในครั้งนี้เพื่อให้ ผบ.เหล่าทัพ ตบเท้าอวยพร คล้ายเป็นการแสดงพลังเพื่อให้นายกรัฐมนตรีเห็นว่า ผบ.เหล่าทัพ ยังคงจับมือกันเหนียวแน่นในสถานการณ์การเมืองเช่นนี้
</p></body>
</news>
