<teiHeader>
<fileDesc>
<titleStmt>
  <title>'ทักษิณ'ยาหอมซึ้งเสื้อแดงลงชื่อถวายฎีกา  </title>
  <author>เดลินิวส์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 17:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14687  </bibl>
</sourceDesc>
</fileDesc>
</teiHeader>
<news>
<headline>'ทักษิณ'ยาหอมซึ้ง<orgName>เสื้อแดง</orgName>ลงชื่อถวายฎีกา</headline>
<lead></lead>
<neck></neck>
<body><p>ผู้สื่อข่าวรายงานว่า หลังการยื่นถวายฎีกาขอพระราชทานอภัยโทษของกลุ่มคนเสื้อแดง ที่บริเวณประตูวิเศษไชยศรี บรรยากาศเป็นไปด้วยความเรียบร้อย ภายหลัง พ.ต.ท.ทักษิณ ชินวัตร อดีตนายกรัฐมนตรี ได้โฟนอินกลับมายังผู้ชุมนุมอีกครั้งหนึ่ง ระบุว่า ได้ชมภาพเหตุการณ์ยื่นถวายฎีกาผ่านโทรทัศน์ดาวเทียม และการถ่ายทอดของโทรทัศน์ต่างๆ ทำให้รู้สึกซาบซึ้งใจ และทราบว่าบุคคลในครอบครัวทุกคนต่างก็ซาบซึ้งใจเช่นกัน ในช่วงท้ายของการโฟนอินภายหลังการยื่นถวายฎีกาแล้ว พ.ต.ท.ทักษิณ ได้ร้องเพลง 'ฉันจะกลับมา' โดยมั่นใจว่าจะได้เดินทางกลับประเทศไทย</p>
<p>ต่อมาเวลา 15.00 น. พล.ต.ท.วรพงษ์ ชิวปรีชา ผบช.น. กล่าวถึงกรณีการชุมนุมของ<orgName>กลุ่มคนเสื้อแดง</orgName> ภายหลังการถวายฏีกาว่า การชุมนุมเป็นไปด้วยความสงบเรียบร้อย ส่วนการประสานงาน และการเจรจาต่อรองเป็นไปได้ด้วยดี ขณะนี้ยังไม่มีเหตุวุ่นวาย และไม่มีมือที่ 3 เข้ามาป่วน ส่วนกรณีพบกระเป๋าต้องสงสัย จากการตรวจสอบพบว่าเป็นกระเป๋าเสื้อผ้า ไม่มีสิ่งผิดปกติอื่นแต่อย่างใด ส่วนกรณีกลุ่มคนเสื้อแดงถูกปาก้อนหินใส่จนได้รับบาดเจ็บ ทางเจ้าหน้าที่ยังไม่ได้รับรายงาน</p>
<p>ผบช.น. กล่าวต่อว่า ส่วนการโฟนอินของ พ.ต.ท.ทักษิณ ชินวัตร อดีตนายกรัฐมนตรี ได้สั่งให้ฝ่ายกฎหมายเฝ้าฟัง เบื้องต้นยังไม่พบอะไร อย่างไรก็ตามภายหลังจากการถวายฎีกาของ<orgName>กลุ่มคนเสื้อแดง</orgName> เจ้าหน้าที่ยังไม่มีการถอนกำลังเนื่องจากอำนวยความสะดวก และดูแลทางด้านการจราจรไปเรื่อยๆ จนกว่ากลุ่มผู้ชุมนุมจะสลายตัวไป เจ้าหน้าที่จึงจะถอนกำลังกลับ.
</p></body>
</news>
