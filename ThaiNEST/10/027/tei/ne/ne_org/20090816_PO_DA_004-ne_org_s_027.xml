<teiHeader>
<fileDesc>
<titleStmt>
  <title>รบ.รับสนองพระราชเสาวนีย์"ราชินี"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-16 11:36:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14388  </bibl>
</sourceDesc>
</fileDesc>
</teiHeader>
<news>
<headline>รบ.รับสนองพระราชเสาวนีย์"ราชินี"</headline>
<lead></lead>
<neck>นายกฯติดเบรกห้ามขึ้นค่าโดยสาร</neck>
<body><p>ผู้สื่อข่าวรายงานว่า วันนี้ (16 ส.ค.) นายอภิสิทธิ์ เวชชาชีวะ นายกรัฐมนตรี กล่าวในรายการเชื่อมั่นประเทศไทยกับนายกฯอภิสิทธิ์ โดยขอบคุณหน่วยงานราชการ เอกชน และประชาชนคนไทย ที่พร้อมใจถวายพระพร เนื่องในวันเฉลิมพระชนมพรรษา สมเด็จพระนางเจ้าฯ พระบรมราชินีนาถ และเมื่อวันที่ 11 สิงหาคม ที่ผ่านมา สมเด็จพระนางเจ้าฯ พระบรมราชินีนาถ ทรงมีพระราชเสาวนีย์ที่มีประโยชน์ต่อการทำงานของรัฐบาล และรัฐบาลได้น้อมนำกระแสพระราชเสาวนีย์ พร้อมกับเร่งผลักดันในหลายเรื่อง โดยเฉพาะใน 3 เรื่อง คือ ปะการังเทียม ซึ่งสามารถฟื้นฟูวิถีชีวิตชาวประมงชายฝั่งทะเลภาคใต้ โดย<orgName>กระทรวงทรัพยากรธรรมชาติและสิ่งแวดล้อม</orgName> ได้เตรียมพร้อมจัดปะการังเทียม เพิ่มเติมอีก 4,000 ชุด และจะดำเนินการภายในระยะเวลา 1-2 สัปดาห์ ขณะที่<orgName>กระทรวงคมนาคม</orgName> และ<orgName>กระทรวงเกษตรและสหกรณ์</orgName> ได้มีการหารือกันแล้ว โดยจะดำเนินการขยายผลเรื่องปะการังเทียมเช่นเดียวกัน</p>
<p>เรื่องที่ 2 คือเรื่องข้าว โดยย้ำว่าจะปรับปรุงให้ข้าวมีคุณภาพดี ซึ่งขณะนี้รัฐบาลได้เข้าไปดูแลอย่างใกล้ชิด ทั้งเรื่องของการถือครองที่ดิน การปรับปรุงระบบชลประทาน ที่สำคัญคือ นโยบายเกี่ยวข้องกับการแทรกแซงราคาพืชผลในประเทศ โดยรัฐบาลจะปรับปรุงระบบไม่ให้เป็นการทำลายกลไกตลาด และเกษตรกรได้รับผลประโยชน์อย่างทั่วถึง.</p>
<p>ผู้สื่อข่าวรายงานว่า วันนี้ (16 ส.ค.) นายอภิสิทธิ์ เวชชาชีวะ นายกรัฐมนตรี กล่าวในรายการ“เชื่อมั่นประเทศไทยกับนายกฯอภิสิทธิ์”ถึงราคาน้ำมันว่า เมื่อรัฐบาลสามารถลดราคาน้ำมันดีเซลลงได้ลิตรละ 2 บาท หรือไม่ถึง 30 บาทต่อลิตร ก็ไม่มีเหตุผลที่ผู้ประกอบการสาขาขนส่ง จะขึ้นค่าโดยสารหรือเพิ่มภาระให้ประชาชนอีก ส่วนน้ำมันเบนซินนั้น ขอยืนยันว่า หากราคาน้ำมันในตลาดโลกขึ้นอีกก็คงมีมาตรการเพิ่มเติมออกมา เพราะยังอยู่ในฐานะที่จะช่วยเหลือได้ และหากราคาในตลาดโลกเพิ่มสูงขึ้นอีกจนถึงระดับหนึ่ง รัฐบาลอาจเริ่มใช้มาตรการทางด้านภาษีสรรพสามิต นอกจากนี้ ไม่ใช่เฉพาะเรื่องของน้ำมันเท่านั้น ก๊าซเอ็นจีวี แอลพีจี และค่าเอฟทีไปจนถึงเดือนส.ค.ปีหน้า เชื่อว่าจะสามารถช่วยแบ่งเบาภาระของประชาชนได้. </p>
<p>“ขอยืนยันว่า รัฐบาลจะคอยดูแลในเรื่องของการแก้ปัญหาของความเดือดร้อน และขณะนี้สถานะกองทุนฯ ในเรื่องของตัวภาษี ทำให้เรามีความพร้อมที่จะจัดการกับปัญหานี้ได้”นายกรัฐมนตรี กล่าว.</p></body>
</news>
