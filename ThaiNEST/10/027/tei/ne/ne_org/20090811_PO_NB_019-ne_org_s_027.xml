<teiHeader>
<fileDesc>
<titleStmt>
  <title>"เทพไท"   ชี้ "อภิรักษ์" เหมาะสมเป็นโฆษกประจำสำนักนายกฯ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110284&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"เทพไท"   ชี้ "อภิรักษ์" เหมาะสมเป็นโฆษกประจำ<orgName>สำนักนายกฯ</orgName></headline>
<lead></lead>
<neck></neck>
<body><p>โฆษกประจำตัวหัวหน้า<orgName>พรรคประชาธิปัตย์</orgName> ชี้ นายอภิรักษ์ โกษะโยธิน มีความเหมาะสมในตำแหน่งโฆษกประจำ<orgName>สำนักนายกรัฐมนตรี</orgName> เพราะเป็นผู้ที่มีความรู้ความสามารถ นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงกระแสข่าวการเปลี่ยนผู้ทำหน้าที่โฆษกประจำ<orgName>สำนักนายกรัฐมนตรี</orgName>จาก นายปณิธาน วัฒนายากร เป็นนายอภิรักษ์ โกษะโยธิน อดีตผู้ว่าราชการ<orgName>กรุงเทพมหานคร</orgName> ว่า การตัดสินใจนั้นขึ้นอยู่กับ นายอภิสิทธิ์ เวชชาชีวะ นายกรัฐมนตรี ซึ่งส่วนตัวมองว่านายอภิรักษ์ มีความเหมาะสม เพราะมีความเชี่ยวชาญทางการตลาด เป็นที่ยอมรับของประชาชน และได้ผ่านตำแหน่งที่สำคัญ จึงเหมาะสมกับการทำหน้าที่โฆษกประจำ<orgName>สำนักนายกรัฐมนตรี</orgName> ส่วนการสอบสวนคดีรถและเรือดับเพลิง นั้น เห็นว่าไม่น่าจะมีผลกระทบกับการมาทำหน้าที่ดังกล่าว เพราะขณะนี้นายอภิรักษ์มีตำแหน่งทางการเมือง โดยเป็นที่ปรึกษานายกรัฐมนตรี นายเทพไท ยังกล่าวถึงกรณีที่<orgName>พรรคเพื่อไทย</orgName>ออกมาวิพากษ์วิจารณ์ผลงานรัฐบาลว่า เป็นคำวิจารณ์ที่มีความคลาดเคลื่อนจากข้อเท็จจริง เพราะถ้าเปรียบเทียบกับรัฐบาลนายสมัคร สุนทรเวช และ นายสมชาย วงศ์สวัสดิ์ อดีตนายกรัฐมนตรี จะพบว่ามีแต่ปัญหา ขณะที่รัฐบาล นายอภิสิทธิ์ แม้จะบริหารประเทศภายใต้สถานการณ์กดดัน แต่มาถึงขณะนี้ก็ถือได้ว่าประสบความสำเร็จแล้ว</p></body>
</news>
