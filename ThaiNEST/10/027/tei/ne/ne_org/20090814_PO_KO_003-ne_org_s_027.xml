<teiHeader>
<fileDesc>
<titleStmt>
  <title>สะพัดยกคำร้องคดีเงินบริจาค258ล.ปชป.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090814/24371  </bibl>
</sourceDesc>
</fileDesc>
</teiHeader>
<news>
<headline>สะพัดยกคำร้องคดีเงินบริจาค258ล.<orgName>ปชป.</orgName></headline>
<lead>ลือสะพัด<orgName>กกต.</orgName> ยกคำร้องคดีเงินบริจาค 258ล้านให้ <orgName>ปชป.</orgName> อ้างรายงานการใช้จ่ายเงินพัฒนากองทุนถูกต้อง ส่วนเงินบริจาค 258 ล้านขาดหลักฐานการโอนเงิน �เจ๊สด� เชื่อเสร็จทันกำหนด แต่ยังกั๊ก <orgName>กกต.</orgName>อาจจะเห็นต่างได้</lead>
<neck></neck>
<body><p>ผู้สื่อข่าวรายงานว่า ตลอดช่วงบ่ายของวันที่ 14 ส.ค. มีข่าวลือแพร่สะพัด ทั้งที่สำนักงาน กกต.และภายนอกว่า คณะกรรมการไต่สวนกรณีเงินบริจาค 258 ล้านของ<orgName>พรรคประชาธิปัตย์</orgName> ได้มีมติ 3 ต่อ 2 ให้ยกคำร้อง จากการตรวจสอบพบว่า ในประเด็นการใช้เงินกองทุนพัฒนาพรรคการเมืองที่ได้รับจาก<orgName>กกต.</orgName>จำนวน 29 ล้านบาท มีความเห็นว่า ทาง<orgName>พรรคประชาธิปัตย์</orgName>ได้แจ้งรายละเอียดการปฏิบัติตามโครงการที่ได้ขอรับการสนับสนุนไว้อย่างครบถ้วน แม้ในบางรายการจะมีการขอเปลี่ยนแปลงการใช้จ่ายงบประมาณไปเพื่อโครงการอื่นๆ ก็ได้มีการแจ้งรายการไว้ โดยนายทะเบียนพรรคการเมืองขณะนั้นคือพล.ต.อ. วาสนา เพิ่มลาภ ประธาน<orgName>กกต.</orgName>ก็ได้ลงนามอนุญาตทุกครั้ง จึงถือว่า ไม่มีพยานหลักฐานที่ชี้ว่า<orgName>พรรรคประชาธิปัตย์</orgName>ใช้เงินกองทุนฯไปผิดวัตถุประสงค์</p>
<p> ส่วนในประเด็นเงินบริจาค 258 ล้านบาทของ<orgName>บริษัท ทีพีไอ โพลีน จำกัด (มหาชน)</orgName> ที่อ้างว่า มีการให้กับ<orgName>พรรคประชาธิปัตย์</orgName>โดยผ่าน<orgName>บริษัมท แมซไซอะ จำกัด</orgName> นั้น จากการให้ปากคำของผู้บริหารพรรคประชาธิปัตย์ ที่ต่างยืนยันว่า ไม่เคยได้รับเงินจำนวนดังกล่าว ประกอบกับเมื่อพิจารณาถึงการให้ปากคำ ของนายประจวบ สังข์ขาว อดีตผู้บริหารบริษัทฯรวมทั้งการสอบสวนของ<orgName>ดีเอสไอ</orgName> ก็ระบุเพียงว่า เงินดังกล่าวเมื่อเข้ามาในบริษัทแล้ว ก็ถูกโอนให้กับคนใกล้ชิดผู้บริหาร<orgName>พรรคประชาธิปัตย์</orgName>เท่านั้น โดยไม่มีพยานหลักฐานยืนยันได้ว่า เงินนั้นได้ถูกโอนไปให้กับนายประดิษฐ์ ภัทรประสิทธิ์ เลขาธิการพรรคในขณะนั้น หรือแม้แต่นายนิพนธ์ บุญญามณี รองเลขาธิการพรรคในขณะนั้น
</p>
<p> ทั้งนี้ คณะกรรมการไต่สวนจะมีการประชุมกันอีกครั้งในวันจันทร์ที่ 17 ส.ค.นี้ เพื่อที่จะตรวจสอบรายงานผลสรุปและลงนามก่อนที่จะเสนอต่อประธาน<orgName>กกต.</orgName>ในวันที่ 18 ส.ค.นี้
</p>
 "มีความเป็นไปได้ว่าจะมีการลงมติแล้ว แต่ยังไม่ทราบผลเช่นกัน เพราะ <orgName>กกต.</orgName> ได้เข้าไปก้าวก่ายหรือแทรกแซงการทำงานทุกอย่างไม่มีอะไรแน่นอน เพราะเหมือนคราวพิจารณาหุ้นสัมปทานรัฐซึ่ง <orgName>กกต.</orgName> ก็วินิจฉัยไม่ตรงกับความเห็นคณะอนุกรรมการวินิจฉัย"
<p>ผู้สื่อข่าวถามว่า จะตรวจสอบกรณีนี้อย่างไรว่า เป็นเงินใต้โต๊ะ นางสดศรี กล่าวว่า หากมีการยืนยันว่า มีการส่งเงินจำนวนนี้ให้กับ<orgName>พรรคประชาธิปัตย์</orgName>จริง เราก็อาจจะไปดูที่ตลาดหลักทรัพย์ และการเคลื่อนไหวของเงินว่ามาจาก<orgName>บริษัททีพีไอ</orgName>หรือไม่  สำหรับนายประจวบ สังข์ขาว นั้นก็เป็นพยานสำคัญปากหนึ่ง แต่ก็ต้องพิจารณาร่วมกับพยานปากอื่นด้วย เพราะไม่ทราบว่า นายประจวบเป็นกลางแค่ไหน และต้องไปดูเอกสารอื่นประกอบด้วยว่า มีการนำเงินมาให้กับนายประจวบหรือไม่เช่นเช็ค หรือสัญญาว่าจ้าง  ทั้งนี้ พยานที่เป็นลูกพี่ลูกน้องกับนายประดิษฐ์ในขณะนั้น ตอนนี้ยังอยู่ที่ต่างประเทศ และไม่ได้เข้ามาให้การกับ <orgName>กกต.</orgName> แต่อย่างใด แต่ข้อมูลที่มีอยู่และการให้ปากคำของนายประดิษฐ์ก็คงจะเพียงพอต่อการพิจารณา</p></body>
</news>
