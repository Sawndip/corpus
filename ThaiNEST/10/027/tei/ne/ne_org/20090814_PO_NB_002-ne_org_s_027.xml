<teiHeader>
<fileDesc>
<titleStmt>
  <title>นายกฯ ระบุ หลังหารือกับประธานาธิบดีฟิลิปปินส์ทั้งสองประเทศมีความเห็นที่สอดคล้องกัน ในการผลักดันให้เกิดความร่วมมือด้านการค้าการลงทุน  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140238&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ หลังหารือกับประธานาธิบดี<orgName>ฟิลิปปินส์</orgName>ทั้งสองประเทศมีความเห็นที่สอดคล้องกัน ในการผลักดันให้เกิดความร่วมมือด้านการค้าการลงทุน</headline>
<lead></lead>
<neck></neck>
<body><p>นายกรัฐมนตรี ระบุ หลังหารือกับประธานาธิบดี<orgName>ฟิลิปปินส์</orgName>ทั้งสองประเทศมีความเห็นที่สอดคล้องกัน ในการผลักดันให้เกิดความร่วมมือด้านการค้าการลงทุน นายอภิสิทธิ์ เวชชาชีวะ นายกรัฐมนตรี กล่าวภายหลังพิธีเลี้ยงรับรองอย่างเป็นทางการ ที่เรือนรับรองประธานาธิบดี<orgName>ฟิลิปปินส์</orgName> ซึ่งนางกลอเรีย มาคาปากัล อาร์โรโย ประธานาธิบดี<orgName>ฟิลิปปินส์</orgName> จัดงานเลี้ยงรับรองอย่างเป็นทางการ และได้มีการหารือถึงความร่วมมือทวิภาคี ว่าไทยและฟิลิปปินส์เห็นพ้องต้องกันว่าจะยายการค้าการลงทุนร่วมกันและมีกลไกของทั้ง 2 ฝ่าย หรือน่าจะมีคณะกรรมาธิการด้านการค้าและพลังงานร่วมกัน และเห็นควรที่จะให้จัดประชุมร่วมกันเพื่อให้เกิดประเด็นที่จะขยายความสัมพันธ์ทางเศรษฐกิจ ส่วนด้านการค้าก็ได้หารือกับ<orgName>ฟิลิปปินส์</orgName>ในเรื่องการนำเข้าเนื้อไก่และผลไม้<orgName>ไทย</orgName> ที่ยังติดปัญหาการตรวจสอบด้านสุขภาพ โดยเห็นตรงกันว่าจะให้ตรวจสอบคุณภาพสินค้า เพื่อให้เป็นมาตรฐานเดียวกัน เช่นเดียวกับเรื่องข้าว<orgName>ไทย</orgName>ที่จะผลักดันให้เกิดการค้าแบบรัฐต่อรัฐ ส่วนด้านการค้าการลงทุน เนื่องจากทั้งสองประเทศมีการลงทุนระหว่างกัน จึงมีความเห็นให้เร่งยกเลิกภาษีซ้ำซ้อน และได้รับการตอบรับเป็นอย่างดี ส่วนด้านการท่องเที่ยวจะมีการส่งเสริมร่วมกัน นอกจากนี้ยังมีการหารือประเด็นภูมิภาค ซึ่งทั้งสองประเทศเห็นร่วมกันที่จะต้องเร่งรัดกระบวนการสร้างประชาคม<orgName>อาเซียน</orgName> ทั้งเรื่องสิทธิมนุษยชนและปัญหาภายในประเทศพม่า ที่ต่างเห็นตรงกันว่าจะส่งผลกระทบต่อภูมิภาค และต้องการให้ทุกประเทศในอาเซียนหารือร่วมกัน เพื่อกำหนดทิศทางต่อไป ต่อจากนั้นนายกรัฐมนตรี เปิดโอกาศให้นายฮอน เบ็นนิกโน่ ไซมอน อาคิโน่ จูเนียร์ บุตรชายนายคอราวอน อาคีโน่ อดีตประธานาธิบดี<orgName>ฟิลิปินส์</orgName> เข้าคาราวะ เพื่อแสดงความขอบคุณที่ได้มีสาส์นแสดงความเสียใจกรณีถึงอสัญกรรม อดีตประธานาธิบดี<orgName>ฟิลิปปินส์</orgName> หลังจากนั้นนายกรัฐมนตรีและคณะได้เดินทางไปยังทำเนียบประธานาธิบดี มารากัลยัง พาเลซ ซึ่งประธานาธิบดี<orgName>ฟิลิปปินส์</orgName>เป็นเจ้าภาพจัดงานเลี้ยงอาหารค่ำ เพื่อเป็นเกียรติแก่นายกรัฐมนตรีและคณะ </p></body>
</news>
