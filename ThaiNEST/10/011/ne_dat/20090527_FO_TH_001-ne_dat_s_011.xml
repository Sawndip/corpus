<teiHeader>
<fileDesc>
<titleStmt>
  <title>คาร์บอมบ์ในปากี ตายเจ็บอื้อ ฝีมือกลุ่มติดอาวุธ  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 19:55:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8905  </bibl>
</sourceDesc>
</fileDesc>
</teiHeader>
<news>
<headline>คาร์บอมบ์ในปากี ตายเจ็บอื้อ ฝีมือกลุ่มติดอาวุธ</headline>
<lead>เกิดเหตุระเบิดกลางนครลาฮอร์ทางตะวันออกของปากีสถาน หลังคนร้ายใช้รถยนต์ขนระเบิดขับพุ่งใส่ศูนย์บัญชาการตำรวจในย่านการค้าใจกลางเมือง ส่งผลให้อาคารพังพินาศ มีผู้เสียชีวิตราว 30 ราย บาดเจ็บอย่างน้อย 300 คน</lead>
<neck></neck>
<body><p>สำนักข่าวต่างประเทศรายงาน<date>วันนี้</date> (<date when="25520527">27 พ.ค.</date>)ว่า ได้เกิดเหตุระเบิดกลางนครลาฮอร์ทางตะวันออกของปากีสถาน หลังคนร้ายใช้รถยนต์ขนระเบิดขับพุ่งใส่ศูนย์บัญชาการตำรวจในย่านการค้าใจกลางเมือง ส่งผลให้อาคารพังพินาศ มีผู้เสียชีวิตราว 30 ราย บาดเจ็บอย่างน้อย 300 คน เหตุสะเทือนขวัญเกิดเมื่อเวลาประมาณเที่ยงตรงตามเวลาท้องถิ่น โดยคนร้ายได้พยายามขับรถฝ่าแผงกั้นบริเวณหน้าศูนย์บัญชาการตำรวจ แต่ถูกเจ้าหน้าที่ตรงจุดรักษาความปลอดภัยเข้าสกัดกั้น จากนั้นคนร้ายประมาณ 4-5 คน ได้ลงจากรถและเปิดฉากยิงปะทะกับเจ้าหน้าที่ประมาณ 10 นาที พอเริ่มท่าไม่ดีจึงขับรถพุ่งเข้าชนแผงกั้นและจุดระเบิดพลีชีพ ทำให้เกิดระเบิดดังสนั่นหวั่นไหวไปทั่วบริเวณ ตึกศูนย์บัญชาการตำรวจพังราบ อาคารของหน่วยสืบราชการลับไอเอสไอที่ตั้งอยู่ติดกันเสียหายหนัก กระจกตามอาคารและปั้มน้ำมันในพื้นที่ใกล้เคียงแตกกระจาย</p>
<p>เจ้าหน้าตำรวจไม่ระบุนามที่รอดชีวิต กล่าวว่า ขณะเกิดระเบิดในอาคารดังกล่าวมีเพื่อนตำรวจอยู่ประมาณ 30-35 นาย ส่วนตนนั้นโชคดีมากเนื่องจากเดินออกจากประตูหลังพอดี ขณะเดียวกัน นักข่าวเอพีที่อยู่ในเหตุการณ์ก็ระบุว่า ถึงแม้คนร้ายจุดระเบิดไปแล้วประมาณ 1 ชั่่วโมง ตนก็ยังได้ยินเสียงปืนดังออกมาจากอาคารของหน่วยไอเอสไออย่างต่อเนื่อง แสดงว่าคนร้ายอาจหลบหนีเข้าไปซ่อนในตึก </p>
<p>อย่างไรก็ตาม เจ้าหน้าที่ตำรวจรายงานว่าสามารถจับกุมผู้ต้องสงสัยอย่างน้อย 2 คน แต่ยังไม่มีกลุ่มหัวรุนแรงใดๆออกมาแสดงความรับผิดชอบ เบื้องต้นคาดว่าเป็นฝีมือของกองกำลังตาลีบัน หรือกลุ่มก่อการร้ายอัล-เคดา ที่ต้องการล้างแค้นหลังพ่ายแพ้การสู้รบกับกองทัพรัฐบาลในหุบเขาสวัตทางตะวัน ตกเฉียงเหนือ ซึ่งทางกองทัพอ้างว่าสามารถสังหารกองกำลังติดอาวุธได้กว่า 1,190 ศพ ด้านนายกรัฐมนตรี ยูซุฟ ราซา จิลานี แห่งปากีสถานกล่าวว่า ตนขอประนามการกระทำครั้งนี้ รวมถึงขอแสดงความเสียใจแก่ญาติของผู้เสียชีวิตด้วย ทั้งนี้ เหตุดังกล่าวนับเป็นโศกนาฎกรรมครั้งที่ 3 ที่เกิดขึ้นในนครลาฮอร์ โดยครั้งแรกเกิดเมื่อ <date when="25520303">3 มี.ค.</date> เหตุทีมคริกเก็ตศรีลังกาถูกลอบยิง เสียชีวิต 8 คน ส่วนครั้งที่ 2 เกิดเมื่อ <date when="25520330">30 มี.ค.</date> เหตุบุกโจมตีสถานีตำรวจมีเหยื่อรับเคราะห์ 7 ศพ ขณะเดียวกัน เจ้าหน้าที่รายงานว่าสามารถจับกุมผู้ต้องสงสัยชาย 3 คน ที่กรุงอิสลามาบัดพร้อมของกลางจำพวกอาวุธสงครามและชุดระเบิดพลีชีพ เบื้องต้นคาดว่าหมายโจมตีอาคารของรัฐบาล</p></body>
</news>
