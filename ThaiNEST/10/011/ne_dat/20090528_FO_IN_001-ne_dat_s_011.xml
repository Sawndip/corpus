<teiHeader>
<fileDesc>
<titleStmt>
  <title>พยานซูจีขึ้นเบิกความ<date>วันนี้</date>  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>วันนี้  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173470  </bibl>
</sourceDesc>
</fileDesc>
</teiHeader>
<news>
<headline>พยานซูจีขึ้นเบิกความ<date>วันนี้</date></headline>
<lead>พยานแก้ต่างคนเดียวของนางออง ซาน ซู จี ที่กำลังสู้คดีฝ่าฝืนคำสั่งกักบริเวณในบ้านพัก จะให้การต่อศาลใน<date>วันนี้</date> ขณะที่การพิจารณาคดีดูเหมือนใกล้จะเสร็จสิ้นแล้ว</lead>
<neck></neck>
<body><p>นายญาน วิน หนึ่งในทีมทนายความของนางซู จี กล่าวว่า นายจี วิน ผู้เชี่ยวชาญด้านกฎหมายเป็นพยานเพียงคนเดียวที่ได้รับอนุญาตให้ขึ้นเป็นพยานใน<date>วันนี้</date> โดยเขาจะช่วยแก้ต่างว่า การที่นางซู จี ให้ที่พักแก่นายจอห์น เยียตตอว์ ไม่ละเมิดคำสั่งกักบริเวณในบ้านพักของเธอ และหน้าที่ดังกล่าวเป็นของเจ้าหน้าที่รัฐบาลที่ต้องรักษาความปลอดภัยบ้านพักของเธอไม่ให้ผู้ใดบุกรุกเข้าไป คาดว่า ศาลน่าจะมีคำตัดสินคดีใน<date>วันพรุ่งนี้</date></p>
<p>นายญาน วิน กล่าวว่า เป็นเรื่องที่ไม่ยุติธรรมที่ศาลไม่อนุญาตให้พยานฝ่ายจำเลยขึ้นให้การในคดีที่สำคัญเช่นนี้ ทั้งที่ศาลได้รับรองพยานฝ่ายโจทก์ 23 คนและมีผู้ขึ้นให้การต่อศาลแล้ว 14 คน โดยพยานอีก 3 คน ที่ไม่ได้รับอนุญาตให้ขึ้นเป็นพยานฝ่ายนางซู จี คือทนายความคนหนึ่ง และสมาชิกระดับสูงของพรรคสันนิบาตแห่งชาติเพื่อประชาธิปไตย (เอ็นแอลดี) ของนางซู จี ซึ่งศาลให้เหตุผลว่า กระบวนการทางกฎหมายอนุญาตให้ศาลสามารถปฏิเสธการเบิกตัวพยานที่จะขัดขวาง หรือทำให้ผลการพิจารณาดีล่าช้าได้</p>
<p>นอกจากนี้ นายญาน วิน ยังเผยว่า นายเยียตตอว์ ให้การต่อศาล<date>เมื่อวานนี้</date>ว่า เขาถูก พระเจ้าส่ง ให้ว่ายน้ำเข้าไปในบ้านพักของนางซู จี เมื่อ<date notAfter="25520510" notBefore="25520501">ช่วงต้นเดือน<offset>ที่ผ่านมา</offset></date> เพื่อเตือนนางซู จี ถึงลางสังหรณ์ของเขาว่า เธอจะถูกผู้ก่อการร้ายลอบสังหาร แล้วผู้ก่อเหตุจะป้ายความผิดไปที่รัฐบาลทหารพม่า ระหว่างนั้นกลุ่มผู้สนับสนุนนางซู จี ในห้องพิจารณาคดีพากันส่งเสียงแสดงความไม่พอใจต่อนายเยียตตอว์ ที่พวกเขาวิจารณ์ว่า โง่เขลา ที่ทำให้นางซู จี ถูกดำเนินคดี แต่นางซู จี ได้ปรามกลุ่มผู้สนับสนุนไว้ ทั้งนี้ นางซู จี เผชิญโทษจำคุกสูงสุด 5 ปี หากถูกตัดสินว่ามีความผิดในคดีนี้</p></body>
</news>
