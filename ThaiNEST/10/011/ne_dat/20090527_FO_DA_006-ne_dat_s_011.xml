<teiHeader>
<fileDesc>
<titleStmt>
  <title>พม่าอ้างข้อกฎหมายกักบริเวณซูจีเพิ่มอีก6เดือน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 08:41:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200306&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>พม่าอ้างข้อกฎหมายกักบริเวณซูจีเพิ่มอีก6เดือน</headline>
<lead>รัฐบาลทหารพม่ายืนยันเมื่อ<date>วันอังคาร</date> (<date when="25520526">26 พ.ค.</date>) มีสิทธิตามกฎหมายที่จะขยายเวลา  กักตัวนางออง ซาน ซูจี แกนนำเรียกร้องประชา ธิปไตย ออกไปอีก 6 เดือน หลังกำหนดกักบริเวณที่ใช้กันอยู่ในปัจจุบัน จะหมดอายุลงใน<date>วันพุธ</date> (<date when="25520527">27 พ.ค.</date>)</lead>
<neck></neck>
<body><p>รัฐบาลทหารพม่าออกแถลงการณ์ดังกล่าวให้นักการทูตและนักข่าวได้รับรู้ ในช่วงที่มีการเปิดพิจารณาคดีนางซูจี ในข้อหาละเมิดเงื่อนไขการกักบริเวณ หลังถูกกล่าวหาว่าให้ที่พักพิงแก่ชายอเมริกันคนหนึ่งที่ว่ายน้ำเข้ามายังบ้านของนางซูจี เมื่อ<date notAfter="25520510" notBefore="25520501">ต้นเดือน<offset>ที่ผ่านมา</offset></date> แถลงการณ์ยังระบุว่า นางซูจี ผู้นำฝ่ายค้านพม่า ได้ถูกกักบริเวณในบ้านพักมาแล้ว 4 ปี กับอีก 6 เดือน และถ้าพิจารณาตามข้อกฎหมาย ทางการพม่าก็มีสิทธิที่จะยืดเวลาการกักตัวนางซูจี ออกไปอีก 6 เดือน ให้ครบ 5 ปีพอดี โดยรัฐบาลทหารพม่าเป็นผู้อนุมัติในเรื่องนี้  </p>
<p>ส่วนนางซูจี เจ้าของรางวัลโนเบลสาขาสันติภาพ ขึ้นให้การต่อศาลในเรือนจำอินเส่ง นครย่างกุ้งเมื่อ<date>วันอังคาร</date>ว่า เธอไม่ได้ละเมิดกฎการกักบริเวณในบ้านพัก เพียงแต่ให้ที่พักเป็นการชั่วคราวแก่ชายชาวอเมริกันที่ลอบว่ายน้ำเข้าไปในบ้านพักของเธอ ผู้สื่อข่าวและนักการทูต ระบุว่า นางซูจี ขึ้นให้การต่อผู้พิพากษาว่า เธอไม่ได้ละเมิดกฎการกักบริเวณในบ้านพัก และเธอไม่ทราบเรื่องที่นายจอห์น เยียตตอว์ ลอบเข้าบ้านเธอทันที แต่ผู้ช่วยได้แจ้งเรื่องดังกล่าวกับเธอเมื่อเวลา 05.00 น.</p>
<p>การให้การต่อศาลของนางซูจี ใน<date>วันนี้</date> ถือเป็นครั้งแรกนับแต่รัฐบาลทหารพม่าตั้งข้อหาเธอจากกรณีที่นายเยียตตอว์ ทหารผ่าน    ศึกชาวอเมริกันว่ายน้ำเข้าไปในบ้านพักของเธอเมื่อ<date when="25520504">วันที่ 4 พ.ค.</date> และพักอยู่ที่นั่นเป็นเวลา 2 วัน นางซูจี อาจเผชิญโทษจำคุกสูงสุด 5 ปี หากถูกตัดสินว่ามีความผิด</p>
<p>ด้านที่ประชุมรัฐมนตรีต่างประเทศอาเซมยังได้แสดงความวิตกต่อเหตุการณ์ในพม่า ที่เกี่ยวเนื่องกับนางซูจี และเรียกร้องให้พม่าปล่อยตัวนักโทษ และยกเลิกข้อจำกัดต่อพรรคการเมืองต่าง ๆ ก่อนการเลือกตั้งที่กำหนดจะจัดขึ้นใน<date when="2553----">ปีหน้า</date>.</p></body>
</news>
