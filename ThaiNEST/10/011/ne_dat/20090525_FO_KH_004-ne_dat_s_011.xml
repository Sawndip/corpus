<teiHeader>
<fileDesc>
<titleStmt>
  <title>วังผู้ดีช็อก-นักข่าวแฝงตัว"บักกิ้งแฮม"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNakkxTURVMU1nPT0=&sectionid=TURNd05nPT0=&day=TWpBd09TMHdOUzB5TlE9PQ==  </bibl>
</sourceDesc>
</fileDesc>
</teiHeader>
<news>
<headline>วังผู้ดีช็อก-นักข่าวแฝงตัว"บักกิ้งแฮม"</headline>
<lead></lead>
<neck></neck>
<body><p>เมื่อ <date when="25520524">24 พ.ค.</date> หนังสือพิมพ์นิวส์ออฟเดอะเวิลด์ ประเทศอังกฤษ รายงานว่า สำนักพระราชวังสั่งสอบสวนการวางระบบรักษาความปลอดภัยในพระราชวังบักกิ้งแฮม ที่ประทับสมเด็จพระราชินีเอลิซาเบธ ที่ 2 โดยด่วน หลังจากสื่อฉบับนี้แฉว่าแอบส่งนักข่าวสัญชาติตะวันออกกลาง 2 คนปลอมตัวเข้าไปนั่งรถยนต์หลวงชมทิวทัศน์ในวัง รวมถึงโรงเก็บรถยนต์พระที่นั่งพระราชินีอย่างง่ายดาย เพียงแค่จ่ายเงินติดสินบนนายไบรอัน ศรีรุซิงห์ คนขับรถยนต์พระที่นั่งด้วยเงิน 1,000 ปอนด์ หรือ 54,500 บาท</p>
<p> "จะเกิดอะไรขึ้นกับราชวงศ์ ถ้าคนของเราไม่ใช่นักข่าวแต่เป็นผู้ก่อการร้ายอัล ไคด้า พกระเบิดเข้าไปในวัง" ข่าวนิวส์ออฟเดอะเวิลด์ตั้งคำถาม และว่า แผนติดสินบนครั้งนี้ใช้วิธีติดต่อผ่านแฟนสาวนายไบรอัน ซึ่งมีอาชีพเป็นโสเภณี</p>
<p> โฆษกสำนักพระราชวังอังกฤษแถลงว่า การรักษาความปลอดภัยในวังเป็นเรื่องสำคัญที่สุดและจะเร่งสืบสวนข้อกล่าวหาจากสื่อโดยละเอียด </p></body>
</news>
