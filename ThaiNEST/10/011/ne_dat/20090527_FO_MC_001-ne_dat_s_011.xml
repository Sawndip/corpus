<teiHeader>
<fileDesc>
<titleStmt>
  <title>จีเอ็มจะเปิดตัวรถพลังเชื้อเพลิงชีวภาพในไทยใน<date>ปีนี้</date>  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>ปีนี้  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1NzQxJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>จีเอ็มจะเปิดตัวรถพลังเชื้อเพลิงชีวภาพในไทยใน<date>ปีนี้</date></headline>
<lead>กัวลาลัมเปอร์ <date when="25520527">27 พ.ค.</date> - เจเนอรัล มอเตอร์ส คอร์ปอเรชั่น ค่ายรถยนต์ยักษ์ใหญ่ของสหรัฐ มีแผนจะเปิดตัวยานยนต์ที่ใช้พลังงานเชื้อเพลิงชีวภาพในไทย <date notAfter="25521231"><offset>ภายใน</offset>ปีนี้</date> ซึ่งจะช่วยลดการพึ่งพาน้ำมันเบนซิน</lead>
<neck></neck>
<body><p>นายเดวิด เจ ทูลอสคาส ผู้อำนวยการฝ่ายนโยบายสาธารณะของจีเอ็ม ในภูมิภาคเอเชียแปซิฟิก กล่าวว่า ยานยนต์รุ่นนี้สามารถวิ่งด้วยน้ำมัน E85 หรือ E20 โดยน้ำมัน E85 มีเอธานอลผสมอยู่ร้อยละ 85 และมีราคาถูกกว่าน้ำมันเบนซินร้อยละ 40 ส่วนน้ำมัน E20 ซึ่งมีสัดส่วนของเอธานอลผสมอยู่ร้อยละ 20 มีราคาถูกกว่าน้ำมันเบนซินร้อยละ 20 โดยที่รัฐบาลไทยให้การสนับสนุนในด้านต่าง ๆ อาทิ การลดหย่อนภาษีสรรพสามิตสำหรับยานยนต์ที่ใช้เชื้อเพลิงชีวภาพ</p>
<p>นายทูลอสคาส กล่าวว่า เอธานอล มีความเป็นไปได้มากที่สุดที่จะมาทดแทนเชื้อเพลิงจากปิโตรเลียมในช่วง 10 ปีข้างหน้า ทั้งยังเป็นเชื้อเพลิงที่หาได้ทั่วไป และมีราคาย่อมเยาในการผลิต จีเอ็มคาดว่า จะได้รับการตอบรับอย่างดีเมื่อเปิดตัวในไทย  แต่ไม่ได้ให้ข้อมูลเพิ่มเติมอื่น ๆ  เผยเพียงว่า การผลิตของจีเอ็มในภูมิภาคเอเชียแปซิฟิกยังคงที่ แม้บริษัทแม่ในสหรัฐอาจล้มละลาย</p>
<p>ทั้งนี้ รัฐบาลไทยให้การสนับสนุนอุตสาหกรรมเชื้อเพลิงเอธานอล  ซึ่งสามารถผลิตจากพืช เช่น อ้อย และข้าวโพด เมื่อเทียบกับน้ำมันเบนซิน น้ำมัน E85 มีปริมาณการปล่อยก๊าซเรือนกระจกน้อยกว่าถึงร้อยละ 70 ทั้งยังช่วยลดความต้องการใช้น้ำมันเบนซินได้ถึงร้อยละ 30.</p></body>
</news>
