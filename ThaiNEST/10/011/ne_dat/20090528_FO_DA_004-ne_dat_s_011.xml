<teiHeader>
<fileDesc>
<titleStmt>
  <title>คาร์บอมบ์ในปากีฯตาย-เจ็บกว่า 300  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:41:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200413&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>คาร์บอมบ์ในปากีฯตาย-เจ็บกว่า 300</headline>
<lead>ระเบิดรถยนต์ครั้งรุนแรงในเมืองลาฮอร์ ปากีสถาน มีผู้เสียชีวิต 23 ศพ และบาดเจ็บกว่า 300 คน เชื่อเป็นการแก้แค้นของกลุ่มหัวรุนแรงตาลีบัน</lead>
<neck></neck>
<body><p>เกิดเหตุโจมตีด้วยการระเบิดรถยนต์ที่อาคารสำนักงานตำรวจในเมืองลาฮอร์ ของปากี สถานเมื่อ<date>วันพุธ</date> ส่งผลให้มีผู้เสียชีวิต 23 ศพ ซึ่งรัฐบาลปากีสถานระบุว่า เป็นการแก้แค้นของกลุ่มหัวรุนแรงตาลีบันที่กำลังถูกกองทัพรัฐบาลปากีสถานกวาดล้างอย่างหนักในเขตหุบเขาสวอท โดยเหตุระเบิดดังกล่าว ซึ่งเป็นการโจมตีครั้งที่ 3 แล้วในเมืองหลากวัฒนธรรมของประเทศในช่วงหลายเดือนที่ผ่านมา แสดงให้เห็นว่า เหตุการณ์ รุนแรงที่เกิดจากเครือข่ายของกลุ่มหัวรุนแรงขยายวงกว้าง ซึ่งมีผู้เสียชีวิตกว่า 1,800 คน ทั่วประเทศในช่วงไม่ถึง 2 ปี</p>
<p>ตำรวจปากีสถานระบุว่า กลุ่มผู้โจมตี 5 คน เปิดฉากยิงปืนและขว้างระเบิดเข้าใส่ก่อนที่รถตู้บรรทุกระเบิดจะระเบิดขึ้นนอกอาคารหน่วยฉุกเฉินข้างสำนักงานใหญ่ของหน่วยข่าว กรองสำคัญของปากีสถาน ผู้โจมตี 2 ใน 5 คน อยู่ภายในรถตู้ แต่ล้มเหลวที่จะโจมตีจุดตรวจของตำรวจ จึงชนแนวกั้นแล้วจุดชนวนระเบิด จนระเบิดลุกเป็นลูกไฟบนถนนและทำลายอาคารหลังดังกล่าวได้รับความเสียหาย เจ้าหน้าที่กล่าวว่า มีประชาชนมากกว่า 300 คน บาดเจ็บในการ โจมตี ครั้งนี้</p>
<p>นายสัจจาด บุตตา หัวหน้าฝ่ายบริหารเมืองลาฮอร์ กล่าวว่า คนร้ายพยายามขับรถฝ่าแนวกั้นของหน่วยรักษาความปลอดภัยเข้าไปในอาคารที่ทำการตำรวจ ก่อนจะปลดชนวนระเบิดที่ด้านนอก ส่งผลให้อาคารของตำรวจหน่วยฉุกเฉินพังถล่มลงมา สร้างความเสียหายแก่อาคารใกล้เคียง และยานพาหนะบริเวณที่เกิดเหตุ ขณะที่เจ้าหน้าที่กู้ภัยต่างเร่งนำคนเจ็บออกจากซากอาคาร</p>
<p>เหตุรุนแรงครั้งนี้มีขึ้นหลังจากเมื่อ<date when="25520330">วันที่ 30 มี.ค.ที่ผ่านมา</date> เกิดเหตุโจมตีโรงเรียนนายร้อยตำรวจชานเมืองลาฮอร์ เป็นเหตุให้ตำรวจเสียชีวิต 7 นาย และพลเรือนเสียชีวิต 1 ศพ โดยกลุ่มนักรบตาลีบันในปากีสถานอ้างเป็นผู้ก่อเหตุ.</p></body>
</news>
