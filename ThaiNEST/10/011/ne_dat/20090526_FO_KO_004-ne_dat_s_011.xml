<teiHeader>
<fileDesc>
<titleStmt>
  <title>ทนาย"ซูจี"บ่นไม่มีเวลาซักซ้อมคำให้การ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090526/14341/%e0%b8%97%e0%b8%99%e0%b8%b2%e0%b8%a2%e0%b8%8b%e0%b8%b9%e0%b8%88%e0%b8%b5%e0%b8%9a%e0%b9%88%e0%b8%99%e0%b9%84%e0%b8%a1%e0%b9%88%e0%b8%a1%e0%b8%b5%e0%b9%80%e0%b8%a7%e0%b8%a5%e0%b8%b2%e0%b8%8b%e0%b8%b1%e0%b8%81%e0%b8%8b%e0%b9%89%e0%b8%ad%e0%b8%a1%e0%b8%84%e0%b8%b3%e0%b9%83%e0%b8%ab%e0%b9%89%e0%b8%81%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>ทนาย"ซูจี"บ่นไม่มีเวลาซักซ้อมคำให้การ</headline>
<lead>"ซูจี" จะขึ้นให้การต่อศาล<date>วันนี้</date> -ทนายบ่นไม่มีเวลาพอซักซ้อมคำให้การ</lead>
<neck></neck>
<body><p>(<date when="25520526">26พ.ค.</date>) ฝ่ายอัยการของทางการพม่าได้ยกเลิกการขึ้นให้การของพยานกลุ่มสุดท้ายรวม 9 คนในการพิจารณาคดีนางอองซาน ซูจี ผู้นำฝ่ายค้าน<date>เมื่อวานนี้</date> เปิดทางให้นางซูจี มีโอกาสขึ้นให้การใน<date>วันนี้</date> ซึ่งเป็นสัญญาณว่ารัฐบาลทหารพม่าต้องการเร่งปิดคดี</p>
<p> นายเนียน วิน หนึ่งในทีมทนายความของซูจี เปิดเผย<date>เมื่อวาน</date>ว่า ทีมทนายรู้สึกไม่พอใจที่ไม่มีเวลาพอได้ซักซ้อมกับนางซูจีเกี่ยวกับคำให้การ และเขาเชื่อว่าศาลต้องการเร่งพิจารณาคดีให้เสร็จโดยเร็ว ทีมทนายจะขอเบิกพยานเข้าให้การ 4 คนใน<date>วันนี้</date> ซึ่งรวมถึง นายถิ่น อู รองประธานพรรคสันนิบาตแห่งชาติเพื่อประชาธิปไตยหรือ NLD ที่ยังถูกกักบริเวณในบ้าน และนายวิน ถิ่น นักหนังสือพิมพ์อาวุโสและสมาชิก NLD นอกจากนี้แหล่งข่าวบอกว่า นักการทูตอย่างน้อย 30 คนและนักข่าว 25 คนได้รับอนุญาตให้เข้าร่วมฟังการพิจารณาคดีใน<date>วันนี้</date>ได้</p>
<p> ก่อนหน้านี้เมื่อ<date>วันศุกร์</date>นางซูจีได้ปฏิเสธข้อกล่าวหาและยืนยันว่าไม่ได้ทำอะไรผิดในกรณีถูกตั้งข้อหาว่าละเมิดเงื่อนไขการกักบริเวณจากการให้ที่พักพิงแก่ชายชาวอเมริกันที่ว่ายน้ำข้ามทะเลสาบเข้าไปในบ้านเธอเมื่อ<date notAfter="25520510" notBefore="25520501">ต้นเดือนนี้</date></p>
<p> ส่วนการประชุมเอเชีย-ยุโรปหรืออาเซมครั้งที่ 7 ที่กรุงฮานอยของเวียดนาม<date>เมื่อวานนี้</date>ที่ประชุมได้เตรียมออกแถลงการณ์สำหรับปิดการประชุมใน<date>วันนี้</date>เรียกร้องให้ทางการพม่าปล่อยตัวนางซูจีและนักโทษการเมืองทั้งหลาย รวมทั้งยกเลิกคำสั่งห้ามดำเนินกิจกรรมของพรรคการเมือง และจัดการเลือกตั้งในปีหน้าด้วยความบริสุทธิ์ยุติธรรม ส่วนนายเนียน วิน รัฐมนตรีต่างประเทศพม่าได้หารือนอกรอบกับผู้แทนจากฝ่ายสหภาพยุโรป รวมทั้งญี่ปุ่นด้วย</p>
<p> และกรณีที่ทางการพม่ากล่าวหาว่าไทยในฐานะประธานอาเซียน ก้าวก่ายกิจการภายในของพม่าจากกรณีออกแถลงการณ์แสดงความห่วงใยต่อซูจี  นายสุรินทร์ พิศสุวรรณเลขาธิการอาเซียน บอกว่า เป็นสิ่งที่ปฏิเสธไม่ได้ว่าชาติสมาชิกมีความกังวลอย่างมากและอาเซียนจะต้องหาทางในการหยิบยกเรื่องนี้ขึ้นมาพูด</p></body>
</news>
