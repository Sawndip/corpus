<teiHeader>
<fileDesc>
<titleStmt>
  <title>เกาหลีสอบเหตุถึงแก่อสัญกรรมอดีตผู้นำ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090523/13966/%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5%e0%b8%aa%e0%b8%ad%e0%b8%9a%e0%b9%80%e0%b8%ab%e0%b8%95%e0%b8%b8%e0%b8%96%e0%b8%b6%e0%b8%87%e0%b9%81%e0%b8%81%e0%b9%88%e0%b8%ad%e0%b8%aa%e0%b8%b1%e0%b8%8d%e0%b8%81%e0%b8%a3%e0%b8%a3%e0%b8%a1%e0%b8%ad%e0%b8%94%e0%b8%b5%e0%b8%95%e0%b8%9c%e0%b8%b9%e0%b9%89%e0%b8%99%e0%b8%b3.html  </bibl>
</sourceDesc>
</fileDesc>
</teiHeader>
<news>
<headline>เกาหลีสอบเหตุถึงแก่อสัญกรรมอดีตผู้นำ</headline>
<lead>ตำรวจเกาหลีใต้เร่งสอบสาเหตุการถึงแก่อสัญกรรมของอดีตผู้นำ</lead>
<neck></neck>
<body><p>(<date when="25520523">23พ.ค.</date>) สำนักงานตำรวจแห่งชาติเกาหลีใต้เปิดเผยว่า ตำรวจอยู่ระหว่างสอบสวนว่า การถึงแก่อสัญกรรมของอดีตประธานาธิบดีโรห์ มู-ฮียอนของเกาหลีใต้ ซึ่งกำลังถูกสอบสวนในข้อหาคอร์รัปชั่น เป็นอุบัติเหตุหรือการฆ่าตัวตาย</p>
<p> เหตุเศร้าสลดครั้งนี้เกิดขึ้น ขณะที่อดีตผู้นำเกาหลีใต้วัย 63 ปีได้ไปเดินเขาพร้อมกับนายมุน เจ-อิน ผู้ช่วยของเขาใกล้บ้านพักในเขตกิมเฮ ทางชายฝั่งตะวันออกเฉียงใต้ของประเทศ และนายมุนเปิดเผยว่า นายโรห์กระโดดลงจากหน้าผา หลังทิ้งจดหมายลาตายไว้กับครอบครัวของเขา </p>
<p> สำนักข่าวยอนฮัพรายงานว่า นายโรห์ได้รับบาดเจ็บสาหัสที่ศีรษะและถึงแก่อสัญกรรมเมื่อเวลา 9.30 น. ตามเวลาท้องถิ่น หรือราว 7.30 น.ในไทย หลังได้รับการนำตัวส่งโรงพยาบาลใกล้เคียง   </p>
<p>  นายโรห์อยู่ระหว่างการถูกพิจารณาคดีข้อหาคอร์รัปชั่น จากกรณีที่นักธุรกิจคนหนึ่งได้ให้เงินกับภรรยานายโรห์ 1 ล้านดอลลาร์ และให้กับหลานเขยนายโรห์อีก 5 ล้านดอลลาร์ ซึ่งนายโรห์ปฏิเสธข้อกล่าวหา แต่ได้ขอโทษต่อสาธารณชนเกี่ยวกับเรื่องนี้แล้ว</p>
<p> นายโรห์ อดีตทนายความด้านสิทธิมนุษยชนเป็นประธานาธิบดีคนที่ 16 ของเกาหลีใต้ อยู่ในตำแหน่ง<date from="2546----" to="2551----">ระหว่างปี 2546-2551</date>  เขาเป็นผู้ผลักดันนโยบายสานสัมพันธ์กับเกาหลีเหนือและได้เดินทางไปร่วมประชุมสุดยอดสองเกาหลี พร้อมพบกับผุ้นำเกาหลีเหนือ นายคิมจอง อิล เมื่อ<date when="2550----">ปี 2550</date></p></body>
</news>
