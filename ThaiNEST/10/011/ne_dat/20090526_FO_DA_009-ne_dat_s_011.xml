<teiHeader>
<fileDesc>
<titleStmt>
  <title>พม่าโวยไทยแทรกแซงกิจการภายในกรณีซูจี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 08:16:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200174&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>พม่าโวยไทยแทรกแซงกิจการภายในกรณีซูจี</headline>
<lead>รัฐบาลทหารพม่า ออกแถลงการณ์ตอบโต้ไทย ที่ประณามการพิจารณาคดีนางออง ซาน  ซูจี แกนนำเรียกร้องประชาธิปไตยในพม่า กล่าวหาไทยแทรกแซงกิจการภายใน ขณะที่ นางซูจี เตรียมขึ้นให้ปากคำต่อศาลใน<date>วันอังคาร</date> (<date when="25520526">26 พ.ค</date>) ฐานละเมิดเงื่อนไขการกักบริเวณ</lead>
<neck></neck>
<body><p>รัฐบาลทหารพม่า ออกแถลงการณ์ ปฏิเสธอย่างแข็งขันต่อแถลงการณ์ของสมาคมประชาชาติเอเชียตะวันออกเฉียงใต้ หรืออาเซียน ที่กล่าวประณามการพิจารณาคดีนางซูจี โดยรัฐบาลทหารพม่ากล่าวหาประเทศไทย ซึ่งได้ออกแถลง การณ์นี้เมื่อสัปดาห์ก่อนในฐานะประธานหมุนเวียนของอาเซียน ว่ามีข้อเท็จจริงที่ไม่ถูกต้องและเป็น การแทรกแซงกิจการภายในของพม่า รัฐบาลพม่ายังได้แสดงความเสียใจที่ไทยไม่สามารถรักษาเกียรติ ภูมิของอาเซียน เกียรติภูมิของพม่าและเกียรติภูมิของไทย</p>
<p>ทั้งนี้ ในแถลงการณ์ของอาเซียนได้แสดงความ “วิตกกังวลอย่างยิ่ง” ต่อการที่รัฐบาลทหารพม่าปฏิบัติต่อนางซูจี ซึ่งแถลงการณ์ในลักษณะนี้แทบไม่เคยเกิดขึ้นจากกลุ่มอาเซียน ที่ มักจะไม่พูดถึงกิจการภายในของประเทศสมาชิก อย่างไรก็ตาม ไทยก็ออกมาปกป้องการตัดสินใจของตนต่อการออกแถลงการณ์ดังกล่าวและปฏิเสธข้อกล่าวหาของพม่าที่เกี่ยวกับการแทรกแซงกิจการภายใน</p>
<p>ส่วนการพิจารณาคดีนางออง ซาน ซูจี แกนนำเรียกร้องประชาธิปไตยในพม่า เริ่มต้นขึ้นอีกครั้งที่ศาลในเรือนจำอินเส่ง นครย่างกุ้งเมื่อ<date>วันจันทร์</date> โดยมีการคาดการณ์กันอย่างกว้างขวางว่า เธอจะถูกพิพากษาให้มีความผิดในข้อหาให้ที่พักพิงแก่ชายชาวอเมริกันที่ว่ายน้ำข้ามทะเลสาบไปยังบ้านพักของเธอ ซึ่งต้องถูกลงโทษจำคุกถึง 5 ปี ขณะที่ นายเนียน วิน ทนายความ กล่าวว่า นาง  ซูจี จะขึ้นให้การต่อศาลใน<date>วันอังคาร</date>ในข้อหาละเมิดเงื่อนไขการกักบริเวณ แต่ทีมทนายของนางซูจี ไม่พอใจ เนื่องจากมีเวลาไม่เพียงพอในการปรึกษากับนางซูจีเกี่ยวกับการวางแผนการให้การของเธอ</p>
<p>รัฐบาลทหารพม่าจะอนุญาตให้ผู้สื่อข่าวบางคนเข้าไปรายงานข่าวการพิจารณาคดีนางซูจี   ใน<date>วันอังคาร</date> ซึ่งจะเป็นครั้งที่ 2 ที่ทางการพม่าเปิด ให้คนภายนอกเข้าร่วมฟังการพิจารณาคดีนางซูจี   ที่เรือนจำอินเส่ง แต่ยังไม่เป็นที่แน่ชัดว่านักการทูตต่างประเทศจะได้รับอนุญาตเข้าไปในเรือนจำเหมือนกับเมื่อ<date>วันพุธ</date>ที่แล้วหรือไม่.
</p></body>
</news>
