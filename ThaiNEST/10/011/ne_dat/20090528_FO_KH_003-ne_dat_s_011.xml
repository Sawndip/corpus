<news>
<headline>ดื่มเรดบูลลดอ้วนหวิดดับ</headline>
<lead></lead>
<neck></neck>
<body><p>นิวซีแลนด์เฮอรัลด์ รายงานเมื่อ <date when="25520527">27 พ.ค.</date>ว่า บรู๊ก โรเบิร์ตสัน คุณแม่ยังสาวชาวนิวซีแลนด์ วัย 23 ปี เผยประสบการณ์เฉียดตาย จากความพยายามลดความอ้วน หลังคลอดลูก ชาย โดยดื่มแต่เครื่องดื่มเรดบูล หรือ กระทิงแดงทุกวัน วันละ 10-14 กระป๋อง และกินแค่ซีเรียลแห้งๆ นานติดต่อกัน 8 เดือน น้ำหนักลดจาก 100 เหลือ 45 กิโลกรัม กระทั่งเกิดอาการหัวใจวายเฉียบพลัน โชคดีรอดมาได้ แต่ร่างกายอ่อนแอมาจนถึงทุกวันนี้ มักปวดท้อง ปวดลำไส้ ใจสั่น และขี้วิตกกังวล</p></body>
</news>
