<teiHeader>
<fileDesc>
<titleStmt>
  <title>โสมแดงชุมนุมใหญ่ฉลองทดลองนิวเคลียร์ลุล่วง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 10:09:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059212  </bibl>
</sourceDesc>
</fileDesc>
</teiHeader>
<news>
<headline>โสมแดงชุมนุมใหญ่ฉลองทดลองนิวเคลียร์ลุล่วง</headline>
<lead>เอเอฟพี  สื่อเกาหลีเหนือ รายงาน ประชาชนในเมืองหลวงของโสมแดงรวมตัวชุมนุมครั้งใหญ่ เพื่อเฉลิมฉลองการทดลองนิวเคลียร์ครั้งที่สองของประเทศ ซึ่งถือเป็นมาตรการต่อต้านศัตรูที่ร้ายกาจอย่างสหรัฐฯ</lead>
<neck></neck>
<body><p>งานนี้จัดขึ้น<date>ในวันอังคาร</date> (<date when="25520526">26</date>) ที่ผ่านมา 1 วันหลังการทดลองนิวเคลียร์ใต้ดิน ในจังหวัดทางตะวันออกเฉียงเหนือ โดยแรงระเบิดมีความรุนแรงมากกว่าเมื่อครั้งการทดลองใน<date when="254910--">เดือนตุลาคม ปี 2006</date> หลายเท่า ซึ่งในครั้งนั้นก็มีการเดินขบวนเฉลิมฉลองเช่นกัน</p>
<p>โชแทบอก เจ้าหน้าที่อาวุโสของพรรครัฐบาลคอมมิวนิสต์ เผยว่า การคุกคามจากกองทัพสหรัฐฯ และมาตรการลงโทษทางด้านเศรษฐกิจเป็นตัวกระตุ้นให้เกาหลีเหนือลงมือทำการทดลองครั้งที่สองนี้</p>
<p>สำนักข่าวกลางเกาหลีรายงานคำกล่าวของโช ท่ามกลางผู้ร่วมชุมนุมจำนวนมากว่า นี่เป็นงานใหญ่เพื่อปกป้องผลประโยชน์สูงสุดของดีพีอาร์เค (เกาหลีเหนือ) และเพื่อป้องกันเกียรติยศ และอธิปไตยของประเทศ และชาติ จากภัยจักรวรรดินิยมสหรัฐฯ ที่ไม่ยอมลดละ ที่จะชิงโจมตีอาวุธนิวเคลียร์ก่อน อีกทั้งลงโทษ และกดดันเกี่ยวกับโครงการดังกล่าว</p>
<p>โช เลขาธิการคณะกรรมการกลางพรรคแรงงาน ยังเสริมว่า สถานการณ์ของเกาหลีเหนือเริ่มตึงเครียดขึ้น เนื่องจากนโยบายอันเป็นปรปักษ์อย่างเห็นได้ชัดของสหรัฐฯ ญี่ปุ่น และรัฐบาลอนุรักษนิยมของเกาหลีใต้</p>
<p>อย่างไรก็ตาม กองทัพและประชาชนของดีพีอาร์เค พร้อมด้วยสิ่งที่ขัดขวางโครงการนิวเคลียร์อย่างแข็งกร้าว เพื่อการป้องกันประเทศ จะทำให้ก้าวไปข้างหน้าบนถนนแห่งอิสรภาพได้อย่างมั่นคง เขากล่าว</p>
<p>ทั้งนี้ เคซีเอ็นเอ ไม่ได้รายงานว่ามีบุคคลสำคัญคนใดมาร่วมในการชุมนุมใหญ่ครั้งนี้ ซึ่งจัดขึ้นที่สนามกีฬาในร่ม ในกรุงเปียงยาง</p>
<p>ด้านนักวิเคราะห์ ชี้ว่า คิมจองอิล ผู้นำสูงสุดของโสมแดง เดินหน้าการทดลองนิวเคลียร์ก็เพื่อค้ำชูอำนาจในการปกครองของเขา และการชุมนุมใหญ่ก็เป็นการยืนยันได้ถึงแรงกระตุ้นดังกล่าว</p></body>
</news>
