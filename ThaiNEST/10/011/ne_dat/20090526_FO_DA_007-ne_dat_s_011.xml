<teiHeader>
<fileDesc>
<titleStmt>
  <title>ผู้นำโสมแดงส่งข้อความร่วมอาลัยโรห์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 08:13:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200176&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ผู้นำโสมแดงส่งข้อความร่วมอาลัยโรห์</headline>
<lead>ชาวเกาหลีใต้หลายพันยังแห่เคารพศพและร่วมไว้อาลัยต่อการจากไปของอดีตประธานาธิบดีเกาหลีใต้ ขณะที่ คิม จอง-อิล ผู้นำเกาหลีเหนือ ส่งข้อความแสดงความเสียใจด้วย</lead>
<neck></neck>
<body><p>ชาวเกาหลีใต้หลายพันคน แสดงความเสียใจและหลั่งไหลไปเคารพศพของอดีตประธานา ธิบดีโรห์ มู-ฮุน ของเกาหลีใต้ ที่หมู่บ้านบงฮวา บ้านพักในวัยเกษียณของเขา ใกล้กับชายฝั่งทะเลด้านตะวันออกเฉียงใต้ ห่างจากกรุงโซลราว 450 กิโลเมตร ภายหลังเขากระโดดหน้าผาแห่งหนึ่งถึงแก่อสัญกรรมเมื่อสุดสัปดาห์ หลังจากถูกสอบสวนในข้อหาคอร์รัปชั่น ขณะที่ รัฐบาลโสมขาวประกาศไว้ทุกข์เป็นเวลา 1 สัปดาห์ และจัดรัฐพิธีศพให้ผู้นำแนวเสรีนิยมผู้นี้  ซึ่งอยู่ในตำแหน่งจาก<date from="2546----" to="2551----">ปี พ.ศ. 2546-2551</date> โดยนายกรัฐมนตรีฮัน ซึง ซู ได้รับการแต่งตั้งให้เป็นผู้จัดการดูแลรัฐพิธีศพให้แก่อดีตประธานาธิบดีโรห์ ซึ่งจะมีขึ้นใน<date>วันศุกร์</date>นี้</p>
<p>ด้านนายคิม จอง-อิล ผู้นำเกาหลีเหนือ แสดงความเสียใจกับครอบครัวของอดีตประธานาธิบดีโรห์ ที่ถึงแก่อสัญกรรมเมื่อสุดสัปดาห์ที่ผ่านมา สำนัก ข่าวเคซีเอ็นเอ ของเกาหลีเหนือรายงานว่า นายคิม ได้ส่งข้อความแสดงความเสียใจต่อภริยา และครอบครัวอดีตประธานาธิบดีโรห์ ทั้งนี้ อดีตผู้นำเกาหลีใต้ ดำเนินมาตรการปรองดองกับเกาหลีเหนือโดยไม่    ฟังเสียงคัดค้าน แม้ว่าเกาหลีเหนือจะทดสอบอาวุธนิวเคลียร์ และขีปนาวุธใน<date when="2549----">ปี พ.ศ. 2549</date> ทั้งยังจัดการประชุมสุดยอดกับนายคิม ในกรุงเปียงยางเมื่อ<date when="255010--">เดือน ต.ค. 2550</date> เป็นการประชุมครั้งที่ 2 ในประวัติศาสตร์ของ 2 ประเทศ</p>
<p>แต่ความสัมพันธ์ระหว่างเกาหลีเหนือและใต้ เข้าสู่ภาวะย่ำแย่ตั้งแต่ประธานาธิบดีลี มุง-บัค ผู้นำอนุรักษนิยม เข้ารับตำแหน่งบริหารประเทศต่อจากนายโรห์ และสร้างเงื่อนไขจะให้ความช่วยเหลือด้านเศรษฐกิจเกาหลีเหนือ ก็ต่อเมื่อเกาหลีเหนือมีความคืบหน้าในการปลอดอาวุธนิวเคลียร์เท่านั้น  </p>
<p>นอกจากนี้ บรรดาผู้นำโลก เช่น ประธานา ธิบดีบารัค โอบามา ของสหรัฐ นายกรัฐมนตรีทาโร อาโสะ ของญี่ปุ่น และนายบัน คี-มูน เลขาธิการ สหประชาชาติ ต่างร่วมแสดงความเสียใจต่อครอบครัวของนายโรห์ และชาวเกาหลีใต้.</p></body>
</news>
