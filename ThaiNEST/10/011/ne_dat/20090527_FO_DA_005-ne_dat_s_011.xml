<teiHeader>
<fileDesc>
<titleStmt>
  <title>สายเคเบิ้ลรัดคอลูกไทสันดับ!  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 09:30:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200332&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สายเคเบิ้ลรัดคอลูกไทสันดับ!</headline>
<lead>สลด! ลูกสาววัย 4 ขวบ ของไมค์ ไทสัน อดีตนักชกรุ่นใหญ่ชื่อก้องโลก เสียชีวิตหลังเล่นซนจนถูกสายเคเบิ้ลของเครื่องออกกำลังกายภายในบ้านพักรัดคอ อาการโคม่า ก่อนสิ้นลมที่โรงพยาบาล...</lead>
<neck></neck>
<body><p><date>วันนี้</date>(<date when="25520527">27 พ.ค.</date>) สำนักข่าวต่างประเทศรายงานว่า โฆษกตำรวจประจำเมืองฟีนิกซ์ มลรัฐแอริโซนา สหรัฐอเมริกา เปิดเผยว่า เมื่อเวลา 11.45 น. <date>วันอังคาร</date>(<date when="25520526">26 พ.ค.</date>) ที่ผ่านมา หรือราว 23.45 น. ตามเวลาในประเทศไทย ด.ญ.เอ็กโซดัส ไทสัน วัย 4 ปี ลูกสาวของนักมวยชื่อดัง และอดีตแชมป์มวยสากลรุ่นเฮฟวีเวท ไมค์ ไทสัน เสียชีวิตลงแล้ว หลังเข้ารับการรักษาตัวที่โรงพยาบาลด้วยอาการขั้นวิกฤติ เนื่องจากถูกสายเคเบิ้ลของเครื่องออกกำลังกายภายในบ้านพักรัดคอ</p>
<p>โฆษกตำรวจ เปิดเผยอีกว่า ขณะเกิดเหตุ ลูกชายวัย 7 ปี เห็นเหตุการณ์จึงรีบเรียกแม่ที่อยู่อีกห้องหนึ่งให้มาแกะสายเคเบิ้ล ก่อนนำตัวหนูน้อยเอ็กโซดัส ส่งโรงพยาบาล</p>
<p>อย่างไรก็ตาม ไมค์ ไทสัน ผู้เป็นพ่อ อยู่ที่เมืองลาสเวกัสขณะเกิดเหตุการณ์ แต่หลังทราบเรื่อง เขารีบเดินทางกลับมายังเมืองฟีนกซ์ในช่วงบ่าย<date>วันจันทร์</date>(<date when="25520525">25 พ.ค.</date>) เพื่อเฝ้าอาการลูกสาวที่นอนรักษาตัวที่โรงพยาบาล กระทั่งลูกสาวของเขาจากไป</p>
<p>ทั้งนี้ โฆษกตำรวจ เผยผลการสอบสวนการตายของด.ญ.เอ็กโซดัส เป็นอุบัติเหตุ โดยพวกเขาสันนิษฐานว่า ลูกสาวของไทสัน อาจลื่นล้มแล้วศีรษะเข้าไปติดบริเวณห่วงสายเคเบิ้ล หรืออาจจงใจยื่นศีรษะเข้าไป ส่งผลให้ลำคอถูกรัด.</p></body>
</news>
