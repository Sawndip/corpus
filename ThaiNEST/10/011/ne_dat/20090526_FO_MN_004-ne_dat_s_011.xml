<teiHeader>
<fileDesc>
<titleStmt>
  <title>เตือนพวกปท.ปล่อยก๊าซเรือนกระจก 'ชะตาโลก'ขึ้นอยู่กับการแก้โลกร้อน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 21:33:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059117  </bibl>
</sourceDesc>
</fileDesc>
</teiHeader>
<news>
<headline>เตือนพวกปท.ปล่อยก๊าซเรือนกระจก 'ชะตาโลก'ขึ้นอยู่กับการแก้โลกร้อน</headline>
<lead>เอเอฟพี - ที่ประชุม Major Economies Forum (เอ็มอีเอฟ) ซึ่งเป็นเวทีให้รัฐมนตรีจากประเทศที่เมื่อรวมกันแล้วทำให้เกิดก๊าซเรือนกระจกถึง 80 เปอร์เซ็นต์ของทั้งหมด มาประชุมร่วมกันที่กรุงปารีสเมื่อ<date>วันจันทร์</date> (<date when="25520525">25</date>) กล่าวเตือนว่า "ชะตากรรมของโลก" อาจขึ้นอยู่กับผลลัพธ์ของสนธิสัญญาว่าด้วยการเปลี่ยนแปลงสภาพภูมิอากาศ</lead>
<neck></neck>
<body><p>การประชุมเอ็มอีเอฟมีขึ้นก่อนที่สหประชาชาติจะจัดประชุมเพื่อหาข้อยุติ เกี่ยวกับสนธิสัญญาว่าด้วยการเปลี่ยนแปลงสภาพภูมิอากาศที่กรุงโคเปนเฮเกนใน <date when="255212--">เดือนธันวาคมปีนี้</date>
<p>"ชะตากรรมของโลกอาจมีเดิมพันอยู่ที่การประชุมที่โคเปนเฮเกน" ฌ็อง-หลุยส์ บอร์ลู รัฐมนตรีสิ่งแวดล้อมของฝรั่งเศสกล่าวในการเปิดการประชุมเอ็มอีเอฟซึ่งมีกำหนดการสองวัน</p>
<p>เขายังกล่าวตอบโต้ผู้ที่ตั้งข้อสงสัยว่าจะสนธิสัญญาดังกล่าวจะทำให้เศรษฐกิจโลกทรุดลงไปอีกด้วยว่า "สนธิสัญญาโคเปนเฮเกนไม่ใช่วิสัยทัศน์แบบถอยหลังเข้าคลอง นี่ไม่ใช่จุดเริ่มต้นของการเติบโตเชิงลบ แต่เป็นจุดเริ่มต้นสำหรับการพัฒนาเรื่องคาร์บอนที่เข้มแข็ง ยั่งยืน และรอบคอบ"</p>
<p>ทั้งนี้ การประชุมกรอบโครงสนธิสัญญาว่าด้วยการเปลี่ยนแปลงสภาพภูมิอากาศของสหประชาชาติ (ยูเอ็นเอฟซีซีซี) ณ กรุงโคเปนเฮเกน ซึ่งจะมีประเทศที่เข้าร่วม 192 ประเทศ มีเป้าหมายที่จะรักษาข้อตกลงในเรื่องการลดก๊าซเรือนกระจกและป้องกันประเทศยากจนซึ่งจะได้รับผลกระทบจากการเปลี่ยนแปลงสภาพภูมิอากาศมากที่สุด สนธิสัญญาดังกล่าวจะมีผลบังคับใช้<date notBefore="2556----">หลังปี 2012</date> เมื่อข้อตกลงตามพิธีสารเกียวโตหมดอายุลงแล้ว</p>
<p>อย่างไรก็ตาม การเจรจาเกี่ยวกับสนธิสัญญาดังกล่าวก็ซับซ้อนและมีอุปสรรคอยู่ไม่น้อย ดังนั้นเอ็มอีเอฟจึงพยายามที่จะหาข้อตกลงพื้นฐานร่วมกันในหมู่ประเทศที่ปล่อยก๊าซเรือนกระจกก่อน จากนั้นจึงให้ยูเอ็นเอฟซีซีซีรับรองต่อไป อีกทั้งเอ็มอีเอฟจะเจรจาในเรื่องการสนับสนุนด้านการเงินและการโอนย้ายเทคโนโลยีสะอาด</p>
<p>โจเซ มานูเอล บาร์โรโซ ประธานคณะกรรมาธิการยุโรป ยอมรับว่าการเจรจาเรื่องสภาพภูมิอากาศเป็นเรื่องที่ "ยากมาก" แต่เขาเชื่อว่าเริ่มมีความเป็นไปได้อยู่บ้างแล้ว</p>
<p>"มีปัญหาใหม่ที่เมื่อสองสามสัปดาห์ก่อนเราไม่ได้คิดว่ามันจะเกิดขึ้น" บาร์โรโซบอก ซึ่งเขาหมายถึงการที่จีนและสหรัฐฯ ส่งสัญญาณว่าจะให้ความร่วมมือเพื่อแก้ปัญหาสภาพภูมิอากาศด้วย</p>
<p>"พวกเราบางคนซึ่งเมื่อสองสามปีก่อนเคยปฏิเสธว่าไม่มีปัญหาการเปลี่ยนแปลงสภาพภูมิอากาศ ตอนนี้กลับเข้ามาร่วมแลกเปลี่ยนความเห็นในรายละเอียดเพื่อให้สามารถบรรลุข้อตกลงได้"</p>
<p>อุปสรรคประการหนึ่งก็คือข้อเรียกร้องจากประเทศกำลังพัฒนาที่จะให้ประเทศร่ำรวยลดการปล่อยก๊าซดังกล่าวมากขึ้น โดยเฉพาะจีนซึ่งควรจะลดลงอย่างน้อย 40 เปอร์เซ็นต์<date notAfter="25631231"><offset>ภายใน</offset>ปี 2020</date> เมื่อเปรียบเทียบกับปริมาณก๊าซเรือนกระจกใน<date when="2533----">ปี 1990</date>
<p>แต่ประเทศเศรษฐกิจก้าวหน้าที่ยอมปฏิบัติตามเงื่อนไขการลดการปล่อยก๊าซเรือนกระจกจริงมีเพียงสหภาพยุโรปเท่านั้น โดยตั้งเป้าหมายว่าจะลดปริมาณก๊าซดังกล่าว 20 เปอร์เซ็นต์จากระดับใน<date when="2533----">ปี 1990</date> และเสนอว่าจะเพิ่มสัดส่วนเป็น 30 เปอร์เซ็นต์หากประเทศพัฒนาแล้วอื่นๆ ยอมปฏิบัติด้วย</p>
<p>ส่วนประธานาธิบดีบารัค โอบามาก็เสนอจะลดก๊าซเรือนกระจกลง 14 เปอร์เซ็นต์<date notAfter="25631231"><offset>ภายใน</offset>ปี 2020</date> เมื่อเปรียบเทียบกับระดับใน<date when="2548----">ปี 2005</date> ซึ่งนักวิเคราะห์คำนวณออกมาว่าเทียบเท่ากับราว 3 เปอร์เซ็นต์จากระดับใน<date when="2533----">ปี 1990</date> เท่านั้น</p>
<p>ท็อดด์ สเทิร์น ทูตสหรัฐฯ ซึ่งรับผิดชอบเรื่องการเปลี่ยนแปลงสภาพภูมิอากาศ กล่าวว่าข้อเรียกร้องให้จีนลดปริมาณก๊าซเรือนกระจก 40 เปอร์เซ็นต์นั้น "ไม่สอดคล้องกับความเป็นจริง" และเตือนว่าจากสภาพการเมืองภายในประเทศสหรัฐฯ ทำให้รัฐบาลโอบามาปฏิบัติตามเงื่อนไขได้เท่าที่ระบุ</p>
<p>"เราพยายามไปให้ไกลที่สุดเท่าที่ระบบการเมืองจะทนทานได้" สเทิร์นบอก</p>
<p>ทว่า บอร์ลูกล่าวในการแถลงข่าวอีกว่า คงไม่มีทางที่จะประนีประนอมในเรื่องการลดการปล่อยก๊าซลง 25-40 เปอร์เซ็นต์ แต่เขาเห็นว่าอาจมีการยืดหยุ่น โดยบางประเทศทำได้เร็ว เร็วมาก แต่บางประเทศอาจล่าช้าบ้าง แต่สิ่งสำคัญคือต้องมีพันธสัญญาต่อกัน</p></body>
</news>
