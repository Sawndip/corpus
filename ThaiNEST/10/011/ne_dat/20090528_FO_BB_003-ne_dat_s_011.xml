<teiHeader>
<fileDesc>
<titleStmt>
  <title>ผู้สำเร็จราชการฯแคนาดาโชว์กินหัวใจแมวน้ำหนุนเอสกิโม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825686.php?news_id=28825686  </bibl>
</sourceDesc>
</fileDesc>
</teiHeader>
<news>
<headline>ผู้สำเร็จราชการฯแคนาดาโชว์กินหัวใจแมวน้ำหนุนเอสกิโม</headline>
<lead>ผู้สำเร็จราชการฯ แคนาดา ควักหัวใจแมวน้ำกินสดๆ หนุนชนพื้นเมืองล่าแมวน้ำ อียูตะลึงแปลกประหลาดเกินกว่ารับได้</lead>
<neck></neck>
<body><p>นางมิแชล ฌอง ผู้สำเร็จราชการแทนสมเด็จพระราชินีอลิซาเบธที่ 2 แห่งอังกฤษประจำแคนาดา ควักเครื่องในและรับประทานหัวใจสดๆ ของแมวน้ำ เมื่อ<date>วันอังคาร</date> (<date when="25520526">26 พ.ค.</date>) เพื่อแสดงความเป็นอันหนึ่งอันเดียวกับชาวเอสกิโมเผ่าอินูอิต ซึ่งมีชื่อเสียงเรื่องการล่าแมวน้ำ ระหว่างการเดินทางเยือนพื้นที่แถบมหาสมุทรอาร์คติกอย่างเป็นทางการ</p>
<p>ชาวอินูอิตหลายร้อยคนได้ไปร่วมชุมนุมกันที่เมืองรันกิน อินเลท ในดินแดนนูนาวุตของแคนาดา ซึ่งเป็นสถานที่แรกของกำหนดเยือนชุมชนในพื้นที่ห่างไกลทางเหนือของแคนาดา 9 แห่งของนางฌองในสัปดาห์นี้</p>
<p>ภาพของสถานีโทรทัศน์ซีทีวี แสดงให้เห็นนางฌองคุกเข่าอยู่เหนือกองซากแมวน้ำที่เพิ่งถูกล่า เธอใช้มีด
อูลูของชนพื้นเมืองตัดเอาเนื้อแมวน้ำออกมา จากนั้นจึงหันไปถามหนึ่งในเจ้าภาพจัดงาน ว่า ขอลองชิมหัวใจได้หรือไม่ หลังจากรับประทานแล้ว เธอชมว่าอร่อยเหมือนซูชิและอุดมด้วยโปรตีน</p>
<p>นางฌองยังกล่าวสนับสนุนประเพณีของชาวอินูอิตในการล่าและค้าแมวน้ำ ซึ่งบางคนกังวลว่าจะสูญหายไป หากมาตรการคว่ำบาตรผลิตภัณฑ์จากแมวน้ำของสหภาพยุโรป (อียู) มีผลบังคับใช้ใน<date when="2553----">ปี 2553</date> แม้จะมีการยกเว้นให้ชนเผ่าทางเหนือล่าแมวน้ำต่อไปได้ แต่ห้ามขายหนังและสินค้าจากแมวน้ำคราวละมากๆ ในทวีปยุโรป</p>
<p>โฆษกหญิงรายหนึ่งของอียูปฏิเสธที่จะแสดงความเห็นเรื่องนี้ บอกแต่เพียงว่า แปลกประหลาดเกินกว่าจะรับได้ ส่วนนางรีเบคกา อัลด์เวิร์ธ ผู้อำนวยการกลุ่มฮิวแมน โซไซตี อินเตอร์เนชั่นแนล แคนาดา กล่าวว่า ชาวอินูอิตได้รับการคุ้มครองตามกฎหมายอยู่แล้ว การกระทำของนางฌองเป็นการชี้นำในทางที่ผิด และเป็นอีกตัวอย่างหนึ่งที่ผู้แทนรัฐบาลแคนาดาเข้ามาเกี่ยวข้องกับประเด็นขัดแย้งทางการเมืองที่ตนเองมีความรู้น้อยมาก</p></body>
</news>
