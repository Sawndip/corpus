<teiHeader>
<fileDesc>
<titleStmt>
  <title>โสมแดงกดบึ้มนิวเคลียร์  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=49183  </bibl>
</sourceDesc>
</fileDesc>
</teiHeader>
<news>
<headline>โสมแดงกดบึ้มนิวเคลียร์</headline>
<lead>ทั่วโลกรุมประณาม �โสมแดง� ทดลองระเบิดนิวเคลียร์ ญี่ปุ่นเผยแรงกว่าการทดลองเมื่อ <date when="2549----">ปี 2549</date> ถึง 4 เท่า</lead>
<neck></neck>
<body><p>เกาหลีเหนือประกาศ<date>วานนี้</date>ว่า ประสบความสำเร็จในการทดลองระเบิดนิวเคลียร์ ที่มีความรุนแรงมากกว่าเมื่อครั้งที่ทำการทดลอง ใน<date when="2549----">ปี 2549</date> หลายเท่า ยังผลให้รัฐบาลหลายประเทศทั่วโลกออกโรงประณามเกาหลีเหนืออย่างรุนแรง</p>
<p>�เราได้ประสบความสำเร็จอีก ครั้งในการทดลองระเบิดนิวเคลียร์ใต้ดิน เมื่อ<date when="25520525">วันที่ 25 พ.ค.</date>ที่ผ่านมา โดยการทดลองครั้งนี้เป็นส่วนหนึ่งของการเสริมกำลังป้องกันการโจมตีด้วยนิวเคลียร์� สำนักข่าวกลางเกาหลี (เคซีเอ็นเอ) รายงาน</p>
<p>ทั้งนี้ ประเทศคอมมิวนิสต์ แห่งเอเชียตะวันออกที่ครอบครองระเบิดนิวเคลียร์ และแสดงท่าที แข็งกร้าวต่อเพื่อนบ้านมาตลอด ได้ขู่ว่าจะทดลองระเบิดนิวเคลียร์อีกครั้งหาก</p>
<p>องค์การสหประชาชาติไม่ขอโทษที่ออกแถลงการณ์ประณาม และคว่ำบาตรเกาหลีเหนือเมื่อ<date when="255204--">เดือน เม.ย.</date> หลังเกาหลีเหนือทดลองขีปนาวุธ</p>
<p>ด้านสำนักอุตุนิยมวิทยาญี่ปุ่น รายงานว่า จับแรงสั่นสะเทือนจากการทดลองดังกล่าวได้เมื่อเวลา 09.54 น. ตามเวลาท้องถิ่น โดยวัดแรงสั่นสะเทือนได้ 5.3 ริกเตอร์ และพบว่าแรงสั่นสะเทือนครั้งนี้รุนแรงกว่าเมื่อ 4 ปีที่ผ่านมาถึง 4 เท่า ขณะที่กระทรวงกลาโหมรัสเซีย ระบุว่า แรงระเบิดครั้งนี้มีความรุนแรงที่ราว 10-20 กิโลตัน ขณะที่ในการทดลองระเบิดนิวเคลียร์ใน<date when="2549----">ปี 2549</date> นั้นมีแรงระเบิดเพียง 1 กิโลตันเท่านั้น</p>
<p>ขณะเดียวกัน คณะมนตรีความมั่นคงแห่งสหประชาชาติ หรือยูเอ็นเอสซี มีกำหนดการประชุมในบ่ายวันจันทร์ตามเวลาที่นครนิวยอร์ก สหรัฐ เพื่อหามาตรการโต้ตอบการทดลองระเบิดนิวเคลียร์ของเกาหลีเหนือในครั้งนี้</p>
<p>รายงานระบุด้วยว่า รัฐบาลชาติตะวันตก เกาหลีใต้ ญี่ปุ่น จีนและรัสเซีย ต่างแสดงความไม่พอใจ ต่อการทดลองในครั้งนี้เช่นเดียวกับสหรัฐ</p>
<p>�ความพยายามของเกาหลีเหนือในการพัฒนาอาวุธนิวเคลียร์ รวมทั้งโครงการพัฒนาขีปนาวุธ เป็นภัยมหันต์ต่อความมั่นคงและความสงบสุขของโลก� บารัก โอบามา ประธานาธิบดีสหรัฐ ระบุในแถลงการณ์</p>
<p>แหล่งข่าวรายหนึ่งในเกาหลีใต้เปิดเผยด้วยว่า เกาหลีเหนือได้ แจ้งให้จีนและสหรัฐได้ทราบล่วงหน้าว่าจะดำเนินการทดลองระเบิดนิวเคลียร์ดังกล่าว และมีรายงานว่าเกาหลีเหนือทำการทดลองใกล้ๆ กับสถานที่เดิมที่ใช้ทดลองระเบิด ใน<date when="2549----">ปี 2549</date> ด้วย</p></body>
</news>
