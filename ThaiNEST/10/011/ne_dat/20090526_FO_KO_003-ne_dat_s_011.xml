<teiHeader>
<fileDesc>
<titleStmt>
  <title>พม่าอ้างมีสิทธิ์ชอบธรรมขยายเวลากักซูจี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090526/14346/%e0%b8%9e%e0%b8%a1%e0%b9%88%e0%b8%b2%e0%b8%ad%e0%b9%89%e0%b8%b2%e0%b8%87%e0%b8%a1%e0%b8%b5%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%8a%e0%b8%ad%e0%b8%9a%e0%b8%98%e0%b8%a3%e0%b8%a3%e0%b8%a1%e0%b8%82%e0%b8%a2%e0%b8%b2%e0%b8%a2%e0%b9%80%e0%b8%a7%e0%b8%a5%e0%b8%b2%e0%b8%81%e0%b8%b1%e0%b8%81%e0%b8%8b%e0%b8%b9%e0%b8%88%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>พม่าอ้างมีสิทธิ์ชอบธรรมขยายเวลากักซูจี</headline>
<lead>รัฐบาลทหารพม่าระบุ มีสิทธิ์ชอบธรรมตามกฎหมายที่จะขยายเวลากักบริเวณอองซาน ซูจี</lead>
<neck></neck>
<body><p>(<date when="25520526">26พ.ค.</date>) รัฐบาลทหารพม่า ได้แจ้งต่อบรรดานักการทูตและผู้สื่อข่าวที่ได้เข้าร่วมฟังการพิจารณาคดีนางอองซาน ซูจี ผู้นำการเรียกร้องประชาธิปไตยในพม่าที่เรือนจำอินเส่ง ในย่างกุ้งว่า รัฐบาลมีสิทธิ์โดยชอบด้วยกฎหมาย ที่จะขยายเวลาการกักบริเวณนางซูจีออกไปอีก 6 เดือน หลังจากระยะเวลากักบริเวณในปัจจุบัน กำลังจะหมดอายุลงใน<date when="25520527">วันที่ 27 พฤษภาคม</date>นี้</p>
<p> นางซูจี ได้ถูกกล่าวหาว่าละเมิดเงื่อนไขการกักบริเวณ ด้วยการให้ที่พักพิงแก่ชายชาวสหรัฐที่แอบว่ายน้ำข้ามทะเลสาป เข้าไปในบ้านของเธอโดยไม่ได้รับเชิญเมื่อ<date notAfter="25520510" notBefore="25520501">ช่วงต้นเดือนนี้</date> ซึ่งรัฐบาลระบุว่า นางซูจีถูกกักบริเวณมาเป็นเวลานาน 4 ปี 6 เดือนแล้ว และตามกฎหมาย รัฐบาลสามารถบังคับใช้มาตรการกักบริเวณต่อไปได้ตั้งแต่ 6 เดือนจนถึง 5 ปี</p>
<p> เจ้าหน้าที่ตำรวจระดับสูง ระบุว่า ด้วยเพราะนางซูจี เป็นบุตรสาวของนายพลอองซาน ผู้นำการแยกตัวเป็นเอกราชของพม่า ซึ่งถูกลอบสังหารเมื่อ<date when="2490----">ปี 2490</date> ทำให้มีการพิจารณาการยกเลิกการกักบริเวณเธอ แต่การที่เธอยอมให้พลเมืองสัญชาติอเมริกัน จอห์น วิลเลียม แย็ททอว์ เข้าไปพักในบ้านเป็นเวลา 2 วัน และมีการสื่อสารกับเขา ทั้งยังให้น้ำ อาหารและความช่วยเหลืออื่น ๆ ด้วยซึ่งภายใต้กฎหมายปัจจุบัน ทำให้เธอต้องโดนข้อกล่าวหาอย่างหลีกเลี่ยงไม่ได้เช่นกัน</p>
<p>  คณะทนายของนางซูจี ระบุว่า ระยะเวลาการกักบริเวณกำหนด 5 ปี กำลังจะหมดอายุลงใน<date>วันพุธ</date>นี้ ซึ่งการกักบริเวณนั้นไม่เกี่ยวข้องกับการพิจารณาคดีล่าสุด ซึ่งเธออาจถูกตัดสินจำคุก5 ปี ถ้าถูกตัดสินว่ามีความผิดจริงตามข้อกล่าวหา</p></body>
</news>
