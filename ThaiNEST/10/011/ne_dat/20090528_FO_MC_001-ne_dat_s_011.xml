<teiHeader>
<fileDesc>
<titleStmt>
  <title>ชะตากรรมโอเปิลแขวนบนเส้นด้ายหลังเจรจายุติโดยไม่ได้อะไร  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 12:38:52  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1ODMzJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ชะตากรรมโอเปิลแขวนบนเส้นด้ายหลังเจรจายุติโดยไม่ได้อะไร</headline>
<lead>เบอร์ลิน <date when="25520528">28 พ.ค.</date>- ชะตากรรมของโอเปิล รถยนต์สัญชาติเยอรมันกำลังแขวนอยู่บนเส้นด้ายหลังจากการเจรจานานกว่า 12 ชั่วโมง เพื่อช่วยโอเปิลไม่ให้ติดบ่วงบริษัทแม่ที่เสี่ยงล้มละลายอย่างเจเนอรัลมอเตอร์ส (จีเอ็ม) ยุติลงโดยไม่ได้ข้อตกลงใด ๆ</lead>
<neck></neck>
<body><p>ทางการเยอรมนีเผยว่า ขณะนี้บริษัทที่เสนอซื้อกิจการของโอเปิลเหลือเพียงเฟียตจากอิตาลีและแมกนา บริษัทชิ้นส่วนรถยนต์จากแคนาดา พร้อมกับกล่าวโทษจีเอ็มและกระทรวงคลังสหรัฐที่ยังไม่ยอมตกลงแผนช่วยโอเปิล เยอรมนียื่นข้อเรียกร้องไปแล้วให้สหรัฐตกลงภายใน<date>วันศุกร์</date>นี้เพราะต้องการคำตอบไปทำข้อตกลงกับบริษัทที่จะเข้ามาซื้อกิจการโอเปิล และต้องใช้เวลาอีกหลายเดือนกว่าจะสรุปข้อตกลงขายกิจการโอเปิลได้ ขณะที่จีเอ็มซึ่งเป็นบริษัทแม่เตรียมยื่นขอพิทักษ์ในฐานะล้มละลายในอีกไม่กี่วัน</p>
<p>รัฐบาลเยอรมนีเสนอช่วยโอเปิลด้วยมาตรการมูลค่า 1,500 ล้านยูโร (ราว 75,000 ล้านบาท) โดยตั้งเงื่อนไขว่ารัฐบาลสหรัฐและจีเอ็มต้องตกลงนำทรัพย์สินของโอเปิลไว้ในบริษัทหลักทรัพย์เป็นการชั่วคราว เพื่อปกป้องสิทธิบัตรและเทคโนโลยีของโอเปิลไม่ให้ถูกเจ้าหนี้ของจีเอ็มยึดไป ทางการเยอรมนีระบุว่า การที่จีเอ็มประกาศว่าต้องการเงินช่วยเหลือระยะสั้นอีก 300 ล้านยูโร (ราว 15,000 ล้านบาท) ทำให้การเจรจาซื้อกิจการโอเปิลเกิดปัญหา</p>
<p>โอเปิลเป็นบริษัทรถยนต์เก่าแก่ในเยอรมนีตั้งแต่สมัย<date from="1801----" to="1900----">คริสต์ศตวรรษที่ 19</date> ปัจจุบันมีพนักงาน 25,000 คนในโรงงาน 4 แห่ง ชะตากรรมของโอเปิลกลายเป็นประเด็นร้อนแรงทางการเมืองในช่วงที่เยอรมนีจะมีการเลือกตั้งระดับประเทศใน<date when="255209--">เดือนกันยายน</date>นี้.</p></body>
</news>
