<teiHeader>
<fileDesc>
<titleStmt>
  <title>คาร์บอมบ์ถล่มตำรวจปากีสถานตาย 15 เจ็บ 300  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 13:51:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059356  </bibl>
</sourceDesc>
</fileDesc>
</teiHeader>
<news>
<headline>คาร์บอมบ์ถล่มตำรวจปากีสถานตาย 15 เจ็บ 300</headline>
<lead>เอเอฟพี - เกิดระเบิดด้วยรถยนต์บริเวณหน่วยงานบริการฉกเฉินของตำรวจในย่านการค้าของกรุงลาฮอร์ <date>วันนี้</date> (<date when="25520527">27</date>) ทำให้มีผู้เสียชีวิต 22 คน บาดเจ็บ 300 คน ขณะที่ตำรวจติดอยู่ใต้ซากปรักหักพัง</lead>
<neck></neck>
<body><p>มือระเบิดจุดชนวนใกล้กับกองตำรวจดังกล่าว แรงระเบิดทำให้อาคารดังกล่าวพังทลายลงมา เจ้าหน้าที่กู้ภัยพยายามช่วยเหลือตรวจออกมาจากซากปรักหักหังจนได้ แต่ยังมีตำรวจอีก 1 นายยังติดอยู่ใต้กองหิน</p>
<p>เจ้าหน้าที่ตำรวจกรุงลาฮอร์ ชี้ว่า เหตุการณ์นี้เป็นการระเบิดฆ่าตัวตาย และยืนยันว่า มีผู้เสียชีวิต 7 คน เป็นพลเรือน 2 คน และตำรวจ 5 คน ขณะที่แพทย์ของโรงพยาบาลกันกาเ ผยกับสำนักข่าวเอเอฟพีว่า มีผู้เสียชีวิต 22 คน บาดเจ็บเกือบ 300 คน</p>
<p>ซาจจัด บุตตา นายกเทศมนตรีกรุงลาฮอร์ เผยว่า มือระบิดพยายามจะฝ่าด่านสกัดเข้าไปยังกองตำรวจดังกล่าว แต่ระเบิดกลับระเบิดขึ้นก่อน ทำให้สำนักงานของตำรวจและอาคารใกล้เคียงได้รับความเสียหายอย่างมาก</p>
<p>เหตุการณ์ดังกล่าวเกิดขึ้น หลังจากเมื่อ<date when="25520330">วันที่ 30 มีนาคม</date> กลุ่มคนร้ายพร้อมอาวุธปืน ระเบิดมือ ได้บุกเข้าถล่มโรงเรียนตำรวจนอกกรุงลาฮอร์ ทำให้เกิดการยิงปะทะกับเจ้าหน้าที่ของทางการปากีสถานนาน 8 ชั่วโมง ซึ่งสิ้นสุดลงด้วยการเสียชีวิตของนักเรียนตำรวจ 7 คน และพลเรือน 1 คน โดย บายตุลลาห์ เมห์ วัด หัวหน้ากลุ่มตอลิบานในปากีสถาน ได้ออกมาอ้างว่าอยู่เบื้องหลังการก่อเหตุ ทั้งนี้ ทางการสหรัฐฯได้ตั้งรางวัลของค่าหัวเขามูลค่า 5 ล้านดอลลาร์สหรัฐฯ</p>
<p>ทั้งนี้ ทหารปากีสถานกำลังสู้รบกับทหารของกลุ่มตอลิบานในพื้นที่ 3 ภาคทางตะวันตกเฉียงเหนือของประเทศ ซึ่งความรุนแรงที่ตอลิบานก่อขึ้นด้วยการใช้ระเบิดฆ่าตัวตายนับ<date from="2550----">ตั้งแต่ปี 2007 <offset>เป็นต้นมา</offset></date> ทำให้มีผู้เสียชีวิตแล้ว 1,872 คน</p></body>
</news>
