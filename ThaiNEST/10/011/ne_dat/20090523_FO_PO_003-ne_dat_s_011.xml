<teiHeader>
<fileDesc>
<titleStmt>
  <title>สหรัฐลังเลเศรษฐกิจฟื้น-ไม่ฟื้น  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48763  </bibl>
</sourceDesc>
</fileDesc>
</teiHeader>
<news>
<headline>สหรัฐลังเลเศรษฐกิจฟื้น-ไม่ฟื้น</headline>
<lead>สถานการณ์โลกยังคลุมเครือ เศรษฐกิจฟื้นจริง-ไม่จริง สหรัฐยังตกงานเพียบ ส่วนเศรษฐกิจอังกฤษ-ญี่ปุ่นแตะจุดต่ำสุด</lead>
<neck></neck>
<body><p>สถานการณ์เศรษฐกิจโลกยังคงอยู่ท่ามกลางภาวะสับสน บรรดานักลงทุนในสหรัฐต่างเริ่มลังเลว่าเศรษฐกิจเริ่มทรงตัว และเดินหน้าสู่ทิศทางการฟื้นตัวจริงหรือไม่ หลังจากที่ตัวเลขการจ้างงานสัปดาห์ล่าสุดนั้นก็ยังคงย่ำแย่อยู่</p>
<p>กระทรวงแรงงานสหรัฐเปิดเผยตัวเลขผู้อ้างสิทธิประโยชน์การว่างงานประจำสัปดาห์ล่าสุด สิ้นสุดเมื่อ<date when="25520516">วันที่ 16 พ.ค.</date> ปรากฏว่าอยู่ที่ 6.31 แสนคน ซึ่งแม้ว่าจะดีกว่าเมื่อสัปดาห์ก่อนหน้าที่ 6.43 แสน คน แต่ถือว่ามากกว่าที่นักวิเคราะห์ คาดการณ์เอาไว้ที่ 6.25 แสนคน</p>
<p>จากปัจจัยดังกล่าว ได้ส่งผลให้นักลงทุนในตลาดหุ้นสหรัฐต่างเทขายกันออกมา ทำให้ดัชนีอุตสาห กรรมดาวโจนส์ดิ่งลงไปถึง 129.91 จุด หรือ 1.54% ไปปิดที่ 8,292.13 จุด เมื่อปิดตลาด<date>วันพฤหัสบดี</date>ตามเวลาท้องถิ่นสหรัฐ หรือเมื่อเช้า<date>วันศุกร์</date>ตามเวลาในไทย</p>
<p>นอกจากนั้นแล้ว นักลงทุนยังวิตกกังวลต่อเนื่องจากการที่ สแตนดาร์ด แอนด์ พัวร์ สถาบันจัดอันดับเครดิตชื่อดังประกาศลดอันดับภาพรวมเศรษฐกิจของอังกฤษ จากระดับที่มีเสถียรภาพมาอยู่ที่ติดลบอีกด้วย</p>
<p>เอสแอนด์พี ยังระบุว่าอาจจะปรับลดอันดับความน่าเชื่อถือใน การชำระหนี้ระยะยาวของอังกฤษลงจากอันดับสูงสุดที่ AAA อีกด้วย โดยให้เหตุผลว่าระดับหนี้สาธารณะของอังกฤษกำลังเพิ่มขึ้นใกล้ 100% ของจีดีพีประเทศ อีกทั้งสถานการณ์ทางการเมืองในอังกฤษยังไม่แน่นอน โดยอังกฤษจะเข้าสู่ฤดูการเลือกตั้งใน<date when="2553----">ปีหน้า</date>ทำให้นโยบายทางเศรษฐกิจหลายอย่างไม่ชัดเจนนัก</p>
<p>ล่าสุด สำนักงานสถิติแห่งชาติอังกฤษได้ยืนยันแล้วว่าใน<date from="25520101" to="25520331">ไตรมาสแรกของปีนี้</date> เศรษฐกิจเมืองผู้ดีได้ดิ่งลงไป 1.9% และเป็นตัวเลขที่ต่ำกว่าช่วงเดียวกันของเมื่อ<date when="2551----">ปีที่แล้ว</date> 4.1% ซึ่งถือว่าย่ำแย่กว่าสำนักงานสถิติเคยคาดการณ์เอาไว้ก่อนหน้านี้ และเป็นการหดตัวทางเศรษฐกิจที่รุนแรงที่สุดนับ<date from="2522----">ตั้งแต่ปี 2522</date> ซึ่งเป็นปีที่นางมาร์กาเร็ต แทตเชอร์ ได้รับเลือกขึ้นเป็นนายกรัฐมนตรีด้วย</p>
<p>นอกจากนั้นแล้ว ในช่วง<date from="25511001" to="25520331">ระหว่างไตรมาส 4 ของปีที่แล้ว และไตรมาสแรกของปีนี้</date>นั้น ดัชนีภาคการผลิตของอังกฤษยังร่วงหล่นลงไปอีก 5.5% ส่วนดัชนีภาคการก่อสร้างร่วงลงไป 2.4% และดัชนีภาคอุตสาหกรรมการบริการหล่นลงไป 1.2%</p>
<p>ด้านนักนักวิเคราะห์หลายรายระบุว่า ถือเป็นสัญญาณดีที่เศรษฐกิจอังกฤษแตะจุดต่ำสุดแล้วในที่สุด และคาดว่าตัวเลขในไตรมาสต่อไปอาจจะอยู่ในทิศทางที่ดีขึ้น</p>
<p>เช่นเดียวกันกับทางด้านญี่ปุ่น มาซาอากิ ชิรากาวา ผู้ว่าการธนาคารกลางญี่ปุ่น (บีโอเจ) ได้ออกมายืนยันครั้งแรกว่า สถานการณ์ ที่ย่ำแย่ที่สุดของภาวะการตกต่ำ ของเศรษฐกิจญี่ปุ่นนั้นเริ่มผ่อนคลายลงแล้ว และขณะนี้ทางธนาคารได้ปรับการประเมินเศรษฐกิจ ขึ้นในทิศทางบวกเป็นครั้งแรกในรอบ 3 ปี ทีเดียว</p>
<p>ผู้ว่าการบีโอเจ กล่าวว่า คาดว่าใน<date from="25520401" to="25520630">ช่วงไตรมาส 2 ของปีนี้</date> <date from="255204--" to="255206--">ระหว่างเดือนเม.ย.-มิ.ย.</date>นั้น จีดีพีของญี่ปุ่นจะเริ่มดีขึ้นอย่างเห็นได้ชัดเมื่อเทียบกับ<date from="25520101" to="25520331">ไตรมาสแรกของปีนี้</date></p>
<p>ทั้งนี้ ญี่ปุ่นเพิ่งประกาศตัวเลขเศรษฐกิจใน<date from="25520101" to="25520331">ไตรมาสแรก</date>ไปไม่กี่วันก่อนหน้า โดยจีดีพีในไตรมาสดังกล่าวได้หดตัวลงไปถึง 4% ทีเดียว ซึ่งถือว่าเป็นจุดต่ำสุดที่สุดของเศรษฐกิจญี่ปุ่นแล้ว</p></body>
</news>
