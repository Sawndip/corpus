<teiHeader>
<fileDesc>
<titleStmt>
  <title>โสมแดงเดินหน้าทดสอบจรวด ไม่สนใจนานาชาติรุมประณาม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 19:58:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059085  </bibl>
</sourceDesc>
</fileDesc>
</teiHeader>
<news>
<headline>โสมแดงเดินหน้าทดสอบจรวด ไม่สนใจนานาชาติรุมประณาม</headline>
<lead>เอเอฟพี / เอจนซี - เกาหลีเหนือทดสอบขีปนาวุธพิสัยใกล้อีก หลังประสบผลสำเร็จในการทดลองนิวเคลียร์ใต้ดินโดยไม่สนใจการประณามจากทั่วโลก</lead>
<neck></neck>
<body><p>สำนักข่าวยอนฮัปของเกาหลีใต้ระบุว่า เกาหลีเหนือทดสอบขีปนาวุธพิสัยใกล้อีก 2 ลูก<date>เมื่อวาน</date>(<date when="25520526">26</date>)ในทะเลเหลือง ทางด้านตะวันตกของประเทศ แม้เพิ่งทดสอบไป3ลูกเมื่อ<date>วันจันทร์</date> หลังสิ้นสุดการทดลองนิวเคลียร์ใต้ดินครั้งที่2ในรอบ3ปีไม่กี่ชั่วโมง</p>
<p>รายงานระบุว่าเกาหลีเหนือยิงขีปนาวุธทั้งแบบจากพื้นสู่อากาศและจากพื้นสู่เรือ ที่มีพิสัยทำการราว 130 กิโลเมตรในทะเลเหลืองเมื่อช่วงบ่าย<date>วานนี้</date>ตามเวลาท้องถิ่น โดยเกาหลีเหนือสั่งห้ามเรือทุกชนิดเข้ามาในน่านน้ำทะเลเหลืองบริเวณนอกชายฝั่งจังหวัดเปียงอันใต้จนถึง<date>วันพุธ</date>(<date when="25520527">27</date>)นี้ซึ่งแหล่งข่าวในกองทัพเกาหลีใต้เชื่อว่าเป็นเพราะเกาหลีเหนือจะทดสอบขีปนาวุธเพิ่มอีก</p>
<p>โฆษกกระทรวงต่างประเทศเกาหลีใต้ระบุว่า รัฐบาลจะร่วมซ้อมปฏิบัติการทางเรือเพื่อสกัดกั้นการแพร่กระจายอาวุธที่มีอานุภาพทำลายล้างสูงตามโครงการ "พีเอสไอ" ที่มีสหรัฐฯเป็นแกนนำและมีประเทศต่างๆ เข้าร่วมกว่า90ประเทศเพื่อตอบโต้การทดลองนิวเคลียร์และขีปนาวุธของเกาหลีเหนือ แม้เกาหลีเหนือจะเตือนว่าการร่วมโครงการนี้ถือเป็นการประกาศสงครามก็ตาม</p>
<p>ด้านรอเบิร์ต กิบบ์ส โฆษกทำเนียบขาวยืนยันว่า ประธานาธิบดีบารัค โอบามา ได้หารือทางโทรศัพท์กับประธานาธิบดีลีมยองบักของเกาหลีใต้และนายกรัฐมนตรีทาโร อาโซะของญี่ปุ่นเมื่อ<date>วันจันทร์</date>(<date when="25520525">25</date>) เพื่อหาทางตอบโต้เกาหลีเหนือ ซึ่งทั้ง3เห็นพ้องที่จะผลักดันให้สหประชาชาติมีมาตรการเข้มงวดมากขึ้นเพื่อป้องกันการทดลองนิวเคลียร์และขีปนาวุธของเกาหลีเหนือ นอกจากนั้นโอบามาได้ย้ำถึงพันธสัญญาร่วมกันของทั้ง3ประเทศเพื่อสร้างความมั่นคงในเอเชียตะวันออก พร้อมยืนยันจะปกป้องเกาหลีใต้และญี่ปุ่นจากการโจมตีของเกาหลีเหนือ</p>
<p>ขณะที่คณะมนตรีความมั่นคงซึ่งเปิดประชุมที่นิวยอร์ก มีมติประณามการทดลองนิวเคลียร์ของเกาหลีเหนือเมื่อวันจันทร์ ซึ่งเป็นการละเมิดมติที่1718เมื่อ<date when="254910--">เดือนตุลาคม2006</date> แต่ยังไม่สามารถตกลงกันในเรื่องการเพิ่มบทลงโทษเกาหลีเหนือ แม้จะยอมรับว่าการกระทำดังกล่าวเป็นภัยคุกคามก็ตาม</p>
<p>ฌอง ปิแอร์ ลาครัวซ์ อัครราชทูตฝรั่งเศสประจำสหประชาชาติเผยว่า ถึงเวลาแล้วที่ต้องเพิ่มการลงโทษเกาหลีเหนือให้รุนแรงยิ่งขึ้น ขณะที่วิทาลี เชอร์กิน เอกอัครราชทูตรัสเซีย และยูกิโอะ ทาคาสึเอกอัครราชทูตญี่ปุ่นเห็นว่าควรมีการตอบโต้เกาหลีเหนือแทนการมีมติประณามเพียงอย่างเดียว</p>
<p>ด้านกระทรวงต่างประเทศจีน ออกคำแถลงเรียกร้องให้เกาหลีเหนือรักษาคำมั่นที่จะปลดอาวุธนิวเคลียร์และยุติการกระทำที่ทำให้สถานการณ์เลวร้ายลง พร้อมเรียกร้องให้เกาหลีเหนือกลับสู่โต๊ะเจรจา6ฝ่าย อย่างไรก็ตาม ในคำแถลงฉบับนี้ จีนยืนยันว่าไม่เห็นด้วยกับการใช้วิธีรุนแรงใดๆ เพื่อลงโทษเกาหลีเหนือ</p>
<p>ขณะที่รัฐมนตรีต่างประเทศของประเทศในเอเชียและยุโรปมากกว่า 40 ประเทศ ซึ่งเข้าร่วมประชุมอาเซมที่กรุงฮานอยของเวียดนามเป็นเวลา2วันตั้งแต่<date>เมื่อวาน</date> ได้ร่วมลงชื่อในคำแถลงที่ระบุว่า" กลุ่มประเทศเอเชีย-ยุโรปขอเรียกร้องให้เกาหลีเหนือยุติการทดลองอาวุธนิวเคลียร์ ซึ่งละเมิดต่อมติสหประชาชาติ และกลับเข้าร่วมการเจรจา6ฝ่ายโดยเร็วเพื่อรักษาสันติภาพในภูมิภาค"</p>
<p>ฮิโรฟูมิ นากาโซเนะ รัฐมนตรีต่างประเทศญี่ปุ่นและยูมยองฮวาน รัฐมนตรีต่างประเทศของเกาหลีใต้ ยืนยันที่ฮานอยว่าญี่ปุ่นและเกาหลีใต้จะผนึกกำลังตอบโต้เกาหลีเหนือโดยสันติวิธี และจะร่วมมือกับสหรัฐฯ และจีนในเรื่องนี้ แม้เชื่อว่าจีนคงไม่สนับสนุนให้เพิ่มมาตรการลงโทษต่อเกาหลีเหนือ</p></body>
</news>
