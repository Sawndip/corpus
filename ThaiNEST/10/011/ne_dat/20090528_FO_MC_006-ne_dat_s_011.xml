<teiHeader>
<fileDesc>
<titleStmt>
  <title>ยอดผู้ติดเชื้อหวัดใหญ่ 2009 ในแคนาดาพุ่งทะลุหลัก 1,000 รายแล้ว  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 11:54:17  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1ODIxJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ยอดผู้ติดเชื้อหวัดใหญ่ <date when="2552----">2009</date> ในแคนาดาพุ่งทะลุหลัก 1,000 รายแล้ว</headline>
<lead>วอชิงตัน <date when="25520528">28 พ.ค.</date> - เจ้าหน้าที่สาธารณสุขแคนาดา เผยว่า ยอดผู้ติดเชื้อไวรัสไข้หวัดใหญ่สายพันธุ์ใหม่ <date when="2552----">2009</date> ในแคนดาพุ่งทะลุหลัก 1,000 คนแล้ว หลังจาก<date>เมื่อวานนี้</date>พบผู้ติดเชื้อรายใหม่เพิ่มอีก 197 คน</lead>
<neck></neck>
<body><p>ขณะนี้ แคนาดาพบผู้ติดเชื้อไวรัสไข้หวัดใหญ่ชนิดเอ เอช 1 เอ็น 1 ทั้งสิ้น 1,118 คน รวมทั้งผู้เสียชีวิต 2 คน โดยในรัฐออนแทริโอเพียงรัฐเดียวพบผู้ติดเชื้อ 495 คน ทำให้แคนาดาเป็นประเทศที่พบผู้ติดเชื้อมากที่สุดเป็นอันดับ 3 รองจากเม็กซิโก และสหรัฐ</p>
<p>สำนักสาธารณสุขรัฐออนแทริโอ กล่าวว่า ผู้เสียชีวิตมีอาการเจ็บป่วยอยู่แล้ว ขณะนี้ยังไม่ชัดเจนว่า ไข้หวัดใหญ่สายพันธุ์ใหม่มีผลมากน้อยเพียงใดต่อการเสียชีวิตของผู้ป่วยรายนี้ ซึ่งทางการกำลังรอผลการตรวจสอบอย่างเป็นทางการ กรณีนี้คล้ายคลึงกับในรัฐแอลเบอร์ตา ซึ่งสตรีคนหนึ่งที่มีปัญหาสุขภาพอยู่แล้วถูกรายงานว่าเป็นผู้เสียชีวิตจากไข้หวัดใหญ่สายพันธุ์ใหม่รายแรกของแคนาดา</p>
<p>ส่วนในรัฐควิเบกมีรายงานผู้ติดเชื้อ 207 ราย เพิ่มขึ้น 22 ราย ขณะที่รัฐบริติชโคลัมเบียพบผู้ติดเชื้อ 120 ราย รัฐแอลเบอร์ตา 109 ราย รัฐซัสแคตเชวัน 104 ราย และรัฐโนวาสโกเชีย มีผู้ติดเชื้อ 71 ราย</p>
<p>ข้อมูลขององค์การอนามัยโลกก่อนการประกาศของแคนาดา ระบุว่ามีผู้ติดเชื้อไข้หวัดใหญ่สายพันธุ์ใหม่ 13,398 คน ใน 48 ประเทศ นับแต่โรคเริ่มระบาดเมื่อเดือนก่อน.</p></body>
</news>
