<teiHeader>
<fileDesc>
<titleStmt>
  <title>วอร์น็อคไม่จบมีฟ้องเพิ่มกรณีเตเวซ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/180309/1883  </bibl>
</sourceDesc>
</fileDesc>
</teiHeader>
<news>
<headline>วอร์น็อคไม่จบมีฟ้องเพิ่มกรณีเตเวซ</headline>
<lead>นีล  วอร์น็อค  อดีตผู้จัดการทีมเชฟฟิลด์  ยูไนเต็ด  บอกกับทางหนังสือพิมพ์เมืองผู้ดีว่า  เขาเตรียมที่จะดำเนินการฟ้องร้องเรียกค่าเสียหายจาก  เวสต์แฮม  ที่ทำให้เขาสูญเสียรายได้  จากกรณีที่ใช้ผู้เล่นที่ไม่มีสิทธ์ลงสนามอย่าง  คาร์ลอส  เตเวซ  ซึ่งมีส่วนที่เป็นเหตุให้  เชฟฟิลด์  ยูไนเต็ด  ตกชั้นจากพรีเมียร์ลีก  เมื่อ<date when="2550----">ปี  2007</date></lead>
<neck></neck>
<body><p>มื่อ<date when="25520316">วันจันทร์</date>ที่ผ่านมา  เชฟฟิลด์  ยูไนเต็ด  กับ  เวสต์แฮม  ยูไนเต็ด  ในที่สุดก็สามารถตกลงค่าเสียหายต่อกันได้เป็นที่เรียบร้อยในชั้นศาล  (ไม่มีการเปิดเผยตัวเลข  แต่คาดว่าอยู่ในราว   15   ล้านปอนด์)  หลังจากเป็นคดีความกันมานานร่วม  2  ปี  โดย  เชฟฯ  ยูฯ  ต้องการได้รับเงินชดเชยเพราะ  เตเวซ  ค่อนข้างมีบทบาทสำคัญในการพา  เวสต์แฮม  รอดตกชั้นในปีนั้น  ทั้งที่ขาดคุณสมบัติที่จะลงสนามให้ทีมดังของกรุงลอนดอน  ภายใต้กฎข้อบังคับบางข้อของลีก  เกี่ยวกับสิทธิ์ขาดในการเป็นเจ้าของตัวนักเตะโดยบุคคลที่สาม</p>
<p>หลายคนคิดว่าเรื่องนี้จบลงได้เสียที  หลังจากที่ทั้งสองสโมสรตกลงกันได้  แต่ล่าสุด  วอร์น็อค  ออกมากล่าวกับสื่อมวลชนว่าตัวเขาเองก็ถือว่าเป็นผู้เสียหายจากกรณีนี้เช่นกัน</p>
<p> "ผมจะลองพิจารณาเรื่องนี้โดยละเอียด  ผมแค่ต้องการเห็นเคสของทางสโมสรได้รับการสะสางให้เสร็จสิ้นก่อน   ผมจึงค่อยดำเนินการ"  วอร์น็อค  ซึ่งตอนนี้เป็นผู้จัดการทีม  คริสตัล  พาเลซ  ในลีกแชมเปียนชิพ  กล่าวกับ  เดย์ลี  เมล  เมื่อ<date>วันอังคาร</date></p>
<p> "ผมน่ายังได้เป็นผู้จัดการทีมในพรีเมียร์ลีก  หากทีมไม่ตกชั้น  หลังจากนั้นหน้าที่การงานก็เปลี่ยนไป  รายก็เปลี่ยนไป  และผมก็คิดว่านักฟุตบอลในทีมทั้งหมดก็น่าจะฟ้องได้เหมือนกัน"</p>
<p>มีรายงานระบุว่า   นักฟุตบอลสมาชิกของทีมเชฟฟิลด์   ยูไนเต็ด  เมื่อ<date when="2550----">ปี  2007</date>  ราว  20   คน   กำลังคิดหาทางฟ้องร้องเรียกค่าเสียหายอยู่เหมือนกัน  สำหรับการสูญเสียรายจ้าง  รวมถึงโบนัส</p>
<p>อย่างไรก็ตาม  เจ้าหน้าที่ของทางสโมสรเวสต์แฮม  ยังไม่มีใครออกมาให้ความเห็นในเรื่องนี้</p>
<p>สำหรับ  เวสต์แฮม  เคยโดนปรับเป็นสถิติสูงสุด  5.5  ล้านปอนด์  โดยทางพรีเมียร์ลีก   เมื่อ<date when="2550----">ปี  2007</date>  จากกรณีโยกย้ายทีมที่เป็นปัญหาของเตเวซ  กับ  ฮาเวียร์  มาสเคราโน  แต่รอดโดนตัดแต้ม  ไม่อย่างนั้นก็คงตกชั้นในปีนั้น</p>
<p>ในส่วนความเคลื่อนไหวอื่นของทีมในพรีเมียร์ลีก  แมนเชสเตอร์  ยูไนเต็ด  ได้รับข่าวดี  เมื่อ   เนมันยา   วิดิช  กองหลังตัวแกร่งของทีมที่โดนใบแดงในเกมที่แพ้  ลิเวอร์พูล  1-4  เมื่อวันเสาร์นั้น  โดนลงโทษห้ามแข่งแค่  2  นัด  จากที่กลัวกันว่านักเตะจะโดนแบน  3  นัด</p>
<p>ขณะที่  ลิเวอร์พูล  ได้ข่าวดีเช่นกัน  เมื่อทาง  ยูฟ่า  ออกมารับปากว่าจะช่วยเลี่ยงให้พวกเขาไม่ต้องลงเตะแชมเปียนส์ลีก   ในวันครบรอบ   20  ปี  โศกนาฏกรรม  ฮิลล์สโบโร  <date when="25520415">วันที่  15  เม.ย.</date>นี้  ซึ่งจะตรงกับโปรแกรมเลกสองของการแข่งขันในรอบควอเตอร์ไฟนอลพอดี</p>
<p>ด้านเกมพรีเมียร์ลีก  คู่มันเดย์ไนต์  เตะคู่เดียว  ปรากฏว่า  เวสต์แฮม  เตะในบ้านเสมอ  เวสต์  บรอมวิช  แบบไร้สกอร์  0-0  แต่หลังเกม  ทีมเยือนซึ่งรั้งอันดับสุดท้ายของตารางในเวลานี้  ออกมาแสดงความผิดหวังที่พวกเขาไม่ได้จุดโทษ  โดย  โทนี  มาวเบรย์  บอสทีม  "เดอะแบ็กกี้ส์"  ชี้ว่า  จังหวะที่  พอล  โรบินสัน  กองหลัง  โดน  ลูคัส  นีล  ดึงในครึ่งแรก  สมควรเป็นจุดโทษแต่ผู้ตัดสินให้ผู้รักษาประตูตั้งเตะออกมา  ขณะที่ครึ่งหลังทีมเยือนก็ยังโดนเล่นแรงอีก  โจนาส  โอส์สัน  อัดศอกใส่  โรเบิร์ต  กรีน  ผู้รักษาประตู  ซึ่ง  เกรแฮม  โพล  อดีตเชิ้ตดำพรีเมียร์ลีก  รับว่าลูกนี้ถ้าผู้ตัดสินมองเห็น  ต้องเป็นใบแดงสถานเดียว.
109 reads</p></body>
</news>
