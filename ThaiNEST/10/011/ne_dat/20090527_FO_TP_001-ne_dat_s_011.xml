<teiHeader>
<fileDesc>
<titleStmt>
  <title>'ซูจี'ยืนยันความบริสุทธิ์ต่อศาล  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270509/5308  </bibl>
</sourceDesc>
</fileDesc>
</teiHeader>
<news>
<headline>'ซูจี'ยืนยันความบริสุทธิ์ต่อศาล</headline>
<lead>นางอองซาน  ซูจี  แกนนำเรียกร้องประชาธิปไตยคนสำคัญในพม่า  ยืนยันต่อศาลอีกครั้งเมื่อ<date>วันอังคาร</date>  ว่าเธอไม่ได้กระทำการใดๆ  ที่เป็นการละเมิดต่อกฎการกักบริเวณตามที่รัฐบาลทหารพม่ากล่าวหา  ระบุเธอเพียงให้ที่พักพิงชั่วคราวแก่ชายชาวอเมริกันที่ว่ายน้ำข้ามทะเลสาบมายังบ้านพักของเธอเท่านั้น</lead>
<neck></neck>
<body><p>นางซูจี  เจ้าของรางวัลโนเบลสาขาสันติภาพ  วัย  63  ปี  ถูกนำตัวขึ้นให้การต่อศาลพิเศษในเรือนจำอินเส่งเป็นครั้งแรกเมื่อ<date>วันอังคาร</date>  ท่ามกลางการรักษาความปลอดภัยอย่างเข้มงวด   หลังเมื่อ<date>วันจันทร์</date>อัยการสั่งยกเลิกการสอบปากคำพยาน  8  คนที่เหลือ  ท่ามกลางการคาดการณ์ว่าการไต่สวนคดีน่าจะเสร็จสิ้นภายในไม่กี่วันข้างหน้านี้</p>
<p>นักการทูตและผู้สื่อข่าวที่ได้รับอนุญาตให้เข้าร่วมฟังการพิจารณาคดีด้วยเผยว่า   นางซูจีได้ขึ้นให้การต่อศาลว่าผู้ช่วยคนหนึ่งของเธอเป็นผู้ปลุกเธอตอนช่วงใกล้รุ่ง<date when="25520504">วันที่   4  พ.ค.</date> และแจ้งให้ทราบว่านายจอห์น  เยตทอว์  ได้บุกเข้ามาในบ้านพักของเธอ  แต่เธอไม่ได้แจ้งเรื่องนี้ให้ทางการทราบ</p>
<p>ส่วนข้อกล่าวหาที่ทางการอ้างว่าเธอได้ให้อาหารและยอมให้ชายอเมริกันผู้นี้พักอยู่ในบ้าน  นางระบุว่าเธอเพียงแต่ให้ที่พักชั่วคราวเท่านั้น  เพราะเห็นว่านายเยตทอว์ว่ายน้ำกลับไปไม่ไหว  นางซูจีบอกต่อว่า  นายเยตทอว์เดินทางออกจากบ้านพักของเธอไปเมื่อเกือบเที่ยงคืน<date when="25520505">วันที่  5  พ.ค.</date>  "ดิฉันทราบเพียงว่าเขาออกไปที่ทะเลสาบ  แต่ไม่รู้ว่าไปทางไหนเพราะตอนนั้นมืดมาก" </p>
<p>แม้จะถูกประณามจากทั่วโลก   แต่ทางการพม่าก็ยังเดินหน้าไต่สวนคดีนี้ต่อ  นักวิเคราะห์ฟันธงว่าเป็นแผนเล่นงานนางซูจีไม่ให้มีบทบาทในการเลือกตั้งครั้งสำคัญที่จะมีขึ้น<date when="2553----">ปีหน้า</date>  ประกอบกับระยะการกักบริเวณเธอในรอบล่าสุดจะครบกำหนดใน<date when="25520527">วันที่   27  พ.ค.</date>นี้แล้ว  ขณะที่นายตำรวจระดับสูงนายหนึ่งออกมาระบุว่า  ทางการอาจขยายเวลากักบริเวณนางออกไปอีก  6  เดือน</p>
<p>ด้านพันตำรวจเอกมินต์  เต็ง  เผยกับผู้สื่อข่าวและนักการทูตว่า  ที่จริงรัฐบาลทหารพม่าตัดสินใจแล้วว่าจะปล่อยตัวนางซูจี  แต่พอดีมีคดีละเมิดกฎการกักบริเวณขึ้นมาเสียก่อน  เขาอ้างด้วยว่าหากดูข้อมูลอย่างเป็นทางการจะเห็นว่านางซูจีถูกกักบริเวณภายในบ้านพักรอบนี้เพียง   4  ปีครึ่ง   ดังนั้นทางการจึงสามารถขยายระยะเวลาการกักบริเวณเธอออกไปได้อีก  6  เดือนเพื่อให้ครบ  5  ปี  ตามเกณฑ์สูงสุดที่กฎหมายความมั่นคงกำหนดไว้.</p></body>
</news>
