<teiHeader>
<fileDesc>
<titleStmt>
  <title>เกาหลีเหนือเตือนถึงการโจมตีและว่าข้อตกลงหยุดยิงกับเกาหลีใต้จะไม่มีผลอีกต่อไป  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280014&tb=N255205&return=ok&news_headline=%e0%a1%d2%cb%c5%d5%e0%cb%b9%d7%cd%e0%b5%d7%cd%b9%b6%d6%a7%a1%d2%c3%e2%a8%c1%b5%d5%e1%c5%d0%c7%e8%d2%a2%e9%cd%b5%a1%c5%a7%cb%c2%d8%b4%c2%d4%a7%a1%d1%ba%e0%a1%d2%cb%c5%d5%e3%b5%e9%a8%d0%e4%c1%e8%c1%d5%bc%c5%cd%d5%a1%b5%e8%cd%e4%bb  </bibl>
</sourceDesc>
</fileDesc>
</teiHeader>
<news>
<headline>เกาหลีเหนือเตือนถึงการโจมตีและว่าข้อตกลงหยุดยิงกับเกาหลีใต้จะไม่มีผลอีกต่อไป</headline>
<lead></lead>
<neck></neck>
<body><p>เกาหลีเหนือแถลง<date>เมื่อวานนี้</date>ว่า เกาหลีเหนือกำลังจะยกเลิกข้อตกลงหยุดยิงที่ใช้ยุติสงครามเกาหลีและเตือนว่าเกาหลีเหนืออาจจะใช้กำลังทหารโจมตีเกาหลีใต้ เพียง 2 วันหลังจากเกาหลีเหนือทดสอบระเบิดปรมาณูเป็นครั้งที่ 2 แถลงการณ์ดังกล่าวมีขึ้นท่ามกลางรายงานที่ว่า เกาหลีเหนือเริ่มเดินหน้าผลิตแร่พลูโตเนียมในระดับที่ใช้ผลิตอาวุธมากขึ้น ขณะที่ นายคิม จอง-อิล ผู้นำสูงสุดของเกาหลีเหนือกล่าวว่า เกาหลีเหนือจะไม่รับรองความปลอดภัยของเรือสหรัฐและเกาหลีใต้ที่ลอยลำอยู่นอกชายฝั่งด้านตะวันตกของเกาหลีเหนืออีกต่อไปและว่าคาบสมุทรเกาหลีกำลังจะกลับไปสู่สงคราม ด้านทำเนียบประธานาธิบดีสหรัฐถือว่า คำขู่ของเกาหลีเหนือเป็นการท้าทายที่อวดศักดาซึ่งจะทำให้เกาหลีเหนือยิ่งถูกโดดเดี่ยวมากขึ้น โดยนายโรเบิร์ต กิ๊บส์ โฆษกทำเนียบขาวกล่าวว่า การข่มขู่จะไม่ช่วยให้เกาหลีเหนือสมความปรารถนาในสิ่งที่ตั้งใจ ด้านนางฮิลลารี่ คลินตัน รัฐมนตรีต่างประเทศสหรัฐ ได้เน้นย้ำถึงภารกิจของสหรัฐที่จะปกป้องเกาหลีใต้และญี่ปุ่น โดยกล่าวที่กรุงวอชิงตันว่า เรื่องนี้เป็นภารกิจที่สหรัฐให้ความสำคัญมาก แต่ก็หวังว่าเกาหลีเหนือจะหวนกลับสู่การเจรจาหลายฝ่ายอีกครั้งเพื่อยุติโครงการนิวเคลียร์ของเกาหลีเหนือ ขณะเดียวกันมีรายงานว่าสมาชิกถาวรของคณะมนตรีความมั่นแห่งสหประชาชาติ 5 ประเทศ รวมทั้งญี่ปุ่นและเกาหลีใต้ที่รู้จักกันดีในนามของกลุ่ม พี 5 บวก 2 เห็นพ้องกันให้ขยายมาตรการคว่ำบาตรต่อเกาหลีเหนือเพื่อลงโทษที่เกาหลีเหนือทดสอบนิวเคลียร์ครั้งล่าสุด.</p></body>
</news>
