<teiHeader>
<fileDesc>
<titleStmt>
  <title>ส่งออกปลาดิบกระเตื้อง ดันเมษาเกินดุลเกินคาด  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/280509/5366  </bibl>
</sourceDesc>
</fileDesc>
</teiHeader>
<news>
<headline>ส่งออกปลาดิบกระเตื้อง ดัน<date when="----04--">เมษา</date>เกินดุลเกินคาด</headline>
<lead>การส่งออก<date when="----04--">เดือน  เม.ย.</date>ของญี่ปุ่นเริ่มฟื้นตัวดีขึ้น  หนุนยอดเกินดุลการค้าเดือนเดียวกันขยับขึ้นเกินคาด  เพิ่มความหวังมหาอำนาจทางเศรษฐกิจอันดับสองของโลกอาจผ่านพ้นจุดต่ำสุดของภาวะถดถอยมาแล้ว</lead>
<neck></neck>
<body><p>ทางการญี่ปุนเปิดเผยว่า  ยอดเกินดุลการค้า<date when="----04--">เดือน  เม.ย.</date>อยู่ที่  6.895  หมื่นล้านเยน  (ราว  2.5  หมื่นล้านบาท)  ลดลง  85%  จากช่วงเดียวกันของ<date when="2551----">ปีก่อน</date>  แต่ดีกว่าที่นักวิเคราะห์ฟันธงไว้ว่าจะขาดดุลราว   6.95  หมื่นล้านเยน  และนับเป็นการเกินดุลต่อเนื่องเดือนที่สาม  หลังขาดดุลอย่างมโหฬารใน<date when="----01--">เดือน  ม.ค.</date> จากพิษเศรษฐกิจที่ฉุดอุปสงค์ทั่วโลกดิ่งต่ำ  ทำให้สินค้าส่งออกสำคัญของญี่ปุ่น  อาทิ  รถยนต์  และเครื่องใช้ไฟฟ้า  พากันขายไม่ออก   ส่งผลเศรษฐกิจ<date from="25520101" to="25520331">ไตรมาสแรกปีนี้</date>เติบโตติดลบถึง  4% </p>
<p>ยอดเกินดุลการค้าเดือนล่าสุดได้รับอานิสงส์มาจากตัวเลขการส่งออกเดือนเดียวกันที่มีแนวโน้มดีขึ้น  แม้จะปรับลดลง  39.1%  เมื่อเทียบกับช่วงเดียวกันของ<date when="2551----">ปีก่อน</date>  แต่ก็นับว่ากระเตื้องขึ้นเล็กน้อยจากเดือนก่อนหน้าที่ลดลงถึง  45.6% </p>
<p>     หากคิดเป็นรายเดือน  ยอดส่งออก<date when="----04--">เดือน  เม.ย.</date> ถือว่าปรับเพิ่มขึ้นต่อเนื่องเป็นเดือนที่สองแล้ว  แม้ว่าแนวโน้มการฟื้นตัวจะไม่ค่อยแข็งแกร่งนักก็ตาม</p>
<p>ส่วนยอดการขนส่งสินค้าไปยังจีน  ซึ่งถือเป็นคู่ค้ารายใหญ่สุดของญี่ปุ่น  แม้จะปรับลดลง  25.8%  แต่ก็นับว่าขยับดีขึ้นเป็นเดือนที่สามติดต่อกัน  บ่งชี้ว่ามาตรการกระตุ้นเศ</p>
<p>เมื่อต้นสัปดาห์  นายมาซากิ  ชิรากาวา  ผู้ว่าการธนาคารกลางญี่ปุ่น  (บีโอเจ)  คาดการณ์ว่าเศรษฐกิจญี่ปุ่นซึ่งใหญ่ที่สุดในเอเชียจะกลับมาเติบโตเป็นบวกอีกครั้งใน<date from="25520401" to="25520630">ช่วงไตรมาสสองของปีนี้</date>   และจากนั้นจะค่อยๆ  ฟื้นตัวขึ้นทีละน้อย  หลังเข้าสู่ภาวะถดถอยมา<date from="25510401">ตั้งแต่ไตรมาสสองของปีก่อน</date> </p>
<p>นอกจากนี้  บีโอเจยังปรับประมาณการเศรษฐกิจไปในทิศทางบวกเป็นครั้งแรกในรอบกว่า  3  ปีเมื่อ<date>สัปดาห์ที่แล้ว</date>  ชี้จุดต่ำสุดของภาวะถดถอยในญี่ปุ่นอาจผ่านพ้นไปแล้ว.   
</p></body>
</news>
