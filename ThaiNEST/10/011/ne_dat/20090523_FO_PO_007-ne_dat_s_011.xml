<teiHeader>
<fileDesc>
<titleStmt>
  <title>ครุกแมนชี้ศก.โลก ถึงจุด�หยุดทิ้งตัว�  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสต์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48759  </bibl>
</sourceDesc>
</fileDesc>
</teiHeader>
<news>
<headline>ครุกแมนชี้ศก.โลก ถึงจุด�หยุดทิ้งตัว�</headline>
<lead>เจ้าของรางวัลโนเบล<date when="2551----">ปีที่แล้ว</date> ชี้สัญญาณเลวร้ายถึงขีดสุด แต่ยังไม่ชัดว่าเศรษฐกิจถดถอยเริ่มดีดกลับขึ้นมาเมื่อใด</lead>
<neck></neck>
<body><p>พอล ครุกแมน นักเศรษฐ ศาสตร์เจ้าของรางวัลโนเบลประจำ<date when="2551----">ปี 2551</date> เปิดเผยว่า ภาวะการทิ้งตัวลงของเศรษฐกิจโลกอาจจะสิ้นสุดลงแล้วเมื่อพิจารณาจากตัวเลขบ่งชี้ด้านต่างๆ
นอกจากนี้ ภาวะชะงักงันอย่างรุนแรงของเศรษฐกิจถดถอยอาจ ยุติลงแล้วด้วยเช่นกัน พร้อมทั้ง คาดการณ์ว่า เศรษฐกิจจะเริ่มมีเสถียรภาพมากขึ้น</p>
<p>�ผมไม่คิดว่าเรามาถึงจุดต่ำสุด แต่จุดต่ำสุดอยู่ไม่ไกลจากนี้ สิ่งที่ ผมกังวลก็คือ เมื่อเราทิ้งตัวลงต่ำสุดแล้วไม่ดีดกลับขึ้นมา แต่กลับค้างอยู่ที่จุดต่ำ เพราะขณะนี้ยังไม่เป็นที่ชัดเจนว่าภาวะฟื้นตัวมาจากจุดใด� ครุกแมน กล่าว</p>
<p>ครุกแมน ยังระบุว่า ขณะนี้ยังไม่มีสัญญาณชัดเจนว่าเอเชียอยู่ในฐานะที่จะสามารถนำเศรษฐกิจโลกให้ฟื้นตัวได้หรือไม่ นอกจากนี้ ยังไม่เชื่อว่าเงินหยวนจะเปลี่ยนฐานะมาเป็นสกุลเงินสากลในเร็วๆ นี้</p>
<p>ทั้งนี้ เจ้าของรางวัลโนเบลยัง ชี้ด้วยว่า วิกฤตเศรษฐกิจในตลาด เกิดใหม่ เป็นผลสืบเนื่องจากการละเลยของรัฐบาลที่จะควบคุมกระแสการลงทุนจากต่างประเทศ โดยเฉพาะวิกฤตการเงินเอเชีย<date when="2540----">ปี 2540</date> และวิกฤตการเงินล่าสุดในยุโรปตะวันออก</p>
<p>�วิกฤตการเงินทั้งสองครั้ง เนื่องจากกระแสทุนหลั่งไหลเข้ามาอย่างไม่ขาดสาย รวมถึงการกู้ยืมเงินในรูปของเงินตราต่างประเทศก้อนมหึมา ขณะที่รัฐบาลทำได้เพียง ยืนมองอยู่ห่างๆ� ครุกแมน กล่าวระหว่างการสัมมนาที่กรุงฮานอยของเวียดนาม พร้อมเตือนเวียดนาม ให้ระมัดระวังในการเปิดรับทุนจากต่างประเทศ</p></body>
</news>
