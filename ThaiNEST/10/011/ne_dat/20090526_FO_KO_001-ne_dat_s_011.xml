<teiHeader>
<fileDesc>
<titleStmt>
  <title>ยอดตายจากหวัด2009ทั่วโลกเฉียด100คน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090526/14352/%e0%b8%a2%e0%b8%ad%e0%b8%94%e0%b8%95%e0%b8%b2%e0%b8%a2%e0%b8%88%e0%b8%b2%e0%b8%81%e0%b8%ab%e0%b8%a7%e0%b8%b1%e0%b8%942009%e0%b8%97%e0%b8%b1%e0%b9%88%e0%b8%a7%e0%b9%82%e0%b8%a5%e0%b8%81%e0%b9%80%e0%b8%89%e0%b8%b5%e0%b8%a2%e0%b8%94100%e0%b8%84%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ยอดตายจากหวัด<date when="2552----">2009</date>ทั่วโลกเฉียด100คน</headline>
<lead>เปอร์โตริโก/เชคพบผู้ติดเชื้อไข้หวัด <date when="2552----">2009</date> รายแรก ขณะที่ยอดตายทั่วโลกเฉียด 100 คนแล้ว</lead>
<neck></neck>
<body><p>(<date when="25520526">26พ.ค.</date>) จำนวนประเทศที่พบการติดเชื้อไข้หวัดใหญ่สายพันธุ์ใหม่ <date when="2552----">2009</date> ยังคงเพิ่มขึ้นเรื่อยๆ ในขณะที่ตัวเลขผู้เสียชีวิตทั่วโลกก็เพิ่มขึ้นจนใกล้ทะลุหลักร้อยรายแล้ว โดยล่าสุดเปอร์โตริโก ยืนยันมีผู้ติดเชื้อรายแรกแล้ว<date>เมื่อวาน</date> เป็นชายวัย 39 ปีที่อาจได้รับเชื้อระหว่างล่องเรือสำราญในทะเลแคริบเบียน และสาธารณรัฐเชคยืนยันมีผู้ติดเชื้อรายแรกเป็นชาย วัย 29 ปี เขาเป็นนักบินที่เพิ่งกลับจากไปนครนิวยอร์ก  </p>
<p> นอกจากนี้ออสเตรเลียรายงาน<date>วันนี้</date>ว่า มีผู้ติดเชื้อเพิ่มอีก 4 คนที่เพิ่งเดินทางจากนครลอสแองเจลิสของสหรัฐถึงนครซิดนีย์ ทำให้ยอดติดเชื้อเพิ่มเป็น 29 คน ส่วน<date>เมื่อวาน</date>เพิ่งยืนยันเด็กชายวัย 9 ขวบติดเชื้อหลังกลับจากไปลอสแองเจลิส นอกจากนี้เด็ก 2 คนที่ร่วมล่องเรือในแปซิฟิกใต้และกลับถึงนครซิดนีย์<date>เมื่อวาน</date>ได้รับการยืนยันแล้วว่าติดเชื้อ ทำให้ผู้โดยสารเกือบ 2,000 คนบนเรือได้รับแจ้งให้เก็บตัวอยู่บ้านหรือโรงแรมเพื่อเฝ้าสังเกตอาการ</p>
<p>ส่วนฮ่องกงยืนยันผู้ติดเชื้อเพิ่ม 2 คนทำให้ยอดรวมเพิ่มเป็น 9 คน โดยผู้ติดเชื้อล่าสุดเป็นเด็กหญิงอายุ 18 เดือนซึ่งเป็นผู้ติดเชื้ออายุน้อยที่สุดในฮ่องกง และพี่ชายวัย 4 ทั้งคู่เพิ่งกลับจากไปเที่ยวพร้อมครอบครัวในนครนิวยอร์กของสหรัฐ</p>
<p>ขณะที่จำนวนผู้เสียชีวิตด้วยโรคนี้ทั่วโลกเพิ่มขึ้นรวมกัน 6 คน<date>เมื่อวานนี้</date> โดยเม็กซิโกแจ้งเพิ่ม 3 คน สหรัฐ  2 คนและแคนาดา 1 คน ทำให้ยอดรวมเพิ่มเป็น 97 คนแล้ว แต่ตัวเลขขององค์การอนามัยโลกยังไม่รวมรายงานล่าสุดนี้ โดยยืนยันเพียง 91 คน</p></body>
</news>
