<teiHeader>
<fileDesc>
<titleStmt>
  <title>WHOเล็งยกหวัด2009เป็นโรคระบาดโลก  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 11:36:59  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173267  </bibl>
</sourceDesc>
</fileDesc>
</teiHeader>
<news>
<headline>WHOเล็งยกหวัด<date when="2552----">2009</date>เป็นโรคระบาดโลก</headline>
<lead>WHO พิจารณายกระดับเตือนภัยไข้หวัดใหญ่ <date when="2552----">2009</date> หลังจากมีการแพร่ระบาดอย่างหนัก และยอดผู้ติดเชื้อพุ่งแตะ 13,000 คน ขณะที่สิงคโปร์ ยืนยัน พบผู้ติดเชื้อหวัดใหญ่ <date when="2552----">2009</date> รายแรก</lead>
<neck></neck>
<body><p>นักวิทยาศาสตร์ขององค์การอนามัยโลก หรือ WHO กำลังพิจารณาการยกระดับความรุนแรงของไข้หวัดใหญ่ <date when="2552----">2009</date> ให้เป็น โรคระบาดทั่วโลก โดยก่อนหน้านี้หลายประเทศ ออกมาเรียกร้องให้ WHO ยกระดับการเตือนภัย จากระดับ 5 ขึ้นไปอยู่ที่ระดับ 6 ซึ่งเป็นระดับสูงสุด หลังจากไข้หวัดใหญ่สายพันธุ์ใหม่ <date when="2552----">2009</date> ได้สร้างความเสียหายในหลายประเทศทั้งทางด้านการค้าและเศรษฐกิจ</p>
<p>สำหรับ ยอดผู้ติดเชื้อไวรัส ไข้หวัดใหญ่ H1N1 ขณะนี้อยู่ที่ 12,954 คน ใน 46 ประเทศทั่วโลก และมีผู้เสียชีวิตแล้ว92 ราย นับตั้งแต่มีการระบาดครั้งแรกเมื่อเดือนที่ผ่านมา</p>
<p>จากการระบาดของเชื้อไวรัส H1 N1 ที่เป็นสาเหตุของโรคไข้หวัดใหญ่ <date when="2552----">2009</date> ที่แพร่ระบาดไปทั่วโลกอย่างรวดเร็วและมียอดผู้ติดเชื้อ กว่า 13,000 คน ในเวลานี้ ทำให้ WHO มีความจำเป็นในการเร่งพิจารณายกระดับการเตือนภัยขึ้นสู่ ระดับสูงสุด ท่ามกลางความวิตกของนานาประเทศ จากการพิจารณาครั้งนี้ว่า อาจสร้างความวุ่นวายและความตื่นตระหนกมากเกินความจำเป็น</p>
<p>สิงคโปร์ ยืนยัน พบผู้ติดเชื้อหวัดใหญ่ <date when="2552----">2009</date> รายแรก</p>
<p>ขณะที่ สาธารณสุขของประเทศสิงคโปร์ ยืนยัน พบผู้ติดเชื้อไข้หวัดใหญ่สายพันธุ์ใหม่ <date when="2552----">2009</date> รายแรกของประเทศแล้ว<date>วันนี้</date> โดยผู้ติดเชื้อรายดังกล่าวเป็นหญิงอายุ 22 ปี ที่เพิ่งเดินทางกลับมาจากรัฐนิวยอร์คของสหรัฐฯ ถึงท่าอากาศยานของประเทศสิงคโปร์ <date>วานนี้</date> (<date when="25520526">26 พ.ค.</date>) หลังจากนั้น ได้มีอาการไอเพิ่มขึ้นเรื่อยๆ</p>
<p>ขณะนี้ หญิงสาวคนดังกล่าว ได้รับรักษาตัวและรับยาต้านไวรัสแล้วขณะนี้มีอาการทรงตัว ส่วนญาติของผู้ติดเชื้อรายดังกล่าว ทางการสิงคโปร์ได้กักบริเวณเพื่อเฝ้าสังเกตอาการเป็นที่เรียบร้อยแล้ว</p></body>
</news>
