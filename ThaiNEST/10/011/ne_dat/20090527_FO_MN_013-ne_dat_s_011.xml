<teiHeader>
<fileDesc>
<titleStmt>
  <title>รัสเซียห้ามนำเข้าเนื้อหมูจากญี่ปุ่นหลังหวัดพันธุ์ใหม่ลุกลาม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 04:30:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059178  </bibl>
</sourceDesc>
</fileDesc>
</teiHeader>
<news>
<headline>รัสเซียห้ามนำเข้าเนื้อหมูจากญี่ปุ่นหลังหวัดพันธุ์ใหม่ลุกลาม</headline>
<lead>เอเอฟพี - รัสเซียสั่งห้ามนำเข้าเนื้อหมูจาก 3 จังหวัดของญี่ปุ่น สืบเนื่องจากความกังวลต่อการแพร่ระบาดของไข้หวัดใหญ่สายพันธุ์ <date when="2552----">2009</date> ในพื้นที่ หน่วยงานเฝ้าระวังสุขอนามัยสัตว์และพืช เปิดเผยเมื่อ<date>วันอังคาร</date> (<date when="25520526">26</date>)</lead>
<neck></neck>
<body><p>ตามข้อเท็จจริงของการตรวจพบไวรัส เอช1เอ็น1 ในญี่ปุ่น ทาง Rosselkhoznadzor (หน่วยงานเฝ้าระวัง ความปลอดภัยด้านอาหารของกระทรวงเกษตรฯของรัฐเซีย) ขอห้ามนำเข้าสุกรมีชีวิต เนื้อหมูและผลิตภัณฑ์ที่ทำจากหมูจากโอซากา เฮียวโงะและชิกะ แถลงการณ์ของสำนักงาน ระบุ</p>
<p>หน่วยงานเฝ้าระวัง ความปลอดภัยด้านอาหารของกระทรวงเกษตรฯของรัฐเซีย ระบุว่า คำสั่งแบนของพวกเขามีขึ้น สืบเนื่องจากความกังวลต่อผลิตภัณฑ์ที่ทำหรือบรรจุหีบห่อ<date notBefore="25520521"><offset>หลังจาก</offset>วันที่ 20 พฤษภาคม</date></p>
<p>เจ้าหน้าที่กระทรวงสาธารณสุขญี่ปุ่น ยืนยันตัวเลขผู้ติดเชื้อไวรัสสายพันธุ์ใหม่เพิ่มเป็น 307 คน แต่ไม่มีผู้เสียชีวิตและผู้ติดเชื้อเกือบทั้งหมดมีอาการไม่รุนแรง</p>
<p>ก่อนหน้านี้ ใน<date notAfter="25520510" notBefore="25520501">ช่วงต้นเดือน</date> มอสโก สั่งแบนการนำเข้าเนื้อหมูจากสเปน หลังจากมีคำยืนยันว่าพบผู้ติดเชื้อไวรัส ส่วนประเทศอื่นๆ อาทิ สหรัฐฯ อังกฤษ และแคนาดา ไม่พ้นโดนมาตรการดังกล่าวเช่นกัน จนก่อเสียงวิพากษ์วิจารณ์จากสหภาพยุโรป</p>
<p>รัสเซียยืนยันพบผู้ติดเชื้อไข้หวัดใหญ่สายพันธุ์ <date when="2552----">2009</date> สองรายแรกของประเทศเมื่อสัปดาห์ที่ผ่านมา โดยทั้งสองคนเป็นชาวรัสเซีย รายหนึ่งเพิ่งเดินทางกลับมาจากสหรัฐฯ ส่วนอีกคนกลับมาจากสาธารณรัฐโดมินิกัน</p>
<p>ใน<date>วันอังคาร</date> (<date when="25520526">26</date>) องค์การอนามัยโลก ยืนยันยอดผู้ติดเชื้อไข้หวัดใหญ่สายพันธุ์ใหม่มีทั้งสิ้นแล้ว 12,954 รายใน 46 ประเทศ นับตั้งแต่ตรวจพบเชื้อไวรัสชนิดนี้เมื่อเดือนก่อน ขณะที่มีผู้เสียชีวิตเพิ่มเป็น 92 คน</p></body>
</news>
