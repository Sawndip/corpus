<teiHeader>
<fileDesc>
<titleStmt>
  <title>BOJมองบวก ศก.ส่อเค้าฟื้น คงดบ.เท่าเดิม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/230509/5109  </bibl>
</sourceDesc>
</fileDesc>
</teiHeader>
<news>
<headline>BOJมองบวก ศก.ส่อเค้าฟื้น คงดบ.เท่าเดิม</headline>
<lead>ธนาคารกลางญี่ปุ่น  (บีโอเจ)  ปรับประมาณการแนวโน้มเศรษฐกิจใหม่  ชี้จุดเลวร้ายที่สุดของภาวะถดถอยครั้งรุนแรงที่สุดนับ<date from="24611111">ตั้งแต่สงครามโลกครั้งสอง</date>อาจผ่านพ้นไปแล้ว  พร้อมประกาศคงดอกเบี้ยไว้เท่าเดิมที่  0.1%</lead>
<neck></neck>
<body><p>นายมาซากิ   ชิรากาวา   ผู้ว่าการบีโอเจ  กล่าวว่า  ขณะนี้เศรษฐกิจญี่ปุ่นกำลังค่อยๆ  ฟื้นตัวจากภาวะถดถอย   หลังตกต่ำลงหนักสุดเป็นประวัติการณ์ใน<date from="25520101" to="25520331">ช่วงไตรมาสแรก<offset>ที่ผ่านมา</offset></date>ด้วยตัวเลขผลิตภัณฑ์มวลรวมภายในประเทศ  (จีดีพี)  หดตัวมากถึง  4.0%  เมื่อเทียบกับไตรมาสก่อนหน้า</p>
<p>  "เราคาดว่าจีดีพีช่วงสามเดือนนับจากนี้จะไม่แย่เหมือนในไตรมาสแรก  แต่กระนั้นก็ยังไม่มีอะไรแน่นอน   เราจึงจำเป็นต้องจับตาดูสถานการณ์ทางเศรษฐกิจอย่างใกล้ชิด"  นายชิรากาวากล่าว  หลังบีโอเจประกาศรักษาระดับอัตราดอกเบี้ยไว้เท่าเดิมที่  0.1%  และยังไม่ส่งสัญญาณว่าครั้งหน้าจะปรับลดดอกเบี้ยลงอีกหรือไม่ </p>
<p>     ทั้งนี้   การประเมินแนวโน้มเศรษฐกิจล่าสุดของบีโอเจถือว่าเป็นไปในทิศทางบวกมากกว่าครั้งที่แล้วที่มองว่า  "สภาพเศรษฐกิจญี่ปุ่นทรุดลงอย่างมีนัยสำคัญ"</p>
<p>เมื่อ<date when="255204--">เดือน   เม.ย.</date> บีโอเจประเมินแนวโน้มเศรษฐกิจ<date>ปีนี้</date>ว่าจะหดตัวราว  3.1%  ก่อนจะกลับมาเติบโตได้อีกครั้งที่   1.2%  <date when="2553----">ปีหน้า</date>  จากอานิสงส์ของภาคการผลิตและการส่งออกที่เริ่มฟื้นตัวดีขึ้น</p>
<p>เศรษฐกิจแดนอาทิตย์อุทัยซึ่งใหญ่เป็นอันดับสองของโลก   เติบโตติดลบต่อเนื่องกันมาเป็นไตรมาสที่   4   แล้วนับตั้งแต่<date when="2551----">ปีที่แล้ว</date>  อย่างไรก็ดี  นักวิเคราะห์ส่วนใหญ่มองว่า<date from="25520401" to="25520630">ไตรมาสสอง</date>  เศรษฐกิจญี่ปุ่นน่าจะทรงตัวหรือไม่ก็อาจกลับมาเติบโตได้อีกครั้ง  เมื่อดูจากยอดการส่งออกและการผลิตภาคโรงงานที่กระเตื้องขึ้นเล็กน้อยใน<date when="255203--">เดือน  มี.ค.</date></p></body>
</news>
