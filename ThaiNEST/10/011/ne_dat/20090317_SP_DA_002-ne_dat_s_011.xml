<teiHeader>
<fileDesc>
<titleStmt>
  <title>'นาดาล-ยอโควิช-ร็อดดิค'ลิ่วรอบ 3 ศึกพาริบาสโอเพ่น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-17 08:40:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193644&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'นาดาล-ยอโควิช-ร็อดดิค'ลิ่วรอบ 3 ศึกพาริบาสโอเพ่น</headline>
<lead></lead>
<neck></neck>
<body><p>ศึกเทนนิส เอทีพี ทัวร์ และดับเบิลยูที เอ ทัวร์ รายการ บีเอ็นพี พาริบาส โอเพ่น ชิงเงินรางวัลรวม 4.5 ล้านเหรียญ (ประมาณ 153 ล้านบาท) เท่ากัน สำหรับเอทีพี และดับเบิลยูทีเอ ที่อินเดียน เวลล์ส เทนนิส การ์เด้น เมืองอินเดียน เวลล์ส รัฐแคลิฟอร์เนีย สหรัฐอเมริกา เมื่อ<date>วันอาทิตย์</date>ที่ผ่านมา ในประเภทชายเดี่ยว   รอบ 2 ราฟาเอล นาดาล นักหวดมือ 1 โลกแดนกระทิงดุ ไล่ต้อนนิ่ม มิชาเอล แบร์เรอร์ คู่แข่งจากเมืองเบียร์ 2 เซตรวด 6-2, 6-1 ผ่านเข้าสู่รอบที่ 3 ต่อไปได้อย่างสบายมือ เช่นเดียวกับ โนวัค ยอโควิช นักเทนนิสมือ 3 โลกชาว เซิร์บ ที่พิชิต มาร์ติน วาสซอลโล อาร์กูเอลโล  คู่แข่งจากอาร์เจนตินา 2-0 เซต 7-5, 6-4 ส่วน “จอมเสิร์ฟพลังช้าง” แอนดี ร็อดดิค นักหวดมือ 7 ของรายการชาวอเมริกัน คว้าชัยเหนือ ดาเนียล คูลเลเรอร์ คู่แข่งจากออสเตรีย 2 เซตรวด 6-1, 7-6 (7-3)</p>
<p>ผลการแข่งขันในคู่อื่น ๆ มีดังต่อไปนี้ ดาบิด นัลบานเดียน (อาร์เจนตินา, มือ 14) ชนะ โรเบิร์ต เคนดริค (สหรัฐ) 6-4, 6-4, ฮวน มาร์ติน เดล โปโตร (อาร์เจนตินา, มือ 6) ชนะ ไรอัน สวีตติง (สหรัฐ) 6-7 (6-8), 6-3, 6-1, จอห์น ไอส์เนอร์ (สหรัฐ) ชนะ กาเอล มงฟิลส์ (ฝรั่ง เศส, มือ 9) 6-7 (5-7), 6-1, 6-4, มารัต ซาฟิน (รัสเซีย, มือ 24) ชนะ นิโคลาส มัสซู (ชิลี) 6-3, 7-6 (7-2), เฌเรมี ชาร์ดี (ฝรั่งเศส) ชนะ มาร์ดี ฟิช (สหรัฐ, มือ 20)  7-6 (7-4), 7-6 (7-1), ดาบิด เฟร์เรอร์  (สเปน, มือ 12) ชนะ ทอดด์ วิดอม (สหรัฐ) 6-4, 7-5, นิโกลาส คีเฟอร์ (เยอรมนี, มือ 31) ชนะ บ๊อบบี เรย์โนล์ด (สหรัฐ) 6-4, 6-2, ทอมมี ฮาส (เยอรมนี) ชนะ ไรเนอร์ ชูตต์เลอร์ (เยอรมนี, มือ 29) 6-7 (4-7), 6-2, 6-4, สตานิสลาส วาวรินกา (สวิส, มือ 16) ชนะ อันเดรส เซปปี (อิตาลี) 6-1, 6-3, เจอร์เกน เมล เซอร์ (ออสเตรีย, มือ 30) ชนะ เทย์เลอร์ เดนต์ (สหรัฐ) 7-5, 6-2, ดมีทรี ตูร์ซูนอฟ (รัสเซีย, มือ 26) ชนะ ไมเคิล รัสเซลล์ (สหรัฐ) 7-6 (7-5), 4-6, 6-3, วิคตอร์ ทรอซิคกี (เซอร์ เบีย) ชนะ โทมัส เบอร์ดิช (เช็ก, มือ 21) 6-3, 6-1 แซม เคอร์เรย์ (สหรัฐ) ชนะ ราเด็ค สเตปาเน็ค (เช็ก, มือ 18) 6-4, 6-3</p>
<p>ด้านประเภทหญิงเดี่ยวรอบ 3 ดินารา ซาฟินา นักหวดมือ 1 ของรายการจากแดนหมีขาว เอาชนะสาวแดนมังกรจีน เพ้ง ซุย 2 เซตรวด 7-5, 6-4 ผ่านเข้ารอบ 4 ต่อไป</p>
<p>ผลการแข่งขันในคู่อื่น ๆ มีดังต่อไปนี้ เวรา ซโวนาเรวา (รัสเซีย, มือ 4) ชนะ เปตรา ควิโตวา (เช็ก) 6-3, 6-1, คาโรไลน์ วอซเนียคกี (เดนมาร์ก, มือ 9) ชนะ คาอิอา คาเนปี (เอส โตเนีย, มือ 18) 6-3, 3-6, 6-3, จิลล์ เคลย์บาส (สหรัฐ) ชนะ นิโคล ไวดิโซวา (เช็ก) 6-4,  6-3, อูร์สซูลา รัดวานสกา (โปแลนด์) ชนะ อเล็กซา กลัตช์ (สหรัฐ) 6-3, 7-6 (7-3), ชาฮาร์ เปียร์ (อิสราเอล) ชนะ แอนนา ชัคเวตัดเซ (รัสเซีย, มือ 19) 6-2, 6-4, วิคตอเรีย อซาเรนกา (เบลารุส, มือ 8) ชนะ เอเลนา เวสนินา (รัสเซีย) 6-3, 7-5, หลี นา (จีน) ชนะ อเมลี โมเรสโม (ฝรั่งเศส, มือ 17) 7-5, 6-2.
</p></body>
</news>
