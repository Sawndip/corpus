<teiHeader>
<fileDesc>
<titleStmt>
  <title>�ซีอีโอAIG�เล็งลาออก ขอพยุงบริษัทจนเสถียร  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48765  </bibl>
</sourceDesc>
</fileDesc>
</teiHeader>
<news>
<headline>�ซีอีโอAIG�เล็งลาออก ขอพยุงบริษัทจนเสถียร</headline>
<lead>ผู้บริหารสูงสุดของเอไอจี เตรียมลาออกจากตำแหน่ง หลังบริษัทส่ออาการดีขึ้น</lead>
<neck></neck>
<body><p>เอ็ดเวิร์ด ลิดดี ประธานบริหาร และประธานเจ้าหน้าที่ฝ่ายบริหาร (ซีอีโอ) ของเอไอจี เตรียมก้าวลงจากตำแหน่ง โดยระบุว่า ขณะนี้ เอไอจีเริ่มมีเสถียรภาพในระดับหนึ่งแล้ว หลังจากเผชิญกับภาวะผันผวนทางการเงินจนต้องร้องขอความช่วยเหลือจากรัฐบาลสหรัฐ</p>
<p>�ยังมีงานอีกหลายอย่างที่ต้องสะสางในเอไอจี แต่หลายงานได้บรรลุผลแล้ว ด้วยความช่วยเหลือทางการเงินจากธนาคารกลางสหรัฐสาขานิวยอร์ก และกระทรวงการคลังสหรัฐ เราจึงประสบความสำเร็จที่เป็นรูปธรรมในการพยุง ให้เอไอจีมั่นคงขึ้น และลดความ เสี่ยงลง ปกป้องผู้ถือหุ้นและธุรกิจของเรา และสามารถพัฒนาแผนการจ่ายคืนเงินภาษีประชาชน� ลิดดี กล่าวผ่านแถลงการณ์ถึงคณะกรรมการบริหาร</p>
<p>ขณะนี้ยังไม่มีการเปิดเผยว่า ลิดดีจะลาออกจากตำแหน่งเมื่อใด แต่เจ้าตัวแนะนำให้คณะกรรมการบริหารแยกตำแหน่งประธานบริหารและซีอีโอออกจากกัน ก่อนการเลือกตั้งผู้บริหารของบริษัทใน<date when="25520630">วันที่ 30 มิ.ย.นี้</date> หลังจากที่ใน สมัยของลิดดีได้ควบ 2 ตำแหน่งพร้อมกัน
ทั้งนี้ ลิดดีรับตำแหน่งเมื่อ<date when="2551----">ปีที่แล้ว</date>ในช่วงที่เอไอจีกำลังเผชิญกับมรสุมอย่างหนักจนต้องขายกิจการบางส่วน และเปิดให้รัฐบาลถือครองหุ้นเพื่อแลกกับเงินช่วยเหลือ 1.7 แสนล้านเหรียญสหรัฐ (ราว 5.9 ล้านล้านบาท)</p></body>
</news>
