<teiHeader>
<fileDesc>
<titleStmt>
  <title>โสมแดงเตรียมทดลองขีปนาวุธอีก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090527/14467/%e0%b9%82%e0%b8%aa%e0%b8%a1%e0%b9%81%e0%b8%94%e0%b8%87%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b8%97%e0%b8%94%e0%b8%a5%e0%b8%ad%e0%b8%87%e0%b8%82%e0%b8%b5%e0%b8%9b%e0%b8%99%e0%b8%b2%e0%b8%a7%e0%b8%b8%e0%b8%98%e0%b8%ad%e0%b8%b5%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>โสมแดงเตรียมทดลองขีปนาวุธอีก</headline>
<lead>โซล-สื่อเกาหลีใต้อ้างโสมแดงยังคิดจะทดลองขีปนาวุธอีก ทั้งๆ ที่เพิ่งทดลองนิวเคลียร์ใต้ดิน และทดลองจรวดพิสัยใกล้ไปหยกๆ เมื่อ<date>วันจันทร์</date></lead>
<neck></neck>
<body><p>สำนักข่าวยอนฮัพของเกาหลีใต้รายงานเมื่อ<date>วันอังคาร</date> (<date when="25520526">26 พ.ค.</date>) ว่าเกาหลีเหนือกำลังเตรียมตัวที่จะทดลองยิงขีปนาวุธอีกครั้ง ทั้งๆ ที่เพิ่งถูกทั่วโลกรุมประณามเรื่องทดลองนิวเคลียร์ใต้ดิน และทดลองยิงขีปนาวุธพิสัยใกล้ไปเมื่อ<date>วันจันทร์</date> โดยขีปนาวุธที่จะทดลองในครั้งนี้เป็นขีปนาวุธพิสัยใกล้ที่เชื่อว่าเป็นจรวดต่อต้านเรือ และจะยิงจากชายฝั่งตะวันตก โดยสัญญาณบ่งชี้ว่าจะมีการทดลองครั้งใหม่ได้แก่การที่รัฐบาลเปียงยางสั่งห้ามเรือทุกลำเข้าไปในน่านน้ำนอกชายฝั่งตะวันตกไปจนถึง<date>วันพุธ</date>
</p>
<p>ด้านคณะมนตรีความมั่นคงแห่งสหประชาชาติ (ยูเอ็น) ได้ออกแถลงการณ์ประณามการทดลองนิวเคลียร์ของเกาหลีเหนือว่าละเมิดข้อมติเมื่อ<date when="2549----">ปี 2549</date> อย่างชัดเจน และจะเริ่มดำเนินการที่จะส่งผลให้เกิดการคว่ำบาตรรอบใหม่ต่อเกาหลีเหนือ นอกจากนี้ ยูเอ็นยังเรียกร้องให้เกาหลีเหนือทิ้งอาวุธนิวเคลียร์ทั้งหมด และกลับเข้าสู่การเจรจา 6 ฝ่ายเพื่อยกเลิกโครงการนิวเคลียร์ของตัวเอง</p>
<p>ส่วนที่ประชุมรัฐมนตรีต่างประเทศเอเชีย-ยุโรป (อาเซม) ซึ่งเสร็จสิ้นการประชุมที่กรุงฮานอย เวียดนาม เมื่อ<date>วันอังคาร</date> ได้ออกแถลงการณ์ร่วมประณามการทดลองนิวเคลียร์ของเกาหลีเหนือว่าเป็นการละเมิดข้อตกลง 6 ฝ่าย และมติของคณะมนตรีความมั่นคงยูเอ็นอย่างชัดเจน
</p>
<p>ขณะเดียวกันทำเนียบขาวแถลงว่า ประธานาธิบดีบารัก โอบามา แห่งสหรัฐ ได้โทรศัพท์ถึงผู้นำเกาหลีใต้ และญี่ปุ่นเมื่อคืน<date>วันจันทร์</date> เพื่อพูดคุยกันเรื่องที่ว่าประชาคมโลกควรจะตอบโต้การทดลองนิวเคลียร์ของเกาหลีเหนืออย่างไรดี โดยโอบามาและประธานาธิบดีลี มยอง บัก แห่งเกาหลีใต้ เห็นพ้องกันว่าการทดลองครั้งนี้ละเมิดกฎหมายระหว่างประเทศอย่างบ้าระห่ำ ซึ่งจำเป็นต้องมีการดำเนินมาตรการตอบโต้ ขณะที่นายกรัฐมนตรีทาโร อะโซ แห่งญี่ปุ่น เห็นพ้องกับโอบามาให้สหรัฐ ญี่ปุ่น เกาหลีใต้ รวมถึงจีน และรัสเซีย ร่วมมือกันจัดการเรื่องนี้ให้มากขึ้น</p>
<p>ทางด้านนักวิเคราะห์มองว่า นายคิม จอง อิล ผู้นำเกาหลีเหนือ ทดลองนิวเคลียร์ใต้ดินเพื่อเสริมสร้างฐานอำนาจของตัวเองในประเทศ ทั้งนี้ สำหรับนายคิม จอง อิลแล้ว เรื่องนี้มีความสำคัญมากกว่าการคว่ำบาตรจากต่างประเทศ เพราะการทดลองที่ประสบความสำเร็จจะช่วยปลุกเร้าขวัญและกำลังใจของทหารและประชาชน โดยนายคิมพยายามจะทำให้ทหารและบรรดานายพลระดับสูงประทับใจ และเชื่อว่าตระกูลของเขาเหมาะสมที่จะปกครองประเทศต่อไป
</p></body>
</news>
