<teiHeader>
<fileDesc>
<titleStmt>
  <title>บุตรสาววัย 4 ขวบ ของไมค์ ไทสัน เสียชีวิตแล้ว  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 08:24:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8754  </bibl>
</sourceDesc>
</fileDesc>
</teiHeader>
<news>
<headline>บุตรสาววัย 4 ขวบ ของไมค์ ไทสัน เสียชีวิตแล้ว</headline>
<lead>หนูน้อยเอ็กโซดัส ไทสัน บุตรสาววัย4 ขวบ ของไมค์ ไทสัน ได้เสียชีวิตแล้ว หลังต้องเข้าโรงพยาบาล เนื่องจากถูกสายเครื่องออกกำลังกายรัดคอ</lead>
<neck></neck>
<body><p>ตำรวจในเมืองฟีนิกซ์ รัฐอริโซนา เปิดเผยว่า ด.ญ.เอ็กโซดัส ไทสัน บุตรสาววัย 4 ขวบ ของไมค์ ไทสัน อดีตแชมป์มวยสากลรุ่นเฮฟวี่เวทผิวหมึก ได้เสีียชีวิตแล้ว หลังจากได้รับบาดเจ็บสาหัส เนื่องจากถูกสายของเครื่องออกกำลังกายแบบลู่วิ่ง ที่ห้อยจากแผงควบคุมรัดคอ จนต้องเข้ารับการรักษา และต้องใช้เครื่องช่วยชีวิต ที่โรงพยาบาล <date>วานนี้</date> (<date when="25520526">26 พ.ค.</date>) ขณะที่เจ้าหน้าที่สอบสวนของคดีนี้ ระบุว่า การเสียชีวิตของหนูน้อยเอ็กโซดัส เป็นอุบัติเหตุที่น่าสลดใจ โดยแอนดี้ ฮิลล์? โฆษกตำรวจเมืองฟีนิกซ์ เปิดเผยว่า ได้รับการแจ้งจากโรงพยาบาล ถึงการเสียชีวิตของบุตรสาวอดีตนักมวยชื่อดัง เมื่อเวลา 11.45 น.ของ<date when="25520526">วันอังคารที่ 26 พ.ค.</date> ตามเวลาท้องถิ่น และขอแสดงความเสียใจไปยังครอบครัวไทสัน</p>
<p>ทั้งนี้ พี่ชายวัย 7 ขวบ ของหนูน้อยเอ็กโซดัส เป็นผู้พบว่าน้องสาวได้รับอุบัติเหตุ จากเครื่องออกกำลังกาย ภายในบ้านพักที่เมืองฟีนิกซ์ รัฐอริโซนา ทำให้มารดาของเธอต้องเรียกหน่วยฉุกเฉินทันที เมื่อทราบเรื่องจากบุตรชาย ขณะที่ไมค์ ไทสัน รับทราบเรื่องร้ายแรงนี้ ขณะกำลังอยู่ที่ลาส เวกัส ซึ่งเขาตัดสินใจเดินทางกลับบ้านทันที อย่างไรก็ตาม ครอบครัวไทสันได้ขอความเป็นส่วนตัว หลังจากทราบข่าวการเสียชีวิตของบุตรสาว</p></body>
</news>
