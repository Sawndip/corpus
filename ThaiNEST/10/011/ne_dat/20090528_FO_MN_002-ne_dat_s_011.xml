<teiHeader>
<fileDesc>
<titleStmt>
  <title>สมาชิกยูเอ็นรุมกดดันศรีลังกาเปิดทางเข้าช่วยเหลือผู้อพยพภัยสงคราม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 00:27:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059668  </bibl>
</sourceDesc>
</fileDesc>
</teiHeader>
<news>
<headline>สมาชิกยูเอ็นรุมกดดันศรีลังกาเปิดทางเข้าช่วยเหลือผู้อพยพภัยสงคราม</headline>
<lead>เอเจนซี - ศรีลังกาต้องยินยอมให้เจ้าหน้าที่ช่วยเหลือด้านมนุษยธรรมเข้าถึงพลเรือนราว 300,000 คนในค่ายอพยพ หลังคนเหล่านี้ลี้ภัยหนีจากสงครามที่เพิ่งยุติลงไม่นาน ประเทศสมาชิกบอกกับคณะมนตรีสิทธิมนุษยชนแห่งสหประชาชาติ เมื่อ<date>วันอังคาร</date>(<date when="25520526">26</date>)</lead>
<neck></neck>
<body><p>นอกจากนี้พวกเขายังเรียกร้องโคลอมโบ ทำงานเพื่อสร้างความปรองดองระหว่างชาวสิงหลซึ่งเป็นชนกลุ่มใหญ่กับชาวทมิฬ รวมไปถึงชนกลุ่มน้อยอื่นๆเพื่อสร้างสันติภาพในระยะยาว</p>
<p>นอร์เวย์ ซึ่งเป็นคนกลางเจรจาประนีประนอมระหว่างกบฏพยัคฆ์ทมิฬและรัฐบาลศรีลังกาก่อนการผลักดันทางทหารครั้งสุดท้าย ได้เรียกร้องสำหรับ "การได้รับอนุญาตเข้าช่วยเหลือด้านมนุษยธรรมอย่างเต็มที่และไม่ถูกปิดกั้น" แก่ผู้รอดชีวิตจากสงครามทุกคน</p>
<p>"ประชาชนที่ได้รับผลกระทบควรได้กลับบ้าน ได้ใช้ชีวิตตามปกติและอย่างสันติเร็วที่สุดเท่าที่เป็นไปได้" บีเต สติโร ตัวแทนของออสโล บอกต่อที่ประชุม ณ กรุงเจนีวา ซึ่งจัดขึ้นตามคำร้องขอของชาติยุโรป</p>
<p>ศรีลังกาและชาติพันธมิตรประกอบด้วย รัสเซีย จีนและอียิปต์ ตำหนิการประชุมพิเศษหนนี้คือความพยายามเข้าไปแทรกแซงกิจการภายในของชาติอื่นและบอกว่าเวลานี้ควรพุ่งเป้าไปที่การฟื้นฟูประเทศจากความขัดแย้งที่กินเวลามานานกว่า 3 ทศวรรษ</p>
<p>นายมหินทา สมารสิงห์ รัฐมนตรีฝ่ายจัดการหายนะและสิทธิมนุษยชนของศรีลังกาบอกกับที่ประชุมพิเศษเมื่อ<date>วันอังคาร</date>(<date when="25520526">26</date>) ว่ารัฐบาลของเขาเบื่อหน่ายและอ่อนล้าจากแรงกดดันของนานาชาติ แต่มีเป้าหมายอนุญาตให้ประชาชนที่ไร้ที่อยู่อาศัยจากสงครามไดกลับบ้านเมื่อการฟื้นฟูและกิจกรรมก่อสร้างแล้วเสร็จ</p>
<p>ด้านสหรัฐฯกล่าวว่าที่ประชุมเห็นพ้องกันถึง "ช่วงเวลาที่สำคัญของศรีลังกา" และเรียกร้องโคลอมโบสร้างความเชื่อมั่นว่าประชาชนที่ต้องเรร่อนจากภัยความขัดแย้งจะสามารถกลับคืนสู่บ้านของตนเองได้ในช่วง<date notAfter="25521231">สิ้นปีนี้</date></p>
<p>คณะกรรมการกาชาดสากลบอกว่าพวกเขายังไม่สามารถเข้าถึงค่ายพักผู้ลี้ภัยซึ่งดำเนินการโดยทหารได้อย่างเต็มที่</p>
<p>นาย จาค็อบ เคลเลนเบอร์เกอร์ ประธานคณะกรรมการกาชาดสากล อ้างถึงความจำเป็นอย่างมหาศาลสำหรับความช่วยเหลือและการดูแลทางการแพทย์ต่อประชาชนผู้ลี้ภัยในศูนย์อพยพมานิก ฟาร์ม ซึ่งมีผู้อพยพราว 210,000 คน</p>
<p>มันยัง "ไม่เป็นที่ชัดเจน" ว่าศรีลังกาจะยอมให้เจ้าหน้าที่บรรเทาทุกข์เข้าถีงประชาชนที่ต้องการความช่วยเหลือหรือไม่ เคลเลนเบอร์เกอร์กล่าว พร้อมระบุว่า "เรากำลังพิจารณากับพวกเขา" เขาบอกกับที่ประชุมในเจนีวา</p>
<p>สหประชาชาติคาดหมายว่ามีพลเรือนศรีลังกาถูกสังหารราว 80,000 ถึง 100,000 คน นับตั้งแต่สงครามปะทุขึ้นใน<date when="2526----">ปี 1983</date> ขณะที่กองทัพศรีลังกาบอกว่ามีทหารเสียชีวิต 6,200 นายและสามารถสังหารนักรบพยัคฆ์ทมิฬ 22,000 คน</p>
<p>ก่อนหน้านี้เมื่อ<date>วันอาทิตย์</date>(<date when="25520524">24</date>) รัฐบาลศรีลังการะบุว่าว่าจะไม่อนุญาตให้เจ้าหน้าที่บรรเทาทุกข์ของสหประชาชาติเข้าไปช่วยเหลือพลเรือนที่อยู่ในค่ายผู้อพยพ จนกว่าจะแยกพวกกบฏพยัคฆ์ทมิฬที่ยังซ่อนตัวรวมอยู่ในกลุ่มผู้อพยพออกมาเสียก่อน ถึงแม้มีเสียงเรียกร้องจาก บันคีมุน เลขาธิการสหประชาชาติที่เดินทางเยี่ยมค่ายผู้อพยพใน<date>วันเสาร์</date>(<date when="25520523">23</date>) ก็ตาม</p></body>
</news>
