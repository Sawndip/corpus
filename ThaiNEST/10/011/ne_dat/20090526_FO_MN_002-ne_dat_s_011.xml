<teiHeader>
<fileDesc>
<titleStmt>
  <title>แบร์ลุสโคนีปัด ไม่มีอะไรในกอไผ่ กับนางแบบสาว ย้ำไม่เคยโกงกิน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 13:46:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000058825  </bibl>
</sourceDesc>
</fileDesc>
</teiHeader>
<news>
<headline>แบร์ลุสโคนีปัด ไม่มีอะไรในกอไผ่ กับนางแบบสาว ย้ำไม่เคยโกงกิน</headline>
<lead>เอเอฟพี - นายกรัฐมนตรี ซิลวิโอ แบร์ลุสโคนี ออกมาปฏิเสธว่า ไม่ได้มีอะไรกับนางแบบสาวรุ่นลูก และแสดงความมั่นใจว่าชาวอิตาลีจะยังคงให้ความสนับสนุนเขาต่อไป ย้ำไม่เคยคอร์รัปชัน</lead>
<neck></neck>
<body><p>ผู้นำแดนมะกะโรนี สร้างข่าวซุบซิบนินทาขึ้นไปทั่ว หลังจากที่เขาไปร่วมงานวันเกิดครบ 18 ปีของ เนโอมิ เลติเซีย เมื่อเดือนที่แล้ว
<p>อย่างไรก็ตาม เขาให้สัมภาษณ์กับซีเอ็นเอ็น ออกอากาศ<date>เมื่อวานนี้</date> (<date when="25520525">25</date>) ว่า ไม่มีอะไรระหว่างเขาและวัยรุ่นสาวคนดังกล่าว และระบุว่า ข่าวดังกล่าวเป็นการโจมตีทางการเมืองอันน่าละอายด้วยการใช้เรื่องส่วนตัว</p>
<p>ผมจะยังคงมีชาวอิตาลีอยู่เคียงข้าง และข้อกล่าวหานี้จะเป็นเหมือนบูมเมอแรงต่อคนที่ได้เริ่มมันขึ้นมา แบร์ลุสโคนีวัย 72 ปี กล่าว</p>
<p>เวโรนิกา ลาริโอ ภรรยาของแบร์ลุสโคนี ได้ประกาศว่า เธอต้องการหย่ากับเขา หลังจากมีรายงานว่า สามีของเธอมอบสร้อยทองประดับเพชรเป็นของขวัญวันเกิดให้แก่เลติเซีย แต่ แบร์ลุสโคนี กล่าวว่า ภรรยาที่ใช้ชีวิตร่วมกันมาเกือบ 19 ปีของเขา ไม่ควรเชื่อทุกอย่างที่เธออ่านในหนังสือพิมพ์</p>
<p>แม้แต่ภรรยาของผมก็หลงไปกับความผิดพลาดและเชื่อสิ่งที่สื่อบอก แบร์ลุสโคนี เสริม</p>
<p>ข่าวอื้อฉาวดังกล่าวได้สร้างเงามืดให้กับพรรคพีเพิลออฟฟรีดอมปาร์ตี (พีดีแอล) แนวขวา-กลางของแบร์ลุสโคนี ขณะกำลังหาเสียงเลือกตั้งสภายุโรปในเดือนหน้า
<p>อย่างไรก็ตาม พีดีแอล ก็มีคะแนนนำจากการสำรวจความคิดเห็นผู้มีสิทธิเลือกตั้ง และน่าจะได้เสียงโหวตมากขึ้นจากการเลือกตั้งทั่วไปเมื่อ<date when="2551----">ปีที่แล้ว</date>ที่ได้ 37.4 เปอร์เซ็นต์ ซึ่งทำให้แบร์ลุสโคนีได้ก้าวขึ้นสู่อำนาจเป็นสมัยที่ 3 นับ<date from="2537----">ตั้งแต่ปี 1994</date>
<p>ผู้นำอิตาลี ระบุว่า เป็นการเสียสละอย่างยิ่งยวดในการเป็นผู้นำชาติ ซึ่งเป็นงานที่เขาระบุว่า เขาไม่ชอบ โดยเขากล่าวว่า ผมอยู่ที่นี่เพราะไม่น่าเลยที่ตอนนี้แบร์ลุสโคนีได้รับการพิจารณาว่าเป็นผู้นำคนเดียวเท่านั้น ที่สามารถรวมกลุ่มพวกขวา-กลางไว้ได้ แบร์ลุสโคนี กล่าวในการสัมภาษณ์เมื่อ<date>วันเสาร์</date>ที่ผ่านมา
<p>ในทางตรงกันข้าม พวกฝ่ายซ้ายไม่มีผู้นำที่น่าเชื่อถือและน่าเคารพ และผมคิดว่านี่เป็นไม้กางเขนที่ผมต้องแบกรับมันไปด้วยความเสียสละสักระยะ</p>
<p>นอกจากนี้ แบร์ลุสโคนี ยังได้โทษสื่อว่าได้วาดภาพเขาให้ตกเป็นเหยื่อของการคอร์รัปชัน ผมไม่เคยรับสินบนเลย สินบนทุกอย่างล้วนแต่เป็นสิ่งที่หนังสือพิมพ์กุขึ้นมา เขากล่าว</p></body>
</news>
