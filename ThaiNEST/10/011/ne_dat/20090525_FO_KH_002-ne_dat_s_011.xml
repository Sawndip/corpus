<teiHeader>
<fileDesc>
<titleStmt>
  <title>ยุโรปบี้"อาเซียน" ขอพม่าปล่อยซูจี  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNekkxTURVMU1nPT0=&sectionid=TURNd05nPT0=&day=TWpBd09TMHdOUzB5TlE9PQ==  </bibl>
</sourceDesc>
</fileDesc>
</teiHeader>
<news>
<headline>ยุโรปบี้"อาเซียน" ขอพม่าปล่อยซูจี</headline>
<lead></lead>
<neck></neck>
<body><p>เมื่อ <date when="25520524">24 พ.ค.</date> เอเอฟพีรายงานว่า รัฐมนตรีจากทวีปยุโรปจะใช้เวทีที่ประชุมความร่วมมือเอเชีย-ยุโรป (อาเซม) ในกรุงฮานอย ประเทศเวียดนาม <date>วันพฤหัสบดี</date>นี้ เป็นเครื่องมือหว่านล้อมให้รัฐบาลชาติในกลุ่มประชาชาติเอเชียตะวันออกเฉียงใต้ (อาเซียน) ร่วมกันโน้มน้าวให้รัฐบาลเผด็จการทหารพม่าปล่อยตัวนาง ออง ซาน ซู จี ผู้นำประชาธิปไตยและฝ่ายค้านพม่า ซึ่งถูกคุมขังอยู่ในเรือนจำอินเส่งเพื่อดำเนินคดีฐานละเมิดคำสั่งกักบริเวณ ปล่อยให้นายจอห์น ยีตทอว์ ชาวสหรัฐ ว่ายน้ำข้ามทะเลสาบอินยาเข้าไปในบ้าน</p>
<p> "ที่ผ่านมาฝรั่งเศสกับยุโรปทำทุกหนทางเพื่อแก้ปัญหานนางซู จี ตอนนี้จึงถึงเวลาแล้วที่รัฐบาลอาเซียนต้องเพิ่มแรงกดดันต่อพม่า ในฐานะชาติสมาชิก" นางเรมา เยเด รัฐมนตรีสิทธิมนุษยชนฝรั่งเศส กล่าว</p>
<p> วันเดียวกัน นายยาน วิน หนึ่งในทีมทนายนางซู จี กล่าวว่า คำพิพากษาจะออกมาอีก 2 สัปดาห์ และเชื่อมั่นว่าซู จี จะชนะคดี ไม่ว่าจะได้รับการปล่อยตัวหรือไม่ก็ตาม</p></body>
</news>
