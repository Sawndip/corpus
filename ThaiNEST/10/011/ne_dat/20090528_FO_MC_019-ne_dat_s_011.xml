<teiHeader>
<fileDesc>
<titleStmt>
  <title>สุรินทร์ ชี้กรณีพม่าคุมตัวซู จี กระทบภาพลักษณ์อาเซียน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 03:27:23  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1NzgzJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>สุรินทร์ ชี้กรณีพม่าคุมตัวซู จี กระทบภาพลักษณ์อาเซียน</headline>
<lead>กัมพูชา <date when="25520528">28 พ.ค.</date> - เลขาธิการอาเซียน ยอมรับการที่รัฐบาลทหารพม่าควบคุมตัวและพิจารณาคดีแกนนำฝ่ายค้านพม่า ส่งผลกระทบต่อภาพลักษณ์ของอาเซียน</lead>
<neck></neck>
<body><p>นายสุรินทร์ พิศสุวรรณ เลขาธิการอาเซียน ให้สัมภาษณ์ผู้สื่อข่าว ระหว่างการหารือนอกรอบของรัฐมนตรีต่างประเทศเอเชีย-ยุโรป (อาเซม) ที่กรุงพนมเปญ ว่า เหตุการณ์ในพม่าส่งผลกระทบต่อภาพลักษณ์และผลประโยชน์ของอาเซียนอย่างหลีกเลี่ยงมิได้ และประเด็นดังกล่าวกำลังถูกจับตามองไปทั่วโลก</p>
<p>ด้านนายมาร์ซิน มาเจฟสกี หัวหน้าด้านนโยบายเอเชียของสหภาพยุโรป (อียู) ระบุว่า การปล่อยนางออง ซาน ซู จี เป็นอิสระ มีความสำคัญอย่างยิ่งต่ออนาคตทางประชาธิปไตยของพม่า</p>
<p>ส่วนความคืบหน้าในการพิจารณาคดีนางซู จี ล่าสุดทนายความของนางซู จี เปิดเผยว่า ผู้พิพากษาปฏิเสธคำร้องของทนายความ ในการเบิกพยานเข้าให้ปากคำเพิ่มเติม 4 คน โดยศาลอนุญาตให้เบิกความพยานได้เพียงคนเดียว ทำให้เชื่อว่า ศาลน่าจะมีคำตัดสินการพิจารณาคดีได้อย่างเร็วที่สุดใน<date>วันนี้</date>.</p></body>
</news>
