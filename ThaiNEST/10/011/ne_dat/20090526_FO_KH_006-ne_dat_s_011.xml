<teiHeader>
<fileDesc>
<titleStmt>
  <title>แบร์ลุสโคนี่โต้ลั่นกุ๊กกิ๊กสาววัย18  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNekkyTURVMU1nPT0=&sectionid=TURNd05nPT0=&day=TWpBd09TMHdOUzB5Tmc9PQ==  </bibl>
</sourceDesc>
</fileDesc>
</teiHeader>
<news>
<headline>แบร์ลุสโคนี่โต้ลั่นกุ๊กกิ๊กสาววัย18</headline>
<lead>เอเอฟพีรายงาน<date when="25520525">วันที่ 25 พ.ค.</date>ว่า นายซิลวิโอ แบร์ลุสโคนี่ ผู้นำอิตาลีวัย 72 ปี ถูกกดดันให้ต้องออกมาปฏิเสธความสัมพันธ์กับสาวน้อยวัย 18 ปี ชื่อโนเอมิ เลติเซีย หลังจากเรื่องอื้อฉาวดังกล่าวเริ่มส่งผลต่อการเลือกตั้งสมาชิกสภายุโรปที่เหลือเวลาหาเสียงอีกไม่ถึงเดือน</lead>
<neck></neck>
<body><p>นายแบร์ลุสโคนีถูกโจมตีอย่างต่อเนื่องหลังจากไปร่วมงานวันเกิดของหญิงสาวเมื่อเดือนก่อน พร้อมให้ของขวัญ จนทำให้นางเวโรนิกา ลาริโอ ภริยา ออกโรงประณามสามีและขอหย่า ต่อมานายจิโน่ ฟลามินิโอ หนุ่มวัย 22 ปี แฟนเก่าของน.ส.เลติเซีย แฉซ้ำว่า นายแบร์ลุสโคนี่พยายามเข้ามาจีบแฟนตนตั้งแต่ก่อนไปร่วมงานวันเกิด โดยโทรศัพท์มาชมหญิงสาวว่าหน้าตาสวยเหมือนนางฟ้า และทำทีเหมือนผู้ใหญ่เอ็นดูเด็ก ก่อนชวนหญิงสาวไปเที่ยวที่วิลล่าพักร้อน จนชายหนุ่มตัดสินใจเลิกรากับแฟนสาว </p>
<p>แบร์ลุสโคนี่ออกให้สัมภาษณ์ออกทีวีใน<date>วันจันทร์</date>นี้ว่า เรื่องนี้ไม่มีอะไรจริงๆ แต่กลับถูกตั้งเป็นประเด็นมาโจมตีทางการเมือง แม้แต่ภริยาตนก็ไปเชื่อสื่อ อย่างไรก็ตาม ตนยังเชื่อมั่นว่า ชาวอิตาลียังสนับสนุนตนเหมือนเดิม เรื่องที่กุขึ้นมานี้จะเป็นบูมเมอแรงที่ซัดกลับไปยังคนปล่อยข่าวเอง </p></body>
</news>
