<teiHeader>
<fileDesc>
<titleStmt>
  <title>'กษิต'เตรียมลงพื้นที่ปราสาทพระวิหาร 13 ก.ย.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-10 16:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19566  </bibl>
</sourceDesc>
</fileDesc>
</teiHeader>
<news>
<headline>'<persName>กษิต</persName>'เตรียมลงพื้นที่ปราสาทพระวิหาร 13 ก.ย.</headline>
<lead></lead>
<neck></neck>
<body><p>วันนี้ (10 ก.ย.) ที่มหาวิทยาลัยรามคำแหง <persName>นายกษิต ภิรมย์</persName> รมว.ต่างประเทศ เปิดเผยว่า ในวันที่ 13 ก.ย.นี้ จะเดินทางไปยังพื้นที่บริเวณปราสาทพระวิหาร ตามที่ <persName>นายอภิสิทธิ์ เวชชาชีวะ</persName> นายกรัฐมนตรี สั่งการ แต่จะลงพื้นที่ส่วนใดบ้างนั้น กำลังหารือฝ่ายทหาร อย่างไรก็ตาม การลงพื้นที่ครั้งนี้จะไปตรวจเยี่ยมทหารดูความเรียบร้อย เพราะก่อนหน้านี้มีเสียงวิพากษ์วิจารณ์ว่า ไม่มีทหารอยู่ในพื้นที่ แต่นายกฯ ไม่ได้กำชับอะไรเป็นพิเศษ และไม่มีการพบกับฝ่ายบริหาร หรือผู้นำกัมพูชา</p>
<p>รมว.ต่างประเทศ กล่าวอีกว่า หลังจากชี้แจงเรื่องปราสาทพระวิหารผ่านทางสถานีโทรทัศน์ในช่วงที่ผ่านมา เชื่อว่า ประชาชนส่วนใหญ่มีความเข้าใจ มีเพียงบางส่วนเท่านั้นไม่เข้าใจ เพราะเป็นเรื่องของการตีความ ซึ่งที่ผ่านมาเป็นการชี้แจง.
</p></body>
</news>
