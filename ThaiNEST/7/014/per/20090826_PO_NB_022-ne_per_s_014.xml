<teiHeader>
<fileDesc>
<titleStmt>
  <title>อดีต คตส.ย้ำอดีตนายกฯถูกศาลสั่งจำคุก 2 ปี คดีที่ดินรัชดาฯ เพราะผิด พ.ร.บ.ปราบปรามการทุจริต  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260277&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อดีต คตส.ย้ำอดีตนายกฯถูกศาลสั่งจำคุก 2 ปี คดีที่ดินรัชดาฯ เพราะผิด พ.ร.บ.ปราบปรามการทุจริต</headline>
<lead></lead>
<neck></neck>
<body><p>อดีตกรรมการการตรวจสอบการกระทำที่ก่อให้เกิดความเสียหายแก่รัฐ ย้ำ ศาลพิพากษาจำคุกอดีตนายกรัฐมนตรี 2 ปีในคดีซื้อขายที่ย่านดินรัชดาภิเษก เนื่องจากกระทำผิดพระราชบัญญัติประกอบรัฐธรรมนูญว่าด้วยการป้องกันและปราบปรามการทุจริต <persName>นายสัก กอแสงเรือง</persName> อดีตกรรมการการตรวจสอบการกระทำที่ก่อให้เกิดความเสียหายแก่รัฐ หรือ คตส.กล่าวถึงความผิดของ<persName>พันตำรวจโททักษิณ ชินวัตร</persName> อดีตนายกรัฐมนตรี ในคดีซื้อ-ขายที่ดินย่านรัชดาภิเษก ว่า เนื่องจากเป็นการกระทำที่ขัดต่อพระราชบัญญัติประกอบรัฐธรรมนูญว่าด้วยการป้องกันและปราบปรามการทุจริต มาตรา 100 ที่ห้ามมิให้เจ้าหน้าที่ของรัฐเข้าไปเป็นคู่สัญญา หรือมีส่วนได้เสียในสัญญาของรัฐที่อยู่ในการกำกับดูแลและควบคุม ซึ่งการห้ามนี้ห้ามไปถึงคู่สมรสด้วย ดังนั้น เมื่อ<persName>คุณหญิงพจมาน ดามาพงศ์</persName> ซึ่งเป็นภริยา เข้าเป็นคู่สัญญากับกองทุนเพื่อการฟื้นฟูและพัฒนาระบบสถาบันการเงิน ซึ่งเป็นหน่วยงานของรัฐ และนายกรัฐมนตรีเป็นผู้กำกับดูแล เมื่อเข้าไปทำสัญญากับกองทุนฟื้นฟูฯในราคา 772 ล้านบาท ในที่ดินของกองทุนฟื้นฟูฯ ทาง คตส.จึงได้ตรวจสอบเรื่องนี้ โดยส่งเรื่องให้สำนักงานอัยการสูงสุด ฟ้องคดีต่อศาลฎีกาแผนกคดีอาญาของผู้ดำรงตำแหน่งทางการเมือง ต่อมาทางศาลฎีกาฯมีคำสั่งพิพากษาจำคุก<persName>พันตำรวจโททักษิณ</persName> 2 ปี เนื่องจากหลบหนีไม่มาฟังคำพิพากษา โดยศาลได้ออกหมายจับและอยู่ระหว่างการติดตามตัวมารับโทษ "ซึ่งในคำพิพากษาไม่ได้มีการให้รอลงอาญา แต่ได้ให้เหตุผลว่า ในคดีนี้จำเลยซึ่งเป็นนายกรัฐมนตรีที่ได้รับความไว้วางใจให้บริหารราชการแผ่นดินให้เกิดประโยชน์สูงสุดต่อแผ่นดินและประชาชน ทำตัวเป็นแบบอย่างที่ดี แต่กลับฝ่าฝืนกฎหมายทั้งที่เป็นหัวหน้ารัฐบาลและทำตัวเป็นแบบอย่างที่ดี มีความซื่อสัตย์เป็นที่ประจักษ์ จึงไม่สมควรรอการลงโทษเมื่อมีคำพิพากษาถึงที่สุดแล้ว แต่ไม่มารับโทษตามคำพิพากษาโดยยังหลบหนี" <persName>นายสัก</persName> กล่าวว่า คดีนี้ถือว่าถึงที่สุดแล้ว ไม่สามารถยื่นอุทธรณ์ได้แล้ว</p></body>
</news>
