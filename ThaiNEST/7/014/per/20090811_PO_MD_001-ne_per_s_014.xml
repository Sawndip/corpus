<teiHeader>
<fileDesc>
<titleStmt>
  <title>เตือนอย่ารีบร้อนแก้ไขรธน.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-11 20:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000090928  </bibl>
</sourceDesc>
</fileDesc>
</teiHeader>
<news>
<headline>ตือนอย่ารีบร้อนแก้ไขรธน.</headline>
<lead></lead>
<neck></neck>
<body><p> <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่มีหลายฝ่ายต้องการให้มีการแก้ไขรัฐธรรมนูญในสมัยประชุมนิติบัญญัติ โดยให้สภาเป็นเจ้าภาพว่า ไม่ใช่ว่าเมื่อคณะกรรมการสมานฉันท์ฯ สรุปว่าให้แก้ไขใน 6 ประเด็น แล้วจะรวบรัดแก้ไขเลย เพราะจะทำให้ประชาชนกลุ่มหนึ่งออกมาคัดค้านได้ โดยต้องไม่ลืมว่าเงื่อนไขการแก้รัฐธรรมนูญ ทำให้กลุ่มพันธมิตรฯ ชุมนุมใหญ่มาครั้งหนึ่งแล้ว จึงห่วงว่าอาจเกิดการเผชิญหน้าทางการเมืองรอบใหม่ อยากให้รอบคอบ และกว้างขวางมากกว่านี้ โดยควรเปิดให้ศึกษาประเด็นที่เกี่ยวข้องกับผลประโยชน์ของประชาชน และให้ประชาชนมีส่วนร่วมด้วย โดยอาจมีการตั้ง ส.ส.ร.3 หรือการตั้งคณะกรรมการรับฟังความเห็นจากภาคประชาชนขึ้นมาก่อนก็ได้</p>
<p> <persName>นายเทพไท</persName> ยังกล่าวถึงผลโพลที่ระบุว่า <persName>นายอภิสิทธิ์ เวชชาชีวะ</persName> และ <persName>พ.ต.ท.ทักษิณ ชินวัตร</persName> มีความโดดเด่นคนละด้านโดย<persName>นายอภิสิทธิ์</persName> มีความซื่อสัตย์ สุจริต ที่เหนือกว่า <persName>พ.ต.ท.ทักษิณ</persName> ค่อนข้างมาก เป็นสิ่งที่น่าคิดว่าสังคมต้องการคนที่ซื่อสัตย์สุจริตมาเป็นผู้นำ ส่วนที่ระบุว่า ฝีมือความสามารถของ<persName>พ.ต.ท.ทักษิณ</persName> มีมากกว่า<persName>นายอภิสิทธิ์</persName> นั้นเมื่อดูจากสัดส่วนแล้วห่างกันไม่มาก ซึ่งเป็นเรื่องที่<persName>นายอภิสิทธิ์</persName> จะต้องพัฒนาฝีมือ และมุมานะทำงานให้เป็นที่ยอมรับ</p>
<p>ที่น่าสังเกตคือ เรื่องความซื่อสัตย์สุจริต หรือทุจริต เป็นนิสัย และกำพืดของนักการเมืองที่ยากจะแก้ไข ส่วนเรื่องฝีมือการบริหารเป็นเรื่องที่สามารถพัฒนาไปสู่ความสำเร็จได้ ตรงนี้เป็นสิ่งที่แตกต่างกัน</p></body>
</news>
