<teiHeader>
<fileDesc>
<titleStmt>
  <title>แกนนำพันธมิตรฯเรียกร้องรัฐบาลปกป้องสถาบัน และอำนาจอธิปไตยพื้นที่ทับซ้อนตามแนวชายแดนไทยกัมพูชา  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130130&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำพันธมิตรฯเรียกร้องรัฐบาลปกป้องสถาบัน และอำนาจอธิปไตยพื้นที่ทับซ้อนตามแนวชายแดนไทยกัมพูชา</headline>
<lead></lead>
<neck></neck>
<body><p>แกนนำพันธมิตรประชาชนเพื่อประชาธิปไตย เรียกร้องรัฐบาลปกป้องสถาบันและอำนาจอธิปไตยพื้นที่ทับซ้อนตามแนวชายแดนไทยกัมพูชา และมีความกล้าหาญในการบังคับใช้กฎหมายเพื่อปกป้องสถาบัน นอกจากนี้ให้รัฐบาลทบทวนบทบาทการทำหน้าที่ของผู้บัญชาการเหล่าทัพ แกนนำกลุ่มพันธมิตรประชาชนเพื่อประชาธิปไตย ประกอบด้วย <persName>พลตรี จำลอง ศรีเมือง</persName> <persName>นายสมศักดิ์ โกศัยสุข</persName> <persName>นายพิภพ ธงชัย</persName> และ<persName>นายปานเทพ พัวพงศ์พันธ์</persName> ทีมโฆษกกลุ่มพันธมิตร แถลงข่าวภายหลังการประชุมแกนนำพันธมิตรว่า ที่ประชุมมีความห่วงใยต่อสถานการณ์ทางการเมืองและความมั่นคงของประเทศ โดยเฉพาะบทบาทการทำงานของหน่วยงานความมั่นคงทั้งหมดทั้งระดับนโยบายและระดับปฏิบัติไร้ประสิทธิภาพ จึงของให้ทบทวนบทบาทของ<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง และผู้นำเหล่าทัพ ขณะเดียวกันเรียกร้องให้รัฐบาลและกองทัพ ร่วมกันดูแลปกป้องสถาบันพระมหากษัตริย์ รวมถึงปกป้องอำนาจอธิปไตย โดยเฉพาะบริเวณปราสาทเขาพระวิหารและพื้นที่ทับซ้อนทางทะเลตามแนวชายแดนไทยกัมพูชา หากรัฐบาลและผู้บัญชาการเหล่าทัพไม่เร่งดำเนินการก็ถือว่าขาดความชอบธรรมในการบริหารประเทศ ส่วนกรณีที่กลุ่มแนวร่วมประชาธิปไตยแห่งชาติหรือ นปช. จะยื่นถวายฎีกาเพื่อขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี เห็นว่าเป็นหน้าที่ของรัฐบาลที่จะต้องปกป้องสถาบัน เนื่องจากมีกลไกที่กฎหมายสามารถบังคับใช้ได้ทันที พันธมิตรฯไม่จำเป็นต้องชี้ว่ารัฐบาลต้องทำอย่างไร แต่ที่รัฐบาลไม่ทำตอนนี้คือรัฐบาลขาดความกล้าหาญในการบังคับใช้กฎหมาย ส่วนคดีลอบยิง<persName>นายสนธิ ลิ้มทองกุล</persName> แกนนำกลุ่มพันธมิตรนั้นไม่อยากให้มองเป็นเรื่องส่วนตัว แต่เป็นขบวนการที่ต้องการเข้ามาเปลี่ยนแปลงการเมือง และจะมีการยึดอำนาจแบบใหม่ตามมาเพราะมีบุคคลที่เกี่ยวข้องมีทั้งตำรวจและทหาร จึงอยากให้ผู้บังคับบัญชาเข้ามาดูแลให้กระบวนการยุติธรรมเป็นไปด้วยความเรียบร้อย </p></body>
</news>
