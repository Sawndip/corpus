<teiHeader>
<fileDesc>
<titleStmt>
  <title>หากพม่ามีเตานิวเคลียร์อาจถูกขับพ้นASEAN  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-08 13:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184413  </bibl>
</sourceDesc>
</fileDesc>
</teiHeader>
<news>
<headline>หากพม่ามีเตานิวเคลียร์อาจถูกขับพ้นASEAN</headline>
<lead>เลขาอาเซียน ลั่น หากพม่ามีเตาปฏิกรณ์นิวเคลียร์จริง อาจถูกขับพ้นสมาชิกอาเซียน</lead>
<neck></neck>
<body><p><persName>นายสุรินทร์ พิศสุวรรณ</persName> เลขาธิการอาซียน ให้สัมภาษณ์ กรณีรายงานข่าวจากสื่อตะวันตก ระบุว่า พม่ามีเตาปฏิกรณ์นิวเคลียร์ลับและโรงงานสกัดแร่ยูเรเนียม เพื่อสร้างระเบิดนิวเคลียร์ว่า เบื้องต้นเป็นเพียงข้อสงสัย ที่ไม่มีหลักฐานมากไปกว่าการนำภาพมาปะติดปะต่อกัน แต่หากพิสูจน์ได้ว่า พม่า มีเตาปฏิกรณ์นิวเคลียร์ ก็ถือว่าผิดข้อตกลง ตามสนธิสัญญาที่อาเซียนจะเป็นเขตปลอดนิวเคลียร์</p>
<p>นอกจากนี้ <persName>นายสุรินทร์</persName> ยังกล่าวถึงกรณีที่ พม่า เลื่อนการพิจารณาคดีของ<persName>ออง ซาน ซู จี</persName> ออกไป ว่า คงเพื่อให้เกิดความรอบคอบและมั่นใจว่า จะไม่กระทบกับความรู้สึกของประชาคมโลก เชื่อว่า เรื่องนี้ต้องชัดเจน ก่อนที่จะมีการเลือกตั้งในพม่า ไม่เช่นนั้นไม่มีเหตุผลอะไรที่จะอ้างอิงกับประชาคมโลก และจะถือเป็นการนำความกดดันมาสู่อาเซียนด้วย ทั้งนี้ สิ่งที่พม่าเคยรับปากว่าจะจัดการเลือกตั้ง ที่มีความน่าเชื่อถือ และได้รับการยอมรับ ซึ่งถือเป็นกุญแจสำคัญที่จะนำไปสู่ความปรองดองในพม่าได้</p></body>
</news>
