<teiHeader>
<fileDesc>
<titleStmt>
  <title>"ชัย" ระบุ ได้บรรจุร่าง พ.ร.บ.งบรายจ่าย ปี 53 เข้าสู่การพิจารณา 26-27 ส.ค.นี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208240174&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline>"<persName>ชัย</persName>" ระบุ ได้บรรจุร่าง พ.ร.บ.งบรายจ่าย ปี 53 เข้าสู่การพิจารณา 26-27 ส.ค.นี้</headline>
<lead></lead>
<neck></neck>
<body><p>ประธานสภาผู้แทนราษฎร ระบุ ได้บรรจุร่าง พ.ร.บ.งบประมาณรายจ่ายประจำปีงบประมาณ 2553 เข้าสู่การพิจารณาระหว่างวันที่ 26 – 27 สิงหาคมนี้แล้ว <persName>นายชัย ชิดชอบ</persName> ประธานสภาผู้แทนราษฎร กล่าวว่า ขณะนี้ได้ออกระเบียบวาระเพิ่มเติมบรรจุร่าง พ.ร.บ.งบประมาณรายจ่ายประจำปีงบประมาณ 2553 เข้าสู่การพิจารณา ระหว่างวันที่ 26 – 27 สิงหาคมนี้แล้ว ส่วนที่ไม่ได้บรรจุเข้าสู่ระเบียบวาระก่อนหน้านี้ เป็นเพราะสำนักงบประมาณยังไม่มีการส่งเอกสารมายังสภาผู้แทนราษฎร พร้อมยืนยันไม่เกี่ยวกับการที่รัฐสภาถูกปรับลดงบประมาณแต่อย่างใด ทั้งนี้ <persName>นายชัย</persName> ยังชี้แจงถึงกรณีสั่งงดการประชุมสภาผู้แทนราษฎร เมื่อวันที่ 21 สิงหาคมที่ผ่านมาว่า เนื่องจากสมาชิกประชุมติดต่อกัน 2 วันแล้ว ดังนั้นหากจะนัดประชุมต่อ ก็จะทำให้สมาชิกอาจมาไม่ครบองค์ประชุม ส่วนการพิจารณาร่าง พ.ร.บ.นิรโทษกรรม นั้น <persName>นายชัย</persName> กล่าวว่า ขึ้นอยู่กับวิปรัฐบาลและวิปฝ่ายค้านจะไปตกลงกัน ว่าจะพิจารณาช่วงเวลาใด พร้อมเชื่อว่าร่าง พ.ร.บ.ทุกฉบับที่ผ่านความเห็นชอบจากรัฐสภาเป็นเรื่องดี เพราะผ่านการกลั่นกรองแล้ว <persName>นายชัย</persName> ยังกล่าวถึงความคืบหน้าการพิจารณารายงานผลสรุปการทำงานของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญว่า ขณะนี้ยังรอผลการศึกษาของคณะกรรมการตรวจสอบข้อเท็จจริงกรณีการชุมนุมทางการเมือง ซึ่งยังไม่ส่งผลสรุปการตรวจสอบมา เนื่องจากต้องนำมาพิจารณาพร้อม ๆ กัน ซึ่งเมื่อส่งมาแล้ว จะนัดประธานวุฒิสภาหารือร่วมกันทันที พร้อมยืนยันไม่ช้าเกินไป เพราะทุกอย่างเป็นไปตามขั้นตอน </p></body>
</news>
