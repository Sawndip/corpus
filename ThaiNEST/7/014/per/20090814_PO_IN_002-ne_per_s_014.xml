<teiHeader>
<fileDesc>
<titleStmt>
  <title>เฉลิมท้านายกดีเบตตั้งผบ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-14 15:32:20  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185224  </bibl>
</sourceDesc>
</fileDesc>
</teiHeader>
<news>
<headline><persName>เฉลิม</persName>ท้านายกดีเบตตั้งผบ.ตร.</headline>
<lead>" <persName>ร.ต.อ.เฉลิม อยู่บำรุง</persName> " ท้า นายกรัฐมตรี ดีเบต บริหารสำนักงานตำรวจแห่งชาติ เป็นไปตามกฎหมายหรือไม่ เชื่อ " <persName>ศิริโชค โสภา</persName> " ไม่มีหลักฐานการวิ่งเต้นซื้อตำแหน่งจริง</lead>
<neck></neck>
<body><p><persName>ร.ต.อ.เฉลิม อยู่บำรุง</persName> ประธาน ส.ส. พรรคเพื่อไทย กล่าวว่า จะยื่นกระทู้ถามสด กรณีการแต่งตั้งโยกย้ายนายตำรวจในสำนักงานตำรวจแห่งชาติ ต่อนายกรัฐมนตรีในสัปดาห์หน้า พร้อมท้าดีเบตนายกรัฐมนตรีผ่านสื่อของรัฐ กรณี การดำเนินการในฐานะกำกับดูแลสำนักงานตำรวจแห่งชาติของนายกรัฐมนตรี ว่าเป็นไปตามกฎหมายหรือไม่ โดย <persName>ร.ต.อ.เฉลิม</persName> ยืนยัน <persName>พล.ต.อ.วิเชียร พจน์โพธิ์ศรี</persName> รักษาการ ผู้บัญชาการตำรวจแห่งชาติ มีความอาวุโสในลำดับที่ 9 ในบัญชีของ คณะกรรมการข้าราชการตำรวจ หรือ ก.ตร. พร้อมแนะ นายกรัฐมนตรีหางานให้ <persName>นายศิริโชค โสภา</persName> ส.ส.พรรคประชาธิปัตย์ หากคณะกรรมการสอบสวนของ ก.ตร. ตรวจสอบแล้วพบว่าการซื้อขายตำแหน่งไม่มีมูล ทั้งนี้ ในฐานะที่เคยเติบโตจากสายตำรวจ ตนเชื่อว่า <persName>นายศิริโชค</persName> ไม่มีพยานหลักฐาน เพราะหากมีจริงก็คงมอบให้กับนายกรัฐมนตรีดำเนินการตามกฎหมายแล้ว</p>
<p>ประธาน ส.ส. พรรคเพื่อไทย ยังกล่าวถึงการสอบสวนเส้นทางการบริจาคเงินของพรรคประชาธิปัตย์ จำนวน 258 ล้านบาท โดยยืนยันว่า หนังสือสมุดปกขาวของพรรคเพื่อไทย ที่ยื่นให้กับ คณะกรรมการการเลือกตั้ง หรือ กกต. เป็นข้อมูลที่ถูกต้องซึ่งขณะนี้ได้มอบหมายให้ ส.ส.ของพรรค ไปเร่งติดตามผลการดำเนินงานแล้ว</p></body>
</news>
