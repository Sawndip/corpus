<teiHeader>
<fileDesc>
<titleStmt>
  <title>กกต.คุมเข้มศึกชนช้างสุราษฎร์  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 20:39:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000087933  </bibl>
</sourceDesc>
</fileDesc>
</teiHeader>
<news>
<headline>กกต.คุมเข้มศึกชนช้างสุราษฎร์</headline>
<lead></lead>
<neck></neck>
<body><p> <persName>นายประพันธ์ นัยโกวิท</persName> กกต. ด้านบริหารการเลือกตั้ง กล่าวว่า ในสัปดาห์นี้จะเรียกประชุมคณะกรรมการอำนวยการแผนการเลือกตั้ง ส.ส.เขต 1 สุราษฎ์ธานี แทนตำแหน่งของ<persName>นายสุเทพ เทือกสุบรรณ</persName> ที่ลาออกไป ซึ่งจะใช้แผนการทำงานเดียวกับการเลือกตั้งซ่อม เขต 3 สกลนคร และ เขต 1 ศรีสะเกษ</p>
<p>ทั้งนี้ยอมรับว่า ต้องระวังการแข่งขันที่รุนแรง เนื่องจากเป็นที่ทราบกันอยู่แล้วว่า การเลือกตั้งในเขตดังกล่าวเป็นพื้นที่ที่มีการแข่งขันเข้มข้นทุกครั้ง เป็นพื้นที่วัดกระแส และศักดิ์ศรีทางการเมือง โดยจะกำชับให้ผู้อำนวยการเลือกตั้ง เขต 1 สุราษฎร์ธานี ให้หาข่าวในเรื่องการวางตัวของข้าราชการ และการใช้อำนาจรัฐเข้าไปแซกแซงการเลือกตั้ง นอกจากนี้อยากขอร้องผู้ที่ถูกตัดสิทธิ์ทางการเมือง ไม่ควรเข้ามายุ่งเกี่ยวกับการเลือกตั้ง เพราะไม่อยากให้มีเรื่องร้องเรียนมากเหมือนทุกครั้ง</p>
<p>ด้าน<persName>นายพร้อมพงศ์ นพฤทธิ์</persName> โฆษกพรรคเพื่อไทย กล่าวว่าในวันที่ 5 ส.ค. ที่เป็นวันเปิดรับสมัครรับเลือกตั้ง ตนและแกนนำของพรรคเพื่อไทยจะพาผู้สมัครของพรรคไปสมัครด้วยตัวเอง</p>
<p>ทั้งนี้ การเลือกตั้งซ่อมครั้งนี้ พรรคประชาธิปัตย์ ได้วางตัว <persName>นายธานี เทือกสุบรรณ</persName> น้องชาย<persName>นายสุเทพ เทือกสุบรรณ</persName> รองนายกรัฐมนตรี ลงสมัคร ขณะที่พรรคเพื่อไทย ส่ง<persName>นายสมพล วิชัยดิษฐ</persName> น้องชาย<persName>นายยงยุทธ วิชัยดิษฐ</persName> หัวหน้าพรรคเพื่อไทย ลงสู้</p></body>
</news>
