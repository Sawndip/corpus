<teiHeader>
<fileDesc>
<titleStmt>
  <title>ชาวนาร้องรัฐแก้ปัญหาราคาข้าวเปลือกตกต่ำ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-01 11:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17616  </bibl>
</sourceDesc>
</fileDesc>
</teiHeader>
<news>
<headline>ชาวนาร้องรัฐแก้ปัญหาราคาข้าวเปลือกตกต่ำ</headline>
<lead></lead>
<neck></neck>
<body><p>วันนี้ (1 ก.ย.) เมื่อเวลา 09.00 น. ที่ทำเนียบรัฐบาล ก่อนการประชุม ครม. <persName>นายยุทธนา โพธสุธน</persName> อดีต ส.ส.จ.สุพรรณบุรี พร้อมด้วยตัวแทนชาวนาจาก จ.สุพรรณบุรี จำนวน 30 คน ได้เข้ายื่นหนังสือกับ <persName>นายกอร์ปศักดิ์ สภาวสุ</persName> รองนายกรัฐมนตรี และ<persName>นายธีระ วงศ์สมุทร</persName> รมว.เกษตรฯ เพื่อขอให้รัฐบาลแก้ไขปัญหาราคาข้าวเปลือกตกต่ำ โดยขอให้รัฐบาลประกันราคาข้าวในราคาเกวียนละ 12,000 บาท เพราะขณะนี้โรงสีกดราคาเหลือเกวียนละ 6,500 บาท นอกจากนั้น ขอให้รัฐบาลประกันราคาข้าวเปลือกตามความเป็นจริงพื้นที่เพาะปลูก ประกันราคาตลอดทั้งปี รวมทั้งลดขั้นตอนการประกันราคา เพราะทำให้เกิดความยุ่งยากในการประกันราคาอย่างมาก </p>
<p>นอกจากนี้ ยังมีกลุ่มตัวแทนเกษตรกรจาก จ.เชียงใหม่ และจ.ลำพูน นำโดย <persName>นายสมาน ทัดเที่ยง</persName> ประธานชมรมกลุ่มผู้ใช้น้ำลุ่มแม่กวง ได้เข้ายื่นหนังสือถึงนายกฯ ผ่านทาง <persName>นายธีระ วงศ์สมุทร</persName> รมว.เกษตร และ<persName>นายอลงกรณ์ พลบุตร</persName> รมช.พาณิชย์ ให้เร่งแก้ปัญหาเรื่องการขาดแคลนน้ำ ซึ่งสร้างความเสียหายให้กับไร่นากว่าแสนไร่ โดยขอให้เร่งทำฝนเทียม และเดินหน้าโครงการขุดอุโมงค์จากเขื่อนแม่งัดมาที่แม่กวงโดยด่วน รวมทั้งขอให้นายกฯ เดินทางไปดูแลปัญหาในพื้นที่ จ.เชียงใหม่ ด้วยตัวเอง โดยไม่ต้องห่วงเรื่องความปลอดภัย เพราะชาวบ้านจะช่วยดูแลให้อย่างเต็มที่ ทั้งนี้ <persName>นายธีระ</persName> รับปากที่จะแก้ปัญหาให้ และนำเสนอเรื่องต่อนายกฯ ต่อไป.</p></body>
</news>
