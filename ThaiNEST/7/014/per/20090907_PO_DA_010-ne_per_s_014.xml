<teiHeader>
<fileDesc>
<titleStmt>
  <title>เลือกตั้ง อบต.คึกคัก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-07 07:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18742  </bibl>
</sourceDesc>
</fileDesc>
</teiHeader>
<news>
<headline>เลือกตั้ง อบต.คึกคัก</headline>
<lead>บุกยิงอดีตนายกดับ </lead>
<neck></neck>
<body><p></p>
<p></p>
<p></p>
<p></p>
<p></p>
<p></p>
<p></p>
<p>แห่ใช้สิทธิเกิน 70% เลือกตั้งนายก-สมาชิก อบต.ทั่วประเทศคึกคัก"3 จว.ใต้"ทหาร-ตำรวจคุมเข้มหน่วยเลือกตั้งสกัดโจรใต้จ้องป่วน “ตรัง” ล็อกหัวคะแนน-ผู้สมัครสมาชิก อบต. พร้อมเงินสดกับโพยรายชื่อ เตรียมแจกเงินซื้อเสียง “ภาคเหนือ” ฝนตกคนใช้สิทธิบางตา “บุรีรัมย์” จับฉีกบัตรเลือกตั้ง   “กรุงเก่า” ตื่นตาควาญขี่ช้างไปลงคะแนน ลือสะพัดเงินซื้อเสียงปลิวว่อนร้อยล้าน “อ่างทอง” กลุ่มชาวบ้านโวยถูกตัดสิทธิ จ่อฟ้องศาลปกครอง “เลขาฯ กกต.” เผย เตรียมจัดเลือกตั้งใหม่ 3 จังหวัด เหตุเจ้าหน้าที่ประจำหน่วยแจ้งชนิดบัตรเลือกตั้งชาวบ้านผิด มือปืนบุกเดี่ยวยิงอดีตนายกฯ อบต.รางสาลี่ ดับสยอง ขณะนอนเอกเขนกหน้าบ้าน หลังทราบคะแนนชิงนายกฯ อบต. รอบใหม่ นำโด่งคู่แข่ง ผู้การฯ เต้น! สั่งตั้งด่านล่าคนร้าย พุ่งปมขัดการเมืองท้องถิ่น     </p>
<p>เมื่อวันที่ 6 ก.ย. ผู้สื่อข่าวรายงาน บรรยา กาศการเลือกตั้งนายกและสมาชิกองค์การบริหารส่วนตำบล (อบต.) จำนวน 2,939 แห่ง ใน 74 จังหวัดทั่วประเทศ ที่สำนักงานคณะกรรมการการเลือกตั้ง (กกต.) จัดขึ้น ตั้งแต่ช่วงเช้าตอนเปิดหีบเลือกตั้ง เวลา 08.00 น. จนถึงเวลาปิดหีบ เลือกตั้ง 15.00 น. โดยบรรยากาศส่วนใหญ่ เป็นไปอย่างคึกคักเกือบทุกจังหวัด แต่บางจังหวัดมีฝนตก ทำให้ประชาชนออกมาหย่อนบัตรกันบางตา  สำหรับในพื้นที่ภาคใต้ ที่ จ.สงขลา ที่หน่วยเลือกตั้งภายในวัดคลองอู่ตะเภา ต.คลองอู่ตะเภา อ.หาดใหญ่ จ.สงขลา ประชาชนไปเข้าแถวรอใช้สิทธิ ตั้งแต่ก่อนเปิดหีบเลือกตั้งลงคะแนนในเวลา 08.00 น. และทยอยกันมาหย่อนบัตรกระทั่งปิดหีบในเวลา 15.00 น. ส่วนในพื้นที่ 4 อำเภอชายแดน ทั้งที่ อ.จะนะ อ.เทพา อ.นาทวี และ อ.สะบ้าย้อย มีกำลังตำรวจและเจ้าหน้าที่มาดูแลความปลอดภัยตามหน่วยเลือกตั้ง และเส้นทางต่าง ๆ ตามแผนดูแลความสงบเรียบร้อย</p>
<p>ส่วนในพื้นที่ 3 จังหวัดชายแดนภาคใต้ ทั้ง จ.นราธิวาส จ.ยะลา และ จ.ปัตตานี ซึ่งช่วงนี้เกิดเหตุโจรใต้ก่อวินาศกรรมบ่อยครั้ง ปรากฏว่ามีกำลังทหาร ตำรวจ และฝ่ายปกครอง ไปดูแลความสงบเรียบร้อยตามหน่วยเลือกตั้ง และมีการนำเครื่องตรวจสอบวัตถุระเบิดมาตรวจสอบบริเวณโดยรอบหน่วยเลือกตั้งด้วย อย่างไรก็ดี ใน 8 อำเภอของ จ.ยะลา ช่วงเช้ามีประชาชนมาใช้สิทธิกันค่อนข้างบางตา แต่ออกมาใช้สิทธิกันมากในช่วงบ่ายเหมือนทุกครั้ง ส่วนที่ จ.ปัตตานี ประชาชน ชาวไทย-มุสลิมที่เดินทางไปทำงานในประเทศมาเลเซีย กลับเข้ามาใช้สิทธิเลือกตั้งจำนวนมาก เช่นเดียวกับที่หน่วยเลือกตั้งใน จ.นราธิวาส ประกอบกับเป็นช่วงถือศีลอด เดือนรอมฎอน จึงมีผู้มาใช้สิทธิกันมาก นายโชติ ชัวชมเกตุ ประธาน กกต.นราธิวาส คาดว่าจะมีผู้มาใช้สิทธิเกิน 70%    </p>
<p>ที่ จ.สุราษฎร์ธานี หน่วยเลือกตั้งที่ 1 บ้านดอนกาย ต.พลายวาส อ.กาญจนดิษฐ์ เจ้าหน้าที่สาวประจำหน่วยเลือกตั้ง 2 คน แต่งกายในชุดศรีวิชัย ซึ่งเป็นเอกลักษณ์ประจำท้องถิ่นมาทำหน้าที่ สร้างสีสันเรียกเสียงฮือฮาจากผู้มาใช้สิทธิได้ไม่น้อย และ <persName>น.ส.เดียระยา นุกูลกิจ</persName> อายุ 25 ปี ธิดากาชาดจังหวัดปี 2552 มาร่วมรณรงค์เลือกตั้งด้วย ขณะที่ <persName>นายสมพร สุวรรณเรืองศรี</persName> หนุ่มใหญ่พิการวัย 47 ปี ที่เดินไม่ได้ก็ยังนั่งรถเข็นมาลงคะแนน ส่วนที่หน่วยเลือกตั้งที่ 1 หมู่ 1 ต.คลองประสงค์ อ.เมือง จ.กระบี่ <persName>นางสาว  พรหมปรุง</persName> คุณยายวัย 93 ปี เดินหลังค่อมถือไม้เท้ามีลูกหลานประคองมาลงคะแนน ด้าน จ.ระนอง เกิดฝนตกหนัก ดินภูเขาสไลด์ไหลปิดถนนหลวงชนบท สายบ้านบางแก้ว-บ้านทุ่งตาพล ระหว่างรอยต่อพื้นที่หมู่ 1 กับหมู่ 5 ต.บางแก้ว อ.ละอุ่น และเสาไฟฟ้าแรงสูงถูกแรงลมพัดถล่มจนล้มทำให้ไฟฟ้าดับ เจ้าหน้าที่ต้องเร่งมาแก้ไขเพื่อให้ประชาชนเดินทางไปใช้สิทธิได้    </p>
<p>เช่นเดียวกับ ที่ จ.ตรัง ที่หน่วยเลือกตั้งที่ 7 หมู่ 7 ต.บ่อน้ำร้อน อ.กันตัง ซึ่งเป็นโรงเรียนเก่า ประชาชนต้องเดินถลกขากางเกงย่ำโคลนมาใช้สิทธิเพราะฝนตกหนักเมื่อคืนวันที่ 5 ก.ย. ที่ผ่านมา ทำให้พื้นดินเละเป็นโคลน ขณะเดียวกัน เมื่อเวลา 00.15 น. วันที่ 6 ก.ย. <persName>พ.ต.ท.ชัยรัตน์ กาญจนเนตร</persName> สวญ.สภ.คลองเต็ง อ.เมือง จ.ตรัง พร้อมกำลัง ควบคุมตัวหัวคะแนนรายหนึ่ง พร้อมเงินสด 16,000 บาท กับโพยรายชื่อผู้มีสิทธิเลือกตั้ง อ้างว่าผู้สมัครนายก อบต. คนหนึ่งใน ต.นาท่ามเหนือ ให้ไปแจกชาวบ้าน และยังควบคุมตัวผู้สมัครสมาชิก อบต.นาท่ามเหนือ อีกราย ที่บ้านหลังเดียวกันใน ต.นาท่ามเหนือ พร้อมเงินสด 20,000 บาท เบื้องต้นยอมรับว่าจะเอาไปซื้อเสียงชาวบ้าน โดย<persName>นายประพันธ์ งามวิวัฒน์อนันต์</persName> หัวหน้างานสืบสวน กกต.ตรัง ระบุว่าผิดกฎหมายเลือกตั้ง และเตรียมสอบสวนขยายผลต่อ</p>
<p>ส่วนที่ภาคเหนือ จ.เชียงใหม่ ตั้งแต่เปิดหีบจนกระทั่งปิดหีบเลือกตั้ง มีประชาชนมาใช้สิทธิกันบางตา ผู้มาลงคะแนนส่วนใหญ่เป็นผู้สูงอายุ <persName>นายพงษ์พันธ์ ริ้วทองทวร</persName> ผอ.ประจำจังหวัดเชียงใหม่ เปิดเผยว่า ในจังหวัดมีการเลือกตั้งนายก อบต. และสมาชิก อบต. กว่า 80 แห่ง โดยการลงคะแนนเลือกตั้งเรียบร้อยดีทุกแห่ง ไม่มีปัญหา และยังเชื่อว่าจะมีผู้ทยอยกันออกมาใช้สิทธิประมาณ 70% ขณะที่ จ.ตาก ช่วงเช้าเงียบเหงา เนื่องจากมีฝนตก แต่กลับมาคึกคักบ้างในช่วงบ่าย ส่วนที่ จ.พะเยา ชาวบ้านรายหนึ่งใน อ.ปง เข้าแจ้งกับผู้ใหญ่บ้านว่า ผู้สมัครนายกอบต. รายหนึ่ง แจกเงิน 300 บาท เพื่อให้ลงคะแนนให้ โดยผู้ใหญ่บ้านรายนี้ได้พาเข้าแจ้งความที่ สภ.ปง และพาเข้าให้ข้อมูลกับ กกต.จังหวัด</p>
<p>ทางด้านภาคตะวันออกเฉียงเหนือ หรือภาคอีสาน ที่ จ.เลย <persName>นางพิม นาวังศรี</persName> อายุ 94 ปี ให้ลูกชายพามาใช้สิทธิลงคะแนนที่หน่วยเลือกตั้งที่ 7 ศาลาวัดธรรมจาริการาม บ้านเหล่าแปน หมู่ 7 ต.หนองงิ้ว อ.วังสะพุง แม้สายตาจะฝ้าฟาง <persName>นายพรชัย สอนสุภาพ</persName> ครูโรงเรียนบ้านหนองงิ้ว-เหล่าแปน ในฐานะ ผอ.หน่วยเลือกตั้งนี้ เปิดเผยว่า ชาวบ้านแถบนี้ส่วนใหญ่ยึดอาชีพขายลอตเตอรี่ ในกรุงเทพฯ และจังหวัดอื่น ๆ แต่เวลามีการเลือกตั้งก็จะกลับมาใช้สิทธิ ครั้งที่แล้วใช้สิทธิถึง 85% ส่วนที่หน่วยเลือกตั้งที่ 3 โรงเรียนบ้านเล้า หมู่ 3 ต.หนองงิ้ว <persName>นายสายัน ดีสง่า</persName> อายุ 33 ปี ที่พิการตาบอด 2 ข้าง จากอุบัติเหตุรถชน ก็มาใช้สิทธิเหมือนทุกครั้ง    </p>
<p>ที่ จ.สุรินทร์ และ จ.ศรีสะเกษ แม้จะมีฝนตกเมื่อคืนวันที่ 5 ก.ย. ที่ผ่านมาต่อเนื่องรุ่งเช้า ประชาชนยังออกมาลงคะแนนกันคึกคัก โดย<persName>นางทอน แพงแสน</persName> อายุ 79 ปี เดินไม่ได้ นั่งรถเข็นให้ลูกหลานเข็นมาหย่อนบัตรที่หน่วยเลือกตั้งใน ต.สำโรง อ.อุทุมพรพิสัย และที่ จ.บุรีรัมย์ ตำรวจดำเนินคดีกับ<persName>นายสมศรี เตียงไธงสง</persName> อายุ 58 ปี ที่ฉีกบัตรเลือกตั้ง ขณะไปลงคะแนนที่หน่วยเลือกตั้งที่ 10 บ้านหนองบัวลอง หมู่ 10 ต.บ้านเป้า อ.พุทไธสง เบื้องต้น<persName>นายสมศรี</persName>อ้างว่ากากบาทผิดหมายเลข จึงฉีกบัตรทิ้งเพื่อจะมาขอบัตรลงคะแนนใหม่ โดยไม่ทราบว่าผิดกฎหมายเลือกตั้ง นอกจากนี้ ยังมีรายงานผู้ฉีกบัตรเลือกตั้งอีก 1 ราย ส่วนที่ จ.นครราชสีมา ที่หน่วยเลือกตั้งที่ 1 ต.งิ้ว อ.ปักธงชัย เมื่อเวลา 09.20 น. <persName>นายสุทธิพล ทวีชัยการ</persName> เลขาธิการ กกต. เดินทางไปตรวจดูความเรียบร้อยและเยี่ยมให้กำลังเจ้าหน้าที่ที่ปฏิบัติงาน โดย<persName>นายสุทธิพล</persName> กล่าวว่า ขณะนี้ได้รับรายงานการซื้อสิทธิขายเสียงที่ จ.ศรีสะเกษ กับ จ.ตรัง </p>
<p>สำหรับในภาคกลางที่ จ.อ่างทอง หน่วยเลือกตั้งหมู่ที่ 5 ต.ไผ่จำศีล อ.วิเศษชัยชาญ ประชาชนผู้มีสิทธิเกือบ 20 คน เดินทางไปลงคะแนน แต่พบว่าชื่อถูกขีดฆ่าออกหมดสิทธิลงคะแนน <persName>นางชลอ แสงอากาศ</persName> อายุ 60 ปี อยู่บ้านเลขที่ 86 หมู่ 5 ต.ไผ่จำศีล หนึ่งในผู้ถูกขีดฆ่าชื่อ กล่าวว่า อยู่บ้านนี้มากว่า 30 ปี ชื่อใน ทะเบียนบ้านทั้งหมด 5 คน นามสกุลเดียวกัน เป็นญาติพี่น้องกันหมด ก่อนหน้านี้ตรวจดูรายชื่อพบว่ายังเป็นผู้มีสิทธิเลือกตั้ง แต่พอมาลงคะแนนเจ้าหน้าที่กลับแจ้งว่า ชื่อถูก กกต.ท้องถิ่นถอนออกจากบัญชี ก่อนวันเลือกตั้งวันเดียว แทนที่จะแจ้งล่วงหน้าอย่างน้อย 1 สัปดาห์ จะไปชี้แจงทัน สอบถามประธานหน่วยเลือกตั้ง ทราบว่าทางผู้ช่วยนายทะเบียนอำเภอวิเศษชัยชาญ ปฏิบัติหน้าที่ ผอ.เลือกตั้งประจำ อบต.ไผ่จำศีล แจ้งว่ามีผู้ร้องกรณีย้ายบุคคลเข้ามาในทะเบียน โดยบุคคลนั้นมิได้อาศัยอยู่จริง หรือกรณีอื่น คณะกรรมการการเลือกตั้งจึงมีมติให้ขีดฆ่าชื่อออก ผู้สื่อข่าวรายงานว่า อบต.ไผ่จำศีล มีผู้มีสิทธิเลือกตั้งทั้ง 8 หมู่บ้าน กว่า 2,500 คน และ กกต. ท้องถิ่น มีคำสั่งให้ถอนสิทธิทั้งหมด 120 คน ซึ่งทั้งหมดเตรียมจะไปฟ้องศาลปกครองเพื่อขอความเป็นธรรม</p>
<p>ที่ จ.พระนครศรีอยุธยา บรรดาควาญช้างจากวังช้างอยุธยา พากันขี่ช้างไปลงคะแนนที่ หน่วยเลือกตั้งที่ 1 หมู่ 3 ต.สวนพริก อ.พระนครศรีอยุธยา ท่ามกลางความสนใจของผู้มาลงคะแนนรายอื่น ๆ ขณะเดียวกัน มีการร้องเรียน  ทุจริตเลือกตั้งหลายรูปแบบ ทั้งจัดเลี้ยง แจกเงิน ย้ายคนเข้ามาในเขตเลือกตั้ง นอกจากนี้ ยังมีรายงานว่า มีการแจกเงินซื้อเสียงกันสะพัดนับร้อยล้านบาท ส่วนที่ จ.สุพรรณบุรี คึกคักแต่เช้ายันปิดหีบ โดย<persName>นางสดศรี สัตยธรรม</persName> กกต.ด้านกิจการพรรคการเมือง เดินทางมาตรวจเยี่ยมหน่วยเลือกตั้งในพื้นที่ และเยี่ยมคณะนักศึกษาหลักสูตรพัฒนาการเมืองและการเลือกตั้งระดับสูง รุ่นที่ 1 ที่มาดูงานการเลือกตั้งท้องถิ่นใน จ.สุพรรณบุรี และมีกระแสข่าวการซื้อเสียงชาวบ้านหัวละ 500- 1,000 บาท แต่จะจ่ายเงินกันหลังทราบผลการนับคะแนน ที่ จ.กาญจนบุรี การเลือกตั้งเรียบร้อยดี แต่มีรายงานการฉีกบัตรเลือกตั้งที่หน่วยเลือกตั้งใน ต.ปังเผล อ.สังขละบุรี   </p>
<p>ขณะที่ ภาคตะวันออก ที่ จ.จันทบุรี ไม่คึกคักเท่าที่ควร เนื่องจากมีฝนตกตั้งแต่ช่วงเช้า ทำให้ประชาชนไม่ค่อยออกมาลงคะแนนกัน โดย<persName>นายมนตรี พงษ์เจริญ</persName> กกต.จันทบุรี ระบุว่าเรื่องลมมรสุมและพายุฝนที่ตกลงมาอย่างต่อเนื่อง อาจส่งผลกระทบต่อจำนวนผู้มาลงคะแนน ทำให้ต่ำกว่าเป้าที่วางไว้ไม่น้อยกว่า 80% ส่วนที่ จ.สระ แก้ว กลุ่มผู้พิการแขนขาขาดจากการสู้รบในกัมพูชาครั้งอดีต นั่งรถเข็นและซ้อนรถจยย.รับจ้างมาลงคะแนนที่หน่วยเลือกตั้งในหมู่บ้านโคกสะแบง ต.ท่าข้าม อ.อรัญประเทศ ที่ติดกับริมคลองกั้นชายแดนไทย-กัมพูชา    </p>
<p>ผู้สื่อข่าวรายงานว่า หลังปิดหีบลงคะแนน เลือกตั้งในเวลา 15.00 น. เจ้าหน้าที่เริ่มเปิดหีบนับคะแนน ท่ามกลางชาวบ้านสักขีพยานจำนวนมาก และหัวคะแนนของผู้สมัครแต่ละรายยกโขยงกันมาดู บางหน่วยเลือกตั้งบางจังหวัดลุ้นกันเสียงดังลั่น ขณะที่หน่วยเลือกตั้งที่ 1 บ้านกาเม็ง ต.อาซ่อง อ.รามัน จ.ยะลา มีรายงานว่า กลุ่มผู้ก่อความไม่สงบ หรือแนวร่วมโจรใต้ เตรียมก่อเหตุป่วนการนับคะแนน <persName>นายกฤษฎา บุญราช</persName> รอง ผวจ. จึงเสริมกำลังทหาร-ตำรวจ และฝ่ายปก ครอง เข้าไปควบคุมดูแลเข้มข้นขึ้นอีก</p>
<p>ที่ศูนย์อำนวยการรักษาความสงบเรียบร้อยการเลือกตั้ง สำนักงานตำรวจแห่งชาติ (ศรส.ลต. ตร.) ตั้งอยู่ในกองบัญชาการตำรวจตระเวนชายแดน กรุงเทพฯ เมื่อเวลา 10.00 น. <persName>พล.ต.อ. วิเชียร พจน์โพธิ์ศรี</persName> ที่ปรึกษา สบ 10 (ด้านความมั่นคงและกิจการพิเศษ) ในฐานะ ผอ.ศรส.ลต.ตร. เปิดเผยถึงการเตรียมกำลังดูแลการเลือกตั้งดังกล่าวใน 74 จังหวัด (ยกเว้นกรุงเทพฯ และภูเก็ต) ว่า ใช้กำลังพลในการปฏิบัติภารกิจกว่า 16,000 นาย เหตุการณ์ทั่วไปตั้งแต่หลังเปิดหีบเป็นไปด้วยความเรียบร้อย มีเพียงที่ จ.ตรัง มีการจับซื้อเสียง 1 ราย ได้ผู้ต้องหา 2 คน ส่วนพื้นที่ที่แข่งขันกันสูง รวมถึง 3 จังหวัดชายแดนภาคใต้ และ 4 อำเภอชายแดนใน จ.สงขลา จัดกำลังพลเพิ่มขึ้น และกำชับให้ใช้มาตรการเข้มข้นกว่าพื้นที่อื่น ๆ</p>
<p><persName>นายสุทธิพล ทวีชัยการ</persName> เลขาธิการ กกต. เปิดเผยภาพรวมของการเลือกตั้งทั้ง 2,939 แห่ง ทั่วประเทศ เมื่อเวลา 14.30 น. ว่าได้รับรายงานจาก กกต.จังหวัดต่าง ๆ ทั่วประเทศว่าประชาชนมากกว่า 70% ออกไปใช้สิทธิเลือกตั้ง อากาศ แจ่มใสทำให้ออกมาใช้สิทธิกันมาก ส่วนใน 3 จังหวัดชายแดนภาคใต้ ยังราบรื่นดี ไม่มีปัญหา  ประชาชนกว่า 60% ออกไปใช้สิทธิ แต่มีปัญหาการฉีกบัตรเลือกตั้งที่ อบต.นาแว้ง อ.เขมราฐ จ.อุบลราชธานี อบต.บ้านเป้า อ.พุทไธสง จ.บุรี รัมย์ และ อบต.เตาปูน อ.แก่งคอย จ.สระบุรี ทั้งนี้ คาดว่าจะมีการประกาศผลการเลือกตั้งอย่างไม่เป็นทางการได้ในเวลา 21.00 น. วันเดียวกัน    </p>
<p>ต่อมาเวลา 16.30 น. <persName>นายสุทธิพล</persName> เปิดเผยอีกครั้งหลังปิดหีบเลือกตั้งว่า จังหวัดที่มีประชาชนออกมาใช้สิทธิเกิน 70% ได้แก่ จ.สระ บุรี และ จ.พระนครศรีอยุธยา ส่วนปัญหาการฉีกบัตรพบว่ามีเพิ่มอีก 1 ที่ อบต.ไม้รูด อ.คลอง ใหญ่ จ.ตราด นอกจากนี้ ยังมีปัญหาในส่วนของเจ้าหน้าที่ประจำหน่วยการเลือกตั้ง อบต.นายูง จ.อุดรธานี, อบต.โพธิ์ชัย จ.มหาสารคาม และ จ.หนองบัวลำภู อย่างละ 1 หน่วย ที่เกิดความสับสนกับชนิดของบัตรเลือกตั้ง โดยบอกประชาชน ที่มาใช้สิทธิผิด ซึ่ง กกต.จะมีการดำเนินตามมาตรา 83 พ.ร.บ.การเลือกตั้งท้องถิ่น โดยจะงดการนับคะแนนในหน่วยนั้น และจะรายงาน กกต. โดยเร็ว ก่อนจะจัดให้มีการเลือกตั้งใหม่ ส่วนที่ จ.พระนครศรีอยุธยา มีคำร้องมา 93 คำร้อง เป็นเรื่องเกี่ยวกับการแจ้งย้ายชื่อมาลงเข้าทะเบียนบ้านโดยไม่ชอบธรรม และมีเรื่องการแจกเงินและการจัดเลี้ยง ส่วนที่ อบต.นาท่ามเหนือ จ.ตรัง พบว่าผู้สมัครนายกฯ อบต.รายหนึ่งพกเงินสดกว่า 3 หมื่นบาทพร้อมรายชื่อมายังบริเวณใกล้หน่วยเลือกตั้ง ซึ่งจะดำเนินการตามกฎหมายต่อไป    </p>
<p>ที่ บช.ตชด. เวลา 17.00 น. <persName>พล.ต.อ. วิเชียร</persName> แถลงสรุปสถานการณ์หลังปิดหีบบัตรเลือกตั้ง อบต.ว่า มีการเลือกตั้ง 2,939 ตำบล เป็นนายกฯ 2,690 แห่ง ส.อบต. 2,936 แห่ง มีหน่วยเลือกตั้ง 24,000 หน่วย ใช้กำลังเจ้าหน้าที่ตำรวจ ทหาร และฝ่ายปกครอง 70,000 คน แยกเป็นตำรวจ 45,000 นาย ทหาร 9,000 นาย และฝ่ายปกครอง 16,000 นาย การเลือกตั้งครั้งนี้ เจ้าหน้าที่ได้รับข้อมูลการกระทำรุนแรงมีคนร้ายใช้อาวุธปืนยิงผู้สมัคร ส.อบต.ตาแกะ อ.ยะหริ่ง จ.ปัตตานี เสียชีวิต ยิงผู้สมัคร ส.อบต.บาราเฮาะ อ.เมือง จ.ปัตตานี เสียชีวิต</p>
<p><persName>พล.ต.อ.วิเชียร</persName> กล่าวต่อว่า นอกจากนี้มีการ ทำผิดกฎหมายเลือกตั้งโดยตำรวจ สภ.ศรีรัตนะ จ.ศรีสะเกษ ตำรวจ สภ.กันทรลักษ์ จ.ศรีสะเกษ และ สภ.บ้านคลองเต็ง อ.เมือง จ.ตรัง จับกุมผู้กระทำผิดได้ โดยในวันนี้มีคนทำลายบัตรเลือกตั้ง 5 คดี ผู้ต้องหา 5 คน ใน จ.อุบลราชธานี, บุรีรัมย์, ขอนแก่น, มหาสารคาม และนครสวรรค์ โดยในการปฏิบัติงานในครั้งนี้น่าพอใจเป็นอย่างมาก และไม่มีเรื่องร้องเรียนความไม่เป็นกลางของเจ้าหน้าที่</p>
<p>ต่อมาเวลา 20.15 น. วันเดียวกัน ผู้สื่อข่าวรายงานว่า เกิดเหตุคนร้ายเป็นชาย บุกเดี่ยวใช้อาวุธปืนลูกซองยิง <persName>น.ส.พรรณอร มาสศรี</persName> อายุ 46 ปี อดีตนายก อบต.รางสาลี่ อ.ท่าม่วง จ.กาญจนบุรี กระสุนเจาะเข้าที่หน้าอกจนพรุน ได้รับบาดเจ็บสาหัส ขณะ <persName>น.ส.พรรณอร</persName> นอนเล่นอยู่ในเปลหน้าบ้านพักเลขที่ 1/13 หมู่ 1 ต.รางสาลี่ จากนั้นคนร้ายรีบขี่รถ จยย.หลบหนีไปกับความมืด โดยญาติพี่น้องได้ยินเสียงปืนวิ่งออกมาดู และรีบนำร่าง <persName>น.ส.พรรณอร</persName> ที่ยังมีลมหายใจรวยระริน ส่งรพ.เมโมเรียลกาญจนบุรี แต่ผู้ตายเสียชีวิตในเวลาต่อมา สอบสวนเบื้องต้นทราบว่า ผู้ตายได้ลงสมัครชิงตำแหน่งนายกอบต.รางสาลี่ อีกสมัย โดยหลังเพื่อนฝูงโทรศัพท์มาบอกผลการนับคะแนนว่า ผู้ตายมีคะแนนนำโด่งคู่แข่งขันคนอื่น และมีทีท่าว่าจะได้นั่งตำแหน่งนายก อบต.อีกสมัย ผู้ตายจึงมานอนเล่นที่เปลหน้าบ้าน กระทั่งถูกคนร้ายฉวยโอกาสบุกมายิงทิ้ง ต่อมา <persName>พล.ต.ต.เรวัช กลิ่นเกษร</persName> ผบก.ภ.จว.กาญจนบุรี รุดไปตรวจสอบที่เกิดเหตุ พร้อมสั่งปิดล้อมพื้นที่ และตั้งจุดตรวจจุดสกัดตามล่าตัวคนร้ายอย่างเร่งด่วน แต่เบื้องต้นยังไม่พบตัวคนร้าย ส่วนสาเหตุพุ่งเป้าไปที่เรื่องการเมืองท้องถิ่นเป็นหลัก.
</p></body>
</news>
