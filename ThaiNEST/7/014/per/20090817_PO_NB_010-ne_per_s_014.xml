<teiHeader>
<fileDesc>
<titleStmt>
  <title>พันธมิตรบุรีรัมย์ แจ้งความดำเนินคดี 3 แกนนำ นปช.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170158&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พันธมิตรบุรีรัมย์ แจ้งความดำเนินคดี 3 แกนนำ นปช.</headline>
<lead></lead>
<neck></neck>
<body><p>เครือข่ายพันธมิตรบุรีรัมย์ แจ้งความดำเนินคดี 3 แกนนำ นปช. ชี้ เป็นการกระทำที่ไม่ถูกต้องตามกฎหมาย ช่วยเหลือผู้กระทำผิด สร้างความแตกแยกให้เกิดขึ้นในสังคม วันนี้ (17 ส.ค.52) กลุ่มเครือข่ายพันธมิตรในเขตอำเภอเมือง จ.บุรีรัมย์ กว่า 20 คน นำโดย <persName>นายอัฑนนท์ ศรีสุขพรชัย</persName> ประธานเครือข่ายพันธมิตร จ.บุรีรัมย์ ได้เข้าแจ้งความกับ <persName>พ.ต.ต.สยาม เกียรติบรรจง</persName> พนักงานสอบสวน สภ.เมืองบุรีรัมย์ ให้ดำเนินคดีกับ <persName>นายวีระ มุสิกะพงษ์</persName> <persName>นายณัฐวุฒิ ใสยเกื้อ</persName> และ <persName>นายจตุพร พรหมพันธุ์</persName> แกนนำ นปช. พร้อมพวก ในข้อหา “ร่วมกันกระทำความผิดตามประมวลกฎหมายอาญามาตรา 189 และมาตรา 198 หลังกลุ่มคนดังกล่าวได้ร่วมกันดำเนินการล่ารายชื่อประชาชน เพื่อถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี ซึ่งกลุ่มเครือข่ายพันธมิตรเห็นว่าเป็นการกระทำที่ไม่ถูกต้องตามกฎหมาย และไม่เหมาะสม จึงขอให้เจ้าหน้าที่ตำรวจดำเนินคดีกับกลุ่มบุคคลดังกล่าว โดย <persName>นายอัฑนนท์ ศรีสุขพรชัย</persName> ประธานเครือข่ายพันธมิตร จ.บุรีรัมย์ กล่าวว่า การกระทำดังกล่าวของบุคคลทั้ง 3 คน เป็นการละเมิดสถาบัน และหมิ่นคำพิพากษาของศาลอย่างรุนแรง สร้างความแตกแยกในสังคม </p></body>
</news>
