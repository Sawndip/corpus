<teiHeader>
<fileDesc>
<titleStmt>
  <title>เชษฐาเลี้ยงวันเกิด 71 ปี ระบุพรบ.นิรโทษกรรมเป็นไปได้  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210111&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>เชษฐา</persName>เลี้ยงวันเกิด 71 ปี ระบุพรบ.นิรโทษกรรมเป็นไปได้</headline>
<lead></lead>
<neck></neck>
<body><p><persName>พลเอกเชษฐา</persName>เลี้ยงวันเกิดครบ 71 ปี ประธานวิปฝ่ายค้านนำทีมเพื่อไทยอวยพรวันเกิด พร้อมระบุ พรบ.นิรโทษกรรมมีโอกาสเป็นไปได้ แต่ต้องเปรียบเทียบข้อดี-ข้อเสีย/dd> <persName>พลเอกเชษฐา ฐานะจาโร</persName> ประธานที่ปรึกษาพรรคเพื่อไทย และอดีตรัฐมนตรีว่าการกระทรวงกลาโหม จัดงานเลี้ยงเนื่องในโอกาสครบรอบวันเกิด 71 ปี โดยมีบรรดานายทหารเพื่อนร่วมรุ่น จปร.9 ผู้ใกล้ชิด และอดีตผู้ใต้บังคับบัญชา เข้าอวยพร โดย<persName>พลเอกอนุพงษ์ เผ่าจินดา</persName> ผู้บัญชาการทหารบก มอบหมายให้<persName>พลเอกธีระวัฒน์ บุณยะประดับ</persName> ผู้ช่วยผู้บัญชาการทหารบก เป็นตัวแทนนำคณะนายทหารจากกองทัพบกเข้ามอบกระเช้าดอกไม้ร่วมอวยพร ด้านพรรคฝ่ายค้าน มี<persName>นายวิทยา บูรณศิริ</persName> ประธานวิปฝ่ายค้าน และ<persName>นายพร้อมพงษ์ นพฤทธิ์</persName> โฆษกพรรคเพื่อไทยเข้าร่วมอวยพรด้วย โอกาสนี้ <persName>พลเอกเชษฐา ฐานะจาโร</persName> กล่าวถึงสถานการณ์ทางด้านการเมืองว่า อยากเห็นคนไทยมีความสามัคคี และนึกถึงพระบาทสมเด็จพระเจ้าอยู่หัวให้มาก เพราะประเทศไทยเป็นของคนทั้งชาติไม่ใช่กลุ่มใดกลุ่มหนึ่ง ส่วนการยื่นเสนอพระราชบัญญัตินิรโทษกรรม ถือเป็นหนทางหนึ่ง ที่มีความเป็นไปได้ แต่จะเป็นที่ยอมรับหรือไม่ขึ้นอยู่กับปัจจัยหลายอย่าง ซึ่งต้องนำข้อดีข้อเสียมาเปรียบเทียบ และฟังความคิดเห็นของประชาชนส่วนใหญ่และคำนึงถึงประโยชน์ส่วนรวมเป็นหลัก <persName>พลเอกเชษฐา</persName> ยังกล่าวถึงการบริหารประเทศของ<persName>นายอภิสิทธิ์ เวชชาชีวะ</persName> นายกรัฐมนตรีว่า เห็นว่านายกรัฐมนตรีตั้งใจทำงาน แต่การบริหารงานในสังคมไทยต้องใช้กลยุทธ์อื่นช่วยขับเคลื่อนคู่กับหลักการและกฎหมาย ซึ่งอาจจะต้องใช้ประสบการณ์ในการแก้ไขพอสมควร โดยส่วนตัวมองว่ารัฐบาลชุดนี้น่าจะบริหารประเทศต่อไปได้ ส่วนระยะเวลาในการบริหารขึ้นอยู่กับวิธีการแก้ปัญหาของนายกรัฐมนตรีและคณะรัฐมนตรี </p></body>
</news>
