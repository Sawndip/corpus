<teiHeader>
<fileDesc>
<titleStmt>
  <title>ใต้ระบุรับเดือนรอมฎอนถล่มจุดตรวจทหารดับ2  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-23 19:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000095994  </bibl>
</sourceDesc>
</fileDesc>
</teiHeader>
<news>
<headline>ใต้ระบุรับเดือนรอมฎอนถล่มจุดตรวจทหารดับ2</headline>
<lead></lead>
<neck></neck>
<body><p> สถานการณ์ 3 จังหวัดชายแดนภาคใต้ ยังคงตึงเครียดอย่างต่อเนื่อง โดยเฉพาะในช่วงที่เริ่มต้นเดือนรอมฎอน หรือเทศกาลถือศีลอด ตั้งแต่วันที่ 22 ส.ค.ที่ผ่านมา โดยล่าสุดเมื่อเวลาประมาณ  04.26 น. ของวันที่ 23 ส.ค. เกิดเหตุคนร้ายใช้อาวุธสงครามกราดยิงใส่เจ้าหน้าที่ทหาร ตำรวจ และอาสาสมัครรักษาดินแดน (อส.) ซึ่งปฏิบัติหน้าที่อยู่บริเวณจุดตรวจสามแยกยูงทอง หมู่ 3 ต.เจ๊ะเห อ.ตากใบ จ.นราธิวาส ทำให้เจ้าหน้าที่ที่เข้าเวรอยู่ในป้อมจุดตรวจใช้อาวุธปืนยิงตอบโต้ จนเกิดการยิงปะทะกันนานกว่า 10 นาที คนร้ายจึงล่าถอยไป</p>
<p> หลังเสียงปืนสงบ เบื้องตนพบว่ามีเจ้าหน้าที่ได้รับบาดเจ็บ 4 นาย เสียชีวิต 1 นายคือ <persName>ส.อ.พิชิตชัย ภาดี</persName> สังกัดหน่วยเฉพาะกิจนราธิวาส 36 ส่วนผู้บาดเจ็บ ได้แก่ <persName>จ.ส.อ.อภิวัฒน์ พหรมวงศ์ป้อง</persName> <persName>พลทหารจำลอง คงดวงดี</persName> สังกัดหน่วยเฉพาะกิจนราธิวาส 36 <persName>ส.ต.ท.ประกิต แก้วรักษา</persName> สังกัด สภ.ตากใบ และ <persName>อส.อับดุลมานัด นิมุ</persName> อายุ 28 ปี เป็น อส.ประจำ อ.ตากใบ ทั้งหมดอาการสาหัส แพทย์โรงพยาบาลตากใบส่งต่อไปรักษายังโรงพยาบาลนราธิวาสราชนครินทร์ แต่ภายหลัง <persName>พลทหารจำลอง</persName> ทนพิษบาดแผลไม่ไหว สิ้นใจที่โรงพยาบาล</p>
<p>สอบสวนทราบว่า คนร้ายประมาณ 8 คน ใช้รถกระบะ 2 คันเป็นพาหนะ โดยคันแรกได้ขับมาจอดใกล้ป้อมจุดตรวจเพื่อดูต้นทาง จากนั้นรถกระบะคันที่ 2 ได้แล่นตามมาจอดบริเวณหน้าป้อม ซึ่งมีกำลัง 3 ฝ่าย คือตำรวจ 2 นาย ทหาร 4 นาย และฝ่ายปกครอง 1 นายดูแล จากนั้นคนร้ายซึ่งนั่งอยู่ในกระบะหลังได้ใช้อาวุธปืน สงครามกราดยิงถล่มใส่เจ้าหน้าที่ทันที ทำให้เจ้าหน้าที่เปิดฉากยิงตอบโต้ ก่อนที่คนร้ายจะเร่งเครื่องรถทำทีเป็นหลบหนี ทว่าได้วกรถกลับมา และใช้เครื่องยิงลูกระเบิดเอ็ม 79 ยิงใส่บ้านของ <persName>ด.ต.สมคิด จุลพูล</persName> ผู้บังคับหมู่งานสืบสวนสอบสวน สภ.ตากใบ ซึ่งอยู่ฝั่งตรงข้ามจุดตรวจ จนบ้านได้รับความเสียหาย จากนั้นจึงขับรถหนีไป</p>
<p>ต่อมา <persName>พ.ต.อ.จักรพร แท่นทอง</persName> ผู้กำกับการ สภ.ตากใบ <persName>พ.ท.ศราวุธ ชัชสิทธิ์</persName> ผบ.หน่วยเฉพาะกิจนราธิวาส 37 ได้นำกำลังตำรวจทหารกว่า 100 นาย เข้าตรวจสอบจุดเกิดเหตุ โดยระหว่างทางคนร้ายได้ตัดต้นไม้ขวาง วางวัตถุต้องสงสัย และโปรยตะปูเรือใบสกัด ทำให้เข้าถึงที่เกิดเหตุล่าช้า แต่เมื่อไปถึงก็ได้ตรวจพื้นที่ เพื่อเก็บหลักฐานอย่างละเอียด พบกระสุนปืนอาก้าและเอ็ม 16 ตกอยู่กว่า 50 ปลอก จึงได้จัดกำลังออกติดตามไล่ล่าคนร้ายอย่างกระชั้นชิด เบื้องต้นสันนิษฐานว่า เป็นการสร้างสถานการณ์ของกลุ่มก่อความไม่สงบ</p>
<p> <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงสถานการณ์ความรุนแรงใน 3 จังหวัดชายแดนภาคใต้ว่า ขณะที่ ครม.อนุมัติร่าง พ.ร.บ.ศอ.บต.ก่อนนำเข้าสู่สภา และซักซ้อมทำความเข้าใจอีกทั้ง โครงการการพัฒนาก็เริ่มลงไปในพื้นที่แล้ว ซึ่งจะต้องทำงานหนักอย่างต่อเนื่อง เพราะหลายปัญหาที่เรากำลังเผชิญในขณะนี้เป็นปัญหาที่ลึกพอสมควร เราจะไปหวังว่าจะเห็นผลทุกสิ่งทุกอย่างได้รวดเร็วคงเป็นไปไม่ได้ แต่เราก็ไม่ช้าเดินหน้าอย่างต่อเนื่อง และจะทำให้ได้</p>
<p>  ส่วนการเตรียมการยกระดับให้ ศอ.บต. มีฐานะเทียบเท่ากับกระทรวงนั้น ขณะนี้ร่างกฎหมายดังกล่าวผ่าน ครม.แล้ว ขณะนี้ ตนได้ขอให้คณะกรรมการกฤษฎีกา ช่วยตรวจพิจารณาให้เร็ว เพื่อที่จะเสนอให้ทันการประชุมสภาในสมัยนี้ ส่วนจะผ่านการ พิจารณาของสภาฯในสมัยนี้หรือไม่นั้น คงตอบยากเพราะสภาจะใช้เวลาของเขาเอง แต่อย่างน้อยรัฐบาลก็ควรต้องให้สภาพิจารณาในวาระแรกให้ได้ ในสมัยนี้ หลังผ่านสภาฯแล้วก็จะบังคับใช้กฎหมายนี้ให้เร็วที่สุด เพราะจะช่วยทำให้การทำงาน มีทิศทาง เอกภาพและความมั่นคงถาวร รวมถึงความรับผิดชอบของผู้ที่เกี่ยวข้องก็จะสูงขึ้น จะทำให้การทำงานตามนโยบายมีประสิทธิภาพาขึ้น</p></body>
</news>
