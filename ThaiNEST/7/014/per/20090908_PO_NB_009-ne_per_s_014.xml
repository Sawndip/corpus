<teiHeader>
<fileDesc>
<titleStmt>
  <title>"เมธี" ยอมรับไม่พอใจทำร้ายร่างกาย ผอ.ศูนย์เลือกตั้งสุราษฎร์ธานี  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080096&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>เมธี</persName>" ยอมรับไม่พอใจทำร้ายร่างกาย ผอ.ศูนย์เลือกตั้งสุราษฎร์ธานี</headline>
<lead></lead>
<neck></neck>
<body><p><persName>นายเมธี อมรวุฒิกุล</persName> ดารานักแสดงและแนวร่วมเสื้อแดง ไม่พอใจทำร้ายร่างกายผู้อำนวยการศูนย์เลือกตั้งสุราษฎร์ธานี ที่เดินทางมาทวงค่าดำเนินการจัดการเลือกตั้งให้ผู้สมัครของพรรคเพื่อไทย หลังติดตามทวงถามผู้ใหญ่ในพรรคหลายครั้ง แต่ยังเพิกเฉย <persName>นายอดิศราช ธรรมพิทักษ์</persName> ผู้อำนวยการศูนย์เลือกตั้งสุราษฎร์ธานี พรรคเพื่อไทย เดินทางมาที่ทำการพรรคเพื่อไทย เพื่อทวงถามค่าดำเนินการในการจัดการเลือกตั้งซ่อมให้กับผู้สมัครของพรรคในการเลือกตั้งซ่อม ส.ส.ที่ผ่านมา จำนวนเงินกว่า 700,000 บาท หลังจากเสร็จสิ้นการเลือกตั้ง ยังไม่ได้รับค่าจัดทำสื่อต่าง ๆ และได้ทวงถามมายังผู้ใหญ่ในพรรคและผู้สมัครของพรรคหลายครั้ง แต่ไม่ได้รับคำตอบแต่อย่างใด ดังนั้นจึงเดินทางมาเรียกร้องขอความเป็นธรรม ขณะที่<persName>นายอดิศราช</persName> กำลังปราศรัยผ่านเครื่องกระจายเสียงบริเวณหน้าที่ทำการพรรคเพื่อไทย <persName>นายเมธี อมรวุฒิกุล</persName> ดารานักแสดงและแนวร่วมเสื้อแดงได้ออกมาต่อว่า โดยระบุอยากให้เป็นการเจรจาส่วนตัว เพราะในพรรคเพื่อไทยมีทั้งคนดีและคนไม่ดี พร้อมแสดงความไม่พอใจด้วยการทำร้ายร่างกาย โดยได้ชกต่อยที่ใบหน้าและลำตัวหลายครั้ง ซึ่ง<persName>นายอดิศราช</persName>ได้รับบาดเจ็บที่บริเวณข้อมือและศีรษะแตก ซึ่งเหตุการณ์ดังกล่าวเกิดการชุลมุนประมาณ 10 นาที หลังจากเดินทางไปแจ้งความที่สถานีตำรวจเพื่อเอาผิดฐานทำร้ายร่างกาย </p></body>
</news>
