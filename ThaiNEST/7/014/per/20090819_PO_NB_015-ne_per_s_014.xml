<teiHeader>
<fileDesc>
<titleStmt>
  <title>รองหัวหน้าพรรคภท.ระบุ ได้เสนอร่าง พรบ.นิรโทษกรรมต่อประธานสภาผู้แทนราษฎรแล้ว  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190163&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองหัวหน้าพรรคภท.ระบุ ได้เสนอร่าง พรบ.นิรโทษกรรมต่อประธานสภาผู้แทนราษฎรแล้ว</headline>
<lead></lead>
<neck></neck>
<body><p>รองหัวหน้าพรรคภูมิใจไทย ระบุ ได้เสนอร่างพระราชบัญญัตินิรโทษกรรมต่อประธานสภาผู้แทนราษฎรแล้ว พร้อมยืนยัน มีเป้าหมายสร้างความสมานฉันท์ <persName>นายบุญจง วงศ์ไตรรัตน์</persName> รัฐมนตรีช่วยว่าการกระทรวงมหาดไทย และรองหัวหน้าพรรคภูมิใจไทย กล่าวถึงการเสนอร่างพระราชบัญญัตินิรโทษกรรมแก่ผู้กระทำความผิดเนื่องในการชุมนุมทางการเมืองของประชาชน ว่า พรรคภูมิใจไทยมีเป้าหมายสร้างความสมานฉันท์และแก้ปัญหาความคิดเห็นที่แตกต่างทางการเมือง ที่จะมีความรุนแรงขึ้นเรื่อย ๆ โดยใช้เอกสิทธิ์ของ สมาชิกสภาผู้แทนราษฎร(ส.ส.) เสนอ แต่เมื่อเข้าสู่การพิจารณาของสภาผู้แทนราษฎรแล้ว ส.ส.พรรคการเมืองอื่นจะเห็นด้วยหรือไม่ก็ได้ ส่วนกรณีที่คนเสื้อเหลืองและเสื้อแดงออกมาแสดงความไม่เห็นด้วยก็ถือเป็นสิทธิ์ <persName>นายบุญจง</persName> กล่าวด้วยว่า วันนี้ได้เสนอร่างพระราชบัญญัตินิรโทษกรรมต่อประธานสภาผู้แทนราษฎรแล้ว เพื่อพิจารณาบรรจุเป็นวาระการประชุมต่อไป โดยสาระสำคัญ 9 มาตรา ที่สำคัญคือต้องการนิรโทษกรรมคดีการชุมนุมของกลุ่มพันธมิตรประชาชนเพื่อประชาธิปไตย และการชุมนุมของกลุ่มแนวร่วมประชาธิปไตยต่อต้านเผด็จการ (นปช.) ทั้งทางแพ่งและทางอาญา เจ้าหน้าที่ของรัฐ แต่ไม่ครอบคลุมคดีหมิ่นสถาบันเบื้องสูง การเพิกถอนสิทธิทางการเมืองจากการยุบพรรคการเมืองของสมาชิกบ้านเลขที่ 111 และ 109 </p></body>
</news>
