<teiHeader>
<fileDesc>
<titleStmt>
  <title>นายกฯ เตือนแก้ รธน.ระวังขัด ม.122  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-08 18:01:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19150  </bibl>
</sourceDesc>
</fileDesc>
</teiHeader>
<news>
<headline>นายกฯ เตือนแก้ รธน.ระวังขัด ม.122</headline>
<lead></lead>
<neck></neck>
<body><p>วันนี้ (8 ก.ย.) <persName>นายปณิธาน วัฒนายากร</persName> รองเลขาธิการนายกรัฐมนตรี ทำหน้าที่โฆษกประจำสำนักนายกฯ กล่าวหลังการประชุม ครม. ว่า ในที่ประชุม ครม.<persName>นายอภิสิทธิ์ เวชชาชีวะ</persName> นายกฯ ได้หยิบยกประเด็นการแก้ไขรัฐธรรมนูญขึ้นมาหารือกับรัฐมนตรีว่า เมื่อมีข้อสรุปของคณะกรรมการสมานฉันท์ออกมาแล้ว ก็ควรเปิดให้ ส.ส.ได้แสดงความเห็น โดยเปิดประชุมสภาเพื่ออภิปรายทั่วไป แต่ไม่มีการลงมติ เนื่องจากที่ผ่านมามีทั้งฝ่ายที่เห็นด้วย และไม่เห็นด้วย แต่เจตนารมณ์ของรัฐบาลต้องการให้บ้านเมืองเดินหน้าออกจากความขัดแย้ง แม้การแก้ไขรัฐธรรมนูญจะไม่ใช่ทางออกเดียว แต่ในเมื่อมีการเรียกร้อง หน้าที่ของรัฐบาลก็ต้องเปิดโอกาสให้คนในสังคมได้ถกเถียงกัน โดยเริ่มต้นจากสภา เพราะประเด็นรัฐธรรมนูญมีความซับซ้อนมาก </p>
<p>“นายกฯ เตือนบรรดารัฐมนตรีในเรื่องการผลักดันประเด็นที่จะแก้ไขรัฐธรรมนูญว่า อย่าให้เกิดกรณีผลประโยชน์ทับซ้อน เพราะจะขัดต่อรัฐธรรมนูญมาตรา 122 มีสิทธิจะถูกถอดถอนได้” รองเลขาธิการนายกฯ กล่าว.
</p></body>
</news>
