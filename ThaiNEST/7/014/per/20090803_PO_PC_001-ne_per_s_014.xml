<teiHeader>
<fileDesc>
<titleStmt>
  <title>ป.ป.ช.สอบ "ลูกสาวเจ๊แดง" คดีซุกหมู่บ้านชินณิชาวิลล์  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.prachachat.net/view_news.php?newsid=02pol04030852&sectionid=0202&day=2009-08-03  </bibl>
</sourceDesc>
</fileDesc>
</teiHeader>
<news>
<headline>ป.ป.ช.สอบ "ลูกสาว<persName>เจ๊แดง</persName>" คดีซุกหมู่บ้านชินณิชาวิลล์</headline>
<lead></lead>
<neck></neck>
<body><p>แหล่งข่าวจากสำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) เปิดเผย "ประชาชาติธุรกิจ" ถึงความคืบหน้าคดี<persName>นางเยาวภา วงศ์สวัสดิ์</persName> อดีต ส.ส.เชียงใหม่ พรรคไทยรักไทย ถูกกล่าวหาปกปิดบัญชีแสดงรายการทรัพย์สินและหนี้สินต่อ ป.ป.ช.และร่ำรวยผิดปกติกรณีคนใกล้ชิดมีชื่อเป็นเจ้าของหมู่บ้านชินณิชาวิลล์ ย่านถนนแจ้งวัฒนะ กรุงเทพฯ ว่า อนุกรรมการไต่สวนได้เรียก<persName>นางสุนิสา ปฐมพฤกษ์</persName> ผู้ถือหุ้น บริษัท สร้างสินพร็อพเพอร์ตี้ จำกัด เจ้าของหมู่บ้าน "ชินณิชาวิลล์" (ปัจจุบันเปลี่ยนชื่อเป็น "เบเวอร์ลี่ฮิลล์") ไปสอบสวน โดย<persName>นางสุนิสา</persName>อ้างว่า เจ้าของหุ้นส่วนดังกล่าวเป็นของ <persName>นางสาวชินณิชา วงศ์สวัสดิ์</persName> ส.ส.เชียงใหม่ พรรคเพื่อไทย บุตรสาวของ<persName>นางเยาวภา</persName> และ<persName>นายยศชนันท์</persName> บุตรชาย<persName>นางเยาวภา</persName> มิได้เป็นทรัพย์สินของ<persName>นางเยาวภา</persName>แต่อย่างใด</p>
<p><persName>นางสาวสมลักษณ์ จัดกระบวนพล</persName> อนุกรรมการ ป.ป.ช. เปิดเผยว่า ภายหลังจากอนุกรรมการได้ขอเอกสารจากหน่วยงานที่เกี่ยวข้องซึ่งมีเป็นจำนวนมาก ล่าสุดได้เรียก<persName>นางสาวชินณิชา</persName>มาสอบสวนในกลางเดือนสิงหาคมนี้</p>
<p>ผู้สื่อข่าวรายว่า คณะกรรมการ ป.ป.ช. ได้ตั้งอนุกรรมการไต่สวนข้อเท็จจริง เมื่อวันที่ 11 มกราคม 2550 โดย<persName>นายเมธี ครองแก้ว</persName> กรรมการ ป.ป.ช. เป็นประธานอนุกรรมการ <persName>น.ส.สมลักษณ์ จัดกระบวนพล</persName> กรรมการ ป.ป.ช. เจ้าหน้าที่ ป.ป.ช. เจ้าหน้าที่จากธนาคารแห่งประเทศไทย ร่วมเป็นกรรมการ ได้เรียกบุคคลที่เกี่ยวข้องมาสอบสวน อาทิ <persName>นายเฉลิมชัย จีนะวิจารณะ</persName> อดีต ส.ส.กรุงเทพฯ พรรคไทยรักไทย สามี<persName>นางวัสสา จีนะวิจารณะ</persName> กรรรมการผู้จัดการ บริษัท สร้างสินพร็อพเพอร์ตี้ จำกัด พยานหลายคนอ้างว่า เป็นของ <persName>น.ส.ชินณิชา</persName></p></body>
</news>
