<teiHeader>
<fileDesc>
<titleStmt>
  <title>ครม.เห็นชอบเปิดการประชุมร่วมรัฐสภารับฟังความคิดเห็นการแก้ไข รธน.  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080126&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบเปิดการประชุมร่วมรัฐสภารับฟังความคิดเห็นการแก้ไข รธน.</headline>
<lead></lead>
<neck></neck>
<body><p>คณะรัฐมนตรี เห็นชอบเปิดการประชุมร่วมรัฐสภา เพื่อรับฟังความคิดเห็นเรื่องการแก้ไขรัฐธรรมนูญ <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า ที่ประชุมคณะรัฐมนตรี เห็นชอบส่งหนังสือถึงประธานรัฐสภา เพื่อขอให้เปิดการประชุมร่วมรัฐสภา ตามมาตรา 179 เพื่อพิจารณาแนวทางการแก้ไขรัฐธรรมนูญตามข้อเสนอของคณะกรรมการสมานฉันท์เพื่อปฏิรูปการเมืองและศึกษาการแก้ไขรัฐธรรมนูญ โดยคาดว่าประธานรัฐสภาจะเปิดประชุมได้ในวันที่ 16 กันยายน ทั้งนี้ ยืนยันว่า การเปิดอภิปรายทั่วไปครั้งนี้เพื่อรับฟังความคิดเห็นจากทุกฝ่าย เนื่องจากยังมีความเห็นต่างจำนวนมาก ส่วนการแก้ไขรัฐธรรมนูญจะสามารถสร้างความปรองดองภายในชาติได้หรือไม่นั้น นายกรัฐมนตรี ย้ำว่า รัฐธรรมนูญไม่ใช่เงื่อนไขเดียวของปัญหาที่เกิดขึ้น แต่เชื่อว่าการใช้เวทีของสภาจะสามารถหาคำตอบให้กับประชนได้ นายกรัฐมนตรี ยังเชื่อว่าหากมีการแก้ไขรัฐธรรมนูญในมาตรา 190 จะไม่ส่งผลกระทบต่อการตรวจสอบคดีปราสาทเขาพระวิหาร ที่ป.ป.ช. กำลังดำเนินการอยู่ </p></body>
</news>
