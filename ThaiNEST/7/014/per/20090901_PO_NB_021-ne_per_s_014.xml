<teiHeader>
<fileDesc>
<titleStmt>
  <title>กก.ตรวจสอบเหตุชุมนุมทางการเมือง เตรียมเชิญนายกฯ แจงกรณีคลิปเสียง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310147&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline>กก.ตรวจสอบเหตุชุมนุมทางการเมือง เตรียมเชิญนายกฯ แจงกรณีคลิปเสียง</headline>
<lead></lead>
<neck></neck>
<body><p>คณะกรรมการตรวจสอบเหตุการณ์การชุมนุมทางการเมือง นำกรณีคลิปเสียงนายกรัฐมนตรีเข้าหารือ พร้อมเตรียมเชิญนายกรัฐมนตรีและผู้ที่เกี่ยวข้องชี้แจง การประชุมคณะกรรมการตรวจสอบเหตุการณ์ชุมนุมทางการเมือง วันนี้ (31 ส.ค.) ซึ่งมี<persName>นายสมศักดิ์ บุญทอง</persName> เป็นประธาน ได้นำเรื่องคลิปเสียงนายกรัฐมนตรีเข้าหารือ และมีมติให้นำเรื่องดังกล่าวตรวจสอบในที่ประชุมคณะใหญ่ โดยจะเชิญผู้เกี่ยวข้องเข้าชี้แจง เช่น นายกรัฐมนตรี <persName>แพทย์หญิงคุณหญิงพรทิพย์ โรจนสุนันท์</persName> ผู้อำนวยการสถาบันนิติวิทยาศาสตร์ ผู้เชี่ยวชาญจากกระทรวงไอซีที และผู้เชี่ยวชาญจากต่างประเทศ โดยสาเหตุที่เชิญผู้เชี่ยวชาญจากต่างประเทศมาร่วมตรวจสอบด้วย เพราะพรรคเพื่อไทยเกรงว่า หากใช้หน่วยงานในประเทศจะไม่โปร่งใส ทั้งนี้ คณะกรรมการฯ จะประชุมนัดต่อไปวันที่ 3 กันยายนนี้ เพื่อกำหนดตัวบุคคลเข้าชี้แจง</p></body>
</news>
