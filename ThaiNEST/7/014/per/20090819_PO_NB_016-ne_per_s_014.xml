<teiHeader>
<fileDesc>
<titleStmt>
  <title>รัฐมนตรีประจำสำนักนายกรัฐมนตรี  ยืนยัน ไม่ถ่วงเวลาการตรวจสอบรายชื่อการถวายฎีกา  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190099&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐมนตรีประจำสำนักนายกรัฐมนตรี  ยืนยัน ไม่ถ่วงเวลาการตรวจสอบรายชื่อการถวายฎีกา</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ยืนยัน ไม่ถ่วงเวลาการตรวจสอบรายชื่อกรณีการถวายฎีกา ย้ำ หลังกระทรวงยุติธรรมถวายคำแนะนำแล้ว สื่อของรัฐต้องทำหน้าที่ประชาสัมพันธ์เพื่อให้เกิดความเข้าใจอย่างแท้จริง <persName>สาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวว่าได้รับรายงานจากเลขาธิการคณะรัฐมนตรีแล้ว ว่าทางสำนักราชเลขาธิการได้ส่งเรื่องฎีกาของกลุ่มเสื้อแดงมาแล้ว จากนี้ไปสำนักเลขา คณะรัฐมนตรี ต้องจัดส่งให้กระทรวงยุติธรรมตรวจสอบว่าเป็นฎีกาประเภทใด และหากเป็นฎีกาขอพระราชทานอภัยโทษ ต้องดำเนินการตามขั้นตอนของกฎหมาย ส่วนจะใช้เวลาในการตรวจสอบจะนานเท่าใดนั้นคงตอบไม่ได้ แม้กลุ่มเสื้อแดงจะข่มขู่ว่าจะมีการชุมนุมใหญ่หากรัฐบาลยื้อเวลาออกไปอีก ซึ่งทุกอย่างต้องเป็นไปตามกฎหมาย <persName>นายสาทิตย์</persName> กล่าวอีกว่า สิ่งที่ต้องใช้เวลามากคือการตรวจสอบรายชื่อ ว่ามีบุคคลเข้าข่ายเป็นญาติหรือเป็นคนที่มีผลประโยชน์เกี่ยวเนื่องกับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ก่อน โดย ยืนยันรัฐบาลไม่มีเจตนาที่จะถ่วงเวลา ทุกอย่างเป็นไปตามกระบวนการกฎหมาย และกลุ่มผู้ชุมนุมไม่ควรใช้วิธีนี้ เพราะรัฐบาล เปิดโอกาสให้ทุกฝ่ายอยู่แล้ว อย่างไรก็ตาม สิ่งที่รัฐบาลต้องทำคือ สื่อของรัฐต้องพยายามชี้แจง รายละเอียดข้อกฎหมายอย่างชัดเจน เป็นระยะ และต้องดำเนินการด้วยความโปร่งใส โดยเฉพาะหลังจากได้ข้อสรุปที่กระทรวงยุติธรรมได้ถวายคำแนะนำไปแล้ว เพื่อ ให้ประชาชนได้รับทราบถึงเหตุผลที่แท้จริง </p></body>
</news>
