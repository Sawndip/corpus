<teiHeader>
<fileDesc>
<titleStmt>
  <title>เลขา กกต.  เห็นด้วยกับนายกรัฐมนตรี  ให้  2 สภาถกร่วมแก้รัฐธรรมนูญ  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060127&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขา กกต.  เห็นด้วยกับนายกรัฐมนตรี  ให้  2 สภาถกร่วมแก้รัฐธรรมนูญ</headline>
<lead></lead>
<neck></neck>
<body><p>เลขาธิการคณะกรรมการการเลือกตั้ง เห็นด้วย หากนายกรัฐมนตรีจะให้ 2 สภา ร่วมหารือแก้ไขรัฐธรรมนูญบางมาตรา ส่วนปัญหาที่เกิดขึ้นมาจากตัวบุคคลมากกว่ารัฐธรรมนูญ <persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง กล่าวแสดงความเห็นกรณี<persName>นายอภิสิทธิ์ เวชชาชีวะ</persName> นายกรัฐมนตรี จะให้มีการประชุมร่วม 2 สภา เพื่อหาทางออกทางการเมืองด้วยการแก้ไขรัฐธรรมนูญว่า หากมีการแก้รัฐธรรมนูญในบางมาตรา ตามที่หลายพรรคการเมืองต้องการ เป็นสิ่งที่จะทำให้ความขัดแย้งทางการเมืองของบางกลุ่มลดลงได้ ซึ่งคณะกรรมการการเลือกตั้ง พร้อมที่จะดำเนินการในทุกเรื่องที่เกี่ยวข้อง หากมีการประสานมาจากรัฐบาล หรือ 2 สภา แต่หากการแก้รัฐธรรมนูญในบางมาตรา แล้วไปเกี่ยวข้องกับหน่วยงานราชการบางหน่วยที่ต้องรับผิดชอบ อยากให้ทุกฝ่ายถามหน่วยงานนั้นก่อนว่ามีความเห็นเป็นอย่างไร เลขาธิการคณะกรรมการการเลือกตั้ง กล่าวว่า ปัญหาทางการเมืองที่เกิดขึ้น มาจากตัวบุคคลมากกว่ารัฐธรรมนูญ เพราะทุกคนเป็นผู้ร่างขึ้นมาใช้ ส่วนการแก้ในมาตรา 237 ที่ให้มีการยุบพรรคการเมืองและกรรมการบริหารพรรคต้องรับผิดชอบด้วยการเว้นวรรคทางการเมือง 5 ปี อาจมีบางกลุ่มไม่ยอม เชื่อว่าเมื่อเสียงส่วนรวมเห็นด้วย และการแก้รัฐธรรมนูญไม่ได้เอื้อประโยชน์ให้กับคนกลุ่มใดกลุ่มหนึ่ง ก็น่าจะเป็นทางออกของการเมืองในขณะนี้ 
 

</p></body>
</news>
