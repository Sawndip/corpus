<teiHeader>
<fileDesc>
<titleStmt>
  <title>หัวหน้า ภท. ยืนยันการแก้ รธน. ไม่มีเรื่องผลประโยชน์ฝ่ายใดฝ่ายหนึ่ง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080229&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>หัวหน้า ภท. ยืนยันการแก้ รธน. ไม่มีเรื่องผลประโยชน์ฝ่ายใดฝ่ายหนึ่ง</headline>
<lead></lead>
<neck></neck>
<body><p>หัวหน้าพรรคภูมิใจไทย ยืนยัน การแก้ไขรัฐธรรมนูญไม่ใช่เพื่อผลประโยชน์ของฝ่ายใดฝ่ายหนึ่งแน่นอน และเชื่อว่าหากมีการแก้ไขรัฐธรรมนูญจะทำให้การบริหารประเทศคล่องตัวมากขึ้น <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย ในฐานะ หัวหน้าพรรคภูมิใจไทย กล่าวถึงกระแสการออกมาเคลื่อนไหวคัดค้านการแก้ไขรัฐธรรมนูญ เพราะเกรงว่าจะเป็นการแก้ไขเพื่อฝ่ายใดฝ่ายหนึ่งเท่านั้น ว่า ในเรื่องนี้ต้องดูรายละเอียดก่อน อาจจะไม่ได้แก้เฉพาะมาตราใดมาตราหนึ่ง หรืออาจมีเรื่องใหม่ ๆ เสริมเข้ามา ทั้งนี้ตนเองเชื่อว่าการแก้ไขรัฐธรรมนูญในครั้งนี้ จะทำให้การบริหารประเทศคล่องตัวขึ้น เช่น มาตรา 190 ซึ่งเป็นการผูกมัดในการทำสัญญากับต่างประเทศ ถ้าแก้ไขมาตรานี้จะทำให้การบริหารงานคล่องตัวขึ้นไม่เช่นนั้นประเทศชาติอาจจะพลาดโอกาสได้ <persName>นายชวรัตน์</persName> กล่าวถึงการชุมนุมของกลุ่มเสื้อแดง ในเหตุการณ์ครบรอบ 3 ปี รัฐประหาร วันที่ 19 กันยายน นี้ ว่า คงไม่มีเหตุการณ์รุนแรงใดๆ ซึ่งเห็นว่าสังคมจะต้องพยายามมองโลกในแง่ดีบ้าง ทั้งนี้ <persName>นายเนวิน ชิดชอบ</persName> แกนนำพรรคภูมิใจไทย ได้เดินทางมาเข้าร่วมประชุมกับพรรคภูมิใจไทย หลังจากเดินทางกลับจากประเทศอังกฤษด้วย </p></body>
</news>
