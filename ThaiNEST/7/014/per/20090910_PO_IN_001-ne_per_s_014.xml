<teiHeader>
<fileDesc>
<titleStmt>
  <title>ถาวรจูบปากมท.1ปมอัลไพน์วันนี้จบแน่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-10 09:58:41  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189065  </bibl>
</sourceDesc>
</fileDesc>
</teiHeader>
<news>
<headline><persName>ถาวร</persName>จูบปากมท.1ปมอัลไพน์วันนี้จบแน่</headline>
<lead>"<persName>ถาวร</persName>" ยัน จูบปาก "<persName>ชวรัตน์</persName>" แล้ว เมื่อคืนนัดกินข้าว จบปัญหาเรื่องที่ดินอัลไพน์ ยัน ภูมิใจไทย ไม่ติดใจและไม่คิดเอาคืนพรรคประชาธิปัตย์</lead>
<neck></neck>
<body><p><persName>นายถาวร เสนเนียม</persName> รัฐมนตรีช่วยฯมหาดไทย เปิดเผยผ่าน FM 99.5 ว่า เมื่อคืนนี้ได้รับประทานอาหารร่วมกับ <persName>นายชวรัตน์ ชาญวีรกูล</persName> รัฐมนตรีฯมหาดไทย และ <persName>นายวิชัย ศรีขวัญ</persName> ปลัดกระทรวงแล้ว โดย <persName>นายชวรัตน์</persName> ไม่ได้มีการตำหนิการออกมาเคลื่อนไหวของ ส.ส.ปชป. เรื่องยื่นเรื่องให้ ป.ป.ช. ตรวจสอบเรื่องสนามกอล์ฟอัลไพน์ และการคุยกันเมื่อคืนก็ไม่มีปัญหาอะไร ทำความเข้าใจกันได้ดี ซึ่งคาดว่าต่อไป <persName>นายชวรัตน์</persName> ก็คงไม่ออกมาพูดในทำนอง เตรียมจะบี้คืนพรรคประชาธิปัตย์อีก เพราะการพูดเช่นนั้น <persName>นายชวรัตน์</persName> ไม่น่าจงใจพูด แต่เพราะนักข่าวได้ไปสอบถามด้วยถ้อยคำรุนแรง ส่วนการตัดสินเรื่องที่ดินอัลไพล์ ว่า กระทรวงมหาดไทย จะเพิกถอนเอกสิทธิ์หรือไม่ บ่ายนี้ ทางกระทรวง จะแถลงและจะมีคำตอบให้สังคมได้รับทราบ ส่วนการออกมาเคลื่อนไหวของ ส.ส. ปชป. ที่จะเดินหน้าตรวจสอบ ยืนยันว่า ไม่ใช่การที่พรรคสั่งให้ดำเนินการ เป็นการดำเนินการ เพื่อหาข้อเท็จจริง และจะไม่มีปัญหากับ พรรคภูมิใจไทย เพราะทาง <persName>นายชวรัตน์</persName> ได้เข้าใจเรื่องที่เกิดขึ้นแล้ว </p>
<p>ส่วนการที่ <persName>นายเสนาะ เทียนทอง</persName> หัวหน้าพรรคประชาราช ออกมาบอกว่า เป็นการจ้องเล่นงานนั้น ตนไม่ทราบ เพราะ<persName>นายเสนาะ</persName>ต้องไปชี้แจง ป.ป.ช. ไม่ต้องมาชี้แจงกับตน และหากการที่ <persName>นายเสนาะ</persName> จะมาเป็น หัวหน้าพรรคเพื่อไทย ก็ดี ซึ่งพรรคประชาธิปัตย์ ไม่ขัดข้อง และไม่เคยคิดหยิบประเด็นเรื่องที่ดินอัลไพล์ มาเพื่อสกัด<persName>นายเสนาะ</persName></p></body>
</news>
