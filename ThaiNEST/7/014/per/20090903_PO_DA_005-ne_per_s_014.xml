<teiHeader>
<fileDesc>
<titleStmt>
  <title>โหรชี้เสื้อแดงไม่แรงพอยุบสภา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 22:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17973  </bibl>
</sourceDesc>
</fileDesc>
</teiHeader>
<news>
<headline>โหรชี้เสื้อแดงไม่แรงพอยุบสภา</headline>
<lead></lead>
<neck></neck>
<body><p>วันนี้(2 ก.ย.) <persName>นายวารินทร์ บัววิรัตน์เลิศ</persName> โหรชื่อดังแห่งสำนักสุขิโต จ.เชียงใหม่ ให้สัมภาษณ์ถึงสถานการณ์การเมืองกรณีที่กลุ่มคนเสื้อแดงประกาศออกมาเคลื่อนไหวขับไล่ <persName>นายอภิสิทธิ์ เวชชาชีวะ</persName> นายกรัฐมนตรี ในวันที่ 5 ก.ย.นี้ ว่า กลุ่มต่าง ๆ ที่จะออกมาเคลื่อนไหวจะไม่มีผลกระทบต่อการบริหารประเทศของ <persName>นายอภิสิทธิ์</persName> และ<persName>นายอภิสิทธิ์</persName> ยังคงทำหน้าที่นายกรัฐมนตรีเพื่อบริหารประเทศต่อไป แม้ว่ารัฐบาลจะมีการปรับเปลี่ยนภายในพรรคร่วมรัฐบาลบ้างก็ตาม แต่จะไม่ถึงขั้นยุบสภา หรือ ลาออก ทั้งนี้พรรคร่วมรัฐบาลจะต้องช่วยกันประคองบ้านเมืองให้พ้นวิกฤติ </p>
<p>'เท่าที่ผมดูกลุ่มต่าง ๆ ที่มาเคลื่อนไหวในยามนี้จะไม่มีผลกระทบต่อการบริหารงานของรัฐบาล เนื่องจากตอนนี้วิบากกรรมของประเทศชาติได้ผ่านพ้นไปในทิศทางดีแล้ว โดยผ่านวิบากกรรมไปในช่วงเหตุการณ์ความรุนแรงในช่วงเดือน เม.ย.ที่ผ่านมา ทำให้สถานการณ์บ้านเมืองเริ่มดีขึ้น แต่ยังนิ่งนอนใจไม่ได้ เพราะยังมีกลุ่มคน หรือ ผู้คนพยายามสร้างความปั่นป่วนให้กับชาติบ้านเมือง แต่ก็ไม่มีอะไรน่าเป็นห่วง ทั้งนี้สถานการณ์บ้านเมืองจะเริ่มคลี่คลาย และดีขึ้นขึ้นเรื่อยตั้งแต่ปี 2553 และจะดีที่สุดในช่วงปี 2554 บ้านเมืองจะกลับมาสู่สภาวะปกติทั้งหมด' <persName>โหรวารินทร์</persName> ระบุ </p>
<p><persName>นายวารินทร์</persName> กล่าวว่า กลุ่มที่จะออกมาเคลื่อนไหวต่อต้านรัฐบาล อย่าเพิ่งออกมาเคลื่อนไหวในช่วงนี้ เพราะเมื่อออกมาแล้วจะมีแต่ติดลบ และไม่เป็นผลดีกับกลุ่มที่ออกมาเคลื่อนไหว ทุกกลุ่มที่จะออกมาเคลื่อนไหวตอนนี้จะต้องยุติ และหยุดนิ่ง เพราะสถานการณ์บ้านเมืองตอนนี้ไม่มีอะไรจึงไม่จำเป็นต้องออกมาเคลื่อนไหว ส่วนการเคลื่อนไหวทางการเมืองของ <persName>พ.ต.ท.ทักษิณ ชินวัตร</persName> อดีตนายกรัฐมนตรี นั้น คงไม่เป็นผล</p>
<p>'พ.ต.ท.ทักษิณ ยังไม่หมดวิบากกรรม และยังไม่สามารถกลับเข้าประเทศไทยได้ในเวลานี้ ดังนั้นทางที่ดี พ.ต.ท.ทักษิณ จะต้องหยุดการเคลื่อนไหว และอยู่นิ่ง เพื่อวิบากกรรมจะได้ซาลง แต่ถ้า พ.ต.ท.ทักษิณ ยังเคลื่อนไหวอยู่จะไม่เป็นผลดีต่อตัวท่านเอง หาก พ.ต.ท.ทักษิณ นิ่งและหยุดการเคลื่อนไหวและอย่าไปฟังอะไรใคร พ.ต.ท.ทักษิณอาจได้กลับไทยในปีหน้า หรืออย่างช้าก็ปลายปี 2553' <persName>นายวารินทร์</persName> กล่าว.
</p></body>
</news>
