<teiHeader>
<fileDesc>
<titleStmt>
  <title>นายกฯ ยืนยัน ลงพื้นที่จ.ต่าง ๆ ต่อไป แม้จะมีการคัดค้านของกลุ่มคนเสื้อแดง  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209120028&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน ลงพื้นที่จ.ต่าง ๆ ต่อไป แม้จะมีการคัดค้านของกลุ่มคนเสื้อแดง</headline>
<lead></lead>
<neck></neck>
<body><p>นายกรัฐมนตรี ยืนยัน จะลงพื้นที่จังหวัดต่าง ๆ ต่อไป แม้จะมีการคัดค้านของกลุ่มคนเสื้อแดง <persName>นายอภิสิทธิ์ เวชชาชีวะ</persName> นายกรัฐมนตรี กล่าวภายหลังการบันทึกเทปรายการเชื่อมั่นประเทศไทยกับ<persName>นายกฯ อภิสิทธิ์</persName> ที่เทศบาลตำบลท่าวุ้ง จังหวัดลพบุรี กรณีที่เจ้าหน้าที่ที่ดูแลขบวนรถนายกรัฐมนตรี บล็อกรถนักข่าวไม่ให้ตามขบวนเพื่อเดินทางลงพื้นที่มอบนโยบายให้กับเกษตรกรเกี่ยวกับการประกันราคาพืชผลการเกษตรเมื่อช่วงเช้าที่ผ่านมา ว่า เป็นการดูแลความปลอดภัยของเจ้าหน้าที่ เพื่อไม่เกิดการปะทะ เนื่องจากมีกระแสข่าวการเคลื่อนไหวของกลุ่มต่าง ๆจึงจำเป็นต้องมีการบล็อกรถไม่ให้ตามขบวน ซึ่งสถานการณ์การชุมนุมขณะนี้เป็นไปด้วยความเรียบร้อย ยังไม่มีเหตุวุ่นวายเกิดขึ้น พร้อมยืนยัน จะเดินทางลงพื้นที่จังหวัดต่าง ๆ เช่นเดิมแม้จะมีการชุมนุมคัดค้านของกลุ่มเสื้อแดง อย่างไรก็ตาม ระหว่างที่ขบวนรถนายกรัฐมนตรี จะเดินทางออกจากเทศบาลตำบลท่าวุ้ง กลุ่มคนเสื้อแดง ได้มีการขว้างปาสิ่งของ และขวดน้ำใส่รถขบวนนายกรัฐมนตรี และรถสื่อมวลชน โดยเจ้าหน้าที่ตำรวจ ทหารได้เข้าควบคุมสถานการณ์ไว้ได้  </p></body>
</news>
