<teiHeader>
<fileDesc>
<titleStmt>
  <title>แกนนำ นปช. แถลงเลื่อนการชุมนุมเป็น 19  ก.ย.นี้  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040180&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำ นปช. แถลงเลื่อนการชุมนุมเป็น 19  ก.ย.นี้</headline>
<lead></lead>
<neck></neck>
<body><p>แกนนำ นปช. แถลงเลื่อนการชุมนุมเป็นวันที่ 19 กันยายน ซึ่งเป็นครบรอบ 3 ปีของการทำรัฐประหารแม้รัฐบาลจะประกาศใช้ พ.ร.บ ความมั่นคงก็ตาม แกนนำกลุ่มแนวร่วมประชาธิปไตยแห่งชาติ หรือ นปช นำโดย<persName>นายวีระ มุสิกพงษ์</persName> <persName>นายณัฐวุฒิ ใสยเกื้อ</persName> และ <persName>นายจตุพร พรหมพันธุ์</persName> แถลงเลื่อนการชุมนุมออกไปเป็นวันที่ 19 กันยายน เป็นการชุมนุมใหญ่เพียงวันเดียว ในโอกาสครบรอบ 3 ปี ของการทำรัฐประหาร โดยยืนยันไม่ว่ารัฐบาลจะประกาศกฎหมายพระราชบัญัติรักษาความมั่นคงภายในราชอาณาจักร ก็จะมีการชุมนุมที่บริเวณลานพระบรมรูปทรงม้าอย่างแน่นอน โดยจะไม่เคลื่อนขบวนไปปิดล้อมทำเนียบรัฐบาล แต่จะเคลื่อนขบวนไปยังบ้านสี่เสาเทเวศร์ ซึ่งเป็นบ้านพักของ<persName>พลเอกเปรม ติณสูลานนท์</persName> ประธานองคมนตรีและรัฐบุรุษ เนื่องจากเชื่อว่าประธานองคมนตรีฯ เป็นผู้อยู่เบื้องหลังการทำรัฐประหารเมื่อปี 2549 ที่ส่งผลให้บ้านเมืองเสียหายจนทุกวันนี้ ซึ่งหากการชุมนุมในวันที่ 19 กันยายน ไม่มีเหตุการณ์อะไรเกิดขึ้นกลุ่มคนเสื้อแดงจะยุติการชุมนุมในเช้าวันที่ 20 กันยายน ทั้งนี้ <persName>นายณัฐวุฒิ</persName> กล่าวถึงเหตุผลที่กลุ่มเสื้อแดงจัดการชุมนุมในวันที่ 19 กันยายน เนื่องจากเห็นว่าขณะนี้รัฐบาลโดยเฉพาะนายกรัฐมนตรี กำลังประสบหลายด้าน อาทิ ปัญหาการแต่งตั้งผู้บัญชาการตำรวจแห่งชาติ ปัญหาการแต่งตั้งข้าราชการระดับปลัดกระทรวง รวมถึงปัญหาความขัดแย้งภายในพรรคประชาธิปัตย์ ซึ่งจะทำลายเสถียรภาพของรัฐบาลเอง ด้าน<persName>นายวีระ มุสิกพงศ์</persName> ประธาน นปช กล่าวว่าช่วงเวลาก่อนถึงวันที่ 19 กันยายน กลุ่มเสื้อแดงจะจัดสัมมนาอบรมในรูปแบบโรงเรียนผู้ปฏิบัติงาน นปช.แดงทั้งแผ่นดิน โดยจะมีแกนนำจากกรุงเทพมหานครและปริมณฑลเข้าร่วม เพื่อเป็นการอบรมหลักสูตรทางการเมือง ซึ่งจะเริ่มการอบรมครั้งแรกในวันที่ 12 – 13 กันยายน ที่กรุงเทพมหานคร จากนั้นจะขยายการอบรมไปตามต่างจังหวัด</p></body>
</news>
