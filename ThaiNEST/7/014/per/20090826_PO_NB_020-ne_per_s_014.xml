<teiHeader>
<fileDesc>
<titleStmt>
  <title>"ไชยวัฒน์  สินสุวงศ์"  นำสื่อลงพื้นที่เกาะกูด  รับทราบข้อเท็จจริงกรณีรัฐบาลกัมพูชา ขุดเจาะน้ำมันและก๊าซในอ่าวไทย หวั่นซ้ำรอยปราสาทพระวิหาร  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260288&tb=N255208&return=ok&news_headline="%e4%aa%c2%c7%d1%b2%b9%ec  </bibl>
</sourceDesc>
</fileDesc>
</teiHeader>
<news>
<headline>"<persName>ไชยวัฒน์  สินสุวงศ์</persName>"  นำสื่อลงพื้นที่เกาะกูด  รับทราบข้อเท็จจริงกรณีรัฐบาลกัมพูชา ขุดเจาะน้ำมันและก๊าซในอ่าวไทย หวั่นซ้ำรอยปราสาทพระวิหาร</headline>
<lead></lead>
<neck></neck>
<body><p>สมัชชาประชาชนแห่งประเทศไทย นำสมาชิกพร้อมสื่อมวลชนลงพื้นที่เกาะกูด จ.ตราด รับทราบข้อเท็จจริงกรณีรัฐบาลกัมพูชา ขุดเจาะน้ำมันและก๊าซในอ่าวไทย หวั่นซ้ำรอยปราสาทพระวิหาร <persName>นายไชยวัฒน์ สินสุวงศ์</persName> เลขาธิการสมัชชาประชาชนแห่งประเทศไทย กล่าวในโอกาสนำสมาชิกและสื่อมวลชนลงพื้นที่อำเภอเกาะกูด จังหวัดตราด ในวันนี้ (26 ส.ค.52) เพื่อรับทราบข้อเท็จจริงกรณีที่รัฐบาลกัมพูชาทำข้อตกลงให้ บริษัท โตตาลออยล์ ของประเทศฝรั่งเศส ทำการขุดเจาะน้ำมันและก๊าซในแปลงบล็อก 3 พื้นที่อ่าวไทย โดยที่ไม่มีท่าใดๆ จากรัฐบาลไทย ทั้งๆ ที่พื้นที่ดังกล่าวเป็นพื้นที่ของประเทศไทย ทางสมัชชาประชาชนฯ จึงเกรงว่า กรณีดังกล่าว อาจจะซ้ำรอยกับกรณีของปราสาทพระวิหาร จึงอยากให้รัฐบาลไทยแสดงท่าทีไม่เห็นด้วยกับการกระทำของรัฐบาลกัมพูชา และขอให้ทำหนังสือประท้วงการกระทำของรัฐบาลกัมพูชา <persName>นายไชยวัฒน์ สินสุวงศ์</persName> กล่าวด้วยว่า หากรัฐบาลไทยยังคงเพิกเฉย ทางสมัชชาประชาชนแห่งประเทศไทย จะเดินหน้าสร้างเวทีเพื่อให้ข้อมูลที่ถูกต้องแก่ประชาชน เป็นการแสดงพลังของประชาชนตามรัฐธรรมนูญในการรักษาอธิปไตยของชาติ โดยก่อนหน้านี้ ทางสมัชชาฯ ได้ยื่นหนังสือต่อเอกอัครราชทูตฝรั่งเศส ประจำประเทศไทย แล้ว</p></body>
</news>
