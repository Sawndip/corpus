<teiHeader>
<fileDesc>
<titleStmt>
  <title>รองนายกฯย้ำ จะไม่ยอมให้ใครมาล่วงละเมิดสถาบันพระมหากษัตริย์  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050040&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯย้ำ จะไม่ยอมให้ใครมาล่วงละเมิดสถาบันพระมหากษัตริย์</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ย้ำ จะไม่ยอมให้ใครมาล่วงละเมิดสถาบันพระมหากษัตริย์ และตำหนิคนที่กระทำการว่าไม่เหมาะสมเกี่ยวกับเรื่องการถวายฎีกา <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวถึงการกระทำของกลุ่มคนเสื้อแดง ที่ยื่นถวายฎีกาในวันที่ 17 สิงหาคมนี้ว่า เป็นการกระทำที่ไม่เหมาะสม และไม่ถูกต้องตามขั้นตอนของกฎหมาย พร้อมกับตั้งข้อสังเกตว่า กลุ่มคนเสื้อแดงมีจุดประสงค์อะไรถึงนำมวลชนไปทำสิ่งที่ไม่ถูกต้อง และยืนยันว่า รัฐบาลไม่มีนโยบายที่จะให้กลุ่มที่เห็นด้วยและไม่เห็นด้วยเกิดการปะทะกัน แต่หากมีการกระทำผิดกฎหมาย ก็จะดำเนินการทันที เพื่อทำให้บ้านเมืองเกิดความสงบเรียบร้อย รองนายกรัฐมนตรีด้านความมั่นคง ยังบอกด้วยว่า ทุกวันนี้มีการยื่นถวายฎีกาต่อพระบาทสมเด็จพระเจ้าอยู่หัวเป็นประจำทุกวัน แต่เป็นการกระทำที่ถูกขั้นตอน จึงอยากให้คนไทยทุกคนตระหนักในเรื่องนี้ </p></body>
</news>
