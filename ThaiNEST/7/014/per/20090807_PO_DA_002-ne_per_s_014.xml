<teiHeader>
<fileDesc>
<titleStmt>
  <title>ครบกำหนดส่งสำนวน44 ส.ส.ถือครองหุ้นกิจการรัฐ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-07 16:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12921  </bibl>
</sourceDesc>
</fileDesc>
</teiHeader>
<news>
<headline>ครบกำหนดส่งสำนวน44 ส.ส.ถือครองหุ้นกิจการรัฐ</headline>
<lead>วันนี้(7 ส.ค.) ที่สำนักงานใหญ่ <persName>นายอภิชาต สุขัคคานนท์</persName> ประธานกกต. กล่าวถึงสำนวน 44 ส.ส. ถือครองหุ้นในกิจการสื่อและบริษัทที่รับสัมปทานจากภาครัฐ ว่า เรื่องดังกล่าวครบกำหนดการขยายเวลาที่ กกต. ให้กับคณะกรรมการไต่สวนในวันที่ 7 ส.ค. ซึ่งขณะนี้ตนยังไม่เห็นสำนวนดังกล่าว แต่หากได้รับแล้วสำนวนมีความเรียบร้อยดี ไม่มีปัญหาที่จะต้องไปสอบเพิ่มเติม ตนก็จะนำเข้าที่ประชุมในวันที่ 11 ส.ค.นี้ เพื่อแจ้งให้กกต.ทุกคนทราบและสำเนาเอกสารให้ไปศึกษากัน 7 วันพร้อมกับจะได้นัดวันเพื่อลงมติต่อไป</lead>
<neck>เร่งสอบ“<persName>มาร์ค</persName>”แทรกแซงตร.</neck>
<body><p>ส่วนการตั้งคณะกรรมการไต่สวนกรณีความเป็นรัฐมนตรีของ<persName>นายอภิสิทธิ์ เวชชาชีวะ</persName> นายกรัฐมนตรีสิ้นสุดลงตามมาตรา 182 (7) เนื่องจากแทรกแซงการทำงานของสำนักงานตำรวจแห่งชาติโดยเฉพาะคดีการลอบยิง<persName>นายสนธิ ลิ้มทองกุล</persName> แกนนำกลุ่มพันธมิตรประชาชนเพื่อประชาธิปไตย ก็ได้ให้เวลาคณะกรรมการไต่สวน 30 วัน โดยกกต.จะพยายามเร่งรัดเพราะอยากให้สำนวนดังกล่าวเสร็จเร็วๆ  เมื่อถามว่า หากการกระทำของ<persName>นายอภิสิทธิ์</persName>เป็นการทำในตำแหน่งหน้าที่จะถือว่าเข้าข่ายแทรกแซงจนเป็นเหตุให้ความเป็นรัฐมนตรีสิ้นสุดลงหรือไม่ <persName>นายอภิชาต</persName> กล่าวว่า  ยังตอบไม่ได้ ถ้าพูดไปอาจเป็นความเห็นของตนเพียงคนเดียว และถ้าพูดไปก็จะมีผลกระทบได้ ขอให้รอมติของ กกต.ก่อน  อย่างไรก็ตาม คณะกรรมการไต่สวนที่ตั้งขึ้นจะพิจารณาว่าพฤติการณ์ของ<persName>นายอภิสิทธิ์</persName>เข้าข่ายแทรกแซงหรือไม่ เพราะขณะนี้เป็นเพียงการอ้างของผู้ร้องอ้างว่า<persName>นายอภิสิทธิ์</persName>กระทำการแทรกแซงการทำงานของผู้บัญชาการสำนักงานแห่งชาติ (ผบ.ตร.) เท่านั้น.
</p></body>
</news>
