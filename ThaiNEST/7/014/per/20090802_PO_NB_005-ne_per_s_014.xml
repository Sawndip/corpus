<teiHeader>
<fileDesc>
<titleStmt>
  <title>กกต.ระนอง พร้อมรับสมัครผู้สมัครรับเลือกตั้ง นายก อบต.และสมาชิก อบต.  15 แห่ง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020028&tb=N255208  </bibl>
</sourceDesc>
</fileDesc>
</teiHeader>
<news>
<headline>กกต.ระนอง พร้อมรับสมัครผู้สมัครรับเลือกตั้ง นายก อบต.และสมาชิก อบต.  15 แห่ง</headline>
<lead></lead>
<neck></neck>
<body><p>สำนักงานคณะกรรมการการเลือกตั้งประจำจังหวัดระนอง พร้อมรับสมัครผู้สมัครรับเลือกตั้ง นายก อบต.และสมาชิก อบต. ที่ครบวาระ 15 แห่ง วันที่ 3-7 สิงหาคมนี้ <persName>ว่าที่ร้อยตรี กมล วิภาดาพิสุทธิ์</persName> ประธานกรรมการการเลือกตั้งประจำจังหวัดระนอง เปิดเผยว่า จังหวัดระนองมีองค์การบริหารส่วนตำบลหรือ อบต.ที่ครบวาระการดำรงตำแหน่ง 4 ปี เมื่อวันที่ 30 กรกฎาคมที่ผ่านมา จำนวน 16 แห่ง ซึ่งได้กำหนดเปิดรับสมัครผู้สมัครรับเลือกตั้งในวันที่ 3-7 สิงหาคม 2552 ณ ที่ทำการ อบต.ที่ครบวาระ และจัดเลือกตั้งในวันที่ 6 กันยายน 2552 จำนวน 15 แห่ง ส่วนอีก 1 แห่ง คือ อบต. จปร. ได้ขอยกฐานะเป็นเทศบาลตำบล จปร. จึงต้องมีการแบ่งเขตเลือกตั้งใหม่และให้ประกาศยกฐานะก่อนจึงได้มีการขอขยายเวลาการเลือกตั้งออกไป 45 วัน ประธาน กกต.ระนอง กล่าวว่า ในส่วนของการเตรียมความพร้อมนั้น ขณะนี้ทาง กกต.ระนองได้มีการซักซ้อมความเข้าใจถึงขั้นตอนการรับสมัครให้แก่เจ้าหน้าที่ผู้ปฏิบัติงานเรียบร้อยแล้ว รวมทั้งในเรื่องของเอกสาร การจัดสถานที่รับสมัคร ทั้งนี้ การเลือกตั้งสมาชิก อบต.และ นายก อบต.ของจังหวัดระนอง ในครั้งนี้คาดว่า การแข่งขันไม่รุนแรง โดยผู้สมัครนายก อบต.แต่ละแห่งน่าจะมีประมาณ 2-3 คนเท่านั้น </p></body>
</news>
