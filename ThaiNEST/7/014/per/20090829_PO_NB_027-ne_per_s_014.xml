<teiHeader>
<fileDesc>
<titleStmt>
  <title>เอแบคโพลล์ระบุชาวต่างชาติยังเชื่อว่าประชาธิปไตยของไทยจะทำให้ระบบเศรษฐกิจดีขึ้น  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290099&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>เอแบคโพลล์ระบุชาวต่างชาติยังเชื่อว่าประชาธิปไตยของไทยจะทำให้ระบบเศรษฐกิจดีขึ้น</headline>
<lead></lead>
<neck></neck>
<body><p>ผลสำรวจนักธุรกิจและนักท่องเที่ยวต่างชาติ ภายหลังประกาศใช้ พรบ.ความมั่นคง ของเอแบคโพลล์ พบว่า มีความกังวลเรื่องการเดินทาง ขณะเดียวกันยังเชื่อว่าระบบประชาธิปไตยของไทยจะทำให้เศรษฐกิจดีขึ้น <persName>ดร.นพดล กรรณิกา</persName> ผู้อำนวยการสำนักวิจัยเอแบคโพลล์ เปิดเผยผลสำรวจเสียงสะท้อนชาวต่างชาติต่อประเทศไทย ภายหลังประกาศใช้ พรบ.ความมั่นคง จำนวน468 ตัวอย่าง พบว่า ร้อยละ 91.2 ต้องการให้รัฐบาลประชาสัมพันธ์ พรบ.ความมั่นคงให้มากกว่านี้ รองลงมาร้อยละ 70.2 มีความกังวลเรื่องการเดินทาง และร้อยละ 69.8 มองว่าเป็นการดีที่รัฐบาลประกาศใช้ พรบ.เพื่อป้องกันความวุ่นวาย ที่สำคัญร้อยละ 75.5 เชื่อว่าประชาธิปไตยของไทยจะทำให้ระบบเศรษฐกิจดีขึ้น ขณะที่ร้อยละ 57.4 ค่อนข้างเชื่อมั่นต่อเสถียรภาพทางเศรษฐกิจของไทย และที่น่าพิจารณาก็คือ ชาวต่างชาติร้อยละ 97.7 บอกว่า "ฉันรักประเทศไทย" เอ แบคโพลล์ยังระบุด้วยว่า สิ่งที่ชาวต่างชาติอยากพูดถึงประเทศไทยให้ชาวต่างคนอื่นฟัง อันดับ 1 ร้อยละ 61.3 ผู้คนมีอัธยาศัยดี มีไมตรีจิตต่อกัน ส่วนทางออกที่ดีที่สุดสำหรับวิกฤตการณ์ต่างๆ ของไทย อันดับ 1 ร้อยละ 71.0 มีความเป็นประชาธิปไตย ให้ทุกคนได้มีสิทธิออกเสียง เสนอความคิดเห็นได้อย่างเท่าเทียม</p></body>
</news>
