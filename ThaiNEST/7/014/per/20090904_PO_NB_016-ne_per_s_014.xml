<teiHeader>
<fileDesc>
<titleStmt>
  <title>บุรีรัมย์ชักซ้อมกรรมการประจำหน่วยและนับคะแนนขณะจังหวัดย้ำให้วางตัวเป็นกลาง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040120&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>บุรีรัมย์ชักซ้อมกรรมการประจำหน่วยและนับคะแนนขณะจังหวัดย้ำให้วางตัวเป็นกลาง</headline>
<lead></lead>
<neck></neck>
<body><p>กกต.ท้องถิ่น ร่วมกับ กกต.จังหวัด เรียกกรรมการประจำหน่วยเลือกตั้ง และกรรมการนับคะแนน เข้ารับความรู้ด้านกฎหมาย วิธีขั้นตอนการลงคะแนนเลือกตั้ง และการนับคะแนน (4 ก.ย.52) สำนักงานคณะกรรมการเลือกตั้งประจำจังหวัดบุรีรัมย์ และคณะกรรมการการเลือกตั้งประจำตำบลบัวทอง อ.เมือง ได้เรียกข้าราชการทหาร ตำรวจ ครู ข้าราชการท้องถิ่น รวมไปถึงภาคประชาชน กว่า 300 คน ที่มีหน้าที่ร่วมเป็นกรรมการประจำหน่วยเลือกตั้ง กรรมการนับคะแนน ในเขตพื้นที่ตำบลบัวทอง เข้าประชุมซักซ้อมความเข้าใจถึงบทบาทหน้าที่ วิธีขั้นตอนการปฏิบัติ ระเบียบ ข้อบังคับ และกฎหมายเลือกตั้ง เป็นการเตรียมความพร้อมที่จะนำไปปฏิบัติหน้าที่ได้อย่างถูกต้อง ลดปัญหาการร้องเรียนของกลุ่มผู้สมัครและกลุ่มผู้สนับสนุนผู้สมัคร ในการเลือกตั้งนายกและสมาชิกสภาองค์การบริหารส่วนตำบล ที่จะมีขึ้นในวันที่ 6 กันยายน ที่จะถึงนี้ โดยทางสำนักงานคณะกรรมการการเลือกตั้งประจำจังหวัดบุรีรัมย์ ได้จัดให้มีการเลือกตั้งนายกและสมาชิก กกต. ที่หมดวาระลงในครั้งนี้จำนวน 78 แห่งทั้งจังหวัด <persName>นายเสริม ไชยณรงค์</persName> รองผู้ว่าราชการจังหวัด กล่าวว่า การอบรมครั้งนี้เป็นการให้ความรู้คณะกรรมการฯ เตรียมความพร้อมในการเลือกตั้งท้องถิ่นที่ใกล้จะมาถึง และให้ข้าราชการทุกคนที่ปฎิบัติหน้าที่ในหน่วยเลือกตั้งและนับคะแนน วางตัวเป็นกลางและโปร่งใส หากฝ่าฝืนก็จะถูกลงโทษทั้งวินัยและกฎหมายเด็ดขาด </p></body>
</news>
