<teiHeader>
<fileDesc>
<titleStmt>
  <title>วาระ ครม.5ส.ค.52  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050009&tb=N255208&return=ok&news_headline="%c7%d2%c3%d0%20%a4%c3%c1.5%ca.%a4.52"  </bibl>
</sourceDesc>
</fileDesc>
</teiHeader>
<news>
<headline>วาระ ครม.5ส.ค.52</headline>
<lead></lead>
<neck></neck>
<body><p>รองนายกรัฐมนตรีด้านเศรษฐกิจ เสนอ ครม.พิจารณาเห็นชอบผลการประมูลมันสำปะหลังและข้าวโพดเลี้ยงสัตว์ในสต๊อกของรัฐบาล และกระทรวงการคลัง เสนอมาตรการการขยายสินเชื่อของธนาคารรัฐในปีนี้เพิ่ม การประชุมคณะรัฐมนตรีวันนี้ โดยมี<persName>นายอภิสิทธิ์ เวชชาชีวะ</persName> นายกรัฐมนตรีเป็นประธาน <persName>นายกอร์ปศักดิ์ สภาวสุ</persName> รองนายกรัฐมนตรีด้านเศรษฐกิจ จะเสนอคณะรัฐมนตรีพิจารณาเห็นชอบผลการประมูลมันสำปะหลังและข้าวโพดเลี้ยงสัตว์ในสต๊อกของรัฐบาล ด้านกระทรวงการคลัง เสนอมาตรการการขยายสินเชื่อของธนาคารรัฐในปีนี้เพิ่มอีก 3.5 แสนล้านบาท เป็น 1.2 ล้านล้านบาท พร้อมกับผ่อนคลายเงื่อนไขการปล่อยกู้ให้กลุ่มลูกค้าที่มีหนี้เสีย ซึ่งเป็นธุรกิจที่รัฐสนับสนุน และให้ธนาคารออมสินปล่อยกู้ดอกเบี้ยต่ำให้กับเอสเอ็มอี วงเงิน 25,000 ล้านบาท ขณะที่กรมบัญชีกลาง เสนอ ให้ยุบเลิก 4 กองทุน ประกอบด้วย เงินทุนหมุนเวียนฝึกอาชีพเด็กและเยาวชนในสถานพินิจและคุ้มครองเด็ก สังกัดกรมพินิจและคุ้มครองเด็กและเยาวชน กองทุนเพื่อลดผลกระทบจากนโยบายสุราเสรีของรัฐ สังกัดกรมโรงงานอุตสาหกรรม เงินทุนหมุนเวียนเพื่อซื้อขายอาวุธปืนผ่อนส่งให้แก่ข้าราชการตำรวจ สังกัดสำนักงานตำรวจแห่งชาติ และเงินทุนหมุนเวียนผลิตป้ายจราจร สังกัดกรมทางหลวงชนบท และกระทรวงคมนาคม เสนอขออนุมัติวงเงินกู้ให้กับ การรถไฟฟ้าขนส่งมวลชนแห่งประเทศไทย(รฟม.)จำนวน 3,000 ล้านบาท ซึ่งเป็นเงินสำรองระหว่างการรอจัดสรรเงินกู้จาก องค์การความร่วมมือระหว่างประเทศแห่งประเทศญี่ปุ่น หรือไจก้า ในการก่อสร้างโครงการรถไฟฟ้าสายสีม่วง ช่วงบางใหญ่-บางซื่อ นอกจากนี้กระทรวงแรงงาน เสนอข้อเรียกร้องของแรงงานนอกระบบที่สำนักงานประกันสังคม หรือ สปส. ขยายสิทธิประโยชน์ให้กับผู้ประกันตนตามมาตรา 40 หรือ ผู้ประกันตนสมัครใจประมาณ 24 ล้านคน ขณะที่สำนักงานตำรวจแห่งชาติ หรือ สตช. ขออนุมัติเปลี่ยนแปลงการจัดหาและยกเว้นการปฏิบัติตามมติคณะรัฐมนตรีในการจัดหาอาวุธปืน ขนาด 5.56 และ 9 มิลลิเมตร </p></body>
</news>
