<teiHeader>
<fileDesc>
<titleStmt>
  <title>เลขาฯ ภูมิใจไทย ยัน เสนอชื่อปลัดพาณิชย์-คมนาคมคนใหม่ ไม่ได้กดดันนายกฯ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010192&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขาฯ ภูมิใจไทย ยัน เสนอชื่อปลัดพาณิชย์-คมนาคมคนใหม่ ไม่ได้กดดันนายกฯ</headline>
<lead></lead>
<neck></neck>
<body><p>เลขาธิการพรรคภูมิใจไทย ยืนยัน พรรคร่วมรัฐบาลยังคงมีเสถียรภาพ พร้อมเผยการเสนอชื่อปลัดกระทรวงพาณิชย์และคมนาคมคนใหม่ ไม่ได้กดดันนายกรัฐมนตรีหรือเป็นการต่อรองของพรรค <persName>นางพรทิวา นาคาศัย</persName> รัฐมนตรีว่าการกระทรวงพาณิชย์ ในฐานะเลขาธิการพรรคภูมิใจไทย กล่าวว่า การเสนอชื่อปลัดกระทรวงพาณิชย์และปลัดกระทรวงคมนาคมคนใหม่ ไม่ใช่การต่อรองของพรรคภูมิใจไทยหรือเป็นการกดดัน<persName>นายอภิสิทธิ์ เวชชาชีวะ</persName> นายกรัฐมนตรี แต่เพราะ<persName>นายยรรยง พวงราช</persName> อธิบดีกรมการค้าภายใน มีความเหมาะสมที่สุด ทั้งความรู้ความสามารถ และความอาวุโส ซึ่งการเสนอชื่อ ก็เป็นเพียงเพื่อให้ที่ประชุมคณะรัฐมนตรีรับทราบ ทั้งนี้ยืนยันว่าพรรคร่วมรัฐบาลยังคงมีเสถียรภาพที่ดีอยู่ ส่วนที่มีกระแสข่าวว่าจะมีการยุบสภาและทางพรรคก็เตรียมพร้อมที่จะเลือกตั้งใหม่นั้น ตนเองยืนยันว่า ไม่มีประเด็นดังกล่าวตามที่มีข่าวลือ อย่างไรก็ตามการเป็นนักการเมืองคงจะต้องเตรียมพร้อมอยู่ตลอดเวลา </p></body>
</news>
