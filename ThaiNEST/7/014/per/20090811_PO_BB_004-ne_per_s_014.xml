<teiHeader>
<fileDesc>
<titleStmt>
  <title>นายกฯบี้ผบ.ตร.ลาลงใต้ต่อ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/11/news_29268153.php?news_id=29268153  </bibl>
</sourceDesc>
</fileDesc>
</teiHeader>
<news>
<headline>นายกฯบี้ผบ.ตร.ลาลงใต้ต่อ</headline>
<lead>นายกฯ อ้าง “<persName>พัชรวาท</persName>” เตรียมลาลงใต้ต่อหลัง 12 สิงหาฯ ตั้ง “<persName>วิเชียร</persName>” รักษาการแทนอีกรอบ ยันไม่เกี่ยวปมแต่งตั้งโยกย้าย ด้าน ผบ.ตร.ตั้งป้อมสู้ ทำหนังสือเวียนแจ้งฝ่ายการเมือง-ลูกน้อง กลับมาทำหน้าที่ปกติแล้ว แถมเปิดเซฟเฮ้าส์เก็บตัว “มือทำโผ” ป้องกันล้วงลูก “<persName>นิพนธ์</persName>” เรียกคนสนิท “<persName>พัชรวาท</persName>” ถกโผนายพัน หลังฝ่ายทะเบียนพลโบ้ยกอดโผไว้คนเดียว</lead>
<neck></neck>
<body><p>นายกรัฐมนตรีแก้ปัญหาความสับสนภายในสำนักงานตำรวจแห่งชาติ หลังจาก <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) เดินทางกลับจากปฏิบัติภารกิจในต่างประเทศเร็วกว่ากำหนด ทำให้ <persName>พล.ต.อ.วิเชียร พจน์โพธิ์ศรี</persName> ที่ปรึกษา (สบ 10) ที่นายกฯ แต่งตั้งให้ทำหน้าที่รักษาราชการแทน ผบ.ตร.สิ้นสภาพ โดยบอกว่า <persName>พล.ต.อ.พัชรวาท</persName> จะลาราชการอีกครั้งหลังวันที่ 12 ส.ค.เพื่อปฏิบัติภารกิจในภาคใต้</p>
<p><persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์เมื่อเย็นวานนี้ (10 ส.ค.) ถึงการกลับมาปฏิบัติราชการของ <persName>พล.ต.อ.พัชรวาท</persName> ว่า ผบ.ตร.ได้ทำหนังสือถึงเขาโดยผ่าน<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ซึ่งกำกับดูแลสำนักงานตำรวจแห่งชาติแล้วว่า ตามที่ได้เคยปรารภไว้ตอนที่ลาราชการไปต่างประเทศ และจะกลับมาร่วมงานพระราชพิธีในวันที่ 11-12 ส.ค.นั้น ปรากฏว่ามีพายุไต้ฝุ่นที่ประเทศจีน จึงมีความจำเป็นต้องกลับมาก่อน เพราะเกรงว่าหากกลับตามกำหนดเดิม อาจไม่สามารถมาร่วมพระราชพิธีต่างๆ ได้ทัน</p>
<p>อย่างไรก็ดี หลังจากวันที่ 12 ส.ค. ผบ.ตร.ระบุว่า จะไปปฏิบัติภารกิจในภาคใต้ และขอให้มีการแต่งตั้งรักษาราชการแทน ผบ.ตร. ซึ่งน่าจะเป็น <persName>พล.ต.อ.วิเชียร</persName> แต่ทั้งนี้ ไม่มีประเด็นอะไรที่จะเกี่ยวข้องหรือทำให้คนวิตกกังวลกับสิ่งที่พูดกันมากว่าจะเข้าประชุมคณะกรรมการข้าราชการตำรวจ (ก.ตร.) เพื่อพิจารณาบัญชีแต่งตั้งโยกย้าย
“ผมขอยืนยันว่าไม่มี จะเห็นได้ว่าวันนี้มีการออกหมายจับเพิ่มในคดีลอบยิง<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตยแล้ว” นายกรัฐมนตรีระบุ
ผู้สื่อข่าวถามว่า เมื่อ ผบ.ตร.กลับมา จะถือว่าลาราชการอยู่หรือกลับมาทำหน้าที่ปกติแล้ว นายกฯ กล่าวว่า เมื่อกลับมาแล้วและเพื่อไม่ให้เกิดความสับสน ให้ถือว่าไม่มีการรักษาราชการแทน ผบ.ตร. แต่ก็ไม่มีประเด็นอะไร เพราะ ผบ.ตร.ไม่ได้เกี่ยวข้องกับเรื่องที่วิพากษ์วิจารณ์กันอยู่ และหลังวันที่ 12 ส.ค. ผบ.ตร.จะไปปฏิบัติราชการในภาคใต้ ยืนยันว่าไม่เกี่ยวกับการโยกย้ายและอะไรทั้งสิ้นในตอนนี้
“ขอความกรุณาว่าอย่าทำให้เกิดข่าวหรือตื่นตระหนักตกใจหวาดระแวง ขอให้ทุกคนทำงานตามปกติ” นายกฯ กล่าวย้ำ</p>
<p>เมื่อซักว่า ผบ.ตร.ลงไปปฏิบัติภารกิจในภาคใต้ ถือเป็นการปฏิบัติภารกิจในประเทศ เหตุใดจึงต้องมีการแต่งตั้งรักษาราชการแทน ผบ.ตร.อีก นายกฯ กล่าวว่า เพราะไม่สามารถดูแลและบริหารงานต่างๆ ได้ อย่างไรก็ดี ไม่ทราบว่า ผบ.ตร.จะเดินทางไปกี่วัน เพราะรายงานมาเท่านี้ เมื่อถามอีกว่า จะมีการรักษาราชการถึง 30 วันใช่หรือไม่ แต่นายกฯ ปฏิเสธที่จะตอบคำถาม</p>
<p>ผบ.ตร.ทำหนังสือแจ้งกลับทำหน้าที่แล้ว</p>
<p>ด้านความเคลื่อนไหวของ <persName>พล.ต.อ.พัชรวาท</persName> ได้ทำบันทึกข้อความเรื่อง “ผบ.ตร.กลับจากเดินทางไปราชการ” ลงวันที่ 9 ส.ค.ถึงจเรตำรวจแห่งชาติ รอง ผบ.ตร. ที่ปรึกษา (สบ 10) ผู้ช่วย ผบ.ตร. รองจเรตำรวจแห่งชาติ (สบ 9) ผู้บัญชาการ และผู้ดำรงตำแหน่งเทียบเท่าผู้บังคับการในสังกัดสำนักงาน ผบ.ตร. โดยระบุว่า บัดนี้ ผบ.ตร.เสร็จสิ้นภารกิจเดินทางไปราชการ ณ ประเทศสาธารณรัฐประชาชนจีน และเดินทางกลับมาปฏิบัติราชการตามระเบียบกฎหมายตามปกติแล้ว</p>
<p>นอกจากนี้ <persName>พล.ต.อ.พัชรวาท</persName> ยังทำบันทึกข้อความเรื่อง “รายงานการกลับจากเดินทางไปราชการต่างประเทศ” ลงวันที่ 9 ส.ค. ถึงนายกรัฐมนตรี ผ่าน<persName>นายสุเทพ</persName> โดยให้เหตุผลว่าสาเหตุที่เดินทางกลับก่อนกำหนด เนื่องจากได้รับการแจ้งเตือนพายุมรสุมฤดูร้อนเข้าสู่พื้นที่การปฏิบัติภารกิจที่สาธารณรัฐประชาชนจีน ตั้งแต่วันที่ 9 ส.ค. เป็นต้นไป ซึ่งเห็นว่าเป็นช่วงใกล้ถึงวโรกาสถวายความจงรักภักดีเทิดพระเกียรติในวันเฉลิมพระชนมพรรษา สมเด็จพระนางเจ้าฯ พระบรมราชินีนาถ ซึ่งเป็นภารกิจที่สำคัญที่สุดของตนและสำนักงานตำรวจแห่งชาติ จึงสมควรเดินทางกลับประเทศไทยในวันที่ 8 ส.ค. และมอบหมายภารกิจที่เหลือ ณ ประเทศสาธารณรัฐประชาชนจีน ให้ข้าราชการตำรวจชั้นผู้ใหญ่ร่วมคณะเป็นผู้ประสานและปฏิบัติภารกิจต่อไป</p>
<p>ผู้สื่อข่าวรายงานว่า เมื่อช่วงเช้าวานนี้ <persName>พล.ต.อ.พัชรวาท</persName> เดินทางไปยังสำนักงาน ผบ.ตร.ชั้น 7 สำนักงานตำรวจแห่งชาติ และใช้เวลาอยู่ในสำนักงานเพียง 10 นาที ก็เดินทางออกไปข้างนอก โดยไม่ทราบว่ามีภารกิจที่ใด</p>
<p>ผบ.เหล่าทัพตบเท้าแสดงพลังอุ้ม ผบ.ตร.</p>
<p>มีรายงานว่า ในวันที่ 11 ส.ค. เป็นวันคล้ายวันเกิดครบ 64 ปีของ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม พี่ชายของ <persName>พล.ต.อ.พัชรวาท</persName> ซึ่งในโอกาสนี้ <persName>พล.อ. ประวิตร</persName> จะเป็นประธานในพิธีเปิดมูลนิธิป่ารอยต่อ 5 จังหวัด ซึ่งตั้งอยู่ในกรมทหารราบที่ 1 มหาดเล็กรักษาพระองค์ (ร.1 รอ.) เพื่อให้ <persName>พล.อ.อภิชาต เพ็ญกิตติ</persName> ปลัดกระทรวงกลาโหม นำผู้บัญชาการเหล่าทัพทุกเหล่าทัพตบเท้าเข้าอวยพรวันเกิดด้วย</p>
<p>มีรายงานว่า กิจกรรมดังกล่าวเกิดขึ้นท่ามกลางกระแสข่าวความไม่เข้าใจกันระหว่างนายกฯ กับ <persName>พล.อ.ประวิตร</persName> จากความขัดแย้งเรื่องปลด <persName>พล.ต.อ.พัชรวาท</persName> ออกจากตำแหน่ง ผบ.ตร. จึงทำให้มีการวิเคราะห์กันว่า เป็นการสร้างภาพแสดงพลังเพื่อให้นายกฯ เห็นว่าผู้บัญชาการเหล่าทัพยังคงจับมือกันอย่างเหนียวแน่นในสถานการณ์การเมืองปัจจุบัน
แหล่งข่าวซึ่งเป็นนายทหารระดับสูงในกองทัพ เผยว่า ปัญหาความขัดแย้งระหว่างนายกฯกับรัฐมนตรีกลาโหม กำลังบานปลายขึ้นตามลำดับ โดยเฉพาะที่นายกฯ ให้สัมภาษณ์ว่า <persName>พล.ต.อ.พัชรวาท</persName> จะลาราชการลงไปปฏิบัติภารกิจในภาคใต้ ซึ่งทำให้ <persName>พล.อ.ประวิตร</persName> ไม่พอใจอย่างมาก เพราะเห็นว่าไม่ยุติธรรมกับน้องชาย และสร้างความสับสนในตำแหน่ง ผบ.ตร.ของ <persName>พล.ต.อ.พัชรวาท</persName></p>
<p>แหล่งข่าวบอกด้วยว่า ตอนนี้มีกระแสข่าวลือเกิดขึ้นมากมาย โดยเฉพาะการย้าย <persName>พล.อ.อนุพงษ์ เผ่าจินดา</persName> ผู้บัญชาการทหารบก (ผบ.ทบ.) ออกจากตำแหน่ง เพราะเห็นว่า <persName>พล.อ.อนุพงษ์</persName> มีความสนิทสนมกับ <persName>พล.อ.ประวิตร</persName> มากเกินไป และเกรงว่าหากทั้งคู่จับมือกัน จะทำให้รัฐบาลบริหารประเทศลำบาก ทำให้ฝ่ายการเมืองมีแนวคิดเข้ามาจัดแถวใหม่ แต่ติดพระราชบัญญัติการจัดระเบียบกระทรวงกลาโหม พ.ศ. 2551 ทำให้ไม่สามารถแทรกแซงได้</p>
<p>“<persName>นิพนธ์</persName>”เรียกคนสนิทผบ.ตร.ถามโผโยกย้าย</p>
<p>วันเดียวกัน <persName>พล.ต.ท.สุวัฒน์ จันทร์อิทธิกุล</persName> ผู้ช่วย ผบ.ตร. นายตำรวจคนสนิทของ <persName>พล.ต.อ.พัชรวาท</persName> ซึ่งเป็นผู้จัดทำบัญชีแต่งตั้งโยกย้ายข้าราชการตำรวจระดับรองผู้บังคับการ (รอง ผบก.) จนถึงชั้นประทวน ตามโครงสร้างใหม่ของสำนักงานตำรวจแห่งชาติ จำนวน 150,000 ตำแหน่ง ได้เดินทางเข้าพบ <persName>นายนิพนธ์ พร้อมพันธุ์</persName> เลขาธิการนายกรัฐมนตรี ที่ตึกไทยคู่ฟ้า ทำเนียบรัฐบาล และหารือกันประมาณ 1 ชั่วโมง</p>
<p>ทั้งนี้ ประเด็นการหารือคาดว่าน่าจะเป็นการสอบถามว่า บัญชีแต่งตั้งโยกย้ายระดับรอง ผบก.ถึงชั้นประทวน จะดำเนินการเสร็จสิ้นภายในวันที่ 16 ส.ค. ซึ่งเป็นวันที่พระราชกฤษฎีกาแบ่งส่วนราชการสำนักงานตำรวจแห่งชาติฉบับใหม่ จะลงประกาศในราชกิจจานุเบกษาหรือไม่
อย่างไรก็ดี เป็นที่น่าสังเกตว่า ก่อนหน้านี้ นายกฯ ได้เรียก <persName>พล.ต.อ.วิเชียร</persName> และ <persName>พล.ต.ต.ชนาภัทร เชยสมบัติ</persName> ผู้บังคับการทะเบียนพล (ผบก.ทพ.) ไปหารือเรื่องการแต่งตั้งโยกย้าย แต่ได้รับแจ้งว่าบัญชีแต่งตั้งโยกย้ายทั้งหมดอยู่ที่ <persName>พล.ต.ท.สุวัฒน์</persName> เพียงคนเดียว ผบก.ทพ.มีแค่บัญชีแต่งตั้งที่แต่ละกองบัญชาการทำเสนอมาเท่านั้น ทั้งที่ความจริงแล้ว ผบก.ทพ.ต้องเป็นผู้ดูแลบัญชีดังกล่าวทั้งหมด จุดนี้น่าจะเป็นสาเหตุที่<persName>นายนิพนธ์</persName> เรียก <persName>พล.ต.ท.สุวัฒน์</persName> เข้าพบดังกล่าว</p>
<p><persName>พัชรวาท</persName>เปิดเซฟเฮ้าส์เก็บตัวมือทำโผ</p>
<p>สำหรับกระบวนการจัดทำบัญชีแต่งตั้งโยกย้ายระดับรอง ผบก.ถึงชั้นประทวนนั้น มีรายงานว่า <persName>พล.ต.อ.พัชรวาท</persName> ได้สั่งการให้เจ้าหน้าที่กองทะเบียนพล ที่มีหน้าที่จัดทำบัญชี เตรียมเสื้อผ้าสำหรับค้างแรมได้นานประมาณ 4 วัน จากนั้นได้สั่งให้เจ้าหน้าที่ทั้งหมดไปเก็บตัวที่เซฟเฮ้าส์แห่งหนึ่ง เพื่อไม่ให้มีการกดดันจากฝ่ายใดๆ ในการจัดทำบัญชีแต่งตั้งโยกย้าย</p>
<p>นอกจากนั้น ยังมีเสียงวิจารณ์จากข้าราชการตำรวจในสำนักงานตำรวจแห่งชาติ ว่า หลังจากที่นายกรัฐมนตรีออกมาให้สัมภาษณ์ ว่า ผบ.ตร.ขอลาราชการต่อเพื่อไปปฏิบัติภารกิจในภาคใต้ ทำให้เกิดความสับสน ว่า บัญชีการแต่งตั้งโยกย้ายระดับ รอง ผบก.ลงไป ใครจะเป็นผู้พิจารณาระหว่าง <persName>พล.ต.อ.วิเชียร</persName> กับ <persName>พล.ต.อ.พัชรวาท</persName>
ปชป.อ้างเจรจา ผบ.ตร.แล้ว-<persName>วิเชียร</persName>ทำใจ</p>
<p>แหล่งข่าวจากพรรคประชาธิปัตย์ เผยว่า การกลับมาทำหน้าที่ของ <persName>พล.ต.อ.พัชรวาท</persName> นั้น จริงๆ ได้มีการหารือกับนายกรัฐมนตรีแล้ว โดยจะกลับมาทำหน้าที่เพื่อร่วมพระราชพิธีในวันเฉลิมพระชนมพรรษา สมเด็จพระนางเจ้าฯ พระบรมราชินีนาถเท่านั้น หลังจากนั้น ผบ.ตร.จะขอลาต่อเป็นระยะๆ จนกระทั่งครบวาระเกษียณอายุราชการในเดือน ต.ค.นี้
ขณะที่ <persName>นายสุริยะใส กตะศิลา</persName> เลขาธิการพรรคการเมืองใหม่ กล่าวถึง การกลับมาปฏิบัติหน้าที่ก่อนกำหนดของ <persName>พล.ต.อ.พัชรวาท</persName> ว่า น่าจะเกี่ยวกับโผโยกย้ายตำรวจ ฉะนั้นนายกฯ ต้องมีความชัดเจนในเรื่องนี้</P>
<p><persName>พล.ต.อ.วิเชียร พจน์โพธิ์ศรี</persName> ที่ปรึกษา สบ 10 กล่าวขณะเดินทางเข้าร่วมประชุมศูนย์ปฏิบัติการกองบัญชาการตำรวจนครบาล ว่า ขณะนี้ <persName>พล.ต.อ.พัชรวาท</persName> กลับมาปฏิบัติหน้าที่ดังเดิมแล้ว ส่วนเขาก็จะกลับไปปฏิบัติหน้าที่ในตำแหน่งที่ปรึกษา สบ 10 ต่อไป</P>
<p>ออกหมายจับเพิ่ม“สิบเอกรบพิเศษ”</p>
<p>วันเดียวกัน พนักงานสอบสวนคดีลอบยิง<persName>นายสนธิ</persName> ได้ขออนุมัติจากศาลอาญาเพื่อออกหมายจับ <persName>ส.อ.สมชาย บุญนาค</persName> สังกัดกองร้อยกองบังคับการกรมรบพิเศษที่ 3 ค่ายเอราวัณ จ.ลพบุรี โดยศาลได้อนุมัติหมายจับให้ตามที่ร้องขอ ในข้อหา 1.ร่วมกันพยายามฆ่าผู้อื่นโดยไตร่ตรองไว้ก่อน 2.มีอาวุธปืน เครื่องกระสุนปืนและวัตถุระเบิดพกพาไปในเมือง หมู่บ้าน หรือแหล่งที่อยู่อาศัยโดยไม่ได้รับอนุญาต 3.ฆ่าผู้อื่นโดยไตร่ตรองไว้ก่อน 4.ยิงปืนโดยใช้ดินระเบิดโดยไม่มีเหตุอันควรในเมืองหรือที่ชุมนุมชน และ 5.ร่วมกันตั้งแต่ 5 คนขึ้นไปกระทำการเป็นซ่องโจร</p>
<p>แหล่งข่าวจากชุดสอบสวน เผยว่า แนวทางการสืบสวนพบว่า <persName>ส.อ.สมชาย</persName> เป็นทหารสังกัดเดียวกับ <persName>จ.ส.อ.ปัญญา สิงเหรา</persName> ที่ถูกออกหมายจับก่อนหน้านี้ โดยชุดสืบสวนตรวจสอบการใช้โทรศัพท์พบว่า <persName>ส.อ.สมชาย</persName> ร่วมอยู่ในทีมลอบยิง<persName>นายสนธิ</persName>ด้วย และได้หลบหนีไปแล้ว</p></body>
</news>
