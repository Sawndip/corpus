<teiHeader>
<fileDesc>
<titleStmt>
  <title>'ธานี'นัดประชุมวางแผนรับมือม็อบเสื้อแดง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-12 15:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19886  </bibl>
</sourceDesc>
</fileDesc>
</teiHeader>
<news>
<headline>'<persName>ธานี</persName>'นัดประชุมวางแผนรับมือม็อบเสื้อแดง</headline>
<lead></lead>
<neck></neck>
<body><p>วันนี้ (12 ก.ย.) <persName>พล.ต.อ.ธานี สมบูรณ์ทรัพย์</persName> รักษาราชการแทน ผบ.ตร. กล่าวถึง กรณีมีข่าวว่า <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง มอบหมายให้ไปเจรจากับแกนนำกลุ่มคนเสื้อแดง ว่า ยังไม่ได้ไปคุย แต่คงต้องถาม <persName>พล.ต.ท.วรพงษ์ ชิวปรีชา</persName> ผบช.น. ซึ่งเป็นเจ้าของพื้นที่ ทั้งนี้ ตนได้นัดล่วงหน้าว่า จะประชุมที่กองบัญชาการตำรวจนครบาล ในวันที่ 14 ก.ย.นี้ และน่าจะคุยกัน อย่างไรก็ตาม จะยังใช้แผนกรกฎ 48 เหมือนเดิม</p>
<p>เมื่อถามถึง มาตรการการดูแลบ้านพักบุคคลสำคัญ หลังจากที่คนร้ายใช้ระเบิดปาบ้านพักของ <persName>นายวิชา มหาคุณ</persName> กรรมการ ป.ป.ช. <persName>พล.ต.อ.ธานี</persName> กล่าวว่า ตั้งแต่วันที่10 ก.ย.ที่ผ่านมา ตนได้เรียกประชุมเจ้าหน้าที่ และได้ลงนามในคำสั่งให้ดูแลบ้านพักของ ครม. กรรมการองค์กรอิสระ ตุลาการศาลรัฐธรรมนูญ และองคมนตรี รวมทั้งสถานที่สำคัญทางราชการ และจะมีเจ้าหน้าที่กองกำลังเสริมด้านปรามจลาจลมาช่วยดูเเล.
</p></body>
</news>
