<teiHeader>
<fileDesc>
<titleStmt>
  <title>ซัดเสี้ยมกองทัพชนรัฐบาล  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-10 20:36:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000105458  </bibl>
</sourceDesc>
</fileDesc>
</teiHeader>
<news>
<headline>ซัดเสี้ยมกองทัพชนรัฐบาล</headline>
<lead></lead>
<neck></neck>
<body><p><persName>นพ.บุรณัชย์ สมุทรักษ์</persName> โฆษกพรรคประชาธิปัตย์ แถลงว่าพรรคประชาธิปัตย์มีความห่วงถึงความพยายามจุดชนวนเหตุด้วยการปล่อยข่าวรัฐบาลขัดแย้ง ของกองทัพ หรือการพยายามปลุกผีปฏิวัติ ซึ่งเรื่องเหล่านี้ปราศจากความเป็นจริง แต่เมื่อกระจายไปในต่างประเทศแล้วจะกระทบความเชื่อมั่นต่อประเทศไทย อย่างหลีกเลี่ยงไม่ได้ ขอเรียกร้องให้กลุ่ม นปช.หรือกลุ่มคนเสื้อแดง ไม่ทำอย่างในอดีตคือนำปัญหาความขัดแย้งทางการเมืองภายในประเทศ ไปทำให้เกิดการกระจายต่อชาวโลก ด้วยการยื่นเรื่องที่ไม่มีความเป็นจริงต่อองค์กรระดับนานาชาติอย่างที่เคย</p>
<p><persName>นพ.บุรณัชย</persName> กล่าวว่า ส่วนกรณีที่ ป.ป.ช.มีมติกับผู้ที่เกี่ยวข้องกับการสลาย การชุมนุมวันที่ 7 ต.ค.นั้น พรรคเห็นว่าเป็นดุลพินิจขององค์การอิสระ ขณะเดียวกันก็รู้สึกเห็นใจการปฏิบัติหน้าที่ของเจ้าหน้าที่ตำรวจที่ต้องรักษากฎหมาย ซึ่งขอรับรองว่ากฎหมายจะให้ความคุ้มครองเจ้าหน้าตำรวจที่ปฏิบัติตามคำสั่งที่เป็น ไปตามกฎหมาย จึงไม่อยากให้กรณี มติ ป.ป.ช.ทำให้เจ้าหน้าที่ตำรวจหวั่นไหวในการปฏิบัติหน้าที่ทุกระดับ</p>
<p><persName>นพ.บุรณัชย์</persName> กล่าวว่า สำหรับกรณีที่มีการรายงานข่าวการพิจารณา คดีของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ที่โพสต์ในทวีตเตอร์ว่า มาตรฐานสากล ของประเทศนั้น หากการบังคับใช้กฏหมาย นำไปสู่ความไม่สงบในบ้านเมือง ก็จะเลือกวิธีไม่บังคับใช้กฎหมายเพื่อรักษาความผาสุขของบ้านเมือง ซึ่งมีการยกกรณี เปรียบเทียบจากทางสำนักงานอัยการสูงสุด 3 กรณีนั้น ทางพรรคเข้าใจว่า เป็นการเปรียบเทียบความเหมาะสมมากกว่า แต่จะเปรียบเทียบกับการที่ <persName>พ.ต.ท.ทักษิณ</persName> ไม่ต้องการให้กระบวนการยุติธรรมเดินต่อไปคงไม่ได้ และยืนยันว่าปัญหาบ้านเมืองทุกฝ่ายมีหน้าที่รักษาความสงบและเสริมระบบยุติธรรมด้วย โดยรัฐบาล และหน่วยงานยุติธรรมที่มีความเข้าใจว่า สามารถให้มีการไม่บังคับใช่กฎหมาย เป็นกรณีๆได้</p>
<p>ผมยืนยันว่าหน่วยงานทั้งหมดต้องรักษากฎหมายของบ้านเมือง ให้เกิดความเป็นธรรมโดยไม่เลือกปฏิบัติ ดังนั้นข้ออ้างของ <persName>พ.ต.ท.ทักษิณ</persName> นั้นกลับกันกับความเป็นจริง เพราะความไม่สงบของบ้านเมืองนั้นเกิดจากกการที่ <persName>พ.ต.ท.ทักษิณ</persName> ไม่ยอมรับให้มีการบังคับใช้กฎหมายเพื่อรักษาผลประโยชน์ของส่วนรวม ไม่ใช่การรักษาผลประโยชน์ส่วนรวมทำให้เกิดความไม่สงบในบ้านเมืองอย่างที่กล่าวอ้าง</p>
<p><persName>นายเทพไท เสนพงศ์</persName> โฆษกประจำตัวนายกรัฐมนตรี กล่าวถึงกรณีที่<persName>นายจตุพร พรหมพันธ์</persName> ส.ส.สัดส่วน พรรคเพื่อไทย ออกมาระบุว่าหากนายกรัฐมนตรีเดินทางไป ราชการที่ประเทศสหรัฐอเมริกาในวันที่ 20-26 ก.ย. อาจจะไม่ได้กลับมา ว่า เชื่อว่า <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง จะสามารถดูแลควบคุม การชุมนุมของกลุ่มคนเสื้อในวันที่ 19 ก.ย.ได้ เพราะขณะนี้ไม่เห็นมีเงื่อนไขใดที่จะให้กลุ่มคนเสื้อแดงใช้ความรุนแรงในการชุมนุม</p>
<p><persName>นายเทพไท</persName>กล่าวถึงกรณีที่มีกระแสข่าวว่าจะมีการปฏิวัติว่าเป็นเรื่องของ กลุ่มคนเสื้อแดงที่พยายามจะเสี้ยมให้รัฐบาล กองทัพ โดยเฉพาะพล.<persName>อ.ประวิตร วงษ์สุวรรณ</persName> รมว.กลาโหม ขอเรียนว่านายกฯ และ<persName>พล.อ.ประวิตร</persName> เข้าใจกันเป็นอย่างดี ซึ่งการยุยงเสี้ยมใดของกลุ่มคนเสื้อแดงจะไม่ทำให้เกิดการปฏิวัติอย่างแน่นอน ซึ่งการสร้างข่าวขึ้นมาเรื่อยๆเพื่อปลุกผีให้กลุ่มคนเสื้อแดงขึ้นมาชุมนุม เพราะขณะนี้เห็นว่ากลุ่มคนเสื้อแดงแผ่วลงจึงใช้เงื่อนไขเรื่องการปฏิวัติขึ้นมา และขอยืนยันว่าจะไม่มีการปฏิวัติแน่นอน</p>
<p><persName>นายชวรัตน์ ชาญวีรกูล</persName> รมว.มหาดไทยกล่าวถึงกรณีที่กลุ่มเสื้อแดงประเมินรัฐบาลจะอยู่ไม่ถึงวันที่19ก.ย.เพราะว่าจะหักกันเองระหว่าง 2 ขั้วรัฐบาลว่าก็ไม่เห็นมีอะไรที่กระทรวงมหาดไทยก็ไม่มีอะไร สงบสุขดี เมื่อผู้สื่อข่าวถามว่า เป็นห่วงหรือไม่ เพราะมีการเล่นสงครามสื่อ ปล่อยข่าวกันไปมา <persName>นายชวรัตน์</persName> กล่าวว่า การเป็นห่วง เป็นส่วนหนึ่งของผู้บริหาร ผู้บริหารที่ดีจะต้องมีความเป็นห่วงตลอดเวลา ว่าหากเกิด เรื่องอย่างนี้ขึ้นจะแก้ไขอย่างไร ต้องมีความห่วงอยู่ ในสมอง ถ้าไม่ห่วงเลยเราก็จะไม่ได้เตรียมงาน เป็นคุณสมบัติของนักบริหารอยู่แล้ว </p></body>
</news>
