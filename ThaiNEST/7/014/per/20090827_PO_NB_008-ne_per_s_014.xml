<teiHeader>
<fileDesc>
<titleStmt>
  <title>สหภาพแรงงานไทอัมพ์ ฯชุมนุมเรียกร้องนายกฯให้ความชัดเจนช่วยเหลือกรณีถูกเลิกจ้าง  </title>
  <author>วิลาวัลย์ ปะมา  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270193&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สหภาพแรงงานไทอัมพ์ ฯชุมนุมเรียกร้องนายกฯให้ความชัดเจนช่วยเหลือกรณีถูกเลิกจ้าง</headline>
<lead></lead>
<neck></neck>
<body><p>สหภาพแรงงานไทอัมพ์ ชุมนุมด้านหน้าอาคารรัฐสภา เรียกร้องนายกรัฐมนตรี ให้ความชัดเจนเรื่องการเลิกจ้างงานและจ่ายค่าชดเชยให้กับลูกจ้าง ตัวแทนพนักงานบริษัท เวิลด์เวลล์ และสหภาพแรงงาน อิเล็คทรอนิคส์และแม็คคานิคส์ในเครือสหภาพแรงงานไทรอัมพ์ กว่า 400 คนนำโดย <persName>นางสาวบุญรอด สายวงศ์</persName> เลขาธิการสหภาพแรงงานไทรอัมพ์ฯ เดินทางมาชุมนุมบริเวณหน้าอาคารรัฐสภา เพื่อเรียกร้องให้<persName>นายอภิสิทธิ์ เวชชาชีวะ</persName> นายกรัฐมนตรี ช่วยไกล่เกลี่ยกับนายจ้างให้ชะลอการเลิกจ้างและจ่ายเงินค่าชดเชยให้กับพนักงานตามสิทธิที่กฏหมายแรงงานกำหนด โดยมี<persName>นายวิทยา บูรณะศิริ</persName>ประธานคณะกรรมการประสานงานพรรคฝ่ายค้านหรือวิปฝ่ายค้านอออกไปช่วยรับเรื่องแทนและพูดคุยกับตัวแทน จากนั้นได้นำแกนนำผู้ชุมนุมเข้ามาพูดคุยถึงปัญหาข้อเรียกร้องภายในอาคารรัฐสภา ขณะที่การรักษาความปลอดภัย <persName>พล.ต.ต วิชัย สังข์ประไพ</persName> ผู้บังคับการตำรวจนครบาล 1 ได้เดินทางมาดูแลสถานการณ์พร้อมกับการเพิ่มกำลังเจ้าหน้าที่ตำรวจประมาณ 1 กองร้อย และนำรถติดตั้งเครื่องเปล่งเสียงที่ใช้รบกวนการได้ยินเพื่อดูแลการชุมนุม ทั้งนี้ จากการชุมนุมของกลุ่มพนักงานบริษัทไทรอัมพ์ได้ทำให้มีการปิดถนนอู่ทองในทั้งเส้นแล้ว จึงทำให้ยานพาหนะไม่สามารถใช้เส้นทางการจราจรบนถนนดังกล่าวได้ </p></body>
</news>
