<teiHeader>
<fileDesc>
<titleStmt>
  <title>'ทักษิณ'โอดไม่ได้รับความเป็นธรรม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 11:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14619  </bibl>
</sourceDesc>
</fileDesc>
</teiHeader>
<news>
<headline>'<persName>ทักษิณ</persName>'โอดไม่ได้รับความเป็นธรรม</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (17 ส.ค.) ก่อนที่จะนำรายชื่อเข้ายื่นถวายฎีกา กลุ่มคนเสื้อแดงที่มาร่วมชุมนุมพร้อมใจกันหันหน้าไปทางทิศตะวันออก ถือฤกษ์ 09.29 น. ทำพิธีพราหมณ์ โดยมี <persName>นายวีระ มุสิกพงศ์</persName> เป็นแกนนำ ล่าสุด ขณะนี้ผู้ชุมนุมกำลังฟังการโฟนอินจาก <persName>พ.ต.ท.ทักษิณ ชินวัตร</persName> อดีตนายกรัฐมนตรี ก่อนที่ขั้นตอนจากนี้ไป จะมีการจัดริ้วขบวน โดยมีการนำรายชื่อประชาชนที่ร่วมลงชื่อถวายฎีกา ขอพระราชทานอภัยโทษ จัดใส่กล่องสีแดง จำนวน 600 กล่อง และจะใช้ประชาชนร่วมเดินขบวนประมาณ 2,000 คน เพื่อนำกล่องรายชื่อออกจากบริเวณสนามหลวง มุ่งหน้าไปยังประตูวิเศษไชยศรี ซึ่งเป็นจุดนัดหมายในการยื่นถวายรายชื่อ </p>
<p>สำหรับเนื้อหาฎีกาที่จะยื่นถวาย มีรายงานว่า กลุ่มเสื้อเแดงอ้างถึงความเดือดร้อนของประชาชนจากภาวะเศรษฐกิจ และเห็นว่า <persName>พ.ต.ท.ทักษิณ</persName> ถูกตัดสินคดีต่าง ๆ ด้วยความไม่เป็นธรรม จึงขอพระราชทานอภัยโทษ เพื่อให้ <persName>พ.ต.ท.ทักษิณ</persName> กลับมาแก้ไขปัญหาของประชาชน ทั้งนี้ <persName>พ.ต.ท.ทักษิณ</persName> โฟนอินเข้ามาบริเวณท้องสนามหลวง โดยระบุว่า ไม่ได้รับความเป็นธรรม และกล่าวว่า ซาบซึ้งในน้ำใจของประชาชนที่วันนี้ร่วมกันลงรายชื่อ และกำลังร่วมกันไปถวายฎีกา</p>
<p>'<persName>ทักษิณ</persName>'ขอพึ่งพระบารมีนำถวายสัตย์</p>
<p><persName>พ.ต.ท.ทักษิณ</persName> ได้โฟนอินมายังเวทีกลุ่มคนเสื้อแดงที่ท้องสนามหลวง เป็นเวลาประมาณ 30 นาที ก่อนที่จะมีการเคลื่อนขบวนเพื่อยื่นถวายฎีกา ขอพระราชทานอภัยโทษให้ <persName>พ.ต.ท.ทักษิณ</persName></p>
<p>"สวัสดีพี่น้องคนไทย ต้องขอขอบคุณพี่น้องที่มีน้ำใจ ถือเป็นน้ำใจที่จะไม่มีวันลืมทั้งชีวิต วันนี้พี่น้องมาที่นี่ไม่ใช่เพราะตนเพียงลำพัง การมาครั้งนี้ได้สะสมความรู้สึก 3 ปีที่ผ่านมา ตนเป็นเหยื่อของการถูกรังแก ใส่ร้าย ต้องมาขอพึ่งพระบารมี" <persName>พ.ต.ท.ทักษิณ</persName> กล่าว</p>
<p>นอกจากนี้ <persName>พ.ต.ท.ทักษิณ</persName> กล่าวว่า ตนมีความรู้สึกว่า ไม่ควรเห็นแก่ตัว ตนเรียนด้วยภาษีอากรประชาชน เมื่อมีความรู้ ถึงเวลาแล้วที่ต้องอาสาตัวเองสู่การเมือง แต่เส้นทางที่ผ่านมาทำให้ต้องเปลี่ยนแแปลงมาก สร้างความไม่พอใจให้หลายฝ่าย ตนทำงานทุ่มเทมาตลอด แต่ผลที่ได้รับจากการทุ่มเททำงานหนัก ถูกกลั่นแกล้งกล่าวหา โดยเฉพาะสร้างเรื่องไม่จงรักภักดี ยืนยันว่า ตนมีความจงรักภักดีเหมือนคนไทยทุกคน</p>
<p><persName>พ.ต.ท.ทักษิณ</persName> ยังกล่าวถึง โครงการโอท็อป รวมถึงการถูกตัดสินให้จำคุก 2 ปี และว่า ถึงเวลาแล้วที่คนไทยจะสามารถยิ้มใส่กันด้วยความสนิทใจ วันนี้เป็นช่องทางที่เราร้องทุกข์ ขอให้เป็นคนไทยหัวใจเดียวกัน รวมพลังนำประเทศไทยให้ก้าวหน้า มีความสุขด้วยกัน </p>
<p>จากนั้น <persName>พ.ต.ท.ทักษิณ</persName> ได้นำกลุ่มคนเสื้อแดง ปฏิญาณตนต่อพระบรมฉายาลักษณ์ ว่า 'ข้าพเจ้า <persName>พ.ต.ท.ทักษิณ ชินวัตร</persName> และครอบครัว ขอถวายสัตย์ปฏิญาณตนว่า ข้าพเจ้าและครอบครัว จะจงรักภักดีต่อพระมหากษัตริย์ และราชวงศ์จักรีทุกพระองค์ ตลอดจนชีวิตหาไม่ ควรมิควรแล้วแต่จะโปรดเกล้าโปรดกระหม่อม" จากนั้น <persName>พ.ต.ท.ทักษิณ</persName> ได้นำประชาชนที่มาร่วมชุมนุม ร้องเพลง 'สดุดีมหาราชา' 2 รอบ ก่อนจบการโฟนอิน.
</p></body>
</news>
