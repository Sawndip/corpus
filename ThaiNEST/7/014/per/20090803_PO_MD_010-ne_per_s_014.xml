<teiHeader>
<fileDesc>
<titleStmt>
  <title>จัดเฉลิมพระเกียรติ"วันแม่"ยิ่งใหญ่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 20:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000087932  </bibl>
</sourceDesc>
</fileDesc>
</teiHeader>
<news>
<headline>จัดเฉลิมพระเกียรติ"วันแม่"ยิ่งใหญ่</headline>
<lead></lead>
<neck></neck>
<body><p>  <persName>นายสุเทพ เทือกสุบรรณ</persName> รองนายกรัฐมนตรี ในฐานะประธานคณะกรรมการอำนวยการจัดงานเฉลิมพระเกียรติสมเด็จพระนางเจ้าฯพระบรมราชินีนาถ เนื่องในโอกาส มหามงคลเฉลิมพระชนมพรรษา 77 พรรษา 12 สิงหาคม 2552 พร้อมด้วย<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ร่วมแถลงข่าวโดย<persName>นายสุเทพ</persName> แถลงว่า รัฐบาลมีตั้งใจจัดกิจกรรมเนื่องในโอกาสเป็นมงคล เนื่องในวันคล้ายวันพระราชสมภพพระบาทสมเด็จพระเจ้าอยู่หัว และสมเด็จพระนางเจ้าฯพระบรมราชินีนาถ ทั้ง 2 พระองค์ ในวันที่ 12 สิงหาคม และวันที่ 5 ธันวาคม โดยรัฐบาลมีความประสงค์ให้คนทั้งประเทศร่วมแสดงความจงรักภักดี</p>
<p>โดยในวันที่ 12 สิงหาคมนี้ รัฐบาลจะจัดงานทั่วประเทศ โดยร่วมกันทั้งในส่วนของจังหวัด อำเภอ องค์การบริหารส่วนตำบล ในการจัดกิจกรรมบำเพ็ญประโยชน์ต่อสาธารณะ พร้อมการเผยแพร่พระราชกรณียกิจ แสดงผลงานสินค้าศูนย์ศิลปาชีพ โดยวันที่ 12 สิงหาคม รัฐบาลจัดงานเฉลิมพระเกียรติฯ “คู่พระบารมี ฉัตรแก้วแห่งแผ่นดิน” ตลอดเส้นทางถนนราชดำเนินตั้งแต่สนามหลวงจนถึงลานพระบรมรูปทรงม้า พร้อมกันนี้กระทรวงต่างๆ จะจัดเวทีกิจกรรมตลอดเส้นทางถึง 7 เวที พร้อมกับมีการแสดงต่างๆ และจัดทำพิธีถวายราชสักการะที่ลานพระบรมทรงม้า ซึ่งจะมีประชาชนมาร่วมงานหลายแสนคน และเปิดโอกาสให้ประชาชนร่วมบริจาคสมทบในโครงการต่างๆ ในพระบรมราชินูปถัมภ์</p>
<p><persName>นายสาทิตย์</persName> กล่าวว่า ในวันศุกร์ที่ 7 สิงหาคม ยังจะจัดให้มีรายการพิเศษ เพื่อเป็นการเฉลิมพระเกียรติทางสถานีโทรทัศน์แห่งประเทศไทย ช่อง 11 โดยได้รับความร่วมมือร่วมใจของสถานีโทรทัศน์ทุกสถานี ซึ่งนอกเหนือจากฟรีทีวี ยังร่วมไปถึงสถานีโทรทัศน์ดาวเทียม ภายใต้งาน “ราชินยาสิริมงคล เฉลิมพระชนมพรรษา” ซึ่งคำว่า “ราชินยา” เป็นคำโบราณที่เคยใช้ในสมัยรัชกาลที่ 5 มีความหมายเดียวกับคำว่า ราชินูปถัมภ์ ซึ่งในรายการจะเปิดโอกาสให้ประชาชนทั่วไปได้ร่วมบริจาคเงินเพื่อสมทบทุนช่วยค่าใช้จ่ายของโครงการที่อยู่ในพระบรมราชินูปถัมภ์ 3 โครงการ ได้แก่ โครงการอันเนื่องมาจากพระราชดำริ ด้านการส่งเสริมอาชีพ (การทำฟาร์ม) สภาสังคมสงเคราะห์แห่งประเทศไทย และโครงการเปลี่ยนถ่ายไขกระดูก  </p></body>
</news>
