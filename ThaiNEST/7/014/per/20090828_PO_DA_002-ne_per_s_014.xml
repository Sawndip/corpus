<teiHeader>
<fileDesc>
<titleStmt>
  <title>กกต.เตรียมฟัน ส.ส.ถือหุ้น 2 ก.ย.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 07:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16739  </bibl>
</sourceDesc>
</fileDesc>
</teiHeader>
<news>
<headline>กกต.เตรียมฟัน ส.ส.ถือหุ้น 2 ก.ย.</headline>
<lead></lead>
<neck></neck>
<body><p>เมื่อวันที่ 27 ส.ค. ที่สำนักงานคณะกรรมการการเลือกตั้ง (กกต.) <persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง กล่าวถึงการพิจารณา 44 ส.ส. ถือหุ้น ซึ่งอาจจะเข้าข่ายผิดกฎหมายรัฐธรรมนูญ มาตรา 48 และ 265 นั้น เมื่อวันที่ 26 ส.ค. ที่ผ่านมา  กกต. ได้ให้คณะอนุกรรมการไต่สวนมาชี้แจงทำความเข้าใจให้ตรงกันต่อกรณีการจัดทำเอกสาร และให้แยกบริษัทว่าบริษัทใดที่ กกต. ได้ลงมติ 16 ส.ว. และ 13 ส.ส. ของพรรคประชาธิปัตย์ไปแล้ว หรือบริษัทไหนที่คณะอนุกรรมการฯ เห็นว่า เข้าข่ายสัมปทานรัฐและกิจการสื่อ แต่ กกต. ได้ยกคำร้องไป และบริษัทไหนที่ กกต. เห็นเข้าลักษณะต้องห้าม และอนุกรรมการไต่สวนเห็นว่าไม่เข้าลักษณะต้องห้าม ทั้งนี้เพื่อง่ายต่อการพิจารณา ก่อนที่จะมีการลงมติในวันที่ 2 ก.ย.นี้ เพราะเอกสารที่คณะอนุกรรมการไต่สวนที่ทำมาให้นั้น ไม่ได้มีการจัดแยกไว้แต่อย่างใด อย่างไรก็ตาม กกต. ไม่ได้ต้องการให้อนุกรรมการไต่สวนไปเปลี่ยนแปลงมติของคณะอนุกรรมการแต่อย่างใด.</p></body>
</news>
