<teiHeader>
<fileDesc>
<titleStmt>
  <title>รัฐถังแตกขรก.ชวดโบนัสกพร.ดันเข้าครม.แต่ถูกเบรก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-11 19:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000091396  </bibl>
</sourceDesc>
</fileDesc>
</teiHeader>
<news>
<headline>รัฐถังแตกขรก.ชวดโบนัสกพร.ดันเข้าครม.แต่ถูกเบรก</headline>
<lead></lead>
<neck></neck>
<body><p> <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่าจากที่สำนักงานคณะกรรมการพัฒนาระบบราชการ (กพร.) เสนอให้โบนัสข้าราชการประจำปี 2552 จำนวน 6 พันกว่าล้านบาท เป็นเพียงข้อเสนอของ กพร.ว่าจะนำเงินเหลือจ่ายของส่วนราชการต่างๆ มาใช้ในเรื่องนี้ได้หรือไม่ แต่ประเด็นคือ ยังไม่มีใครรู้ว่ามีเงินเหลือจ่ายหรือไม่และหากรู้ว่ามีเงินเหลือจ่ายมันจะเหมาะสมหรือไม่ เรื่องนี้จึงยังไม่ผ่านความเห็นของคณะรัฐมนตรี (ครม.)</p>
<p>แหล่งข่าวจากที่ประชุม ครม. เปิดเผยว่า กพร. ได้เสนอ การจัดสรรเงินรางวัลสำหรับหน่วยงานราชการจังหวัด และ สถาบันอุดมศึกษาที่มีการปฏิบัติราชการ ปี 2552 งบประมาณ 6,835 ล้านบาท โดยใช้งบประมาณเหลือจ่ายปี 2552 และ ขอจัดสรรเงินสมทบจากงบกลางปี 2553 เพื่อสร้างแรงจูงใจให้มีการทำงานให้มีประสิทธิภาพ ผ่อนภาระการขึ้นเงินเดือน และ กระตุ้นเศรษฐกิจ แก่ข้าราชการจำนวน 1.5 ล้านคน โดยให้มีผลในช่วงเดือน ต.ค.2552นี้</p>
<p>แต่ นายกรัฐมนตรีขอให้ถอนเรื่องไปก่อน เพื่อไปดูประมาณการตัวเลขงบประมาณจากปีก่อน และข้อมูลจากกรมบัญชีกลางว่า จะมีเงินเหลือจ่ายเพียงพอหรือไม่ โดยให้ กพร. ไปทำความตกลงกับกรมบัญชีกลาง เพื่อเสนอแก้ไขระเบียบของกรมบัญชี ที่กำหนดให้นำเงินเหลือจ่ายมาใช้ได้ไม่เกิน 50 % มาให้เพื่อการพัฒนาองค์กร เพื่อให้นำไปใช้จัดสรรเป็นเงินรางวัลประจำปี โดยอาจต้องปรับปรุงหลักเกณฑ์การจัดสรรเงินรางวัลข้าราชการกันใหม่ โดยจะเปลี่ยนไปเน้นให้ความสำคัญกับข้าราชการระดับล่างเป็นอันดับแรกก่อน</p>
<p>แหล่งข่าวกล่าวว่า เรื่งดังกล่าวเป็นผลจากที่คณะกรรมการ กพร. ได้ประชุมเมื่อวันที่ 30 มิ.ย.52 ที่มี<persName>นายกอร์ปศักดิ์ สภาวสุ</persName> รองนายกรัฐมนตรี เป็นประธานการประชุมได้พิจารณาเรื่องที่ ครม. ได้ตัดงบประมาณ ปี 2553 รายการค่าใช้จ่าย การปรับเงินค่าตอบแทนบุคลากรภาครัฐ (โบนัสข้าราชการ) ประจำปีงบประมาณสำหรับการจัดสรรเงินเพิ่มพิเศษ สำหรับผู้บริหาร และเงินรางวัล สำหรับผู้ปฏิบัติงาน ประจำปีงบประมาณ พ.ศ.2552 รวม 6,835 ล้านบาท โดยมีเหตุผลว่า ภาวะเศรษฐกิจไม่ดี รัฐบาลไม่มีเงินมาจัดสรร</p>
<p>ทั้งนี้ที่ประชุม กพร. เห็นว่า โบนัสข้าราชการยังมีความจำเป็นปรับปรุงประสิทธิภาพ ประสิทธิผลของระบบราชการที่ดีขึ้น การจัดสรรเงินรางวัลข้าราชการ ยังเป็นการเพิ่มขวัญกำลังใจ แก่ข้าราชการทำให้เกิดความพึงพอใจ ปรับปรุงยกระดับคุณภาพการบริการประชาชนให้สูงขึ้น ซึ่งจะเป็นประโยชน์ต่อการพัฒนาประเทศโดยรวม</p>
<p>ในมาตรา 48 และ 49 ใน พ.ร.ฎ. ว่าด้วยหลักกณฑ์และวิธีการบริหารกิจการ บ้านเมืองที่ดี พ.ศ.2546 กำหนดให้ส่วนราชการมีการติดตามประเมินผลการปฏิบัติราชการ และให้ กพร.เสนอ ครม. จัดสรรเพิ่มพิเศษเป็นบำเหน็จความชอบ แก่ส่วนราชการ ซึ่งทุกปี กพร.จะใช้การเสนอของบประมาณมาจ่ายเป็นบำเหน็จ ความชอบพิเศษ แต่ปีนี้ กพร.เสนอขอใช้เงินเหลือจ่ายจากงบประมาณส่วนราชการ ที่ประหยัดได้จากค่าน้ำค่าไฟ หรือ การประมูลงานต่างๆ และที่เหลือขอสมทบจากงบกลางปีงบฯ</p>
<p>รายงานข่าวแจ้งว่า ก่อนหน้านั้น<persName>นายกอร์ปศักดิ์</persName> เคยระบุว่า ข้าราชการจะไม่ได้รับเงินรางวัลประจำปีงประมาณ 2553 แน่นอน เพราะงบประมาณถูกตัดไปแล้ว ส่วนปีงบประมาณ 2554 จะมีหรือไม่ต้องแล้วแต่ภาวะเศรษฐกิจ และนโยบายของรัฐบาล</p></body>
</news>
