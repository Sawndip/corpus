<teiHeader>
<fileDesc>
<titleStmt>
  <title>รองนายกรัฐมนตรีฝ่ายความมั่นคง  ระบุ  ยังไม่ได้หารือกับนายกรัฐมนตรีเรื่องแต่งตั้งผู้รักษาราชการแทนผู้บัญชาการตำรวจแห่งชาติ  แต่เห็นว่าไม่จำเป็นต้องเรียงตามลำดับอาวุโส  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030027&tb=N255208  </bibl>
</sourceDesc>
</fileDesc>
</teiHeader>
<news>
<headline>รองนายกรัฐมนตรีฝ่ายความมั่นคง  ระบุ  ยังไม่ได้หารือกับนายกรัฐมนตรีเรื่องแต่งตั้งผู้รักษาราชการแทนผู้บัญชาการตำรวจแห่งชาติ  แต่เห็นว่าไม่จำเป็นต้องเรียงตามลำดับอาวุโส</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ระบุ การแต่งตั้งผู้รักษาราชการแทนผู้บัญชาการตำรวจแห่งชาติ ไม่จำเป็นต้องเรียงตามลำดับอาวุโส <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ถึงการแต่งตั้งผู้รักษาราชการแทน<persName>พลตำรวจเอกพัชรวาท วงศ์สุวรรณ</persName>ว่า ยังไม่ได้พบกับกับนายกรัฐมนตรี จึงยังไม่ได้มีการในเรื่องนี้ แต่โดยส่วนตัวเห็นว่าไม่จำเป็นต้องพิจารณาตามลำดับอาวุโส แต่ต้องทำให้ถูกระเบียบตามกฎหมาย อย่างไรก็ตาม<persName>นายสุเทพ</persName>ปฏิเสธที่จะให้ความเห็น กรณีมีการตั้งข้อสังเกตว่า หาก<persName>พล.ต.อ.พัชรวาท</persName> ไม่เป็นอุปสรรคในการทำคดีลอบยิง<persName>นายสนธิ ลิ้มทองกุล</persName> เหตุใดจึงให้มีการลา โดย<persName>นายสุเทพ</persName> กล่าวว่า ทุกอย่างนายกรัฐมนตรีได้ชี้แจงครบถ้วนชัดเจนแล้วจึงไม่ขอพูดอีก สำหรับการดูแลคดีลอบยิง<persName>นายสนธิ ลิ้มทองกุล</persName> ของ<persName>พลตำรวจเอกธานี สมบูรณ์ทรัพย์</persName> รองผู้บัญชาการตำรวจแห่งชาติ <persName>นายสุเทพ</persName>กล่าวว่า ก็ต้องรับผิดชอบจนกว่าจะเกษียณราชการ ซึ่งหากยังไม่ครบถ้วนก็ให้รับหน้าที่ทำต่อ โดยยืนยันจะดูแลไม่ให้การเมืองเข้าไปแทรกแซง <persName>นายสุเทพ</persName>ยังกล่าวถึงวันเกิดครบรอบ 45 ปี ของนายกรัฐมนตรีในวันนี้ว่า ไม่มีของขวัญให้เป็นพิเศษ เพราะไม่ได้ให้ความสำคัญกับงานวันเกิดมากนัก แต่มีความปรารถนาดีให้ต่อกันถือเป็นเรื่องดีแล้ว  </p></body>
</news>
