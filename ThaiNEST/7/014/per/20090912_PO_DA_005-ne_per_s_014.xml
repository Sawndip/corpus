<teiHeader>
<fileDesc>
<titleStmt>
  <title>ยัน รบ.ไม่เสียหน้า เสื้อแดงไล่นายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-12 16:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19884  </bibl>
</sourceDesc>
</fileDesc>
</teiHeader>
<news>
<headline>ยัน รบ.ไม่เสียหน้า เสื้อแดงไล่นายกฯ</headline>
<lead></lead>
<neck></neck>
<body><p>เมื่อวันที่ 12 ก.ย. <persName>นายสาทิตย์ วงศ์หนองเตย</persName> รมต.สำนักนายกรัฐมนตรี กล่าวถึง เหตุการณ์กลุ่มคนเสื้อแดง จ.ลพบุรี รุมต่อต้าน <persName>นายอภิสิทธิ์ เวชชาชีวะ</persName> นายกฯ ว่า เหตุการณ์ครั้งนี้ไม่ถือว่า รัฐบาลเสียหน้า และถือว่า ไม่เกินคาด เพราะเป็นเรื่องปกติ ภายใต้สภาวการณ์ที่ไม่ปกติแบบนี้ ใครมาเป็นรัฐบาลตอนนี้ก็ต้องเจอการชุมนุม แต่เมื่อทำงานต้องคิดว่า รัฐบาลสามารถทำงานเข้าเป้าหรือไม่ เมื่อเสร็จงานนี้กลุ่มเสื้อแดงควรประเมินว่า ประชาชนคิดอย่างไร เพราะวันนี้นายกฯ เป็นพระเอก ที่ได้ช่วยเหลือเกษตรกร และที่เลือกไป อ.ท่าวุ้ง ก็ไม่ได้เป็นการท้าทาย แต่เห็นว่า พื้นที่ดังกล่าวทำนาปีละ 3 หน และชาวบ้านส่วนใหญ่อยู่ในโครงการรับจำนำข้าว คนจึงอยากสอบถามเรื่องการประกันราคาสินค้าเกษตร </p>
<p><persName>นายสาทิตย์</persName> กล่าวว่า มองว่า การชุมนุมครั้งนี้เป็นการทำเชิงสัญลักษณ์ว่า ไม่ยอมรับรัฐบาล แต่อาจจะมีแกนนำบางส่วนพยายามจะสร้างเหตุการณ์ให้ใหญ่ขึ้น ซึ่งไม่ได้รับการขานรับจากมวลชน เพราะรัฐบาลไม่ได้ไปหาเสียง แต่ไปทำงานให้ชาวบ้าน จึงโดนต่อต้านจากคนในพื้นที่เอง อย่างไรก็ตาม ไม่คิดว่า เหตุการณ์วันนี้จะเป็นการเรียกน้ำย่อยนำไปสู่ความรุนแรงในวันที่ 19 ก.ย. เพราะกลุ่มที่จะมาร่วมชุมนุมวันที่ 19 ก.ย.จะมีหลายกลุ่ม รวมทั้งกลุ่มที่ไม่เห็นด้วยกับปฏิวัติ แต่หากมีเหตุการณ์บานปลายก็เป็นผลดีกับประเทศ เพราะจะส่งผลต่อการฟื้นตัวเศรษฐกิจ พูดง่าย ๆ คือ พังรอบนี้ก็ยาว.
</p></body>
</news>
