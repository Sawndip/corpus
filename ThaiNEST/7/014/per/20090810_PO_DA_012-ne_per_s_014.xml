<teiHeader>
<fileDesc>
<titleStmt>
  <title>แต่งตั้งตุลาการผู้ใหญ่ 4 ตำแหน่ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 15:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13438  </bibl>
</sourceDesc>
</fileDesc>
</teiHeader>
<news>
<headline>แต่งตั้งตุลาการผู้ใหญ่ 4 ตำแหน่ง</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (10 ส.ค.) ที่ห้องประชุมคณะกรรมการตุลาการศาลยุติธรรม (ก.ต.) สนามหลวง <persName>นายวิรัช ลิ้มวิชัย</persName> ประธานศาลฎีกา เป็นประธานการประชุม ก.ต. พร้อมคณะกรรมการ โดยมีวาระสำคัญการแต่งตั้งโยกย้ายตุลาการชั้นผู้ใหญ่ รวม 4 ตำแหน่ง</p>
<p><persName>นายสราวุธ เบญจกุล</persName> รองเลขาธิการสำนักงานศาลยุติธรรม เปิดเผยว่า คณะกรรมการ ก.ต. มีมติแต่งตั้งโยกย้ายข้าราชการตุลาการศาลยุติธรรม 4 ตำแหน่ง โดยเห็นชอบแต่งตั้ง <persName>นายชัยสิทธิ์ ตราชูธรรม</persName> ประธานศาลอุทธรณ์ภาค 1 เป็นประธานศาลอุทธรณ์ <persName>นายศุภชัย สมเจริญ</persName> ผู้พิพากษาหัวหน้าคณะในศาลฎีกา เป็นประธานศาลอุทธรณ์ภาค 1 <persName>นายพิทักษ์ คงจันทร์</persName> ผู้พิพากษาหัวหน้าคณะในศาลฎีกา เป็นประธานแผนกคดีเลือกตั้งในศาลฎีกา และ <persName>นายดิเรก อิงคนินันท์</persName> ผู้พิพากษาหัวหน้าคณะในศาลฎีกา เป็นประธานแผนกคดีแรงงานในศาลฎีกา</p>
<p>ส่วนการพิจารณาแต่งตั้งตำแหน่งเลขาธิการสำนักงานศาลยุติธรรมคนใหม่แทน <persName>นายพินิจ สุเสารัจ</persName> ซึ่งโอนกลับมาเป็นผู้พิพากษาหัวหน้าคณะในศาลอุทธรณ์ ประจำสำนักประธานศาลฎีกานั้น ก.ต.ยังไม่ได้พิจารณาแต่งตั้งบุคคลใดมาดำรงตำแหน่ง โดยนัดพิจารณาบัญชีแต่งตั้งโยกย้ายข้าราชการตุลาการครั้งต่อไป วันที่ 24 ส.ค.นี้.
</p></body>
</news>
