<teiHeader>
<fileDesc>
<titleStmt>
  <title>วิป 3 ฝ่าย ได้ข้อสรุปกำหนดการประชุมร่วมกันของรัฐสภา 2 วัน ตั้งแต่ 16-17 กันยายน  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100249&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิป 3 ฝ่าย ได้ข้อสรุปกำหนดการประชุมร่วมกันของรัฐสภา 2 วัน ตั้งแต่ 16-17 กันยายน</headline>
<lead></lead>
<neck></neck>
<body><p>ที่ประชุมวิป 3 ฝ่าย ได้ข้อสรุปกำหนดการประชุมร่วมกันของรัฐสภาเพื่อรับฟังความคิดเห็นเรื่องการแก้ไขรัฐธรรมนูญ 2 วัน ตั้งแต่วันที่ 16-17 กันยายน พร้อมถ่ายทอดการประชุมผ่านทางสถานีวิทยุโทรทัศน์แห่งประเทศไทย <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือวิปรัฐบาล เปิดเผยภายหลังการประชุมร่วมกันของวิปรัฐบาล วิปฝ่ายค้าน และวิปวุฒิสภา เพื่อกำหนดกรอบการประชุมร่วมกันของรัฐสภาเพื่อรับฟังความคิดเห็นเรื่องการแก้ไขรัฐธรรมนูญ ตามข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ โดยวิปทั้ง 3 ฝ่ายได้ข้อสรุปให้มีการประชุม 2 วัน ตั้งแต่วันที่ 16-17 กันยายน โดยในวันแรกจะเริ่มตั้งแต่เวลา 10.00 น. - 24.00 น.และในวันที่ 2 ตั้งแต่เวลา 10.00 น.-22.00 น.ซึ่งใช้เวลาทั้งหมด 26 ชั่วโมง แบ่งเป็นส่วนของคณะกรรมการสมานฉันท์ฯ และคณะรัฐมนตรี 4 ชั่วโมง รัฐบาล 8 ชั่วโมง ฝ่ายค้าน 8 ชั่วโมง และวุฒิสภา 6 ชั่วโมง พร้อมกันนี้จะมีการถ่ายทอดการประชุมผ่านทางสถานีวิทยุโทรทัศน์แห่งประเทศไทย โดยวิป 3 ฝ่ายตั้งข้อสังเกตให้ประธานในการประชุมควบคุมการอภิปรายให้เป็นไปอย่างสร้างสรรค์ตามกรอบที่กำหนดไว้ <persName>นายชินวรณ์ บุณยเกียรติ</persName> กล่าวอีกว่า จะมีการเปิดให้สมาชิกรัฐสภาอภิปรายอย่างกว้างขวางเพื่อให้คณะรัฐมนตรีได้รับฟังข้อมูลและนำไปสู่การประมวลเพื่อกำหนดแนวทางในการแก้ไขรัฐธรรมนูญและสร้างความสมานฉันท์ต่อไป  </p></body>
</news>
