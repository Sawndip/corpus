<teiHeader>
<fileDesc>
<titleStmt>
  <title>'ทักษิณ'โฟนอิน พร้อมเจรจาสร้างสมานฉันท์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-06 14:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18641  </bibl>
</sourceDesc>
</fileDesc>
</teiHeader>
<news>
<headline>'<persName>ทักษิณ</persName>'โฟนอิน พร้อมเจรจาสร้างสมานฉันท์</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลาประมาณ 10.00 น. วันนี้(6 ก.ย.) <persName>พ.ต.ท.ทักษิณ ชินวัตร</persName> อดีตนายกรัฐมนตรี ให้สัมภาษณ์ทางโทรศัพท์สายตรงในรายการ 'ดิ เอ็กซ์คลูซีฟ' ออกอากาศทางสถานีวิทยุเอฟเอ็ม 100.5 เมกะเฮิร์ตซ ของบริษัท อสมท. จำกัด(มหาชน) ดำเนินรายการโดย <persName>นายจอม เพชรประดับ</persName> ถึงการเคลื่อนไหวของตนเอง ว่า ก่อนปฏิวัติมีคนลือว่าตนขนเงินออกมา 30 กระเป๋าเดินทาง ซึ่งจริงๆแล้วไม่มีใครทำได้ ขอให้อย่าหลงประเด็น อย่าหลงเชื่อกลุ่มคนที่ปล่อยข่าว ซึ่งถ้าจำได้ ก่อนหน้านี้ตนเคยซื้อสโมมรฟุตบอล แล้วก็ขายไปแล้วนำผลกำไรมาลงทุนเหมืองเพชร เมื่อถามถึงข่าวที่ว่า <persName>พ.ต.ท.ทักษิณ</persName> ถูกอายัดเงินที่ประเทศอังกฤษ <persName>พ.ต.ท.ทักษิณ</persName> กล่าวว่า ตนไม่มีเงินฝากที่ประเทศอังกฤษ ทั้งหมดเป็นการปล่อยข่าวทำร้ายกัน เมื่อขายทีมฟุตบอลได้เงินมาจำนวนหนึ่ง ก็เพียงพอจะลงทุนในเหมือง เพราะราคาไม่ได้สูงมาก </p>
<p>ผู้ดำเนินรายการถามว่าการที่ <persName>พ.ต.ท.ทักษิณ</persName>เดินทางเข้าประเทศต่างๆนั้น ต่างประเทศรู้สึกกระอักกระอ่วนใจบ้างหรือไม่ <persName>พ.ต.ท.ทักษิณ</persName> กล่าวว่า เขาไม่กระอักกระอ่วนตน แต่เขากระอักกระอ่วนรัฐบาลไทยมากกว่า เขามีอธิปไตยในดินแดนของเขา จะให้ใครอยู่หรือจะให้ใครไปก็เป็นสิทธิ์ของเขา แต่รัฐบาลไทยทำจดหมายถึงทุกประเทศ ซึ่งต่างประเทศบอกว่าเขารำคาญ และก็ยังบอกอีกว่าเขารำคาญรัฐบาลไทย ยังไม่ต้องมาประเทศเขาก็ดี เมื่อถามว่ามีประเทศใดที่บอกว่า <persName>พ.ต.ท.ทักษิณ</persName> ไม่ทำตามคำสั่งศาลหรือไม่ <persName>พ.ต.ท.ทักษิณ</persName> กล่าวว่า ไม่มี เขาเห็นคำพิพากษากรณีที่ดินรัชดาก็ขำแล้ว มีอย่างที่ไหนคนซื้อไม่ผิด คนขายไม่ผิด แต่มันตลกตรงที่นายกฯเอาบัตรประชาชนไปรับรองให้ภรรยาซื้อที่ดินแล้วบอกว่าผิด แต่คนที่บุกรุกที่ดินป่าสงวนกลับไม่เป็นอะไร การเมืองไทยตอนนี้มุ่งแต่ทำลายฝ่ายตรงข้าม                </p>
<p>ต่อข้อถามว่ามีข่าวว่า <persName>พ.ต.ท.ทักษิณ</persName> มีเครื่องบินส่วนตัวและบอร์ดี้การ์ดชั้นดี <persName>พ.ต.ท.ทักษิณ</persName> กล่าวว่า  ตนไม่มีเครื่องบินและบอร์ดี้การ์ด ตนไม่กลัว เพราะเกิดมาหนเดียวตายหนเดียว เรื่องอย่างนี้ ตนเจอมาไม่รู้กี่รอบแล้ว เมื่อถามว่าจะหันมาร่วมมือกันเพื่อสร้างความสมานฉันท์ปรองดองได้หรือไม่ <persName>พ.ต.ท.ทักษิณ</persName> กล่าวว่า “ผมพร้อมเจรจากับทุกคน คิดดูขนาดคนอย่างคุณจอมยังติดต่อผมได้ แล้วคนที่มีอำนาจในประเทศจะติดต่อผมไม่ได้หรือ ขนาดคนขับแท็กซี่ ตำรวจชั้นผู้น้อยยังมีเบอร์ผม โทรมาผมก็คุย ผมคุยกับทุกคน แต่คนเดียวที่ไม่มีเบอร์ผมก็คือคนในทำเนียบรัฐบาล ยืนยันผมคุยกับทุกคน ไม่ว่าจะเป็นนายกฯ หรือรองนายกฯ แม้จะหน้าดำ ผมก็คุย”</p>
<p>ต่อข้อถามว่าถ้า<persName>นายอภิสิทธิ์ เวชชาชีวะ</persName> นายกรัฐมนตรี โทรศัพท์มาหา <persName>พ.ต.ท.ทักษิณ</persName> เพื่อขอความร่วมมือให้ <persName>พ.ต.ท.ทักษิณ</persName> หยุดเคลื่อนไหวแล้วทุกอย่างจบ <persName>พ.ต.ท.ทักษิณ</persName> กล่าวว่า จะร่วมมือกันอย่างไร ก็บอกมา ตนยินดีว่าจะให้ทำอะไร และรัฐบาลต้องบอกว่าจะทำอย่างไรด้วย เพื่อให้เกิดความปรองดองทุกฝ่าย ไม่ใช่ปรองดองเพียงฝ่ายเดียว ต้องหาจุดร่วมที่เหมาะสมด้วย </p>
<p>ต่อข้อถามว่าถ้า<persName>นายอภิสิทธิ์ เวชชาชีวะ</persName> นายกรัฐมนตรี โทรศัพท์มาหา <persName>พ.ต.ท.ทักษิณ</persName> เพื่อขอความร่วมมือให้ <persName>พ.ต.ท.ทักษิณ</persName> หยุดเคลื่อนไหวแล้วทุกอย่างจบ <persName>พ.ต.ท.ทักษิณ</persName> กล่าวว่า จะร่วมมือกันอย่างไร ก็บอกมา ตนยินดีว่าจะให้ทำอะไร และรัฐบาลต้องบอกว่าจะทำอย่างไรด้วย เพื่อให้เกิดความปรองดองทุกฝ่าย ไม่ใช่ปรองดองเพียงฝ่ายเดียว ต้องหาจุดร่วมที่เหมาะสมด้วย  </p>
<p>เมื่อถามว่าถ้านายกฯบอกว่า <persName>พ.ต.ท.ทักษิณ</persName> ต้องกลับมาเข้าสู่กระบวนการยุติธรรมก่อน <persName>พ.ต.ท.ทักษิณ</persName> กล่าวว่า ต้องถามว่ากระบวนการตอนนี้มันยุติธรรมจริงหรือไม่ และจะกำหนดความยุติธรรมอย่างไร ตนเชื่อว่าศาลส่วนใหญ่ยุติธรรม แต่มีบางส่วนที่ถูกแทรกแซง และ<persName>นายอภิสิทธิ์</persName>ก็เข้าไปแก้ไขตรงนี้ไม่ได้ เพราะไม่ใช่รัฐบาลที่มีอิสระอย่างแท้จริง แต่มีคนที่มีอิสระเหนือรัฐบาลเข้าไปแทรกแซง ที่จริงเรื่องที่ถ้าบ้านเมืองมีความสมดุล มีการถ่วงดุลที่ดีบ้านเมืองจะเดินไปได้ แต่ที่มันเป็นอย่างนี้ก็เพราะเพียงต้องการจะล้มตนเท่านั้น ทั้งนี้ ที่จริง เมื่อครั้งนั้นถ้าพูดกับตนดีๆว่าบอกให้หยุด ให้เลิกเพราะชนะมากไปแล้ว ตนก็จะหยุดและวางมือ ไม่ใช่ว่าตนอยากจะอยู่ เพียงแต่ว่าต้องการทำภารกิจที่ค้างอยู่ให้เสร็จสิ้น โดยตอนนี้ตนอยู่ในต่างประเทศก็มีความสุขดี ไม่มีความเครียดอะไร แต่มีคนกล่าวหาว่าตนไปทำคลีโม แต่หน้าตนตอนนี้ใสมาก.</p></body>
</news>
