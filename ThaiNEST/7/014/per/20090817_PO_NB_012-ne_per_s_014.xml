<teiHeader>
<fileDesc>
<titleStmt>
  <title>ปธ.วิปรัฐบาล  ระบุ "พ.ต.ท.ทักษิณ" ไม่มีความจริงใจแก้ปัญหาบ้านเมืองในขณะนี้ หลังพบว่า มีการโฟนอินขอบคุณกลุ่มเสื้อแดงยื่นถวายฎีกา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170114&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ.วิปรัฐบาล  ระบุ "<persName>พ.ต.ท.ทักษิณ</persName>" ไม่มีความจริงใจแก้ปัญหาบ้านเมืองในขณะนี้ หลังพบว่า มีการโฟนอินขอบคุณกลุ่มเสื้อแดงยื่นถวายฎีกา</headline>
<lead></lead>
<neck></neck>
<body><p>ประธานวิปรัฐบาล ระบุ อดีตนายกรัฐมนตรีไม่มีความจริงใจในการแก้ไขปัญหาของบ้านเมืองและไม่ควรนำเรื่องนี้ไปขยายผลทางการเมือง หลังยื่นรายชื่อถวายฎีกาแล้ววันนี้ <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล ระบุว่า ที่ประชุมวิปวันนี้ไม่ได้มีการหารือถึงประเด็นการแก้รัฐธรรมนูญ และการที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี โฟนอินบอกว่าผลสำรวจของประชาชนร้อยละ 72 อยากให้นำรัฐธรรมนูญฉบับปี 2540 มาใช้ โดยตั้งข้อสังเกตว่าอดีตนายกรัฐมนตรีเคยประกาศว่าไม่ได้อยู่เบื้องหลังกลุ่มคนเสื้อแดงล่ารายชื่อถวายฎีกา และไม่มีชื่อคนในครอบครัวร่วมด้วย แต่เหตุใดวันนี้จึงมีการโฟนอินขอบคุณ จึงเห็นว่าเป็นเรื่องที่น่ากลัว และไม่ควรใช้ประชาชนเป็นเครื่องมือเพื่อประโยชน์ของตัวเอง ซึ่งแสดงให้เห็นว่าอดีตนายกรัฐมนตรี ไม่มีความจริงใจในการแก้ไขปัญหาของบ้านเมือง ที่จะทำให้เกิดความสามัคคี และไม่แน่ใจว่าต้องการจะตอกลิ่มความแตกแยกให้มากขึ้นหรือไม่ พร้อมกันนี้ ยังขอร้องอย่านำเหตุการณ์ในวันนี้ไปขยายผลทางการเมือง </p></body>
</news>
