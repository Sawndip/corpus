<teiHeader>
<fileDesc>
<titleStmt>
  <title>กลุ่มพันธมิตรฯเรียกร้องรัฐบาลมีความชัดเจนในการทวงคืนพื้นที่ทับซ้อนบริเวณปราสาทพระวิหาร  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260268&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กลุ่มพันธมิตรฯเรียกร้องรัฐบาลมีความชัดเจนในการทวงคืนพื้นที่ทับซ้อนบริเวณปราสาทพระวิหาร</headline>
<lead></lead>
<neck></neck>
<body><p>กลุ่มพันธมิตรประชาชนเพื่อประชาธิปไตย เรียกร้องรัฐบาลมีความชัดเจน ในการทวงคืนพื้นที่ทับซ้อนบริเวณปราสาทพระวิหาร ขณะที่กระทรวงการต่างประเทศพร้อมชี้แจงเรื่องนี้ในสภาผู้แทนราษฎร <persName>นายปานเทพ พัวพงษ์พันธ์</persName> โฆษกกลุ่มพันธมิตรประชาชนเพื่อประชาธิปไตย กล่าวว่า ขอให้รัฐบาลมีความชัดเจนกรณีพื้นที่ทับซ้อน 4.6 ตารางกิโลเมตร บริเวณปราสาทพระวิหาร ที่ในวันที่ 28 สิงหาคมนี้ จะมีการพิจารณากรอบการเจรจาไทยกัมพูชาในที่ประชุมสภาผู้แทนราษฎร ขณะที่กระทรวงการต่างประเทศจะใช้แนวทางเจรจาผ่านคณะกรรมการเขตแดนร่วมไทย-กัมพูชา หรือ เจบีซี ซึ่งยังไม่แล้วเสร็จ แต่ยังมีการบุกรุกตัดถนนเชื่อมต่อ สร้างชุมชนรุกล้ำพื้นที่ดังกล่าว และยังพบว่า มีทหารกัมพูชาปลอมแปลงเป็นชาวบ้านและพระ แฝงอยู่บริเวณนั้นด้วย หากปล่อยไว้อาจเกิดปัญหาบานปลายจนไม่สามารถแก้ไขได้ จึงเรียกร้องให้รัฐบาลเร่งผลักดันชุมชนดังกล่าวออกนอกพื้นที่ ก่อนมีการเจรจาตามกรอบเจบีซี และไม่ควรถอนกำลังทหารออกจากพื้นที่ นอกจากนี้ ยังห่วงกรณีที่กลุ่มของ<persName>นายวีระ สมความคิด</persName> กำลังเดินทางไปพิสูจน์พื้นที่ดังกล่าว เนื่องจากเกรงจะเป็นอันตราย และเห็นว่าที่ผ่านมารัฐบาลพยายามปิดบังข้อมูลกรณีดังกล่าวทำให้ประชาชนต้องเดินทางไปพิสูจน์ด้วยตนเอง ด้า<persName>นายธานี ทองภักดี</persName> รองโฆษกกระทรวงการต่างประเทศ กล่าวว่า สิ่งที่กระทรวงการต่างประเทศจะนำเสนอต่อสภาผู้แทนราษฏรในวันที่ 28 สิงหาคมนี้ เป็นเพียงรายงานบันทึกการประชุม เจบีซีไทย-กัมพูชา 3 ครั้งที่ผ่านมา เพื่อขอความเห็นชอบต่อสภาฯ ให้การเจรจาครั้งต่อไปสามารถเดินหน้าได้ ไม่ใช่การตกลงแบ่งพื้นที่ทับซ้อนตามที่บางฝ่ายเข้าใจ ซึ่งในวันดังกล่าว<persName>นายกษิต ภิรมย์</persName> รัฐมนตรีว่าการกระทรวงการต่างประเทศ จะชี้แจงเรื่องนี้ต่อสภาฯให้เกิดความกระจ่าง </p></body>
</news>
