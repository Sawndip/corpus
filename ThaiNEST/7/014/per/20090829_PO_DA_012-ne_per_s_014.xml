<teiHeader>
<fileDesc>
<titleStmt>
  <title>จำคุก'ยงยุทธ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-29 07:32:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23051  </bibl>
</sourceDesc>
</fileDesc>
</teiHeader>
<news>
<headline>จำคุก'<persName>ยงยุทธ</persName>'</headline>
<lead></lead>
<neck></neck>
<body><p>อ่วมหนัก ศาลฎีกานักการเมือง ตัดสิทธิทางการเมือง 5 ปี อดีตประธานสภาผู้แทนฯ “<persName>ยุทธ ตู้เย็น</persName>” แถมจำคุก 2 เดือน ปรับ 4 พันบาท จงใจทำนิติกรรมอำพรางซุกหุ้น บริษัทแปรรูปผลไม้ จ.เชียงราย หวังตบตา ป.ป.ช. สอบบัญชีทรัพย์สิน ก่อน-หลังพ้นเก้าอี้ รมต. ทรัพยากรฯ แต่โทษจำรอ 1 ปี เจ้าตัวยังอุบเล่นการเมืองต่อหรือไม่หลังครบเว้นวรรค 5 ปี ครวญหลัง คมช. เข้ามาโดนไปแล้ว 4 คดี</p>
<p>ที่ศาลฎีกา แผนกคดีอาญาของผู้ดำรงตำแหน่งทางการเมือง สนามหลวง เมื่อ  เวลา 14.00 น. วันที่ 28 ก.ย. ผู้พิพากษา  หัวหน้าคณะในศาลฎีกา เจ้าของสำนวน พร้อมองค์คณะผู้พิพากษาทั้ง 9 คน ออกนั่งบัลลังก์อ่านคำพิพากษาคดีหมายเลขดำที่   2/2552 ที่คณะกรรมการป้องกันและปราบปรามการทุจริตแห่งชาติ (ป.ป.ช.) ยื่นคำร้องขอให้ศาลวินิจฉัย กรณี<persName>นายยงยุทธ ติยะไพรัช</persName> อดีต รมว.ทรัพยากรธรรมชาติและสิ่งแวดล้อม ผู้คัดค้าน ฐานจงใจยื่นบัญชีแสดงทรัพย์สินและหนี้สินของตนเองหรือคู่สมรส หรือบุคคลที่ยังไม่บรรลุนิติภาวะ ด้วยข้อความอันเป็นเท็จหรือปกปิดข้อเท็จจริงที่ควรแจ้งให้ทราบด้วยข้อความอันเป็นเท็จ ตามรัฐธรรม นูญ พ.ศ. 2550 มาตรา 263 และ พ.ร.บ. ว่าด้วย ป.ป.ช. พ.ศ. 2542 มาตรา 119</p>
<p>คดีนี้ ป.ป.ช. ยื่นคำร้องสรุปว่า ผู้คัดค้านเป็น ส.ส. และ รมว.ทรัพยากรฯ ในสมัยรัฐบาล <persName>พ.ต.ท.ทักษิณ ชินวัตร</persName> เป็นนายกรัฐมนตรี ได้ยื่นแสดงบัญชีทรัพย์สินอันเป็นเท็จ รวม 5 ครั้ง กรณีเข้ารับตำแหน่งรัฐมนตรี เมื่อวันที่ 14 มี.ค. 2548 กรณีพ้นจากตำแหน่งเมื่อวันที่ 19 ก.ย. 2549 กรณีพ้นตำแหน่งเป็นเวลา 1 ปี เมื่อวันที่ 19 ก.ย. 2550 กรณีเข้ารับตำแหน่ง ส.ส. เมื่อวันที่ 8 ก.ค. 2551 และกรณีพ้นจากตำแหน่ง ส.ส. เมื่อวันที่ 8 ก.ค. 2551 โดยระบุว่ามีทรัพย์สินเป็นเงินให้กู้ยืม 1,600,000 บาท ที่ได้มาจากการขายหุ้นบริษัท มิติฟู้ด โปรดักส์ จำกัด 24,500 หุ้น รวม 2,450,000 บาท ให้กับ <persName>พ.ต.ท.    นัฎฐวุฒิ ยุววรรณ</persName> น้องภรรยา โดยมีการชำระเงินสด 800,000 บาท ส่วนที่เหลือทำเป็นหนังสือรับสภาพหนี้ แต่ความจริงแล้วไม่มีเจตนาซื้อขายหุ้น และไม่มีการชำระเงินกันจริง เป็นการอำพรางทรัพย์สิน เพื่อให้ผู้  คัดค้านมีคุณสมบัติ เข้ารับตำแหน่งรมว. ทรัพยากรฯ ได้</p>
<p>ต่อมา <persName>นายยงยุทธ</persName> ยื่นเอกสารและให้การคัดค้านว่า มติของ ป.ป.ช. ผู้ร้องมิชอบ เนื่องจากการขายหุ้นดังกล่าวมีการจดแจ้งเปลี่ยนชื่อผู้ถือหุ้นกับนายทะเบียนอย่างถูกต้อง และมีการซื้อขายชำระเงินกันจริง โดยบริษัทมิติฟู้ด ประกอบกิจการประเภทแปรรูปผลไม้กระป๋อง ต่อมาปี 2548 ผู้ค้านได้ขายหุ้น 24,500 หุ้น ให้กับ <persName>พ.ต.ท.   นัฎฐวุฒิ</persName> โดยชำระเงินแล้ว 800,000 บาท ที่เหลือทำสัญญารับสภาพหนี้ เมื่อปี 2549 โดย <persName>พ.ต.ท.นัฎฐวุฒิ</persName> มีฐานะที่จะซื้อหุ้นและชำระเงินได้ เนื่องจากมีทรัพย์สินเป็นที่ดิน เงินฝากบัญชี และในสหกรณ์ออมทรัพย์ อีกทั้งภรรยาก็มีทรัพย์สินเป็นเงินฝากบัญชีจำนวนมาก ส่วนบริษัทมิติฟู้ด ก็มีทรัพย์สินที่มีมูลค่าสมควรแก่การซื้อหุ้น</p>
<p>ศาลพิเคราะห์แล้วเห็นว่า ตามสัญญาซื้อขายหุ้นระบุว่า เงินส่วนที่เหลือ 1,600,000 บาท <persName>พ.ต.ท.นัฎฐวุฒิ</persName> จะชำระเมื่อมีการโอนหุ้นและจดแจ้งทะเบียนผู้ถือหุ้นเรียบร้อยแล้ว หากผิดสัญญาจะต้องโอนหุ้นคืนให้ผู้คัดค้าน และยินยอมให้ริบเงินที่จ่ายไปแล้ว แต่ข้อเท็จจริงปรากฏว่า เมื่อมีการโอนหุ้น และจดแจ้งทะเบียนผู้ถือหุ้นแล้ว เมื่อวันที่ 11 มี.ค. 2548 แต่ <persName>พ.ต.ท.นัฎฐวุฒิ</persName> ยังไม่ได้ชำระเงินส่วนที่เหลือให้กับผู้คัดค้าน จึงถือว่ากระทำผิดสัญญา แต่ผู้คัดค้านไม่ดำเนินการใด ๆ เพียงแต่ให้ <persName>พ.ต.ท.นัฎฐวุฒิ</persName> ทำหนังสือรับสภาพหนี้ เมื่อครบกำหนดยังไม่ชำระ หลังจากนั้น 3 ปี จึงมีการชำระเงินเพียงบางส่วน โดยผู้คัดค้านอ้างว่าเหตุที่ไม่ทวงถามเนื่องจากเป็นน้องภรรยา</p>
<p>ศาลเห็นว่าหากเป็นตามที่ผู้คัดค้านอ้างก็ไม่มีเหตุที่จะต้องให้ <persName>พ.ต.ท.นัฎฐวุฒิ</persName> ทำสัญญารับสภาพหนี้ และเมื่อพิจารณาจากบัญชีงบดุลของบริษัทมิติฟู้ด ที่ยื่นต่อกรมพัฒนาธุรกิจการค้า กระทรวงพาณิชย์ ตั้งแต่ปี 2544-2548 พบว่าไม่มีทรัพย์สินถาวร มีทรัพย์สินเพียงเล็กน้อย ส่วนบัญชีเงินฝากที่บริษัทเปิดไว้ที่ จ.เชียงราย ก็ถูกปิดไปนาน กว่า 7 ปี จึงเชื่อว่าบริษัทไม่มีผลประกอบการ หรือรายได้ที่จะทำให้ <persName>พ.ต.ท.นัฎฐวุฒิ</persName> ที่จะซื้อหุ้นมูลค่าสูงถึง 2,450,000 บาท อีกทั้ง <persName>พ.ต.ท.นัฎฐวุฒิ</persName> ให้การว่า หลังจากซื้อหุ้นแล้วไม่เคยเข้าไปยุ่งเกี่ยวกับการบริหารงาน และไม่ทราบว่ากรรมการผู้มีอำนาจเป็นใคร ผลประกอบการเป็นอย่างไร ผิดวิสัยนักลงทุนที่จะซื้อหุ้นบริษัทในจำนวนสูงถึง 70 เปอร์เซ็นต์ของหุ้นที่มีอยู่    </p>
<p>ข้อเท็จจริงฟังได้ว่า <persName>นายยงยุทธ</persName> ผู้คัดค้าน ทำนิติกรรมอำพรางให้ <persName>พ.ต.ท.   นัฎฐวุฒิ</persName> ถือหุ้นแทน โดยไม่มีเจตนาซื้อขายชำระเงินกันจริง เพื่อไม่ให้<persName>นายยงยุทธ</persName> มีคุณสมบัติต้องห้ามในการเข้ารับตำแหน่งรัฐมนตรี ตามที่ พ.ร.บ.จัดการหุ้นส่วนและหุ้นรัฐมนตรี พ.ศ. 2543 ที่ห้ามมิให้ถือหุ้นในบริษัทเกินร้อยละ 5 องค์คณะจึงมีมติเสียงข้างมากว่า <persName>นายยงยุทธ</persName> ผู้คัดค้าน มีเจตนาจงใจยื่นบัญชีแสดงทรัพย์สิน และหนี้สินของตนเองหรือคู่สมรส หรือบุคคลที่ยังไม่บรรลุนิติภาวะ ด้วยข้อความอันเป็นเท็จ หรือปกปิดข้อเท็จจริงที่ควรแจ้งให้ทราบด้วยข้อความอันเป็นเท็จ พิพากษาลงโทษห้ามดำรงตำแหน่งทางการเมือง และในพรรคการเมืองเป็นเวลา 5 ปี ตามรัฐธรรมนูญ พ.ศ. 2550 มาตรา 263 วรรค 2 นับแต่วันที่ศาลมีคำวินิจฉัย และให้ลงโทษจำคุก 2 เดือน ปรับ 4,000 บาท ตาม พ.ร.บ.ว่าด้วย ป.ป.ช.ฯ มาตรา 119 แต่ไม่ปรากฏว่าผู้คัดค้านเคยต้องโทษจำคุก มาก่อน โทษจำคุกจึงให้รอการลงโทษไว้มีกำหนด 1 ปี</p>
<p>ผู้สื่อข่าวรายงานว่า <persName>นายยงยุทธ</persName> เดินทางมาฟังคำพิพากษาด้วยสีหน้าเรียบเฉย มีกลุ่มผู้สนับสนุนประมาณ 30 คน ร่วมเข้าฟังการพิจารณา ภายหลังฟังคำพิพากษาแล้วนายยงยุทธเดินลงมาให้สัมภาษณ์ และพูดคุยกับกลุ่มผู้สนับสนุนที่สวมเสื้อแดงมารอให้กำลังใจ 5 คน ด้วยความเป็นกันเอง <persName>นายยงยุทธ</persName> กล่าวว่าไม่รู้สึกอะไร ยังมุ่งมั่นที่จะให้ประชาชนรักกัน ตนเคยพูดตอนพ้นตำแหน่งใหม่ ๆ ที่โดนใบแดงว่า แม้กระทั่งตนเป็นเหยื่อก็ยินดี ไม่เล่นการเมือง เดินกลับบ้านก็ยินดี แต่ขอให้คนไทยรักและสามัคคีกัน และวันนี้ที่ถามว่าตนมีความรู้สึกไหม ก็คงไม่มีความรู้สึกอะไร เนื่องจากตนเป็นอะไรก็ได้ ไม่เป็นอะไรก็ได้ อนาคตการเมืองไม่ใช่เรื่องใหญ่ เราสามารถที่จะไปทำงานอะไรต่าง ๆ ได้เยอะแยะ เมื่อถามว่ายังเหลืออีกกี่คดีที่ถูกฟ้องร้อง <persName>นายยงยุทธ</persName>กล่าวว่า ตั้งแต่ คมช. เข้ามาตนโดนโหลหนึ่ง คดีนี้เป็นคดีที่ 4 </p>
<p>ผู้สื่อข่าวรายงานด้วยว่า ก่อนหน้านี้<persName>นายยงยุทธ</persName> เคยถูกตุลาการรัฐธรรมนูญพิพากษาเพิกถอนสิทธิทางการเมืองเป็นเวลา 5 ปี เมื่อวันที่ 30 พ.ค. 2550 ในคดียุบพรรคพลังประชาชน นอกจากนี้ศาลฎีกาแผนกคดีเลือกตั้ง ยังมีคำพิพากษาให้เพิกถอนสิทธิ เลือกตั้งเป็นเวลา 5 ปี ในกรณีที่คณะกรรมการการเลือกตั้ง (กกต.) มีมติให้ใบแดง ฐานซื้อเสียงใน จ.เชียงราย เมื่อวันที่ 8 ก.ค. 2551 ไปจนถึงวันที่ 8 ก.ค. 2556 ส่วนกรณีจงใจยื่นบัญชีทรัพย์สินเท็จนี้ จะนับตั้งแต่วันที่ศาลมีคำสั่งคือ วันที่ 28 ก.ย. 2552 ไปจนถึง 28 ก.ย. 2557 นั่นคือ<persName>นายยงยุทธ</persName>จะต้องเว้นวรรคทางการเมืองตั้งแต่วันที่ 8 ก.ค. 2551 ถึง 28 ก.ย. 2557 รวม 6 ปีเศษ.
</p></body>
</news>
