<teiHeader>
<fileDesc>
<titleStmt>
  <title>เอ็นจีโอจี้ สธ.คลอด ก.ม.ให้รัดกุม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 07:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16738  </bibl>
</sourceDesc>
</fileDesc>
</teiHeader>
<news>
<headline>เอ็นจีโอจี้ สธ.คลอด ก.ม.ให้รัดกุม</headline>
<lead></lead>
<neck></neck>
<body><p>ที่กระทรวงสาธารณสุข เมื่อวันที่ 27 ส.ค.  เครือข่ายผู้บริโภค นำโดย <persName>น.ส.สารี อ๋องสมหวัง</persName> ผู้จัดการมูลนิธิเพื่อผู้บริโภค <persName>นางปรียานันท์ ล้อเสริมวัฒนา</persName> ประธานเครือข่ายผู้เสียหายทางการแพทย์ พร้อมด้วยตัวแทนภาคประชาชนมาร้องเรียนให้กระทรวงสาธารณสุขแก้ไขร่าง พ.ร.บ.สร้างเสริมความสัมพันธ์ที่ดีในระบบบริการสาธารณสุข พ.ศ. .... โดยได้เข้าหารือกับ<persName>นาย พิเชษฐ พัฒนโชติ</persName> ที่ปรึกษา รมว.สาธารณสุข โดย<persName>นายพิเชษฐ</persName> กล่าวว่า สำหรับข้อที่มีปัญหามากคือ สำนักงานคุ้มครองผู้เสียหายจากการรับบริการสาธารณสุข ร่าง พ.ร.บ. เดิม กำหนดให้เป็นองค์กรอิสระ แต่ในร่าง พ.ร.บ. ใหม่ ให้เป็นหน่วยงานภายใต้การกำกับของกรมสนับสนุนบริการสุขภาพ แต่เมื่อภาคประชาชน อยากให้เป็นองค์กรอิสระตาม พ.ร.บ. เดิมที่ประชุมจะเสนอให้<persName>นายวิทยา แก้วภราดัย</persName> รมว.สาธารณสุข นำเรื่องนี้หารือใน ครม. ว่าจะเป็นองค์กรอิสระได้หรือไม่ หากไม่ได้ถ้าจะเป็นหน่วยงานภายใต้สังกัดกรมสนับสนุนบริการสุขภาพ (สบส.) หรือสำนักงานหลักประกันสุขภาพแห่งชาติ (สปสช.) ก็ให้เป็นมติ ครม.</p>
<p><persName>นางปรียานันท์</persName> กล่าวว่า สำนักงานดังกล่าวควรเป็นอิสระ และไม่ควรขึ้นอยู่กับกรม สบส. เนื่องจากที่ผ่านมาหน่วยงานนี้เป็นคู่กรณีกับผู้ป่วยและผู้   เสียหายมาโดยตลอด และที่ผ่านมาทาง สบส. มีความพยายามในการยื้อเพื่อให้กองทุนนี้อยู่ภายใต้หน่วยงานตลอด อยากถามว่าเมื่อเป็นเช่นนี้ กฎหมายนี้จะมีประโยชน์อะไร ถึงการออกกฎหมายจะช้าไปบ้างแต่จะทำให้รัดกุมขึ้น.
</p></body>
</news>
