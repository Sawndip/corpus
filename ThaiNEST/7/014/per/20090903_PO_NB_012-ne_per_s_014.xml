<teiHeader>
<fileDesc>
<titleStmt>
  <title>นายกฯยอมรับคลิปเสียเป็นของตนเองแต่ไม่ใช่ทั้งหมด  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030211&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯยอมรับคลิปเสียเป็นของตนเองแต่ไม่ใช่ทั้งหมด</headline>
<lead></lead>
<neck></neck>
<body><p>นายกรัฐมนตรี ยอมรับคลิปเสียงเป็นของตนเองบางส่วน แต่ไม่ใช่ทั้งหมด <persName>ร้อยตำรวจเอกเฉลิม อยู่บำรุง</persName> ประธานสมาชิกสภาผู้แทนราษฎรพรรคเพื่อไทย ตั้งกระทู้ถามสดกรณีคลิปคำพูดของ<persName>นายอภิสิทธิ์ เวชชาชีวะ</persName> นายกรัฐมนตรี ใช้อำนาจในการบริหารราชการแผ่นดิน โดยระบุว่า ได้ตรวจสอบในฐานะที่ไม่ใช่ผู้เชี่ยวชาญ ก็รู้ว่ามีการตัดต่อ แต่เป็นการตัดคำพูดที่เป็นเสียงบุคคลอื่นออกไปเพื่อให้สั้นกระชับขึ้น และฟังเข้าใจถ้อยคำที่นายกรัฐมนตรีพูด และขอเปิดคลิปดังกล่าวในที่ประชุม แต่<persName>นายสามารถ แก้วมีชัย</persName> รองประธานสภาผู้แทนราษฎร ในฐานะประธานในที่ประชุม ไม่อนุญาตให้เปิดคลิปดังกล่าว เนื่องจาก<persName>นายชัย ชิดชอบ</persName> ประธานสภาผู้แทนราษฎร ได้วินิจฉัยไปแล้วไม่ให้นำคลิปดังกล่าวมาเปิด เพื่อให้เป็นบรรทัดฐานเดียวกัน <persName>นายอภิสิทธิ์ เวชชาชีวะ</persName> นายกรัฐมนตรี ชี้แจงยืนยันว่า เป็นเสียงตนเอง แต่ไม่สามารถยืนยันว่า เป็นเสียงตนเองทั้งหมดหรือไม่ หากคนฟังก็น่าจะเข้าใจจุดมุ่งหมายของคนที่ทำคลิปดังกล่าว ว่าเป็นอย่างไร ซึ่งคลิปเสียงดังกล่าว เป็นเสียงที่ตนเองพูดในรายการเชื่อมั่นประเทศไทยกับ<persName>นายกฯ อภิสิทธิ์</persName> วันที่ 19 เมษายน ที่ทำเนียบรัฐบาล และเทปวันที่ 26 เมษายน 2552 </p></body>
</news>
