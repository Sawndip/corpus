<teiHeader>
<fileDesc>
<titleStmt>
  <title>ตื่น!ตัวเงินตัวทองตายคาทำเนียบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 10:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16586  </bibl>
</sourceDesc>
</fileDesc>
</teiHeader>
<news>
<headline>ตื่น!ตัวเงินตัวทองตายคาทำเนียบ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลาประมาณ 09.00 น. วันนี้(27 ส.ค.) ที่บริเวณห้องผู้สื่อข่าว(รังนกกระจอกใหม่) ทำเนียบรัฐบาล กลุ่มผู้สื่อข่าวที่เดินทางมาปฏิบัติหน้าที่ตามปกติได้กลิ่นเน่าเหม็นคล้ายซากสัตว์โชยคละคลุ้งไปทั่วบริเวณ จึงได้เดินสำรวจพื้นที่โดยรอบ ปรากฏว่าพบซากตัวเงินตัวทองขนาดใหญ่ ความยาวประมาณ 2 เมตร ตายอยู่ในท่อน้ำด้านหน้ารังนกกระจอกใหม่ติดกับโรงจอดรถที่อยู่ด้านข้างตึกบัญชาการ 1 ซึ่งเป็นสถานที่ทำงานของรองนายกรัฐมนตรี และรัฐมนตรีประจำสำนักนายกรัฐมนตรี จึงได้แจ้งให้เจ้าหน้าที่ทำเนียบรัฐบาลมาเก็บซากดังกล่าว ต่อมาผู้ดูแลสวนได้มาดำเนินการเก็บซากตัวเงินตัวทองออกไป อย่างไรก็ตาม ได้มีการวิพากษ์วิจารณ์จากทั้งบรรดาผู้สื่อข่าวและข้าราชการประจำทำเนียบรัฐบาลไปต่างๆนานา เพราะที่ผ่านมาไม่เคยเกิดเหตุการณ์ในลักษณะเช่นนี้มาก่อน และตามปกติแล้วบรรดาตัวเงินตัวทองภายในทำเนียบรัฐบาลจะเดินหากินอยู่ในท่อระบายน้ำภายทำเนียบรัฐบาลอยู่เป็นประจำ.</p></body>
</news>
