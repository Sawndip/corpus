<teiHeader>
<fileDesc>
<titleStmt>
  <title>อย.สั่งคุมสารผลิตยาลดน้ำมูก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 07:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17769  </bibl>
</sourceDesc>
</fileDesc>
</teiHeader>
<news>
<headline>อย.สั่งคุมสารผลิตยาลดน้ำมูก</headline>
<lead></lead>
<neck></neck>
<body><p>เมื่อวันที่ 1 ก.ย. <persName>นพ.พิพัฒน์ ยิ่งเสรี</persName> เลขาธิการคณะกรรมการอาหารและยา (อย.) ให้สัมภาษณ์ถึงการควบคุมซูโดอีเฟดรีนที่เป็นส่วนผสมในยาลดน้ำมูก แก้คัดจมูก เนื่องจากเป็นหวัดและภูมิแพ้ ว่า ซูโดอีเฟดรีนเป็นยาที่มีประโยชน์ก็จริง แต่กลับมีการนำไปใช้ผิดทาง โดยนำไปใช้เป็นสารตั้งต้นในการผลิตยาบ้า ดังนั้น อย.จึงได้ควบคุมการนำเข้าและการส่งออกไปต่างประเทศ โดยเฉพาะร้านขายยาได้ขอความร่วมมือห้ามขายปลีกยาเกินกว่า 60 เม็ดให้กับผู้ป่วย 1 ราย ที่ผ่านมา อย.ร่วมกับตำรวจ ปราบปรามยาเสพติดจับกุมการลักลอบส่งซูโดอีเฟดรีนไปขายยังต่างประเทศรวมทั้งการใช้ประเทศไทยเป็นทางผ่านส่งไปขายยังประเทศเพื่อนบ้าน นอกจากนี้ยังสามารถจับกุมยาลดน้ำมูก แก้คัดจมูกปลอม ซึ่งเมื่อนำไปตรวจพบว่า ยาดังกล่าวไม่มีส่วนผสมของซูโดอีเฟดรีน    </p>
<p><persName>ภก.วินิต อัศวกิจวิรี</persName> ผอ.กองควบคุมยา กล่าวว่า มีความพยามในการกว้านซื้อยาลดน้ำมูก แก้คัดจมูก ซึ่งมีส่วนผสมของซูโดอีเฟดรีน เพื่อลักลอบส่งไปขายยังต่างประเทศ ซึ่งทำให้ราคายาจากเม็ดละไม่กี่บาทเพิ่มสูงถึง 3-5 เท่า กรณีที่จับซูโดอีเฟดรีนปลอมได้นั้น เนื่องจากมีการร้องเรียนระหว่างบริษัท จึงเข้าไปตรวจสอบและจับกุมได้นับแสนเม็ด นอกจากนี้ยังมีจับกุมได้ทางภาคใต้ที่นำเข้ามาจากประเทศเพื่อนบ้าน อย่างไรก็ตามคิดว่า การทำยาปลอมคงมีไม่มากเพราะหากปลายทางตรวจพบว่า ไม่มีส่วนผสมของซูโดอีเฟดรีนก็จะยกเลิกการสั่งสินค้า.
</p></body>
</news>
