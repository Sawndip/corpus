<teiHeader>
<fileDesc>
<titleStmt>
  <title>'เพื่อไทย'แฉ สพช.แหกตา ให้ข่าวแจ้งความ3จนท.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-08 14:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13061  </bibl>
</sourceDesc>
</fileDesc>
</teiHeader>
<news>
<headline>'เพื่อไทย'แฉ สพช.แหกตา ให้ข่าวแจ้งความ3จนท.</headline>
<lead></lead>
<neck></neck>
<body><p>วันนี้( 8 ส.ค.) ที่สวนสยาม <persName>นายอนุดิษฐ์ นาครทรรพ</persName> สส.กทม.พรรคเพื่อไทย ให้สัมภาษณ์ถึงการดำเนินการตรวจสอบการทุจริตในโครงชุมชนพอเพียง ว่า ขณะนี้มีการพยายามฆ่าตัดตอนด้วยการปกปิดเอกสารพยานหลักฐาน โดยเมื่อวันที่ 7 ส.ค.ที่ผ่านมา ทางพรรคได้รับข้อมูลว่ามีเจ้าหน้าที่ลงไปตรวจสอบข้อเท็จจริงที่ จ.อยุธยา แต่ได้ไม่รับความร่วมมือจากเจ้าหน้าที่ปกครองในพื้นที่จึงได้กลับมาแจ้งให้ผู้บังคับบัญชา ในสำนักงานเศรษฐกิจพอเพียงเพื่อยกระดับชุมชน(สพช.) เพื่อขออำนาจเข้าไปตรวจเรื่องดังกล่าว ปรากฎว่ารองผู้อำนวยการคนหนึ่งที่ไม่ได้มีอำนาจหน้าที่ในการตรวจสอบหรือดูแลโดยตรงกลับเข้ามาบอกให้ยุติบทบาทการทำงานของเจ้าหน้าที่ที่กำลังดำเนินการตรวจสอบทั้ง 3 คนพร้อมทั้งให้เจ้าหน้าที่ทั้ง 3 คนนั้นพักงานโดยบอกว่าอาทิตย์นี้ไม่ต้องมาทำงาน</p>
<p><persName>นายอนุดิษฐ์</persName> กล่าวว่า ทางพรรครู้สึกเป็นเรื่องการดำเนินการตรวจสอบเรื่องนี้ เพราะขณะนี้หัวหน้ารัฐบาลและคนในรัฐบาลเริ่มออกมาชี้นำแล้วว่าเรื่องนี้เป็นการทุจริตระดับท้องถิ่น นอกจากนั้นตนยังมีเรื่องที่น่าแปลกใจคือ ก่อนหน้านี้มีการให้ข่าวว่า ผอ.สพช. ได้ไปแจ้งความดำเนินคดีกับผู้กระทำผิดในโครงการนี้จำนวน 3 คนกับเจ้าหน้าที่กองปราบปราม แต่เมื่อเราไปตรวจสอบพบว่าไม่มีการแจ้งความดำเนินคดีหรือกล่าวหาผู้กระทำความผิดใครสักคน เป็นเพียงการนำเอาเอกสารหลักฐานต่าง ๆ ไปปรึกษาหารือกับเจ้าหน้าที่ตำรวจเท่านั้นเอง  เมื่อเป็นอย่างนี้ต้องขอถามว่าเป็นการพยายามกลบเกลื่อนบ่ายเบี่ยงประเด็นหรือไม่หรือเป็นการลดแรงเสียดทานด้วยการแสดงให้เห็นว่าทาง สพช.ได้การดำเนินการอย่างใดอย่างหนึ่งทางกฎหมายแล้ว.</p></body>
</news>
