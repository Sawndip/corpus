<teiHeader>
<fileDesc>
<titleStmt>
  <title>'สมเกียรติ'ไม่มีปัญหาวิปรบ.ตั้ง ส.ส.ร.3  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-11 16:17:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19738  </bibl>
</sourceDesc>
</fileDesc>
</teiHeader>
<news>
<headline>'<persName>สมเกียรติ</persName>'ไม่มีปัญหาวิปรบ.ตั้ง ส.ส.ร.3</headline>
<lead></lead>
<neck></neck>
<body><p>วันนี้ (11 ก.ย.) <persName>นายสมเกียรติ ศรลัมพ์</persName> ส.ส.สัดส่วน พรรคเพื่อแผ่นดิน แกนนำผู้เสนอร่างแก้ไขเพิ่มเติมรัฐธรรมนูญ 2550 จำนวน 7 ประเด็น กล่าวถึง กรณีที่คณะกรรมการประสานงานพรรคร่วมรัฐบาล (วิปรัฐบาล) มีท่าทีจะเสนอให้แก้รัฐธรรมนูญมาตรา 291 เพื่อให้มี ส.ส.ร.3 ในการประชุมร่วมกันของรัฐสภา เพื่อพิจารณาข้อเสนอของคณะกรรมการสมานฉันท์ฯ ว่า ถ้าจะตั้ง ส.ส.ร.3 ก็ไม่มีปัญหา เชื่อว่า คงไม่ใช่การยื้อเวลา แต่ขอให้มีการทำอะไรบ้าง เพื่อบ้านเมืองจะได้ปลดล็อก ซึ่งหากตั้ง ส.ส.ร.3 ก็ต้องร่างรัฐธรรมนูญฉบับใหม่ ใช้เวลาประมาณ 6 เดือน และจะทำประชามติตอนท้ายด้วยก็แล้วแต่จะว่ากัน ไม่มีปัญหา</p>
<p>ส่วนกรณีที่จะมีประชาชนยื่นถอดถอน ส.ส.-ส.ว.ที่ร่วมลงชื่อในการเสนอแก้ไขรัฐธรรมนูญนั้น <persName>นายสมเกียรติ</persName> กล่าวว่า ตนเป็นคนร่างเองทั้งหมด ไม่ได้รับงานใคร ถ้าจะมีการยื่นถอดถอน ขอให้ถอดถอนตนคนเดียว เพราะทุกคนที่มาลงชื่อทำโดยบริสุทธิ์ใจ.</p></body>
</news>
