<teiHeader>
<fileDesc>
<titleStmt>
  <title>"ชวรัตน์"อ้างยังไม่ได้รับรายงานที่ดินอัลไพน์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090911/28113  </bibl>
</sourceDesc>
</fileDesc>
</teiHeader>
<news>
<headline>"<persName>ชวรัตน์</persName>"อ้างยังไม่ได้รับรายงานที่ดินอัลไพน์</headline>
<lead>"<persName>ชวรัตน์</persName>" ปัดจ้องเขี่ย"<persName>ถาวร</persName>" พ้นมท.3 ติงโตแล้วควรรู้ดี พูดมากอาจมีปัญหา ด้านลูกบ้านอัลไพน์ บุกร้อง มท.เพิกถอนสิทธิ์ต้องชดใช้</lead>
<neck></neck>
<body><p>(11ก.ย.) <persName>นายชวรัตน์ ชาญวีรกูล</persName> รมว.มหาดไทย กล่าวถึงความคืบหน้ากรณีปัญหาที่ดินสนามกอล์ฟอัลไพน์ว่า ได้รับฟัง <persName>นายวิชัย ศรีขวัญ</persName> ปลัดกระทรวงมหาดไทย และ<persName>นาย อนุวัฒน์ เมธีวิบูลย์วุฒิ</persName> อธิบดีกรมที่ดิน ชี้แจงแล้ว มีความชัดเจนดี หลังจากนี้ ทั้ง 2 คน จะต้องทำรายงานเสนอมายังตน แต่ขณะนี้ยังไม่ได้รับรายงาน
</p>
<p> ผู้สื่อข่าวถามว่า มีกระแสข่าวพรรคภูมิใจไทย กดดันให้รัฐบาลปรับ <persName>นายถาวร เสนเนียม</persName> พ้นจากตำแหน่ง รมช.มหาดไทย <persName>นายชวรัตน์</persName> กล่าวว่า ไม่ทราบใครกดดัน พรรคภูมิใจไทยยังไม่เคยพูดเรื่องนี้  แต่ก็มีความคิดคล้ายกับ <persName>นายสุเทพ เทือกสุบรรณ</persName> รองนายกฯ ที่พูดปรามว่า การพูดกันมาก ๆ จะกระทบกระทั่งกัน ถ้าต่างคนต่างพูดน้อย ก็คงไม่มีปัญหา ซึ่งตรงนี้ตนไม่ได้บอกว่า <persName>นายถาวร</persName>  พูดมากหรือพูดน้อย เพราะเป็นผู้ใหญ่มีวุฒิภาวะมากพอแล้ว</p>
<p>ผู้สื่อข่าวรายงานว่า เมื่อเวลา 13.30 น. <persName>นาง เพ็ญประภา อภิสิทธิ์มนตรี</persName> แกนนำชาวบ้านผู้ซื้อที่ดินจากโครงการจัดสรรของ บริษัทอัลไพน์ เรียลเอสเตท จำกัด พร้อมด้วยชาวบ้านจำนวน 20 คน เดินทางมายื่นหนังสือร้องเรียนต่อ<persName>นาย วิชัย ศรีขวัญ</persName> ปลัดกระทรวงมหาดไทย โดยมี<persName>นาย สุธี มากบุญ</persName> รองปลัดกระทรวงมหาดไทย เป็นผู้รับเรื่องแทน</p>
<p>หนังสือร้องเรียนระบุว่า ในฐานะที่เป็นชาวบ้านและผู้ซื้อที่ดินโดยสุจริต หากมีการเพิกถอนที่ดินดังกล่าว ชาวบ้านจะได้รับความเสียหายโดยตรง ซึ่งกระทรวงมหาดไทย ต้องชดใช้ค่าเสียหายด้วย</p></body>
</news>
