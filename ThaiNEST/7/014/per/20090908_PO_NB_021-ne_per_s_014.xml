<teiHeader>
<fileDesc>
<titleStmt>
  <title>โฆษก ปชป.  ชี้   "พ.ต.ท.ทักษิณ" ไม่ควรนำเรื่องคดีความมาต่อรองเจรจากับนายกฯ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080258&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก ปชป.  ชี้   "<persName>พ.ต.ท.ทักษิณ</persName>" ไม่ควรนำเรื่องคดีความมาต่อรองเจรจากับนายกฯ</headline>
<lead></lead>
<neck></neck>
<body><p> โฆษกพรรคประชาธิปัตย์ ระบุ หาก "<persName>พ.ต.ท.ทักษิณ</persName>" จะขอเจรจากับนายกรัฐมนตรี ไม่ควรนำเรื่องคดีความมาต่อรอง ขณะที่ พรรคประชาธิปัตย์ยังไม่ได้รับใบลาออกจาก ส.ส.ปราจีนบุรี <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงกรณีที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี พูดคุยผ่านเว็บไซต์ทวิตเตอร์ ขอเจรจากับ <persName>นายอภิสิทธิ์ เวชชาชีวะ</persName> นายกรัฐมนตรี ว่า นายกรัฐมนตรีไม่ได้รับทราบเรื่องนี้โดยตรง แต่เห็นว่า การเจรจาจะเกิดหรือไม่เป็นเรื่องของตัวบุคคลที่ต้องไม่นำข้อหาและคดีความมาต่อรอง และอยากให้มีการแก้ปัญหาในเรื่องของระบบมากกว่า ทั้งนี้ไม่เห็นด้วยว่าจะต้องรอสัญญาณจาก <persName>พ.ต.ท.ทักษิณ</persName> ในการแก้ปัญหาของบ้านเมือง ขณะที่ <persName>นายสรวุฒิ เนื่องจำนง</persName> ส.ส.ชลบุรี ในฐานะรองโฆษกพรรคประชาธิปัตย์ กล่าวถึงกรณีที่ <persName>นายเกียรติกร พากเพียรศิลป์</persName> ลาออกจากการเป็น ส.ส.ปราจีนบุรี ว่า ถือเป็นสิทธิส่วนบุคคล แต่ยืนยันว่าที่ผ่านมาพรรคได้ให้โอกาสในการทำงานอย่างดีที่สุด แต่<persName>นายเกียรติกร</persName> มีพฤติกรรมที่สับสน เช่น การอ้างว่าสามารถต่อโทรศัพท์ถึง <persName>พ.ต.ท.ทักษิณ</persName> ได้ ส่วนการกล่าวอ้างว่ามีการให้ของขลังกับนายกรัฐมนตรีนั้น ขอให้ประชาชนใช้วิจารณญาณเอง และขณะนี้พรรคยังไม่ได้รับใบลาออกจาก <persName>นายเกียรติกร</persName> </p></body>
</news>
