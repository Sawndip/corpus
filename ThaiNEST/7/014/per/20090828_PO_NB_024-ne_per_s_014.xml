<teiHeader>
<fileDesc>
<titleStmt>
  <title>อดีต รมว.คลัง ระบุ รัฐบาลประกาศใช้ พ.ร.บ.ความมั่นคงฯ ส่งผลประเทศขาดความน่าเชื่อถือ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280136&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อดีต รมว.คลัง ระบุ รัฐบาลประกาศใช้ พ.ร.บ.ความมั่นคงฯ ส่งผลประเทศขาดความน่าเชื่อถือ</headline>
<lead></lead>
<neck></neck>
<body><p>อดีตรัฐมนตรีว่าการกระทรวงการคลัง ระบุ รัฐบาลประกาศใช้ พ.ร.บ.ความมั่นคงฯ ทำให้ประเทศขาดความน่าเชื่อถือ ส่งผลต่อเศรษฐกิจของประเทศ พรรคเพื่อไทยจัดสัมมนา หัวข้อ ในการสัมมนากู้เศรษฐกิจไทย สร้างรายได้ให้ประชาชน โดยมี<persName>นายสุชาติ ธาดาธำรงเวช</persName> อดีตรัฐมนตรีว่าการกระทรวงการคลัง <persName>นายปานปรีย์ พหิทธานุกร</persName> รองหัวหน้าพรรคเพื่อไทย <persName>น.อ.อนุดิษฐ์ นาครทรรพ</persName> ส.ส.กทม. เป็นวิทยากร โดยมี ส.ก. ส.ข. และสมาชิกพรรคภาค กทม.เข้าร่วมสัมมนา โดย<persName>นายสุชาติ</persName> กล่าวถึงสถานการณ์เศรษฐกิจไทยที่ทำให้การใช้ปัจจัยทุนและการใช้แรงงานไม่เต็มที่ เนื่องจากการขาดความเชื่อมั่นต่อระบบเศรษฐกิจ ที่มีการเปลี่ยนแปลงระบบการเมืองจากระบอบประชาธิปไตย เป็นระบอบขุนนางหรือระบอบอำมาตย์ เปลี่ยนแปลงวิธีใช้กฎหมายเป็นแบบสองมาตรฐาน ขาดความยุติธรรม ทำให้ต่างชาติขาดความเชื่อมั่น รวมถึงการตั้งกลไกราคา การกำหนดอัตราแลกเปลี่ยนเงินที่แข็งเกินไป ทำให้ผลผลิตมีราคาสูงในสายตาต่างชาติ ส่งออกสินค้าได้น้อยลง ส่งผลถึงตัวเลขการส่งออกติดลบอย่างต่อเนื่อง ทั้งนี้เห็นว่ารัฐบาลควรแก้ปัญหาการเมืองก่อน เพื่อให้ประเทศกลับสู่ระบอบประชาธิปไตยที่แท้จริง และบริหารประเทศด้วย 3 นโยบายหลักเพื่อฟื้นเศรษฐกิจ คือ นโยบายด้านการคลัง นโยบายด้านการเงินในประเทศและต่างประเทศ โดยปรับโครงสร้างทางเศรษฐกิจให้มีทิศทางของประเทศที่ชัดเจน มีการวางแผนหาเงินเข้าประเทศ จากนั้นปรับโครงสร้างหนี้ในภาคธุรกิจ เร่งส่งเสริมและเร่งรัดการส่งออกและการท่องเที่ยว ขับเคลื่อนเศรษฐกิจรากหญ้า สามารถดึงดูดการลงทุนจากทั้งในและต่างประเทศได้ ทั้งนี้<persName>นายสุชาติ</persName> เห็นว่า รัฐบาลไม่ควรประกาศใช้พระราชบัญญัติการรักษาความมั่นคงภายในราชอาณาจักร ขณะที่ประเทศอยู่ในสถานการณ์ปกติ เพราะจะทำให้ต่างชาติขาดความเชื่อมั่น การลงทุนหยุดชะงัก ส่งผลต่อเศรษฐกิจของประเทศ</p></body>
</news>
