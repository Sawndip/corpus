<teiHeader>
<fileDesc>
<titleStmt>
  <title>ผู้ประกอบการรถร่วม ยื่นหนังสือตรวจสอบรถตู้ผิดกฎหมาย  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260154&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผู้ประกอบการรถร่วม ยื่นหนังสือตรวจสอบรถตู้ผิดกฎหมาย</headline>
<lead></lead>
<neck></neck>
<body><p>ตัวแทนผู้ประกอบการรถร่วมโดยสารภาคตะวันออก ยื่นหนังสือต่อกรรมาธิการคมนาคม สภาผู้แทนราษฎร ตรวจสอบกรณีรถตู้ผิดกฎหมาย กระทบต่อรถโดยสารประจำทางถูกกฎหมายในพื้นที่ ตัวแทนผู้ประกอบการรถร่วมโดยสารและประจำทางภาคตะวันออก นำโดย<persName>นายสุรพงศ์ ภู่ธนะพิบูลย์</persName> ได้ยื่นหนังสือ ถึงกรรมาธิการคมนาคม สภาผู้แทนราษฎร ผ่าน<persName>นายไชยา พรหมมา</persName> สส.หนองบัวลำภู พรรคเพื่อไทย และ<persName>นายภุชงค์ รุ่งโรจน์</persName> ส.ส.สัดส่วน พรรคประชาธิปัตย์ ในฐานประธานกรรมาธิการการปกครอง สภาผู้แทนราษฎร เนื่องจากได้รับความเดือดร้อนในการประกอบอาชีพ เพราะมีรถตู้ผิดกฎหมายให้บริการเพิ่มมากขึ้น ส่งผลกระทบต่อธุรกิจรถโดยสารประจำทางที่ถูกต้องตามกฎหมาย ไม่สามารถประกอบกิจการได้ และแบกรับภาระการขาดทุนมาอย่างต่อเนื่อง จึงต้องการให้กรรมาธิการคมนาคม เร่งตรวจสอบหน่วยงานที่เกี่ยวข้อง ทั้งกรมการขนส่งทางบก และบริษัท ขนส่ง จำกัด ว่าเหตุใดจึงไม่มีความคืบหน้าเรื่องการปราบปรามรถตู้ผิดกฏหมาย ขณะเดียวกัน บริษัท ขนส่ง จำกัด ยังได้ประกาศให้ผู้ประกอบการรถร่วมฯ ปรับปรุงรถจากรถโดยสารขนาดใหญ่ เป็นรถตู้ใน 60 เส้นทาง ซึ่งเป็นการลงทุนที่สูง และหากไม่สามารถทำได้ ก็จะให้ผู้ประกอบการรายใหม่เข้ามาดำเนินการต่อไป โดยอ้างว่าเป็นความต้องการของประชาชน จึงต้องการให้คณะกรรมาธิการฯ ตรวจสอบเรื่องนี้ด้วย ขณะที่<persName>นายไชยา พรหมมา</persName> ในฐานะรองประธานกรรมาธิการคมนาคม สภาผู้แทนราษฎร กล่าวว่าจะรับเรื่องดังกล่าวไว้พิจารณาพร้อมเตรียมประชุมร่วมกันระหว่างกรรมาธิการคมนาคม และกรรมาธิการการปกครองสภาผู้แทนราษฎรเพื่อดูแลปัญหาที่เกิดขึ้นในพื้นที่ </p></body>
</news>
