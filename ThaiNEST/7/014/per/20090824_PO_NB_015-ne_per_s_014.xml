<teiHeader>
<fileDesc>
<titleStmt>
  <title>พล.อ. สนธิ มั่นใจรัฐบาลแก้ไขปัญหาบ้านเมืองได้ เชื่อกองทัพไม่เคลื่อนไหวนอกรัฐธรรมนูญ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208240157&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>พล.อ. สนธิ</persName> มั่นใจรัฐบาลแก้ไขปัญหาบ้านเมืองได้ เชื่อกองทัพไม่เคลื่อนไหวนอกรัฐธรรมนูญ</headline>
<lead></lead>
<neck></neck>
<body><p>อดีตประธานคณะมนตรีความมั่นคงแห่งชาติ มั่นใจรัฐบาลแก้ไขปัญหาบ้านเมืองได้ และกองทัพไม่เคลื่อนไหวนอกรัฐธรรมนูญ <persName>พลเอกสนธิ บุญยรัตกลิน</persName> อดีตประธานคณะมนตรีความมั่นคงแห่งชาติ หรือ คมช. ให้สัมภาษณ์ภายหลัง เข้ารับการอบรมหลักสูตรพัฒนาการเมืองของคณะกรรมการการเลือกตั้ง ที่พรรคประชาธิปัตย์ว่า ในฐานะประชาชนรู้สึกสบายใจและเชื่อมั่นว่า นายกรัฐมนตรีจะสามารถแก้ไขปัญหาต่างๆ ของบ้านเมืองได้ ส่วนกลุ่มคนเสื้อแดงนัดแต่งดำวันที่ 26 สิงหาคม และชุมนุมใหญ่วันที่ 30 สิงหาคม เป็นเรื่องธรรมดา และเป็นสิทธิที่สามารถทำได้ โดยขอให้เชื่อมั่นว่าจะไม่มีเหตุรุนแรงเกิดขึ้น เพราะรัฐบาลมีนโยบายชัดเจนในการบังคับใช้กฎหมาย ประกอบกับในอดีตมีบทเรียนเพียงพอ ที่ทำให้ทุกฝ่ายมีความระมัดระวัง ขณะเดียวกันยังมั่นใจว่า จะไม่มีเงื่อนไขที่ทำให้เกิดการเปลี่ยนแปลงทางการเมือง และกองทัพจะไม่เคลื่อนไหวนอกรัฐธรรมนูญ อย่างไรก็ตาม ได้ปฏิเสธที่จะแสดงความเห็นต่อความเคลื่อนไหวของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ที่เชิญชวนประชาชนให้มาร่วมรับประทานก๋วยเตี๋ยวเนื้อ วัดดงมูลเหล็กย่านสะพานพระรามเจ็ด โดยเห็นว่าสื่อควรช่วยพูดและแสดงความรู้สึกของตนเอง เพราะคิดว่าอดีตนายกรัฐมนตรีน่าจะเชื่อสื่อมากกว่า <persName>พล.อ.สนธิ</persName> ยังเห็นด้วยกับแนวคิดของนายกรัฐมนตรี เกี่ยวกับการเสนอพระราชบัญญัตินิรโทษกรรมของพรรคภูมิใจไทยที่ชัดเจนว่า ไม่ใช่คำตอบสุดท้ายของการแก้ไขปัญหาความแตกแยก และคิดว่าแนวทางที่รัฐบาลพยายามทำอยู่ มาถูกทางแล้ว ขณะที่ยืนยันว่า ไม่ใช่ปัญหาตกค้างจาก คมช. เพราะตนเองได้แก้ไขปัญหามามากแล้ว ไม่เช่นนั้นจะแย่กว่านี้ และเชื่อว่าปัจจัยการแก้ไขปัญหาต่างๆ ถ้าการเมืองนิ่ง ทุกอย่างก็จะดีขึ้น</p></body>
</news>
