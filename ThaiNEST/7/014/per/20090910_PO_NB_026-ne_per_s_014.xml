<teiHeader>
<fileDesc>
<titleStmt>
  <title>สี่เหลี่ยมประชาธิปไตย กับเครือข่ายผู้นำชุมชนต้นแบบ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100146&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สี่เหลี่ยมประชาธิปไตย กับเครือข่ายผู้นำชุมชนต้นแบบ</headline>
<lead></lead>
<neck></neck>
<body><p>สำนักงานประชาสัมพันธ์จังหวัดชลบุรี ร่วมกับ สมัชชาองค์กรชุมชน จังหวัดชลบุรี สำนักงานสภาพัฒนาการเมือง จัดพิธีมอบเกียรติบัตรให้แก่บุคคลต้นแบบ พร้อมร่วมเสวนาสี่เหลี่ยมประชาธิปไตยกับเครือข่ายผู้นำชุมชนกับการเสริมสร้างประชาธิปไตยที่ถูกต้อง เช้าวันนี้ (10 ก.ย.52) เวลา 09.00 น. ที่ศาลาประชาคมอำเภอบ้านบึง <persName>นายสุรินทร์ สรงสระแก้ว</persName> นายอำเภอบ้านบึง เป็นประธานในพิธีมอบเกียรติบัตรให้แก่บุคคลต้นแบบ ตามโครงการแผนที่ความรู้ในตัวคนที่ได้รับทุนสนับสนุนจากกองทุนพัฒนาการเมือง และบรรยายพิเศษ เรื่อง บทบาทผู้นำชุมชนกับการเสริมสร้างประชาธิปไตย โดยมีผู้เข้าร่วมพิธีกว่า 200 คน จากนั้นเป็นการเสวนาเรื่อง "สี่เหลี่ยมประชาธิปไตยกับเครือข่ายผู้นำชุมชนกับการเสริมสร้างประชาธิปไตยที่ถูกต้อง" ผู้ร่วมเสวนา ประกอบด้วย <persName>ดร.ลัดดาวัลย์ ตันติวิทยาพิทักษ์</persName> รองประธานสภาพัฒนาการเมือง <persName>นายวิชัย นะสุวรรณโน</persName> ผู้ช่วยผู้จัดการภาคกรุงเทพฯ ปริมณฑลและตะวันออก สถาบันพัฒนาองค์กรชุมชน (พอช.) <persName>นายวิทยา ปิยะพงษ์</persName> ประธานศูนย์บริการส่งเสริมเศรษฐกิจชุมชนครบวงจร อ.บ้านบึง <persName>นางสุอิม ศรีภูมี</persName> บุคคลต้นแบบอาชีพจักสาน การทำปุ๋ยอินทรีย์ <persName>นายยืนยงค์ มงคลแก้ว</persName> บุคคลต้นแบบอาชีพหมอดิน ปลูกหญ้าแฝก <persName>นายบาง สุภาผล</persName> บุคคลต้นแบบอาชีพการดูลักษณะของควาย โดยมี<persName>นายกิตติศักดิ์ หาญกล้า</persName> ประชาสัมพันธ์จังหวัดชลบุรี เป็นผู้ดำเนินการเสวนา การจัดกิจกรรมครั้งนี้ เป็นไปตามที่ <persName>ศาสตราจารย์นายแพทย์ประเวศ วะสี</persName> ราษฎรอาวุโส กล่าวไว้ว่า “จะปล่อยให้ประชาธิปไตย เป็นความคับแคบเฉพาะเรื่องของนักเลือกตั้งต่อไปไม่ได้ จึงต้องขยายเรื่องประชาธิปไตยให้กว้างขวางขึ้น โดยการพัฒนาสี่เหลี่ยมประชาธิปไตย ได้แก่ 1) พัฒนาคนไทยทุกคนให้เป็นพลเมืองชั้นหนึ่ง 2) สร้างจิตสำนึกประชาธิปไตย 3) การกระจายอำนาจ และ 4) ประชาชนมีส่วนร่วมในกิจการสาธารณะ” การพัฒนาคนไทยทุกคนให้เป็นพลเมืองชั้นหนึ่งนั้น จำเป็นต้องเคารพความรู้ในตัวคน ซึ่งได้มาจากการทำงาน จากวิถีชีวิต คนทุกคนก็จะมีศักดิ์ศรี แต่หากเคารพความรู้จากตำราเป็นสำคัญ ก็จะมีคนส่วนน้อยเท่านั้นที่มีศักดิ์ศรี เพื่อค้นหาบุคคลและองค์ความรู้ในตัวคนในพื้นที่อำเภอบ้านบึง ซึ่งเป็นพื้นที่ต้นแบบ จาก 8 ตำบลๆ ละ 20 คน รวมทั้งสิ้น 160 คน ที่มาจากหลากหลายอาชีพ </p></body>
</news>
