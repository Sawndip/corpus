<teiHeader>
<fileDesc>
<titleStmt>
  <title>นายกฯ ยืนยัน ลงพื้นที่จังหวัดต่าง ๆ ต่อ แม้กลุ่มผู้ชุมนุมเสื้อแดง จะมีการชุมนุมคัดค้าน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209120040&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน ลงพื้นที่จังหวัดต่าง ๆ ต่อ แม้กลุ่มผู้ชุมนุมเสื้อแดง จะมีการชุมนุมคัดค้าน</headline>
<lead></lead>
<neck></neck>
<body><p>นายกรัฐมนตรี ยืนยัน ลงพื้นที่จังหวัดต่าง ๆ ต่อไป แม้กลุ่มผู้ชุมนุมเสื้อแดง จะมีการชุมนุมคัดค้าน พร้อมเตรียมเสนอการประกาศ พ.ร.บ.ความมั่นคงเข้า ครม.ในวันอังคารนี้ <persName>นายอภิสิทธิ์ เวชชาชีวะ</persName> นายกรัฐมนตรี กล่าวภายหลังบันทึกเทปรายการเชื่อมั่นประเทศไทยกับ<persName>นายกฯ อภิสิทธิ์</persName> ที่เทศบาลตำบลท่าวุ้ง จังหวัดลพบุรี เกี่ยวกับกรณีที่เจ้าหน้าที่ดูแลขบวนรถนายกรัฐมนตรี บล็อกรถนักข่าวไม่ให้ตามขบวนลงพื้นที่จังหวัดลพบุรี เพื่อมอบนโยบายโครงการประกันราคาผลิตผลทางการเกษตรให้กับเกษตรกร เมื่อช่วงเช้าที่ผ่านมา ว่า เพื่อเป็นการดูแลความปลอดภัยของเจ้าหน้าที่ที่ไม่ให้เกิดการปะทะ เนื่องจากมีกระแสข่าวการเคลื่อนไหวของกลุ่มต่าง ๆจึงจำเป็นต้องมีการป้องกันระหว่างการเดินทางของนายกรัฐมนตรี ส่วนสถานการณ์การชุมนุมโดยรวมขณะนี้ยังเป็นไปด้วยความเรียบร้อย ไม่มีเหตุความวุ่นวายเกิดขึ้น พร้อมยืนยัน จะเดินทางลงพื้นที่จังหวัดต่าง ๆ ต่อไป แม้ว่าจะมีกลุ่มคนเสื้อแดงออกมาต่อต้านก็ตาม อย่างไรก็ตาม ระหว่างที่ขบวนรถนายกรัฐมนตรี กำลังเดินทางออกจากเทศบาลตำบลท่าวุ้ง กลุ่มคนเสื้อแดง ได้มีการขว้างปาสิ่งของใส่ขบวนรถนายกรัฐมนตรี รถสื่อมวลชน และคณะติดตาม นอกจากนี้ นายกรัฐมนตรี กล่าวด้วยว่า จากการหารือกับ <persName>พลตำรวจเอกธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ เกี่ยวกับสถานการณ์ภาพรวมการชุมนุมของกลุ่มคนเสื้อแดงในวันที่ 19 กันยายนนี้ จะมีการประกาศใช้พระราชบัญญัติ (พ.ร.บ.) ความมั่นคงฯ ควบคุมสถานการณ์การชุมนุมและรักษาความปลอดภัยหรือไม่นั้น จะมีการนำเข้าสู่การพิจารณาของคณะรัฐมนตรีในวันอังคารนี้ ซึ่งเบื้องต้นมีแนวโน้มว่าจะประกาศใช้ พ.ร.บ.ความมั่นคงดังกล่าว</p></body>
</news>
