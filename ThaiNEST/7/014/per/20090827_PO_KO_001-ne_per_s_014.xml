<teiHeader>
<fileDesc>
<titleStmt>
  <title>“สาทิตย์”ชี้"แม้ว"เร่งให้เปลี่ยนแปลงรบ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090827/26026  </bibl>
</sourceDesc>
</fileDesc>
</teiHeader>
<news>
<headline>“<persName>สาทิตย์</persName>”ชี้"<persName>แม้ว</persName>"เร่งให้เปลี่ยนแปลงรบ.</headline>
<lead><persName>สาทิตย์</persName>�เชื่อ "<persName>แม้ว</persName>" เร่งจบเกมให้เกิดการเปลี่ยนแปลงรัฐบาลใน 1-2 เดือน ชี้ "<persName>จตุพร</persName>" หลุดปากพูดมัดตัวเพื่อไทยจับมือเสื้อแดงหวังผลทางการเมือง</lead>
<neck></neck>
<body><p>(27ส.ค.) เวลา 09.00 น. <persName>นายสาทิตย์ วงศ์หนอยเตย</persName> รมต.ประจำสำนักนายกรัฐมนตรีให้สัมภาษณ์กรณีที่เกิดความขัดแย้งในกลุ่มคนเสื้อแดงถึงกับประกาศแยกตัวกัน ว่า ในความคิดของคนเสื้อแดงนั้นมันสะท้อนให้เห็นหลายครั้งแล้วว่าความเห็นไม่ตรงกัน แต่คนเหล่านี้มีเป้าหมายชัดเจนคือช่วย <persName>พ.ต.ท.ทักษิณ ชินวัตร</persName> อดีตนายกรัฐมนตรีและสุดท้ายจะแตกแยกกันอย่างไรก็ยังคงช่วย <persName>พ.ต.ท.ทักษิณ</persName> เช่นเดียวกับลูกน้องมาเฟียตีกันเองสุดท้ายก็จงรักภักดีต่อมาเฟียอยู่ดี กรณีนี้เหมือนกันเขาจงรักภักดี <persName>พ.ต.ท ทักษิณ</persName>ยิ่งกว่าอะไรเสียอีก สุดท้ายก็ทำให้<persName>พ.ต.ท.ทักษิณ</persName> อยู่ดีเพียงแต่อาจจะแยกกันคนละวิธีการ</p>
<p><persName>นายสาทิตย์</persName> กล่าวต่อว่า ขณะนี้ประเด็นที่น่าสนใจคือกรณีที่<persName>นายจตุพร พรหมพันธุ์</persName> ส.ส.พรรคเพื่อไทยได้พูดถึงพรรคเพื่อไทยอย่างน่าสนในลักษณะที่ระบุว่าพรรคเพื่อไทยรอจังหวะและแสวงประโยชน์จากกลุ่มคนเสื้อแดงโดยพรรคเพื่อไทยไม่ทำอะไรเลย กรณีนี้เห็นว่ามันเป็นการเชื่อมโยงระหว่างพรรคเพื่อไทยและกลุ่มคนเสื้อแดงที่ชัดเจนที่สุดว่าเป็นเนื้อเดียวกัน เพราะเรื่องนี้จะมีผลต่อการดำเนินการทางพรรคการเมืองของพรรคเพื่อไทย และแสดงให้เห็นว่าในขณะที่คุณดำเนินการในสภาอยู่นั้นก็กลับมีคนของคุณอีกกลุ่มหนึ่งไปดำเนินการบนถนนหรือ นอกสภา หากวันหนึ่งเกิดความรุนแรงใดๆ ขึ้นมา มันก็เป็นเรื่องที่ต้องรับผิดชอบของทั้ง 2 ฝ่าย ทางพรรคเพื่อไทยจะบอกว่าไม่เกี่ยวกับเสื้อแดงคงไม่ได้ เพราะคำพูดของ<persName>นายจตุพร</persName>ชัดเจนมากมันมัดตัวเลยว่าโยงกัน นอกจากนั้นยังมีความต้องการทำให้เห็นว่าเกิดความปั่นป่วนทั้งในและนอกสภา เพื่อให้สอดคล้องกับข้อเรียกร้องการยุบสภา และทำให้เห็นว่ารัฐบาลไม่สามารถคุมได้ทั้งในและนอกสภา แต่<persName>นายชัย ชิดชอบ</persName> ประธานสภาเป็นคนเก่ง และมีความใจเย็นจึงคุมเกมได้</p>
<p> เมื่อถามว่ากรณีที่มีความเชื่อมโยงนี้สามารถดำเนินคดีตามกฎหมายได้หรือไม่ <persName>นายสาทิตย์</persName> กล่าวว่า เรื่องนี้คงเป็นเพียงเบาะแสและต้องมีเรื่องอื่นเข้ามาประกอบด้วย วันนี้การเร่งเกมของ <persName>พ.ต.ท.ทักษิณ</persName> มันชี้ให้เห็นว่าอาจจะมีเงื่อนเวลาบางอย่างที่ทำให้<persName>พ.ต.ท.ทักษิณ</persName>ต้องเร่งรีบทำ ไม่เช่นนั้นจะเกิดความเสียหายซึ่งเราไม่ทราบว่าเป็นเรื่องอะไรอาจเป็นเรื่องของถิ่นที่อยู่ที่ขณะนี้ค่อนข้างมีปัญหา การพิจารณาคดีหลายคดีที่เร่งรัดเข้ามา เรื่องทางการเงินที่<persName>พ.ต.ท.ทักษิณ</persName>ต้องใช้เงินจำนวนมากในการสนับสนุนสมาชิกทั้งหลาย แต่ยืนยันว่ามีปัจจัยแน่นอนถึงได้เร่งเกมขนาดนี้และในทางการข่าวเรารู้ว่า มีความพยายามเร่งเกมตลอดเวลาเพื่อให้เกิดการเปลี่ยนแปลงให้ได้ภายใน 1-2 เดือนนี้ซึ่งรัฐบาลจะตั้งรับอย่างมีสติ</p></body>
</news>
