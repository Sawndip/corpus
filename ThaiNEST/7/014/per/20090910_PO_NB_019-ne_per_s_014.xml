<teiHeader>
<fileDesc>
<titleStmt>
  <title>กลุ่มแดงสยามจัดสัมมนา ยืนยันไม่ได้ขัดแย้งกับ 3 เกลอ เพียงแต่มีความคิดเห็นต่างกันและพร้อมจะร่วมเคลื่อนไหวทางการเมือง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100268&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กลุ่มแดงสยามจัดสัมมนา ยืนยันไม่ได้ขัดแย้งกับ 3 เกลอ เพียงแต่มีความคิดเห็นต่างกันและพร้อมจะร่วมเคลื่อนไหวทางการเมือง</headline>
<lead></lead>
<neck></neck>
<body><p>กลุ่มแดงสยามจัดสัมมนา ยืนยันไม่ได้ขัดแย้งกับ 3 เกลอ เพียงแต่มีความคิดเห็นต่างกันและพร้อมจะร่วมเคลื่อนไหวทางการเมือง <persName>นายสุรชัย ด่านวัฒนานุสรณ์</persName> พร้อมด้วย ชมรมคิดถึงเพื่อนร่วมรบ<persName>จักรภพ เพ็ญแข</persName> จัดงานเสวนากรณีความขัดแย้งระหว่างกลุ่มแดงสยามกับ 3 เกลอ โดย<persName>นายสุรชัย</persName>ปฏิเสธว่า ไม่มีความขัดแย้งกับ 3 เกลอตามที่เป็นข่าว เพียงแต่มีแนวคิดที่จะจัดตั้งกลุ่มแดงสยามขึ้นมา เพื่อร่วมเคลื่อนไหวทางการเมืองและคอยแนะนำทัดทาน รวมทั้งไม่ใช่เป็นการแข่งขันกับกลุ่ม 3 เกลอ ขณะเดียวกันมองว่ากลุ่ม 3 เกลอ ควรที่จะล่ารายชื่อประชาชน เพื่อถวายฎีกาขอปลด<persName>พลเอกเปรม ติณสูลานนท์</persName> ประธานองคมนตรีและรัฐบุรุษ มากกว่าที่จะเสนอให้ขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ตามแนวคิดของ<persName>นายวีระ มุกสิกพงษ์</persName> แกนนำแนวร่วมประชาธิปไตยแห่งชาติ หรือ นปช. นอกจากนี้ <persName>นายสุรชัย</persName>ยังได้กล่าววิจารณ์การทำงานของ 3 เกลอ ที่นำประชาชนชุมนุมว่าเป็นการกำหนดยุทธศาสตร์ต่ำแต่เป้าหมายสูง ประเมินฝ่ายตรงข้ามต่ำ ไม่มีระบบการจัดการที่เข้มแข็ง ขาดกองกำลังสนับสนุนและใจร้อนเกินไป จึงทำให้การเคลื่อนไหวไม่ประสบความสำเร็จ ด้าน<persName>นายจักรภพ เพ็ญแข</persName> ได้โฟนอินเข้ามาพูดคุยกับผู้มาร่วมสัมมนา พร้อมอ่านบทความที่เขียนในช่วงที่มีภาวะขัดแย้ง เพื่อแสดงถึงจุดยืนในการเคลื่อนไหวว่า การจัดงานไม่ใช่ความแตกแยกของคนเสื้อแดง แต่เป็นความก้าวหน้าของระบอบประชาธิปไตย ซึ่งไม่ได้อยู่กับที่เหมือนวัวพันหลัก หลังจากนี้จะใช้ยุทธวิธีเคลื่อนไหวแบบเดิมไม่ได้ เพราะอำนาจตุลาการถูกใช้เป็นเครื่องมือตอบสนองฝ่ายการเมือง ส่วนการชุมนุมไม่ใช่เพื่อให้ได้รับชัยชนะในการเลือกตั้งเท่านั้น แต่เป็นการเตรียมมวลชน เพื่อให้พร้อมต่อการเปลี่ยนแปลง เพราะขณะนี้กำลังเดินเข้าสู่เส้นทางการปฏิวัติ จากนั้นไฟฟ้าในห้องได้ดับลงโดยไม่ทราบสาเหตุ สัญญาณโทรศัพท์ของ<persName>นายจักรภา</persName>ก็หายไป ทำให้กลุ่มคนเสื้อแดงแสดงความไม่พอใจและตะโกนเอะอะโวยวายว่าถูกกลั่นแกล้ง กลุ่มเสื้อแดงบางกลุ่มก็ได้ทยอยเดินทางกลับออกไป </p></body>
</news>
