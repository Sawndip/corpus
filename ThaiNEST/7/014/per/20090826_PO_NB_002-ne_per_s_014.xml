<teiHeader>
<fileDesc>
<titleStmt>
  <title>สภาฯ เลื่อนพิจารณา ร่าง พ.ร.บ.งบประมาณรายจ่ายปี 53 ไปเป็นวันพรุ่งนี้  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260266&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาฯ เลื่อนพิจารณา ร่าง พ.ร.บ.งบประมาณรายจ่ายปี 53 ไปเป็นวันพรุ่งนี้</headline>
<lead></lead>
<neck></neck>
<body><p>สภาผู้แทนราษฎร มีมติเลื่อนการพิจารณา ร่าง พ.ร.บ.งบประมาณรายจ่ายประจำปีงบประมาณ 2553 ไปเป็นวันพรุ่งนี้(27 ส.ค.52) โดยกำหนดเวลาพิจารณา 24 ชั่วโมง การประชุมสภาผู้แทนราษฎร สมัยสามัญนิติบัญญัติ วันนี้(26 ส.ค.52) ซึ่งมี<persName>นายชัย ชิดชอบ</persName> ประธานสภาผู้แทนราษฎร ทำหน้าที่ประธานการประชุม โดยหลังจากช่วงเช้ามีการประท้วงกันไปมาระหว่าง ส.ส.พรรคภูมิใจไทย และ ส.ส.พรรคเพื่อไทย ทำให้ประธานในที่ประชุม ได้พยายามไกล่เกลี่ยก่อนที่ปัญหาจะบานปลายแล้ว ประธานการประชุมได้แจ้งให้ที่ประชุมรับทราบถึงการเสียชีวิตของ<persName>นายวีระ รักความสุข</persName> ส.ส.สัดส่วน พรรคภูมิใจไทย ทำให้เหลือ ส.ส.ปฏิบัติหน้าที่ 473 คน จากนั้น เมื่อเข้าสู่ระเบียบวาระการประชุม คือ รับทราบผลการดำเนินการของกระทรวงการพัฒนาสังคมและความมั่นคงของมนุษย์ เกี่ยวกับเรื่องปัญหาสภาพแฟลตและที่พักอาศัย โดยส.ส.ฝ่ายค้าน และรัฐบาล ได้สอบถามถึงความคืบหน้าการทุบรื้อแฟลตดินแดง ซึ่ง<persName>นายอิสระ สมชัย</persName> รัฐมนตรีว่าการกระทรวงการพัฒนาสังคมและความมั่นคงของมนุษย์ ชี้แจงยืนยันว่า จะไม่มีการทุบรื้อทำลายแฟลต โดยเลือกที่จะดำเนินซ่อมปรับปรุงงบประมาณ 64 ล้านบาท ซึ่งได้ดำเนินการเสร็จไปแล้ว ทั้งการปรับปรุงสาธารณูปโภค อีกทั้งวิศวกร ยืนยันว่า จะสามารถอยู่ได้ปลอดภัยอีกนาน และในอนาคตหากจะมีการพัฒนาจะต้องรับฟังความเห็นชอบประชาชนทุกภาคส่วน โดยจะสร้างความเดือดร้อนให้น้อยที่สุด หากจะทุบรื้อจะหาที่รองรับให้ผู้ที่อยู่อาศัยเดิม รวมถึงได้รับสิทธิ์ก่อนและราคาจะต้องไม่แพงจากเดิม นอกจากนี้ ที่ประชุมได้หารือเรื่องการพิจารณา ร่าง พ.ร.บ.งบประมาณรายจ่ายประจำปีงบประมาณ 2553 โดย ส.ส.พรรคเพื่อไทย ต่างไม่เห็นด้วยที่จะรีบเร่งหยิบยก ร่างพ.ร.บ.ดังกล่าวขึ้นมาพิจารณา ทำให้ทาง ส.ส.จากฝ่ายค้าน และรัฐบาลเสนอญัตติให้ลงมติว่าจะมีการเลื่อน ร่าง พ.ร.บ.ดังกล่าวขึ้นมาพิจารณาหรือไม่ โดย<persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า แล้วแต่ที่ประชุมสภาจะเห็นว่าอย่างไร หากจะเลื่อนไปพิจารณาในวันที่ 27 สิงหาคม รัฐบาลก็ไม่มีปัญหา ในที่สุด<persName>นายชัย</persName>ได้เลื่อนการพิจารณา ร่าง พ.ร.บ.ดังกล่าว ออกไปพิจารณาในวันที่ 27 สิงหาคมนี้ โดยจะพิจารณา 24 ชั่วโมง ส่วนเรื่องการถ่ายทอดสดนั้น วิปทั้ง 2 ฝ่ายต้องไปหารือกัน </p></body>
</news>
