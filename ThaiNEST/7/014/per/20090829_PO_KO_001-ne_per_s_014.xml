<teiHeader>
<fileDesc>
<titleStmt>
  <title>พท.ลั่นยื่นศาลรธน.งบปี53ไม่มีรายละเอียด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090828/26311  </bibl>
</sourceDesc>
</fileDesc>
</teiHeader>
<news>
<headline>พท.ลั่นยื่นศาลรธน.งบปี53ไม่มีรายละเอียด</headline>
<lead></lead>
<neck></neck>
<body><p> เมื่อเวลา 21.00น.วันที่ 28 ส.ค. หลังจากที่ ส.ส.ฝ่ายค้าน จากพรรคเพื่อไทยที่สงวนคำแปรญัตติได้พยายามทักท้วง และเรียกร้องขอให้คณะกรรมาธิการวิสามัญฯงบประมาณได้นำรายละเอียดของโครงการที่มีการแปรญัตติในวาระที่สอง แต่ปรากฏ <persName>นายไตรรงค์ สุวรรณคีรี</persName> รองประธานคณะกรรมาธิการฯได้ยืนยันไม่สามารถที่จะนำรายละเอียดมาให้ได้จริงๆ แต่ขอยืนยันทุกโครงการดำเนินการอย่างโปร่งใส สามารถติดตามงบที่จะลงในท้องถิ่นได้</p>
<p> ทั้งนี้ <persName>พ.อ.อภิวันท์ วิริยะชัย</persName> รองประธานสภาฯ ทำหน้าที่ประธานในห้องประชุม ได้พยายามประนีประนอม พร้อมขอให้กรรมาธิการฯดำเนินการจัดส่งรายละเอียดให้สมาชิกภายหลัง 2 ถึง 3 สัปดาห์ แต่เมื่อกรรมาธิการไม่สามารถทำให้ได้ จึงเป็นสิทธิ์ที่สมาชิก จะดำเนินการยื่นเรื่องให้มีการวินิจฉัยได้</p>
<p> ขณะที่<persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย แกนนำในการรวบรวมชื่อ ส.ส.1 ใน 10 ได้ยืนยันกลางสภาว่าเมื่อกรรมาธิการไม่สามารถให้รายละเอียดโครงการได้ ตนก็จะไปยื่นเรื่องต่อศาลรัฐธรรมนูญวินิจฉัยให้เป็นบรรทัดฐาน เพื่ออนาคตจะได้ไม่เกิดปัญหาเช่นนี้อีก</p>
<p> จากนั้น ที่ประชุมลงมติเสียงส่วนใหญ่เห็นชอบมาตรา 9 งบประมาณกระทรวงการท่องเที่ยวและกีฬาตามที่กรรมาธิการแก้ไขเพิ่ม 4 , 113 , 141 , 200บาท ด้วยเสียง 240 ต่อ 67 งดเสียง 1 และไม่ลงคะแนน 11</p></body>
</news>
