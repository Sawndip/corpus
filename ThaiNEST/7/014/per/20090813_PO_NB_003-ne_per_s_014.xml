<teiHeader>
<fileDesc>
<titleStmt>
  <title>"สุเทพ" เตรียมตั้ง กก.สอบ หลัง ส.ส.ปชป.ระบุมีการวิ่งเต้นซื้อขายตำแหน่งในวงการตำรวจ  </title>
  <author>อรรถพล จันทะเลิศ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130038&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" เตรียมตั้ง กก.สอบ หลัง ส.ส.ปชป.ระบุมีการวิ่งเต้นซื้อขายตำแหน่งในวงการตำรวจ</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง เตรียมตั้งคณะกรรมการตรวจสอบกรณีที่ ส.ส.พรรคประชาธิปัตย์ ออกมาระบุมีการวิ่งเต้นซื้อขายตำแหน่งในวงการตำรวจ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวว่า จะทำหนังสืออย่างเป็นทางการเพื่อสอบถาม<persName>นาศิริโชค โสภา</persName> ส.ส.สงขลา พรรคประชาธิปัตย์ หลังออกมาระบุว่ามีการซื้อขายตำแหน่ง โดยเฉพาะในกองบัญชาการตำรวจภูธรภาค 7 เพื่อนำมาเป็นหลักฐานประกอบการสืบสวนสอบสวน เพราะไม่สามารถปล่อยให้มีการซื้อขายตำแหน่งในสำนักงานตำรวจแห่งชาติได้ ทั้งนี้ตนเองจะปรึกษาที่ประชุมคณะกรรมการข้าราชการตำรวจ หรือ กตร.ในวันนี้ เพื่อตั้งคณะกรรมการขึ้นมาตรวจสอบเรื่องให้กระจ่างชัด เพื่อปกป้องศักดิ์ศรีของตำรวจดี ไม่ให้เสียกำลังใจ พร้อมระบุก่อนหน้านี้ไม่เคยได้ยินเรื่องการซื้อขายตำแหน่ง แต่เมื่อรู้ก็ต้องดำเนินการ <persName>นายสุเทพ</persName> ยังกล่าวถึงการแต่งตั้งข้าราชการตำรวจตามโครงสร้างใหม่ว่า ตนเองในฐานะประธาน กตร. ไม่อยากพูดออกไปก่อนที่จะมีมติของคณะกรรมการ เพราะจะเป็นการชี้นำ </p></body>
</news>
