<teiHeader>
<fileDesc>
<titleStmt>
  <title>กกต.อุบลฯ ขอให้ประชาชนออกไปใช้สิทธิเลือกตั้ง องค์กรปกครองส่วนท้องถิ่น พิจารณาเลือกคนที่ไม่คดโกง เพื่อประโยชน์ของท้องถิ่น  </title>
  <author>อรรถพล จันทะเลิศ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020123&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.อุบลฯ ขอให้ประชาชนออกไปใช้สิทธิเลือกตั้ง องค์กรปกครองส่วนท้องถิ่น พิจารณาเลือกคนที่ไม่คดโกง เพื่อประโยชน์ของท้องถิ่น</headline>
<lead></lead>
<neck></neck>
<body><p>กกต.อุบลฯ ขอให้ประชาชนออกไปใช้สิทธิเลือกตั้ง องค์กรปกครองส่วนท้องถิ่น พิจารณาเลือกคนที่ไม่คดโกง เพื่อประโยชน์ของท้องถิ่น <persName>นายปริญญา นากลาง</persName> ผู้อำนวยการการเลือกตั้งประจำจังหวัดอุบลราชธานี กล่าวว่า การเลือกตั้งนายก อบต.และสมาชิก อบต. ในพื้นที่จังหวัดอุบลราชธานี ในวันอาทิตย์ที่ 6 กันยายน ที่จะถึงนี้ มีทั้งหมด 152 อบต. ขอฝากให้ผู้มีสิทธิเลือกตั้ง ไม่ควรเลือกผู้สมัครที่โกงการเลือกตั้งเป็นผู้แทนท้องถิ่นในทุกระดับ เพราะผู้สมัครที่โกงการเลือกตั้งโดยใช้เงินซื้อเสียงเพียงหัวละไม่กี่ร้อยบาท เมื่อได้เข้าไปบริหารเงินงบประมาณของท้องถิ่น ซึ่งมาจากภาษีของประชาชน แล้วไปถอนทุนคืนทำให้ประชาชนได้รับประโยชน์ในการพัฒนาท้องถิ่นไม่เต็มที่ เช่น การก่อสร้างสะพาน ถนน ใช้ได้ไม่นานก็ชำรุดเสียหาย ดังนั้น ขอให้ประชาชนผู้มีสิทธิเลือกตั้ง ออกไปใช้สิทธิด้วยใจบริสุทธิ์ ไม่รับเงินซื้อเสียงหรือผลประโยชน์อื่นใดจากผู้สมัคร แต่เลือกผู้แทนที่ดีไปบริหารงบประมาณในการพัฒนาท้องถิ่นให้เกิดประโยชน์อย่างเต็มที่ จะทำให้ท้องถิ่นเกิดการพัฒนาอย่างแท้จริง </p></body>
</news>
