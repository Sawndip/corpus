<teiHeader>
<fileDesc>
<titleStmt>
  <title>รองนายกฯ พิจารณาแก้ไขเพิ่มเติมการสนับสนุนงบฯ ภายใต้กรอบวงเงินไม่เกิน 900 ล้าน บ./ปี  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260068&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯ พิจารณาแก้ไขเพิ่มเติมการสนับสนุนงบฯ ภายใต้กรอบวงเงินไม่เกิน 900 ล้าน บ./ปี</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง พิจารณาแก้ไขเพิ่มเติมการสนับสนุนงบประมาณ ภายใต้กรอบวงเงินไม่เกิน 900 ล้านบาทต่อปี เพื่อให้สามารถแก้ไขปัญหาในพื้นที่ได้อย่างรวดเร็ว <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เป็นประธานการประชุมคณะกรรมการกำกับและติดตามการปฏิบัติราชการในภูมิภาค (กกภ.) เพื่อรับทราบการผลการใช้จ่ายงบประมาณรายจ่ายประจำปี 2552 รายการเงินสำรองจ่ายเพื่อกรณีฉุกเฉินหรือจำเป็น ซึ่งอนุมัติงบประมาณให้แก่ส่วนราชการ 59 จังหวัด 356 โครงการ ในกรอบวงเงินกว่า 600 ล้านบาท โดยอนุมัติเบิกจ่ายไปแล้ว 220 โครงการ ส่วนโครงการที่เหลืออีก 146 โครงการ อยู่ระหว่างการพิจารณา นอกจากนี้ที่ประชุมยังได้มีการพิจารณาแก้ไขเพิ่มเติม การสนับสนุนงบประมาณตามอำนาจของรองนายกรัฐมนตรี ซึ่งได้กำหนดวงเงินไว้ไม่เกิน 900 ล้านบาทต่อปี ในพื้นที่ตรวจราชการ 18 เขต เพื่อให้สามารถแก้ไขปัญหาได้อย่างรวดเร็ว และที่ประชุมได้พิจารณากรอบการดำเนินงานกำกับและติดตามการปฏิบัติราชการในภูมิภาค ประจำปีงบประมาณ 2553 โดยให้ความสำคัญกับการดำเนินงานตามนโยบายเร่งด่วนของรัฐบาล ทั้งนี้ ในที่ประชุมยังเห็นชอบในหลักการผลักดันให้เกิดโครงการปลูกจิตสำนึกของคนในชาติ ซึ่งจะเกิดขึ้นในปีงบประมาณ 2553 เพื่อให้ประชาชนมีจิตสำนึกที่ดีต่อประเทศชาติ</p></body>
</news>
