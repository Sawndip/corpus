<teiHeader>
<fileDesc>
<titleStmt>
  <title>'เทพเทือก'ลั่นจะทำให้รัฐบาลอยู่นานที่สุด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 22:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17751  </bibl>
</sourceDesc>
</fileDesc>
</teiHeader>
<news>
<headline>'<persName>เทพเทือก</persName>'ลั่นจะทำให้รัฐบาลอยู่นานที่สุด</headline>
<lead></lead>
<neck></neck>
<body><p>วันนี้ (1 ก.ย.)ที่พรรคประชาธิปัตย์ <persName>นพ.บุรณัชย์ สมุทรักษ์</persName> โฆษกพรรคประชาธิปัตย์ แถลงภายหลังการประชุมส.ส.พรรคว่า ที่ประชุมได้หารือถึงการเผยแพร่คลิปเสียงนายกรัฐมนตรี ที่<persName>ร.ต.อ.เฉลิม อยู่บำรุง</persName> ประธานส.ส.พรรคเพื่อไทย เตรียมตั้งกระทู้ถามในที่ประชุมสภาผู้แทนราษฎร โดยมีหลายประเด็นที่คลาดเคลื่อน      </p>
<p>ด้าน<persName>นายบุญยอด สุขถิ่นไท</persName> รองโฆษกพรรคประชาธิปัตย์ กล่าวว่าในที่ประชุม<persName>นายชวน หลีกภัย</persName> ประธานสภาที่ปรึกษาพรรค ระบุว่าขณะนี้ได้รับแจ้งจากชาวบ้านจ.ลำพูน ว่ามีการปล่อยข่าวถึงพฤติกรรมทหารในการปราบปรามประชาชนช่วงเดือนเมษายน โดยใช้ความรุนแรง มีการฆ่าประชาชนเป็นร้อยคน จึงอยากให้ส.ส.ในพื้นที่ลงไปชี้แจงทำความเข้าใจประชาชนด้วย</p>
<p>รายงานข่าวในที่ประชุมแจ้งว่า <persName>นายสุเทพ เทือกสุบรรณ</persName> รองนายกฯ ได้ยืนยันกับสมาชิกพรรคว่ารัฐบาลจะทำงานให้ดีที่สุด และจะประคองและสร้างผลงานให้เป็นที่ประจักษ์ต่อประชาชน ทั้งนี้ <persName>นายสุเทพ</persName>ได้ระบุว่าขอให้ส.ส.ระมัดระวังการแสดงความเห็นที่อาจกระทบกระทั่งกับพรรคร่วมรัฐบาล และขอให้อธิบายให้ชาวบ้านในพื้นที่ได้เข้าใจความจริงที่เกิดขึ้น และตนจะพยายามผลักดันให้มีผลงานออกไปในพื้นที่ เพราะจะทำให้เป็นรัฐบาลได้นานที่สุด ขณะที่<persName>นายชวน</persName>ได้วิเคราะห์ว่าหลังจากปัญหาเรื่องคลิปเสียงนายกฯ แล้ว เชื่อว่ารัฐบาลยังคงต้องประสบปัญหาอื่นจากทางกลุ่มนปช.อีก</p></body>
</news>
