<teiHeader>
<fileDesc>
<titleStmt>
  <title>"สาทิตย์" ทำความเข้าใจสื่อในการเสนอข่าวการชุมนุมของ นปช.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270232&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" ทำความเข้าใจสื่อในการเสนอข่าวการชุมนุมของ นปช.</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ซักซ้อมทำความเข้าใจกับสื่อในการเสนอข่าวการชุมนุมของกลุ่ม นปช. เนื่องจากเกรงความไม่ปลอดภัย พร้อมยืนยันไม่ปิดกั้นการนำเสนอเนื้อหา <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวภายหลังการหารือกับสื่อโทรทัศน์ ซึ่งประกอบด้วยช่อง 3 , 5 , 7 , 9 , สถานีวิทยุโทรทัศน์แห่งประเทศไทย , ทีเอ็นเอ็น สถานีวิทยุกระจายเสียงแห่งประเทศไทย รวมทั้งสื่อของตำรวจและกองทัพว่า ได้พูดคุยซักซ้อมความเข้าใจเกี่ยวกับการทำหน้าที่ของสื่อมวลชน ในการชุมนุมของกลุ่ม นปช.ในวันที่ 30 สิงหาคมนี้ เช่น การผ่านเข้า-ออกทำเนียบรัฐบาล การรักษาความปลอดภัย ทั้งนี้เพื่อป้องกันการเกิดเหตุการณ์ที่ไม่คาดฝัน จึงให้มีการนำรถถ่ายทอดสดเข้ามาจอดในทำเนียบรัฐบาลได้ พร้อมกันนี้ยังกำชับเรื่องการนำเสนอข่าว โดยให้สื่อตรวจสอบที่มาให้ชัดเจน เพราะอาจมีผู้ฉวยโอกาสสร้างสถานการณ์ให้เกิดความสับสน โดยยืนยันไม่มีการแทรกแซงการทำงานและสื่อสามารถนำเสนอข่าวได้ตามปกติ <persName>นายสาทิตย์</persName> กล่าวด้วยว่า วันพรุ่งนี้หลังการประชุมกองอำนวยการรักษาความมั่นคงภายในราชอาณาจักร (กอ.รมน.) แล้ว จะมีการแถลงข่าวที่ตึกสันติไมตรี ทำเนียบรัฐบาล ในเวลา 15.00 น. โดยผู้เกี่ยวข้องจะชี้แจงทำความเข้าใจถึงการประกาศใช้ พ.ร.บ.การรักษาความมั่นคงภายในราชอาณาจักร </p></body>
</news>
