<teiHeader>
<fileDesc>
<titleStmt>
  <title>ส.ส.พท.ชี้'ชัย'สอบจริยธรรม ส.ส.ภท.แจกของลับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 14:37:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16683  </bibl>
</sourceDesc>
</fileDesc>
</teiHeader>
<news>
<headline>ส.ส.พท.ชี้'<persName>ชัย</persName>'สอบจริยธรรม ส.ส.ภท.แจกของลั</headline>
<lead></lead>
<neck></neck>
<body><p>ที่รัฐสภา วันนี้ (27 ส.ค.) <persName>นพ.ประสิทธิ์ ชัยวิรัตนะ</persName> ส.ส.ชัยภูมิ พรรคเพื่อไทย แถลงว่า ได้ยื่นหนังสือต่อ <persName>นายชัย ชิดชอบ</persName> ประธานสภาผู้แทนราษฏร ให้ตรวจสอบจริยธรรมของ ส.ส.พรรคภูมิใจไทย ที่ได้กล่าวคำหยาบกลางที่ประชุมสภาผู้แทนราษฏร เมื่อวันที่ 26 ส.ค.ที่ผ่านมา ทั้งนี้ สืบเนื่องมาจากที่ตนได้ลุกขึ้นหารือต่อที่ประชุม และได้มีการประท้วงประธานสภาฯ ในเรื่องการถ่ายทอดสดการพิจารณาร่าง พ.ร.บ.งบประมาณรายจ่ายประจำปี งบประมาณ พ.ศ.2553 ซึ่งตนได้กล่าวคำเปรียบเปรยว่า ประธานไม่ฟังตน ซึ่งไม่ใช่คำหยาบ หรือไม่สุภาพ และได้เกิดการโต้เถียงกัน แต่ปรากฏว่า มี ส.ส.พรรคภูมิใจไทย ได้กล่าวคำหยาบ 2 ครั้ง โดยแจกของลับ หรือของชำร่วย และด่าเป็นสัตว์เลื้อยคลานชนิดหนึ่งที่คนรังเกียจที่สุด ซึ่งเป็นเรื่องที่น่าละอาย ผิดจริยธรรมอย่างแรง ดังนั้นเรื่องนี้ประธานจะต้องตั้งกรรมการสอบสวนเอาผิดกับคนที่พูดคำหยาบ.
</p></body>
</news>
