<teiHeader>
<fileDesc>
<titleStmt>
  <title>ปธ.สภาฯ คาด อาจมีการยุบสภาหลังงบประมาณผ่านสภาแล้ว  </title>
  <author>อังคณา ประเสริฐสังข์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280041&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ.สภาฯ คาด อาจมีการยุบสภาหลังงบประมาณผ่านสภาแล้ว</headline>
<lead></lead>
<neck></neck>
<body><p> ประธานสภาผู้แทนราษฎร คาด อาจมีการยุบสภาเร็วๆ นี้ โดยระบุว่า เมื่องบประมาณผ่านการพิจารณาแล้วจะมีงบประมาณให้ กกต.สามารถจัดการเลือกตั้งได้ <persName>นายชัย ชิดชอบ</persName> ประธานสภาผู้แทนราษฎร กล่าวถึงกรณีที่ ส.ส.พรรคเพื่อไทย นำคลิปเสียงที่อ้างว่าเป็นเสียงนายกรัฐมนตรีมากล่าวในที่ประชุมสภาผู้แทนราษฎร ว่า ตนเองห้ามไม่ได้ เพราะเป็นเอกสิทธิ์ของแต่ละบุคคล ซึ่งได้พยายามประนีประนอมให้มากที่สุด อย่างไรก็ตามเห็นว่า ส.ส.ต้องมีจิตสำนึกว่าสิ่งใดควรสิ่งใดไม่ควร พร้อมเชื่อจะสามารถควบคุมการประชุมให้เป็นไปด้วยความเรียบร้อยได้ ส่วนที่ฝ่ายค้านเรียกร้องให้ยุบสภาหลังการพิจารณาร่างพระราชบัญญัติงบประมาณรายจ่ายประจำปี 2553 เสร็จแล้วนั้น <persName>นายชัย ชิดชอบ</persName> กล่าวว่า อาจมีการยุบสภาเร็วๆ นี้ก็เป็นได้ เพราะโดยมากเมื่องบประมาณผ่านการพิจารณาแล้วก็จะมีงบประมาณให้กับคณะกรรมการการเลือกตั้ง หรือ กกต.ในการจัดการเลือกตั้ง ทั้งนี้ ไม่ว่าจะมีการเลือกตั้งเมื่อใด ส.ส.ก็ต้องพร้อมอยู่เสมอ</p></body>
</news>
