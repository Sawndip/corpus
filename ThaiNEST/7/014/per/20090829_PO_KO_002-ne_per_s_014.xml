<teiHeader>
<fileDesc>
<titleStmt>
  <title>“ระนองรักษ์”ยันมีตัดต่อคลิปเสียงนายกฯ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090829/26325  </bibl>
</sourceDesc>
</fileDesc>
</teiHeader>
<news>
<headline><persName>ระนองรักษ์</persName>�ยันมีตัดต่อคลิปเสียงนายกฯ</headline>
<lead><persName>ระนองรักษ์</persName> � ยันมีการตัดต่อคลิปเสียงนายกฯ สั่งควานหามือปล่อยคลิปฉาว ขู่เอาผิดทุกคนที่โพสคลิปเสียงส่งต่อกัน อ้างเข้าข่ายความผิดฐานปลุกระดม</lead>
<neck></neck>
<body><p>(29ส.ค.) เวลา 10.00 น. <persName>ร.ต.หญิง ระนองรักษ์ สุวรรณฉวี</persName> รมว.เทคโนโลยีสารสนเทศและการสื่อสาร (ไอซีที)กล่าวถึงการตรวจสอบคลิปเสียงของ<persName>นายอภิสิทธิ์ เวชชาชีวะ</persName> นายกรัฐมนตรีว่า กระทรวงไอซีทีได้ส่งเนื้อหาของคลิปไปให้ผู้เชี่ยวชาญ ของบริษัทกันตนาจำกัด ตรวจสอบทางเทคนิคแล้ว พบว่าเป็นการตัดต่ออย่างแน่นอน ซึ่งกระทรวงจะสืบหาต้นตอของผู้โพสต์คลิปเสียงดังกล่าวเป็นคนแรกทางเว็ปไซด์ต่อไป แต่ยังบอกไม่ได้ว่าจะใช้เวลาเท่าใด เพราะบางครั้ง แม้จะทราบสถานที่แน่นอน แต่ไม่ทราบตัวบุคคล</p>
<p>เมื่อถามว่า ต้นต่อผู้เผยแพร่มาจากบริษัทเอสซีแอสเสท หรือไม่ <persName>ร.ต.หญิงระนองรักษ์</persName> กล่าวว่า ยังไม่ขอให้คำตอบ เพราะตนไม่ได้พูด แต่นายกรัฐมนตรีเป็นผู้พูดเอง แต่หากตรวจสอบแล้วพบว่า บริษัทดังกล่าวเป็นต้นตอส่งคลิปเสียงก็ต้องดำเนินการตามกฎหมาย ทั้งนี้กระทรวงไอซีทีจะดำเนินการกับทุกคนที่มีการเผยแพร่คลิปเสียงดังกล่าวทางเว็ปไซต์ ไม่ใช่เฉพาะคนที่เป็นต้นตอปล่อยคลิปเท่านั้น เพราะการเผยแพร่คลิปเสียงดังกล่าวเข้าข่ายเป็นการปลุกระดม และเกี่ยวกับความมั่นคงของประเทศ เพราะเรื่องนี้นั้น พ.ร.บ.คอมพิวเตอร์ กำหนดไว้ชัดเจน ที่เราให้ความสำคัญกับเรื่องนี้เป็นพิเศษเพราะถือว่าเป็นผู้นำประเทศ</p>
<p> เมื่อถามว่า แต่ผู้ที่โพสต์คลิปดังกล่าวต่อๆกันมีจำนวนมากจะดำเนินการไหวหรือ <persName>ร.ต.หญิงระนองรักษ์</persName> กล่าวว่า เรื่องนี้แล้วแต่ศาล เพราะเราจะส่งให้ศาลพิจารณาต่อไป</p></body>
</news>
