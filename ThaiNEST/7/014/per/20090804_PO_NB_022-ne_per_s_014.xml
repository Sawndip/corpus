<teiHeader>
<fileDesc>
<titleStmt>
  <title>ปธ.วุฒิสภา ชี้ หากถวายฎีกาแล้ว ไม่ควรมีการเคลื่อนไหวใดๆ อีก  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040229&tb=N255208  </bibl>
</sourceDesc>
</fileDesc>
</teiHeader>
<news>
<headline>ปธ.วุฒิสภา ชี้ หากถวายฎีกาแล้ว ไม่ควรมีการเคลื่อนไหวใดๆ อีก</headline>
<lead></lead>
<neck></neck>
<body><p>ประธานวุฒิสภา เห็นว่าหากมีการถวายฎีกาขอพระราชทานอภัยโทษแล้ว ไม่ควรมีการเคลื่อนไหวใดๆ อีก พร้อมระบุความเห็นที่แตกต่างกันเป็นเรื่องธรรมดา <persName>นายประสพสุข บุญเดช</persName> ประธานวุฒิสภา กล่าวถึงกรณีที่ผู้ว่าราชการจังหวัดตั้งโต๊ะให้ประชาชนถอนชื่อถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี ว่า อยู่ที่แต่ละฝ่ายจะไปรณรงค์สนับสนุนหรือถอนชื่อ เพราะการแสดงความเห็นสามารถทำได้ แต่ต้องไม่เกิดความรุนแรง ส่วนการให้ผู้ว่าราชการจังหวัดดำเนินการดังกล่าวถือเป็นการแทรกแซงการทำงานของข้าราชการหรือไม่นั้น ประธานวุฒิสภา ระบุว่า เป็นสิทธิของแต่ละฝ่ายที่จะไปดำเนินการ รวมทั้งหากประชาชนเปลี่ยนใจก็สามารถถอนชื่อได้ แต่โดยส่วนตัวเชื่อว่าผู้ที่ลงชื่อแล้วส่วนใหญ่คงไม่เปลี่ยนใจ อย่างไรก็ตามความเห็นที่แตกต่างกันถือเป็นเรื่องธรรดา แต่คงไม่ถึงขั้นแตกแยกมากไปกว่านี้ ขณะเดียวกันเห็นว่า เมื่อได้ถวายรายชื่อแล้วก็ควรยุติการเคลื่อนไหว เพราะถือว่าสำเร็จบรรลุเป้าหมายแล้ว ไม่ควรเคลื่อนไหวใดๆ อีก </p></body>
</news>
