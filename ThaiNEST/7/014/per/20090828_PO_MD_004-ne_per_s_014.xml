<teiHeader>
<fileDesc>
<titleStmt>
  <title>มีชัยฟิตทำแผนรีแบรนด์ชุมชนพอเพียง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-28 20:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline><persName>มีชัย</persName>ฟิตทำแผนรีแบรนด์ชุมชนพอเพียง</headline>
<lead></lead>
<neck></neck>
<body><p>ที่โรงแรมแมนดาริน โอเรียนเต็ล วานนี้ (27 ส.ค.) <persName>นายมีชัย วีระไวทยะ</persName> ว่าที่ประธานกรรมการบริหารโครงการเศรษฐกิจพอเพียงเพื่อยกระดับชุมชน กล่าวว่า ต้องให้นายกรัฐมนตรีลงนามแต่งตั้งก่อนจึงจะสามารเข้าไปปรับปรุง สพช.ได้ ขณะนี้ตนยังไม่มีใบขับขี่ เมื่อมีใบขับขี่แล้วค่อยขับรถ โดยจะหาโอกาสที่นายกรัฐมนตรีว่าง จากภารกิจ เสนอรายงานการปรับปรุงการดำเนินโครงการเศรษฐกิจพอเพียง ซึ่งเป็นประเด็นที่จะทำให้เกิดความมั่นใจกับผู้เสียภาษีว่า เราจะพยายามทำให้ดีที่สุด เท่าทีเป็นไปได้ ถ้าพูดถึงหลักเกณฑ์สำคัญก็มี</p>
<p>1.ต้องทำให้เกิดความร่วมมือ โดยชาวบ้านต้องมาร่วมไม่ให้รอการทำงานจากรัฐอย่างเดียว เขาก็ต้องรักหมู่บ้านมากกว่ารัฐบาล 2.ต้องทำให้เกิดความเข้มแข็ง ของหมู่บ้าน และสุดท้ายค่อยเข้ามาสู่สิ่งที่เราเรียกว่าเศรษฐกิจพอเพียง</p>
<p>เราต้องรู้ว่าการสื่อความหมายมันเบาบางมาก ชาวบ้านไม่เคยได้รับข้อมูล เพียงพอ จึงไม่ได้เข้ามามีส่วนร่วมมาก โอกาสที่จะมีคนเข้ามาสวมรอยจึงมีมากขึ้น ถึงได้เกิดปัญหาอย่างที่เห็นๆอยู่ ผมก็หวังว่าโครงการที่เราได้ปรับปรุงคงจะทำให้สิ่งเหล่านี้หายไปเป็นส่วนใหญ่</p>
<p>ส่วนจะอุดช่องว่างเพื่อไม่ให้มีคนเข้ามาสวมรอยอีกอย่างไร <persName>นายมีชัย</persName> กล่าวว่า ต้องรอให้ตนยื่นข้อเสนอให้กับนายกรัฐมนตรีก่อนจึงจะสามารถเปิดเผยได้ เมื่อถามว่า ต้องรื้อหลักเกณฑ์การของบชุมชนพอเพียงใหม่เลยหรือไม่ <persName>นายมีชัย</persName> กล่าวว่า ก็ต้องมีการปรับปรุงพัฒนา เหมือนกับรถยนต์เมื่อสร้างมาสมัยหนึ่ง ต่อมาก็ต้องมาปรับปรุงพัฒนา ไม่ใช่เมื่อก่อนเขาทำไม่ดีแล้วเรามาทำให้ดี ก็ต้องพัฒนาไปเรื่อยๆ เดิมทีเป็นโครงการเอสเอ็มแอลแล้วก็มาเป็นโครงการชุมชนพอเพียง อะไรที่ยังไม่สมบูรณ์เราก็ต้องทำให้สมบูรณ์ยิ่งขึ้น ตนก็ยังไม่แน่ใจว่าจะทำให้สมบูรณ์เต็มที่ ได้หรือไม่ แต่รุ่นต่อไปก็ต้องทำให้ดีขึ้นต่อไป</p>
<p> ผู้สื่อข่าวถามว่า บุคลากรในสพช.จำเป็นต้องปรับเปลี่ยนเพื่อให้เกิดประสิทธิภาพหรือไม่ <persName>นายมีชัย</persName> กล่าวว่า ก็ต้องปรับทุกอย่างให้ดีขึ้น แต่พูดมากไปก็ไม่ดี เพราะหากนายกรัฐมนตีเปลี่ยนใจเอาคนอื่นมาทำหน้าที่แทน ยืนยันว่า ตนมีแผนทุกอย่างอยู่แล้ว รวมถึงการปรับโครงสร้างด้วย เมื่อถามว่า ตามแผนนี้เชื่อว่า จะสามารถทำให้ประชาชนเชื่อมั่นโครงการชุมชนพอเพียงขึ้นหรือไม่ <persName>นายมีชัย</persName> กล่าวว่า ตนก็หวังอย่างนั้น แต่ต้องฟังจากประชาชนและสื่อมวลชนอีกที</p>
<p> ต่อข้อถามว่าถ้านายกรัฐมนตรีได้รับแผนนี้ควรจะเร่งขับเคลื่อนอย่างไรบ้าง <persName>นายมีชัย</persName> กล่าวว่า ก็ให้นายกรัฐมนตรีอนุมัติมา จากนั้นเราก็จะเริ่มดำเนินการตามแผน ซึ่งจะมีการตั้งคณะกรรมการ คณะทำงานด้านกลยุทธ์ เพื่อให้มีกิจกรรมต่างๆ เกิดขึ้นให้เร็วที่สุด เพื่อให้ประชาชนรับรู้รับทราบ ซึ่งจะรวมถึงการดึงภาคประชาชน รวมถึงสื่อเข้าร่วมด้วย โดยจะเชิญตัวแทนสื่อ 2 คนเข้ามาร่วมในคณะกรรมการด้วย ทั้งสื่อที่ใช้หมึกกับกระดาษและสื่อที่ใช้น้ำลายกับกระดาษ จะได้ติดตามได้เต็มที่</p>
<p>ส่วนการปรับปรุงโครงการครั้งนี้จะทำให้การอนุมัติเงินล่าช้าไปหรือไม่ <persName>นายมีชัย</persName> กล่าวว่า ถ้ารวดเร็วแต่หายนะ กับช้าแต่มั่นคง ตนจะเลือกอย่างหลัง คือปรับปรุงช้าหน่อยแต่สามารถเดินต่อไปได้อย่างมั่นคง</p></body>
</news>
