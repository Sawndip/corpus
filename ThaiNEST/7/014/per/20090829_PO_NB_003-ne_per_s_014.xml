<teiHeader>
<fileDesc>
<titleStmt>
  <title>รัฐมนตรีประจำสำนักนายกรัฐมนตรี ระบุ การที่กลุ่มคนเสื้อแดงเลื่อนการชุมนุมเป็นเรื่องที่ดี  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290105&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐมนตรีประจำสำนักนายกรัฐมนตรี ระบุ การที่กลุ่มคนเสื้อแดงเลื่อนการชุมนุมเป็นเรื่องที่ดี</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ระบุ การเลื่อนชุมนุมของคนเสื้อแดงเป็นเรื่องที่ดี และขอให้แกนนำกับอดีตนายกรัฐมนตรีทบทวนบทบาท หากต้องการให้ประเทศสงบสุข <persName>นายสาทิตย์ วงหนองเตย</persName> รัฐมนตรีประจำสำนักนายกรัฐมนตรี กล่าวถึงการเลื่อนชุมของเสื้อแดงในวันพรุ่งนี้(30 สค)ว่า เป็นเรื่องดีที่ทำให้สังคมสงบสุข ไม่ว่าสาเหตุการเลื่อนชุมนุมจะมาจากเหตุใด ส่วนการประกาศ พ.ร.บ.ความมั่นคง เนื่องจากมีรายงานข่าวว่า คนเสื้อแดงจะปิดล้อมทำเนียบรัฐบาล ซึ่งการประกาศพ.ร.บ. ดังกล่าว ไม่ส่งผลต่อความเชื่อมั่นของนักลงทุน เนื่องจากพื้นที่ประกาศพ.ร.บ.ความมั่นคง ไม่ใช่พื้นที่ธุรกิจ ส่วนกรณีที่กลุ่มคนเสื้อแดงประกาศว่า หากรัฐบาลไม่ยกเลิกใช้ พ.ร.บ. ความมั่นคง จะเลื่อนชุมนุมออกไปเรื่อยๆ แต่ยืนยันว่าในวันที่ 19 กันยายน จะมีการชุมนุมอย่างแน่นอน ไม่อยากให้เอาความสงบของบ้านเมืองมาเป็นเครื่องต่อรอง และคิดว่าอาจถึงเวลาที่แกนนำคนเสื้อบางกลุ่ม จะต้องทบทวนบทบาท เช่นเดียวกับ <persName>พ.ต.ท.ทักษิณ ชินวัตร</persName> หากต้องการเห็นประเทศสงบสุข ก็ควรยุติสนับสนุนการชุมนุม รัฐมนตรีประจำสำนักนายกรัฐมนตรี ยังกล่าวถึงกรณีที่อดีตนายกรัฐมนตรีบอกว่า ถูกรัฐบาลรังแกเรื่องตัดต่อ คลิปเสียงนายกรัฐมนตรีว่า หากอดีตนายกรัฐมนตรีเห็นว่าไม่ได้รับความเป็นธรรม ก็ควรเข้าสู่กระบวนการยุติธรรม </p></body>
</news>
