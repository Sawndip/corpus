<teiHeader>
<fileDesc>
<titleStmt>
  <title>แกนนำ นปช. ชี้ รัฐบาลประกาศใช้ พ.ร.บ.ความมั่นคงฯ ทำเกินกว่าเหตุ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260267&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำ นปช. ชี้ รัฐบาลประกาศใช้ พ.ร.บ.ความมั่นคงฯ ทำเกินกว่าเหตุ</headline>
<lead></lead>
<neck></neck>
<body><p>แกนนำ นปช. ชี้ รัฐบาลประกาศใช้ พ.ร.บ.ความมั่นคงฯ เป็นการใช้อำนาจเกินกว่าเหตุและต้องการใช้เป็นข้ออ้างในการควบคุมตัวแกนนำ แกนนำกลุ่มแนวร่วมประชาธิปไตยแห่งชาติ หรือ นปช. ออกมาแสดงจุดยืนภายหลังที่รัฐบาลประกาศใช้พระราชบัญญัติการรักษาความมั่นคงภายในราชอาณาจักร ในพื้นที่เขตดุสิต ระหว่างวันที่ 29 สิงหาคม ถึง 1 กันยายนนี้ โดยเห็นว่ารัฐบาลใช้อำนาจหน้าที่เกินกว่าเหตุ และต้องการประกาศเพื่อให้รัฐบาลเกิดความชอบธรรมในการบุกเข้าไปควบคุมตัวแกนนำกลุ่ม นปช. นอกจากนี้ยังเห็นว่า พ.ร.บ.ความมั่นคงฯ ขัดต่อรัฐธรรมนูญที่ให้สิทธิ์ในการแสดงออกทางการเมือง ขณะเดียวกันเตรียมยื่นขอความคุ้มครองจากศาลรัฐธรรมนูญจากประกาศพระราชกำหนดบริหารราชการในสถานการณ์ฉุกเฉิน พ.ศ. 2550 นอกจากนี้ยังฝากไปถึงพรรคร่วมรัฐบาลที่ไม่เห็นด้วยกับรัฐบาลในการประกาศ พ.ร.บ. ดังกล่าว ให้หาข้อเท็จจริงทวงถามพรรคประชาธิปัตย์และรัฐบาลถึงเหตุผลในการประกาศใช้ด้วย ส่วนกรณีที่มีกลุ่ม นปช.บางกลุ่ม สวมใส่เสื้อสีดำในวันนี้ซึ่งตรงกับวันเกิดของ <persName>พลเอก เปรม ติณสูลานนท์</persName> ประธานองคมนตรีและรัฐบุรุษนั้น ถือเป็นสิทธิ์ที่สามารถกระทำได้ พร้อมกันนี้ยืนยันว่าจะนัดชุมนุมตามกำหนดเดิมคือในวันที่ 30 สิงหาคม ที่บริเวณลานพระบรมรูปทรงม้า และเคลื่อนไปยังทำเนียบรัฐบาล โดยจะใช้เวลาในการชุมนุมตั้งเวลาประมาณ 13.00 – 24.00 น ซึ่งการชุมนุมในครั้งนี้ไม่ยืดเยื้อ และจะยึดสันติวิธี </p></body>
</news>
