<teiHeader>
<fileDesc>
<titleStmt>
  <title>มทภ.1เชื่อตร.คุมวันเสื้อแดงยื่นฎีกาได้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-14 16:13:25  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185233  </bibl>
</sourceDesc>
</fileDesc>
</teiHeader>
<news>
<headline>มทภ.1เชื่อตร.คุมวันเสื้อแดงยื่นฎีกาได้</headline>
<lead>แม่ทัพภาคที่ 1 ชี้ ตำรวจ ซึ่งมีหน้าที่หลักในการดูแลความเรียบร้อยกำหนดวันถวายฎีกาของกลุ่มคนเสื้อแดงยังไม่ได้ประสานขอกำลัง</lead>
<neck></neck>
<body><p><persName>พล.ท.คณิต สาพิทักษ์</persName> แม่ทัพภาคที่ 1 กล่าวถึงกรณีกลุ่มเสื้อแดง เตรียมชุมนุมใหญ่และจะยื่นถวายฎีกาเพื่อขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ในวันที่ 17 ส.ค.นี้ ว่า หน้าที่หลักเป็นของเจ้าหน้าที่ตำรวจที่จะดูแลความสงบเรียบร้อย เบื้องต้น ทางตำรวจยังไม่ได้เรียกร้อง ขอกำลังมายังกองทัพ มีเพียงการประชุมร่วมกันเท่านั้น ทั้งนี้ จากการที่ กองบัญชาการตำรวจนครบาลประชุมกันประเมินกันว่าตำรวจสามารถรับมือ และดูแลสถานการณ์ได้ แต่หากตำรวจร้องขอกำลังมา ทางทหารก็พร้อมปฏิบัติหน้าที่ เพราะเตรียมพร้อมอยู่ในที่ตั้ง และเชื่อว่าการชุมนุมและการถวายฎีกาในครั้งนี้ จะไม่มีเหตุการณ์บานปลายรุนแรงเกิดขึ้น</p>
<p>อย่างไรก็ตาม แม่ทัพภาคที่ 1 กล่าวด้วยว่า <persName>พล.อ.อนุพงษ์ เผ่าจินดา</persName> ผู้บัญชาการทหารบก ไม่ได้สั่งการอะไรเป็นพิเศษ เพราะเชื่อว่าเจ้าหน้าที่จะสามารถดูแลได้</p></body>
</news>
