<teiHeader>
<fileDesc>
<titleStmt>
  <title>จตุพร ถวายฎีกาฯ  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140099&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>จตุพร</persName> ถวายฎีกาฯ</headline>
<lead></lead>
<neck></neck>
<body><p>แกนนำกลุ่ม นปช. ระบุ <persName>พันตำรวจโททักษิณ ชินวัตร</persName> อาจโฟนอินขอบคุณประชาชนที่ร่วมลงชื่อถวายฎีกาขออภัยโทษให้ตนเอง <persName>นายจตุพร พรหมพันธ์</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. กล่าวว่าในวันที่ 17 สิงหาคมนี้ จะมีการยื่นรายชื่อถวายฎีกาขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ผ่านสำนักงานราชเลขาธิการอย่างแน่นอน หลังจากการถวายฎีกาเรียบร้อยแล้ว จะพูดคุยกับผู้ชุมนุมซึ่งรออยู่ที่บริเวณสนามหลวง ทั้งนี้ <persName>พันตำรวจโททักษิณ ชินวัตร</persName> อาจโฟนอินเข้ามาขอบคุณประชาชนด้วย พร้อมยืนยันว่า ภายหลังการถวายฎีกาแล้วเสร็จจะไม่มีการพูดถึงกรณีดังกล่าวอีก <persName>นายจตุพร</persName>ยังกล่าวถึงการเคลื่อนไหวของกลุ่ม นปช.ด้วยว่า จะมีการประชุมแกนนำเพื่อกำหนดท่าทีในการขับไล่รัฐบาลต่อไป โดยเฉพาะนายกรัฐมนตรี ซึ่งมีหลายเรื่องที่มองว่าไม่มีประสิทธิภาพในการบริหารงาน การเข้าไปยุ่งเกี่ยวกับการแต่งตั้งโยกย้ายนายตำรวจ รวมถึงการทุจริตในโครงการชุมชนพอเพียง ซึ่งขณะนี้ฝ่ายค้านมีหลักฐานครบถ้วน</p></body>
</news>
