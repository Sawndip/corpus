<teiHeader>
<fileDesc>
<titleStmt>
  <title>ครม.อนุมัติร่างกฎกระทรวงให้คนพิการเข้าถึงข่าวสาร การสื่อสาร โทรคมนาคม ตลอดจนบริการสื่อสาธารณะ  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250226&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติร่างกฎกระทรวงให้คนพิการเข้าถึงข่าวสาร การสื่อสาร โทรคมนาคม ตลอดจนบริการสื่อสาธารณะ</headline>
<lead></lead>
<neck></neck>
<body><p>ครม.อนุมัติร่างกฎกระทรวงเพื่อให้คนพิการสามารถเข้าถึงและใช้ประโยชน์จากข้อมูลข่าวสาร การสื่อสาร โทรคมนาคม ตลอดจนบริการสื่อสาธารณะได้เหมือนคนทั่วไป <persName>นายแพทย์ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี กล่าวว่า คณะรัฐมนตรี มีมติอนุมัติในหลักการร่างกฎกระทรวงว่าด้วยการกำหนดหลักเกณฑ์ วิธีการ และเงื่อนไขเพื่อให้คนพิการเข้าถึงและใช้ประโยชน์จากข้อมูลข่าวสาร การสื่อสาร การบริการโทรคมนาคม เทคโนโลยีสารสนเทศและการสื่อสาร เทคโนโลยี สิ่งอำนวยความสะดวกเพื่อการสื่อสารสำหรับคนพิการทุกประเภท ตลอดจนบริการสื่อสาธารณะจากหน่วยงานของรัฐหรือเอกชนที่ได้รับงบประมาณสนับสนุนจากรัฐ พ.ศ.... ซึ่งกระทรวงเทคโนโลยีสารสนเทศและการสื่อสาร หรือ ไอซีทีเป็นผู้เสนอ โดยมีวัตถุประสงค์เพื่อส่งเสริมและพัฒนาคุณภาพชีวิตของคนพิการให้สามารถดำรงชีวิตและมีส่วนร่วมทางสังคมได้ทัดเทียมกับคนทั่วไป </p></body>
</news>
