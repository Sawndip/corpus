<teiHeader>
<fileDesc>
<titleStmt>
  <title>ยธ.เล็งออกกฎหมายเล่นงานสื่ออุบาทว์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 07:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18032  </bibl>
</sourceDesc>
</fileDesc>
</teiHeader>
<news>
<headline>ยธ.เล็งออกกฎหมายเล่นงานสื่ออุบาทว์</headline>
<lead></lead>
<neck></neck>
<body><p>ที่ศูนย์ประชุมอิมแพ็ค เมืองทองธานี เมื่อวันที่ 2 ก.ย. มีการเสวนาปฏิรูปกระบวนการยุติธรรม เรื่อง “การปราบปรามวัตถุยั่วยุพฤติ กรรมอันตราย” โดย<persName>นายจรัญ ภักดีธนากุล</persName> ตุลา การศาลรัฐธรรมนูญ กล่าวว่า เว็บไซต์หลายแห่งชักจูงให้เยาวชนมีเพศสัมพันธ์กับพ่อแม่ แต่ไม่มีภาพลามกอนาจาร จึงไม่ผิดกฎหมายฉบับใดเลย รวมถึงเว็บไซต์ยุยงให้ก่อวินาศกรรม พร้อมระบุจุดที่เหมาะแก่การก่อวินาศกรรม โดยอ้างว่าเป็นเว็บไซต์เพื่อการศึกษา จึงอยากให้ผู้คัดค้านกฎหมายปราบปรามวัตถุยั่วยุพฤติกรรมอันตรายมองถึงผลกระทบในแง่ลบด้วย หากไม่กำหนดโทษทางอาญาจะไม่สามารถป้องกันปัญหาจากสื่อวิปริตได้ โดยกฎหมายที่จะนำเสนอใหม่ไม่ได้ใช้จัดการกับสื่อลามก แต่เป็นสื่ออุบาทว์ โดยระมัดระวังไม่ให้กระทบต่อสิทธิเสรีภาพในการแสวงหาความสุข</p>
<p><persName>นายจรัญ</persName> กล่าวอีกว่า สำหรับร่าง พ.ร.บ. วัตถุยั่วยุพฤติกรรมอันตราย นิยามความหมายของวัตถุยั่วยุพฤติกรรมอันตรายให้ครอบคลุมถึงเอกสารภาพ ภาพเขียน รูปภาพ ภาพยนตร์ ข้อมูลอิเล็กทรอนิกส์ที่กระตุ้น ส่งเสริมหรือยั่วยุให้เกิดการกระทำวิปริตทางเพศ ได้แก่ การกระทำทางเพศกับเด็ก กระทำทารุณกรรมต่อเด็ก กระตุ้น ให้ฆ่าตัวตาย ใช้ยาเสพติดหรือใช้ความรุนแรงทางเพศ ที่อาจก่อให้เกิดอันตรายต่อชีวิต นอกจากนี้ยังนิยามถึงการกระทำวิปริตทางเพศให้ครอบคลุมถึงการมีเพศสัมพันธ์ระหว่างบุพการีกับผู้สืบสันดาน หรือพี่น้อง เพศสัมพันธ์ที่ใช้ความรุนแรง หรือเครื่องมืออันก่อให้เกิดอันตรายแก่ชีวิต การบังคับขู่เข็ญให้มีเพศสัมพันธ์ การมีเพศสัมพันธ์ ระหว่างบุคคลตั้งแต่ 3 คนขึ้นไป หรือการร่วมประเวณีหมู่ การชำเราสัตว์หรือชำเราศพ</p>
<p>โดยกฎหมายได้บัญญัติโทษสำหรับผู้ผลิต ทำสำเนาวัตถุยั่วยุพฤติกรรมอันตราย ให้ต้องระวาง โทษจำคุกตั้งแต่ 1-5 ปี ปรับ 100,000-500,000 บาท แต่หากในวัตถุยั่วยุเป็นภาพของเด็กต่ำกว่า 15 ปี ผู้ผลิตต้องระวางโทษจำคุกตั้งแต่ 3-10 ปี ปรับ 300,000-1,000,000 บาท ในส่วนของผู้ให้บริการคอมพิวเตอร์ที่ปล่อยให้มีการส่งผ่านวัตถุยั่วยุพฤติกรรมอันตราย ต้องระวางโทษเช่นเดียวกับผู้กระทำ.
</p></body>
</news>
