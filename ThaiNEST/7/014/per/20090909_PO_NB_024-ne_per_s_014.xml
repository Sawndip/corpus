<teiHeader>
<fileDesc>
<titleStmt>
  <title>นายกฯย้ายผบ.ตร.ช่วยงานสำนักนายกฯแล้ว หลังปชช.ชี้มูลความผิด  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090212&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯย้ายผบ.ตร.ช่วยงานสำนักนายกฯแล้ว หลังปชช.ชี้มูลความผิด</headline>
<lead></lead>
<neck></neck>
<body><p>นายกรัฐมนตรี มีคำสั่งย้ายผู้บัญชาการตำรวจแห่งชาติ มาช่วยราชการที่สำนักนายกรัฐมนตรีแล้ว โดยมอบหมาย<persName>พล.ต.อ.ธานี สมบูรณ์ทรัพย์</persName> ปฏิบัติหน้าที่แทน <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยภายหลังหารือกับ<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ว่า วันนี้ได้มีคำสั่งย้าย<persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ มาช่วยงานที่สำนักนายกรัฐมนตรี เพื่อจะได้ไม่เกิดความสับสนในการปฏิบัติหน้าที่ของผู้บัญชาการตำรวจแห่งชาติ หลังคณะกรรมการป้องกันและปราบปรามการทุจริตแห่งชาติ หรือ ป.ป.ช. ชี้มูลความผิดคดีสลายการชุมนุม เมื่อวันที่ 7 ตุลาคม 2551 โดยมอบหมายให้<persName>พล.ต.อ.ธานี สมบูรณ์ทรัพย์</persName> รองผู้บัญชาการตำรวจแห่งชาติ ปฏิบัติหน้าที่แทน นายกรัฐมนตรี กล่าวว่า ได้หารือกับฝ่ายทหาร ถึงกรณีปัญหาชายแดนไทย-กัมพูชา บริเวณพื้นที่ทับซ้อนปราสาทเขาพระวิหาร เพื่อให้เกิดความมั่นใจต่อประชาชน โดยรัฐบาลยืนยันจะรักษาสิทธิสมบูรณ์ทุกประการของประเทศไทย ทั้งการคัดค้านขึ้นทะเบียนปราสาทเขาพระวิหารเป็นมรดกโลก และการตรึงกำลังทหารในพื้นที่ไว้ เพื่อให้ประชาชนอยู่ในพื้นที่ต่อไปได้ ซึ่งตนเองจะอธิบายแนวทางการทำงานของรัฐบาลต่อประชาชนในพื้นที่ รวมถึงมอบหมายให้<persName>นายกษิต ภิรมย์</persName> รัฐมนตรีว่าการกระทรวงการต่างประเทศลงพื้นที่ เพื่อชี้แจงให้ประชาชนเกิดความเข้าใจด้วย</p></body>
</news>
