<teiHeader>
<fileDesc>
<titleStmt>
  <title>'สุเทพ'ย้ำเสื้อแดงชุมนุมได้ ภายใต้กม.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 11:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16831  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ย้ำเสื้อแดงชุมนุมได้ ภายใต้กม.</headline>
<lead></lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรี ให้สัมภาษณ์ถึงกรณีที่มีข่าวว่าจะให้กลุ่มเสื้อแดงชุมนุมใหญ่วันที่ 30 ส.ค.นี้ได้ แต่จะไม่ให้เคลื่อนมาที่ทำเนียบรัฐบาล รัฐสภา และสวนจิตรลดา ว่า รัฐบาลเคารพในการแสดงออกของประชาชน เพราะถือเป็นสิทธิตามระบอบประชาธิปไตย แต่การชุมนุมต้องอยู่ภายใต้กรอบของกฎหมาย ดังนั้นการกระทำบางอย่างที่อยู่นอกเหนือจากที่กฎหมาย เช่น การไปปิดล้อมทำเนียบฯ รัฐสภา หรือการไปปิดกั้นถนนทำให้ประชาชนคนอื่นเดือดร้อนนั้น เรายอมให้ทำไม่ได้ เพราะขัดกฎหมาย ทั้งนี้ในการประชุมกองอำนวยการรักษาความมั่นคงภายในราชอาณาจักร (กอ.รมน.) เวลา 13.00 น. วันเดียวกันนี้ (28ส.ค.) จะมีการพิจารณาอนุมัติให้จัดตั้งศูนย์รักษาความมั่นคงปลอดภัยตามมติครม. และจะอนุมัติแผนการปฏิบัติการ </p>
<p>เมื่อถามว่า ให้กลุ่มเสื้อแดงอยู่แค่ลานพระบรมรูปทรงม้าเท่านั้น ไม่ให้เคลื่อนมาที่ทำเนียบใช่หรือไม่ <persName>นายสุเทพ</persName> กล่าวว่า จะอยู่ที่ไหนไม่เป็นไร แต่ต้องไม่สร้างความเดือดร้อนให้ประชาชนคนอื่น และไม่สร้างปัญหาให้เกิดขึ้นกับบ้านเมือง หรือทำให้เกิดความวุ่นวาย ส่วนที่แกนนำคนเสื้อแดงยืนยันว่าจะเคลื่อนมาปิดล้อมทำเนียบฯ อย่างแน่นอนนั้น ตนก็พยายามที่จะให้ทุกอย่างเรียบร้อย แต่จะไม่หย่อนยาน เพราะหากขืนปล่อยก็จะเกิดความเสียหายกับประเทศเหมือนที่พัทยาและช่วงสงกรานต์ได้.</p></body>
</news>
