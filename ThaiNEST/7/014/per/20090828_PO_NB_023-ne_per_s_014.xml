<teiHeader>
<fileDesc>
<titleStmt>
  <title>รมช.มท. กำชับเพิ่มความเข้มข้นรักษาความปลอดภัยและการข่าวในพื้นที่จังหวัดชายแดนภาคใต้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280106&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมช.มท. กำชับเพิ่มความเข้มข้นรักษาความปลอดภัยและการข่าวในพื้นที่จังหวัดชายแดนภาคใต้</headline>
<lead></lead>
<neck></neck>
<body><p>รัฐมนตรีช่วยว่าการกระทรวงมหาดไทย กำชับเพิ่มความเข้มข้นด้านรักษาความปลอดภัยและการข่าวในพื้นที่จังหวัดชายแดนภาคใต้ พร้อมระบุ ผู้ก่อเหตุร้ายเดือนรอมฎอนได้รับคำสอนทางศาสนาที่บิดเบือน <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย กล่าวถึงการจับกุมสำหรับ<persName>นายอัมรัน มิง</persName> แกนนำกลุ่มอาร์เคเค ผู้ก่อเหตุระเบิดคาร์บอมบ์ที่ร้านอาหาร จ.นราธิวาสว่า คนร้ายที่จับกุมได้เป็นกลุ่มที่มีความชำนาญในการก่อความไม่สงบ โดยเฉพาะในช่วงเดือนรอมฎอน กลุ่มที่ออกมาก่อเหตุมักจะเป็นกลุ่มที่เข้าใจผิดในคำสอนของศาสนา จากผู้ที่บิดเบือน คือ กลุ่มผู้ไม่หวังดีและกลุ่มแบ่งแยกดินแดนจึงออกมาสร้างผลงานให้ปรากฏ ซึ่งทุกครั้งที่ถือศีลอด รัฐบาลต้องใช้ความเข้มข้นด้านการรักษาความปลอดภัยและทำงานด้านการข่าวให้มากขึ้น พร้อมยืนยันว่าตัวเลขการก่อเหตุในพื้นที่ในภาพรวมถือว่าลดลง ทั้งเหตุการณ์และผู้บาดเจ็บ <persName>นายถาวร</persName> กล่าวด้วยว่า ขณะนี้กำลังเจ้าหน้าที่ในพื้นที่มีจำนวนเพียงพอแล้ว แต่ต้องทำความเข้าใจวิธีการทำงานด้านการข่าว โดยเฉพาะการติดตามกลุ่มที่ต้องจับตาเป็นพิเศษ และป้องกันความเข้าใจผิดต่อเจ้าหน้าที่รัฐ ดังนั้นรัฐบาลต้องรักษาความปลอดภัยให้กลุ่มที่อ่อนไหว ถูกกระทำ ทั้งครู พระ โต๊ะอิหม่าม ที่ต้องระวังเป็นพิเศษ  </p></body>
</news>
