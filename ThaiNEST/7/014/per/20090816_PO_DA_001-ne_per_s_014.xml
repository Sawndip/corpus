<teiHeader>
<fileDesc>
<titleStmt>
  <title>“บิ๊กจิ๋ว”ปัดร่วมยื่นฎีกา รับถูกทาบทาม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-16 11:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14387  </bibl>
</sourceDesc>
</fileDesc>
</teiHeader>
<news>
<headline>“<persName>บิ๊กจิ๋ว</persName>”ปัดร่วมยื่นฎีกา รับถูกทาบทาม</headline>
<lead></lead>
<neck>“<persName>บิ๊กจิ๋ว</persName>”ร้องทุกฝ่ายหันหน้าเข้ากัน</neck>
<body><p>ผู้สื่อข่าวรายงานว่า วันนี้ (16 ส.ค.) ที่วัดพระศรีมหาธาตุวรวิหาร บางเขน <persName>พล.อ.ชวลิต ยงใจยุทธ</persName> อดีตนายกรัฐมนตรี พร้อม<persName>คุณหญิงพันธุ์เครือ ยงใจยุทธ</persName> ภริยาร่วมกันเป็นประธานในพิธีบวงสรวงและบำเพ็ญกุศลอุทิศแก่ดวงวิญญาณเพื่อร่วมชีวิตที่ได้สละชีพเพื่อรักษาชาติ ศาสตร์ กษัตริย์  ผู้สื่อข่าวได้สัมภาษณ์ถึงกรณีที่มีชื่อเป็นหนึ่งในผู้ที่จะไปร่วมถวายฎีกากับกลุ่มคนเสื้อแดง <persName>พล.อ.ชวลิต</persName> กล่าวว่า คงไม่มีแต่มีความพยายามให้ตนเข้าไปช่วยเหลือเหมือนกัน ความจริงตนก็อยากช่วยเหลือทั้งนั้นไม่ว่าฝ่ายไหน แต่ก็พยายามให้ข้อคิดเห็นไป ตนว่าเขาคงได้รับทราบและคงพยายามแก้ไขกัน.
</p>
<p>ผู้สื่อข่าวรายงานว่า วันนี้ (16 ส.ค.) <persName>พล.อ.ชวลิต ยงใจยุทธ</persName> อดีตนายกรัฐมนตรี เป็นประธานในพิธีบวงสรวงและบำเพ็ญกุศลอุทิศส่วนกุศลแก่ดวงวิญญาณของเพื่อนร่วมชีวิต ที่ได้สละชีพเพื่อรักษาชาติ ศาสน์ กษัตริย์ ที่วัดพระศรีมหาธาตุวรมหาวิหาร บางเขน พิธีดังกล่าว มีวัตถุประสงค์เพื่อเตือนสติประชาชนชาวไทยที่มีความขัดแย้งทางความคิดให้หันหน้าเข้าหากันก่อนที่จะเกิดเหตุรุนแรงขึ้น ซึ่งพิธีดังกล่าวจัดครั้งสุดท้าย เมื่อปี พ.ศ. 2530 นอกจากนี้จะมีการจัดพิธีทางศาสนาอิสลามในวันที่ 18 ส.ค.ที่อาคารมูลนิธิสุสานสุไลมาน วัดหัวเขาแดง จังหวัดสงขลา และมีพิธีทางศาสนาคริตส์ ในวันที่ 20 ส.ค.ที่วัดอัสสัมชัญ บางรัก กรุงเทพฯ</p>
<p><persName>พล.อ.ชวลิต</persName> กล่าวตอนหนึ่งในช่วงสดุดีดวงวิญญาณวีรชนผู้ล่วงลับว่า วันนั้นในอดีตคนไทยทุกคนตระหนักดีว่าการสูญเสียอันยิ่งใหญ่ของชาติอันยาวนานเกิดจากความแตกแยกในสังคมของชาติไทยเอง เป็นความแตกแยกอันเกิดจากความไม่เป็นธรรมในสังคม และครั้งนั้นเมื่อผู้ขัดแย้งเพียงหันหน้าเข้าหากัน พูดจากันด้วยความเข้าใจ เห็นใจและจริงใจ ความขัดแย้งที่ดูเสมือนจะยุติกันไม่ได้ ก็สงบได้โดยพลัน ภายใต้พระบารมีปกเกล้าฯ ขอให้การสูญเสียจากความขัดแย้งในสังคมของเราในครั้งนั้นเป็นครั้งสุดท้ายในประวัติศาสตร์ชาติไทย.</p></body>
</news>
