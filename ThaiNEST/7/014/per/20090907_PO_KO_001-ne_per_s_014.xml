<teiHeader>
<fileDesc>
<titleStmt>
  <title>"สาทิตย์"ชี้ "อภิสิทธิ์"ไม่ได้ซื้อเวลาแก้รธน.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090907/27475  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>"ชี้ "<persName>อภิสิทธิ์</persName>"ไม่ได้ซื้อเวลาแก้รธน.</headline>
<lead>"<persName>สาทิตย์</persName>" ปัด "<persName>อภิสิทธิ์</persName>"ไม่ได้ซื้อเวลาเรื่องแก้รธน. ชี้ �<persName>ชินวรณ์</persName> � ไม่ได้ขู่พรรคร่วมฯ</lead>
<neck></neck>
<body><p>(7ก.ย.) เวลา 09.30 น.ที่ทำเนียบ <persName>นายสาทิตย์ วงศ์หนองเตย</persName> รมต.ประจำสำนักนายกรัฐมนตรี ให้สัมภาษณ์ถึงการที่นายกรัฐมนตรีจะเสนอให้นำข้อเสนอการแก้ไขรัฐธรรมนูญไปหารือในที่ประชุมรัฐสภา ที่จะถือเป็นการพิสูจน์ความจริงใจของพรรคประชาธิปัตย์ เพราะพรรคร่วมเห็นพ้องต้องกันแล้ว่าต้องดำเนินการ ว่า การแก้ไขรัฐธรรมนูญรัฐบาลคิดว่าเป็นเรื่องใหญ่ที่กระทบต่อทุกคนในสังคม เพราะฉะนั้นการรับฟังความคิดเห็นอย่างรอบคอบเป็นเรื่องจำเป็น แน่นอนว่ามีทั้งคนเห็นด้วยและไม่เห็นด้วย แต่กระบวนการของการแก้ไขรัฐธรรมนูญ รัฐสภาถือว่ามีบทบาทสำคัญต้องรับฟังเสียงกันก่อน สมมติถ้ามีประเด็นที่เห็นไม่ตรงกันการนำไปสู่การทำประชามติก็เป็นเรื่องที่อาจจะเกิดขึ้นได้ รัฐบาลก็ต้องพร้อมที่จะดำเนินการเช่นเดียวกัน เรื่องที่เอาเข้าสภาฯเป็นการยืนยันว่ารัฐบาลประสงค์ที่อยากจะเห็นเรื่องนี้ดำเนินไปอย่างรอบคอบ รอบด้าน และเป็นการยืนยันว่าเราก็ไม่ได้ซื้อเวลาอะไร ต้องฟังเสียงทุกข้างของคณะกรรมการสมานฉันท์อยู่แล้ว  </p>
<p> เมื่อถามว่า <persName>นายชินวรณ์ บุญยเกียรติ</persName> ประธานวิปรัฐบาลออกมาระบุในเชิงขู่พรรคร่วมรัฐบาลทำนองว่าการแก้รัฐธรรมนูญต้องอาศัยเสียงของพรรคประชาธิปัตย์ 172 เสียงถึงจะครบ 311 เสียงไม่เช่นนั้นก็ทำไม่สำเร็จ <persName>นายสาทิตย์</persName> กล่าวติดตลกว่า “ ประธานวิปรัฐบาลเป็นคนนครศรีธรรมราช เสียงอาจจะดุไปหน่อย เสียงไม่ค่อยหวาน แต่ไม่มีปัญหาขัดแย้งกับพรรคร่วมรัฐบาลแต่อย่างใด ” <persName>นายสาทิตย์</persName> กล่าว</p></body>
</news>
