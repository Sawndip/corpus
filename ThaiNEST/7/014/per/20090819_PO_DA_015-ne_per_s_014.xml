<teiHeader>
<fileDesc>
<titleStmt>
  <title>อสส.สั่งฟ้องนปช.บุกบ้าน'ป๋าเปรม'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 18:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15170  </bibl>
</sourceDesc>
</fileDesc>
</teiHeader>
<news>
<headline>อสส.สั่งฟ้องนปช.บุกบ้าน'<persName>ป๋าเปรม</persName>'</headline>
<lead></lead>
<neck></neck>
<body><p>วันนี้ ( 19 ส.ค.)  <persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา กล่าวถึงคดีที่กลุ่มแนวร่วมประชาธิปไตยต่อต้านเผด็จการแห่งชาติ (นปช.) ชุมนุมก่อความวุ่นวายที่หน้าบ้านสี่เสาเทเวศร์ ของ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ เมื่อคืนวันที่ 22 ก.ค.50 ว่า คดีนี้ <persName>นายชัยเกษม นิติสิริ</persName> อัยการสูงสุด มีความเห็นชี้ขาดสั่งฟ้องผู้ต้องหาทั้งหมด หลังจากที่ ผบ.ตร. มีความเห็นแย้งของพนักงานอัยการคดีอาญา 10 ที่สั่งไม่ฟ้อง ซึ่งขณะนี้อัยการได้รับสำนวนและความเห็นชี้ขาดของอัยการสูงสุดเมื่อวันที่ 14 ส.ค.ที่ผ่านมา โดยขณะนี้อยู่ระหว่างการตรวจเอกสารและการกำหนดวันนัดให้แกนนำ นปช. และผู้ร่วมชุมนุม ผู้ต้องหา มาฟังการสั่งคดีและนำตัวไปยื่นฟ้องต่อศาลอาญา</p>
<p>'คำสั่งชี้ขาดของอัยการสูงสุด ถือเป็นที่สุด เมื่อนัดกลุ่ม นปช. มารายงานตัวได้ ก็สามารถนำตัวยื่นฟ้องต่อศาลได้ทันที แต่ถ้าอัยการกำหนดวันนัด และผู้ต้องหารับทราบแล้วไม่มาโดยไม่แจ้งเหตุ อัยการก็จะให้พนักงานสอบสวนดำเนินการขออนุมัติหมายจับติดตามตัวมาฟ้องต่อไป' อธิบดีอัยการคดีอาญา กล่าว.</p></body>
</news>
