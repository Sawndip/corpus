<teiHeader>
<fileDesc>
<titleStmt>
  <title>ประชุมวิปฯเปิดอภิปรายทั่วไปแบบไม่ลงมติ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-07 16:08:29  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=188657  </bibl>
</sourceDesc>
</fileDesc>
</teiHeader>
<news>
<headline>ประชุมวิปฯเปิดอภิปรายทั่วไปแบบไม่ลงมติ</headline>
<lead>ที่ประชุมวิปรัฐบาล เสนอเปิดอภิปรายทั่วไป แบบไม่ลงมติ 2 วัน เพื่อพิจารณาข้อเสนอแก้ไขรัฐธรรมนูญ ของคณะกรรมการสมานฉันท์ พร้อมเตรียมชงเข้าที่ประชุม ครม. พรุ่งนี้</lead>
<neck></neck>
<body><p><persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล เปิดเผยว่าที่ประชุมวิปรัฐบาล มีมติที่จะเสนอให้มีการเปิดอภิปรายทั่วไปแบบไม่ลงมติ เพื่อพิจารณารายงานของคณะกรรมการสมานฉันท์เพื่อปฏิรูปการเมือง และศึกษาการแก้ไขรัฐธรรมนูญ เนื่องจากเป็นเรื่องที่อยู่ในความสนใจของประชาชน โดยจะเปิดให้มีการอภิปรายอย่างกว้างขวางทุกประเด็นใน 2 วัน ซึ่งในวันพรุ่งนี้ จะเสนอให้ที่ประชุมคณะรัฐมนตรี พิจารณาเห็นชอบก่อนเสนอเรื่องไปยังประธานรัฐสภา เพื่อบรรจุเข้าสู่ระเบียบวาระ และกำหนดวันในการอภิปราย จากนั้น วิปทั้ง 3 ฝ่าย จะหารือร่วมกันเพื่อกำหนดกรอบเวลาในการอภิปรายของแต่ละฝ่ายอีกครั้ง</p>
<p>ส่วนกรณีที่ <persName>นายสมเกียรติ ศรลัมพ์</persName> ส.ส.พรรคเพื่อแผ่นดิน ยื่นญัตติการแก้ไขรัฐธรรมนูญใน 7 ประเด็นนั้น<persName>นายชินวรณ์</persName> เห็นว่า เป็นสิทธิที่ ส.ส. สามารถดำเนินการได้ แต่ทั้งนี้พรรคร่วมรัฐบาลได้มีจุดยืนร่วมกันให้คณะกรรมการสมานฉันท์ไปศึกษา จึงเห็นว่าหากได้รับฟังความเห็นจากเสียงส่วนใหญ่ในที่ประชุม ก็น่าจะทำให้การแก้ไขรัฐธรรมนูญ เกิดประโยชน์อย่างแท้จริง </p></body>
</news>
