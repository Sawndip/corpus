<teiHeader>
<fileDesc>
<titleStmt>
  <title>“ศุภชัย”ยัน"ภท."ไม่ขัดแย้งพรรคประชาธิปัตย์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090901/26723  </bibl>
</sourceDesc>
</fileDesc>
</teiHeader>
<news>
<headline><persName>ศุภชัย</persName>�ยัน"ภท."ไม่ขัดแย้งพรรคประชาธิปัตย์</headline>
<lead>�<persName>ศุภชัย</persName>� ยัน ภท.-ปชป.ไม่ขัดแย้ง จะอยู่ร่วมกันจนวินาทีสุดท้าย ยันไม่มีการต่อรองตำแหน่งผบ.ตร.กับผวจ</lead>
<neck></neck>
<body><p>(1ก.ย.) เวลา 09.00 น. <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี ในฐานะโฆษกพรรคภูมิใจไทย(ภท.)กล่าวถึง กระ แสข่าวการยุบสภาในขณะนี้ ว่า ไม่มี ในพรรคภูมิใจไทยไม่ได้มีการพูดคุยถึงเรื่องดังกล่าว ส่วนที่นายกรัฐมนตรี ระบุถึงเงื่อนไขการยุบสภาว่าถ้าจะมีการยุบก็ต้องมีการแก้ไขปัญหาเศรษฐกิจก่อนหรือประมาณ เดือน ก.พ.ปี 2553 นั้น ในส่วนของพรรคเองก็มีความพร้อมตลอด และสิ่งที่นายกรัฐมนตรีพูดนั้นก็เป็นสิ่งที่ประเทศต้องการในสภาวะเช่นนั้น จึงถือว่าสิ่งที่นายกรัฐมนตรีพูดนั้นเป็นสิ่งที่ถูกต้องแล้ว ในส่วนของพรรคภูมมิใจไทย ถ้าถามว่าพร้อมในการเลือกตั้งหรือไม่ก็ต้องบอกว่าพร้อม แต่ในบรรยากาศขณะนี้ การยุบสภาก็ไม่มีประโยชน์อะไร เพราะปัญหาเศรษฐกิจขณะนี้ก็ทำท่าจะดี ถ้าหยุดตอนนี้เศรษฐกิจก็จะมีปัญหาอีก อีกทั้งถ้าจะต้องเลือกตั้งด้วยกติกาเดิมโดยเงื่อนไขยังมีเหมือนเดิม บ้านเมืองก็ไม่สามารถแก้ปัญหาการเมืองแบบเดิมๆได้ อย่างไรก็ตามพรรคเรามียืนยันว่าเห็นพ้องตามที่นายกรัฐมนตรีพูด  ส่วนความขัดแย้งระหว่างพรรคร่วมรัฐบาลประชาธิปัตย์กับภูมิใจไทยนั้น ยืนยันว่าไม่มี 
</p>
<p> เมื่อถามว่าในส่วนการเสนอชื่อผบ.ตร.คนใหม่มีการหารือกันนอกรอบหรือยัง <persName>นายศุภชัย</persName> กล่าวว่า ไม่มี ในส่วนของพรรคภูมิใจไทยคิดว่าเรื่องนี้เป็นอำนาจของ<persName>นายชวรัตน์ ชาญวีรกูร</persName> รมว. มหาดไทย หัวหน้าพรรค ที่เป็นกรรมการก.ต.ช. จึงถือเป็นอำนาจเด็ดขาดของ<persName>นายชวรัตน์</persName>ที่จะตัดสินใจ ในส่วนของ ส.ส.เราไม่เข้าไปเกี่ยวข้อง ส่วนที่มีลูกพรรคประชาธิปัตย์ออกมาแสดงความไม่พอใจในบทบาทของ<persName>นายชวรัตน์</persName>นั้น ก็เป็นสิทธิในการแสดงความคิดเห็น ซึ่งทราบว่าพรรคประชาธิปัตย์ได้ปรามคนของเขาให้สังวรณ์ในหน้าที่ของตัวเองว่าเรื่องไหนควรจะออกมาแสดงความคิดเห็น ซึ่งเรื่องนี้ก็เข้าใจกันแล้ว <persName>นายชวรัตน์</persName>เองก็ไม่ได้ถือสาอะไร เพราะถือเป็นการแสดงความคิดเห็นโดยความไม่รู้ ที่ผ่านมาก็บอกแล้วว่าถ้าไม่รู้อะไรก็ให้ไปถามคนที่เขารู้</p>
<p><persName>นายศุภชัย</persName> ยังกล่าวถึงกระแสข่าวการปรับครม.ว่า ในพรรคยังไม่มีการพูดคุยกัน เพราะในส่วนของภูมิใจไทยก็เห็นว่ารัฐมนตรีที่ทำงานอยู่ก็สามารถทำงานได้ดี ดังนั้นจึงไม่มีความคิดที่จะปรับเปลี่ยนรัฐมนตรีในส่วนของพรรค จากการประเมินการทำงาน 8 เดือนที่ผ่านมา พรรคคิดว่าสิ่งที่ทำได้สำเร็จตั้งแต่เข้ามาทำงานในฐานะพรรคร่วมรัฐบาลคือการแก้ปัญหาวิกฤติทางการเมือง ซึ่งเป็นเหตุผลหลักที่สนับสนุนพรรคประชาธิปัตย์ อย่างไรก็ตามการทำงานมาถึงวันนี้ก็อาจจะมีอะไรที่เห็นต่างกันบ้างแต่ก็พยายามทำความเข้าใจกัน วันนี้ก็เชื่อว่าบรรยากาศที่จะอยู่ร่วมกันบนพื้นฐานการทำความเข้าก็ไม่มีปัญหาอะไรอยู่แล้ว เพราะปัญหาหลักที่ต้องร่วมกันแก้คือวิกฤติของบ้านเมือง แต่วันนี้วิกฤติก็ยังมีอยู่แต่ก็คลี่คลายลงไป พรรคก็พอใจในสิ่งที่ได้ทำมา
</p>
<p>เมื่อถามว่าพรรคร่วมรัฐบาลจะอยู่ได้ถึงสิ้นปีนี้หรือไม่ <persName>นายศุภชัย</persName> กล่าวว่า “ เราจะอยู่ร่วมกันจนวินาทีสุดท้าย ไม่ว่านานแค่ไหนก็จะอยู่ ประเด็นปัญหาการแต่งตั้งในบางตำแหน่งนั้น ทางพรรคก็เห็นว่าควรที่จะตั้งบุคคลที่มีความเหมาะสมและสามารถทำงานให้เป็นประโยชน์กับรัฐบาลและประชาชนให้ได้มากที่สุด เพราะฉะนั้นถ้ามีการติดขัดก็คุยกันได้อยู่แล้ว ทุกเรื่องคุยกันได้และต้องผ่านการเสวนา ”
</p>
<p> ต่อข้อถามว่าในพรรคได้มีการพูดคุยถึงข้อมูลพิเศษซึ่งเป็นปัจจัยในการแต่งตั้งผบ.ตร.หรือไม่ <persName>นายศุภชัย</persName> กล่าวว่า อำนาจการตัดสินใจอยู่ที่ รมว.มหาดไทย และขอยืนยันว่าไม่มีการฮั้วหรือต่อรองตำแหน่งผบ.ตร.คนใหม่ กับการแต่งตั้งผู้ว่าราชการจังหวัด เพราะเป็นคนละหน่วยงานกัน และอำนาจการเสนอตำแห่งผู้ว่าฯก็เป็นเรื่องของ รมว.มหาดไทย ยกเว้นงานบางอย่างที่เกี่ยวข้องกับความมั่นคงที่ต้องปรึกษาหารือกันโดยคำนึงถึงประโยชน์ของประชาชนเป็นหลัก ส่วนเรื่องการเมืองนั้นเป็นรอง</p></body>
</news>
