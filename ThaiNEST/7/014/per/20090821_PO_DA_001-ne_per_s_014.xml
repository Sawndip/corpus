<teiHeader>
<fileDesc>
<titleStmt>
  <title>ชงครม.เพิ่มค่าครองชีพกฟน.อีกรอบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-21 07:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15408  </bibl>
</sourceDesc>
</fileDesc>
</teiHeader>
<news>
<headline>ชงครม.เพิ่มค่าครองชีพกฟน.อีกรอบ</headline>
<lead></lead>
<neck></neck>
<body><p>รายงานข่าวจากทำเนียบรัฐบาลแจ้งว่า ในการประชุมคณะรัฐมนตรี (ครม.) วันที่ 25 ส.ค.นี้ กระทรวงมหาดไทยเสนอ ครม. ขอความเห็นชอบการจ่ายเงินเพิ่มค่าครองชีพชั่วคราวให้กับพนักงานรัฐวิสาหกิจการไฟฟ้านครหลวง (กฟน.) อีกครั้ง หลังจากที่มีการเสนอเข้า ครม. เมื่อวันที่ 23 มิ.ย. ที่ผ่านมา ให้มีการจ่ายเงินเพิ่มค่าครองชีพชั่วคราวให้กับพนักงานทุกระดับ แต่ถูกตีกลับให้ไปศึกษาใหม่ โดยครั้งนี้กระทรวงมหาดไทยเสนอให้ ครม. เลือก 4 แนวทาง ได้แก่ 1.พนักงานที่มีเงินเดือน 15,000 บาทลงมา ซึ่งมีจำนวน 529 คน ให้จ่ายค่าครองชีพระยะเวลา  6 เดือน ซึ่งจะต้องใช้งบประมาณ 6,348,000 บาท 2.พนักงานที่เงินเดือน 15,000 บาทลงมา ให้จ่ายค่าครองชีพระยะเวลา 12 เดือน ซึ่งต้องใช้งบประมาณ 12,696,000 บาท 3. สำหรับพนักงานที่เงินเดือน 25,000 บาทลงมา จำนวน 2,341 คน จ่ายค่าครองชีพระยะเวลา 6 เดือน ใช้งบประมาณรวม 28,092,000 บาท และ 4.สำหรับพนักงานที่เงินเดือน 50,000 บาท ลงมา จำนวน 6,071 คน จ่ายค่าครองชีพ 12 เดือน เป็นเงินรวม 145,704,000 บาท โดยให้มีผลตั้งแต่วันที่ 25 ส.ค. 2552 เป็นต้นไป</p>
<p>รายงานข่าวแจ้งว่า ทั้งนี้กระทรวงมหาดไทยอ้างว่า เนื่องจากปัจจุบันสถานการณ์ทางเศรษฐกิจ  สังคม  การเมือง และการปกครองได้เปลี่ยนแปลงไป ส่งผลให้ค่าครองชีพมีอัตราสูงขึ้น ประชาชนได้รับความเดือดร้อนจากภาวะดังกล่าวเป็นอย่างมาก เพื่อเป็นการบรรเทาความเดือดร้อนให้แก่พนักงาน กฟน. ซึ่งมีรายได้น้อยจึงเห็นควรจ่ายเงินเพิ่มค่าครองชีพชั่วคราวให้แก่พนักงานรัฐวิสาหกิจดังกล่าว.
</p></body>
</news>
