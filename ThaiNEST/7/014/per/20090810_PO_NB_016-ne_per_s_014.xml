<teiHeader>
<fileDesc>
<titleStmt>
  <title>สก.เขตคลองเตย พรรคประชาธิปัตย์ เชื่อ การยิงถล่มสาขาพรรคมีสาเหตุมาจากการเมือง  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100132&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สก.เขตคลองเตย พรรคประชาธิปัตย์ เชื่อ การยิงถล่มสาขาพรรคมีสาเหตุมาจากการเมือง</headline>
<lead></lead>
<neck></neck>
<body><p>สก.เขตคลองเตยพรรคประชาธิปัตย์ เชื่อ การยิงถล่มสาขาพรรคมีสาเหตุมาจากการเมือง ขณะที่รัฐมนตรีว่าการกระทรวงการคลังเรียกร้องผู้กระทำแข่งขันกันในกติกาที่ถูกต้อง <persName>นางกรณิศ งามสุคนธ์รัตนา</persName> สมาชิกสภากรุงเทพมหานคร เขตคลองเตย พรรคประชาธิปัตย์ กล่าวถึงเหตุการณ์การลอบยิงที่ทำการพรรคประชาธิปัตย์สาขาคลองเตยว่า เหตุการณ์ที่เกิดขึ้นเชื่อว่ามีสาเหตุมาจากการเมืองเพื่อต้องการข่มขู่และหวังผลต่อการเลือกตั้งระดับท้องถิ่นที่จะมีขึ้นอีก 1 ปีข้างหน้า ประกอบกับเขตดังกล่าวทางพรรคประชาธิปัตย์เพิ่งได้รับการเลือกตั้งทั้งในระดับท้องถิ่นและระดับชาติในช่วงหลังจึงทำให้มีผลกระทบกับฐานเสียงเดิม ทั้งนี้ไม่คิดว่าเป็นเรื่องส่วนตัวโดยการกระทำของลูกน้องเก่าของตนเองเพราะเหตุการณ์ที่ให้ลูกน้องออกจากงานนั้นผ่านมาแล้วเป็นเวลานาน อย่างไรก็ตามอยากขอความร่วมมือจากเจ้าหน้าที่ตำรวจให้ช่วยดูแลเรื่องความปลอดภัย พร้อมยืนยันจะเดินหน้าทำงานต่อไป ด้าน<persName>นายกรณ์ จาติกวณิช</persName> รัฐมนตรีว่าการกระทรวงการคลัง ในฐานะ ส.ส.เขตคลองเตยพรรคประชาธิปัตย์ กล่าวสอดคล้องกันว่า จากการตั้งใจทำงานของสมาชิกพรรคจึงทำให้ได้รับชัยชนะ และเมื่อฝ่ายตรงข้ามเห็นว่าไม่สามารถแข่งขันได้ จึงใช้วิธีการข่มขู่โดยเฉพาะกับสตรี จึงอยากเรียกร้องให้ผู้ที่กระทำได้มาแข่งขันกันในกติกาที่ถูกต้องและให้ประชาชนได้รับประโยชน์ ทั้งนี้จากการมุ่งทำร้ายสัญลักษณ์และบุคคลของพรรคจึงเชื่อว่าเหตุการณ์ที่เกิดขึ้นเป็นเรื่องทางการเมือง </p></body>
</news>
