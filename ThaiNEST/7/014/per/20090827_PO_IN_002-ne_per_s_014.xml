<teiHeader>
<fileDesc>
<titleStmt>
  <title>สภาป่วนอีก!สุรพงษ์พรรคพท.เปิดศึกชัย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-27 12:21:30  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187144  </bibl>
</sourceDesc>
</fileDesc>
</teiHeader>
<news>
<headline>สภาป่วนอีก!<persName>สุรพงษ์</persName>พรรคพท.เปิดศึก<persName>ชัย</persName></headline>
<lead>สภาป่วน อีก หลังส.ส.เพื่อไทย "<persName>สุรพงษ์ โตวิจักษณ์ชัยกุล</persName>" ส.ส.เพื่อไทย เปิดศึกประธานสภาฯ กรณีพาดพิงรัฐบาลส่อทุจริต ใช้งบประมาณปี 53 โดยไม่มีหลักฐาน</lead>
<neck></neck>
<body><p><persName>นายกรณ์ จาติกวณิช</persName> รัฐมนตรีว่าการกระทรวงการคลัง ในฐานะ ประธานคณะกรรมาธิการวิสามัญ พิจารณาร่างพระราชบัญญัติงบประมาณรายจ่าย ประจำปีงบประมาณ 2553 ได้ชี้แจงผลการพิจารณางบประมาณของกรรมาธิการซึ่งสาระสำคัญได้มีการปรับลดงบประมาณลง ประมาณ 22,000 ล้านบาท โดยคำนึงจากโครงการที่ไม่สอดคล้องกับสถานการณ์ปัจจุบัน มีเป้าหมายที่ไม่ชัดเจน และมีผลการดำเนินงานที่ล่าช้ากว่ากำหนด และได้มีการปรับเพิ่มงบประมาณอีก 22,500 ล้านบาท โดยได้เพิ่มในส่วนของหน่วยงานข้าราชการรัฐวิสาหกิจ เพื่อพัฒนาแหล่งน้ำ การคมนาคม การศึกษา ในส่วนขององค์กรปกครองส่วนท้องถิ่น และในหน่วยงานของรัฐสภา</p>
<p>ทั้งนี้ได้เกิดความวุ่นวาย ระหว่างการประชุม เมื่อ <persName>นาย เจริญ จรรย์โกมล</persName> <persName>นายชลน่าน ศรีแก้ว</persName> และ <persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย ท้วงติงว่า คณะกรรมาธิการ ไม่มีรายละเอียดของแผนดำเนินงานในโครงการต่าง ๆ เพื่อประกอบการพิจารณา ซึ่งส่อถึงความไม่โปร่งใส ในการพิจารณางบประมาณ เพราะรัฐบาลมีความโปร่งใสจริง ต้องแสดงรายละเอียด ทั้งนี้ ได้มีการโต้เถียงกัน ระหว่าง <persName>นายสุรพงษ์</persName> และ <persName>นายชัย ชิดชอบ</persName> ประธานสภาผู้แทนราษฎร กรณีที่ <persName>นายสุรพงษ์</persName> กล่าวพาดพิง การพิจารณางบประมาณ รวมถึง รัฐบาล ว่า ส่อทุจริตโดยไม่มีหลักฐาน และ <persName>นายไตรรงค์ สุวรรณคีรี</persName> ส.ส. พรรคประชาธิปัตย์ ในฐานะ รองประธานกรรมาธิการ ยืนยันว่า การพิจารณาของกรรมาธิการได้ทำด้วยความโปร่งใสและเห็นว่า สมาชิกควรให้เกียรติการพิจารณาครั้งนี้ด้วย อย่างไรก็ตาม การอภิปรายงบประมาณ ก็ยังไม่ได้เริ่มขึ้น </p></body>
</news>
