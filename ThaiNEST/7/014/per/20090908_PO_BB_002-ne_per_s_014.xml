<teiHeader>
<fileDesc>
<titleStmt>
  <title>ชงสุเทพฟัน '9นายพล' ซื้อขายเก้าอี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/08/news_29426660.php?news_id=29426660  </bibl>
</sourceDesc>
</fileDesc>
</teiHeader>
<news>
<headline>ชง<persName>สุเทพ</persName>ฟัน '9นายพล' ซื้อขายเก้าอี้</headline>
<lead>อนุ ก.ตร.คณะพิเศษ สรุปผลสอบซื้อขายตำแหน่งแล้ว พบข้อกล่าวหามีมูล แต่งตั้งโยกย้ายปี 51 ยกเว้นหลักเกณฑ์เพียบ ขัดกฎ ก.ตร. ส่อทุจริตแสวงหาผลประโยชน์ เตรียมเสนอ "<persName>สุเทพ</persName>" เอาผิด 9 นายพลมีเอี่ยว พร้อมแนะสอบต่อ "สเตทเมนท์ฉาว" หาเส้นทางเงิน ด้านผู้บัญชาการหลายหน่วยเรียงหน้าโต้ผลสอบ ยันแต่งตั้งโปร่งใส</lead>
<neck></neck>
<body><p>การประชุมคณะอนุกรรมการข้าราชการตำรวจคณะพิเศษเพื่อตรวจสอบข้อเท็จจริงการซื้อขายตำแหน่งของข้าราชการตำรวจ หรืออนุ ก.ตร.คณะพิเศษ ที่มี <persName>นายสมศักดิ์ บุญทอง</persName> เป็นประธานเมื่อวานนี้ (7 ก.ย.) สามารถสรุปผลการตรวจสอบข้อเท็จจริงเบื้องต้นได้แล้ว โดยพบว่าข้อกล่าวหาการซื้อขายตำแหน่งของข้าราชการตำรวจมีมูล และเกี่ยวพันนายตำรวจระดับนายพลถึง 9 นาย</p>
<p>การประชุมดังกล่าว เป็นการพิจารณาสรุปผลการตรวจสอบข้อร้องเรียนเป็นนัดสุดท้าย เพื่อเสนอความเห็นต่อ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ซึ่งกำกับดูแลสำนักงานตำรวจแห่งชาติ (ตร.) โดยข้อมูลที่มีการพิจารณากันอย่างละเอียดเป็นพิเศษ คือการแต่งตั้งข้าราชการตำรวจจำนวน 2,912 ตำแหน่ง ในการโยกย้ายประจำปี 2551 ซึ่งมี <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) เป็นผู้ลงนาม โดยมีข้อร้องเรียนกล่าวหาว่า การแต่งตั้งดังกล่าวไม่เป็นไปตามกฎ ก.ตร.ว่าด้วยหลักเกณฑ์และวิธีการแต่งตั้งและโยกย้ายระดับสารวัตรถึงจเรตำรวจแห่งชาติ และรอง ผบ.ตร. พ.ศ.2549 มีการยกเว้นหลักเกณฑ์ และกระจายอยู่ในหลายกองบัญชาการ
ภายหลังการประชุมซึ่งใช้เวลาเกือบ 4 ชั่วโมง <persName>พล.ต.อ.นพดล สมบูรณ์ทรัพย์</persName> ก.ตร.ผู้ทรงคุณวุฒิ ในฐานะโฆษกอนุ ก.ตร.คณะพิเศษ แถลงว่า จากการพิจารณาของอนุ ก.ตร.คณะพิเศษ เชื่อว่ามีการแทรกแซงอำนาจการแต่งตั้งโยกย้ายข้าราชการตำรวจวาระประจำปี 2551 อย่างแน่นอน เพราะโดยปกติเป็นอำนาจของผู้บัญชาการหน่วยงานเป็นผู้พิจารณา แต่มีการสั่งลงไปจากสำนักงานตำรวจแห่งชาติ</p>
<p>นอกจากนี้ ยังมีหลักฐานว่าการแต่งตั้งโยกย้ายมีความไม่เป็นธรรมเกิดขึ้น สร้างความเดือดร้อนต่อข้าราชการตำรวจเป็นอย่างยิ่ง และคำสั่งการแต่งตั้งก็ขัดกฎ ก.ตร.ว่าด้วยหลักเกณฑ์และวิธีการแต่งตั้งโยกย้ายฯ เชื่อว่าการแต่งตั้งในครั้งนั้นส่อไปในทางทุจริตและแสวงหาผลประโยชน์
"จากการพิจารณาอย่างถี่ถ้วนแล้ว ไม่มีพยานบุคคลคนใดออกมายืนยันว่ามีการจ่ายเงินซื้อขายตำแหน่งจริงหรือไม่ เพียงแต่ระบุว่า การแต่งตั้งโยกย้ายที่ผ่านมาไม่เป็นไปตามกฎ ก.ตร. และสร้างความเดือดร้อนให้กับข้าราชการตำรวจ ซึ่งมันมีความใกล้เคียงกับการแสวงหาผลประโยชน์ จึงรวบรวมข้อมูลเสนอต่อ <persName>นายสุเทพ</persName> ในฐานะประธาน ก.ตร. ต่อไป" <persName>พล.ต.อ.นพดล</persName> ระบุ</p>
<p>ชงสอบต่อ "สเตทเมนท์" หาเส้นทางเงิน</p>
<p><persName>พล.ต.อ.นพดล</persName> กล่าวต่อว่า เมื่อวันศุกร์ที่ผ่านมา (4 ก.ย.) <persName>พ.ต.อ.วีระยศ ชื่นกลิ่นธูปศิริ</persName> รองผู้กำกับการ สภ.แก่งกระจาน จ.กาญจนบุรี ได้นำหลักฐานเป็นสเตทเมนท์มามอบให้อนุ ก.ตร.คณะพิเศษ เป็นสเตทเมนท์ของผู้หญิงคนหนึ่ง ซึ่งจะตรวจสอบต่อไปว่าใครเป็นคนโอนเงินเข้ามา และเงินที่ไหลออกไปนั้น เชื่อมโยงไปถึงใคร อย่างไรก็ดี หลักฐานส่วนนี้ อนุ ก.ตร.คณะพิเศษไม่มีอำนาจในการตรวจสอบ ต้องเสนอ<persName>นายสุเทพ</persName>เพื่อดำเนินการต่อไป
ผู้สื่อข่าวถามว่า จะสามารถเอาผิดกับใครได้หรือไม่ <persName>พล.ต.อ.นพดล</persName> กล่าวว่า จากการตรวจสอบพบว่ามีนายตำรวจยศนายพล 8-9 นายเข้ามาเกี่ยวข้อง แต่ไม่สามารถบอกได้ว่ามีใครบ้าง</p>
<p>เมื่อซักว่า หมายถึง <persName>พล.ต.อ.พัชรวาท</persName> ด้วยหรือไม่ <persName>พล.ต.อ.นพดล</persName> ปฏิเสธที่จะตอบคำถาม โดยบอกว่าให้ไปถาม<persName>นายสุเทพ</persName>เอง แต่บอกได้ว่าเป็นบุคคลที่เกี่ยวข้องกับทำบัญชีแต่งตั้งโยกย้ายข้าราชตำรวจวาระประจำปี เมื่อเดือน พ.ย.2551 ส่วนเรื่องบทลงโทษ ทาง อนุ ก.ตร.คณะพิเศษ คงไม่ต้องเสนออะไร เพราะทุกอย่างชัดอยู่ในตัวแล้ว ขณะนี้อยู่ระหว่างการสรุปผลการสอบสวน คาดว่าภายในวันพุธที่ 9 ก.ย. จะสามารถลงนามและเสนอให้<persName>นายสุเทพ</persName>พิจารณาได้</p>
<p>เสนอฟัน 9 นายพลสีกากี</p>
</p>เมื่อถามว่า อนุ ก.ตร.คณะพิเศษ ได้รับใบสั่งจากใครหรือไม่ <persName>พล.ต.อ.นพดล</persName> กล่าวว่า ไม่อยากให้ถามอย่างนั้น และอย่าดูถูกอนุ ก.ตร.ชุดนี้ เพราะประธานเป็นถึงอดีตรองอัยการสูงสุด มีรอง ผบ.ตร. 2 ท่าน อดีตพลตำรวจเอก 2 ท่าน และอดีตพลตำรวจโท 2 ท่าน ผู้ที่ให้ถ้อยทำก็เป็นตำรวจยศพลตำรวจโท คงไม่สามารถสั่งให้ทำอย่างโน้นอย่างนี้ได้ จึงอยากให้เชื่อเครดิตของ อนุ ก.ตร.ชุดนี้</p>
<p>รายงานข่าวแจ้งว่า ข้าราชการตำรวจระดับนายพลที่ อนุ ก.ตร.คณะพิเศษ เห็นว่าเกี่ยวข้องกับการกระทำความผิด เป็นนายตำรวจที่เกี่ยวข้องกับการแต่งตั้งโยกย้ายในวาระประจำปี 2551 มียศพลตำรวจเอก 1 คน พลตำรวจโทในฐานะผู้ช่วย ผบ.ตร. 2 คน นอกนั้นเป็นผู้บัญชาการภาคและหน่วยงานระดับกองบัญชาการบางหน่วย รวมถึงนายตำรวจระดับผู้บังคับการ (ยศพลตำรวจตรี) อีก 2 คน</p>
<p>ผบช.เรียงหน้าโต้ผลสอบอนุ ก.ตร.</p>
<p>ด้าน <persName>พล.ต.ท.ชัชวาล สุขสมจิตร์</persName> ผู้บัญชาการสำนักงานตรวจคนเข้าเมือง (ผบช.สตม.) กล่าวกับผู้สื่อข่าวเครือเนชั่น ว่า ยังไม่ทราบว่า อนุ ก.ตร.คณะพิเศษ สรุปความเห็นอย่างไร แต่ขอยืนยันว่าการแต่งตั้งข้าราชการตำรวจในสังกัด สตม.ที่ผ่านมาไม่มีการซื้อขายตำแหน่งหรือเรียกรับเงินแต่อย่างใด
"ผมมีส่วนเกี่ยวข้องในการแต่งตั้งข้าราชการตำรวจในหน่วยงาน ซึ่งก็ได้ดำเนินการไปตามขั้นตอน มีคณะกรรมการร่วมพิจารณา แต่ก็เป็นธรรมดาในการแต่งตั้งแต่ละครั้งอาจจะเป็นผู้ที่ไม่พอใจและทำเรื่องร้องเรียนไปยัง ก.ตร. ที่ผ่านมาในหน่วยงานของผมก็มีผู้ร้องเรียนไปหลายราย ซึ่งผมก็ได้เข้าชี้แจงไปแล้วว่าทุกอย่างทำด้วยความโปร่งใส" ผบช.สตม. ระบุ</p>
<p>ขณะที่ <persName>พล.ต.ท.ถวิล สุรเชษฐ์พงษ์</persName> ผู้บัญชาการตำรวจภูธรภาค 7 (ผบช.ภ.7) กล่าวว่า ขณะนี้ยังไม่ทราบว่า อนุ ก.ตร.คณะพิเศษ สรุปผลออกมาอย่างไร แต่เขาได้ให้ถ้อยคำชี้แจงไปหมดแล้ว และยืนยันว่าในหน่วยงานไม่มีการวิ่งเต้นซื้อขายตำแหน่ง</p>
<p>ผบ.ตร.เซ็นคำสั่ง 439 นายพลรับตำแหน่ง</p>
<p>วันเดียวกัน <persName>พล.ต.อ.พัชรวาท</persName> ได้ลงนามในคำสั่ง ตร.ที่ 430
2552 ให้ข้าราชตำรวจระดับผู้บังคับบัญชาหน่วยงานระดับสูง รักษาราชการแทนตำแหน่งสำคัญต่างๆ จำนวน 439 นาย มีผลตั้งแต่วันที่ 7 ก.ย.เป็นต้นไป และให้ข้าราชการตำรวจที่ได้รับคำสั่งดังกล่าวเดินทางไปปฏิบัติหน้าที่ราชการตามคำสั่งข้างต้นภายในวันที่ 8 ก.ย. ภายหลังพระราชกฤษฎีกาแบ่งส่วนราชการสำนักงานตำรวจแห่งชาติ พ.ศ.2552 มีผลบังคับใช้แล้ว
ทั้งนี้ มีตำแหน่งสำคัญตามโครงสร้างใหม่ อาทิ <persName>พล.ต.ท.อัศวิน ณรงค์พันธ์</persName> ผู้บัญชาการตำรวจภูธรภาค 2 (ผบช.ภ.2) รักษาราชการแทนในตำแหน่งผู้บัญชาการสำนักงานกำลังพล <persName>พล.ต.ท.ประยูร อำมฤต</persName> ผู้บัญชาการประจำสำนักงาน ผบ.ตร. รักษาราชการแทนผู้บัญชาสำนักงานยุทธศาสตร์ตำรวจ <persName>พล.ต.ท.ธีระยุทธ กิตติวัฒน์</persName> จเรตำรวจ (สบ 8) รักษาราชการแทนผู้บัญชาการสำนักงานงบประมาณและการเงิน ซึ่งทั้งหมดเป็นหน่วยงานที่เพิ่งตั้งใหม่ และ <persName>พล.ต.ท.สุชัย สุขพรรณโพธาราม</persName> ผู้บัญชาการประจำ ตร. รักษาราชการแทนผู้บัญชาการสำนักงานส่งกำลังบำรุง</p></body>
</news>
