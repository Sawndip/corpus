<teiHeader>
<fileDesc>
<titleStmt>
  <title>'อภิชาต'จี้ส่งคำวินิจฉัย16 ส.ส.ให้'ปธ.สภาฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-11 17:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19754  </bibl>
</sourceDesc>
</fileDesc>
</teiHeader>
<news>
<headline>'<persName>อภิชาต</persName>'จี้ส่งคำวินิจฉัย16 ส.ส.ให้'ปธ.สภาฯ</headline>
<lead></lead>
<neck></neck>
<body><p>วันนี้(11 ก.ย.) ที่สำนักงานคณะกรรมการการเลือกตั้ง(กกต.) <persName>นายอภิชาต สุขัคคานนท์</persName> ประธาน กกต. กล่าวถึงกรณีมีข่าวระบุ<persName>นายชัย ชิดชอบ</persName> ประธานสภาฯ จะยังไม่ส่งสำนวน 13 ส.ส. พรรคประชาธิปัตย์ ไปยังศาล รัฐธรรมนูญ เนื่องจากต้องรอสำนวน 16 ส.ส.ก่อน เพื่อจะได้ส่งไปพร้อมกัน ว่า ตนจะพยายามเร่งให้ทางเจ้าหน้าที่ รีบร่างคำวินิจฉัยแล้วส่งไปสภาฯโดยเร็วที่สุด แต่ยังไม่สามารถบอกได้ว่าเร็วสุดเมื่อไหร่ ซึ่งตนก็เห็นว่าเรื่องดังกล่าวเป็นเรื่องที่สำคัญ อย่างไรก็ตาม กกต.คงไม่ไปเร่งให้ประธานรัฐสภา ต้องส่งไปศาลรัฐธรรมนูญ เพราะเป็นหน้าที่ท่านจะต้องดำเนินการ แต่หากประธานสภาฯจะรอเรื่อง 16 ส.ส.ก่อน ตนก็จะต้องกำชับเจ้าหน้าที่ให้เร่งดำเนินการกรณี 16 ส.ส.ให้เร็วที่สุด เพราะตอนนี้ตนกำกับดูแลสำนักวินิจฉัยและคดีอยู่</p>
<p>ผู้สื่อข่าวถามถึงกรณี 13 ส.ส. พรรคประชาธิปัตย์ จะร้องให้ศาลปกครองมีคำสั่งเพิกถอนมติ กกต. นั้น <persName>นายอภิชาต</persName> กล่าวว่า เขาสามารถร้องได้ เพราะเป็นสิทธิ์ที่สามมารถดำเนินการตามกฎหมาย ซึ่งก็ต้องให้โอกาสที่เขามีโอกาสที่พึงกระทำได้ทุกวิถีทาง ซึ่งตนไม่ได้มองว่าเป็นเกมการเมือง ซึ่งตนคิดว่า เรื่องนี้เป็นเรื่องสำคัญเกี่ยวกับสถานะภาพและความสิ้นสุดการเป็น ส.ส. อีกทั้งไม่มีกฎหมายอะไรไปห้าม ส่วน ส.ส. ที่ กกต. มีมติไปนั้น ก็ยังทำหน้าที่ต่อไปได้จนกว่าศาลรัฐธรรมนูญมีคำสั่ง และเรื่องนี้ก็ไม่ใช่เรื่องความเสียหายหรือการกระทำไม่ดี เพราะเพียงแต่ว่าการไปถือหุ้นสื่อ หุ้นสัมปทาน เป็นหุ้นต้องห้ามตามรัฐธรรมนูญเท่านั้น.
</p></body>
</news>
