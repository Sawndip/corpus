<teiHeader>
<fileDesc>
<titleStmt>
  <title>“เทพไท” ชี้ เสื้อแดงมีเจตนาไม่บริสุทธิ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-29 14:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17028  </bibl>
</sourceDesc>
</fileDesc>
</teiHeader>
<news>
<headline>“<persName>เทพไท</persName>” ชี้ เสื้อแดงมีเจตนาไม่บริสุทธิ์</headline>
<lead></lead>
<neck></neck>
<body><p>วันนี้ (29 ส.ค.) <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า ตนเชื่อว่าการที่แกนนำกลุ่มเสื้อแดงประกาศเลื่อนการชุมนุม โดยอ้างว่าเพื่อหลีกหนี พ.ร.บ.ความมั่นคงแห่งราชอาณาจักร นั้น ตนเชื่อว่าจริงๆ แล้วน่าจะมาจากเหตุผล 3 ประการ คือ 1.เจตนาที่ไม่สุจริต เพราะหากการชุมนุมของกลุ่มคนเสื้อแดงมีเจตนาที่บริสุทธิ์ ก็น่าจะยอมรับการชุมนุมอย่างสงบ ภายใต้ประกาศ พ.ร.บ.ความมั่นคง ได้ 2.น่าจะเกิดจากการที่แกนนำกลุ่มเสื้อแดงไม่ได้รับเสียงสนับสนุนจากมวลชนเท่าที่ควร เพราะจากการประเมินสถานการณ์พบว่า กระแสลดลงไปมาก ประเด็นที่จะนำมาเคลื่อนไหวก็ไม่เป็นที่ยอมรับจากสังคม อีกทั้งการโฟนอินของ <persName>พ.ต.ท.ทักษิณ ชินวัตร</persName> อดีตนายกฯ ก็ห้ามไม่ให้มาร่วมชุมนุมกันในวันที่ 30 ส.ค. จึงน่าจะทำให้มวลชนน้อยลง ทำให้แกนนำต้องทบทวนท่าทีและล่าถอยไป และ 3.อาจเป็นเพราะท่อน้ำเลี้ยงของกลุ่มคนเสื้อแดงขณะนี้อุดตันหรืออาจจะไหลกระปริบกระปรอย ไม่ดำเนินการเหมือนทุกครั้งที่ผ่านมาหรือไม่</p>
<p>“อย่างไรก็ตามแม้ว่ากลุ่มเสื้อแดงจะเลื่อนการชุมนุมออกไปวันใด ตนก็คิดว่าสังคมได้ข้อสรุปแล้วว่าไม่สนับสนุนการเคลื่อนไหวทางการเมืองของกลุ่มเสื้อแดงที่มุ่งทำลายความน่าเชื่อถือของรัฐบาลและประเทศชาติ ฉะนั้นจึงอยากให้แกนนำกลุ่มเสื้อแดงนอกจากจะทบทวนการชุมนุมวันที่ 30 ส.ค.นี้แล้ว อยากให้ไปทบทวนยุติบทบาทการเคลื่อนไหวทางการเมืองต่อไปด้วย” <persName>นายเทพไท</persName> กล่าว และว่า โดยเฉพาะกลไลทางรัฐสภาฯ ขณะนี้จากเหตุการณ์การพิจารณา ร่าง พ.ร.บ.งบฯ ที่ได้รับความเห็นชอบ 240 ต่อ 10 เสียง น่าจะเป็นการสร้างความเชื่อมั่นให้แก่สังคมและคนในชาติ โดยเฉพาะนักลงทุนได้ ฉะนั้นกลุ่มเสื้อแดงก็ไม่ควรกวนน้ำให้ขุ่น” <persName>นายเทพไท</persName> กล่าว.</p></body>
</news>
