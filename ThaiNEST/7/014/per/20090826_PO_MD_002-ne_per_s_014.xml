<teiHeader>
<fileDesc>
<titleStmt>
  <title>ยี้ห้อยผุดสื่อเสื้อน้ำเงิน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-26 21:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000097059  </bibl>
</sourceDesc>
</fileDesc>
</teiHeader>
<news>
<headline>ยี้<persName>ห้อย</persName>ผุดสื่อเสื้อน้ำเงิน</headline>
<lead></lead>
<neck></neck>
<body><p>แหล่งข่าวจากพรรคภูมิใจไทย เปิดเผยว่า <persName>นายเนวิน ชิดชอบ</persName> พร้อมแกนนำพรรคภูมิใจไทย สั่งรุกงานด้านสื่อสารมวลชนเพิ่มขึ้น แม้ขณะนี้จะมีหนังสือพิมพ์ประชาทรรศรายวัน และรายสัปดาห์ที่คอยสนับสนุนกิจกรรมของพรรค อยู่แล้ว โดย<persName>นายเนวิน</persName>มีแนวคิดที่จะเปิดสถานีวิทยุชุมชน ซึ่งมีห้องส่งตั้งอยู่ในกทม. แต่จะส่งกระจายเสียงผ่านเครือข่ายทั่วภาคอีสาน ภายใต้ชื่อว่า วิทยุยิ้มสยาม</p>
<p>นอกจากนี้ ทีมงานของ<persName>นายเนวิน</persName>กำลังอยู่ระหว่างการจัดตั้งสถานีโทรทัศน์ผ่านดาวเทียมด้วย โดยมีสำนักงานและสตูดิโออยู่แถวหลักสี่ ซึ่งใช้ทีมงานจาก สถานีโทรทัศน์ไอทีวีเดิมและจากสถานีโทรทัศน์ช่อง 11 ส่วนหนึ่งเข้ามาร่วมงาน ส่วนชื่อของสถานีโทรทัศน์อย่างเป็นทางการนั้น ขณะนี้อยู่ระหว่างการเลือกชื่อ</p>
<p>สำหรับการออกอากาศผ่านดาวเทียมนั้น หากใครมีจานดาวเทียมที่สามารถรับชมสถานีโทรทัศน์เอเอสทีวีของกลุ่มพันธมิตรประชาชนเพื่อประชาธิปไตย และสถานีพีเพีลแชลแนลของกลุ่มคนเสื้อแดงได้ก็จะสามารถรับชมรายการจากสถานีนี้ได้ ด้วยเช่นกัน อย่างไรก็ตาม คาดว่าสถานีโทรทัศน์ผ่านดาวเทียมดังกล่าวจะสามารถ แพร่ภาพได้ภายในปลายปีนี้ ทั้งนี้ เนื้อหาของรายการนั้นจะเป็นการรายงานข่าวสาร อีกมุมหนึ่งที่จะแตกต่างจากโทรทัศน์ของกลุ่มคนเสื้อเหลืองและกลุ่มคนเสื้อแดง</p>
<p><persName>นายศุภชัย ใจสมุทร</persName> โฆษกพรรคภูมิใจไทยให้สัมภาษณกล่าวว่าวันนี้พรรคภูมิใจไทยยังไม่มีวิทยุชุมชนเป็นของตัวเอง มีแต่วิทยุที่อาจเป็นเครือข่ายที่สนับสนันพรรคกำลังทดลองออกอากาศอยู่ 2 สถานีคือ สถานีคือ FM 91.75 และ102.75 โดยเนื้อหาจะว่าด้วยเรื่องการวิเคราะห์ทางการเมืองต่างๆ เป็นสถานีที่ เน้นหนักในเรื่องของการสร้างความสมานฉันท์ ปกป้องสถาบัน เพราะทางสถานีมองเห็นว่าตรงนี้เป็นวิกฤต</p>
<p>ผู้สื่อข่าวถามว่าจะเป็นสถานีที่ต้องการออกโต้ตอบทางสถานีของ<persName>พ.ต.ท.ทักษิณ ชินวัตร</persName>หรือไม่ <persName>นายศุภชัย</persName>กล่าวว่า เข้าใจว่าสถานีนี้ที่ออกอากาศเป็นผลให้<persName>พ.ต.ท.ทักษิณ</persName>จะต้องออกมาตอบโต้สถานีนี้มากกว่า         สถานีนี้ เป็นเครื่องมือสื่อสารให้ประชาชนได้เข้าใจสิ่งที่เกิดขึ้นในสังคม การเมืองและทุกเรื่อง เพราะตามผังรายการก็มีเรื่องหมอดู โดย<persName>อ.ภิญโญ พงษ์เจริญ</persName> คุณ<persName>ฟองสนาน จามรจันทร์</persName> ก็มี จะมาตอบปัญหาเรื่องโหราศาสตร์ เรื่องดวง ด้วยเพราะฉะนั้นรายการมีความหลากหลายแต่ก็จะเน้นหนักในเรื่องของความรักชาติ ศาสนรักกษัตริย์</p>
<p> ผู้สื่อข่าวถามว่าพรรคภูมิใจไทยกลัว<persName>พ.ต.ท.ทักษิณ</persName> หรือเพราะ<persName>พ.ต.ท.ทักษิณ</persName>จะทำอะไรคนเสื้อน้ำเงินก็ทำบ้างอย่างกรณีสถานีวิทยุ <persName>นายศุภชัย</persName> กล่าวว่า คงไม่ใช่เพราะเราไม่ได้มองว่า<persName>พ.ต.ท.ทักษิณ</persName> เป็นคนที่จะต้องกลัวแต่คิดว่ากระบวนการในการจัดการ คณะของ <persName>พ.ต.ท .ทักษิณ</persName> กับพวก เป็นกระบวนการหลายเรื่อง เพราะมีการบิดเบือน ข้อเท็จจริงโดยผ่านสื่อ ถ้าใครได้ติดตามดูสื่อเสื้อแดง สื่อที่สนับสนุน<persName>พ.ต.ท.ทักษิณ</persName> จะเห็นว่าสื่อเหล่านี้พยายามที่จะนำเสนอข้อมูลข่าวสารไปถึงประชาชนในลักษณะที่ไม่ตรงความจริง หรือแค่ครึ่งเดียว หรือเป็นความเท็จล้วนๆ ซึ่งตรงนี้จะมีผลทำให้ประชาชนที่รับฟังนานๆ ทุกวันก็จะเข้าใจอะไรผิดได้ เพราะน้ำหยดลงหินทุกวันหินยังกร่อนได้</p>
<p><persName>นายศุภชัย</persName> กล่าวว่า เราคิดว่า ถ้าเราเป็นตัวที่เข้ามาคาน เอาข้อเท็จจริง ที่ครบถ้วน เอาความจริงที่ไปยืนยันว่าสิ่งเที่เขาไปชี้นำกับประชาชนมันไม่ตรงกับข้อเท็จจริง เราก็คิดว่าน่าจะเป็นประโยชน์ต่อส่วนรวมกับสังคมในการที่ใช้ดุลพินิจ ในการฟังความ 2 ด้านน่าจะดีกว่า ส่วนทีวีเวลานี้ยังไม่มีแต่ในอนาคตอาจจะมี แต่หากเป็นดาวเทียมก็คงน่าจะมีต่อไปหรือที่เรียกว่าสงครามสื่อ ส่วนกับหนังสือพิมพ์ ของพรรคเวลานี้ยังไม่มี และทุกอย่างจะไม่มีการเปิดตัว ประชาชนสามารถเปิดดูหรือฟังได้เลย</p></body>
</news>
