<teiHeader>
<fileDesc>
<titleStmt>
  <title>'ชวน'การันตี'มาร์ค'ไม่พูดหยาบช้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 11:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16599  </bibl>
</sourceDesc>
</fileDesc>
</teiHeader>
<news>
<headline>'<persName>ชวน</persName>'การันตี'<persName>มาร์ค</persName>'ไม่พูดหยาบช้า</headline>
<lead></lead>
<neck></neck>
<body><p>เมื่อเวลา 10.00 น. วันนี้(27 ส.ค.) ที่รัฐสภา <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ ให้สัมภาษณ์ถึงกรณีที่มีการเผยแพร่คลิปเสียงซึ่งอ้างว่า เป็น<persName>นายอภิสิทธิ์ เวชชาชีวะ</persName> นายกรัฐมนตรี สั่งการใช้ความรุนแรงสลายการชุมนุมของกลุ่มคนเสื้อแดงในช่วงสงกรานต์ที่ผ่านมาว่า ตนยังไม่ได้ยินคลิปเสียง รู้แต่เพียงว่ามีการทำออกมา แต่ไม่รู้ว่าใคร ถึงแม้ว่าตนจะยังไม่เคยได้ยินข้อความ แต่ก็รับประกันได้ว่านายกฯ ไม่ได้ทำเช่นนั้น เพราะนายกฯเป็นคนอย่างไรเราก็รู้กันอยู่</p>
<p>เมื่อถามว่า มองเจตนาของคนที่ทำเรื่องนี้อย่างไร <persName>นายชวน</persName> กล่าวว่า ตนไม่แปลกใจ คงเป็นวิธีหนึ่งในหลายวิธีที่ทำมาตลอดเวลา เพื่อสร้างสถานการณ์ สร้างเงื่อนไขอะไรขึ้นมา </p>
<p>เมื่อถามว่าจะทำอย่างไรเพื่อป้องกันไม่ให้ประชาชนเข้าใจนายกฯผิด <persName>นายชวน</persName> กล่าวว่า คงต้องอธิบายให้ชาวบ้านเข้าใจว่าข้อเท็จจริงเป็นอย่างไร แต่ตนก็ยังไม่เคยเห็นคลิปเสียงดังกล่าว มีเพียงนักข่าวแจ้งให้ทราบ คิดว่าคนส่วนใหญ่น่าจะเข้าใจ แต่ไม่ได้หมายถึงคนทั้งหมด รัฐบาลก็จะต้องชี้แจง โดยเฉพาะตัวนายกฯเอง เพราะมันไม่มีทางเป็นไปได้ที่นายกฯ จะพูดอะไรหยาบช้า อย่าว่าแต่ชีวิตการเมืองเลย ชีวิตธรรมดาโดยทั่วไปเราก็ไม่เคยได้ยินคำพูดเหล่านี้จากปากนายกฯอยู่แล้ว.</p></body>
</news>
