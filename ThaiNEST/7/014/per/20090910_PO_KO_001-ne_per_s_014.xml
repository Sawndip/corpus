<teiHeader>
<fileDesc>
<titleStmt>
  <title>เบื้องหลังเด้งพัชรวาท"ประวิตร"มุดบ้านอภิสิทธิ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090910/27886  </bibl>
</sourceDesc>
</fileDesc>
</teiHeader>
<news>
<headline>เบื้องหลังเด้ง<persName>พัชรวาท</persName>"<persName>ประวิตร</persName>"มุดบ้าน<persName>อภิสิทธ</persName></headline>
<lead>ตามที่<persName>นายอภิสิทธิ์ เวชชาชีวะ</persName> นายกรัฐมนตรี ก็ตัดสินใจเซ็นคำสั่งย้าย <persName>พล.ต.อ.พัชรวาท วงษ์สุวรรณ</persName> ผู้บัญชาการสำนักงานตำรวจแห่งชาติ (ผบ.ตร.) มาช่วยราชการทื่สำนักนายกรัฐมนตรีแล้ว หลังถูก ป.ป.ช.ชี้มูลความผิดทั้งวินัยและอาญา ในคดีสลายม็อบเมื่อวันที่ 7 ตุลาคม 2551 ส่งผลทำให้<persName>พล.ต.อ.พัชรวาท</persName>ตัดสินใจไขก๊อกจากตำแหน่งในที่สุดนั้น</lead>
<neck></neck>
<body><p>ทั้งนี้มีรายงานข่าวจากทำเนียบรัฐบาลเปิดเผยว่า ก่อนที่<persName>นายอภิสิทธิ์</persName>จะตัดสินใจโยก <persName>พล.ต.อ.พัชรวาท</persName> มาช่วยราชการ พบว่า ในช่วงเย็นวันที่ 8 กันยายน <persName>พล.อ.ประวิตร วงษ์สุวรรณ</persName> รมว.กลาโหม พี่ชายของ<persName>พล.ต.อ.พัชรวาท</persName> ได้เข้าหารือกับ<persName>นายอภิสิทธิ์</persName> ที่บ้านพักย่านสุขุมวิท เพื่อหาทางออกให้น้องชาย</p>
<p>ทั้งนี้ ในการหารือครั้งนี้ <persName>พล.ต.อ.ประวิตร</persName>เห็นด้วยกับข้อเสนอของนายกรัฐมนตรี ในการโยกย้ายมาช่วยราชการที่สำนักนายกรัฐมนตรี ก่อนที่จะเกษียณอายุราชการ เนื่องจากตามขั้นตอน หลังจากที่ป.ป.ช.ชี้มูลความผิดวินัยร้ายแรง นายกรัฐมนตรี ในฐานะผู้บัญชาการต้องตัดสินใจว่าจะไล่ออกหรือให้ออกจากราชการภายใน 30 วัน นับจากวันที่ 7 กันยายน ที่ผ่านมา</p>
<p>ดังนั้นทางออกที่เหมาะสมเพื่อรักษาความสัมพันธ์ระหว่างรัฐบาล กับ <persName>พล.อ.ประวิตร</persName> จึงต้องย้ายมาช่วยราชการในที่สุด และให้นายกรัฐมนตรียื้อเวลาการชี้ขาดไปจนถึงวันเกษียณแล้วจึงให้ออกจากราชการ
</p>
<p>รายงานข่าวแจ้งว่า หลังจาก<persName>นายอภิสิทธิ์</persName>ทำความเข้าใจกับ <persName>พล.อ.ประวิตร</persName>แล้ว จึงได้ประชุมร่วมกับ<persName>นายสุเทพ</persName> และ<persName>นายนิพนธ์</persName> ถึงการตั้งรักษาการ ผบ.ตร.และเตรียมนัดประชุม ก.ต.ช.แต่งตั้ง ผบ.ตร.ต่อไป โดยในที่ประชุมมีการหารือถือการตั้งรักษาการ ผบ.ตร.ว่าใครจะเหมาะสมที่สุด โดยได้พิจารณานายตำรวจ 3 คน คือ <persName>พล.ต.อ.วิเชียร พจน์โพธ์ศรี</persName> สบ 10 <persName>พล.ต.อ.ปทีป ตันประเสริฐ</persName> จเรตำรวจ และ <persName>พล.ต.อ.ธานี สมบูรณ์ทรัพย์</persName> รอง ผบ.ตร. โดย<persName>นายสุเทพ</persName>เสนอให้ <persName>พล.ต.อ.ปทีป</persName> ขึ้นรักษาการ แต่<persName>นายอภิสิทธิ์</persName> ไม่เห็นด้วย เพราะยังยืนยันที่จะเสนอชื่อ <persName>พล.ต.อ.ปทีป</persName> ขึ้นเป็น ผบ.ตร.หากเป็นรักษาการจะต้องเข้าร่วมประชุม ก.ต.ช.ด้วย ซึ่งจะทำให้เกิดผลประโยชน์ทับซ้อน ในกรณีที่จะต้องใช้เสียงโหวตให้ตัวเอง ซึ่งโดยมารยาทไม่สมควรทำ</p>
<p>รายงานข่าวแจ้งว่า ในการประชุมครั้งนี้ ยังมีการพิจารณาคุณสมบัติของ <persName>พล.ต.อ.วิเชียร</persName> ที่เคยเป็นรักษาการก่อนหน้านี้ แต่สุดท้าย<persName>นายอภิสิทธิ์</persName> ก็ไม่เห็นด้วยที่จะตั้งเป็นรักษาการอีกครั้ง สุดท้ายทุกคนจึงได้ข้อสรุปตรงกันให้ <persName>พล.ต.อ.ธานี</persName> มารักษาการ เพราะใกล้จะเกษียณอายุราชการไปพร้อมกับ <persName>พล.ต.อ.พัชรวาท</persName> ที่สำคัญนายกรัฐมนตรีมั่นใจว่า <persName>พล.ต.อ.ธานี</persName> จะเป็นหนึ่งเสียงที่ยกมือสนับสนุน ผบ.ตร.คนใหม่</p>
<p>พร้อมระบุว่า การเสนอชื่อ <persName>พล.ต.อ.ธานี</persName> เป็นรักษาการ ผบ.ตร.ครั้งนี้ นายกรัฐมนตรีต้องการหาแนวร่วมและสร้างความสัมพันธกับกลุ่มพันธมิตร เพื่อสร้างความมั่นในการดำเนินคดีลอบยิง<persName>นายสนธิ ลิ้มทองกุล</persName> หนึ่งในแกนนำพันธมิตร เพื่อรักษามวลชนแนวร่วม ในช่วงที่พรรคภูมิใจไทย ผนึกกำลังกับ สีกากีและสีเขียว เป็นกลุ่มอำนาจใหม่กดดันรัฐบาล</p></body>
</news>
