<teiHeader>
<fileDesc>
<titleStmt>
  <title>บรรยากาศเลือก 57 อบต. ของจังหวัดนครสวรรค์  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060089&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>บรรยากาศเลือก 57 อบต. ของจังหวัดนครสวรรค์</headline>
<lead></lead>
<neck></neck>
<body><p>การเลือกตั้งนายกและสมาชิก อบต. 57 แห่งของจังหวัดนครสวรรค์ เป็นไปด้วยความเรียบร้อย มีผู้ออกมาใช้สิทธิ์กันอย่างคึกคัก บรรยากาศการเลือกตั้งนายกองค์การบริหารส่วนตำบล และสมาชิกสภาองค์การบริหารส่วนตำบล ของจังหวัดนครสวรรค์ ทั้ง 57 แห่ง จาก 11 อำเภอ ตั้งแต่เช้าหลังเปิดหีบบัตร มีประชาชนผู้มีสิทธิแต่ละหน่วยเลือกตั้ง เดินทางมาลงคะแนนอย่างคึกคัก บางแห่งต้องเข้าแถวยาว เพื่อรอลงคะแนนกัน โดยที่หน่วยเลือกตั้งที่ 1 หมู่ที่ 10 ของตำบลนครสวรรค์ตก มีคุณย่าท่านหนึ่ง ชื่อ<persName>ย่าสำเนียง โตปราง</persName> อายุ 81 ปี ให้ลูกหลานพามาลงคะแนนเป็นคนแรก สอบถามบอกว่า มีชื่ออยู่ในทะเบียนบ้าน กลัวเสียสิทธิ ส่วนที่หน่วยเลือกตั้งที่ 1 ของหมู่ 4 ของตำบลนครสวรรค์ตก มีชายอายุเกือบ 80 ปี มาลงคะแนนด้วย ชื่อ<persName>ปู่สาคร อ่วมทร</persName> บอกว่ามาลงคะแนนทุกครั้ง แต่ไม่รู้ว่าวันนี้จะมองเห็นช่องลงคะแนนหรือไม่ เพราะลืมนำแว่นสายตามาด้วย สำหรับการกระทำผิดต่อกฎหมายเลือกตั้ง ยังไม่ชัดเจนเกี่ยวกับเรื่องของการจัดเลี้ยง การให้ทรัพย์สิน ส่วนการซื้อสิทธิขายเสียง มี แต่เมื่อเข้าไปตรวจสอบก็ไม่มีหลักฐานจะดำเนินการได้</p></body>
</news>
