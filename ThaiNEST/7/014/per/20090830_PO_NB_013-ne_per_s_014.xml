<teiHeader>
<fileDesc>
<titleStmt>
  <title>นายกฯ ขอบคุณ ส.ส.ที่เห็นชอบ พ.ร.บ.งบประมาณ ปี 53  </title>
  <author>ศศิธร ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300036&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ ขอบคุณ ส.ส.ที่เห็นชอบ พ.ร.บ.งบประมาณ ปี 53</headline>
<lead></lead>
<neck></neck>
<body><p>นายกรัฐมนตรี ขอบคุณสมาชิกสภาผู้แทนราษฎรที่ร่วมกันพิจารณา และมีมติเห็นชอบพระราชบัญญัติงบประมาณรายจ่าย ประจำปีงบประมาณ 2553 พร้อมยืนยัน จะดำเนินนโยบายสำคัญช่วยเหลือประชาชนอย่างต่อเนื่อง <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกัย<persName>นายกฯ อภิสิทธิ์</persName> ทางสถานีวิทยุโทรทัศน์แห่งประเทศไทย โดยขอบคุณสมาชิกสภาผู้แทนราษฎร และคณะกรรมาธิการ ที่ร่วมกันพิจารณากลั่นกรองพระราชบัญญัติงบประมาณประจำปีงบประมาณ 2553 และทำให้กฎหมายฉบับนี้ผ่านความเห็นชอบด้วยความเรียบร้อย โดยย้ำว่างบประมาณปี 2553 เป็นงบประมาณที่อยู่ในภาวะไม่ปกติ เพราะการจัดเก็บรายได้หลังจากเกิดวิกฤตเศรษฐกิจ ไม่สามารถจัดเก็บได้เท่ากับปีที่ผ่านมา แต่รัฐบาลก็มีแผนปฏิบัติการไทยเข้มแข็ง 2555 ซึ่งจะดำเนินการควบคู่กันไป จะช่วยชดเชยและเพิ่มการลงทุนเพื่อกระตุ้นเศรษฐกิจ ทั้งนี้ ยืนยันว่า นโยบายสำคัญของรัฐบาลที่ได้ผลักดันในช่วง 8 เดือนที่ผ่านมา โดยเฉพาะนโยบายเรียนฟรี 15 ปีอย่างมีคุณภาพ เบี้ยยังชีพผู้สูงอายุ เบี้ยยังชีพผู้พิการ ค่าตอบแทน อสม. และค่าตอบแทนกำนัน ผู้ใหญ่บ้าน ได้บรรจุไว้ในพระราชบัญญัติงบประมาณฉบับนี้อย่างครบถ้วน ซึ่งจะช่วยเหลือประชาชนได้หลายกลุ่ม และสามารถดำเนินโครงการเหล่านี้ได้อย่างต่อเนื่องและถาวรต่อไป</p></body>
</news>
