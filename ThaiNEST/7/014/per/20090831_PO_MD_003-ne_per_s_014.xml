<teiHeader>
<fileDesc>
<titleStmt>
  <title>เรตติ้งรายการนายกฯกระเตื้อง ปชช.รอฟังคำชี้แจงคลิปตัดต่อ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-31 21:44:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000098990  </bibl>
</sourceDesc>
</fileDesc>
</teiHeader>
<news>
<headline>เรตติ้งรายการนายกฯกระเตื้อง ปชช.รอฟังคำชี้แจงคลิปตัดต่อ</headline>
<lead></lead>
<neck></neck>
<body><p><persName>นายนพดล กรรณิกา</persName> ผู้อำนวยการสำนักวิจัยเอแบคโพลล์ มหาวิทยาลัยอัสสัมชัญ เปิดเผยผลสำรวจ "เอแบคเรียลไทม์โพลล์" เรื่อง รายงานผลการวัดเรทติ้งรายการเชื่อมั่นประเทศไทยกับ<persName>นายกฯ อภิสิทธิ์</persName> ประจำวันอาทิตย์ที่ 30 ส.ค.52 และความรู้สึกต่อรายการ กรณีศึกษาตัวอย่างประชาชน 17 จังหวัดทั่วประเทศ รวมทั้งสิ้น 1,127 ครัวเรือน พบว่า ประชาชนร้อยละ 62.3 ระบุว่า รูปแบบรายการในสัปดาห์นี้มีความน่าสนใจ โดย ร้อยละ 66 ชื่นชอบประเด็นที่เกี่ยวกับการแก้ไขปัญหาปากท้องของประชาชน รองลงมา คือประเด็นการประกาศใช้ พ.ร.บ.การรักษาความมั่นคงภายในราชอาณาจักร และประเด็นที่เกี่ยวกับคุณธรรม และจริยธรรม ตามลำดับ</p.
<p> สำหรับความคิดเห็นของประชาชน เมื่อได้ฟังนายกรัฐมนตรีชี้แจงเกี่ยวกับเรื่องคลิปเสียงนั้น พบว่าร้อยละ 61.5 เชื่อนายกรัฐมนตรี ที่ชี้แจงว่าเป็นการตัดต่อคลิปเสียง และเมื่อสอบถามความพึงพอใจของประชาชนต่อความพยายามของนายกรัฐมนตรี ในการแก้ไขปัญหาวิกฤตต่างๆ ของประเทศ พบว่าร้อยละ 57.3 ค่อนข้างพอใจ ถึงพอใจมากที่สุด โดยคะแนนเฉลี่ยความพึงพอใจต่อนายกรัฐมนตรี อยู่ที่ร้อยละ 6.36 จากคะแนนเต็ม 10 คะแนน </p></body>
</news>
