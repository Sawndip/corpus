<teiHeader>
<fileDesc>
<titleStmt>
  <title>"จตุพร"ห้ามคนเสื้อแดงข้ามไปศาลฏีกา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090817/24588  </bibl>
</sourceDesc>
</fileDesc>
</teiHeader>
<news>
<headline>"<persName>จตุพร</persName>"ห้ามคนเสื้อแดงข้ามไปศาลฏีกา</headline>
<lead>"<persName>จตุพร</persName>"ห้ามเสื้อแดงข้ามไปฝั่งศาลฏีกา หวั่นเป็นเหตุเลื่อนพิจารณาคดีกล้ายาง นปช.เตรียมรายชื่อห่อผ้าแดงห่อละ 1 หมื่นชื่อ</lead>
<neck></neck>
<body><p>(17ส.ค.) ที่ผู้สื่อข่าวรายงานว่า บรรยากาศการชุมนุมของกลุ่มเสื้อแดง เมื่อเวลา 08.00 น. ยังมีประชาชนทยอยเดินทางมาชุมนุมอย่างคึกคัก ซึ่งมีผู้มาจากต่างจังหวัด ส่วนใหญ่จะมาโดยรถบัส และนำรถบัสไปจอดไว้บริเวณด้านข้างพิพิธภัณฑ์สถานแห่งชาติ  สำหรับบริเวณหน้าเวทีมีการชุมนุมแน่นขนัด ขณะที่ด้านซ้ายเวที ฝ่ายจัดการชุมนุมได้นำรั้วมากั้น เพื่อจัดเป็นพื้นที่สำหรับเตรียมขบวนถวายฎีกา ด้านหลังเวทีได้เตรียมรายชื่อใส่ห่อผ้าสีแดงไว้ ห่อละ 1 หมื่นชื่อ วางกองไว้จำนวนมาก</p>
<p>ขณะที่<persName>นายจตุพร พรหมพันธุ์</persName> แกนนำนปช. ได้ประกาศบนเวทีว่า เวลา 08.30 น.จะมีขบวนเสด็จของสมเด็จพระเทพ ขอให้ผู้ชุมนุมร่วมถวายบังคม และงดใช้เสียงซักระยะหนึ่ง</p>
<p>ทั้งนี้<persName>นายจตุพร</persName>  ยังแจ้งผู้ชุมนุมว่า ขออย่าให้ข้ามไปบริเวณฝั่งศาลฎีกา มิฉะนั้น อาจเป็นให้มีการเลื่อนพิจารณาคดีกล้ายาง ถ้าคนแน่นสนามหลวงจริง  ก็ขอให้ล้นไปทางมหาวิทยาลัยธรรมศาสตร์</p>
<p> ผู้สื่อข่าวรายงานว่า ก่อนหน้านั้นเวลา 05.00 น. กลุ่มเสื้อแดงทยอยเดินทางมาด้วยรถบัส กระบะ เก๋ง และแท็กซี่ทยอยมายังสนามหลวงท่ามกลางสายฝนที่ตกหนัก จากนั้นเวลา 06.00 น. ฝนเริ่มตกโปรยปรายโดยมีแกนนำขึ้นปราศรัยบนเวทีและจัดรายการ "ความจริงวันนี้ " ในหัวข้อ ถวายฎีกา ดับทุกข์ทั้งแผ่นดิน "</p>
<p>ทั้งนี้<persName>นายจตุพร</persName> กล่าวว่า จะเดินทางไปถวายฎีกา ในช่วงเที่ยงวันนี้</p>
<p>ส่วนการรักษาความปลอดภัยของเจ้าหน้าที่ตำรวจ กระจายกำลังรักษาความปลอดภัย รอบบริเวณสนามหลวง ขณะเดี่ยวกัน มีกำลังตำรวจส่วนหนึ่งตรึงกำลังรักษาความปลอดภัยบริเวณด้านหน้าศาลฎีกา โดยใช้รั้วเหล็กกั้นพื้นที่ไว้  ซึ่งเป็นที่น่าสังเกตเจ้าหน้าที่ตำรวจไม่มีกระบอกและโล่แต่อย่างใด</p>
<P>จากนั้นเวลา 08.30 น. ผู้ชุมนุมเสื้อแดงทยอยเดินทางมาอย่างต่อเนื่อง โดยมีการชูพระบรมฉายาลักษณ์ พระบาทสมเด็จพระเจ้าอยู่, ป้ายชื่อจังหวัดต่างๆ ของตัวเอง, รูป <persName>พ.ต.ท.ทักษิณ ชินวัตร</persName> อดีตนายกฯ ขณะบริเวณรอบสนามหลวง มีการจำหน่ายสินค้าสัญญาลักษณ์กลุ่มเสื้อแดง อาทิ หน้ากาก <persName>พ.ต.ท.ทักษิณ</persName>  , หมวกดาวแดง , หนังสือพ็อกเก็ตบุ๊คของแกนนำ </p></body>
</news>
