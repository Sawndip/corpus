<teiHeader>
<fileDesc>
<titleStmt>
  <title>'พีระพันธุ์'จี้'ดีเอสไอ'แจงปมรถ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-11 18:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13651  </bibl>
</sourceDesc>
</fileDesc>
</teiHeader>
<news>
<headline>'<persName>พีระพันธุ์</persName>'จี้'ดีเอสไอ'แจงปมรถ</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (11 ส.ค.) ที่กระทรวงยุติธรรม <persName>นายพีระพันธุ์ สาลีรัฐวิภาค</persName> รมว.ยุติธรรม กล่าวถึง กรณีตำรวจยึดรถยนต์ ซึ่งเป็นรถของกลางของกรมสอบสวนคดีพิเศษ (ดีเอสไอ) ได้จากบ้านแม่ภรรยาของ <persName>ส.ต.ท.วรวุฒิ มุ่งสันติ</persName> ผู้ต้องหาคดีลอบยิง <persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย ว่า ขณะนี้ยังไม่ได้รับรายงานว่า รถยนต์ที่ตำรวจยึดมาตรวจสอบนั้น เป็นรถยนต์ที่นำไปใช้ก่อเหตุหรือไม่ </p>
<p>ส่วนกรณีที่ <persName>ส.ต.ท.วรวุฒิ</persName> นำรถของกลางในคดียาเสพติดไปใช้นั้น ถือเป็นเรื่องปกติที่สำนักงานป้องกันและปราบปรามยาเสพติด (ป.ป.ส.) จะอนุมัติให้หน่วยราชการนำรถยนต์ของกลางไปใช้ได้ แต่การนำรถยนต์ของกลางไปใช้ในภารกิจส่วนตัวนั้น จะต้องสอบถามไปยัง <persName>พ.ต.อ.ทวี สอดส่อง</persName> อธิบดีดีเอสไอ ว่า อนุมัติไปได้อย่างไร </p>
<p>ด้าน <persName>พ.ต.อ.ณรัชต์ เศวตนันทน์</persName> รองอธิบดีดีเอสไอ กล่าวว่า ได้สั่งการให้ตรวจสอบที่มาของรถยนต์ หมายเลขทะเบียน กษ 3737 เชียงใหม่ ที่ตำรวจยึดมาจากบ้านแม่ภรรยาของ <persName>ส.ต.ท.วรวุฒิ</persName> พบว่า เป็นรถยนต์ของกลางในคดียาเสพติดรายใหญ่ ที่ดีเอสไอยึดเงินสดได้กว่า 10 ล้านบาท ขณะนี้อยู่ระหว่างการตรวจสอบว่า สำนักคดีใดทำเรื่องไปขอยืมใช้รถยนต์ของกลางจากสำนักงาน ป.ป.ส. และผู้บัญชาการสำนักคดีใดเป็นผู้อนุมัติให้ <persName>ส.ต.ท.วรวุฒิ</persName> นำรถยนต์ของกลางคันดังกล่าวไปใช้ในภารกิจใด.
</p></body>
</news>
