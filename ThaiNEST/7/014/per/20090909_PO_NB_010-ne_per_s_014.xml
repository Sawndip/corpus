<teiHeader>
<fileDesc>
<titleStmt>
  <title>ปชป. ระบุการเสนอแก้ รธน.นอกเหนือข้อเสนอของคณะกก.สมานฉันท์ฯเป็นอุปสรรคการหาทางออกวิกฤติการเมือง  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090292&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป. ระบุการเสนอแก้ รธน.นอกเหนือข้อเสนอของคณะกก.สมานฉันท์ฯเป็นอุปสรรคการหาทางออกวิกฤติการเมือง</headline>
<lead></lead>
<neck></neck>
<body><p>โฆษกพรรคประชาธิปัตย์ ระบุ การเสนอแก้รัฐธรรมนูญนอกเหนือจากข้อเสนอของคณะกรรมการสมานฉันท์เพื่อการปฏิรูปการเมือง เป็นอุปสรรคต่อการหาทางออกจากวิกฤติทางการเมือง <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวว่า พรรคประชาธิปัตย์ เห็นว่า ขณะนี้มีอุปสรรคในการหาทางออกจากวิกฤติทางการเมือง โดยการปฏิรูปการเมืองและการแก้รัฐธรรมนูญ 2 ประการ คือ การเพิ่มประเด็นแก้ไขรัฐธรรมนูญนอกเหนือจากที่คณะกรรมการสมานฉันท์เพื่อการปฏิรูปการเมืองและศึกษาแก้ไขรัฐธรรมนูญ ได้เสนอไว้ 6 ประเด็นของฝ่ายค้าน โดยการเสนอแก้ไขรัฐธรรมนูญในมาตรา 278 ซึ่งว่าด้วยการดำเนินคดีอาญากับผู้ดำรงตำแหน่งทางการเมือง ส่วนมาตรา 309 ที่มีนัยยะให้มีผลย้อนหลังกับผู้ที่ถูกลงทางคดีอาญาไปแล้ว ซึ่งอาจทำให้เกิดความขัดแย้งเพิ่มขึ้นในสังคมได้ ดังนั้น อยากให้ทุกฝ่ายยึดหลักของคณะกรรมการสมานฉันท์ในการหาข้อตกลงตามกระบวนการของรัฐสภา <persName>นายแพทย์บุรณัชย์</persName> ยังกล่าวถึงกรณีที่กลุ่มพันธมิตรประชาชนเพื่อประชาธิปไตย เกรงว่าจะมีการแก้ไขรัฐธรรมนูญในประเด็นที่ไม่เป็นประโชน์กับประชาชนนั้น ยืนยันว่ารัฐบาลจะรับฟังความเห็นของทุกฝ่าย และต้องอธิบายได้ว่าแก้ไขเพื่อประเทศชาติไม่ใช่เพื่อนักการเมือง</p></body>
</news>
