<teiHeader>
<fileDesc>
<titleStmt>
  <title>นายกรัฐมนตรี ปฏิเสธให้ความชัดเจนกรณีเปลี่ยนผู้ดำรงตำแหน่งโฆษกประจำสำนักนายกรัฐมนตรี  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110033&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี ปฏิเสธให้ความชัดเจนกรณีเปลี่ยนผู้ดำรงตำแหน่งโฆษกประจำสำนักนายกรัฐมนตรี</headline>
<lead></lead>
<neck></neck>
<body><p><persName>นายปณิธาน วัฒนายากร</persName> พร้อมออกจากตำแหน่งโฆษกประจำสำนักนายกรัฐมนตรี ขณะที่นายกรัฐมนตรียังปฏิเสธที่จะให้ความชัดเจนในเรื่องนี้ <persName>นายอภิสิทธิ์ เวชชาชีวะ</persName> นายกรัฐมนตรี ปฏิเสธให้ความชัดเจนกรณีกระแสข่าวการเปลี่ยนแปลงตำแหน่งโฆษกประจำสำนักนายกรัฐมนตรีจาก<persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เป็น<persName>นายศิริโชค โสภา</persName> ส.ส.จังหวัดสงขลา หรือ <persName>นายอภิรักษ์ โกษะโยธิน</persName> ที่ปรึกษานายกรัฐมนตรี โดยพูดทีเล่นทีจริงว่า กลัวจะแพ้การเลือกตั้งซ่อม และยังกล่าวหยอกล้อกับ <persName>นายศิริโชค</persName> ที่เดินทางด้วยกันว่า หรือเป็นเพราะ<persName>นายศิริโชค</persName> ฝากผู้สื่อข่าวมาถามตน เพราะอยากเป็นโฆษกประจำสำนักนายกรัฐมนตรี ด้าน<persName>นายปณิธาน</persName> กล่าวว่า พร้อมออกจากตำแหน่งหากหาผู้ดำรงตำแหน่งแทนได้ แต่ยืนยันว่าการทำงานไม่ได้มีปัญหา ส่วนบรรยากาศการประชุมคณะรัฐมนตรีเช้าวันนี้ กระทรวงทรัพยากรธรรมชาติและสิ่งแวดล้อม ได้มอบต้นมะลิวันแม่ให้นายกรัฐมนตรี ขณะที่<persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย นำลองกองจากกลุ่มเกษตรกรจังหวัดปัตตานี มอบให้นายกรัฐมนตรี</p></body>
</news>
