<teiHeader>
<fileDesc>
<titleStmt>
  <title>วุฒิสภา มีมติเห็นชอบตุลาการศาลปกครองสูงสุด จำนวน 6 คน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310229&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วุฒิสภา มีมติเห็นชอบตุลาการศาลปกครองสูงสุด จำนวน 6 คน</headline>
<lead></lead>
<neck></neck>
<body><p>ที่ประชุมวุฒิสภา มีมติเห็นชอบตุลาการศาลปกครองสูงสุด จำนวน 6 คนแล้ว การประชุมวุฒิสภา สมัยสามัญนิติบัญญัติ วันนี้ (31 ส.ค.52) ในการพิจารณาเรื่องให้ความเห็นชอบบุคคลผู้ได้รับการเสนอชื่อให้ดำรงตำแหน่งตุลาการศาลปกครองสูงสุด ตามรัฐธรรมนูญ มาตรา 224 จำนวน 6 คน ที่ประชุมได้ประชุมลับเป็นเวลาประมาณ 30 นาที ก่อนลงมติเลือก ซึ่งผลปรากฏว่าที่ประชุมมีมติเลือก <persName>นายสุเมธ รอยกุลเจริญ</persName> อธิบดีศาลปกครองนครศรีธรรมราช <persName>นายสมชาย งามวงศ์ชน</persName> อธิบดีศาลปกครองสงขลา <persName>นายประสิทธิ์ศักดิ์ มีลาภ</persName> รองอธิบดีศาลปกครองระยอง <persName>นายสุชาติ มงคลเลิศลพ</persName> ตุลาการหัวหน้าคณะศาลปกครองกลาง <persName>นายมนูญ ปุญญกริยากร</persName> รองปลัดกระทรวงแรงงาน และ <persName>นายพรชัย มนัสศิริเพ็ญ</persName> รองอธิบดีศาลปกครองเชียงใหม่ ให้เป็นตุลาการศาลปกครองสูงสุด ทั้งนี้หลังจากวุฒิสภาให้ความเห็นชอบแล้วจะส่งให้นายกรัฐมนตรี เพื่อนำรายชื่อขึ้นทูลเกล้าฯ แต่งตั้งให้ดำรงตำแหน่งตุลาการศาลปกครองสูงสุดต่อไป</p></body>
</news>
