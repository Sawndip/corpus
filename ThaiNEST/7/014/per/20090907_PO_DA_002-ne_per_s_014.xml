<teiHeader>
<fileDesc>
<titleStmt>
  <title>'จอม'ยุติจัดรายการยืดอกรับผิดสัมภาษณ์'แม้ว'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-07 18:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18942  </bibl>
</sourceDesc>
</fileDesc>
</teiHeader>
<news>
<headline>'<persName>จอม</persName>'ยุติจัดรายการยืดอกรับผิดสัมภาษณ์'<persName>แม้ว</persName>'</headline>
<lead></lead>
<neck></neck>
<body><p>เมื่อช่วงบ่ายวันที่ 7 ก.ย. <persName>นายจอม เพชรประดับ</persName> นักจัดรายการอิสระ ออกแถลงการณ์กรณีการสัมภาษณ์พิเศษ <persName>พ.ต.ท.ทักษิณ ชินวัตร</persName> อดีตนายกรัฐมนตรี ทางรายการวิทยุเอฟเอ็ม 100.5 อสมท. เมื่อวันที่ 6 ก.ย. โดยระบุว่า "กระผม <persName>นายจอม เพชรประดับ</persName> นักจัดรายการอิสระ ขอเรียนให้ทุกท่านทราบ กรณีการสัมภาษณ์พิเศษ <persName>พ.ต.ท.ทักษิณ ชินวัตร</persName> อดีตนายกรัฐมนตรี ทางคลื่นวิทยุเอฟเอ็ม 100.5 เม็กกะเฮิร์ซ์ เมื่อวันอาทิตย์ที่ 6 กันยายน 2552 ที่ผ่านมาโดย ขอยืนยันว่า ผมได้ปฎิบัติหน้าที่ของสื่อมวลชนด้วยเจตนาที่จะดำรงไว้ซึ่งความเป็นธรรม ความถูกต้อง รวมทั้งสร้างความเข้าใจในข้อเท็จจริงอย่างรอบด้าน เพื่อให้ประชาชนผู้รับข้อมูลข่าวสาร ได้พิจารณาตัดสินใจในสถานการณ์ทางการเมืองที่เกิดขึ้น และเพื่อแสดงถึงหลักการแห่งความเป็นอิสระ และเสรีภาพของสื่อสารมวลชน   </p>
<p>ผมไม่ได้เจตนาที่แอบแฝงใด ๆ ที่หวังจะทำร้าย หรือสร้างความเสียหาย หรือประสงค์ที่จะให้เกิดผลกระทบกระเทือนต่อรัฐบาล หรือขั้วการเมืองที่อยู่ฝ่ายตรงข้ามกับ <persName>พ.ต.ท.ทักษิณ ชินวัตร</persName> ซึ่งเจตนารมณ์อันบริสุทธิ์นี้ของผม ผมก็ได้ยืนยันไปแล้วในรายการ ก่อนที่ผมจะเริ่มสัมภาษณ์ <persName>พ.ต.ท.ทักษิณ ชินวัตร</persName> </p>
<p>หากจะพิจารณาด้วยใจที่เป็นธรรม โดยการฟังการสัมภาษณ์ตลอดทั้งรายการ ก็จะพบเจตนาที่แท้จริงของผม โดยผมหวังว่า เมื่อ <persName>พ.ต.ท.ทักษิณ ชินวัตร</persName> คือ บุคคลที่ถูกมอง และถูกกล่าวหาว่า เป็นสาเหตุแห่งวิกฤตทางการเมืองที่เกิดขึ้นอยู่ในสังคมไทยเวลานี้ ก็ควรจะได้มีโอกาสได้ชี้แจงข้อเท็จจริง (แม้ฝ่ายตรงข้ามจะมองว่า คำพูดของ <persName>พ.ต.ท.ทักษิณ</persName> เป็นข้อเท็จเสียมากกว่าข้อจริง แต่หน้าที่ของสื่อมวลชนก็ไม่อาจจะไปตัดสิน หรือสรุปได้เช่นนั้น) และการสัมภาษณ์ก็ไม่ใช่ลักษณะของการโฟนอินเข้ามาด้วยเหตุผลทางการเมือง เหมือนที่ผ่านมา แต่เป็นการให้สัมภาษณ์กับสื่ออย่างเป็นกิจจะลักษณะ </p>
<p>ผมมีเป้าหมายอย่างแรงกล้าที่จะให้สังคมไทยได้ร่วมกันหาหนทางที่จะหันหน้าเข้าหากัน มาพูดคุยกัน และร่วมกันสร้างความปรองดอง ความสามัคคีให้เป็นปึกแผ่น เป็นหนึ่งเดียวกัน เพื่อให้ประเทศชาติอันเป็นที่รักของเราทุกคนได้ก้าวพ้นวิกฤตทางการเมือง ที่กำลังเกาะกินชาติบ้านเมืองของเราอยู่ในเวลานี้ให้ได้ แต่หากเจตนาบริสุทธิ์ และความหวังที่จะให้เกิดความเป็นธรรม เพื่อนำไปสู่การสร้างความเข้าใจของคนไทยทั้งประเทศ รวมทั้งการยึดมั่นในหลักการที่ถูกต้องแห่งวิชาชีพของผม ถูกแปรความหมายไปเป็นเรื่องผลประโยชน์ทางการเมือง หรือกลายเป็นประเด็นเพื่อนำไปต่อสู้กันทางการเมือง ผมรู้สึกผิดหวัง และเสียใจเป็นอย่างยิ่ง </p>
<p>ดังนั้น เพื่อไม่ให้ผู้บริหาร หรือพนักงานของ อสมท. คนหนึ่งคนใด ต้องมารับผลกระทบกับสิ่งที่ผมได้กระทำลงไป ผมขอแสดงความรับผิดชอบแต่เพียงผู้เดียว โดยการขอยุติการจัดรายการทางคลื่นวิทยุ อสมท. เอฟเอ็ม 100.5 ตั้งแต่วันนี้เป็นต้นไป แม้ว่าตลอดเวลาเกือบปีที่ผมได้ทำงานร่วมกับผู้บริหาร และพนักงาน อสมท. ผมได้รับเกียรติ และได้รับความไว้วางใจอย่างดีเยี่ยมตลอดมา ต้องขอขอบคุณเพื่อน ๆ ที่ อสมท.อีกครั้ง และต้องกราบขอโทษผู้บริหาร และพนักงาน อสมท.ทุกท่านด้วยเช่นกัน ที่ต้องทำให้ลำบากใจในการกระทำของผมครั้งนี้ ขอแสดงความนับถือ"
</p></body>
</news>
