<teiHeader>
<fileDesc>
<titleStmt>
  <title>ครม.อนุมัติจัดสรรโควต้ารับจำนำข้าวเปลือกนาปรังของเกษตรกรในพื้นที่จังหวัดพิจิตร และสุโขทัยเพิ่ม  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080196&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติจัดสรรโควต้ารับจำนำข้าวเปลือกนาปรังของเกษตรกรในพื้นที่จังหวัดพิจิตร และสุโขทัยเพิ่ม</headline>
<lead></lead>
<neck></neck>
<body><p>คณะรัฐมนตรีอนุมัติ จัดสรรโควต้ารับจำนำข้าวเปลือกนาปรังของเกษตรกรในพื้นที่จังหวัดพิจิตร และสุโขทัยเพิ่ม หลังพบจะมีปริมาณข้าวเปลือกนาปรังปี 52 ออกสู่ตลาดในเดือนกันยายนนี้ อีกกว่า 4 แสนตัน <persName>นายวัชระ กรรณิการ์</persName> รองโฆษกประจำสำนักนายกรัฐมนตรี กล่าวว่า คณะรัฐมนตรีอนุมัติตามที่กระทรวงพาณิชย์เสนอ ให้คณะอนุกรรมการดำเนินการรับจำนำข้าวเปลือก ซึ่งมีรัฐมนตรีว่าการกระทรวงพาณิชย์เป็นประธาน พิจารณาจัดสรรปริมาณรับจำนำข้าวในแต่ละพื้นที่ที่ได้รับความเดือดร้อนเพิ่ม ในพื้นที่จังหวัดสุโขทัย และพิจิตร โดยที่จังหวัดพิจิตรจะมีปริมาณข้าวนาปรังปี 2552 ที่จะออกสู่ตลาดในช่วงเดือนกันยายนนี้ 338,600 ตัน ส่วนที่สุโขทัยจะมีผลผลิตออกมา 101,580 ตัน ทั้งนี้โดยมีเงื่อนไขว่า ต้องเป็นเกษตรกรที่ได้ขึ้นทะเบียนเกษตรกรและได้รับหนังสือรับรองเป็นผู้ปลูกข้าวนาปรัง ปี 2552 กับกรมส่งเสริมการเกษตร ภายในวันที่ 31 กรกฎาคม 2552 และต้องเป็นผู้ที่ไม่เคยใช้สิทธิ์ในการเข้าร่วมโครงการรับจำนำข้าวเปลือกนาปรัง ปี 2552 มาก่อน ขณะที่ปริมาณข้าวเปลือกที่รับจำนำเพิ่ม จะต้องไม่เกินจำนวนโควต้า ที่ได้รับจัดสรรไว้ ตามเป้าหมายที่กำหนด จำนวน 6 ล้านตันข้าวเปลือก </p></body>
</news>
