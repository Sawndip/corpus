<teiHeader>
<fileDesc>
<titleStmt>
  <title>สรุปประชุมสภา  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100273&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สรุปประชุมสภา</headline>
<lead></lead>
<neck></neck>
<body><p>นายกรัฐมนตรี ยืนยัน รัฐบาลไม่ได้นิ่งนอนใจต่อการแก้ปัญหาและป้องกันการแพร่ระบาดของโรคไข้หวัดใหญ่สายพันธุ์ใหม่ 2009 การประชุมสภาผู้แทนราษฎร สมัยสามัญนิติบัญญัติ วันนี้(10 ก.ย.) โดยมี<persName>นายชัย ชิดชอบ</persName> ประธานสภาผู้แทนราษฎร ทำหน้าที่ประธานการประชุม ได้มีการตั้งกระทู้ถามสดนายกรัฐมนตรี เรื่องมาตรการควบคุมการแพร่ระบาดของโรคติดต่อ โดย<persName>นายประสิทธิ์ ชัยวิรัตนะ</persName> ส.ส.ชัยภูมิ พรรคเพื่อไทย เป็นผู้ถาม โดยเห็นว่า นายกรัฐมนตรีมีการส่งสัญญาณที่คาดเคลื่อนเกี่ยวกับการแพร่ระบาดของโรคไข้หวัดใหญ่สายพันธุ์ใหม่ 2009 เนื่องจากบอกว่าโรคนี้ไม่อันตรายเหมือนไข้หวัดใหญ่ที่คนตายมากกว่า ทั้งนี้องค์การอนามัยโลก ระบุว่า ความรุนแรงอยู่ที่ระดับ 6 ซึ่งจะต้องมีการเตือนภัย อย่ากลัวว่าประชาชนจะแตกตื่น กระทบเรื่องเศรษฐกิจ หรือการท่องเที่ยว เพราะทุกอย่างฟื้นตัวได้ แต่คนตายไม่สามารถฟื้นขึ้นมาได้ อีกทั้งหากมีการกลายพันธุ์เกิดขึ้นในช่วงปลายฝนต้นหนาวนี้ รัฐบาลมีมาตรการอะไรป้องกันหรือไม่ <persName>นายอภิสิทธิ์ เวชชาชีวะ</persName> นายกรัฐมนตรี ชี้แจงว่า ไม่เคยพูดว่าเป็นเองแล้วหายเองได้ แต่ได้เตือนว่าโรคนี้เป็นง่าย และขณะนี้เป็นที่ยอมรับว่า กลุ่มผู้ติดเชื้อส่วนใหญ่มีอาการน้อย ส่วนกลุ่มเสี่ยงมีร้อยละ 5 หากเข้าไปในปอดจะเข้าไปทำลายปอดได้ง่าย ซึ่งรัฐบาลและกระทรวงสาธารณสุข ไม่ได้นิ่งนอนใจ ส่วนมาตรการต้องปรับให้เหมาะกับแต่ละช่วง ส่วนการเสียชีวิตส่วนใหญ่ยังมีปัญหาเรื่องการเข้าถึงยาค่อนข้างช้า อย่างไรก็ตาม ยืนยันว่าไม่เคยละเลยเพิกเฉย มีการติดตามอย่างใกล้ชิดตลอดว่า มีการดื้อยาหรือกลายพันธุ์หรือไม่ และเดือนตุลาคมนี้จะได้วัคซีนเป็นกลุ่มแรก เมื่อติดตามตรวจสอบหากมีคุณภาพก็จะดำเนินการ รวมถึงการผลิตวัคซีนภายในประเทศ หากเป็นไปตามกำหนดก็สามารถผลิตออกมาได้ในต้นปี นายกรัฐมนตรี ยังกล่าวถึงการของบประมาณดำเนินการเรื่องนี้จากงบกลางว่า รัฐบาลได้อนุมัติให้ทุกครั้ง และสต๊อกยาก็มีเพียงพอ พร้อมระบุรัฐบาลจะดำเนินการตามรัฐธรรมนูญ และการดูแลเรื่องนี้ต้องอยู่ภายใต้หลักประกันสุขภาพถ้วนหน้า</p></body>
</news>
