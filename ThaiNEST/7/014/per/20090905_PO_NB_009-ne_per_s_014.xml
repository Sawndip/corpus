<teiHeader>
<fileDesc>
<titleStmt>
  <title>กกต.นครสวรรค์ พร้อมแล้วกับการเลือกตั้ง 57 อบต.  6 ก.ย.นี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050113&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.นครสวรรค์ พร้อมแล้วกับการเลือกตั้ง 57 อบต.  6 ก.ย.นี้</headline>
<lead></lead>
<neck></neck>
<body><p>ผู้อำนวยการการเลือกตั้งจังหวัดนครสวรรค์ ระบุ พร้อมจัดการเลือกตั้ง องค์การบริหารส่วนตำบล ในวันที่ 6 กันยานนี้อย่างเต็มที่ <persName>นายศรัญญู อาทิตยศรัณยากร</persName> ผู้อำนวยการการเลือกตั้งประจำจังหวัดนครสวรรค์ กล่าวว่า วันนี้(5 ก.ย.)ได้ส่งมอบคูหา และหีบบัตรลงคะแนน พร้อมด้วยอุปกรณ์ในการเลือกตั้ง ให้แก่คณะกรรมการการเลือกตั้งประจำองค์การบริหารส่วนตำบลทั้ง 57 แห่ง จาก 11 อำเภอ เพื่อนำไปเตรียมพร้อมในการเลือกตั้งในวันอาทิตย์ที่ 6 กันยายนนี้ โดยจังหวัดนครสวรรค์ มีผู้สมัครรับเลือกตั้งเป็นนายก อบต. จำนวน 122 คน และสมัครสมาชิก 2,059 คน มีหน่วยเลือกตั้ง 545 หน่วย ส่วนการป้องกันการกระทำผิดต่อกฎหมายเลือกตั้งนั้น ทาง กกต.นครสวรรค์ มีหน่วยข่าวแจ้งเบาะแสการซื้อสิทธิ์ขายเสียง เช่น ลูกเสืออาสาประชาธิปไตย องค์กรประชาธิปไตย และตัวแทนของผู้สมัครแต่ละรายเข้าไปในพื้นที่ เพื่อตรวจสอบการเลือกตั้ง ให้สุจริต โปร่งใสและเป็นธรรม</p></body>
</news>
