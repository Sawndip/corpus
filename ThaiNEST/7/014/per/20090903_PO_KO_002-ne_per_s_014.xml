<teiHeader>
<fileDesc>
<titleStmt>
  <title>ตัวแทนพีทีวีถอนฟัอง“เตมูจิน”อ้างไม่ติดใจ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090903/27008  </bibl>
</sourceDesc>
</fileDesc>
</teiHeader>
<news>
<headline>ตัวแทนพีทีวีถอนฟัอง�<persName>เตมูจิน</persName>�อ้างไม่ติดใจ</headline>
<lead>ตัวแทนพีทีวี� แถลงศาลไม่ติดใจ � <persName>เตมูจิน</persName>� หมิ่นประมาท ขอถอนฟ้อง ก่อนอ่านคำพิพากษา ศาลพร้อมสั่งจำหน่ายคดี หลังพีทีวี แถลงไม่ติดใจ ขณะที่ � <persName>เตมูจิน</persName> � ระบุหายป่วยความดันแล้ว ยันไม่เบี้ยวฟังคำตัดสินคดี<persName>นพดล ปัทมะ</persName> ฟ้องหมิ่น 11 ก.ย.นี้ แน่นอน</lead>
<neck></neck>
<body><p>(3ก.ย.) ที่ห้องพิจารณาคดี 811 ศาลอาญา ถ.รัชดาภิเษก เวลา 10.00 น. ศาลนัดอ่านคำพิพากษาในคดีหมายเลขดำที่ อ.1638/2551 ที่พนักงานอัยการฝ่ายคดีอาญา 10 เป็นโจทก์ ยื่นฟ้อง <persName>นายชนาพัทธ์ ณ นคร</persName> ประธานเครือข่าย<persName>เตมูจิน</persName> อดีตที่ปรึกษา รมช.แรงงานและสวัสดิการสังคม สมัยรัฐบาล <persName>พล.อ. ชวลิต ยงใจยุทธ</persName> เป็นนายกรัฐมลตรี เป็นจำเลย ในความผิดฐานหมิ่นประมาทด้วยการโฆษณา ตามประมวลกฎหมายอาญา มาตรา 326 และ 328</p>
<p>คดีนี้โจทก์ยื่นฟ้องสรุปว่า เมื่อระหว่างวันที่ 4 - 5 เม.ย.50 ต่อเนื่องกัน จำเลยได้ใส่ความบริษัท พีทีวี ทีวี เพื่อประชาชน จำกัด ผู้เสียหาย โดยป่าวประกาศต่อประชาชนโดยทั่วไป แถลงข่าวและให้สัมภาษณ์ต่อผู้สื่อข่าว ทำนองว่า ผู้เสียหายรับเงินและมอบเงินมาใช้จ่ายในการกดดันทำลายความน่าเชื่อถือของรัฐและคณะมนตรีความมั่นคงแห่งชาติ ข้อความดังกล่าวทำให้ประชาชนหลงเชื่อว่าเป็นความจริง อันเป็นการใส่ความผู้เสียหายต่อบุคคลที่สาม และประชาชนทั่วไป โดยประการที่น่าจะทำให้ผู้เสียหายเสียชื่อเสียง ถูกดูหมิ่นและถูกเกลียดชัง เหตุเกิดที่ แขวง - เขตดุสิต กทม.</p>
<p> โดยวันนี้<persName>นายชนาพัทธ์</persName> จำเลย เดินทางมาศาลมารับฟังคำพิพากษา หลังจากที่ก่อนหน้านี้<persName>นายชนาพัทธ์</persName> เข้ารักษาตัวอยู่ที่โรงพยาบาลพญาไท 2 โรคความดันสูง</p>
<p>แต่ทั้งนี้ก่อนที่ศาลจะอ่านคำพิพากษานั้น ผู้รับมอบอำนาจจาก บริษัท พีทีวี ผู้เสียหาย แถลงต่อศาลว่า ผู้เสียหายไม่ติดใจเอาความ จึงยื่นคำร้องขอให้งดอ่านคำพิพากษา และขอถอนฟ้องคดี</p>
<p> ศาลพิเคราะห์แล้วเห็นว่า บริษัทพีทีวี ฯ เป็นผู้เสียหายจริง เมื่อผู้เสียหายไม่ประสงค์จะดำเนินคดี จึงให้จำหน่ายคดีออกจากสารบบความ</p>
<p>ขณะที่<persName>นายชนาพัทธ์</persName> กล่าวว่า เวลานี้อาการป่วยดีขึ้นแล้ว และยืนยันว่า จะเดินทางมาฟังคำพิพากษาคดีที่<persName>นายนพดล ปัทมะ</persName> อดีตรมว.ต่างประเทศ เป็นโจทก์ยื่นฟ้องอีกคดี ซึ่งศาลนัดฟังคำพิพากษาในวันที่ 11 ก.ย.นี้แน่นอน หลังจากที่เคยเลื่อนฟังคำพิพากษามาแล้ว ส่วนจะมีการถอนฟ้องคดีกันอีกหรือไม่ อาจมีโอกาส 50 / 50 ซึ่งขณะนี้ผู้ใหญ่กำลังคุยกันอยู่</p></body>
</news>
