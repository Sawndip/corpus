<teiHeader>
<fileDesc>
<titleStmt>
  <title>กกต.นครสวรรค์ สัมมนาความรู้แก่ผู้สมัครรับเลือกตั้งเป็นนายกและสมาชิก อบต.  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180104&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.นครสวรรค์ สัมมนาความรู้แก่ผู้สมัครรับเลือกตั้งเป็นนายกและสมาชิก อบต.</headline>
<lead></lead>
<neck></neck>
<body><p>กรรมการการเลือกตั้งประจำจังหวัดนครสวรรค์ สัมมนาความรู้แก่ผู้สมัครรับเลือกตั้งเป็นนายกและสมาชิก อบต. <persName>นายศรัณยู อาทิตยศรัณยากร</persName> ผู้อำนวยการการเลือกตั้งประจำจังหวัดนครสวรรค์ กล่าวถึงการสัมมนาความรู้แก่ผู้สมัครรับเลือกตั้งเป็นนายกองค์บริหารส่วนตำบล และสมาชิกองค์การบริหารส่วนตำบล จำนวน 57 แห่ง ซึ่งจะมีการเลือกตั้งในวันอาทิตย์ที่ 6 กันยายน 2552 นี้ โดยสำนักงานคณะกรรมการการเลือกตั้งประจำจังหวัดนครสวรรค์ ได้จัดขึ้นเพื่อให้ผู้สมัครมีความรู้ ความเข้าใจเกี่ยวกับกฎหมาย ระเบียบและกติกาต่างๆ ของการเลือกตั้ง การหาเสียงอย่างไรไม่ให้ผิดกฎหมาย เช่น การห้ามซื้อเสียง ห้ามโจมตีผู้สมัครด้วยวิธีการหลอกลวง เป็นต้น ถือเป็นการสร้างจิตสำนึกแก่ผู้สมัคร ผู้สนับสนุน และประชาชนผู้มีสิทธิเลือกตั้ง ให้ตระหนักถึงหลักการแข่งขันในระบอบประชาธิปไตย ตลอดจนผลเสียของการซื้อสิทธิขายเสียง ลดความแตกแยกในท้องถิ่น และการร้องเรียนเรื่องการทำผิดกฎหมายเลือกตั้ง </p></body>
</news>
