<teiHeader>
<fileDesc>
<titleStmt>
  <title>กองทัพยังตรึงกำลัง รปภ. รอบทำเนียบฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 14:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17923  </bibl>
</sourceDesc>
</fileDesc>
</teiHeader>
<news>
<headline>กองทัพยังตรึงกำลัง รปภ. รอบทำเนียบฯ</headline>
<lead></lead>
<neck></neck>
<body><p>หลังจากที่<persName>นายอภิสิทธิ์ เวชชาชีวะ</persName> นายกรัฐมนตรี ได้ประกาศใช้ พ.ร.บ.ความมั่นคงฯ ในเขตพื้นที่ดุสิต ตั้งแต่วันที่ 29 ส.ค.ถึงวันที่ 1 ก.ย.นั้น ผู้สื่อข่าวรายงานจากทำเนียบรัฐบาลว่า แม้จะพ้นกำหนดวันประกาศ พ.ร.บ.ความมั่นคงฯไปแล้ว แต่บรรยากาศภายในทำเนียบรัฐบาลยังมีมีการตรึงกำลังทหาร 3 เหล่าทัพ จากกองทัพบก กองทัพเรือ และกองทัพอากาศเอาไว้ โดยแต่ละประตูจะมีทหารยืนเฝ้ารักษาการณ์ไว้ ประตูละ 5- 7 คน ทั้งนี้จากการสอบถามเจ้าหน้าที่บอกแต่เพียงว่า มีคำสั่งให้ทหารทุกเหล่าทัพยังคงดูแลรักษาความปลอดภัยในทำเนียบรัฐบาล เนื่องจากเกรงว่าหลังจากที่การประกาศใช้ พ.ร.บ.ความมั่นคงฯ หมดลงนั้น กลุ่มคนเสื้อแดงจะย้อนกลับมาสร้างความวุ่นวาย จึงต้องคงกำลังไว้สักระยะหนึ่งก่อน เพื่อให้มั่นใจว่า สถานการณ์สงบเรียบร้อยจริงๆ.
</p></body>
</news>
