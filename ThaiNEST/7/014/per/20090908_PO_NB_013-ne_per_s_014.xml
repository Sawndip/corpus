<teiHeader>
<fileDesc>
<titleStmt>
  <title>ครม.อนุมัติออกสลากกาชาดพิเศษวงเงิน 6,000 ล้านบาทเพื่อกิจการสาธารณกุศล  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080235&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติออกสลากกาชาดพิเศษวงเงิน 6,000 ล้านบาทเพื่อกิจการสาธารณกุศล</headline>
<lead></lead>
<neck></neck>
<body><p>คณะรัฐมนตรีอนุมัติออกสลากกาชาดพิเศษวงเงิน 6,000 ล้านบาทเพื่อกิจการสาธารณกุศล และการออกสลากกินแบ่งเพื่อส่งเสริมและพัฒนาคุณภาพชีวิตคนพิการ วงเงิน 880 ล้านบาท <persName>นายแพทย์ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี กล่าวว่า คณะรัฐมนตรีอนุมัติออกสลากกาชาดพิเศษ เพื่อกิจการสาธารณกุศล เป็นจำนวนเงิน 6,000 ล้านบาท ภายในระยะเวลา 5 ปี เพื่อหารายได้สมทบการก่อสร้างอาคารรักษาพยาบาลรวมเฉลิมพระเกียรติ และศูนย์ความเป็นเลิศทางการแพทย์ โรงพยาบาล<persName>จุฬาลงกรณ์</persName> สภากาชาดไทย ในโอกาสมหามงคลเฉลิมพระชนมพรรษา 80 พรรษา พระบาทสมเด็จพระเจ้าอยู่หัว ตามที่กระทรวงการคลังเสนอ โดยให้สภากาชาดไทยประสานงานกับสำนักงานสลากกินแบ่งรัฐบาลในการพิมพ์ การจำหน่าย การจ่ายรางวัล และประสานงานกระรวงมหาดไทยให้การดำเนินการเป็นไปตามข้อกำหนดพระราชบัญญัติการพนัน พ.ศ. 2478 ต่อไป นอกจากนี้ยังอนุมัติการออกสลากกินแบ่งเพื่อส่งเสริมและพัฒนาคุณภาพชีวิตคนพิการ จำนวน 10 งวด งวดละ 8 ล้านฉบับ รวม 80 ล้านฉบับ วงเงิน 880 ล้านบาท โดยให้สำนักงานสลากกินแบ่งรัฐบาลเป็นผู้จัดพิมพ์ จัดจำหน่าย และจ่ายเงินรางวัล</p></body>
</news>
