<teiHeader>
<fileDesc>
<titleStmt>
  <title>อนุฯชงกกต.ไม่ยุบ'ประชาธิปัตย์' มติ3ต่อ2ชี้พ้นผิดคดีรับเงินทีพีไอ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/15/news_29294167.php?news_id=29294167  </bibl>
</sourceDesc>
</fileDesc>
</teiHeader>
<news>
<headline>อนุฯชงกกต.ไม่ยุบ'ประชาธิปัตย์' มติ3ต่อ2ชี้พ้นผิดคดีรับเงินทีพีไอ</headline>
<lead>อนุสอบสวนคณะกรรมการการเลือกตั้ง ลงมติ 3 ต่อ 2 ให้พรรคประชาธิปัตย์พ้นผิดคดีรับเงินบริจาคทีพีไอ 258 ล้านบาท และใช้เงินกองทุนพรรคการเมือง 29 ล้านบาทผิดกฎหมาย ขณะที่ "<persName>สดศรี</persName>" อ้างยังไม่ทราบผล เพราะ กกต. ไม่ได้เข้าไปก้าวก่ายหรือแทรกแซงการทำงานทุกอย่างไม่มีอะไรแน่นอน ด้าน "<persName>เฉลิม</persName>" ครวญหลังอภิปรายเงิน 258 ล้านบาท แต่กลับโดนทีพีไอฟ้อง ลั่น "<persName>ประจวบ</persName>" พร้อมให้การเป็นพยาน</lead>
<neck></neck>
<body><p>แหล่งข่าวจากคณะกรรมการการเลือกตั้ง (กกต.) เปิดเผยวานนี้ (14 ส.ค.) ว่า คณะอนุกรรมการวินิจฉัยเรื่องร้องเรียนและคัดค้านการเลือกตั้งคณะที่ 10 ซึ่งมี<persName>นายอิสระ หลิมศิริวงศ์</persName> เป็นประธาน มีมติให้พรรคประชาธิปัตย์ พ้นข้อกล่าวหากรณีที่มีกรมสอบสวนคดีพิเศษ (ดีเอสไอ) ส่งเรื่องให้ กกต.พิจารณากรณี บริษัท ทีพีไอโพลีน จำกัด (มหาชน) ว่าจ้างบริษัท เมซไซอะ บิซิเนส แอนด์ ครีเอชั่น 258 ล้านบาท ในการทำป้ายโฆษณา แต่กลับมีการนำเงินไปให้แก่แกนนำพรรคประชาธิปัตย์ และกรณีที่มีการกล่าวหาว่า พรรคประชาธิปัตย์นำเงินจากกองทุนเพื่อพัฒนาพรรคการเมืองไปว่าจ้างบริษัทเมซไซอะทำป้ายโฆษณาหาเสียงไม่เป็นไปตาม พ.ร.บ.ประกอบรัฐธรรมนูญว่าด้วยพรรคการเมือง ทำให้ไม่ต้องถูกเสนอยุบพรรคการเมือง</p>
<p>แหล่งข่าวเปิดเผยว่า ประเด็นเงินของบริษัท ทีพีไอโพลีน 258 ล้านบาทนั้น อนุกรรมการมีมติ 3 ต่อ 2 ว่า ไม่เกี่ยวกับพรรคประชาธิปัตย์ แต่เป็นเรื่องตัวบุคคลเพราะไม่สามารถพิสูจน์ได้ว่า มีการนำเงินไปใช้ในกิจการของพรรคหรือไม่ จึงไม่เข้าข่ายความผิดตาม พ.ร.บ.ประกอบรัฐธรรมนูญว่าด้วยพรรคการเมือง อนุกรรมการจึงไม่มีอำนาจในการพิจารณาเรื่องนี้</p>
<p>ทั้งนี้ เมื่อพิจารณาถึงการให้ปากคำ ของ<persName>นายประจวบ สังข์ขาว</persName> อดีตผู้บริหารบริษัทเมซไซอะ รวมทั้งการสอบสวนของดีเอสไอ ก็ระบุเพียงว่า เงินดังกล่าวเมื่อเข้ามาในบริษัทแล้ว ก็ถูกโอนให้กับคนใกล้ชิดผู้บริหารพรรคประชาธิปัตย์เท่านั้น โดยไม่มีพยานหลักฐานยืนยันได้ว่า เงินนั้นได้ถูกโอนไปให้กับ<persName>นายประดิษฐ์ ภัทรประสิทธิ์</persName> เลขาธิการพรรคในขณะนั้น หรือแม้แต่<persName>นายนิพนธ์ บุญญามณี</persName> รองเลขาธิการพรรคในขณะนั้น</p>
<p>แหล่งข่าว กล่าวว่า สำหรับประเด็นเงินกองทุนพรรคการเมือง 29 ล้านบาท พรรคประชาธิปัตย์ ได้ขอเปลี่ยนแปลงรายการการใช้เงินจำนวนดังกล่าวแล้ว เพียงแต่มีปัญหาในเรื่องการลงบัญชีผิดประเภทเท่านั้น จึงไม่เข้าข่ายความผิดตาม พ.ร.บ.ประกอบรัฐธรรมนูญว่าด้วยพรรคการเมือง</p>
<p>"พรรคประชาธิปัตย์ได้แจ้งรายละเอียดการปฏิบัติตามโครงการ ที่ได้ขอรับการสนับสนุนไว้อย่างครบถ้วน แม้ในบางรายการจะมีการขอเปลี่ยนแปลงการใช้จ่ายงบประมาณไปเพื่อโครงการอื่นๆ ก็ได้มีการแจ้งรายการไว้ โดยนายทะเบียนพรรคการเมืองขณะนั้น คือ <persName>พล.ต.อ. วาสนา เพิ่มลาภ</persName> ประธาน กกต.ก็ได้ลงนามอนุญาตทุกครั้ง จึงถือว่าไม่มีพยานหลักฐานที่ชี้ว่าพรรคประชาธิปัตย์ใช้เงินกองทุนไปผิดวัตถุประสงค์" แหล่งข่าวระบุ</p>
<p>ทั้งนี้ คณะกรรมการไต่สวนจะมีการประชุมกันอีกครั้งในวันจันทร์ที่ 17 ส.ค.นี้ เพื่อที่จะตรวจสอบรายงานผลสรุป และลงนามก่อนที่จะเสนอต่อประธาน กกต.ในวันที่ 18 ส.ค.นี้</p>
<p>"<persName>สดศรี</persName>"กั๊กยังไม่ทราบมติอนุกรรมการ</p>
<p>ขณะที่<persName>นางสดศรี สัตยธรรม</persName> กกต. ด้านกิจการพรรคการเมือง เปิดเผยถึง เรื่องดังกล่าวว่ายังไม่ทราบว่า มีการลงมติแล้วหรือยัง แต่ตามกำหนด คณะกรรมการไต่สวน จะต้องทำให้แล้วเสร็จเพื่อเสนอให้ กกต. ในวันที่ 18 ส.ค.นี้ ซึ่งทางคณะกรรมการก็ยืนยันว่าจะแล้วเสร็จตามกำหนด</p>
"มีความเป็นไปได้ว่าจะมีการลงมติแล้ว แต่ยังไม่ทราบผลเช่นกัน เพราะ กกต. ไม่ได้เข้าไปก้าวก่ายหรือแทรกแซงการทำงานทุกอย่างไม่มีอะไรแน่นอน เพราะเหมือนคราวพิจารณาหุ้นสัมปทานรัฐซึ่ง กกต. ก็วินิจฉัยไม่ตรงกับความเห็นคณะอนุกรรมการวินิจฉัย"
<p>ผู้สื่อข่าวถามว่า จะตรวจสอบกรณีนี้อย่างไร ว่า เป็นเงินใต้โต๊ะ <persName>นางสดศรี</persName> กล่าวว่า หากมีการยืนยันว่า มีการส่งเงินจำนวนนี้ให้กับพรรคประชาธิปัตย์จริง เราก็อาจจะไปดูที่ตลาดหลักทรัพย์ และการเคลื่อนไหวของเงินว่ามาจากบริษัททีพีไอหรือไม่</p>
<p>สำหรับ<persName>นายประจวบ</persName>นั้น เป็นพยานสำคัญปากหนึ่ง แต่ก็ต้องพิจารณาร่วมกับพยานปากอื่นด้วย เพราะไม่ทราบว่า <persName>นายประจวบ</persName> เป็นกลางแค่ไหน และต้องไปดูเอกสารอื่นประกอบด้วยว่า มีการนำเงินมาให้กับ<persName>นายประจวบ</persName>หรือไม่ เช่นเช็ค หรือสัญญาว่าจ้าง</p>
<p>ทั้งนี้ พยานที่เป็นลูกพี่ลูกน้องกับ<persName>นายประดิษฐ์ ภัทรประสิทธิ์</persName> เลขาธิการพรรคประชาธิปัตย์ในขณะนั้น ตอนนี้ยังอยู่ที่ต่างประเทศ และไม่ได้เข้ามาให้การกับ กกต. แต่อย่างใด แต่ข้อมูลที่มีอยู่และการให้ปากคำของ<persName>นายประดิษฐ์</persName> ก็คงจะเพียงพอต่อการพิจารณา</p>
<p>"<persName>เฉลิม</persName>"พ้อปูด258ล้านแต่โดนฟ้อง</p>
<p>ขณะที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย แถลงถึงกรณีเงินบริจาค 258 ล้านบาท ของบริษัททีพีไอโพลีน เข้าบัญชีบุคคลในพรรคประชาธิปัตย์ รวมถึงญาติและคนใกล้ชิดพรรคประชาธิปัตย์ และเงินจำนวน 29 ล้านบาท ที่พรรคประชาธิปัตย์ได้รับมาจากคณะกรรมการการเลือกตั้ง แต่มีการอ้างว่านำมาจ้างบริษัทเมซไซอะ ที่มี<persName>นายประจวบ สังข์ขาว</persName> เป็นประธานบริษัท ทำโฆษณาประชาสัมพันธ์ก็ไม่เป็นความจริง แต่เป็นความประสงค์ของพรรคประชาธิปัตย์ ที่มาบอก<persName>นายประจวบ</persName> และทำการออกใบเสร็จให้ ขณะที่ในส่วนของบริษัททีพีไอ <persName>นายประจวบ</persName>ก็ยืนยันว่าไม่เคยทำธุรกิจกับบริษัทดังกล่าว ทั้งนี้ เขาเห็นว่าเรื่องดังกล่าวเป็นการทำนิติกรรมอำพราง แต่เราไม่ได้ตอกย้ำหรือซ้ำเติม แต่ในระยะที่ผ่านมาที่เราเงียบไป เพราะต้องการให้ตลาดหลักทรัพย์ กกต. และกรมสอบสวนคดีพิเศษ (ดีเอสไอ) ได้ทำหน้าที่อย่างเต็มที่ แต่ที่ซ้ำร้ายกว่านั้นบริษัททีพีไอ ยังยื่นทำการฟ้องเขา ที่ศาลจังหวัดไชยา จ.สุราษฎร์ธานี</p>
<p><persName>ร.ต.อ.เฉลิม</persName> กล่าวด้วยว่า จากการที่เขาได้ไปให้ถ้อยคำกับ กกต. เพิ่มเติม ได้พบกับ<persName>นายประจวบ</persName> ซึ่ง<persName>นายประจวบ</persName> ได้ยืนยันว่า สมุดปกขาวที่พรรคเพื่อไทย จัดทำตอนอภิปรายไม่ไว้วางใจเป็นความจริง และ<persName>นายประจวบ</persName> พร้อมที่จะเป็นพยานเพิ่มเติมให้ด้วย และจากนี้พรรคจะมอบหมายให้<persName>นายพีรพันธุ์ พาลุสุข</persName> ส.ส.ยโสธร ไปติดตามความคืบหน้าที่ดีเอสไอ <persName>นายประเกียรติ นาสิมมา</persName> ส.ส.สัดส่วน ไปติดตามที่ กกต. และ<persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ ไปติดตามที่ตลาดหลักทรัพย์ ทั้งนี้ยืนยันว่าไม่ได้กดดันการทำงานของหน่วยงานต่างๆ แต่เป็นการติดตามผล</p>
<p>'<persName>สนธิ</persName>'พร้อมนั่งหัวหน้า'การเมืองใหม่'</p>
<p><persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย เปิดเผยถึง โพลล์ของพันธมิตรประชาชนเพื่อประชาธิปไตย ที่ต้องการให้<persName>นายสนธิ</persName> ขึ้นเป็นหัวหน้าพรรคการเมืองใหม่ ว่า สุดแล้วแต่สมาชิกพรรคการเมืองใหม่ เมื่อสมาชิกพรรคทำตามกฎหมาย หากมีสมาชิกพรรคครบ 5,000 คน ก็จะมีการจัดการประชุมเลือกหัวหน้าพรรค ถ้าจะเลือกเขาก็ย่อมเป็นสิทธิของสมาชิก</p>
<p>ทั้งนี้ เรื่องโพลล์สำหรับเขานั้นถือว่าไม่มีความหมาย ซึ่งเขาได้ฝากชีวิตไว้ที่พี่น้องชาวพันธมิตรไปหมดแล้ว ถ้าต้องการจะให้ทำงานทางการเมืองให้ ก็เต็มใจที่จะทำให้ ถ้าพันธมิตรต้องการ</p>
<p>ส่วนที่โรงแรมริเวอร์ไซด์ 5 แกนนำพันธมิตร จัดประชุมเชิงปฏิบัติการ เรื่อง "จัดทัพการเมืองใหม่" มี<persName>นายสนธิ</persName> <persName>พล.ต.จำลอง ศรีเมือง</persName> <persName>นายสมศักดิ์ โกศัยสุข</persName> หัวหน้าพรรคการเมืองใหม่ <persName>นายพิภพ ธงไชย</persName> และ<persName>นายสุริยะใส กตะศิลา</persName> เลขาธิการพรรคการเมืองใหม่ พร้อมด้วยผู้สมัครสมาชิกพรรคการเมืองใหม่จาก 39 จังหวัด แบ่งเป็น 4 ภาค ประมาณ 200 คน โดยได้เปิดรับสมัครสมาชิกพรรคการเมืองใหม่ พร้อมแจกเอกสารข้อบังคับพรรคการเมืองใหม่ และกฎหมายที่ควรทราบให้กับผู้เข้าร่วมงานทุกคน</p>
<p><persName>นายสมศักดิ์</persName> กล่าวว่า พรรคการเมืองที่มีอยู่ในปัจจุบัน ไม่ใช่พรรคการเมืองที่ทำให้ประชาชนอยู่อย่างร่มเย็นเป็นสุข ไม่เหมือนกับกรอบแนวทางที่พรรคการเมืองใหม่ได้วางไว้ คือ ซื่อสัตย์ เสียสละ กล้าหาญ ทำงานเป็น
</p></body>
</news>
