<teiHeader>
<fileDesc>
<titleStmt>
  <title>ตั้ง"ธงทอง"ปธ.สอบบิ๊กตร.เอี่ยวทุจริต18 ล.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/07/news_29421061.php?news_id=29421061  </bibl>
</sourceDesc>
</fileDesc>
</teiHeader>
<news>
<headline>ตั้ง"<persName>ธงทอง</persName>"ปธ.สอบบิ๊กตร.เอี่ยวทุจริต18 ล.</headline>
<lead>นายกฯ เผยตั้ง “<persName>ธงทอง</persName>” เป็นประธานคณะกรรมการสอบตำรวจระดับสูง เอี่ยวทุจริตงบพีอาร์ สตช. 18 ล้านบาท อุบตั้ง ผบ.ตร.คนใหม่ อ้างไม่รู้ประชุม ก.ต.ช.ได้ตอนไหน ด้าน “<persName>เสรีพิศุทธ์</persName>” เตรียมฟ้องกลับ “ผบ.ตร.-ผช.ผบ.ตร.” กล่าวหาว่าบุกรุกป่ากาญจนบุรี เชื่อเหตุจากขุดคุ้ยทุจริตงบพีอาร์</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงความคืบหน้าการตั้งคณะกรรมการสอบสวนข้าราชการตำรวจระดับสูง กรณีข้อกล่าวหาทุจริตในโครงการจัดซื้อจัดจ้างบริษัทเอกชนจัดทำโครงการประชาสัมพันธ์สำนักงานตำรวจแห่งชาติ วงเงิน 18 ล้านบาท ว่า
ขณะนี้ <persName>นายสุเทพ เทือกสุบรรณ</persName> รองนายกฯ ฝ่ายความมั่นคง ได้ส่งหนังสือคำสั่งแต่งตั้งคณะกรรมการสอบสวนมาให้แล้ว แต่ตนยังไม่ได้อ่านคำสั่งทั้งหมด แต่ทราบว่าได้แต่งตั้งให้<persName>นายธงทอง จันทรางศุ</persName> เลขาธิการสภาการศึกษา เป็นประธานคณะกรรมการสอบสวน</p>
<p>ส่วนประชุมคณะกรรมการนโยบายตำรวจแห่งชาติ (ก.ต.ช.) เพื่อพิจารณาแต่งตั้ง ผบ.ตร.คนใหม่นั้น นายกฯ ตอบว่า ยังไม่แน่ว่าจะมีการประชุมในสัปดาห์หน้าหรือไม่ เพราะยังดูเวลากันอยู่
ผู้สื่อข่าวถามว่าจะได้ ผบ.ตร.คนใหม่ ก่อนที่จะเดินทางไปร่วมประชุมสหประชาชาติ ที่สหรัฐอเมริกา ระหว่างวันที่ 20-26 ก.ย.นี้หรือไม่ <persName>นายอภิสิทธิ์</persName> กล่าวเพียงว่า อีกตั้งนาน กว่าจะไปอเมริกา</p>
<p>วันเดียวกันนี้ (6 ก.ย.) <persName>พล.ต.อ.เสรีพิศุทธ์ เตมียาเวส</persName> อดีต ผบ.ตร.เปิดเผยว่า กรณีที่ถูกกล่าวหาว่าบุกรุกพื้นที่ป่า จ.กาญจนบุรี กำลังให้ทนายความรวบรวมหลักฐาน เพื่อฟ้องกลับ <persName>พล.ต.อ.พัชรวาท วงษ์สุวรรณ</persName> ผบ.ตร. <persName>พล.ต.ท.สมยศ พุ่มพันธุ์ม่วง</persName> ผู้ช่วย ผบ.ตร. และนายตำรวจที่รับผิดชอบคดีในข้อหา ปฏิบัติหน้าที่โดยมิชอบ ส่วนหมายเรียกตนที่พนักงานสอบสวนแจ้งมา เมื่อวันที่ 5 ก.ย. ยังไม่ทราบ แต่ในวันที่ 7 ก.ย.จะนำหลักฐานการถือครองที่ดินทั้งหมด มาแสดงต่อสื่อมวลชนอีกครั้ง
ส่วนสาเหตุที่ถูกหยิบยกเรื่องนี้มาโจมตีเชื่อว่าเกิดจากเรื่องที่ตนเปิดเผยการทุจริตงบประชาสัมพันธ์ ของสำนักงานตำรวจแห่งชาติ จำนวน 18 ล้านบาท จึงถูกขุดคุ้ยเรื่องนี้ขึ้นมา</p></body>
</news>
