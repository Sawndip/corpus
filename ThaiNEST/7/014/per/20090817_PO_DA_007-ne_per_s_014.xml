<teiHeader>
<fileDesc>
<titleStmt>
  <title>เขื่อนแม่กลองงดปล่อยน้ำชาวบ้านโล่ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 06:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14515  </bibl>
</sourceDesc>
</fileDesc>
</teiHeader>
<news>
<headline>เขื่อนแม่กลองงดปล่อยน้ำชาวบ้านโล่ง</headline>
<lead></lead>
<neck></neck>
<body><p>ที่ห้องประชุมของที่ทำการเขื่อนแม่กลอง เมื่อวันที่ 16 ส.ค. <persName>นายเริงศักดิ์ มหาวินิจฉัยมนตรี</persName> ผวจ.กาญจนบุรี <persName>นายพิพัฒน์ ศังขะฤกษ์</persName> นายอำเภอเมืองกาญจนบุรี <persName>นายไชโย ฤทธิรงค์</persName> หน. สำนักงานป้องกันและบรรเทาสาธารณภัยจังหวัดกาญจนบุรี และ<persName>นายสิทธิชัย เผ่าพันธุ์</persName> ป้องกัน จังหวัดกาญจนบุรี ได้เข้าร่วมประชุมและดูสถานการณ์น้ำที่ปล่อยลงไปในท้ายเขื่อนแม่กลอง</p>
<p>โดย<persName>นายเริงศักดิ์</persName> เปิดเผยว่า การปล่อยน้ำของเขื่อนศรีนครินทร์ตั้งแต่เมื่อวันที่ 15 ส.ค.ที่ผ่านมา เพื่อผลิตกระแสไฟฟ้า และในช่วงกลางคืนวันเดียวกันระดับน้ำได้สูงขึ้นเรื่อย ๆ ทำให้ชาวบ้านที่อาศัยอยู่ริมตลิ่งตามลำน้ำแควใหญ่ได้รับผลกระทบทันที จึงประสานหน่วยงานที่เกี่ยวข้องหาทางแก้ไขจนทำให้ระดับน้ำที่เอ่อล้นตลิ่งลดน้อยลงเป็นลำดับ และในวันนี้สถานการณ์ของน้ำเป็นปกติแล้วพร้อมกับสั่งงดปล่อยน้ำลงจากเขื่อนแล้ว อีกทั้งแก๊สที่ใช้ผลิตกระแสไฟฟ้าเข้าสู่ภาวะปกติแล้ว.</p></body>
</news>
