<teiHeader>
<fileDesc>
<titleStmt>
  <title>นายกฯ ย้ำ กลุ่มผู้ชุมนุมในวันพรุ่งนี้ให้ดำเนินการภายใต้กรอบของรัฐธรรมนูญและหลีกเลี่ยงความรุนแรง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208160029&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ย้ำ กลุ่มผู้ชุมนุมในวันพรุ่งนี้ให้ดำเนินการภายใต้กรอบของรัฐธรรมนูญและหลีกเลี่ยงความรุนแรง</headline>
<lead></lead>
<neck></neck>
<body><p>นายกรัฐมนตรีขอให้ผู้ที่จะร่วมชุมนุมในวันพรุ่งนี้ ดำเนินการภายใต้กรอบของรัฐธรรมนูญและหลีกเลี่ยงความรุนแรง <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกฯ อภิสิทธิ์</persName> ว่า ตามที่ในวันพรุ่งนี้ (17 ส.ค.) จะมีกลุ่มมวลชนชุมนุมมากกว่า 1 กลุ่ม รัฐบาลขอย้ำว่า การแสดงออกตามสิทธิเสรีภาพตามรัฐธรรมนูญ เป็นเรื่องที่กระทำได้ รัฐบาลจะเคารพต่อการชุมนุม และอำนวยความสะดวกให้ แต่หากกลุ่มผู้ชุมนุมใช้ความรุนแรง หรือกระทำการใดๆ ที่ขัดต่อหลักประชาธิปไตยและรัฐธรรมนูญ จะส่งผลให้ประชาชนได้รับเดือดร้อน และยังกระทบต่อภาพลักษณ์ของประเทศ ความเชื่อมั่นทางเศรษฐกิจ ซึ่งส่งผลให้การแก้ปัญหาวิกฤตของประชาชน ไม่สามารถดำเนินการต่อไปได้ ทั้งนี้ นายกรัฐมนตรีได้เรียกร้องให้ผู้ชุมนุม ชุมนุมด้วยความสงบ ไม่สร้างความเดือดร้อนให้แก่ประชาชน และที่สำคัญที่สุด ไม่สร้างความรุนแรงระหว่างประชาชนคนไทยด้วยกันเอง </p></body>
</news>
