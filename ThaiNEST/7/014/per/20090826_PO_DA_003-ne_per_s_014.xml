<teiHeader>
<fileDesc>
<titleStmt>
  <title>กกต.เบรกเลือกตั้งส.ส.ก่อนเวลาอันควร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-26 11:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16406  </bibl>
</sourceDesc>
</fileDesc>
</teiHeader>
<news>
<headline>กกต.เบรกเลือกตั้งส.ส.ก่อนเวลาอันควร</headline>
<lead></lead>
<neck></neck>
<body><p>วันนี้(26 ส.ค.) ที่สำนักงานคณะกรรมการการเลือกตั้ง <persName>นายสุทธิพล ทวีชัยการ</persName> เลขาธิการ กกต. กล่าวถึงกระแสข่าวการยุบสภาว่า  กกต. ต้องพร้อมที่จะจัดการเลือกตั้ง เนื่องจากกฎหมายกำหนดระยะเวลาในการจัดการเลือกตั้งไว้ชัดเจน อย่างไรก็ตามขณะนี้ กกต. ก็ต้องจัดการเลือกตั้งท้องถิ่นกว่า 3,000 แห่ง ในวันที่ 6 ก.ย.นี้ ก็ถือเป็นการซ้อมมือ นอกจากนี้การประชุม กกต. จังหวัด รวมถึงที่ตนลงพื้นที่ก็ได้ย้ำเสมอว่า สถานการณ์ไม่แน่นอน จึงให้ กกต. จังหวัดเตรียมตัวไว้ให้พร้อม ซึ่งไม่อยากให้มีการเลือกตั้งก่อนเวลาอันควร เพราะสำนักงาน กกต. ก็กำลังปรับปรุงการทำงานไม่ว่าจะเป็นระเบียบ ข้อบังคับการเลือกตั้ง หรือการจัดทำบัตรเลือกตั้ง เพื่อลดการร้องเรียน ทั้งนี้การดำเนินการดังกล่าว กกต. ต้องการเวลาพอสมควร จึงไม่อยากให้มีการยุบสภาหรือมีการเลือกตั้งใหม่ในขณะนี้ และตนเห็นว่าขณะนี้มีการเสนอแนะแนวทางในการแก้ไขกฎกติกาในการเลือกตั้งกันใหม่ ดังนั้นจึงอยากให้ดำเนินการให้แล้วเสร็จแล้ว ทำความเข้าใจกับประชาชนและผู้ปฏิบัติ เพื่อให้การจัดการเลือกตั้งได้เหมาะสม แต่ทั้งนี้คงไม่สามารถบอกได้ว่า เมื่อใดจึงจะถือว่าเป็นเวลาที่เหมาะสม </p>
<p><persName>นายสุทธิพล</persName>กล่าวว่า ตอนที่ตนเดินทางไปประชุมกับ กกต.ของต่างประเทศ ก็พูดเสมอว่าประเทศไทยเป็นประเทศที่ กกต. จัดการเลือกตั้งบ่อยที่สุดในโลก ทั้งนี้ถือว่ามีทั้งดีและไม่ดี แต่เราถือว่าเป็นการดีที่ได้รับการตรวจสอบจากสื่อมวลชน และไม่ได้มีความรู้สึกว่าถูกจับผิดแต่อย่างไร โดยเราต้องเปิดใจกว้างรับการตรวจสอบ.
</p></body>
</news>
