<teiHeader>
<fileDesc>
<titleStmt>
  <title>ผบ.ตร.บอกนายกห่วงสั่งดูม็อบ-ยึดเจรจา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-27 12:00:39  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187135  </bibl>
</sourceDesc>
</fileDesc>
</teiHeader>
<news>
<headline>ผบ.ตร.บอกนายกห่วงสั่งดูม็อบ-ยึดเจรจา</headline>
<lead>นายกฯ เรียกผบ.ตร. เข้าพบที่ รัฐสภา มอบหมายหาทางเจรจาม็อบเสื้อแดง ก่อนชุมนุมใหญ่ 30 ส.ค.และเร่งตรวจสอบคลิปเสียงปริศนา สั่งสลายม็อบ หวั่นถูกนำไปใช้ปลุกเร้า ให้ความรุนแรง</lead>
<neck></neck>
<body><p><persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ เปิดเผย ภายหลังเข้าพบนายกรัฐมนตรี ที่รัฐสภานานกว่า 45 นาที ว่า นายกรัฐมนตรีมอบหมายให้ตนหาวิธีเจรจากับกลุ่มผู้ชุมนุมเสื้อแดง ก่อนที่จะมีการชุมนุมในวันที่ 30 ส.ค. นี้ โดยเน้นย้ำว่าต้องไม่ให้เกิดการกระทบกระทั่งกัน ซึ่งตนได้เคยพูดไปหลายครั้งแล้วว่าการชุมนุมสามารถชุมนุมได้ภายใต้กรอบกฎหมายโดยปราศจากอาวุธ ส่วนแนวทางการดูแลการชุมนุมนั้นจะยึดหลักการหลีกเลี่ยงการปะทะ อย่างไรก็ตาม ขณะนี้ยังไม่ได้กำหนดเงื่อนไขการใช้พระราชบัญญัติรักษาความมั่นคงภายในราชอาณาจักร แต่ทั้งนี้อยากให้คิดเป็นบวกว่าคนไทยด้วยกันไม่มีใครต้องการให้เกิดความรุนแรง</p>
<p>นอกจากนี้ ผู้บัญชาการตำรวจแห่งชาติ ยังระบุว่า นายกรัฐมนตรีได้มอบหมายให้ไปตรวจสอบเรื่องคลิปเสียงสั่งการให้สลายการชุมนุมเมื่อเดือนเมษายน แต่เบื้องต้นยังไม่ได้รับฟังเสียงดังกล่าวโดยจะมีการหารือกับฝ่ายกฎหมาย เพราะกังวลว่ากลุ่มคนเสื้อแดงจะนำไปปลุกระดมมวลชนให้เกิดการเคลื่อนไหว แต่ทั้งนี้จะต้องใช้เวลาในการตรวจสอบก่อน</p></body>
</news>
