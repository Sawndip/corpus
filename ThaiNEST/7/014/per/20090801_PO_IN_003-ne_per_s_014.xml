<teiHeader>
<fileDesc>
<titleStmt>
  <title>เทพไทยันรัฐเลื่อนแถลงผลงานมีเหตุผล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-01 13:06:57  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=183337  </bibl>
</sourceDesc>
</fileDesc>
</teiHeader>
<news>
<headline><persName>เทพไท</persName>ยันรัฐเลื่อนแถลงผลงานมีเหตุผล</headline>
<lead><persName>เทพไท เสนพงศ์</persName>" โต้ พรรคเพื่อไทย ยืนยัน รัฐบาลเลื่อนแถลงผลงานครบรอบ 6 เดือน ไปเป็นวันที่ 6 ส.ค.เพราะติดชี้แจงกฎหมายต่อที่ประชุมวุฒิสภา</lead>
<neck></neck>
<body><p><persName>นายเทพไท เสนพงศ์</persName> โฆษกส่วนตัวหัวหน้าพรรคประชาธิปัตย์ แถลงกรณี พรรคเพื่อไทย กล่าวหาการเลื่อนการแถลงผลงาน 6 เดือนของรัฐบาล เนื่องจาก ไม่มีผลงานมานำเสนอว่า รัฐบาล เตรียมเอกสารไว้พร้อมแล้ว แต่เนื่องจากวันที่3 ส.ค. มีการเปิดประชุมวุฒิสภารัฐบาลต้องไปชี้แจงกฎหมายหลายฉบับต่อที่ประชุม จึงต้องเลื่อนการแถลงผลงานรัฐบาล เป็นวันที่ 6 ส.ค.</p>
<p>อย่างไรก็ตาม ตนเห็นว่า พรรคเพื่อไทย พยายามสร้างประเด็น เพื่อใส่ร้ายรัฐบาล โดยหากเปรียบเทียบถึงงานของรัฐบาล ในรอบ 6 เดือน กับผลงานของรัฐบาล <persName>พ.ต.ท.ทักษิณ ชินวัตร</persName> อดีตนายกฯ ในรอบ 6 ปีพบว่า การศึกษาในช่วงของรัฐบาล <persName>พ.ต.ท.ทักษิณ</persName> เฉพาะเรื่องงของการศึกษา จะเห็นว่า รัฐบาล <persName>พ.ต.ท.ทักษิณ</persName> มีการพัฒนาด้านการศึกษา ที่ล้มเหลวที่สุด โดยมี รัฐมนตรีด้วยกันถึง 6 คน และหนึ่งในนั้น ก็คือ <persName>พ.ต.ท.ทักษิณ</persName> เอง ขณะที่ผลสำรวจความคิดเห็นของประชาชน จากสวนดุสิตโพล ที่มีต่อผลงานรัฐบาลในชุดปัจจุบัน พบว่า นโยบายเรียนฟรี 5 ปีเป็นผลงานของกระทรวงศึกษาธิการ ซึ่งเป็นผลงานที่ยอดเยี่ยมที่สุด</p>
<p>นอกจากนี้ <persName>นายเทพไท</persName> ยังกล่าวถึงกรณีที่ คณะกรรมการป้องกันและปราบปรามการทุจริตแห่งชาติ หรือ ป.ป.ช. มีมติให้ดำเนินการไต่สวนนายกรัฐมนตรี กรณีมีพฤติกรรมส่อไปในการทุจริตต่อหน้าที่ ตามที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย ร้องให้ตอบด้วยว่า เรื่องดังกล่าวไม่กระทบต่อการทำงานของรัฐบาล แต่กลับเป็นการสร้างความเชื่อมั่นเพิ่มมากขึ้น เพราะจะทำให้ประชาชนเห็นว่า นายกรัฐมนตรี ไม่มีสิทธิ์เหนือบุคคลธรรมดาทั่วไป ซึ่ง นายกฯ พร้อมที่เข้าชี้แจงต่อ ป.ป.ช. 
</p></body>
</news>
