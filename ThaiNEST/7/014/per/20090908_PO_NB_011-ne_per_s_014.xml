<teiHeader>
<fileDesc>
<titleStmt>
  <title>ปชป.เห็นด้วยกับการเปิดประชุมร่วมรัฐสภาเพื่อแสดงความคิดเห็นเรื่องแก้ รธน.  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080241&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.เห็นด้วยกับการเปิดประชุมร่วมรัฐสภาเพื่อแสดงความคิดเห็นเรื่องแก้ รธน.</headline>
<lead></lead>
<neck></neck>
<body><p>ที่ประชุม สมาชิกสภาผู้แทนราษฎร พรรคประชาธิปัตย์เห็นด้วยกับการเปิดประชุมร่วมรัฐสภาเพื่อให้สมาชิกแสดงความคิดเห็นเกี่ยวกับการแก้ไขรัฐธรรมนูญ <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวว่า ที่ประชุม สมาชิกสภาผู้แทนราษฎรของพรรคประชาธิปัตย์ มีมติเห็นชอบ ให้เปิดประชุมร่วมรัฐสภาเพื่ออภิปรายทั่วไปโดยไม่มีการลงมติในสัปดาห์หน้า เพื่อเปิดโอกาสให้สมาชิกรัฐสภาได้ร่วมแสดงความคิดเห็นเกี่ยวกับการแก้ไขรัฐธรรมนูญ โดยเชื่อว่าแนวทางดังกล่าวจะช่วยลดความขัดแย้ง และสร้างความสมานฉันท์ ซึ่งแนวทางในการอภิปรายของพรรคประชาธิปัตย์ พร้อมรับฟังความคิดเห็นรอบด้าน แต่ต้องเป็นเหตุผลที่อธิบายต่อสังคมได้ และผลที่ออกมาต้องชี้ให้เห็นว่าไม่ใช่การซื้อเวลา ซึ่งต้องยึดถือประโยชน์ประเทศเป็นหลัก พร้อมเรียกร้องกลุ่มคนเสื้อแดงที่จะชุมนุมวันที่ 19 กันยายนนี้ อย่าสร้างความเข้าใจผิดจากข้อมูลที่เป็นเท็จ และยุติการสร้างความวุ่นวายจนถึงการประชุมอาเซียนซัมมิท ส่วนพรรคเพื่อไทย ควรแสดงความเห็นที่เป็นทางออกของสังคมในที่ประชุมรัฐสภา ขณะที่<persName>นายแพทย์วรงค์ เดชกิจวิกรม</persName> รองโฆษกพรรคประชาธิปัตย์ กล่าวว่า หากที่ประชุมร่วมรัฐสภาเห็นพ้องตรงกันในประเด็นใดโดยไม่มีประชาชนคัดค้านก็สามารถเดินหน้าแก้ไขได้ทันที แต่หากมีประเด็นที่ยังเป็นข้อขัดแย้ง อาจต้องทำประชาพิจารณ์หรือประชามติถามความเห็นประชาชน </p></body>
</news>
