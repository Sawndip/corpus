<teiHeader>
<fileDesc>
<titleStmt>
  <title>ปชป. เห็นว่า การเลื่อนชุมนุมของกลุ่มเสื้อแดงเป็นผลดีในระยะสั้นเท่านั้น เรียกร้องให้เข้าสู่กระบวนการปฏิรูปการเมืองใหม่  </title>
  <author>ศศิธร ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300072&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป. เห็นว่า การเลื่อนชุมนุมของกลุ่มเสื้อแดงเป็นผลดีในระยะสั้นเท่านั้น เรียกร้องให้เข้าสู่กระบวนการปฏิรูปการเมืองใหม่</headline>
<lead></lead>
<neck></neck>
<body><p>พรรคประชาธิปัตย์ ระบุ การเลื่อนชุมนุมของกลุ่มเสื้อแดงเป็นผลดีในระยะสั้นเท่านั้น จึงเรียกร้องให้หันหน้าเข้าสู่กระบวนการปฏิรูปการเมืองใหม่ <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวว่า การเลื่อนการชุมนุมของกลุ่มคนเสื้อแดงส่งผลดีต่อเศรษฐกิจระยะสั้นของประเทศ แต่เห็นว่า สถานการณ์ยังไม่น่าไว้วางใจ เพราะยังมีความพยายามหาช่องทางเรียกประชาชนเข้าร่วมชุมนุม หลังยกเลิกการประกาศใช้พระราชบัญญัติความมั่นคงในราชอาณาจักร โดยเฉพาะอย่างยิ่งความพยายามที่จะสร้างสถานการณ์ เพื่อให้เกิดความวุ่นวายในบ้านเมือง ซึ่งอาจส่งผลกระทบต่อการประชุมอาเซียนในเดือนตุลาคม และส่งผลต่อความเชื่อมั่นของประเทศ จึงอยากเรียกร้องให้กลุ่มแนวร่วมประชาธิปไตยต่อต้านเผด็จการแห่งชาติ หรือ นปช. เข้าสู่กระบวนการปฏิรูปการเมือง เพื่อให้ประเทศชาติกลับเข้าสู่ความสงบอีกครั้ง </p></body>
</news>
