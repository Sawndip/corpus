<teiHeader>
<fileDesc>
<titleStmt>
  <title>อภิสิทธิ์จี้ถาวรเร่งติดตั้งกล้องวงจรปิดแดนใต้  </title>
  <author>คมชัดลึก  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090907/27532  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>จี้<persName>ถาวร</persName>เร่งติดตั้งกล้องวงจรปิดแดนใต้</headline>
<lead></lead>
<neck></neck>
<body><p>(7ก.ย.) เมื่อเวลา 14.00 น.ที่ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงสถานการณ์ความรุนแรงในพื้นที่ 3 จังหวัดชายแดนภาคใต้ ว่าตนได้สั่งการให้<persName>นายถาวร เสนเนียม</persName> รมช.มหาดไทย ลงไปดูในพื้นที่ในจังหวัดยะลา ซึ่งตนทราบมาว่ามีปัญหาเรื่องที่เกี่ยวข้องกับสัญญาในการติดตั้งกล้องวงจรปิด โดยตนได้กำชับ<persName>นายถาวร</persName> ไปแล้วว่าให้เร่งติดตั้งกล้องวงจรปิดให้ครอบคลุมพื้นที่โดยเร็วที่สุด ส่วนปัญหาที่ค้างในอดีตจะสสางอย่างไรก็ต้องคุยกัน แต่ต้องไม่กระทบกับการติดตั้งกล้องวงจรปิดให้ได้เร็วที่สุด</p>
<p> ผู้สื่อข่าวถามว่า ปัญหาที่ติดขัดเป็นเพราะอะไร <persName>นายอภิสิทธิ์</persName> กล่าวว่า นายถาวรได้รายงานให้ทราบว่าบริษัทเอกชนที่เข้ามารับทำไม่มีความพร้อมที่จะทำ เมื่อถามว่า การก่อการร้ายลงมาในพื้นที่จังหวัดสงขลามากขึ้น จะส่งผลต่อเศรษฐกิจหรือไม่ <persName>นายอภิสิทธิ์</persName> กล่าวว่า ในชุมชนเมืองทั้งหมดเราต้องการใช้กล้องวงจรปิด และอาสาสมัครเข้าช่วยดูแล ซึ่งในอำเภอหาดใหญ่ และตัวเมืองจ.สงขลา ก็ทำมาต่อเนืองพอสมควร ซึ่งในท้องถิ่นก็เข้ามาช่วยกันมากขึ้น</p></body>
</news>
