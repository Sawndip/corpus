<teiHeader>
<fileDesc>
<titleStmt>
  <title>นายกฯอ้างความเหมาะสมตั้ง 'ปทีป'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 15:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23445  </bibl>
</sourceDesc>
</fileDesc>
</teiHeader>
<news>
<headline>นายกฯอ้างความเหมาะสมตั้ง '<persName>ปทีป</persName>'</headline>
<lead>ยันไม่ใช่การปิดทางตั้ง ผบ.ตร. ย้ำทุกอย่างต้องเป็นไปตามกระบวนการ ปัดตอบเหตุผลไม่ตั้ง '<persName>เพรียวพันธุ์</persName>'</lead>
<neck></neck>
<body><p>วันนี้(30 ก.ย.) เมื่อเวลา 13.00 น. ที่ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงเหตุผลการตั้ง <persName>พล.ต.อ.ปทีป ตันประเสริฐ</persName> ดำรงตำแหน่งรักษาราชการผบ.ตร. ว่า เป็นการแต่งตั้งตามความเหมาะสม และไม่ได้มีความหมายอะไร ทุกอย่างเป็นไปตามที่ออกคำสั่งไป เมื่อถามว่ามีการวิจารณ์ว่าการแต่งตั้ง <persName>พล.ต.อ.ปทีป</persName> ครั้งนี้เป็นการปิดทางไม่ให้มีการแต่งตั้ง ผบ.ตร. ใช่หรือไม่ นายกรัฐมนตรี กล่าวปฏิเสธว่า ไม่ใช่ ทุกอย่างต้องว่าไปตามกระบวนการ เมื่อถามว่าจะให้ <persName>พล.ต.อ.ปทีป</persName> รักษาราชการไปนานแค่ไหน <persName>นายอภิสิทธิ์</persName> กล่าวว่า ก็จนกว่าคณะกรรมการนโยบายตำรวจแห่งชาติ (ก.ต.ช.) จะได้ตัวจริง และเมื่อ ก.ต.ช. สามารถประชุมและเห็นชอบได้ ซึ่งขณะนี้ยังไม่มีการนัดหมายการประชุม ก.ต.ช..</p>
<p>เมื่อถามว่ามีการมองว่าการแต่งตั้ง <persName>พล.ต.อ.ปทีป</persName> เพื่อปูทางขึ้นไปสู่ตำแหน่ง ผบ.ตร.คนใหม่ <persName>นายอภิสิทธิ์</persName> กล่าวบ่ายเบี่ยงว่า “เอาเป็นว่าผมออกคำสั่งไปแล้ว และมีความชัดเจนในตัวของมันเอง“ ต่อข้อถาม เหตุใดจึงไม่ตั้ง <persName>พล.ต.อ.เพรียวพันธ์ ดามาพงศ์</persName> รอง ผบ.ตร. ที่มีอาวุโสสูงสุด นายกรัฐมนตรี กล่าวว่า ตนขออนุญาตไม่แสดงความคิดเห็นหรือไปวิพากษ์วิจารณ์ตัวบุคคล ส่วนการแต่งตั้งโยกย้ายในตำแหน่งรองลงมานั้น ก็คงจะเร่งดำเนินการ เมื่อถามต่อว่าจะถูกคณะกรรมการข้าราชการตำรวจ หรือ ก.ตร. ทักท้วงหรือไม่ เพราะยังไม่มีตำแหน่ง ผบ.ตร. การแต่งตั้งอาจมีปัญหา นายกรัฐมนตรี กล่าวว่า คงต้องหารือกับ<persName>นายสุเทพ เทือกสุบรรณ</persName> รองนายกรัฐมนตรี ในฐานะประธาน ก.ตร.
</p></body>
</news>
