<teiHeader>
<fileDesc>
<titleStmt>
  <title>สุเทพชี้ภท.บี้ปรับครม.แค่ข่าวลือ  </title>
  <author>โดย ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-11 18:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000105938  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName>ชี้ภท.บี้ปรับครม.แค่ข่าวลือ</headline>
<lead></lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรี กล่าวว่าไม่เคยได้ยินเรื่องที่ พรรคภูมใจไทยกดดันให้ปรับ<persName>นายถาวร เสนเนียม</persName> รมช.มหาดไทย กับ<persName>นายอลงกรณ์ พลบุตร</persName> รมช.พาณิชย์ออกจากตำแหน่ง มีแต่คนพยายามเอามาให้เป็นข่าว เมื่อตนตอบคำถามไปก็มีการเสนอข่าวว่าตนกระแนะกระแหนนายถาวร จึงต้องเตือนตัวเองว่าพูดจาอะไรต้องระวัง</p>
<p>ส่วน <persName>พล.อ.ประวิตร วงษ์สุวรรณ</persName> รมว.กลาโหม ที่มีข่าวว่าน้อยใจหลัง<persName>พล.ต.อ.พัชรวาท วงษ์สุวรรณ</persName> ผบ.ตร.ถูกสั่งย้ายนั้น <persName>นายสุเทพ</persName> กล่าวว่าไม่เป็นความจริง ตนเคารพนับถือท่าน นายกฯก็เคารพท่าน เพราะท่านมีประวัติงดงามไม่มีด่างพร้อย ท่านเข้ามารับตำแหน่งเพื่อภารกิจใหญ่ที่จะปกป้องสถาบันชาติ ศาสนา พระมหากษัตริย์ ฉะนั้นขอความกรุณาอย่าไปกดดันท่าน ท่านเป็นผู้ใหญ่ ท่านหนักแน่น</p>
<p><persName>นายสุเทพ</persName> ยืนยันว่าความสัมพันธ์ระหว่างพรรคร่วมยังแนบแน่น ให้ฟังตนแล้วกัน เพราะตนเป็นคนรับหน้าที่ในการพูดคุยกับพรรคร่วมรัฐบาล มาตั้งแต่ต้นจนเดี๋ยวนี้ และสถานการณ์ขณะนี้ก็ยังยืนยันว่าไม่มีการปรับ ครม. แม้มีพวกเสี้ยมอยู่เยอะ ประเภทอยู่ว่างก็พูดไปเรื่อยเดี๋ยวนี้ลามมาถึงตนจนได้ ส่วนเป็นใครอย่าสนใจ</p>
<p>พรรคร่วมก็ยังเป็นเพื่อนเหมือนเดิม ยังพูดคุยกันด้วยความสนิทสนม ไว้เนื้อเชื่อใจกันเหมือนเดิม แต่ลูกหาบ ลูกทีมอาจจะมีบ้าง ที่เป็นปัญหาก็ค่อยๆ พูดจาตักเตือนกัน ส่วนนายกฯไว้วางใจผม และให้ผมทำงานด้านนี้ ไม่เคยบ่นอะไรกับผม และเพื่อนของผมก็เป็นเพื่อนกับนายกฯ</p>
<p><persName>นายศุภชัย ใจสมุทร</persName> โฆษกพรรคภูมิใจไทย กล่าวว่าเป็นข่าวลือที่ว่า พรรคภูมิใจไทย กดดันให้ปรับ<persName>นายถาวร</persName> และ<persName>นายอลงกรณ์</persName>ออก ในฐานะพรรคร่วมรัฐบาล ก็จะทำหน้าที่อย่างดีที่สุด เพื่อช่วยแก้ปัญหาให้ผ่านไปได้ด้วย และยืนยันว่ายังเป็นพรรคร่วมรัฐบาลที่ดี ทั้งนี้คาดหวังว่าพรรคร่วมอื่นๆ จะมองเราอย่างเป็นมิตร ดูแลกันฉันท์มิตรต่อไป และที่ผ่านการทำงานในส่วนของสภาฯ มีวิปรัฐบาลคอยประสานงาน ฝ่ายบริหารมี<persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง และ<persName>นายนิพนธ์ พร้อมพันธุ์</persName> เลขาธิการนายกรัฐมนตรี คอยประสานงานให้ผ่านพ้นไปได้ อย่างราบรื่น ไม่มีปัญหาอะไร สำหรับปัญหาในพรรคร่วมอื่นนั้น ถือเป็นเรื่องภายในของ แต่ละพรรคที่ต้องไปดำเนินการกันเองอย่าดึงพรรคภูมิใจไทยเข้าไปมีส่วนร่วม เพราะเราไม่เคยไปเข้าไปก้าวก่ายกดดันแน่นอน</p>
<p>เมื่อถามว่ามองอย่างไรที่ขณะนี้มีหลายเรื่องที่<persName>นายชวรัตน์ ชาญวีรกูล</persName> รมว.มหาดไทย ค่อนข้างคลางแคลงใจพรรคประชาธิปัตย์ <persName>นายศุภชัย</persName> กล่าวว่า หากพรรคใดมีพฤติกรรมที่เลยเถิด จนส่งผลให้พรรคร่วมรัฐบาลอึดอัด คงต้องไปทำความเข้าใจกันภายใน ซึ่งตนมองว่าเรื่องส่วนบุคคล ไม่ใช่มติของพรรค จึงไม่ถือเป็นอารมณ์ ยืนยันว่าพรรคภูมิใจไทยเป็นมิตรกับทุกฝ่าย และพร้อมจะเดินหน้าแก้ไขปัญหาเพื่อประโยชน์ของประเทศแน่นอน</p></body>
</news>
