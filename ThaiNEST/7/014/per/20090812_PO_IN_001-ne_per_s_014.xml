<teiHeader>
<fileDesc>
<titleStmt>
  <title>รองสุเทพปัดบีบผบ.ตร.ลงใต้-รมว.กห.เข้าใจ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-12 16:21:46  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184942  </bibl>
</sourceDesc>
</fileDesc>
</teiHeader>
<news>
<headline><persName>รองสุเทพ</persName>ปัดบีบผบ.ตร.ลงใต้-รมว.กห.เข้าใจ</headline>
<lead>รองนายกฯด้านความมั่นคง เชื่อ รัฐมนตรีว่าการกระทรวงกลาโหม จะไม่คลางแคลงใจ ที่มีคำสั่งให้ ผบ.ตร.เดินทางลงพื้นที่สามจังหวัดชายแดนภาคใต้ เพื่อสะสางคดี</lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง เปิดเผยว่า ในวันพรุ่งนี้ ได้นัดหารือกับคณะกรรมการข้าราชการตำรวจ หรือ ก.ตร. เพื่อพิจารณารายชื่อการแต่งตั้งโยกย้ายข้าราชการตำรวจ โดยยืนยันว่าไม่ได้บีบ<persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) ไปปฏิบัติราชการในพื้นที่จังหวัดชายแดนภาคใต้ แต่เนื่องจาก ต้องการให้ผู้บัญชาการตำรวจแห่งชาติ เร่งสะสางคดีสำคัญที่ยังค้างอยู่ อีกทั้งยังเป็นการไปดูแลการประชุมสุดยอดผู้นำอาเซียนด้วย และเชื่อว่า <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหมไม่มีข้อสงสัยในการออกคำสั่งในครั้งนี้</p>
<p><persName>นายสุเทพ</persName> กล่าวอีกว่า สำหรับตำแหน่งรักษาการผู้บัญชาการตำรวจแห่งชาติ ต้องมีผู้รักษาการแทน แม้ผู้บัญชาการตำรวจแห่งชาติจะปฏิบัติราชการอยู่ในประเทศหรือต่างประเทศก็ตาม 
</p></body>
</news>
