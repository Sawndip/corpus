<teiHeader>
<fileDesc>
<titleStmt>
  <title>สภาฯ ลงมติผ่านความเห็นชอบร่าง พ.ร.บ.งบประมาณปี 53 แล้ว  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290032&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาฯ ลงมติผ่านความเห็นชอบร่าง พ.ร.บ.งบประมาณปี 53 แล้ว</headline>
<lead></lead>
<neck></neck>
<body><p>สภาผู้แทนราษฎร ลงมติผ่านความเห็นชอบร่างพระราชบัญญัติงบประมาณรายจ่ายประจำปีงบประมาณ 2553 แล้ว หลังใช้เวลาพิจารณา 3 วัน การประชุมสภาผู้แทนราษฎร เพื่อพิจารณาร่างพระราชบัญญัติงบประมาณรายจ่ายประจำปีงบประมาณ 2553 ซึ่งในวันที่ 3 ของการพิจารณาเป็นไปอย่างรวดเร็ว เนื่องจาก ส.ส.ฝ่ายรัฐบาล ได้สละสิทธิ์การอภิปราย และเปิดโอกาสให้ ส.ส.ฝ่ายค้านอภิปรายอย่างเต็มที่ ซึ่งแต่ละมาตรา ส.ส.ฝ่ายค้าน ได้อภิปรายตั้งข้อสังเกตเล็กน้อย โดยเนื้อหาส่วนใหญ่เป็นเรื่องการเบิกจ่ายงบประมาณไม่มีประสิทธิภาพ นโยบายและงบประมาณที่ลงไปแล้ว อาจไม่สามารถกระตุ้นเศรษฐกิจได้ รวมถึงปัญหากระจุกตัวของรัฐบาล แต่ในที่สุดที่ประชุมเสียงส่วนใหญ่มีมติเห็นด้วยตามร่างของคณะกรรมาธิการฯ และเมื่อเวลา 10.20 น. ที่ประชุมได้พิจารณาครบ 34 มาตรา และลงมติผ่านความเห็นชอบด้วยคะแนน 244 ต่อ 10 งดออกเสียง 56 ไม่ลงคะแนน 13 เสียง จากนั้น เป็นการลงมติในวาระ 3 รวมใช้เวลาการอภิปรายทั้งสิ้น 3 วัน อย่างไรก็ตาม หลังจากนี้ ร่าง พ.ร.บ.ดังกล่าวจะนำเข้าสู่การพิจารณาของวุฒิสภาต่อไป ด้าน<persName>นายอภิสิทธิ์ เวชชาชีวะ</persName> นายกรัฐมนตรี ยืนยันจะใช้จ่ายงบประมาณอย่างมีประสิทธิภาพในการนำมาขับเคลื่อนเศรษฐกิจ และจะมีความโปร่งใส พร้อมร่วมมือในการตรวจสอบการทุจริต </p></body>
</news>
