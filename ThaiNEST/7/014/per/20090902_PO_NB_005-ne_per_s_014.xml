<teiHeader>
<fileDesc>
<titleStmt>
  <title>สภาฯบรรจุร่างพรบ.ปรองดองฯและพรบ.นิรโทษกรรมเข้าสู่การพิจารณา  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020219&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาฯบรรจุร่างพรบ.ปรองดองฯและพรบ.นิรโทษกรรมเข้าสู่การพิจารณา</headline>
<lead></lead>
<neck></neck>
<body><p>สภาผู้แทนราษฎร มีการบรรจุร่างพระราชบัญญัติว่าด้วยความปรองดองแห่งชาติ พ.ศ... และร่างพระราชบัญญัตินิรโทษกรรมแก่ผู้ซึ่งกระทำความผิดเนื่องในการชุมนุมทางการเมืองของประชาชนเข้าสู่การพิจารณาวันนี้ การประชุมสภาผู้แทนราษฎร สมัยสามัญนิติบัญญัติ วันนี้(2 ก.ย.) ซึ่งเริ่มเวลา 13.30 น. โดยมี<persName>นายชัย ชิดชอบ</persName> ประธานสภาผู้แทนราษฎร ทำหน้าที่ประธานการประชุม ซึ่งเริ่มที่การพิจารณาร่างพระราชบัญญัติคณะกรรมการปฏิรูปกฎหมาย พ.ศ... ที่คณะรัฐมนตรี เป็นผู้เสนอ โดยการอภิปรายของสมาชิก ส่วนใหญ่เห็นด้วยที่จะมีคณะกรรมการชุดดังกล่าว แต่เห็นว่าบุคคลที่จะเป็นคณะกรรมการดังกล่าว ต้องมีความหลายหลาย มีความเป็นอิสระ และต้องกำหนดขอบข่ายการทำหน้าที่ให้ชัดเจน เพื่อประสิทธิภาพในการทำงาน นอกจากนี้ ยังมีร่างพระราชบัญญัติที่ค้างการพิจารณาอีก 60 ฉบับ เช่น ร่างพระราชบัญญัติการทำสัญญาของหน่วยงานของรัฐ พ.ศ.... ร่างพระราชบัญญัติแก้ไขเพิ่มเติมประมวลกฎหมายอาญา (ฉบับที่...) พ.ศ.... ร่างพระราชบัญญัติองค์การมหาชน (ฉบับที่...) พ.ศ.... รวมถึงร่างพระราชบัญญัติว่าด้วยความปรองดองแห่งชาติ พ.ศ... ซึ่ง<persName>นายประเกียรติ นา สิมมา</persName> ส.ส.พรรคเพื่อไทยและคณะเป็นผู้เสนอ และร่างพระราชบัญญัตินิรโทษกรรมแก่ผู้ซึ่งกระทำความผิดเนื่องในการชุมนุมทางการเมืองของประชาชน ระหว่างวันที่ 25 พฤษภาคม ถึงวันที่ 3 ธันวาคม 2551 และระหว่างวันที่ 26 มีนาคม ถึงวันที่ 14 เมษายน 2552 ซึ่ง<persName>นายบุญจง วงศ์ไตรรัตน์</persName> ส.ส.พรรคภูมิใจไทย กับคณะเป็นผู้เสนอ 
 </p></body>
</news>
