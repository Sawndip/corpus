<teiHeader>
<fileDesc>
<titleStmt>
  <title>กมธ.สภาล่างค้านเก็บค่าทำโลกร้อน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-26 07:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16323  </bibl>
</sourceDesc>
</fileDesc>
</teiHeader>
<news>
<headline>กมธ.สภาล่างค้านเก็บค่าทำโลกร้อน</headline>
<lead></lead>
<neck></neck>
<body><p>เมื่อวันที่ 25 ส.ค. ที่รัฐสภา <persName>นายนริศ ขำนุรักษ์</persName> ส.ส.พัทลุง พรรคประชาธิปัตย์ ในฐานะรองประธานคณะกรรมาธิการที่ดิน ทรัพยากรธรรมชาติและสิ่งแวดล้อม สภาผู้แทนราษฎร กล่าวภายหลังการประชุมพิจารณากรณีการฟ้องร้องประชาชนในพื้นที่ จ.พัทลุง บุกรุกอุทยานแห่งชาติเขาปู่-เขาย่า ทั้งคดีแพ่งและเรียกค่าเสียหายทำให้เกิดภาวะโลกร้อน โดย<persName>นายพงษ์ศักดิ์ วิทวัสชุติกุล</persName> นักวิชาการชำนาญการพิเศษกรมอุทยานฯ ในฐานะนักวิจัยผู้ คิดสูตรค่าเสียหายได้เข้าชี้แจงว่างานวิจัยทำไว้เพื่อนำไปของบประมาณในการฟื้นฟูป่า แต่ปรากฏว่าส่วนงานด้านการป้องกันปราบปราม กรมอุทยานฯ ได้นำไปใช้ประกอบกับ พ.ร.บ.ส่งเสริมและรักษาคุณภาพสิ่งแวดล้อมแห่งชาติ พ.ศ. 2535 เรียกค่าเสียหายการบุกรุกพื้นที่ป่า โดยมีคดีลักษณะนี้ทั่วประเทศ 254 คดี มูลค่ากว่า 654 ล้านบาท แต่ยังไม่มีประชาชนรายใดชำระค่าเสียหาย มีเพียงในพื้นที่ จ.พัทลุง ที่<persName>นางกำจาย ชัยทอง</persName> ถูกฟ้องร้องเรียกค่าเสียหาย 1.3 ล้านบาท แต่ชำระไปเพียง 175.52 บาทเท่านั้น</p>
<p><persName>นายนริศ</persName> กล่าวว่า คณะกรรมาธิการฯ เห็นว่า ควรพัฒนางานวิจัยชิ้นนี้ต่อไปก่อนที่จะนำมาใช้ แต่ขณะนี้ยังไม่อยากให้นำไปใช้กับประชาชนจริง ๆ เพราะทำให้ประชาชนเดือดร้อน และอาจส่งผลต่อสถานะของประเทศไทยในเรื่องการสร้างภาวะโลกร้อนด้วย ส่วนประชาชนที่ถูกฟ้อง ร้องดำเนินคดีไปแล้วนั้นหากไม่สามารถชดใช้ค่าเสียหายได้ ก็มีแนวทาง ไกล่เกลี่ยหรือรอจนอายุความหมดรวมทั้งกระทรวงการคลังดำเนินการแก้ไขได้.
</p></body>
</news>
