<teiHeader>
<fileDesc>
<titleStmt>
  <title>ใช้ภาษีจูงใจตั้งศูนย์เลี้ยงเด็กในรง.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 07:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14526  </bibl>
</sourceDesc>
</fileDesc>
</teiHeader>
<news>
<headline>ใช้ภาษีจูงใจตั้งศูนย์เลี้ยงเด็กในรง.</headline>
<lead></lead>
<neck></neck>
<body><p>เมื่อวันที่ 16 ส.ค. <persName>นายอภิสิทธิ์ เวชชาชีวะ</persName> นายกรัฐมนตรี ได้กล่าวในรายการ “เชื่อมั่นประเทศไทยกับ<persName>นายกฯ อภิสิทธิ์</persName>” ซึ่งออกอากาศทางสถานีวิทยุโทรทัศน์แห่งประเทศไทยและสถานีวิทยุกระจายเสียงแห่งประเทศไทย โดยกล่าวว่า สัปดาห์ที่ผ่านมาตนได้เป็นประธานคณะกรรมการนโยบายที่เกี่ยวกับเด็กและเยาวชน ความจริงแล้วกฎหมายที่ให้มีคณะกรรมการชุดนี้ออกมาเกือบ 2 ปีแล้ว แต่ไม่เคยมีการประชุม ตนได้เร่งรัดในเรื่องนี้มาตลอด 6 เดือนที่ผ่านมา ซึ่งในการประชุมตนได้ผลักดันงานที่สำคัญ ๆ ได้แก่ เรื่องของศูนย์เด็กเล็กที่นอกจากจะมีการขยายในโครงการไทยเข้มแข็งแล้ว ต่อไปนี้จะมีการเข้าไปติดตามมาตรฐานของศูนย์เด็กเล็ก โดยเฉพาะเรื่องคุณภาพของบุคลากรความพร้อมในด้านต่าง ๆ เพื่อให้ ศูนย์เด็กเล็กที่อยู่ในความรับผิดชอบขององค์กรปกครองส่วนท้องถิ่นทั่วประเทศเป็นศูนย์เด็กที่พ่อแม่ ผู้ปกครอง สามารถอุ่นใจ มั่นใจได้ และทำให้การดูแลเด็กเล็กของเราดีขึ้น พร้อมกับมีการผลักดันให้สถานประกอบการภาคเอกชนจัดตั้งศูนย์เด็กเล็กในสถานประกอบการมากขึ้น จึงมีข้อเสนอว่าต่อไปนี้นิคมอุตสาหกรรมตั้งใหม่ต้องมีการจัดตั้งศูนย์เด็กเล็กและให้มีการไปดูตัวเลขที่ชัดเจนว่าจะเสนอให้มีการใช้ค่าใช้จ่ายในการลงทุนเรื่องของศูนย์เด็กเล็กมาหักลดหย่อนภาษีอย่างไร</p>
<p>นายกรัฐมนตรี กล่าวว่า นอกจากนั้นยัง  มีการสนับสนุนในเรื่องของการอ่าน ซึ่งมีหลายหน่วยงานที่จะเข้ามาร่วมในโครงการนี้ และปัญหา ที่เกี่ยวข้องกับเด็กและเยาวชนทั้งหมดจะมีการจัดสมัชชาขึ้นในเดือน ต.ค. หลังจากที่มีการจัดตั้งสภาเด็กและเยาวชน ทั้งระดับอำเภอ จังหวัด และระดับชาติ จะมีการเชิญตัวแทนเด็กเยาวชนทั่วประเทศมาพูดคุยกันในลักษณะของสมัชชา โดยเฉพาะประเด็นที่ให้ความสำคัญก็คือ ทำอย่างไรจะมีพื้นที่และกิจกรรมที่สร้างสรรค์สำหรับเด็กและเยาวชน และทำให้สถาบันครอบครัวมีความเข้มแข็งมากขึ้น ตนย้ำมาตลอดว่า แม้จะมีปัญหาการเมือง เศรษฐกิจอย่างไร แต่เรื่องพื้นฐานทางสังคมถูกละเลยมานาน เป็นเรื่องที่เราต้องเดินหน้า ทำเพื่อที่จะให้สังคมของเราแข็งแกร่งต่อไปในอนาคต.
</p></body>
</news>
