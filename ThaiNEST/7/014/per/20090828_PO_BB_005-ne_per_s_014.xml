<teiHeader>
<fileDesc>
<titleStmt>
  <title>พท.ซัดรัฐหมกเม็ดงบฯ53 ชี้โยกงบคมนาคมเข้าสภา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/28/news_29368512.php?news_id=29368512  </bibl>
</sourceDesc>
</fileDesc>
</teiHeader>
<news>
<headline>พท.ซัดรัฐหมกเม็ดงบฯ53 ชี้โยกงบคมนาคมเข้าสภา</headline>
<lead>ฝ่ายค้านเดินเกมยื้อถกร่าง พ.ร.บ.งบประมาณรายจ่ายประจำปี 2553 อัดรัฐบาลหมกเม็ดไม่แจกแจงรายละเอียด เท่ากับตีเช็คเปล่า ส่อขัดรัฐธรรมนูญ อ้างยาวไปถึงปี 2481 สมัยรัฐบาล<persName>พระยาพหลฯ</persName> ก็พังเพราะงบประมาณ “<persName>ชัย</persName>”ว้าก ส.ส.เชียงใหม่ หลังโดนกล่าวหาโยกงบคมนาคม เข้าสภา “<persName>ไตรรงค์</persName>” สงบศึกยันปีนี้ไม่มีโยก ลั่นเอาเกียรติยศเป็นประกัน ขณะที่ “<persName>หมอแว</persName>” อัดการข่าวเหลวดับไฟใต้ จวกยับบริหาร “บัวแก้ว” ล้มเหลว</lead>
<neck></neck>
<body><p>การประชุมสภาผู้แทนราษฎร วานนี้ (27 ส.ค.) มี <persName>นายชัย ชิดชอบ</persName> ประธานสภาผู้แทนราษฎร เป็นประธานการประชุม เพื่อพิจารณาร่างพระราชบัญญัติ (พ.ร.บ.) งบประมาณรายจ่ายประจำปีงบประมาณ 2553 จำนวน 1.7 ล้านล้านบาท หลังจากที่ <persName>นายกรณ์ จาติกวณิช</persName> รัฐมนตรีว่าการกระทรวงการคลัง (รมว.คลัง) แถลงว่าได้ปรับลดงบประมาณลงเพื่อนำไปเพิ่มเติมในหน่วยงานอื่น จำนวน 22,505,238,100 บาท</p>
<p>หลังจากนั้น ส.ส.พรรคเพื่อไทย ได้ลุกขึ้นอภิปรายโจมตีอย่างหนักหน่วง โดย<persName>นายเจริญ จรรย์โกมล</persName> ส.ส.ชัยภูมิ พรรคเพื่อไทย กล่าวว่า พิจารณาเอกสารแล้วพบว่า กมธ.มีแต่ตัวเลขมาให้แต่ไม่มีรายละเอียดการใช้งบประมาณ ดังนั้น ส.ส.ไม่สามารถจะพิจารณาได้
<persName>นายชลน่าน ศรีแก้ว</persName> ส.ส.น่าน พรรคเพื่อไทย อภิปรายเสริม ว่า การที่ กมธ.ไม่มีรายละเอียดให้ ส.ส.พิจารณาเท่ากับเป็นการยัดเยียดให้ ส.ส.ตีเช็คเปล่า ให้รัฐบาลนำไปเงินไปใช้ เช่น โครงการสร้างถนนของกรมทางหลวงชนบทปีเดียว 800 กิโลเมตร เป็นเงิน 3.2 พันล้านบาท โดยไม่ระบุว่าเป็นถนนเส้นใดบ้าง อาจจะขัดต่อรัฐธรรมนูญ มาตรา 168 ว่าด้วยการเงิน การคลัง และงบประมาณ</p>
<p><persName>นายชลน่าน ศรีแก้ว</persName> ส.ส.น่าน พรรคเพื่อไทย อภิปรายเสริม ว่า การที่ กมธ.ไม่มีรายละเอียดให้ ส.ส.พิจารณาเท่ากับเป็นการยัดเยียดให้ ส.ส.ตีเช็คเปล่า ให้รัฐบาลนำไปเงินไปใช้ เช่น โครงการสร้างถนนของกรมทางหลวงชนบทปีเดียว 800 กิโลเมตร เป็นเงิน 3.2 พันล้านบาท โดยไม่ระบุว่าเป็นถนนเส้นใดบ้าง อาจจะขัดต่อรัฐธรรมนูญ มาตรา 168 ว่าด้วยการเงิน การคลัง และงบประมาณ</p>
<p>ขณะที่ <persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย อภิปรายย้ำว่า สมัยรัฐบาลของ<persName>พระยาพหลพลพยุหเสนา</persName> เมื่อ พ.ศ. 2481 ก็มี ส.ส.โต้แย้งว่าการจัดทำงบประมาณของรัฐบาลไม่มีรายละเอียด เป็นเหตุให้นายกรัฐมนตรีต้องยุบสภา
</p>
<p>ผู้สื่อข่าวรายงานว่า บรรยากาศการประชุมดุเดือดขึ้นเมื่อ<persName>นายสุรพงษ์</persName> อภิปรายพาดพิงว่า การจัดสรรงบประมาณครั้งนี้มีการโยกงบจากกระทรวงคมนาคมเข้ามาที่รัฐสภา ทำให้<persName>นายชัย</persName>แสดงความไม่พอใจ โดยกล่าวว่า “เรื่องที่พูดเป็นความเท็จทั้งสิ้น คุณมีหลักฐานอะไร คุณใส่ร้ายผมมามากแล้ว พูดอย่างนี้ เป็น ส.ส.หรือเปล่า” แต่ <persName>นายสุรพงษ์</persName>ได้ยืนยันว่ามีหลักฐานชัดเจน และตลอดชีวิตไม่เคยพูดโกหก ทำให้<persName>นายชัย</persName> หัวเราะด้วยเสียงดัง แต่<persName>นายสุรพงษ์</persName> เรียกร้องให้<persName>นายชัย</persName>ถอนคำพูดที่หาว่าพูดเท็จ ในที่สุด<persName>นายชัย</persName>ก็ถอนคำพูด และให้<persName>นายสุรพงษ์</persName>นั่งลงเพื่อให้การประชุมเดินหน้าไป</p>
<p><persName>นายไตรรงค์ สุวรรณคีรี</persName> ส.ส.สัดส่วน พรรคประชาธิปัตย์ ยืนยันว่าการจัดสรรงบประมาณในปีนี้จะไม่มีการโยกงบประมาณอย่างเด็ดขาด โดยเฉพาะกรมทางหลวงชนบทนั้น <persName>นายประจักษ์ แกล้วกล้าหาญ</persName> รมช.คมนาคม ได้สัญญาต่อหน้าเขาโดยเอาเกียรติยศเป็นประกันว่าจะไม่มีการโยกงบประมาณอย่างแน่นอน</p>
<p>รมว.คลังชี้ลดงบ 22,505 ล้านเน้นรัดเข็มขัด</p>
<p>ต่อมา <persName>นายกรณ์</persName> ในฐานะประธานคณะกรรมาธิการวิสามัญพิจารณาร่าง พ.ร.บ.งบประมาณฯ รายงานสรุปผลการพิจารณางบประมาณว่า กรรมาธิการใช้เวลาพิจารณาทั้งสิ้น 39 วัน โดยได้พิจารณางบประมาณของส่วนราชการ รัฐวิสาหกิจ รวม 423 หน่วยงาน โดยมีการปรับลดงบประมาณทั้งสิ้น 22,505 ล้านบาท ได้พิจารณาจากเป้าหมายในการดำเนินงานจริง โดยให้ความสำคัญกับการนำผลการใช้จ่ายจริงในปีงบประมาณที่ผ่านมา มาประกอบการพิจารณาอย่างเข้มงวด ตลอดถึงความพร้อมในการดำเนินงาน เช่น โครงการที่ไม่สอดคล้องกับสถานการณ์ปัจจุบัน หรือโครงการที่มีการดำเนินการไปแล้วโดยใช้จ่ายจากการโอนเปลี่ยนแปลงงบประมาณ หรือการปรับแผนการปฏิบัติงาน และแผนการใช้จ่ายงบประมาณ</p>
<p>นอกจากนี้ในส่วนของรายการงบประมาณที่สามารถประหยัดได้ ได้ให้มีการปรับลดราคาครุภัณฑ์ให้เป็นไปตามเกณฑ์ที่เคยจัดซื้อ ส่วนโครงการที่สามารถใช้เงินจากแหล่งอื่นนอกเหนือจากเงินงบประมาณ เช่น เงินกู้ตามแผนปฏิบัติการไทยเข้มแข็ง เงินรายได้และเงินที่คงเหลืออยู่ในหน่วยงาน กองทุน และเงินทุนหมุนเวียน
ส่วนการพิจารณาเพิ่มงบประมาณกรรมาธิการ ได้พิจารณาเพิ่มงบประมาณที่คณะรัฐมนตรี ให้ความเห็นชอบ และงบประมาณในรายการที่หน่วยงานของรัฐสภา หน่วยงานของศาล และหน่วยงานขององค์กรตามรัฐธรรมนูญ เสนอต่อกรรมาธิการโดยตรงตามบทบัญญัติของรัฐธรรมนูญ พ.ศ. 2550 มาตรา 168 วรรค 9 ในวงเงินเท่ากับที่มีการปรับลด โดยแบ่งเป็นการจัดสรรเพิ่มให้ส่วนราชการและรัฐวิสาหกิจ 18,173 ล้านบาท เพื่อสนับสนุนการดำเนินนโยบายที่สำคัญของรัฐบาล เช่น การพัฒนาโครงสร้างพื้นฐานด้านคมนาคม เกษตรกรรม และการศึกษา โดยมีการจัดสรรอุดหนุนให้องค์กรปกครองส่วนท้องถิ่น 4,042 ล้านบาท เพื่อจัดสรรสวัสดิการให้คนพิการและผู้สูงอายุ
“การพิจารณารายละเอียดของงบประมาณทั้งการปรับลดและเพิ่มงบประมาณให้ความสำคัญเป็นพิเศษกับเป้าหมายการดำเนินงาน การดำเนินงานที่ผ่านมา รายการที่ต้องจ่ายตามกฎหมายตามข้อผูกพัน และรายการที่จำเป็นเร่งด่วนที่ต้องเร่งพิจารณาเพื่อให้ดำเนินการภายใต้กรอบงบประมาณทั้งสิ้น 1,700,000 ล้านบาทที่กำหนดกรอบไว้” <persName>นายกรณ์</persName> กล่าว</p>
<p>อภิปรายกร่อยยอดรวม ส.ส.111 ขอสงวนไว้</p>
<p>ผู้สื่อข่าวรายงาน ว่า สำหรับบรรยากาศการประชุมเป็นไปด้วยความจืดชืด ส่วนเนื้อหาเป็นการท้วงติงตั้งข้อสังเกตเหมือนการอภิปรายในวาระแรก โดยเฉพาะมาตรา 3 ว่าด้วยยอดรวม 1.7 ล้านล้านบาท ปรากฏว่ามี ส.ส.และกรรมาธิการขอสงวนคำแปรญัตติไว้จำนวนมาก ถึง 111 คนเพื่อขออภิปรายในสภา โดยส่วนใหญ่ขอปรับลดงบประมาณ เพราะไม่มั่นใจ และไม่ไว้ใจในการบริหารงบของรัฐบาล ที่มีการกู้เงินรวมกว่า 8 แสนล้านบาท</p>
<p><persName>นายแวมาฮาดี แวดาโอะ</persName> ส.ส.นราธิวาส พรรคเพื่อแผ่นดิน ได้ขอปรับลดยอดรวมลง 30% โดยให้เหตุผลว่าหลายหน่วยงานได้ของบเพื่อใช้ในด้านการข่าวเป็นจำนวนมาก แต่กลับไม่ได้รับข้อเท็จจริง รวมถึงการทำงานของกระทรวงการต่างประเทศล้มเหลว และสร้างปัญหาให้แก่ประเทศเพื่อนบ้าน เช่น กรณีที่หนังสือพิมพ์มาเลเซียลงรูป <persName>พ.ต.ท.ทักษิณ ชินวัตร</persName> อดีตนายกรัฐมนตรี หลังจากเดินทางแวะที่กรุงกัวลาลัมเปอร์ ก็โดนกระทรวงการต่างประเทศให้ข่าวโจมตีประเทศมาเลเซียว่าให้ที่พักพิงกับบุคคลที่มีปัญหากับทางการไทย จนทำให้ ผบ.ตร.ของประเทศมาเลเซียตอบโต้ว่าเป็นการพูดที่ไม่ให้เกียรติซึ่งกันและกัน เพราะมาเลเซียไม่เคยได้รับหมายจับ <persName>พ.ต.ท.ทักษิณ</persName>จากประเทศไทยแม้แต่ฉบับเดียว</p>
<p>ผ่านมาตรา3-4ให้คงไว้ตามร่างเดิม</p>
<p>ผู้สื่อข่าวรายงานว่า หลังจากที่ได้ทำการอภิปรายและพิจารณามาเป็นเวลากว่า 9 ชั่วโมง ที่ประชุมได้มีมติเห็นชอบในการคงมาตรา 3 ไว้ในร่างเดิม ด้วยคะแนนเห็นชอบ 243 เสียง ไม่เห็นด้วย 92 เสียง งดออกเสียง 5 เสียง และไม่ลงคะแนนเสียง 15 เสียง จากสมาชิกในที่ประชุมทั้งหมด 355 คน
ทั้งนี้ที่ประชุมได้ทำการพิจารณาต่อเนื่องในมาตราที่ 4 เพื่อพิจารณางบประมาณรายจ่ายงบกลางในความควบคุมของกระทรวงการคลัง และสำนักงบประมาณ วงเงินงบประมาณ 215,006,835,200 ล้านบาท โดยการประชุมเป็นไปด้วยความราบรื่น ซึ่งมีการพิจารณาประมาณหนึ่งชั่วโมงเท่านั้นที่ประชุมจึงได้เห็นชอบโดยให้คงไว้ในร่างเดิม โดยไม่มีการลงมติแต่อย่างใด</p>
<p>ขณะเดียวกัน <persName>นายอภิสิทธิ์ เวชชาชีวะ</persName> นายกรัฐมนตรี ได้ลุกขึ้นชี้แจงถึงการตั้งเงินสำรองจ่ายเพื่อกรณีฉุกเฉินหรือจำเป็น ว่าในปีนี้มีจำนวนลดลง ส่วนที่ตนเองเคยไปพูดที่จังหวัดบุรีรัมย์นั้นยืนยันว่าไม่มีการกล่าวถึงเรื่องงบกลางแต่อย่างใด แต่เป็นการทำความเข้าใจเกี่ยวกับแผนปฏิบัติการไทยเข้มแข็ง 2555 ให้แก่ประชาชน ซึ่งมีการดำเนินการในส่วนนี้ทุกจังหวัด</P></body>
</news>
