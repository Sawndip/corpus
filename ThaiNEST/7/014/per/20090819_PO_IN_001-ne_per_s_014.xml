<teiHeader>
<fileDesc>
<titleStmt>
  <title>รมว.ยธ.บอกยังไม่เห็นฎีกาอภัยโทษทักษิณ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-19 12:34:38  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185923  </bibl>
</sourceDesc>
</fileDesc>
</teiHeader>
<news>
<headline>รมว.ยธ.บอกยังไม่เห็นฎีกาอภัยโทษ<persName>ทักษิณ</persName></headline>
<lead>รมว.ยุติธรรม เผยยังไม่เห็นฎีกาอภัยโทษ ให้ <persName>พ.ต.ท.ทักษิณ</persName> คาด หากมาถึง ใช้เวลาตรวจสอบ 45-60 วัน ระบุทุกขั้นตอนต้องเป็นไปกฎหมาย</lead>
<neck></neck>
<body><p><persName>นายพีระพันธุ์ สาลีรัฐวิภาค</persName> รมว.ยุติธรรม เปิดเผยถึง การฎีกาของกลุ่มคนเสื้อแดงว่า ขณะนี้ยังไม่ได้รับฎีกาดังกล่าวว่าเป็นฎีการ้องทุกข์ หรือ ฎีกาเพื่อขอพระราชอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ซึ่งหากเป็นฎีกาขอพระราชทานอภัยโทษ กระทรวงยุติธรรม ต้องตรวจสอบเนื้อหาสาระก่อน โดยจะใช้เวลาในการตรวจสอบภายใน 45-60 วัน แต่เบื้องต้น การดำเนินการและสาระ ไม่ได้เป็นไปตามปกติ และมีเอกสารจำนวนมาก ทั้งนี้ยืนยันว่าไม่มีการดึงเรื่องไว้อย่างแน่นอน </p>
<p>ส่วนกรณีที่ กลุ่มคนเสื้อแดง ระบุว่า มีญาติของ <persName>พ.ต.ท.ทักษิณ</persName> ร่วมยืนถวายฎีกาขอพระราชทานอภัยโทษด้วยนั้นรมว.ยุติธรรม กล่าวว่า ต้องเป็นญาติใกล้ชิดเท่านั้น แม้กฎหมายไม่ได้กำหนดระบุชัดเจน แต่ก็เป็นธรรมเนียมปฏิบัติมาโดยตลอด ย้ำไม่มีการสกัดกั้นและยืนยันว่า การดำเนินการเป็นไปตามกฎหมาย ไม่มีเจตนาอื่นแอบแฝง</p></body>
</news>
