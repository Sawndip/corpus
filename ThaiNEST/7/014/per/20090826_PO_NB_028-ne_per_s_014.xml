<teiHeader>
<fileDesc>
<titleStmt>
  <title>ประธานสภาผู้แทนราษฎรยืนยัน การพิจารณาร่างพระราชบัญญัติ งบประมาณรายจ่ายประจำปี 2553 วันนี้ ไม่มีนัยแอบแฝงและไม่มีการปลอมแปลงเอกสาร  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260037&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานสภาผู้แทนราษฎรยืนยัน การพิจารณาร่างพระราชบัญญัติ งบประมาณรายจ่ายประจำปี 2553 วันนี้ ไม่มีนัยแอบแฝงและไม่มีการปลอมแปลงเอกสาร</headline>
<lead></lead>
<neck></neck>
<body><p>ประธานสภาผู้แทนราษฎร ยืนยัน การพิจารณาร่างพระราชบัญญัติ งบประมาณรายจ่ายประจำปี 2553 วันนี้ ไม่มีนัยแอบแฝงและไม่มีการปลอมแปลงเอกสาร <persName>นายชัย ชิดชอบ</persName> ประธานสภาผู้แทนราษฎร เปิดเผยว่า การพิจารณา ร่างพระราชบัญญัติงบประมาณรายจ่ายประจำปี 2553 เป็นการทำตามกระบวนการ ซึ่งเหตุผลที่บรรจุเป็นวาระเร่งด่วน เพราะเห็นว่าเป็นเรื่องสำคัญ และเมื่อกระทรวงการคลังส่งเรื่องมา ก็จะบรรจุวาระโดยทันที โดยยืนยันว่าไม่มีนัยแอบแฝง และไม่ได้มีการปลอมแปลงเอกสาร รวมถึงไม่ได้มีการนำ เรื่องของงบประมาณ 94 ล้านบาท ที่ทางรัฐบาลจัดสรรให้กับรัฐสภามาต่อรองในการพิจารณา เพราะเงินจำนวนนั้นไม่ได้นำมาใช้ส่วนตัว และตนวางตัวเป็นกลางมาเสนอ อย่างไรก็ตาม รัฐมนตรีไม่มีสิทธิลงมติ ผ่านร่างพระราชบัญญัติดังกล่าว เพราะทางกฎหมายแล้วถือว่ามีส่วนได้เสีย แต่ทั้งนี้เชื่อว่าทั้งฝ่ายค้านและรัฐบาล จะร่วมมือกันลงมติผ่านร่างพระราชบัญญัติ ดังกล่าว ส่วนการชุมนุมใหญ่ของกลุ่มคนเสื้อแดงใน วันที่ 30 สิงหาคมนี้ ไม่รู้สึกเป็นห่วง เพราะเชื่อว่าคนทำดี ย่อมได้ดี คนทำชั่ว ย่อมได้ชั่ว รวมทั้งเชื่อว่าใครก็ไม่สามารถทำลายประเทศไทยได้</p></body>
</news>
