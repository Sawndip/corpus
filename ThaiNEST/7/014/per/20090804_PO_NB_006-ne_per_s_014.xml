<teiHeader>
<fileDesc>
<titleStmt>
  <title>นายกรัฐมนตรี เดินทางถึงพัทยา จังหวัดชลบุรี แล้วโดยสวัสดิภาพ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040037&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี เดินทางถึงพัทยา จังหวัดชลบุรี แล้วโดยสวัสดิภาพ</headline>
<lead></lead>
<neck></neck>
<body><p>นายกรัฐมนตรีเดินทางถึงพัทยา จังหวัดชลบุรี เพื่อเป็นประธานการประชุมสมัชชารัฐสภาอาเซียนแล้ว <persName>นายอภิสิทธิ์ เวชชาชีวะ</persName> นายกรัฐมนตรี เดินทางถึงโรงแรมรอยัลคลิฟบีช รีสอร์ท พัทยา จังหวัดชลบุรีแล้ว โดยสวัสดิภาพ เพื่อเป็นประธานเปิดการประชุมใหญ่สมัชชารัฐสภาอาเซียน หรือ AIPA ครั้งที่ 30 ท่ามกลางการรักษาความปลอดภัยของเจ้าหน้าที่ โดยเมื่อนายกรัฐมนตรีเดินทางเข้าสู่ถนนสุขุมวิท พัทยา ได้ปิดถนนตลอดเส้นทาง และมีเจ้าหน้าที่ตำรวจกว่า 1,000 นาย กระจายกำลังดูแลความปลอดภัยเป็นจุดๆ จุดละประมาณ 10 นายด้วย อย่างไรก็ตามในเวลา 10.15 น. นายกรัฐมนตรี จะเข้าหารือระหว่างหัวหน้าคณะผู้แทนสมาชิกไอป้า และในเวลา 11.00 น. จะบันทึกเทปรายการ มองรัฐสภาด้วย ทั้งนี้ ภายหลังเสร็จสิ้นที่ภารกิจที่พัทยาแล้ว นายกรัฐมนตรี จะเดินทางกลับกรุงเทพมหานครทันที เนื่องจากมีกำหนดการต้อนรับ รองนายกรัฐมนตรีของกัมพูชา และรัฐมนตรีว่าการกระทรวงการต่างประเทศของกัมพูชา ที่ตึกไทยคู่ฟ้า ทำเนียบรัฐบาลด้วย และในเวลา 19.00 น. ของวันนี้ จะร่วมงานเลี้ยงสังสรรค์ระหว่างพรรคร่วมรัฐบาล ด้วย </p></body>
</news>
