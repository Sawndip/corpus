<teiHeader>
<fileDesc>
<titleStmt>
  <title>ที่ประชุมร่วมกันของรัฐสภา เลื่อนการพิจารณาร่างกรอบการเจรจาเพื่อรักษาความสงบเรียบร้อยบริเวณชายแดนไทย – กัมพูชา  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310194&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมร่วมกันของรัฐสภา เลื่อนการพิจารณาร่างกรอบการเจรจาเพื่อรักษาความสงบเรียบร้อยบริเวณชายแดนไทย – กัมพูชา</headline>
<lead></lead>
<neck></neck>
<body><p>ที่ประชุมร่วมกันของรัฐสภา เลื่อนการพิจารณาร่างกรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดนไทย – กัมพูชา ในกรอบของคณะกรรมการชายแดนทั่วไป ไทย – กัมพูชา และกลไกอื่นๆ ภายใต้กรอบนี้ไปพิจารณาต่อวันที่ 2 กันยายนนี้ การประชุมร่วมกันของรัฐสภา สมัยสามัญนิติบัญญัติ วันนี้ (31 ส.ค.52) มี <persName>นายชัย ชิดชอบ</persName> ประธานรัฐสภา ทำหน้าที่ประธานการประชุม ซึ่งเป็นการพิจารณากรอบความร่วมมือระหว่างประเทศ ตามรัฐธรรมนูญ มาตรา 190 ที่ต้องขอความเห็นชอบจากรัฐสภา จำนวน 19 ฉบับ โดยที่ประชุมนำร่างกรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดนไทย – กัมพูชา ในกรอบของคณะกรรมการชายแดนทั่วไป ไทย – กัมพูชา และกลไกอื่นๆ ภายใต้กรอบนี้ขึ้นมาพิจารณาเป็นเรื่องแรก และ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม ได้เสนอให้ประชุมลับเนื่องจากไม่ต้องการให้กระทบต่อความมั่นคงและความสัมพันธ์ระหว่างประเทศ โดยหลังใช้เวลาประชุมลับนานเกือบ 3 ชั่วโมง ยังไม่สามารถลงมติได้ และให้ไปพิจารณาต่อในวันพุธที่ 2 กันยายนนี้ ทางด้าน<persName>นายชินวรณ์ บุญยเกียรติ</persName> ประธานวิปรัฐบาล กล่าวว่าสาเหตุที่ไม่สามารถลงมติในเรื่องร่างดังกล่าว และกรอบความร่วมมืออื่นกับประเทศเพื่อนบ้านได้ เป็นเพราะ เวลาไม่เพียงพอเพราะต้องมีการลงมติที่ละเรื่อง อีกทั้งในช่วงบ่ายยังมีการประชุมวุฒิสภา ซึ่งยืนยันว่า ไม่ได้เกิดจากปัญหาองค์ประชุมไม่ครบ หรือ กรณีที่ ส.ว. คัดค้านการรับรองบันทึกการประชุมคณะกรรมาธิการเขตแดนร่วม ไทย-กัมพูชา </p></body>
</news>
