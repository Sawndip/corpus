<teiHeader>
<fileDesc>
<titleStmt>
  <title>นายกฯ ย้ำ ภาพรวมการฟื้นฟูเศรษฐกิจไทยมีแนวโน้มดีขึ้น  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100317&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ ย้ำ ภาพรวมการฟื้นฟูเศรษฐกิจไทยมีแนวโน้มดีขึ้น</headline>
<lead></lead>
<neck></neck>
<body><p>นายกรัฐมนตรี ย้ำ ภาพรวมการฟื้นฟูเศรษฐกิจของไทยมีแนวโน้มดีขึ้น เชื่อมั่นยุทธศาสตร์ไทยเข้มแข็งจะสร้างงานกระจายรายได้ให้ประชาชน 2 ล้านคนภายใน 3 ปี <persName>นายอภิสิทธิ์ เวชชาชีวะ</persName> นายกรัฐมนตรี ชี้แจงต่อที่ประชุมวุฒิสภาถึงภาพรวมแนวทางนโยบายการฟื้นฟูเศรษฐกิจของรัฐบาล ว่า การผ่านงบประมาณกลางปีของสมาชิกวุฒิสภาจะเป็นปัจจัยสำคัญในการช่วยกระตุ้นเศรษฐกิจ โดยเฉพาะการสนับสนุนโครงการไทยเข้มแข็งที่จะเป็นแนวทางการกระตุ้นเศรษฐกิจควบคู่ไปกับการลงทุนสำหรับการวางรากฐานในอนาคตที่สำคัญ พร้อมย้ำว่ารัฐบาลยังเชื่อมั่นตามแนวทางฟื้นฟูเศรษฐกิจที่วางไว้ ถึงแม้ตัวเลขเศรษฐกิจจะติดลบในช่วง 3 ไตรมาสแรกและคาดว่าตัวเลขจะกลับเป็นบวกได้ในไตรมาสสุดท้าย ซึ่งหากเปรียบเทียบกับตัวเลขเศรษฐกิจปีที่แล้วแบบไตรมาสต่อไตรมาสจะพบว่าตัวเลขทางเศรษฐกิจมีแนวโน้มดีขึ้นถึงแม้จะยังติดลบอยู่ก็ตาม และเชื่อมั่นว่าภาวะการฟื้นตัวของเศรษฐกิจไทยจะใกล้เคียงกับเศรษฐกิจโลก <persName>นายอภิสิทธิ์</persName> กล่าวย้ำว่า มาตรการไทยเข้มแข็งของรัฐบาลจะให้ความสำคัญในการช่วยเหลือประชาชนเป็นอันดับแรก อาทิ กลุ่มเกษตรกร คนว่างงาน และประชาชนที่มีรายได้น้อย พร้อมตั้งเป้าโครงการไทยเข้มแข็งจะสามารถสร้างงานให้ประชาชนกว่า 1.5 - 2 ล้านคนภายใน 3 ปี โดยจะเน้นสนับสนุนโครงการขนาดเล็กเพื่อให้เกิดการกระจายรายได้ทั่วประเทศ นอกจากนี้ ยังได้มีการกำหนดกรอบยุทธศาสตร์เพื่อสนับสนุนโครงการด้านต่างๆ ทั้งการคมนาคม สาธารณสุข การศึกษา และเศรษฐกิจเชิงสร้างสรรค์โดยรัฐบาลพร้อมจะรับฟังความคิดเห็นจากทุกฝ่ายเพื่อร่วมกันบูรณาการฟื้นฟูประเทศอย่างเข้มแข็งต่อไปในอนาคต </p></body>
</news>
