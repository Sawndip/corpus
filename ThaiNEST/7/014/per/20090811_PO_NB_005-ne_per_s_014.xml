<teiHeader>
<fileDesc>
<titleStmt>
  <title>นายกฯ ปฏิเสธออกคำสั่งให้ ผบ.ตร.ไปปฏิบัติราชการภาคใต้  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110178&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>http://thainews.prd.go.th/view.php?m_newsid=255208110178&tb=N255208&return=ok&news_headline</headline>
<lead></lead>
<neck></neck>
<body><p>นายกรัฐมนตรี ปฏิเสธออกคำสั่งให้ผู้บัญชาการตำรวจแห่งชาติไปปฏิบัติราชการภาคใต้ ยืนยัน การตั้งรักษาการผู้บัญชาการตำรวจแห่งชาติ ไม่เกี่ยวข้องกับการพิจารณาโยกย้ายตำรวจ <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า ในระหว่างการประชุมคณะรัฐมนตรี ไม่ได้พูดคุยกับ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม ถึงกรณีให้ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ลงไปปฏิบัติภารกิจในพื้นที่ภาคใต้ ซึ่งได้อวยพรเนื่องในวันคล้ายวันเกิดเท่านั้น และ <persName>พล.อ.ประวิตร</persName>ก็มีท่าทีปกติ โดยขณะนี้กำลังรอ<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง รายงานเหตุผลที่ต้องแต่งตั้งรักษาการผู้บัญชาการตำรวจแห่งชาติ ระหว่างที่ <persName>พล.ต.อ.พัชรวาท</persName> ไปปฏิบัติภารกิจที่ภาคใต้ โดยการพิจารณาจะยึดตามกฎหมาย ทั้งนี้ยืนยันตนเองไม่ได้สั่งการให้ผู้บัญชาการตำรวจแห่งชาติลงพื้นที่ภาคใต้ พร้อมกันนี้ยังชี้แจงว่า แนวทางที่ปฏิบัติไปก่อนหน้านี้ <persName>พล.ต.อ.พัชรวาท</persName> เป็นผู้เสนอมา เพื่อให้คดีลอบยิง<persName>นายสนธิ ลิ้มทองกุล</persName> แกนนำกลุ่มพันธมิตรประชนเพื่อประชาธิปไตยเดินหน้า ซึ่งไม่เกี่ยวข้องกับการแต่งตั้งโยกย้าย โดยยืนยันว่า <persName>พล.ต.อ.พัชรวาท</persName>ไม่จำเป็นต้องลาถึงเกษียณอายุราชการ นายกรัฐมนตรี กล่าวอีกว่า ขณะนี้กำลังรอผลจาก<persName>นายสุเทพ</persName>ว่า โผโยกย้ายจะเสร็จสิ้นภายในวันที่ 16 สิงหาคมนี้หรือไม่ ส่วนการคัดเลือกผู้ที่จะมาเป็นผู้บัญชาการตำรวจแห่งชาติคนใหม่ จะพิจารณาในการประชุมคณะกรรมการนโยบายตำรวจแห่งชาติ หรือ ก.ต.ช.ก่อนสิ้นเดือนสิงหาคมนี้ </p></body>
</news>
