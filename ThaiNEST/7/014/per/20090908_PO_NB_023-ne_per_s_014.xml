<teiHeader>
<fileDesc>
<titleStmt>
  <title>ครม.เห็นชอบ ให้ก.ศธ.พิจารณาความเหมาะสมในการจัดตั้งมหาวิทยาลัยในจ.ระยอง  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080157&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบ ให้ก.ศธ.พิจารณาความเหมาะสมในการจัดตั้งมหาวิทยาลัยในจ.ระยอง</headline>
<lead></lead>
<neck></neck>
<body><p>คณะรัฐมนตรี เห็นชอบ ให้กระทรวงศึกษาธิการพิจารณาความเหมาะสมในการจัดตั้งมหาวิทยาลัยในจังหวัดระยอง เน้นหลักสูตรด้านการบริหารจัดการสิ่งแวดล้อม และให้กระทรวงสาธารณสุข ศึกษาแนวทางจัดตั้งศูนย์แพทย์พยาบาลในพื้นที่นิคมอุตสาหกรรมเป็นพิเศษ <persName>นายแพทย์ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี แถลงว่าที่ประชุมคณะรัฐมนตรี รับทราบผลติดตามการดำเนินงานตามกรอบพัฒนาและแก้ไขปัญหาผลกระทบจากอุตสาหกรรมมาบตาพุด และจังหวัดระยอง พร้อมเห็นชอบให้กระทรวงศึกษาธิการพิจารณาความเหมาะสมในการจัดตั้งมหาวิทยาลัยในจังหวัดระยอง โดยใช้รูปแบบมหาวิทยาลัยนราธิวาสราชนครินทร์ และให้มีหลักสูตรเรียนเฉพาะด้านอาชีวเวชศาสตร์ การบริหารจัดการสิ่งแวดล้อม และหลักสูตรอื่นๆที่เป็นประโยชน์ต่อการพัฒนาจังหวัดระยอง ด้านกระทรวงสาธารณสุข ศึกษาแนวทางแก้ไขปัญหาสุขภาพของประชาชน ชุมชนให้เป็นรูปธรรมยิ่งขึ้น โดยเฉพาะการจัดตั้งศูนย์แพทย์พยาบาลในพื้นที่นิคมอุตสาหกรรมเป็นพิเศษ เพื่อสร้างความเชื่อมั่นแก่ประชาชนในพื้นที่ ด้านกระทรวงมหาดไทย ให้ศึกษาความเป็นไปได้ในการจัดตั้งองค์กรปกครองส่วนท้องถิ่นรูปแบบพิเศษ ให้จัดการปัญหาในพื้นที่อย่างมีประสิทธิภาพ ทั้งนี้ให้สำนักงานคณะกรรมการพัฒนาการเศรษฐกิจและสังคมแห่งชาติ กระทรวงแรงงาน กระทรวงการพัฒนาสังคมและความมั่นคงของมนุษย์ และหน่วยงานอื่นๆศึกษาและพิจารณาในการจัดตั้งหน่วยงานกลางรับผิดชอบแก้ไขปัญหาประชากรแฝงอย่างยั่งยืน </p></body>
</news>
