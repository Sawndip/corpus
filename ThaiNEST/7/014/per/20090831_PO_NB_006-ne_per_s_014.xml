<teiHeader>
<fileDesc>
<titleStmt>
  <title>ประธานกรรมการหอการค้าไทย ระบุ การประกาศ พรบ.ความมั่นคงเป็นกฏหมายสากล  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310113&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานกรรมการหอการค้าไทย ระบุ การประกาศ พรบ.ความมั่นคงเป็นกฏหมายสากล</headline>
<lead></lead>
<neck></neck>
<body><p>ประธานกรรมการหอการค้าไทย ระบุ การประกาศ พระราชบัญญัติความมั่นคงของรัฐบาลเป็นกฏหมายสากล และ มีความจำเป็นที่จะประกาศใช้ หากประชาชนในประเทศขาดความสามัคคี <persName>นายดุสิต นนทะนาคร</persName> ประธานกรรมการหอการค้าไทย กล่าวถึงกรณีที่รัฐบาลประกาศพระราชบัญญัติรักษาความมั่นคงภายในราชอาณาจักร (พรบ.ความมั่นคง) เพื่อเตรียมการรับมือการชุมนุมของกลุ่มคนเสื้อแดง ว่า การจะประกาศใช้พรบ.ความมั่นคงนั้น ขึ้นอยู่กับประชาชน ว่ามีความรักความสามัคคี และมองประโยชน์ของประเทศชาติเป็นหลักหรือไม่ ควรคิดว่าจะสามารถร่วมกันระดมความคิดว่าภายหลังจากที่เศรษฐกิจโลกดีขึ้นจะทำอย่างไรให้เศรษฐกิจไทยฟื้นตัว รวมทั้งจะทำอย่างไรในการเสริมสร้างประโยชน์ให้กับประเทศชาติ อีกทั้งเห็นว่าคนไทยควรจะเริ่มต้นช่วยกันสร้างสรรค์สิ่งที่เป็นประโยชน์ต่อประเทศชาติในระยะยาวจะเป็นประโยชน์มากกว่าการสร้างปัญหาใหม่ให้กับบ้านเมือง <persName>นายดุสิต</persName> กล่าวอีกว่า การเลื่อนการชุมนุมต่อไปเรื่อยๆ จนถึงวันที่ 19 กันยายน นั้น เห็นว่าประชาชนควรจะเอาเวลาในช่วงดังกล่าวมาคิดสร้างสรรค์ ในการแก้ไขปัญหาเศรษฐกิจ เพื่อให้ในไตรมาศที่ 4 เศรษฐกิจมีการฟื้นตัว และให้ประเทศชาติเดินหน้าต่อไป เนื่องจากปัจจุบันประเทศไทยยังมีความเปราะบางและยังไม่เข้มแข็งพอ จึงสมควรที่คนไทยจะร่วมกันผลักดันให้ประเทศมีความเจริญต่อไป ส่วนการประกาศใช้ พรบ.ความมั่นคง ก็เป็นกฎหมายสากลที่ใช้กันทั่วโลก ซึ่งจะนำมาใช้เมื่อมีความจำเป็น ไม่ได้เป็นเรื่องที่น่าตกใจหากจะนำมาประกาศใช้ในภาวะที่ประชาชนในประเทศไม่มีความสามัคคี </p></body>
</news>
