<teiHeader>
<fileDesc>
<titleStmt>
  <title>มติกกต.ตั้งอนุไต่สวนฯนายกแทรกแซงสตช.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-06 19:02:26  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184168  </bibl>
</sourceDesc>
</fileDesc>
</teiHeader>
<news>
<headline>มติกกต.ตั้งอนุไต่สวนฯนายกแทรกแซงสตช.</headline>
<lead>กกต. มีมติตั้งอนุกรรมการไต่สวนฯ กรณีนายกฯ แทรกแซงการทำงานของ สตช. ในคดีลอบยิง <persName>สนธิ ลิ้มทองกุล</persName></lead>
<neck></neck>
<body><p><persName>นายปกครอง สุนทรสุทธิ์</persName> รองเลขาธิการคณะกรรมการการเลือกตั้ง (กกต.) ด้านกิจการพรรคการเมือง แถลงภายหลังการประชุม กกต.วันนี้ (6 ส.ค.) ว่า กกต.ได้มีมติให้รวมคำร้องกรณีที่<persName>นายพิชา วิจิตร์ศิลป์</persName> ประธานชมรมกฎหมายภิวัตน์และเครือข่าย และ<persName>นายเรืองไกร ลีกิจวัฒนะ</persName> ส.ว.สรรหา ร้องขอให้ตรวจสอบและส่งเรื่องให้ศาลรัฐธรรมนูญวินิจฉัยความเป็นรัฐมนตรีของ<persName>นายอภิสิทธิ์ เวชชาชีวะ</persName> นายกรัฐมนตรี สิ้นสุดลงตามรัฐธรรมนูญมาตรา 182 (7) กรณีเข้าแทรกแซงการทำงานของสำนักงานตำรวจแห่งชาติ ในคดี<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย ถูกลอบยิง เข้าเป็นสำนวนเดียวกัน และตั้งคณะกรรมการไต่สวนขึ้นตรวจสอบ โดยปกติเบื้องต้น กกต.จะให้เวลา 30 วันในครั้งแรก ซึ่งเป็นไปตามระเบียบของ กกต. หากไม่แล้วเสร็จ สามารถที่จะขอขยายระยะเวลาออกไปได้อีก ซึ่งต้องแล้วแต่ดุลพินิจของ กกต.
</p></body>
</news>
