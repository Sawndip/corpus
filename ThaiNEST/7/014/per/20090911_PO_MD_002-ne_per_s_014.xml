<teiHeader>
<fileDesc>
<titleStmt>
  <title>ลดโทษสนธิหมิ่นภูมิธรรม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-11 18:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000105939  </bibl>
</sourceDesc>
</fileDesc>
</teiHeader>
<news>
<headline>ลดโทษ<persName>สนธิ</persName>หมิ่น<persName>ภูมิธรรม</persName></headline>
<lead></lead>
<neck></neck>
<body><p>วานนี้ (11 ก.ย.) เมื่อเวลา 09.00 น. ที่ศาลอาญา ถนนรัชดาภิเษก ศาลออกนั่งบัลลังก์อ่านคำพิพากษาศาลอุทธรณ์ คดีที่<persName>นายภูมิธรรม เวชชยชัย</persName> อดีต รมช.คมนาคม และอดีตรองเลขาธิการพรรคไทยรักไทย เป็นโจทก์ยื่นฟ้องบริษัท ไทยเดย์ ด็อทคอม จำกัด, <persName>นายจิตตนาถ ลิ้มทองกุล</persName>, <persName>นายพชร สมุทวณิช</persName>, <persName>นายขุนทอง ลอเสรีวณิช</persName>, <persName>นายสนธิ ลิ้มทองกุล</persName> แกนนำพันธมิตร ฯ, บริษัท แมแนเจอร์ มีเดียร์ กรุ๊ป จำกัด (มหาชน), <persName>นายสุวัฒน์ ทองธนากุล</persName>, <persName>นายมรุชัช รัตนปรารมย์</persName>, <persName>นายตุลย์ ศิริกุลพิพัฒน์</persName>, <persName>นายวิรัตน์ แสงทองคำ</persName> เป็นจำเลยที่ 1-10 ในความผิดฐานหมิ่นประมาทโดยการโฆษณา</p>
<p>กรณีเมื่อที่ 25 พ.ย.48 <persName>นายสนธิ</persName> จำเลยที่ 5 และ <persName>น.ส.สโรชา พรอุดมศักดิ์</persName> ร่วมกันจัดรายการเมืองไทยรายสัปดาห์สัญจร ครั้งที่ 10 ที่วัดป่าบ้านตาด อ.เมือง จ.อุดรธานี มีเนื้อหาหมิ่นประมาทโจทก์ทำนองว่าเป็นอดีตสมาชิกพรรคคอมมิวนิสต์ ไม่เคารพสถาบันกษัตริย์และระบอบประชาธิปไตย รวมทั้งเกี่ยวข้องกับการจัดทำเว็บไซต์ที่มีเนื้อหาจาบจ้วงสถาบันเบื้องสูง โดยถ่ายทอดสดผ่านทางสถานีโทรทัศน์ผ่านดาวเทียมเอเอสทีวี ของจำเลยที่ 1 และยังบันทึกเป็นวีซีดี และดีวีดีออกเผยแพร่ รวมทั้งตีพิมพ์ในหนังสือพิมพ์ผู้จัดการรายวัน ฉบับเสาร์-อาทิตย์ 26-27 และ 28 พ.ย.48 และในเว็บไซต์ผู้จัดการ</p>
<p>คดีนี้ ศาลชั้นต้นมีคำพิพากษาให้จำคุกนายสนธิเป็นเวลา 2 ปี โดยไม่รอลงอาญา ส่วนบริษัท ไทยเดย์ฯ จำเลยที่ 1 เป็นนิติบุคคล ที่มีส่วนร่วมในการกระทำความผิด ให้ปรับเงิน 200,000 บาท และให้ทำลายวีซีดี ดีวีดี รายการเมืองไทยรายสัปดาห์ครั้งที่ 10 และ นสพ.ผู้จัดการรายวัน ฉบับวันที่ 26-27 และ 28 พ.ย.48</p>
<p>ศาลอุทธรณ์พิเคราะห์แล้วเห็นว่า จำเลยที่ 1 และจำเลยที่ 5 มีความผิดจริง ตามประมวลกฎหมายอาญา ม. 238 ฐานหมิ่นประมาท แต่เป็นการกระทำผิดในการจัดรายการเมืองไทยรายสัปดาห์ครั้งเดียว จึงเห็นควรกำหนดโทษให้เหมาะสม พิพากษาให้ลดโทษจำคุก จำเลยที่ 5 <persName>นายสนธิ</persName>ไว้ 6 เดือน ไม่รอลงอาญา ส่วนโทษปรับจำเลยที่ 1 จำนวน 200,000 บาท คงไว้</p></body>
</news>
