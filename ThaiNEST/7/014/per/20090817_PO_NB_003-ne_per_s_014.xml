<teiHeader>
<fileDesc>
<titleStmt>
  <title>"สุเทพ" ปัดแสดงความเห็นว่ารัฐบาลจะทำอย่างไรต่อไป หลังกลุ่มเสื้อแดงยื่นฎีกา  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170046&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ปัดแสดงความเห็นว่ารัฐบาลจะทำอย่างไรต่อไป หลังกลุ่มเสื้อแดงยื่นฎีกา</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ไม่แสดงความเห็นว่ารัฐบาลจะดำเนินการอย่างไรต่อไป หลังกลุ่มเสื้อแดงยื่นถวายฎีกา และจะไม่ตั้งวอร์รูมติดตามความเคลื่อนไหว <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวว่า รัฐบาลจะไม่ตั้งวอร์รูมติดตามกลุ่มคนเสื้อแดง และไม่กังวลกับสิ่งที่ยังไม่เกิดแต่ไม่ได้ประมาท ซึ่งเจ้าหน้าที่จะปฏิบัติตามที่ได้รับมอบหมาย และในด้านการข่าวยังไม่ได้รับรายงานมีมือที่ 3 ซึ่งทุกฝ่ายควรทำให้สถานการณ์ดีขึ้น โดยไม่ให้เกิดการเผชิญหน้า ทั้งนี้ ไม่แสดงความคิดเห็นว่าจะดำเนินการอย่างไรต่อไป หลังจากที่กลุ่มเสื้อแดงถวายฎีกาขอพระราชทานอภัยโทษ <persName>นายสุเทพ</persName> ยังปฏิเสธกระแสข่าวการปฏิวัติ โดยบอกว่าตลอด 7-8 เดือนที่ได้ทำงานร่วมกับนายทหาร เชื่อว่าจะไม่เกิดเหตุการณ์ดังกล่าว ส่วนผู้ที่ออกมาพูดเรื่องนี้ควรแสดงความรับผิดชอบ รวมทั้ง<persName>นายประชา ประสพดี</persName> ส.ส.สมุทรปราการ พรรคเพื่อไทย ที่ออกมาระบุว่าจะมีการเปลี่ยนแปลงทางการเมืองในอีก 3 เดือนข้างหน้า เพราะเป็นหนึ่งในผู้ที่เคลื่อนไหว ส่วนการออกมาตั้งโต๊ะล่ารายชื่อคัดค้านการถวายฎีกา <persName>นายสุเทพ</persName>กล่าวว่า จนถึงขณะนี้ยังไม่เห็นกระทรวงมหาดไทยทำอะไรนอกลู่นอกทาง แต่หากทำผิดหน้าที่ก็ต้องว่ากล่าวตักเตือน </p></body>
</news>
