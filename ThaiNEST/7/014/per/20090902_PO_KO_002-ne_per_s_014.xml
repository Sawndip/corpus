<teiHeader>
<fileDesc>
<titleStmt>
  <title>"จตุพร"แถลงโต้รัฐยันชุมนุม19ก.ย.ไม่แรง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090902/26918  </bibl>
</sourceDesc>
</fileDesc>
</teiHeader>
<news>
<headline>"<persName>จตุพร</persName>"แถลงโต้รัฐยันชุมนุม19ก.ย.ไม่แรง</headline>
<lead></lead>
<neck></neck>
<body><p>เมื่อเวลา 14.10 น.วันที่ 2 ก.ย.ที่รัฐสภา <persName>นายจตุพร พรหมพันธุ์</persName> ส.ส.สัดส่วน พรรคเพื่อไทย และแกนนำนปช.แดงทั้งแผ่นดิน แถลงกรณี<persName>นายถาวร เสนเนียม</persName> รมช.มหาดไทย อ้างการข่าวว่า การชุมนุมของคนเสื้อแดงในวันที่ 19 ก.ย.จะมีความรุนแรง มีการปิดทางจราจร ยั่วยุให้เจ้าหน้าที่ใช้กำลังปราบปราบและมีเป้าหมายเพื่อล้มรัฐบาลให้ได้ก่อนเดือน ต.ค.ว่า เป็นการอ้างที่เกินเหตุ เพราะสภาพรัฐบาลเวลานี้ เปรียบเหมือนลาที่แบกของเต็มหลัง เพียงแค่นำฟางเส้นเดียวมาวาง หลังก็แทบหักแล้ว สถานภาพรัฐบาลเวลานี้ ถ้าจะไปก็ไปด้วยตัวรัฐบาลเอง</p>
<p>สำหรับการชุมนุมวันที่ 19 ก.ย.จะเป็นการชุมนุมวันเดียว จากนั้นก็แยกย้ายกันกลับก่อนเที่ยงคืน โดยรวมตัวกันที่ลานพระบรมรูปทรงม้าแล้วเคลื่อนมายังทำเนียบรัฐบาล ส่วนรูปแบบจะเป็นอย่างไร ขอประเมินสถานการณ์ในช่วงนี้ก่อน ทั้งนี้ในการชุมนุมดังกล่าว เป็นการแสดงจุดยืนทางการเมือง รัฐบาลไม่จำเป็นต้องประกาศพ.ร.บ.ความมั่นคง คนเสื้อแดงไม่มีแผนการใดๆ ทั้งสิ้น และ<persName>พ.ต.ท.ทักษิณ ชินวัตร</persName> อดีตนายกฯ ก็ไม่ได้สั่งการอะไร</p></body>
</news>
