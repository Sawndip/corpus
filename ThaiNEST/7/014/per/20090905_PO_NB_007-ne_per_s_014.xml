<teiHeader>
<fileDesc>
<titleStmt>
  <title>นายกรัฐมนตรี มอบหมายให้รองนายกรัฐมนตรีด้านความมั่นคง ดูแลการชุมนุมระหว่างที่เดินทางไปปฏิบัติภารกิจยังต่างประเทศ  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050099&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี มอบหมายให้รองนายกรัฐมนตรีด้านความมั่นคง ดูแลการชุมนุมระหว่างที่เดินทางไปปฏิบัติภารกิจยังต่างประเทศ</headline>
<lead></lead>
<neck></neck>
<body><p>นายกรัฐมนตรี มอบหมายให้รองนายกรัฐมนตรีด้านความมั่นคง ดูแลการชุมนุมระหว่างที่เดินทางไปปฏิบัติภารกิจยังต่างประเทศ ขณะเดียวกัน เตือนผู้ที่ดำเนินการเผยแพร่คลิปเสียงนายกรัฐมนตรี ว่าเป็นเรื่องที่ผิดกฎหมาย <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีที่กลุ่มแนวร่วมประชาธิปไตยต่อต้านเผด็จการแห่งชาติ หรือ นปช. จะชุมนุมใหญ่ในวันที่ 19 กันยายนนี้ และจะเคลื่อนตัวไปยังบริเวณบ้านสี่เสาเทเวศร์ว่า รัฐบาลจะประเมินสถานการณ์อีกครั้ง เพราะกลุ่ม นปช.มีการเปลี่ยนแปลงการชุมนุมอยู่ตลอดเวลา พร้อมเปิดเผยว่า ได้มอบหมายให้ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เป็นผู้ดูแลสถานการณ์การชุมนุม ขณะที่ตนเองต้องไปปฏิบัติภารกิจยังต่างประเทศ ส่วนกรณีที่จะมีการนำคลิปเสียงของนายกรัฐมนตรี มาจัดทำเป็นแผ่นซีดีเพื่อเผยแพร่ให้กับประชาชนในต่างจังหวัดนั้น นายกรัฐมนตรี ได้เตือนผู้ที่ดำเนินการว่า คลิปดังกล่าวเป็นการตัดต่อ ทำให้เกิดความเข้าใจผิด และอาจการทำให้เกิดความรุนแรง จึงเป็นเรื่องที่ผิดกฎหมาย ซึ่งผู้ที่ได้รับก็ต้องใช้วิจารณญาณและติดตามข่าวสารที่ถูกต้อง ส่วนกรณีที่พรรคเพื่อไทยจะยื่นถอดถอนนั้น ไม่มีปัญหาเพราะเรื่องดังกล่าวไม่มีมูลความจริงอยู่แล้ว สำหรับสถานการณ์ความไม่สงบใน 3 จังหวัดชายแดนภาคใต้นั้น นายกรัฐมนตรี ยอมรับว่า ยังมีปัญหาอยู่โดยในเขตตัวเมืองนั้น จะมีการติดตั้งกล้องวงจรปิดเพิ่มเติม และในช่วงเดือนนี้ที่จะมีการเตรียมการก่อเหตุ ทางเจ้าหน้าที่ด้านความมั่นคง ก็ต้องดูแลสถานการณ์อย่างรอบคอบ</p></body>
</news>
