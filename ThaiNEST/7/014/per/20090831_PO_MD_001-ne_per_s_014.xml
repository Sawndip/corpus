<teiHeader>
<fileDesc>
<titleStmt>
  <title>"มาร์ค"ไม่ห่วงถูกบีบยุบสภา แต่บ้านเมืองต้องสงบกว่านี้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-31 21:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000098987  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"ไม่ห่วงถูกบีบยุบสภา แต่บ้านเมืองต้องสงบกว่านี้</headline>
<lead></lead>
<neck></neck>
<body><p>หลังจาก<persName>นายชัย ชิดชอบ</persName> ประธานสภาผู้แทนราษฎร ได้ออกมาจุดพลุเรื่องยุบสภา หลังการผ่านร่างพ.ร.บ.งบประมาณรายจ่ายประจำปี 2553 <persName>นายอภิสิทธิ์ เวชชาชีวะ</persName> นายกรัฐมนตรี ได้ตอบคำถามถึงเรื่องนี้ ในรายการเชื่อมั่นประเทศไทยกับ<persName>นายกฯอภิสิทธิ์</persName> โดยมี <persName>นายสุวิช สุทธิประภา</persName> เป็นผู้ดำเนินรายการว่า เรื่องยุบสภานั้นตนไม่ค่อยกังวล เพราะมันเป็นส่วนหนึ่งของระบอบประชาธิปไตย ต้องพูดแบบนี้ก่อน อย่าไปตื่นตระหนกตกใจ ถ้ายุบสภา หรือถ้าลาออก หรืออะไรก็แล้วแต่ แปลว่า มันเป็นปัญหา แต่สิ่งที่เราไม่ต้องการให้เกิด คือว่า ถ้ามันเป็นความเปลี่ยนแปลงที่เกิดจากความรุนแรง เป็นการเปลี่ยนแปลงซึ่งอยู่นอกกรอบ นอกกติกา ถ้าเป็นอย่างนั้นมันส่งผลกระทบไม่ใช่เฉพาะในส่วนของเราเอง แต่ว่าการจะทำให้ต่างประเทศเข้าใจยากมาก</p>
<p> เมื่อถามว่า ท่านนายกฯบอกไม่กังวล แสดงว่ามั่นใจว่าเลือกตั้งคราวหน้า ประชาธิปัตย์ จะชนะ <persName>นายอภิสิทธิ์</persName> กล่าวว่า มั่นใจครับ ไม่ชนะ ก็แพ้ ก็มีอยู่ 2 อย่าง ขอให้เป็นกระบวนการที่เป็นการแข่งขันที่เปิดกว้าง ตนถึงบอกว่าความจริง ถ้าอยากจะเลือกตั้ง ก็อยากเห็นบรรยากาศบ้านเมืองสงบกว่านี้ ถ้าเลือกตั้งแล้วก็มีลักษณะที่บอกว่า ห้ามพรรคการเมืองมาหาเสียงจังหวัดนี้ ห้ามพรรคการเมืองนี้ไปหาเสียงจังหวัดนั้น ไม่อย่างนั้นอาจจะมีการปะทะกัน อะไรกัน อันนั้นไม่เป็นผลดีเลย ไม่เป็นประชาธิปไตยด้วย เพราะฉะนั้นถ้าบรรยากาศมันดีๆ คิดว่าการเลือกตั้งวันหนึ่งวันใดมันก็คงจะเกิดขึ้น ตนไม่ได้คิดว่าจะเป็นเรื่องคอขาดบาดตายอะไร</p>
<p> เมื่อถามว่า โดยเฉพาะบรรยากาศที่เมื่อสักครู่ ท่านนายกฯก็ย้ำ หลังจากพ.ร.บ.งบประมาณปี 53 ผ่านไปเรียบร้อยแล้ว <persName>นายอภิสิทธิ์</persName> กล่าวว่า เหลือวุฒิสภาอยู่ คือตัวเลขทางเศรษฐกิจเอง มาตรการของรัฐบาลเอง มันกำลังเดินไปข้างหน้า เศรษฐกิจโลกก็ดีขึ้น เศรษฐกิจไทยถ้าวัดเดือนต่อเดือน ไตรมาสต่อไตรมาส ก็เริ่มดีขึ้น มาตรการรัฐบาลชุดแรกลงไปเรียบร้อยแล้ว และทำต่อเนื่อง เช่น เรื่องเรียนฟรี เรื่องอะไรต่างๆ ชุดที่ 2 ที่บอกไทยเข้มแข็ง กำลังจะไปสร้างถนน จะไปสร้างแหล่งน้ำ ไปปรับปรุงโรงเรียน กำลังจะไปปรับปรุงสถานีอนามัย ก็จะเป็นผลดี ถ้าตรงนี้มันเดินได้ ตนกำลังมองว่าเรากำลังจะหลุดจากเงื่อนไขเรื่องปัญหาเศรษฐกิจ แต่ว่าเรื่องการเมืองนั้นตนเข้าใจ</p>
<p> " คือผมไม่ได้บอกว่าจะต้องเป็นกันครบเทอมหรืออะไร เพียงแต่บอกว่า ประเด็นทางการเมืองที่จะต้องพูดคุยกัน ก็มาว่ากันตามระบบ ซึ่งเรื่องรัฐธรรมนูญก็เป็นจุดเริ่มต้นที่ทำได้ แต่ต้องเข้าใจด้วยว่ามีประชาชนอีกจำนวนมากที่เขาไม่ต้องการให้แก้รัฐธรรมนูญ เราก็ต้องอธิบายได้ว่า ถ้าจะแก้ประเด็นนี้ ทำไมต้องแก้ มีความเร่งด่วนอย่างไร" นายกรัฐมนตรีกล่าว</p>
<p>  เมื่อถามว่า ท่านนายกรัฐมนตรีมั่นใจ ถ้าพ.ร.บ.งบประมาณ ผ่านวุฒิสภาไปแล้ว เดินหน้าโครงการต่างๆทั้งหลายทั้งปวง จะลงพื้นที่ได้ไหมในแต่ละภูมิภาค <persName>นายอภิสิทธิ์</persName> กล่าวว่า จริงๆการลงพื้นที่ ตนก็ทำอยู่เป็นระยะๆ แต่ว่ามันก็เป็นเรื่องละเอียดอ่อนตรงที่ว่า มันมีกลุ่มคนที่เขาไปประกาศว่า ไม่อยากให้ลง สำหรับตนคิดว่ามันไม่ถูกต้อง แต่ไม่อยากให้เป็นเงื่อนไข คือตนลงไป ก็จะต้องมีคนมาต่อต้าน พอมันมีบรรยากาศอย่างนี้ ก็ต้องมีหน่วยรักษาความปลอดภัย ต้องมีอะไรต่อมิอะไร เยอะแยะไปหมด มันก็จะทำให้สิ้นเปลือง และถ้าไปแล้วเกิดมีอะไรนิดอะไรหน่อย เกิดตีกันขึ้นมา มันก็เสียบรรยากาศบ้านเมือง แต่ว่าตน ก็อยากจะเรียกร้องว่า ถ้าเราเป็นนักประชาธิปไตย เราต้องเปิดใจกว้าง ปล่อยให้แต่ละคน แต่ละฝ่ายทำงานไป ฝ่ายตนก็ทำไป ฝ่ายค้าน ฝ่ายเสื้อแดงอยากจะทำงานอะไรก็ทำไป และประชาชนก็ไปตัดสินในช่วงของการเลือกตั้ง แต่ถ้าบอกว่าคุณห้ามมานะ อย่างนี้มันก็ไม่ใช่</p></body>
</news>
