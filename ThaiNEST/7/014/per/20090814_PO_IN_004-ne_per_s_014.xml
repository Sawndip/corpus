<teiHeader>
<fileDesc>
<titleStmt>
  <title>จตุพรอ้างสำนักราชเลขาประสานมายื่นฎีกา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-14 12:33:13  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185189  </bibl>
</sourceDesc>
</fileDesc>
</teiHeader>
<news>
<headline><persName>จตุพร</persName>อ้างสำนักราชเลขาประสานมายื่นฎีกา</headline>
<lead>"<persName>จตุพร</persName>" เผย <persName>พ.ต.ท.ทักษิณ</persName> เตรียมโฟนอินขอบคุณม็อบเสื้อแดง 17 ส.ค. พร้อมอ้าง สำนักราชเลขาธิการเป็นฝ่ายประสานเรื่องถวายฎีกา เอง</lead>
<neck></neck>
<body><p><persName>นายจตุพร พรหมพันธุ์</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ยืนยันจะยื่นคำร้องทุกข์ ถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี วันที่ 17 ส.ค. นี้อย่างแน่นอน โดยจะเป็นการส่งตัวแทนไปยังสำนักราชเลขาธิการทั้งหมด 15 คน ซึ่งจะกำหนดตัวบุคคลภายในสัปดาห์นี้ อย่างไรก็ตาม ยืนยันว่าสำนักราชเลขาธิการเป็นฝ่ายประสานมายังตนเองในการเข้ายื่นถวายฎีกา ซึ่งหากผ่านขั้นตอนการยื่นแล้วก็จะมาแจ้งให้ประชาชนได้ทราบที่บริเวณท้องสนามหลวง ซึ่งในวันดังกล่าว<persName>พ.ต.ท.ทักษิณ</persName> อาจจะโฟนอินมาขอบคุณประชาชนด้วย</p>
<p>นอกจากนี้ <persName>นายจตุพร</persName> ยังยืนยันว่า หลังจากที่ยื่นถวายฎีกาแล้วจะไม่มีการพูดถึงเรื่องฎีกาอีกต่อไป แต่จะยังมีการเคลื่อนไหวทางการเมืองเพื่อขับไล่รัฐบาล โดยจะมีการนัดหารือระดับแกนนำเพื่อกำหนดความเคลื่อนไหวต่อไป</p></body>
</news>
