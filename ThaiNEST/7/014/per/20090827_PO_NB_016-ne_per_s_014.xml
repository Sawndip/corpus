<teiHeader>
<fileDesc>
<titleStmt>
  <title>สรุปประชุมสภา  ภาค 19.00 น.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270218&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สรุปประชุมสภา  ภาค 19.00 น.</headline>
<lead></lead>
<neck></neck>
<body><p>การพิจารณาร่างพระราชบัญญัติงบประมาณรายจ่ายประจำปีงบประมาณ 2553 ขณะนี้ยังเป็นการพิจารณาในมาตราที่ 3 วงเงินงบประมาณ 1 ล้าน 7 แสนล้านบาท ขณะที่ ส.ส.ฝ่ายค้าน เสนอให้รัฐบาลปรับคณะรัฐมนตรีด้านเศรษฐกิจ การประชุมสภาผู้แทนราษฎร สมัยสามัญนิติบัญญัติ เป็นพิเศษ วันนี้ (27 ส.ค.52) เริ่มเมื่อเวลา 10.00 น. โดยมี <persName>นายชัย ชิดชอบ</persName> ประธานสภาผู้แทนราษฎร ทำหน้าที่ประธานการประชุม ทั้งนี้ หลังจาก <persName>นายกรณ์ จาติกวณิช</persName> รัฐมนตรีว่าการกระทรวงการคลัง ในฐานะประธานคณะกรรมาธิการวิสามัญพิจารณาร่าง พ.ร.บ.งบประมาณรายจ่ายประจำปีงบประมาณ 2553 ได้รายงานสรุปผลการพิจารณาว่า ใช้เวลาพิจารณาทั้งสิ้น 39 วัน พิจารณางบประมาณของส่วนราชการและรัฐวิสาหกิจ รวม 423 หน่วยงาน มีการปรับลดงบประมาณทั้งสิ้น 22,505 ล้านบาท ซึ่งพิจารณาจากเป้าหมายในการดำเนินงานผลการดำเนินงานจริง โดยให้ความสำคัญกับการนำผลการใช้จ่ายจริงในปีงบประมาณที่ผ่านมา มาประกอบการพิจารณาอย่างเข้มงวด ตลอดจนความพร้อมในการดำเนินงาน ส่วนการพิจารณาเพิ่มงบประมาณได้พิจารณาในวงเงินเท่ากับที่มีการปรับลด โดยแบ่งเป็นการจัดสรรเพิ่มให้ส่วนราชการ และรัฐวิสาหกิจจำนวน 18,173 ล้านบาท เพื่อสนับสนุนการดำเนินนโยบายที่สำคัญของรัฐบาล เช่น การพัฒนาโครงสร้างพื้นฐานด้านคมนาคม เกษตรกรรม และการศึกษา อีกทั้ง มีการจัดสรรอุดหนุนให้องค์กรปกครองส่วนท้องถิ่น 4,042 ล้านบาท เพื่อจัดสรรสวัสดิการให้คนพิการและผู้สูงอายุ และจัดสรรเพิ่มให้หน่วยงานของรัฐสภา 289 ล้านบาท เพื่อสนับสนุนให้หน่วยงานของรัฐสภาดำเนินภารกิจได้อย่างมีประสิทธิภาพ ขณะที่การพิจารณากว่า 8 ชั่วโมง ที่ผ่านมาเป็นไปอย่างราบรื่น ซึ่งจนถึงขณะนี้ยังคงเป็นการพิจารณาในมาตราที่ 3 เรื่องวงเงินงบประมาณ 1 ล้าน 7 แสนล้านบาท ที่มีผู้ขอสงวนคำแปรญัตติไว้ถึง 111 คน โดยประธานการประชุมให้เวลาสมาชิกอภิปรายคนละไม่เกิน 10 นาที เพื่อความรวดเร็ว เนื่องจากยังเหลืออีก 31 มาตรา ทั้งนี้ การอภิปรายของ ส.ส.ฝ่ายค้าน ยังคงอภิปรายเรื่องการจัดทำงบประมาณที่ขาดรายละเอียดและไม่มีความชัดเจนของรัฐบาล รวมถึงไม่สอดคล้องกับปัญหาวิกฤตเศรษฐกิจที่เกิดขึ้นในขณะนี้ พร้อมเสนอให้รัฐบาลปรับคณะรัฐมนตรีในส่วนเศรษฐกิจ โดยเฉพาะกระทรวงคมนาคมและกระทรวงอุตสาหกรรมให้พรรคประชาธิปัตย์ดูแลทั้งหมด เพื่อให้เม็ดเงินในการกระตุ้นเศรษฐกิจเกิดได้จริง </p></body>
</news>
