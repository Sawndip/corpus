<teiHeader>
<fileDesc>
<titleStmt>
  <title>ที่ประชุมคณะกรรมการอำนวยการจัดประชุมอาเซียนซัมมิท  ได้ข้อสรุปใช้ อ.หัวหิน-ชะอำ เป็นสถานที่ประชุม  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208240036&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมคณะกรรมการอำนวยการจัดประชุมอาเซียนซัมมิท  ได้ข้อสรุปใช้ อ.หัวหิน-ชะอำ เป็นสถานที่ประชุม</headline>
<lead></lead>
<neck></neck>
<body><p>ที่ประชุมคณะกรรมการอำนวยการจัดประชุมอาเซียนซัมมิท ใช้อำเภอหัวหินและอำเภอชะอำ เป็นสถานที่จัดการประชุม ขณะที่รัฐบาลเตรียมประกาศใช้กฏหมายควบคุมการชุมนุมของคนเสื้อแดงในวันที่ 30 สิงหาคมนี้ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงการนัดชุมนุมของคนเสื้อแดงในวันที่ 30 สิงหาคมนี้ว่า ได้มีการหารือกับ<persName>นายอภิสิทธิ์ เวชชาชีวะ</persName> นายกรัฐมนตรี แล้ว เนื่องจากเป็นห่วงสถานการณ์ โดยในวันนี้ (24 ส.ค.) จะพิจารณาว่า จะใช้กฎหมายพิเศษฉบับใดในการควบคุมดูแลสถานการณ์ เพื่อเสนอขอความเห็นชอบจากคณะรัฐมนตรีในวันพรุ่งนี้ (25 ส.ค.) โดยระบุว่า จะไม่ให้มีผลกระทบกับความเชื่อมั่นของทุกภาคส่วน <persName>นายสุเทพ</persName> ยังกล่าวถึงการประชุมคณะกรรมการอำนวยการจัดประชุมอาเซียนซัมมิทเมื่อช่วงเช้าที่ผ่านมาว่า ที่ประชุมมีมติใช้สถานที่อำเภอหัวหิน จังหวัดประจวบคีรีขันธ์ และอำเภอชำอำ จังหวัดเพชรบุรี เป็นสถานที่การประชุม ซึ่งหน่วยงานที่เกี่ยวข้องจะดูแลให้การประชุมเป็นไปด้วยความเรียบร้อย</p></body>
</news>
