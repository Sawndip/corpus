<teiHeader>
<fileDesc>
<titleStmt>
  <title>นายกฯ ระบุ 8 ก.ย. นี้ จะเสนอขอมติครม.เปิดประชุมรัฐสภาเพื่อหารือแก้ปัญหาความขัดแย้งทางการเมือง  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050160&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ 8 ก.ย. นี้ จะเสนอขอมติครม.เปิดประชุมรัฐสภาเพื่อหารือแก้ปัญหาความขัดแย้งทางการเมือง</headline>
<lead></lead>
<neck></neck>
<body><p>นายกรัฐมนตรี ระบุ วันที่ 8 กันยายน นี้จะเสนอขอมติคณะรัฐมนตรี เรียกประชุมรัฐสภาขอเปิดประชุมอภิปรายทั่วไป เพื่อหารือการแก้ไขปัญหาความขัดแย้งทางการเมือง <persName>นายอภิสิทธิ์ เวชชาชีวะ</persName> นายกรัฐมนตรี ร่วมงานคืนสู่เหย้าราตรีประดับดาว สถาบันพระปกเกล้า โดยมี<persName>นายชัย ชิดชอบ</persName> ประธานรัฐสภา เป็นประธานเปิดงานพร้อมกล่าวว่า การจัดงานดังกล่าวจัดขึ้นโดยศิษย์เก่าสถาบันพระปกเกล้า เนื่องในวาระครบรอบ 11 ปีการสถาปนาสถาบันเพื่อระลึกถึงพระมหากรุณาธิคุณของพระบาทสมเด็จพระปกเกล้าเจ้าอยู่หัว ที่พระราชทานรัฐธรรมนูญฉบับแรกของประเทศ อันเป็นรากฐานที่สำคัญของระบอบประชาธิปไตย ในการนี้นายกรัฐมนตรี กล่าวปาฐกถาในหัวข้อ อนาคตประชาธิปไตยไทย ว่า หัวใจสำคัญของการก้าวไปสู่ประชาธิปไตย คือความสามารถบริหารจัดการความขัดแย้ง และความคิดเห็นทางการเมืองได้ ซึ่งตนเองเห็นว่าปัญหาทางการเมืองขณะนี้ยากที่จะแก้ไข แม้จะมีการแก้ไขรัฐธรรมนูญก็ตาม ซึ่งทุกฝ่ายต้องมีกรอบในการแสดงความคิดเห็น ไม่ควรก้าวล่วงถึงสถาบันพระมหากษัตริย์ และสถาบันศาสนา เพราะสถาบันดังกล่าวอยู่เหนือการเมือง ซึ่งในวันที่ 8 กันยายนนี้ ตนเองจะขอมติคณะรัฐมนตรี เพื่อเรียกประชุมรัฐสภาขอเปิดประชุมอภิปรายทั่วไป เพื่อนำไปสู่การแก้ไขปัญหาความขัดแย้งที่มีรอยร้าวทางการเมือง หลังประกาศรัฐประหารในปี2549  </p></body>
</news>
