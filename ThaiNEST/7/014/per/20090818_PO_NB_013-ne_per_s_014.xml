<teiHeader>
<fileDesc>
<titleStmt>
  <title>ครม. มีมติแต่งตั้ง นายมานิต วัฒนเสน เป็นปลัด มท.คนใหม่  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180130&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ครม. มีมติแต่งตั้ง <persName>นายมานิต วัฒนเสน</persName> เป็นปลัด มท.คนใหม่</headline>
<lead></lead>
<neck></neck>
<body><p>คณะรัฐมนตรี มีมติแต่งตั้ง <persName>นายมานิต วัฒนเสน</persName> เป็นปลัดกระทรวงมหาดไทยคนใหม่ ขณะที่ <persName>นายศุภชัย ใจสมุทร</persName> ยืนยัน <persName>นายมานิต</persName> มีความเหมาะสม พร้อมปฏิเสธ <persName>นายเนวิน ชิดชอบ</persName> ไม่เกี่ยวกับการคัดเลือก ที่ประชุมคณะรัฐมนตรีวันนี้ มีมติแต่งตั้งให้ <persName>นายมานิต วัฒนเสน</persName> อธิบดีกรมส่งเสริมการปกครองท้องถิ่น เป็นปลัดกระทรวงมหาดไทยคนใหม่ ตามที่รัฐมนตรีว่าการกระทรวงมหาดไทยเสนอ ซึ่ง<persName>นายมานิต</persName>จะมาทำหน้าที่แทน<persName>นายวิชัย ศรีขวัญ</persName> ปลัดกระทรวงมหาดไทยคนปัจจุบัน ที่จะเกษียณอายุราชการในวันที่ 30 กันยายนนี้ โดย<persName>นายมานิต</persName>ถือว่าเป็นบุคคลที่มีความใกล้ชิดกับ<persName>นายเนวิน ชิดชอบ</persName> ด้าน<persName>นายศุภชัย ใจสมุทร</persName> รองโฆษกประจำสำนักนายกรัฐมนตรี ในฐานะโฆษกกระทรวงมหาดไทย เปิดเผยว่า รัฐมนตรีว่าการกระทรวงมหาดไทย พิจารณาแต่งตั้ง<persName>นายมานิต</persName> เพราะเห็นว่ามีคุณสมบัติที่เหมาะสม และสามารถสนองนโยบายการทำงานของกระทรวงได้ โดยยืนยันว่า <persName>นายเนวิน</persName>ไม่ได้เกี่ยวข้องกับการคัดเลือกบุคคลและไม่ใช่เป็นการวางรากฐานของพรรคภูมิใจไทย เพื่อการเลือกตั้งครั้งหน้า ทั้งนี้มั่นใจว่า จะไม่มีกระแสคลื่นใต้น้ำภายในกระทรวงมหาดไทย และมั่นใจว่า ผู้ว่าราชการจังหวัดทุกจังหวัด จะไม่คัดค้านการแต่งตั้ง<persName>นายมานิต</persName> เพราะทุกฝ่ายสามารถทำงานร่วมกันได้ตามความรับผิดชอบของตนเอง โดยไม่มีความขัดแย้ง นอกจากนี้ <persName>นายศุภชัย</persName> กล่าวอีกว่า กระทรวงมหาดไทย ยังเปิดให้ประชาชนลงชื่อคัดค้านการถวายฎีกาขอพระราชทานอภัยโทษให้ <persName>พันตำรวจโททักษิณ ชินวัตร</persName> อดีตนายกรัฐมนตรี </p></body>
</news>
