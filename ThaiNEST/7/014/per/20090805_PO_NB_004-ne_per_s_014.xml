<teiHeader>
<fileDesc>
<titleStmt>
  <title>นายกฯ ขอบคุณ ส.ส.ทุกคนที่ปฏิบัติหน้าที่อย่างแข็งขัน ใน 6 เดือนที่ผ่านมา  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040340&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ขอบคุณ ส.ส.ทุกคนที่ปฏิบัติหน้าที่อย่างแข็งขัน ใน 6 เดือนที่ผ่านมา</headline>
<lead></lead>
<neck></neck>
<body><p>นายกรัฐมนตรี ขอบคุณ ส.ส.ทุกคนที่ปฏิบัติหน้าที่อย่างแข็งขัน ใน 6 เดือนที่ผ่านมา ท่ามกลางสภาวะการเปลี่ยนแปลงทางการเมืองที่แข่งขันกันอย่างรุนแรง <persName>นายอภิสิทธิ์ เวชชาชีวะ</persName> นายกรัฐมนตรี กล่าวในงาน 6 พรรคร่วมพลังสร้างสรรค์ประเทศไทย ที่ โรงแรมอินเตอร์คอนติเนนตัล ย่านราชประสงค์ โดยมี ส.ส.จากทุกพรรคร่วมรัฐบาลเข้าร่วมอย่างพร้อมเพียงว่า ขอบคุณ ส.ส.ทุกคนที่ปฏิบัติหน้าที่ในรอบ 6 เดือนที่ผ่านมาอย่างเข้มแข็ง โดยทราบดีว่าเป็นรอบสมัยการประชุมที่ต้องทำงานอย่างหนัก เนื่องจากมีการเปลี่ยนแปลงทางการเมืองที่แข่งขันกันอย่างรุนแรงมากขึ้น โดยเฉพาะฝ่ายค้านที่มีการนับองค์ประชุมทุกครั้งที่มีการประชุมเพื่อทดสอบ ส.ส.ของรัฐบาล ทั้งที่ ในอดีตการนับองค์ประชุมควรนับเฉพาะการพิจารณากฎหมายสำคัญเท่านั้น อย่างไรก็ดี ยังรู้สึกดีใจที่ในสภาวะเสียงรัฐบาลปริ่มน้ำ ส.ส.ทุกคนยังคงเหนียวแน่น ซึ่งถือเป็นความเข้มแข็งในการบริหารประเทศต่อไป นายกรัฐมนตรี ยังได้มอบรางวัล ส.ส.ดีเด่น 5 รางวัล ประกอบด้วย รางวัลวิปรัฐบาลปฏิบัติงานดีเด่น ซึ่งตกเป็นของ<persName>นางสาวผ่องศรี ธาราภูมิ</persName> จากพรรคประชาธิปัตย์ , <persName>นางพัฒนา สังขทรัพย์</persName> จากพรรคภูมิใจไทย , รางวัลขวัญใจวิปรัฐบาลเป็นของ<persName>นายวินัย เสนเนียม</persName> จากพรรคประชาธิปัตย์ และ <persName>นายชาญชัย ประเสริฐสุวรรณ</persName> จากพรรคชาติไทยพัฒนา , รางวัลกระบอกเสียงของสังคมเป็นของ <persName>นายวัชระ เพชรทอง</persName> จากพรรคประชาธิปัตย์ และ <persName>นายภูมิพัฒน์ พชรทรัพย์</persName> จากพรรคภูมิใจไทย ส่วนรางวัลครบองค์ประชุมตลอดเวลาตกเป็นของพรรคกิจสังคม และรางวัลที่ได้รับความสนใจมากที่สุด คือ รางวัลนักสู้ในสภา ที่ตกเป็นของ <persName>นายอภิชาติ สุภาแพ่ง</persName> ส.ส.พรรคประชาธิปัตย์ เนื่องจาก <persName>นายสุนัย จุลพงศธร</persName> ส.ส.จากพรรคเพื่อไทย ได้เข้าร่วมโหวตให้ด้วย </p></body>
</news>
