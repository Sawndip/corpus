<teiHeader>
<fileDesc>
<titleStmt>
  <title>ที่ประชุมสภาฯ เลื่อนพิจารณางบประมาณไปพรุ่งนี้  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260168&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline>ที่ประชุมสภาฯ เลื่อนพิจารณางบประมาณไปพรุ่งนี้</headline>
<lead></lead>
<neck></neck>
<body><p>ที่ประชุมสภาผู้แทนราษฎร มีมติเห็นชอบให้ประธานสภาผู้แทนราษฎร เรียกประชุมนัดพิเศษเพื่อพิจารณาร่างพระราชบัญญัติงบประมาณรายจ่ายปีงบประมาณ 2553 ในวันพรุ่งนี้ การประชุมสภาผู้แทนราษฎร สมัยสามัญนิติบัญญัติ วันนี้ (26 ส.ค.) ยังไม่มีการพิจารณาร่างพระราชบัญญัติงบประมาณรายจ่ายประจำปีงบประมาณ 2553 แม้รัฐบาลต้องการให้มีการพิจารณาร่างพระราชบัญญัติดังกล่าวเป็นไปด้วยความรวดเร็ว แต่เนื่องจากเรื่องดังกล่าวถูกบรรจุไว้ในวาระที่ 4 เรื่องที่คณะกรรมาธิการพิจารณาเสร็จแล้ว และไม่สามารถเลื่อนขึ้นมาพิจารณาเป็นเรื่องแรกในวันนี้ได้ ตามข้อเสนอของ<persName>นายชินวรณ์ บุณยเกียรติ</persName> ประธานวิปรัฐบาล ซึ่งตรงกับความเห็นของ ส.ส.ฝ่ายค้าน ที่เห็นว่า หากเลื่อนมาพิจารณาก่อนเกรงว่าร่างกฎหมายที่สำคัญอื่นๆ ที่บรรจุไว้ก่อนอาจตกไป ทำให้ประธานในที่ประชุมต้องขอหารือกับสมาชิก นายกรัฐมนตรี ตลอดจนวิปทั้ง 2 ฝ่าย ต่างเห็นตรงกันที่จะให้ประธานสภาผู้แทนราษฎร เรียกประชุมนัดพิเศษในวันพรุ่งนี้ เวลา 09.30 น. เพื่อพิจารณาร่างพระราชบัญญัติงบประมาณร่ายจ่ายประจำปีงบประมาณ 2553 ด้าน<persName>นายชินวรณ์ บุณยเกียรติ</persName> ประธานวิปรัฐบาล มั่นใจจะว่า แม้จะเลื่อนการพิจารณาเป็นวันที่ 27-28 สิงหาคม แต่จะพิจารณาได้ทันตามกรอบเวลาที่กำหนดไว้ และทันประกาศใช้ในวันที่ 1 ตุลาคมนี้ โดยช่วงบ่ายวันนี้ จะประชุมวิป 2 ฝ่าย เพื่อพิจารณากำหนดกรอบเวลาการอภิปรายและเรื่องการถ่ายทอดสด อย่างไรก็ตามมั่นใจว่า กฎหมายดังกล่าวจะผ่านความเห็นชอบจากที่ประชุม แม้รัฐมนตรีจะไม่สามรถลงมติได้ แต่รัฐบาลยังมีเสียงเกินกึ่งหนึ่ง ส่วนการประชุมร่วมกันของรัฐสภา ในวันที่ 28 สิงหาคมนี้ จะเลื่อนเป็นไปสัปดาห์หน้า  </p></body>
</news>
