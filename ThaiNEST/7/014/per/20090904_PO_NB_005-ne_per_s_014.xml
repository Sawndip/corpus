<teiHeader>
<fileDesc>
<titleStmt>
  <title>รองนายกฯ หารือศอ.รส.คาดจัดกำลังรับมือเสื้อแดงนัดชุมนุม 19 ก.ย.นี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040215&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯ หารือศอ.รส.คาดจัดกำลังรับมือเสื้อแดงนัดชุมนุม 19 ก.ย.นี้</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง เรียกประชุมจัดกำลังพลศูนย์อำนวยการรักษาความสงบเรียบร้อย เตรียมรับมือการนัดชุมนุมของกลุ่มคนเสื้อแดงในวันที่ 19 กันยายน นี้ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง เรียกประชุมเตรียมโครงสร้างการจัดกำลังพลของศูนย์อำนวยการรักษาความสงบเรียบร้อย หรือ ศอ.รส. ซึ่งมี<persName>นายสุเทพ</persName> เป็นผู้อำนวยการศูนย์ฯ ทั้งนี้คาดว่าที่ประชุมจะหารือร่างคำสั่งที่อาจประกาศบังคับใช้ใน พระราชบัญญัติรักษาความมั่นคงภายในราชอาณาจักร พื้นที่เขตดุสิต อีกครั้ง หลังจาก<persName>นายวีระ มุสิกพงศ์</persName> <persName>นายณัฐวุฒิ ใสยเกื้อ</persName> และ <persName>นายจตุพร พรหมพันธุ์</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ (นปช.) ได้ประกาศยกเลิกการชุมนุมในวันที่ 5 กันยายน พร้อมนัดชุมนุม วันที่ 19 กันยายน ที่ลานพระบรมรูปทรงม้า ในโอกาสครบรอบ 3 ปี การยึดอำนาจของคณะมนตรีความมั่นคงแห่งชาติ (คมช.) </p></body>
</news>
