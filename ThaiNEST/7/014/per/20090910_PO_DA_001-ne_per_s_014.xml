<teiHeader>
<fileDesc>
<titleStmt>
  <title>กลุ่มพลังสตรีเพื่อปชต.ยื่นหนังสือนายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-10 21:27:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19377  </bibl>
</sourceDesc>
</fileDesc>
</teiHeader>
<news>
<headline>กลุ่มพลังสตรีเพื่อปชต.ยื่นหนังสือนายกฯ</headline>
<lead></lead>
<neck></neck>
<body><p>วันนี้ (9 ก.ย.) เมื่อเวลา 10.30 น. ที่ทำเนียบรัฐบาล <persName>นางนุช วงษ์ไกร</persName> แกนนำกลุ่มพลังสตรีเพื่อประชาธิปไตย พร้อมกลุ่มสตรีประมาณ  50 คน ได้เดินทางโดยรถแท็กซี่ เข้ายื่นหนังสือพร้อมมอบดอกกุหลาบถึงนายกรัฐมนตรี ผ่านศูนย์รับเรื่องราวร้องทุกข์ ทำเนียบรัฐบาล  </p>
<p><persName>นางนุช</persName> กล่าวว่า ทางกลุ่มต้องการให้นายกฯ มีกำลังใจในการทำงานแก้ปัญหาประเทศ เพราะขณะนี้สังคมเกิดปัญหาความเห็นแตกแยกกันหลายฝ่าย พร้อมกันนี้ได้ยื่นข้อเสนอนโยบาย ปฏิวัติประชาธิปไตยนำไปสู่รัฐสวัสดิการ เพื่อแก้ปัญหาวิกฤติชาติสูงสุด เพราะขณะนี้ประเทศไทยอยู่ในภาวะขาดความสามัคคี เห็นแก่ส่วนตัวมากกว่าส่วนรวม ซึ่งเหตุผลดังกล่าวนั้น จะทำให้ประเทศเกิดปัญหาตามมาภายหลังได้ ดังนั้น ขอให้รัฐบาลนำแนวทางที่ทางกลุ่มเสนอ ไปพิจารณาต่อไป ซึ่งทางกลุ่มจะเดินทางไปยื่นข้อเสนอเดียวกันถึงผู้นำเหล่าทัพ ทั้งกองทัพบก ผบ.ตร. เพื่อรับข้อเสนอนี้ไปพิจารณาต่อไป เพราะทางกลุ่มไม่อยากเห็นประเทศเกิดความแตกแยก.</p></body>
</news>
