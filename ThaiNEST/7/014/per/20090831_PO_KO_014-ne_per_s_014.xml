<teiHeader>
<fileDesc>
<titleStmt>
  <title>“ปู่ชัย”ยัน“ร่างงบ 53”ไม่ขัดรัฐธรรมนูญ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090831/26555  </bibl>
</sourceDesc>
</fileDesc>
</teiHeader>
<news>
<headline>ปู่<persName>ชัย</persName>�ยัน�ร่างงบ 53�ไม่ขัดรัฐธรรมนูญ</headline>
<lead>ปู่<persName>ชัย</persName> � ยัน � ร่างงบ 53� ไม่ขัด � รธน. � แม้โยกงบจาก � คมนาคม � ให้ � สภาฯ - สถาบันพระปกเกล้า � จวก � ฝ่ายค้าน � เล่นการเมืองมากเกิน กลับลำหลังงบผ่านไม่มี � ยุบสภา � บอก � สื่อ � ตีข่าวให้ดังกันเอง</lead>
<neck></neck>
<body><p>(31ส.ค.) <persName>นายชัย ชิดชอบ</persName> ประธานสภาผู้แทนราษฎร กล่าวถึงกรณีที่พรรคเพื่อไทยจะยื่นให้ศาลรัฐธรรมนูญตีความร่าง พ.ร.บ.งบประมาณรายจ่ายประจำปี 2553 โดยกล่าวหาว่าขัดรัฐธรรมนูญมาตรา 167 และ 168 ที่มีแก้ไขเปลี่ยนแปลงนำงบประมาณของกระทรวงการคลัง มาให้รัฐสภาและสถาบันพระปกเกล้าว่า ตนไม่เห็นว่าจะเข้าข่ายขัดรัฐธรรมนูญตรงไหน ทุกอย่างเป็นไปตามกระบวนการ และสภาฯก็ลงมติเห็นชอบไปแล้วด้วยคะแนน 244 ต่อ 10 ต่อไปก็อยู่ที่วุฒิสภา</p>
<p>ผู้สื่อข่าวถามว่า การโยกงบจากกระทรวงคมนาคมมาให้สภาฯ และสถาบันพระปกเกล้าเข้าข่ายเป็นการตีเช็คเปล่าเหมือนที่พรรคเพื่อไทยกล่าวหาหรือไม่ ประธานสภาผู้แทนราษฎร กล่าวว่า ไม่เห็นจะมีอะไร เขาไม่ได้โยกงบไปไหน ทำตามกระบวนการ ซึ่งก็อยู่ในงบประมาณจำนวน 1 แสน 7 หมื่นล้านล้านบาท ไม่ได้เกิน และไม่ได้ลด จึงไม่มีอะไรผิด</p>
<p> “ ฝ่ายค้านเขาเล่นการเมืองเกินไป เราควรจะยุติ อันไหนที่มันไปได้ก็ไป อันไหนที่อยากชนะคะคานกันในสิ่งที่คนวงนอกมาเล่นมากไป ก็ไม่ถูกต้อง ” <persName>นายชัย</persName> กล่าว และว่าในระหว่างนี้รัฐบาลก็ยังไม่สามารถนำงบประมาณไปใช้ได้ เพราะยังไม่ผ่านวุฒิสภา และยังไม่ได้ประกาศลงในราชกิจจานุเบกษา ” ประธานสภาผู้แทนราษฎร กล่าว</p>
<p>ผู้สื่อข่าวถามว่า เรื่องนี้จะเป็นตัวเร่งให้มีการยุบสภาเร็วขึ้นตามที่ได้ประเมินไว้เมื่อสัปดาห์ก่อนหรือไม่ <persName>นายชัย</persName> กล่าวว่า เรื่องนั้นตนพูดตามที่<persName>นายประชา ประสพดี</persName> ส.ส.สมุทรปราการ พรรคเพื่อไทย ได้พูดเอาไว้ในสภาฯว่าต้องการให้ยุบสภา ซึ่งตนก็บอกในที่ประชุมว่าเดี๋ยวเขาคงยุบ</p>
<p> ผู้สื่อข่าวถามว่า หลังจากร่าง พ.ร.บ.งบประมาณผ่านสภาฯแล้วจะมีการยุบสภาเกิดขึ้นจริงหรือไม่ <persName>นายชัย</persName> กล่าวว่า ยังไม่ทราบ เพราะเหตุยังไม่เกิด และไม่มีสัญญาณอะไรส่งมาทั้งสิ้น ตนพูดไปตามความจริงที่ปรากฎในสภาฯ เมื่อถามว่าสถานการณ์การเมืองขณะนี้คิดว่าจะมีเหตุให้ยุบสภาฯหรือไม่ <persName>นายชัย</persName> กล่าวว่า มันไม่มีอะไร ประชาชนก็ทำมาหากินตามปกติ ฝนก็ตก ฟ้าก็ร้อง ไม่มีอะไรเปลี่ยนแปลง เราไปตีข่าวให้ดังกันไปเอง</p></body>
</news>
