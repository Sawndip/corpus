<teiHeader>
<fileDesc>
<titleStmt>
  <title>กกต.ประจำ อบต.ไม้รูด เผย คุณป้า วัย 63 ปี ฉีกบัตรเลือกตั้งนายก อบต. เกิดจากเข้าใจวว่าเปลี่ยนบัตรเลือกตั้งได้  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060126&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>กกต.ประจำ อบต.ไม้รูด เผย คุณป้า วัย 63 ปี ฉีกบัตรเลือกตั้งนายก อบต. เกิดจากเข้าใจวว่าเปลี่ยนบัตรเลือกตั้งได้</headline>
<lead></lead>
<neck></neck>
<body><p>กกต.ประจำ อบต.ไม้รูด เผย คุณป้าวัย 63 ปี ฉีกบัตรเลือกตั้งนายก อบต. เนื่องจากเข้าใจว่าเปลี่ยนบัตรเลือกตั้งได้ (6 ก.ย. 52) <persName>นางสายประพิศ ฉัตรฐิตรารัตน์</persName> ผู้อำนวยการการเลือกตั้งประจำองค์การบริหารส่วนตำบลไม้รูด อ.คลองใหญ่ จ.ตราด เปิดเผยถึงกรณีพบประชาชนฉีกบัตรเลือกตั้งว่า เหตุดังกล่าว<persName>นางหยด สุรินทร์</persName> อายุ 63 ปี อยู่บ้านเลขที่ 156/2 หมู่ที่ 4 ต.ไม้รูด ซึ่งเป็นผู้มีสิทธิเลือกตั้งที่หน่วยเลือกตั้งที่ 1 เขตเลือกตั้งที่ 4 ต.ไม้รูด อ.คลองใหญ่ ได้ทำการฉีกบัตรเลือกตั้ง โดยอ้างว่ากากบาทแรงจนทำให้บัตรเลือกตั้งชำรุดจึงได้ฉีกบัตร เนื่องจากเข้าใจว่าสามารถเปลี่ยนบัตรเลือกตั้งได้ กรรมการประจำหน่วยจึงได้ควบคุมตัวส่ง สภ.ไม้รูด เพื่อดำเนินการตามกฎหมาย อย่างไรก็ตาม การกระทำของนางหยดเป็นการกระทำที่ไม่มีเจตนา คาดว่าถูกลงโทษโดยรอลงอาญาและสั่งเปรียบเทียบปรับ ซึ่งทาง กกต.ประจำ อบต.ไม้รูดได้รายงานให้ กกต.จังหวัดตราดทราบแล้ว </p></body>
</news>
