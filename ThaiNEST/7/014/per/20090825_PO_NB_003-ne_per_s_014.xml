<teiHeader>
<fileDesc>
<titleStmt>
  <title>สาทิตย์ ยืนยัน การย้ายสุริยงค์ หุณฑสาร  ถูกต้องตามขั้นตอนของกฎหมาย และไม่วิตกหากเสื้อแดงนำมาเป็นประเด็นการเมือง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250035&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สาทิตย์</persName> ยืนยัน การย้าย<persName>สุริยงค์ หุณฑสาร</persName>  ถูกต้องตามขั้นตอนของกฎหมาย และไม่วิตกหากเสื้อแดงนำมาเป็นประเด็นการเมือง</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ยืนยัน การโยกย้ายผู้อำนวยการสถานีวิทยุโทรทัศน์แห่งประเทศไทย ถูกต้องตามขั้นตอนของกฎหมาย และไม่วิตกหากเสื้อแดงนำมาเป็นประเด็นการเมือง <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ในฐานะกำกับดูแลสื่อของรัฐ กล่าวว่า การย้าย<persName>นายสุริยงค์ หุณฑสาร</persName> ผู้อำนวยการสถานีวิทยุโทรทัศน์แห่งประเทศไทย ไม่ได้ตัดสินใจตามอารมณ์ แต่เป็นข้อเสนอของกรมประชาสัมพันธ์ ที่ทำหนังสือถึงปลัดสำนักนายกรัฐมนตรี เพื่อให้การทำงานมีประสิทธิภาพมากขึ้น ซึ่งเป็นไปตามขั้นตอนของกฎหมาย หากกลุ่มคนเสื้อแดงจะนำเรื่องดังกล่าวมาเป็นประเด็นเคลื่อนไหว ก็เป็นเรื่องที่ห้ามไม่ได้ แต่เชื่อว่าประชาชนจะเข้าใจ <persName>นายสาทิตย์</persName> ยังกล่าวถึงการโฟนอินของ<persName>พันตำรวจโททักษิณ ชินวัตร</persName> อดีตนายกรัฐมนตรี ที่ร้านก๋วยเตี๋ยวเนื้อวานนี้ว่า เป็นความพยายามของการต่อสู้ เพื่อทวงทรัพย์สินคืนและต้องการเห็นความวุ่นวายเกิดขึ้นในบ้านเมือง อย่างไรก็ตาม ยอมรับว่า รู้สึกกังวลกับการชุนุมของกลุ่มคนเสื้อแดงในวันที่ 30 สิงหาคมนี้ สำหรับในส่วนของรัฐบาล ก็จะชี้แจงข้อเท็จจริงให้ประชาชนเข้าใจ </p></body>
</news>
