<teiHeader>
<fileDesc>
<titleStmt>
  <title>"สาทิตย์" มอบประกาศเกียรติคุณแก่ผู้เกษียณอายุราชการของสำนักนายกรัฐมนตรี  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100062&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" มอบประกาศเกียรติคุณแก่ผู้เกษียณอายุราชการของสำนักนายกรัฐมนตรี</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี มอบประกาศเกียรติคุณแก่ผู้เกษียณอายุราชการและผู้เข้าร่วมโครงการเกษียณอายุราชการก่อนกำหนด ของสำนักนายกรัฐมนตรี ประจำปี 2552 พร้อมกล่าวชื่นชมการดำเนินงานตลอดระยะเวลาที่ผ่านมา <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี เป็นประธานมอบประกาศเกียรติคุณและของที่ระลึกแก่ข้าราชการที่เกษียณอายุราชการของสำนักนายกรัฐมนตรี เนื่องจากในปีงบประมาณ 2552 จะมีข้าราชการของสำนักงานปลัดสำนักนายกรัฐมนตรี ครบเกษียณอายุราชการในวันที่ 30 กันยายนนี้ (2552) จำนวน 5 ราย ได้แก่ <persName>นายนัที เปรมรัศมี</persName> ปลัดสำนักนายกรัฐมนตรี , <persName>นายกิตติ ลิ้มชัยกิจ</persName> รองปลัดสำนักนายกรัฐมนตรี , <persName>นางนงคราญ ชาญวานิชพร</persName> ผู้อำนวยการศูนย์พัฒนาระบบและข้อมูลสารสนเทศ , <persName>นางชลิตา สุนทรวิจิตร</persName> เจ้าพนักงานสำนักตรวจราชการ และ<persName>นางภัทรา จารึกศิลป์</persName> พนักงานสำนักงานคณะกรรมการข้อมูลข่าวสารของราชการ นอกจากนี้ยังมีข้าราชการของสำนักนายกรัฐมนตรีที่เข้าร่วมโครงการเกษียณอายุราชการก่อนกำหนดอีกจำนวน 5 รายด้วย โดยมีคณะข้าราชการจากทุกกองงาน ร่วมอวยพรแก่คณะผู้เกษียณอายุราชการจำนวนมาก ส่วนในช่วงบ่าย จะมีพิธีส่งมอบงานให้กับข้าราชการภายในสำนักนายกรัฐมนตรี เพื่อนำไปต่อยอด พัฒนาให้เกิดประโยชน์ต่อส่วนรวมต่อไป ในการนี้ รัฐมนตรีประจำสำนักนายกรัฐมนตรี ได้กล่าวชื่นชมการดำเนินงานตลอดระยะเวลาที่ผ่านมาของสำนักนายกรัฐมนตรี ที่ได้ร่วมกันแลกเปลี่ยนเรียนรู้กระบวนการ ซึ่งนำไปสู่การขับเคลื่อนนโยบายของรัฐบาล ให้กลายเป็นรูปธรรมผ่านการมีส่วนร่วมจากหลายฝ่าย </p></body>
</news>
