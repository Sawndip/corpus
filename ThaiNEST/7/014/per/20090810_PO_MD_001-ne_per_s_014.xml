<teiHeader>
<fileDesc>
<titleStmt>
  <title>มาร์คถกความร่วมมือบาห์เรน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-10 20:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000090935  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>ถกความร่วมมือบาห์เรน</headline>
<lead></lead>
<neck></neck>
<body><p> วานนี้ (10 ส.ค.) <persName>เชค คอลิฟะห์ บิน ซัลมาน อัล คอลิฟะห์</persName> นายกรัฐมนตรีแห่งราชอาณาจักรบาห์เรน เสด็จเยือนประเทศไทยอย่างเป็นทางการ โดย<persName>นายอภิสิทธิ์ เวชชาชีวะ</persName> นายกรัฐมนตรี ได้จัดพิธีต้อนรับอย่างเป็นทางการที่ทำเนียบรัฐบาล พร้อมถวายเลี้ยงพระกระยาหาร แด่นายกรัฐมนตรีแห่งราชอาณาจักรบาห์เรนด้วย</p>
<p><persName>นายปณิธาน วัฒนายากร</persName> รองเลขาธิการนายกรัฐมนตรี ปฎิบัติหน้าที่โฆษกประจำสำนักนายกรัฐมนตรี แถลงผลการหารือทวิภาคีระหว่าง <persName>นายอภิสิทธิ์ เวชชาชีวะ</persName> นายกรัฐมนตรี กับนายกรัฐมนตรี แห่งราชอาณาจักรบาห์เรน ว่า ในการหารือเป็นประเด็นทั่วไป เกี่ยวกับการกระชับความสัมพันธ์ หารือข้อตกลงทางด้านการค้า การลงทุน การเงิน การธนาคาร และยังมีการหารือทางด้านการศึกษา และการสาธารณสุข การแลกเปลี่ยน ด้านการเกษตร และด้านการบิน</p>
<p> <persName>นายปณิธาน</persName> กล่าวด้วยว่า ในด้านการศึกษา ได้มอบให้รัฐมนตรีศึกษาธิการของทั้ง 2 ประเทศไปพิจารณาเรื่องการแลกเปลี่ยนบุคลากรผู้เชี่ยวชาญมากขึ้น เพราะทางประเทศบาห์เรน ได้มอบทุนการศึกษาให้นักศึกษาไทยมาเป็นระยะเวลาหนึ่งแล้ว จึงมีการกะชับความสัมพันธ์มากขึ้น และยังพิจารณาปรับกฎเกณฑ์ที่เกี่ยวข้องกับการปรับคุณวุฒิการศึกษา ของผู้ที่จบจากบาห์เรน</p>
<p> ส่วนแนวทางด้านการค้ามีการหารือจำนวนมากที่จะร่วมมือ ในเรื่องของอาหาร สินค้าเกษตร ข้าว และปูนซีเมนต์ นอกจากนี้ประเทศบาห์เรน ยังต้องการแลกเปลี่ยนด้านอุตสาหกรรมอาหารฮาลาล และยินดีที่จะสนับสนุนการพิจารณาจัดตั้งศูนย์ กระจายสินค้าไทย-บาห์เรน ขณะนี้อยู่ในระหว่างการเจรจา</p>
<p>ด้านการธนาคารจะมีการช่วยเหลือกันมากขึ้น โดยเฉพาะธนาคารอิสลาม และเรื่องของพันธบัตรอิสลาม ไทยต้องการจะปรับโครงสร้างโครงการอิสลามให้มีประสิทธิภาพมากขึ้น และคาดว่าจะได้รับความร่วมมือมากขึ้น</p>
<p>ด้านการบินประเทศบาห์เรน ต้องการให้ไทยขยายการบิน และการบินไทยกำลังพิจารณาอยู่ เมื่อพิจารณาเสร็จแล้วจะแจ้งให้กับประเทศบาห์เรนทราบ</p>
<p>"ทั้ง 2 ประเทศ มีความใกล้ชิดเป็นมิตร มีความสัมพันธ์ทางยุทธศาตร์ ความสัมพันธ์ด้านการเมือง การค้าที่ดี และจะเดินหน้าร่วมกันทั้งในระดับ ทวิภาคี-พหุภาคี และความร่วมมือนานาชาติ เช่น ความร่วมมือระหว่างอาเซียนกับบาห์เรน และความร่วมมือด้านสหประชาชาติ ทั้ง 2 ประเทศได้ตกลงให้ความร่วมมือแลกเปลี่ยนสนับสนุนกัน โดยเฉพาะการสมัครสมาชิก อีโคซอค และ องค์สิทธิมนุษยชน รวมไปถึงการขอความสนับสนุนประเทศบาห์เรน ในการให้การสนับสนุนไทยให้เป็นสมาชิกองค์กรสหประชาชาติ คณะมนตรีความมั่นคงประเภทเลือกตั้ง ภายในปี ค.ศ.2017 ส่วนเรื่องประเทศบาห์เรน ในปีค.ศ. 2011-2013 ส่วนฮิวแมนไลท์คอมมิชชั่น ในปี ค.ศ.2010-2013 " <persName>นายปณิธาน</persName>กล่าว</p>
<p><persName>นายปณิธาณ</persName> กล่าวอีกว่า ไทยได้ขอบคุณที่บาห์เรนให้สัมปทานการผลิต และสำรวจให้กับบริษัทปตท.ในอ่าวของบาห์เรน และยังสนใจที่จะร่วมมือกับประเทศบาห์เรนมากขึ้น ด้านสาธารณสุขทางบาห์เรนได้ขอแลกเปลี่ยน บุคลากรเนื่องจากมีการขยายอุตสาหกรรมด้านสาธารณสุข เช่น โรงพยาบาล ซึ่งทางบาห์เรน ให้ความสนใจในความร่วมมือดังกล่าว โดยมีข้อตกลงร่วม ได้ขอให้มีการทำ แอคชั่นแพลน เพื่อกำหนดกรอบชัดเจนในความร่วมมือด้านสาธารณสุขไทย-บาห์เรน</p>
<p>ทั้งนี้ ในวันที่ 12-18 ส.ค. นายกรัฐมนตรีแห่งราชอาณาจักรบาห์เรน จะเสด็จเป็นการส่วนพระองค์ ส่วนวันที่ 13 ส.ค. มหาวิทยาลัยสงขลานครินทร์ จะถวายปริญญารัฐศาสตร์ดุษฎีบัณฑิตกิตติมศักดิ์ นอกจากนี้นายกรัฐมนตรีแห่งราชอาณาจักรบาห์เรน ทรงขอพระราชทานพระบรมราชวโรกาสเข้าเฝ้าฯ พระบาทสมเด็จพระเจ้าอยู่หัว ณ วังไกลกังวล อ.หัวหิน จ.ประจวบคีรีขันธ์ ในวันที่ 17 ส.ค. </p></body>
</news>
