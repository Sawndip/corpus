<teiHeader>
<fileDesc>
<titleStmt>
  <title>ทนายเสื้อแดง  ร้อง ป.ป.ช. ดำเนินคดีกับนายกฯ กรณีใช้ความรุนแรงควบคุม นปช.เมื่อเดือน เม.ย.52  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110057&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ทนายเสื้อแดง  ร้อง ป.ป.ช. ดำเนินคดีกับนายกฯ กรณีใช้ความรุนแรงควบคุม นปช.เมื่อเดือน เม.ย.52</headline>
<lead></lead>
<neck></neck>
<body><p>ทนายความกลุ่ม นปช. ร้อง ป.ป.ช. ดำเนินคดีกับนายกรัฐมนตรี กรณีใช้ความรุนแรงควบคุมการชุมนุมของกลุ่ม นปช.เมื่อเดือนเมษายน 2552 พร้อมเรียกร้อง ป.ป.ช. ใช้มาตรฐานเดียวกับการชี้มูลความผิดกรณีเหตุการณ์ 7 ตุลาคม 2551 <persName>นายคารม พลทะกลาง</persName> ทนายความกลุ่มแนวร่วมประชาธิปไตยแห่งชาติ หรือ นปช. พร้อมด้วยผู้ได้รับบาดเจ็บ ยื่นหนังสือต่อ คณะกรรมการป้องกันและปราบปรามการทุจริตแห่งชาติ หรือ ป.ป.ช. ให้ดำเนินคดีกับ <persName>นายอภิสิทธิ์ เวชชาชีวะ</persName> นายกรัฐมนตรี ในฐานะผู้ออกคำสั่งประกาศสถานการณ์ฉุกเฉิน เมื่อวันที่ 12 เมษายน 2552 ให้ใช้ความรุนแรงกับกลุ่มผู้ชุมนุม นปช.ทุกรูปแบบ พร้อมขอให้ดำเนินคดีกับ <persName>พลเอก ทรงกิตติ จักกาบาตร์</persName> ผู้บัญชาการทหารสูงสุด ในฐานะผู้รักษาความสงบเรียบร้อยและมีอำนาจโดยตรง ในการสั่งการให้ใช้กำลังทหารที่มีอาวุธสงครามเข้าสลายการชุมนุม โดยไม่เป็นไปตามขั้นตอนการสลายการชุมนุมที่ศาลปกครองเคยมีคำสั่งไว้ว่าจะต้องดำเนินการตามขั้นตอนจากเบาไปหนัก พร้อมกันนี้ยังเรียกร้องให้ ป.ป.ช. ใช้มาตรฐานเดียวกันกับการชี้มูลความผิดเหตุการณ์เจ้าหน้าที่ของรัฐใช้กำลังสลายการชุมนุมกลุ่มพันธมิตรประชาชนเพื่อประชาธิปไตย เมื่อวันที่ 7 ตุลาคม 2551 <persName>นายคารม พลทะกลาง</persName> กล่าวด้วยว่า หากกรรมการ ป.ป.ช. ดำเนินสอบสวนล่าช้า ตนเองเตรียมที่จะยื่นฟ้องฐานละเว้นการปฏิบัติหน้าที่ ตามกฎหมาย มาตรา 157 ต่อไป</p></body>
</news>
