<teiHeader>
<fileDesc>
<titleStmt>
  <title>รองนายกฯฝ่ายความมั่นคง ระบุ รบ.ต้องการให้นานาประเทศเข้าใจแนวทางแก้ปัญหาและพัฒนาพื้นที่จังหวัดชายแดนภาคใต้ของไทย  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100033&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯฝ่ายความมั่นคง ระบุ รบ.ต้องการให้นานาประเทศเข้าใจแนวทางแก้ปัญหาและพัฒนาพื้นที่จังหวัดชายแดนภาคใต้ของไทย</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ระบุ รัฐบาลต้องการให้นานาประเทศเข้าใจแนวทางแก้ปัญหาและพัฒนาพื้นที่จังหวัดชายแดนภาคใต้ของไทย เชื่อ สมาชิกโอไอซีจะเข้าใจปัญหาเหตุความไม่สงบที่เกิดขึ้น <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีที่คณะเอกอัครราชทูตกลุ่มประเทศสมาชิกองค์การประชุมอิสลาม หรือ OIC ได้ลงพื้นที่จังหวัดชายแดนภาคใต้ ว่า เป็นความตั้งใจของ<persName>นายกษิต ภิรมย์</persName> รัฐมนตรีว่าการกระทรวงการต่างประเทศและรัฐบาล ที่ต้องการให้นานาชาติเห็นแนวทางดำเนินการของรัฐบาลที่ได้เอาใจใส่ดูแลประชาชนในพื้นที่จังหวัดชายแดนภาคใต้ ซึ่งไม่แตกต่างไปจากพื้นที่อื่น ตลอดจนการพัฒนายกระดับคุณภาพชีวิต ไม่มีอะไรปิดบัง ส่วนการก่อเหตุร้ายที่ยังมีอยู่ในพื้นที่นั้น <persName>นายสุเทพ</persName> กล่าวว่า หลายประเทศเหล่านั้นก็มีการก่อการร้ายเช่นกัน จึงเชื่อว่าจะเข้าใจในสถานการณ์ที่เกิดขึ้น <persName>นายสุเทพ</persName> ยังกล่าวถึงกรณีมีการก่อเหตุปาหินบ่อยครั้งในระยะนี้ว่า อยากให้ทุกกองบัญชาการดูแลพื้นที่ของตนเอง ซึ่งพื้นที่ล่อแหลมจะกำชับให้เจ้าหน้าที่ดูแลเป็นพิเศษ และได้กำชับทุกจังหวัดตรวจตราความเรียบร้อย โดยตำรวจทางหลวง และตำรวจท้องที่ต้องร่วมมือกันมากขึ้น </p></body>
</news>
