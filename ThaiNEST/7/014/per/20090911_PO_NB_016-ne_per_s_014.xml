<teiHeader>
<fileDesc>
<titleStmt>
  <title>ก.พ. ระบุ ส่วนราชการสามารถเลือกรูปแบบการประเมินผลการปฏิบัติงานของข้าราชการได้มากกว่า 1 รูปแบบ  </title>
  <author>ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110019&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ก.พ. ระบุ ส่วนราชการสามารถเลือกรูปแบบการประเมินผลการปฏิบัติงานของข้าราชการได้มากกว่า 1 รูปแบ</headline>
<lead></lead>
<neck></neck>
<body><p>เลขาธิการ ก.พ. ระบุ ส่วนราชการสามารถเลือกรูปแบบการประเมินผลการปฏิบัติงานของข้าราชการได้มากกว่า 1 รูปแบบ เพื่อใช้ประเมินให้สอดคล้องกับหน่วยงาน <persName>นายปรีชา วัชราภัย</persName> เลขาธิการคณะกรรมการข้าราชการพลเรือน หรือ ก.พ. กล่าวว่า เนื่องจากพระราชบัญญัติระเบียบข้าราชการพลเรือน พ.ศ. 2551 มาตรา 76 บัญญัติให้ผู้บังคับบัญชามีหน้าที่ประเมินผลการปฏิบัติงานราชการของผู้ที่อยู่ใต้บังคับบัญชา เพื่อใช้ประกอบการพิจารณาแต่งตั้งและเลื่อนเงินเดือน ซึ่งจะประเมินปีละ 2 ครั้ง โดยประเมินผลการปฏิบัติงานจะมีหลายแบบ เพื่อให้ส่วนราชการเลือกนำไปใช้ เพราะแต่ละหน่วยงานมีรูปแบบการดำเนินงานที่แตกต่างกัน แต่หากส่วนราชการเห็นว่ารูปแบบที่ กพ.กำหนดไว้ไม่เหมาะสมก็สามารถเสนอรูปแบบการประเมินได้เช่นกัน ซึ่งบางส่วนราชการอาจเลือกรูปแบบการประเมินได้มากกว่า 1 แบบ โดยการประเมินจะต้องแบ่งระดับออกเป็น 5 ระดับ เช่น ระดับดีเด่น ดีมาก ดีพอใช้ พอใช้ และต้องปรับปรุง ซึ่งระดับพอใช้จะต้องมีคะแนนไม่ต่ำกว่าร้อยละ 60 ส่วนการประกาศผลจะใช้วิธีการประกาศผลดีเด่น และดีมาก เพื่อไม่ให้เกิดปัญหาในหน่วยงาน นอกจากนี้ ก.พ.ยังตั้งคณะกรรมการกลั่นกรองผลงานด้วย เพื่อให้การประเมินเป็นไปอย่างโปร่งใส  </p></body>
</news>
