<teiHeader>
<fileDesc>
<titleStmt>
  <title>นายกฯ  เป็นประธานการประชุม กอ.รมน. เพื่อกำหนดรายละเอียดควบคุมการชุมนุม 30 ส.ค.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280169&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ  เป็นประธานการประชุม กอ.รมน. เพื่อกำหนดรายละเอียดควบคุมการชุมนุม 30 ส.ค.นี้</headline>
<lead></lead>
<neck></neck>
<body><p>นายกรัฐมนตรี เป็นประธานการประชุม กอ.รมน. เพื่อกำหนดรายละเอียดควบคุมการชุมนุมในวันที่ 30 สิงหาคมนี้ ขณะที่ ผู้บัญชาการตำรวจแห่งชาติ เผยรายงานผลการเจรจากับแกนนำผู้ชุมนุมต่อนายกรัฐมนตรีแล้ว บรรยากาศการประชุมคณะกรรมการอำนวยการรักษาความมั่นคงภายใน หรือ กอ.รมน. ที่อาคารรัฐสภาวันนี้ (28 ส.ค.52) เพื่อกำหนดรายละเอียดที่จะใช้ในการควบคุมการชุมนุมในวันที่ 30 สิงหาคมนี้ หลังจากที่คณะรัฐมนตรีได้มีมติใช้พระราชบัญญัติการรักษาความมั่นคงภายในราชอาณาจักร ในพื้นที่เขตดุสิต กรุงเทพมหานคร ก่อนหน้านี้ ซึ่งมี <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานการประชุม ขณะที่ <persName>พลเอกพัชรวาท วงษ์สุวรรณ</persName> ผู้บัญชาการตำรวจแห่งชาติ เดินทางกลับภายหลังนายกรัฐมนตรีเดินทางถึงไม่เกิน 5 นาที โดย<persName>พลเอกพัชรวาท</persName> เปิดเผยว่า ได้เจรจากับแกนนำกลุ่มผู้ชุมนุมแล้ว และรายงานต่อนายกรัฐมนตรีทราบแล้ว แต่กลุ่มผู้ชุมนุมมีเจตนารมณ์ที่จะเคลื่อนตัวไปยังทำเนียบรัฐบาล แต่ถือเป็นสิทธิหากการดำเนินการไม่ส่งผลกระทบต่อบุคคลอื่น อย่างไรก็ตาม ก่อนหน้านี้ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี <persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม <persName>พลเอกทรงกิตติ จักกาบาตร์</persName> ผู้บัญชาการทหารสูงสุด <persName>พลเอกอนุพงษ์ เผ่าจินดา</persName> ผู้บัญชาการทหารบก และ <persName>พลตำรวจโทวรพงษ์ ชิวปรีชา</persName> ผู้บัญชาการตำรวจนครบาล เจ้าหน้าที่ด้านความมั่นคง รวมถึงหน่วยงานที่เกี่ยวข้องได้เข้าร่วมประชุมด้วย </p></body>
</news>
