<teiHeader>
<fileDesc>
<titleStmt>
  <title>กลุ่ม40สว.หนุนคงกำลังทหารพื้นที่ทับซ้อน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-25 12:33:11  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=186810  </bibl>
</sourceDesc>
</fileDesc>
</teiHeader>
<news>
<headline>กลุ่ม40สว.หนุนคงกำลังทหารพื้นที่ทับซ้อน</headline>
<lead>กลุ่ม 40 ส.ว. หนุน คงกำลังทหารบนพื้นที่ทับซ้อน เพื่อปกป้องการสูญเสียอธิปไตย พร้อมเรียกร้องรัฐสภา คว่ำ ร่างข้อตกลงพัฒนาพื้นที่ ไทย - กัมพูชา</lead>
<neck></neck>
<body><p>คณะกรรมาธิการพัฒนาการเมืองและการมีส่วนร่วมของประชาชนวุฒิสภา ร่วมกับภาคีเครือข่ายผู้ติดตามสถานการณ์ปราสาทพระวิหารจัดการเสวนาเรื่อง แผ่นดินเขาพระวิหาร 4.6 ตารางกิโลเมตรบทพิสูจน์ศักดิ์ศรีและอธิปไตยของไทย โดยมีตัวแทนจากหน่วยงานราชการและภาคประชาชนเข้าร่วมรับฟังการเสวนา ทั้งนี้ <persName>นายไพบูลย์ นิติตะวัน</persName> ส.ว.สรรหา เสนอให้รัฐบาลไทยยุติการพัฒนาพื้นที่ทับซ้อนร่วมกับกัมพูชา รวมทั้งยกเลิกมติคณะรัฐมนตรีปี 2546 ที่มีการตั้งคณะกรรมการร่วมในการพัฒนาพื้นที่ดังกล่าว และจะต้องคงกำลังไว้บริเวณวัดแก้วสิขาคีรีสะวาราเช่นเดิม ขณะเดียวกันก็เรียกร้องให้รัฐสภาไม่เห็นชอบกับร่างข้อตกลงที่จะเข้าสู่การพิจารณาในวันศุกร์นี้ ด้าน <persName>นายคำนูณ สิทธิสมาน</persName> ส.ว.สรรหา เห็นด้วยกับการคงกำลังทหารไว้ในพื้นที่ และเห็นว่าควรจะพิจารณาคำตัดสินของศาลโลกในปี 2505 ที่ยอมระบุว่าตัวปราสาทเป็นของกัมพูชา ส่วนพื้นที่ทับซ้อน 4.6 ตารางกิโลเมตร เป็นของไทย ทั้งนี้ ตนยืนยันว่าในวันศุกร์นี้จะไม่เห็นด้วยกับร่างข้อตกลงดังกล่าวอย่างแน่นอน </p></body>
</news>
