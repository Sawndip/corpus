<teiHeader>
<fileDesc>
<titleStmt>
  <title>แฉแผนป่วนเมืองปล่อยคลิปยั่วมวลชน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 20:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16916  </bibl>
</sourceDesc>
</fileDesc>
</teiHeader>
<news>
<headline>แฉแผนป่วนเมืองปล่อยคลิปยั่วมวลชน</headline>
<lead></lead>
<neck></neck>
<body><p>ที่รัฐสภา ผู้สื่อข่าวรายงานว่า วันนี้ (28 ส.ค.) <persName>นายปณิธาน วัฒนายากร</persName> โฆษกประจำสำนักนายกรัฐมนตรี กล่าวถึง มาตราการรับมือการชุมนุมของกลุ่มคนเสื้อแดง ว่า จากการประเมินทางการข่าว ยังยืนยันว่า มีกลุ่มนิยมความรุนแรง ตั้งใจใช้สถานการณ์นี้สร้างความรุนแรงให้เกิดขึ้น เพื่อหวังเป็นเงื่อนไขในการเปลี่ยนแปลงรัฐบาล ซึ่งการปล่อยคลิปนายกฯ ตอนนี้ ก็อยู่ในแผนของการปลุกปั่นมวลชน ให้เกิดความเกลียดชังรัฐบาล และกระตุ้นให้คนออกมาเผชิญหน้ากับเจ้าหน้าที่ ซึ่งรัฐบาลก็ตั้งใจที่จะรักษาเสถียรภาพของบ้านเมืองอย่างเต็มที่ พร้อมจะเร่งรัดดำเนินการเอาผิดกับคนที่ตัดต่อคลิปดังกล่าว ซึ่งคนที่มีความสามารถ และมีเครื่องมือในการทำคลิปดังกล่าว มีอยู่ไม่กี่กลุ่มในประเทศไทย ทำให้การสืบสวนทำได้ไม่ยาก และจากข้อมูลเบื้องต้นก็พอรู้ว่า มาจากที่ไหน ทั้งนี้ ขอยืนยันว่า ไม่มีนักการเมืองคนไหนจะพูดแบบนั้น คำพูดในคลิปนั้น เป็นคนละเรื่องกับวิธีคิดของนายกฯ เป็นการตัดต่อจากการให้สัมภาษณ์ และแถลงข่าวหลาย ๆ ครั้ง.
</p></body>
</news>
