<teiHeader>
<fileDesc>
<titleStmt>
  <title>มาร์คตีกลับปรับเงินผู้ทรงเกียรติ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-08 20:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000104220  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>ตีกลับปรับเงินผู้ทรงเกียรติ</headline>
<lead></lead>
<neck></neck>
<body><p><persName>นายวัชระ กรรณิการ์</persName> รองโฆษกประจำสำนักนายกรัฐมนตรี กล่าวถึงผลการประชุม ครม. วานนี้ (8 ก.ย.) ว่า <persName>นายอภิสิทธิ์ เวชชาชีวะ</persName> นายกรัฐมนตรี ได้ให้สำนักงานเลขาธิการสภาผู้แทนราษฎรถอนเรื่องเสนอขอความเห็นชอบร่าง พ.ร.ฎ.เงินประจำตำแหน่งและประโยชน์ตอบแทนอย่างอื่นของประธาน และรองประธาน สภาผู้แทนราษฎร ประธานและรองประธานวุฒิสภา ผู้นำฝ่ายค้านในสภาผู้แทนราษฎร ส.ส. , ส.ว. และกรรมาธิการ พ.ศ. .... ออกไปก่อน โดยให้ไปทบทวนความเหมาะสม เพราะไม่สอดคล้องกับสภาวะเศรษฐกิจในปัจจุบัน</p>
<p>โดยนายกฯ จะรอพิจารณาทั้งระบบร่วมกับการขึ้นเงินเดือน เงินประจำตำแหน่ง และผลตอบแทนอย่างอื่นขององค์การปกครองส่วนท้องถิ่น (อปท.) ต่างๆ ทั่วประเทศ</p>
<p> นอกจากนี้ยังสั่งทบทวน ร่าง พ.ร.ฎ.กำหนดเงินประจำตำแหน่ง เบี้ยประชุม และเงินตอบแทนอื่นแก่ ส.ก., ส.ข. และ กรรมการของสภา กทม.เพื่อให้สอดคล้องกับการปรับเพิ่มเงินเดือนของข้าราชการการเมืองที่ปรับเพิ่ม ตามที่กทม.เสนอ</p>
<p>แหล่งข่าวจากทำเนียบรัฐบาล เปิดเผยว่า นายกรัฐมนตรี มอบหมายให้<persName>นายบุญจง วงศ์ไตรรัตน์</persName> รมช.มหาดไทย ที่กำกับดูแล กรุงเทพมหานคร ไปทบทวนร่าง พ.ร.ฎ.กำหนดเงินประจำตำแหน่ง เบี้ยประชุม และเงินตอบแทนอื่นแก่ ส.ก., ส.ข. และ กรรมการของสภา กทม.เพื่อให้สอดคล้องกับการปรับเพิ่มเงินเดือนของข้าราชการการเมืองที่ปรับเพิ่ม ตามที่กทม.เสนอ</p>
<p>โดยกทม. เสนอขอให้ ประธาน สก. ปรับเพิ่มจาก 63,800 บาทต่อเดือน เป็น 78,920 บาทต่อเดือน หรือ 23% รองประธาน สก. ปรับเพิ่มจาก 52,200 บาทต่อเดือน เป็น 64,970 บาทต่อเดือน หรือ 24% สมาชิก สก. ปรับเพิ่มจาก 41,000 บาท เป็น 54,200 บาทต่อเดือน หรือ 32% ทั้งนี้ประธาน สข. ปรับเพิ่มจาก 13,630 บาทต่อเดือน เป็น 19,050 บาทต่อเดือน และ สมาชิก สข. ปรับเพิ่มจาก 10,070 บาทต่อเดือน เป็น 15,250 บาทต่อเดือน</p>
<p>แหล่งข่าว ระบุว่า แม้ที่ประชุมจะเห็นชอบในหลักการ แต่ขอให้<persName>นายบุญจง</persName> ไปทบทวนภาพรวมใหม่เพื่อเสนอกลับมายัง ครม.อีกครั้ง เนื่องจากมีการขึ้นใน เปอร์เซ็นต์ที่สูงมากเกินไป โดยห่วงว่า องค์กรอื่น ๆจะเอาไปเป็นตัวอย่าง ขณะที่รองปลัด กทม. ซึ่งเข้าชี้แจงในวันนี้จะเข้าชี้แจงความจำเป็นเนื่องจากไม่มีการปรับให้ฝ่ายบริหารท้องถิ่นของ กทม.นานแล้ว และต้องให้เทียบกับเงินประจำตำแหน่ง เบี้ยประชุม และเงินตอบแทน ของข้าราชการระดับ 7-8-9 ของข้าราชการพลเรือนแต่ที่ประชุมเห็นว่า หากจะให้นำไปเทียบกับข้าราชการ จะยึดหลักอะไร ที่จะนำมาประเมินให้เทียบเท่ากัน</p>
<p>ขณะที่<persName>นายบุญจง</persName> ซึ่งกำกับ กทม. ไม่เห็นด้วยหากจะปรับในอัตราที่สูงขึ้น โดยระบุว่า องค์กรปกครองสว่นท้องถิ่น (อปท.) ได้จับตาเรื่องนี้อยู่ โดยเฉพาะองค์กรสันนิบตเทศบาลแห่งประเทศไทย ก็จับตาดูอยู่ ว่าหาก กทม.ขึ้นเงินประจำตำแหน่ง ทางเทศบาลก็อยากจะปรับ เพราะนักการเมืองที่เข้ามาทำงานให้กับประชาชนไม่ควรที่จะมีเงินประจำตำแหน่งสูง”</p>
<p>แหล่งข่าวคนเดิมยังแจ้งว่า นอกจากนั้น<persName>นายอภิสิทธิ์</persName> ยังมอบให้<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ในฐานะผู้ประสานงานฝ่ายบริหาร และฝ่ายนิติบัญญัติเพื่อนำกฏหมายเข้าสู่รัฐสภา ไปทบทวนร่างพระราชกฤษฎีกา เงินประจำตำแหน่งและประโยชน์ตอบแทนอย่างอื่นของประธานและรองประธานสภาณ ประธานและรองประธานวุฒิสภา ผู้นำฝ่ายค้านในสภาผู้แทนราษฎร ส.ส.และ ส.ว. รวมทั้ง และกรรมาธิการ ตามที่เลขาธิการสำนักงานสภาผู้แทนราษฎรเสนอ ทั้งนี้เป็นร่างกฎหมายที่เสนอมาตั้งแต่เดือนมิถุนายน 2551</p>
<p>แม้จะเห็นชอบในหลักการ แต่<persName>นายพีระพันธุ์ สาลีรัฐวิภาค</persName> รมว.ยุติธรรม เห็นว่า ในประเด็นที่จะให้เงินเบี้ยประชุมให้กับอนุกรรมาธิการมีความเหมาะสมหรือไม่ ในกรอบเม็ดเงิน เพราะอนุกรรมาธิการที่ผ่านมามามีค่าเบี้ยประชุมให้ อีกครั้งคณะอนุกรรมการที่ตั้งขึ้นมามีจำนวนมากกว่า ร้อยคณะเพื่อศึกษาในเรื่องต่าง ๆ โดยได้รับทราบว่า ปัจจุบัน<persName>นายชัย ชิดชอบ</persName> ประธานสภาผู้แทนราษฎรก็มีนโยบายการให้เบี้ยประชุมกับอนุกรรมาธิการ ซึ่งที่ประชุมเห็นว่า หากมีการเปลี่ยนแปลงตัวประธานก็อาจจะต้องเปลี่ยนนโยบายนี้ก็ได้”</p>
<p>แหล่งข่าว ระบุว่า ขณะที่สวัสดิการในส่วนของค่ารักษาพยาบาล ส.ส.และส.ว. ที่ประชุมเห็นชอบในหลักการให้ปรับให้เป็นในระดับเดียวกันกับข้าราชการ ส่วนค่าพาหนะ เห็นชอบในหลักการโดยเฉพาะประเด็นของค่าเครื่องบินและค่ารถไฟที่ ส.ส.และส.ว.จะได้ใช้บริการฟรีอยู่แล้ว แต่ในประเด็นของผู้ที่ใช้รถยนต์ส่วนตัวเดินทางมาจากจังหวัดที่ไม่มีสนามบิน ก็จะได้รับค่าชดเชยการใช้จ่ายเรื่องน้ำมันฟรีสำหรับผู้ที่เดินทางส่วนตัวมาประชุม นอกจากนั้นกำหนดให้นำพระราชกฤษฎีกาว่าด้วยค่าใช้จ่ายในการเดินทางไปราชการในส่วนที่เกี่ยวกับการเดินทางไปราชการต่างประเทศชั่วคราวมาบังคับใช้กับการเดินทางของ ส.ส.และส.ว.โดยอนุโลม โดยนายกรัฐมนตรีจะเป็นผู้รักษาการตามกฤษฎีกา</p>
<p>แหล่งข่าว กล่าวอีกว่า ขณะที่ประเด็นเงินประจำตำแหน่งและประโยชน์ตอบแทนของประธานวุฒิสภา กับประธานสภาผู้แทนราษฎร แม้จะเสนอมาว่าไม่ต้องการให้มีความเลื่อมล้ำกันมาก รวมถึงเงินประจำตำแหน่งของนายกรัฐมนตรีนั้น โดยตำแหน่งประธานวุฒิสภาจะได้เงินประจำตำแหน่ง 70,870 บาทต่อเดือน และเงินเพิ่ม 50,000 บาทต่อเดือน ขณะที่ประธานสภาผู้แทนราษฎรเงินประจำตำแหน่ง 71,990 บาทต่อเดือน และเงินเพิ่ม 50,000 บาท</p>
<p>ซึ่ง<persName>นายชุมพล ศิลปอาชา</persName> รมว.ท่องเที่ยวและกีฬา เห็นว่า โดยสถานภาพ เป็นเรื่องปกติ เนื่องจากประธานสภาผู้แทนราษฎรนั้นอยู่ในฐานะของประธานรัฐสภาเป็นประธานด้านนิติบัญญัติด้วย เงินประจำตำแหน่งหรือเงินเพิ่มจะสูงกว่า ซึ่งหากเงินประจำตำแหน่งหรือเงินเพิ่มสูงเท่านายกรัฐมนตรี</p>
<p>อย่างไรก็ตามประเด็นนี้ทั้งประธานและรองประธานวุฒิสภา ให้ความเห็นว่า ควรจะเทียบเท่ากัน เพราะทั้งสองตำแหน่งก็เป็นผู้ใช้อำนาจนิติบัญญัติไม่ได้ขึ้นต่อกันเหมือนดังเช่นประธานศาลฎีกา ประธานศาลรัฐธรรมนูญ และประธานศาลปกครองสูงสุด ซึ่งต่างก็เป็นผู้ใช้อำนาจตุลาการและมีเงินประจำตำแหน่งและเงินเพิ่มเท่าเหมือนกัน ขณะที่เสนอให้เงินประจำตำแหน่งและเงินเพิ่มของ รองประธานสภา รองประธานวุฒิสภา และผู้นำฝ่านค้าน จะได้รับ 69,750 และ52,000 บาทต่อเดือน ขณะที่ ส.ส.และส.ว. จะได้รับ 67,790 บาทและ 42,330 บาทต่อเดือน</p></body>
</news>
