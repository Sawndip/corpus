<teiHeader>
<fileDesc>
<titleStmt>
  <title>นายกรัฐมนตรี ร่วมรณรงค์ให้ความรู้กลุ่มเยาวชนในการเป็นเครือข่ายเฝ้าระวังป้องกันแก้ไขปัญหาการค้ามนุษย์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110253&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี ร่วมรณรงค์ให้ความรู้กลุ่มเยาวชนในการเป็นเครือข่ายเฝ้าระวังป้องกันแก้ไขปัญหาการค้ามนุษย์</headline>
<lead></lead>
<neck></neck>
<body><p>นายกรัฐมนตรี ร่วมรณรงค์ให้ความรู้สร้างความตระหนักกระตุ้นการมีส่วนร่วมของกลุ่มเยาวชนในการเป็นเครือข่ายเฝ้าระวังป้องกันแก้ไขปัญหาการค้ามนุษย์ <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า รัฐบาลตระหนักถึงปัญหาการค้ามนุษย์ ไม่ว่าจะเป็นการค้าเด็ก สตรี หรือแรงงาน ซึ่งนับวันจะทวีความรุนแรงมากยิ่งขึ้น ส่งผลกระทบตั้งแต่ระดับบุคคลจนถึงระดับประเทศ ปัญหาดังกล่าวเกิดจากความยากจนและการบริโภควัตถุนิยมมากเกินไป รวมถึงเกิดจากความก้าวหน้าของเทคโนโลยี ดังนั้น รัฐบาลจึงประกาศให้การแก้ไขปัญหาการค้ามนุษย์เป็นวาระแห่งชาติ และประกาศใช้พระราชบัญญัติป้องกันและปราบปรามการค้ามนุษย์ พ.ศ. 2551 เพื่อคุ้มครองบุคคลที่ได้รับความเสียหายจากการค้ามนุษย์ และปราบปรามอาชญากรรมที่เกี่ยวข้องกับการค้ามนุษย์ทั้งหมด พร้อมทั้งให้กระทรวงศึกษาธิการหาแนวทางบรรจุแบบเรียน เรื่องความเสมอภาคระหว่างชายและหญิงรวมทั้ง การเคารพสิทธิสตรีให้เยาวชนได้เรียนรู้และศึกษาด้วย อย่างไรก็ตาม ปัญหาการค้ามนุษย์ ทุกฝ่ายต้องช่วยกันรณรงค์ให้ความรู้สร้างความตระหนัก และกระตุ้นการมีส่วนร่วมของกลุ่มเยาวชน และเข้าร่วมเป็นเครือข่ายเยาวชน เฝ้าระวังปัญหาการค้ามนุษย์ โดยให้เรียนรู้ถึงสถานการการค้ามนุษย์ในรูปแบบต่างๆ พร้อมศึกษาวิธีป้องกันตนเองจากขบวนการค้ามนุษย์ควบคู่กันไป</p></body>
</news>
