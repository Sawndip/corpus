<teiHeader>
<fileDesc>
<titleStmt>
  <title>ปชป.ชี้เสื้อแดงหวังบิดเบือนขั้นตอนวิธีการถวายฎีกา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-15 16:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14322  </bibl>
</sourceDesc>
</fileDesc>
</teiHeader>
<news>
<headline>ปชป.ชี้เสื้อแดงหวังบิดเบือนขั้นตอนวิธีการถวายฎีกา</headline>
<lead></lead>
<neck></neck>
<body><p>วันนี้ (15 ส.ค.) ที่พรรคประชาธิปัตย์ ผู้สื่อข่าวรายงานว่า <persName>น.พ.บุรณัชย์ สมุทรักษ์</persName> โฆษกพรรคประชาธิปัตย์ กล่าวว่า ทางพรรคประชาธิปัตย์ ได้มีการประเมินสถานการณ์และการดำเนินการของกลุ่มแนวร่วมประชาธิปไตยต่อต้านเผด็จการแห่งชาติ ที่มีการกล่าวอ้างในการของขั้นตอนการดำเนินการถวายฎีกา และจะมีพระสงฆ์จะออกมาร่วมในวันที่ 17 ส.ค.นี้ด้วย นั้นพรรคมองว่าเป็นการไม่เหมาะ มีความตั้งใจดำเนินการเพื่อจงใจสร้างเงื่อนไขความขัดแย้ง สร้างฐานมวลนเพื่อถวายฎีกา สิ่งที่พรรคเป็นห่วงคือกระบวนการบิดเบือนการขอพระราชทานอภัยโทษ โดยการกล่าวอ้างกับทูตนั้นเป็นการบิดเบือน หากสำนักงานราชเลขาธิการรับเรื่องไว้ก็ไม่มีทางอื่น จะส่งเรื่องให้รัฐบาลดำเนินการต่อไป</p>
<p>ด้าน<persName>นายชวนนท์ อินทรโกมาลย์สุต</persName> เลขานุการรมว.ต่างประเทศ กล่าวว่า <persName>นายกษิต ภิรมย์</persName> รมว.ต่างประเทศ ได้สั่งให้กระทรวงการต่างประเทศดำเนินการในการชี้แจง ทำความเข้าใจกับต่างประเทศ โดยทำหน้าที่ในการ แปลเอกสารส่งไปยังสถานทูตต่างๆ ในประเทศไทย ว่า เรื่องดังกล่าวเป็นสิทธิของประชาชนคนไทยทุกคน แต่เรื่องนี้ผิดขั้นตอน ขัดต่อหลักกฎหมาย และกระบวนวิธีในการยื่นเป็นอย่างไร เพราะขณะนี้มีความพยายามบิดเบือนประเด็นการถวายฎีกา นอกจากนี้จะดำนินการแปลเอกสารของภาครัฐ ที่ได้มีการแถลงคัดค้านการถวายฎีกา อาทิ การออกแถลงการคัดค้นของปลัดกระทรวง 29 แห่ง อธิการบดีที่ได้ร่วมกลุ่มกันแถลงการคัดค้านฯ เพื่อชี้แจงให้ต่างชาติเข้าใจ ซึ่งจะดำเนินการให้เสร็จสิ้นภายในต้นสัปดาห์หน้า.</p></body>
</news>
