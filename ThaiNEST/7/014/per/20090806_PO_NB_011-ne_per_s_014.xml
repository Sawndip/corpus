<teiHeader>
<fileDesc>
<titleStmt>
  <title>พรรคเพื่อไทย ยื่นหนังสือต่อ กมธ.ป.ป.ช.สภาฯ ให้ตรวจสอบการทุจริตโครงการ “ชุมชนพอเพียง”  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208060088&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พรรคเพื่อไทย ยื่นหนังสือต่อ กมธ.ป.ป.ช.สภาฯ ให้ตรวจสอบการทุจริตโครงการ “ชุมชนพอเพียง”</headline>
<lead></lead>
<neck></neck>
<body><p>พรรคเพื่อไทย ยื่นหนังสือต่อคณะกรรมาธิการ ป.ป.ช. สภาผู้แทนราษฎร ให้ตรวจสอบการทุจริตโครงการ “ชุมชนพอเพียง” พร้อมเตรียมยื่นหนังสือต่อนายกรัฐมนตรีด้วย <persName>นาวาอากาศเอกอนุดิษฐ์ นาครทรรพ</persName> ส.ส.กรุงเทพมหานคร พรรคเพื่อไทย เข้ายื่นหนังสือต่อ<persName>นายวิลาศ จันทร์พิทักษ์</persName> ประธานคณะกรรมาธิการป้องกันและปราบปรามการทุจริตประพฤติมิชอบ (ป.ป.ช.) เพื่อขอให้ตรวจสอบโครงการเศรษฐกิจพอเพียงเพื่อยกระดับชุมชน ซึ่งเป็นหนึ่งในโครงการเร่งด่วนของรัฐบาล เพราะจากการตรวจสอบเบื้องต้นของพรรคเพื่อไทย พบว่า มีการทุจริตเชิงนโยบายและมีข้อสังเกตในส่วนของอำนาจผู้อนุมัติโครงการ ที่ไม่ใช่ผู้อำนวยการ แต่กลับเป็นรองผู้อำนวยการโครงการแทน รวมถึงการเอื้อประโยชน์ให้กับเอกชน นอกจากนี้ขอเรียกร้องไปยัง<persName>นายกอร์ปศักดิ์ สภาวสุ</persName> รองนายกรัฐมนตรีด้านเศรษฐกิจ และเป็นประธานบอร์ดโครงการ ให้แสดงความรับผิดชอบโดยการลาออก และวันพรุ่งนี้ พรรคเพื่อไทยจะเดินทางเข้ายื่นหนังสือต่อนายกรัฐมนตรีให้ตรวจสอบ และหากมีการเพิกเฉย ทางพรรคจะเปิดเผยข้อในมูลเชิงลึกต่อไป ด้าน<persName>นายวิลาศ</persName> กล่าวให้ความมั่นใจภายหลังรับหนังสือว่า คณะกรรมาธิการจะตรวจสอบข้อเท็จจริง หากพบการกระทำผิดจะดำเนินการอย่างจริงจัง และระหว่างการพิจารณา หากพรรคเพื่อไทยมีข้อมูลการทุจริตในโครงการก็ขอให้ส่งข้ามาเพื่อใช้ตรวจสอบด้วย </p></body>
</news>
