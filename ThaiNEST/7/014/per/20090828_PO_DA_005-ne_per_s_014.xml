<teiHeader>
<fileDesc>
<titleStmt>
  <title>ค้านรบ.ถอนทหารออกจากปราสาทพระวิหาร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 16:22:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16895  </bibl>
</sourceDesc>
</fileDesc>
</teiHeader>
<news>
<headline>ค้านรบ.ถอนทหารออกจากปราสาทพระวิหาร</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้(28 ส.ค.) กลุ่มภาคีเครือข่ายผู้ติดตามกรณีปราสาทเขาพระวิหาร ประมาณ 60 คน นำโดย <persName>นพ.ตุลย์ สิทธิสมวงศ์</persName> ผู้ประสานงานสมัชชาประชาชนกรุงเทพ เดินทางมายื่นหนังสือที่ทำเนียบรัฐบาล เพื่อเรียกร้องให้รัฐบาล งดเว้นข้อตกลงชั่วคราว ในการถอนกำลังทหารออกจากบริเวณวัดแก้วสิกขาคีรีสะวารา บริเวณปราสาทพระวิหาร เพราะหากถอนทหารจากบริเวณดังกล่าวจะทำให้ประเทศไทยเสียดินแดน เนื่องจากทหารและประชาชนชาวกัมพูชาจะมาอาศัยอยู่ในบริเวณดังกล่าว ดังนั้นจึงฝากไปถึงรัฐบาลว่า อย่านำข้อตกลงดังกล่าวเข้าสู่การพิจารณาของที่ประชุมร่วมรัฐสภาในสัปดาห์หน้า ที่ผ่านมาทางกัมพูชาได้เรียกร้องที่จะถอนกำลังทหารออกจากบริเวณดังกล่าว แต่การถอนทหารในครั้งนี้ อาจจะมีวาระซ้อนเร้น เพราะต้องการให้เป็นข้ออ้างเพื่อขอขึ้นทะเบียนปราสาทพระวิหารโดยสมบูรณ์ ดังนั้นทางกลุ่มจะไม่ยอมให้ประเทศไทยถอนกำลังทหารออกจากบริเวณดังกล่าว เนื่องจากจะทำให้ประเทศไทยเสียดินแดน</p>
<p>ด้าน<persName>คุณหญิงกัลยา โสภณพานิช</persName> รมว.วิทยาศาสตร์และเทคโนโลยี  ซึ่งเป็นตัวแทนรัฐบาลมารับหนังสือกับกลุ่มเครือข่ายฯ กล่าวว่า รัฐบาลมีแนวคิดและอุดมการณ์ที่เหมือนกัน คือ รักประเทศชาติ รักพื้นแผ่นดิน และถ้ามีโอกาสก็จะต้องตอบแทนคุณแผ่นดิน.
</p></body>
</news>
