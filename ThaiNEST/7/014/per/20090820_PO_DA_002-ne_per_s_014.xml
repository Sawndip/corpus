<teiHeader>
<fileDesc>
<titleStmt>
  <title>'มีชัย'ชี้อาจปรับโครงการฯ ดึงชาวบ้านมีเอี่ยว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-20 09:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15259  </bibl>
</sourceDesc>
</fileDesc>
</teiHeader>
<news>
<headline>'<persName>มีชัย</persName>'ชี้อาจปรับโครงการฯ ดึงชาวบ้านมีเอี่ยว</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (20 ส.ค.) <persName>นายมีชัย วีระไวทยะ</persName> รองประธานกรรมการบริหารโครงการชุมชนพอเพียง เปิดเผยว่า หลังจากเข้ามาทำหน้าที่ ประธานกรรมการบริหารโครงการชุมชนพอเพียง แทน <persName>นายกอร์ปศักดิ์ สภาวสุ</persName> รองนายกรัฐมนตรี ตนจะเน้นนโยบายดึงชาวบ้านเข้ามามีส่วนร่วมในโครงการอย่างจริงจัง และเงินทุนที่ได้รับไปนั้น ส่วนหนึ่งจะต้องคืนไปตั้งเป็นกองทุนเศรษฐกิจพอเพียงของหมู่บ้าน เพื่อให้ชาวบ้านในชุมชนนั้น ๆ สามารถยืนหยัดอยู่ได้ด้วยตนเอง </p>
<p>นอกจากนี้ <persName>นายมีชัย</persName> กล่าวว่า ส่วนปัญหาเรื่องการทุจริตนั้น ขอยกให้เป็นหน้าที่ของเจ้าหน้าที่ตำรวจในการตรวจสอบ เพราะส่วนหนึ่งได้มีการแจ้งความดำเนินคดีแล้ว และนับจากนี้ไป จะประสานไปยังหน่วยงานภาครัฐและเอกชน สถาบันการศึกษา เข้ามามีส่วนร่วมในการตรวจสอบโครงการต่าง ๆ รวมทั้งจะนำข้อมูลโครงการต่าง ๆ ที่ผ่านความเห็นชอบ ขึ้นไปแจกแจงรายละเอียดบนเว็บไซต์ เพื่อให้เกิดความโปร่งใสในการทำงานมากที่สุด ส่วนจะปรับปรุงโครงการหรือไม่นั้น อาจจะต้องปรับปรุง แต่โครงการดังกล่าวเป็นโครงการที่ดี.</p></body>
</news>
