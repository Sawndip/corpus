<teiHeader>
<fileDesc>
<titleStmt>
  <title>ประธานสภาที่ปรึกษาพรรคประชาธิปัตย์ เชื่อคลิปเสียงสั่งสลายการชุมนุมเมื่อเดือนเมษายน ไม่ใช่เสียงนายกรัฐมนตรี  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270075&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานสภาที่ปรึกษาพรรคประชาธิปัตย์ เชื่อคลิปเสียงสั่งสลายการชุมนุมเมื่อเดือนเมษายน ไม่ใช่เสียงนายกรัฐมนตรี</headline>
<lead></lead>
<neck></neck>
<body><p>ประธานสภาที่ปรึกษาพรรคประชาธิปัตย์ เชื่อคลิปเสียงสั่งสลายการชุมนุมเมื่อเดือนเมษายน ไม่ใช่เสียงนายกรัฐมนตรี แต่เป็นการตัดต่อจากกลุ่มที่ต้องการทำลายรัฐบาล <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ กล่าวว่า ยังไม่ได้ฟังเสียงในคลิปเสียง ที่ระบุให้ใช้ความรุนแรงในการสลายการชุมนุม เมื่อช่วงเดือนเมษายนที่ผ่านมา แต่เชื่อว่าไม่ใช่เสียงของ<persName>นายอภิสิทธิ์ เวชชาชีวะ</persName> นายกรัฐมนตรี เพราะส่วนตัวทราบดีว่า นายกรัฐมนตรีไม่มีนิสัยเช่นนั้น และไม่แปลกใจที่กลุ่มความเห็นต่างกับรัฐบาล พยายามทำทุกวิธีเพื่อทำลายความน่าเชื่อถือของรัฐบาล โดยส่วนตัวเชื่อว่าเป็นการตัดต่อเเสยง เพราะที่ผ่านมามีการสร้างสถานการณ์หรือเงื่อนไขทำลายรัฐบาลอยู่แล้ว แต่ขณะนี้ยังไม่ทราบว่าเป็นฝีมือของกลุ่มใด ซึ่งรัฐบาลต้องอธิบายให้ประชาชนเข้าใจข้อเท็จจริง ทั้งนี้มั่นใจว่าคนส่วนใหญ่เข้าใจนายกรัฐมนตรี เพราะการทำงานที่ผ่านมาไม่เคยแสดงกิริยาหยาบคาบ ไม่ว่าจะอยู่ในสถานการณ์ทางการเมือง หรือการใช้ชีวิตปกติ ประธานสภาที่ปรึกษาพรรคประชาธิปัตย์ ยังกล่าวด้วยว่า ไม่รู้สึกแปลกใจที่มีการกระทำรุนแรงกับรัฐบาลมากขึ้น เพราะคนที่ต้องการทำลายสามารถโกหกได้ทุกสถานการณ์อยู่แล้ว</p></body>
</news>
