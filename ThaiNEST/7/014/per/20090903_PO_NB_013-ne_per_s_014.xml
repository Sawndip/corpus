<teiHeader>
<fileDesc>
<titleStmt>
  <title>"ร.ต.อ.เฉลิม" ย้ำ พท. ไม่จับมือ ปชป.จัดตั้งรัฐบาล แน่นอน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030278&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ร.ต.อ.เฉลิม</persName>" ย้ำ พท. ไม่จับมือ ปชป.จัดตั้งรัฐบาล แน่นอน</headline>
<lead></lead>
<neck></neck>
<body><p>ประธาน ส.ส.พรรคเพื่อไทย ย้ำ พรรคเพื่อไทยไม่ร่วมกับพรรคประชาธิปัตย์จัดตั้งรัฐบาลแน่นอน พร้อมระบุ ข้อมูลกรณีคลิปเสียงจะนำไปอภิปรายไม่ไว้วางใจนายกรัฐมนตรีในสมัยการประชุมหน้า <persName>ร้อยตำรวจเอก เฉลิม อยู่บำรุง</persName> ประธาน ส.ส.พรรคเพื่อไทย กล่าวว่า ที่ประชุมพรรคเพื่อไทย มีมติให้ตนเองมาแถลงยืนยันว่าพรรคเพื่อไทยจะไม่ร่วมกับพรรคประชาธิปัตย์ จัดตั้งรัฐบาล ตามสูตร 1+1 ตามที่มีกระแสข่าวแน่นอน เพราะทั้งจุดกำเนิด แนวทาง และนโยบายการทำงานของแต่ละพรรคต่างกัน อย่างไรก็ตาม เห็นว่ากระแสข่าวดังกล่าวทำให้พรรคประชาธิปัตย์ได้รับประโยชน์ เพราะเป็นการปรามพรรคร่วมรัฐบาลให้อยู่อย่างสงบ อย่าขัดแย้งกับพรรคประชาธิปัตย์ ส่วนการตอบกระทู้ถามสดของนายกรัฐมนตรี กรณีคลิปเสียง ตนมองว่าไม่ได้ชี้แจงให้เกิดความกระจ่าง เพียงแต่เป็นการปฏิเสธว่าคลิปเป็นการตัดต่อเท่านั้น โดยจะเก็บข้อมูลดังกล่าวไว้อภิปรายไม่ไว้วางใจนายกรัฐมนตรีในสมัยการประชุมหน้า พร้อมกับกรณีทุจริตโครงการชุมชนพอเพียง และการแต่งตั้งโยกย้ายที่ไม่ชอบธรรม ส่วนการที่นายกรัฐมนตรีอุปมาอุปไมยตนเองในห้องประชุมนั้น ไม่ได้ติดใจอะไร  </p></body>
</news>
