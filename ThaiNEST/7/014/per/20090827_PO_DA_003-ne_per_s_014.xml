<teiHeader>
<fileDesc>
<titleStmt>
  <title>กกต.ยังไม่พร้อมจัดเลือกตั้งส.ส.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 07:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16528  </bibl>
</sourceDesc>
</fileDesc>
</teiHeader>
<news>
<headline>กกต.ยังไม่พร้อมจัดเลือกตั้งส.ส.</headline>
<lead></lead>
<neck></neck>
<body><p>เมื่อวันที่ 26 ส.ค. ที่สำนักงานคณะกรรมการการเลือกตั้ง (กกต.) <persName>นายสุทธิพล    ทวีชัยการ</persName> เลขาธิการ กกต. กล่าวถึงกระแสข่าวการยุบสภาว่า กกต. ต้องพร้อมที่จะจัดการเลือกตั้ง เนื่องจากกฎหมายกำหนดระยะเวลาในการ   จัดการเลือกตั้งไว้ชัดเจน แต่ขณะนี้ กกต. ต้องจัดการเลือกตั้งท้องถิ่นกว่า 3,000 แห่งในวันที่ 6 ก.ย.นี้ อย่างไรก็ตามจากการประชุม กกต. จังหวัด รวมถึงการลงพื้นที่ก็ได้ย้ำเสมอว่า สถานการณ์ไม่แน่นอน จึงให้ กกต.จังหวัดเตรียมตัวไว้ให้พร้อม</p>
<p>“แต่ก็ไม่อยากให้มีการเลือกตั้งก่อนเวลาอันควร เพราะสำนักงาน กกต. ก็กำลังปรับปรุง      การทำงานไม่ว่าจะเป็นระเบียบ ข้อบังคับการเลือกตั้ง หรือการจัดทำบัตรเลือกตั้ง การดำเนินการดังกล่าว กกต. ต้องการเวลาพอสมควร จึงไม่อยากให้มีการยุบสภาหรือมีการเลือกตั้งใหม่ ในขณะนี้ ผมก็อยากได้เวลาเยอะ ๆ ในการเตรียมการ แต่เราคาดการณ์อะไรไม่ได้ เพราะอะไรจะเกิดก็ต้องเกิดหากมีเหตุทำให้เกิดการเลือกตั้งใหม่ ทุกอย่างก็จะชะงักงันและอาจจะต้องกลับไปใช้กติกาเดิม” <persName>นายสุทธิพล</persName> กล่าว.</p></body>
</news>
