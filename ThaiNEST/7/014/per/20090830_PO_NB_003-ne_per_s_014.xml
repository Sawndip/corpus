<teiHeader>
<fileDesc>
<titleStmt>
  <title>ประธาน กกต.นครศรีธรรมราช ขอความร่วมผู้มีสิทธิ์เลือกตั้งออกไปใช้สิทธิ์เลือกตั้ง อบต. เลือกคนดีเข้าไปพัฒนาบ้านเมือง และช่วยกันตรวจสอบการเลือกตั้ง  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290119&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธาน กกต.นครศรีธรรมราช ขอความร่วมผู้มีสิทธิ์เลือกตั้งออกไปใช้สิทธิ์เลือกตั้ง อบต. เลือกคนดีเข้าไปพัฒนาบ้านเมือง และช่วยกันตรวจสอบการเลือกตั้ง</headline>
<lead></lead>
<neck></neck>
<body><p>ประธาน กกต.นครศรีธรรมราช ขอความร่วมผู้มีสิทธิ์เลือกตั้งออกไปใช้สิทธิ์เลือกตั้ง อบต. เลือกคนดีเข้าไปพัฒนาบ้านเมือง และช่วยกันตรวจสอบการเลือกตั้ง <persName>นายไมตรี จันทรา</persName> ประธานคณะกรรมการการเลือกตั้งประจำจังหวัดนครศรีธรรมราช กล่าวถึงการเลือกตั้งองค์การบริหารส่วนตำบล 36 แห่งของจังหวัดนครศรีธรรมราช ในวันที่ 6 กันยายน 2552 ว่า สำนักงาน กกต.นครศรีธรรมราช ได้เตรียมความพร้อม โดยจัดประชุมเจ้าหน้าที่ประจำหน่วยเลือกตั้งแล้ว โดยมีศูนย์ประสานงานอยู่ที่ สำนักงาน กกต.นครศรีธรรมราช อำเภอเมือง และจากการตรวจความพร้อมพบว่า คณะกรรมการเลือกตั้งประจำ อบต.แต่ละแห่ง ได้เตรียมการไปค่อนข้างมากแล้ว ในการเลือกตั้งทุกครั้ง มีความเป็นห่วงเรื่องการซื้อสิทธิ์ขายเสียง สำนักงาน กกต.นครศรีธรรมราช ขอความร่วมมือผู้มีสิทธิ์เลือกตั้งให้จำคำขวัญที่ว่า คนดีไม่ขายสิทธิ์ คนสุจริตไม่ซื้อเสียง ถ้าคิดและทำได้ตามที่กล่าว ประเทศชาติของเราจะเจริญ เพราะเปิดโอกาสให้คนดีเข้าไปทำหน้าที่มากยิ่งขึ้น ประธานคณะกรรมการการเลือกตั้งประจำจังหวัดนครศรีธรรมราช ยังกล่าวอีกว่า ขอให้ผู้มีสิทธิ์เลือกตั้งทุกคน ออกไปใช้สิทธิ์โดยพร้อมเพรียงด้วยความโปร่งใส ให้ความเป็นธรรมแก่ผู้สมัครทุกคน เลือกคนที่เหมาะสมโดยไม่เห็นแก่รางวัล สิ่งตอบแทนทั้งหมด ขอให้เห็นแก่ชาติบ้านเมือง และหากพบเห็นการกระทำที่ผิดกฎหมายเลือกตั้ง ขอให้แจ้งเบาะแสไปที่ 081-272-2105 หรือ 0-7531-0184 จังหวัดนครศรีธรรมราช มีการเลือกตั้ง อบต.ที่ครบวาระ ต้องมีการเลือกตั้งใหม่ 36 แห่ง ในวันอาทิตย์ที่ 6 กันยายน 2552 จำนวน 282 หน่วยเลือกตั้ง มีผู้สมัครรับเลือกตั้งเป็น นายก อบต.79 คน ผู้สมัครรับเลือกตั้งเป็นสมาชิก อบต. 1,016 คน</p></body>
</news>
