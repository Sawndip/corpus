<teiHeader>
<fileDesc>
<titleStmt>
  <title>"เทพไท" เรียกร้อง "พล.อ.ชวลิต" ทำหนาที่โซ่ข้อกลางเจรจากลุ่ม นปช. ยุติปัญหา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208120104&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>" เรียกร้อง "<persName>พล.อ.ชวลิต</persName>" ทำหนาที่โซ่ข้อกลางเจรจากลุ่ม นปช. ยุติปัญหา</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ เรียกร้อง<persName>พลเอกชวลิต ยงใจยุทธ</persName> ทำหน้าที่โซ่ข้อกลางเจรจากลุ่มแนวร่วมประชาธิปไตยต่อต้านเผด็จการแห่งชาติ ยุติปัญหาความขัดแย้ง <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่<persName>พลเอกชวลิต ยงใจยุทธ</persName> อดีตนายกรัฐมนตรี ออกมาแสดงความเห็นถึงกรณีที่กลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ยื่นถวายฎีกาเพื่อขอพระราชทานอภัยโทษให้กับ<persName>พันตำรวจโททักษิณ ชินวัตร</persName> อดีตนายกรัฐมนตรี และปัญหาความขัดแย้งทางการเมืองว่า แนวทางการสร้างความสมานฉันท์ และหันหน้ามาพูดคุยทำความเข้าใจกัน ถือเป็นวิธีที่ดีที่สุดในการยุติปัญหาดังกล่าว ซึ่งในฐานะที่<persName>พลเอกชวลิต</persName> เป็นบุคคลที่กลุ่ม นปช. ให้ความเคารพนับถือ และต้องการเห็นข้อยุติในเรื่องดังกล่าว จึงอยากให้<persName>พลเอกชวลิต</persName> เป็นตัวแทนของคนไทยทั้งประเทศทำหน้าที่เป็นโซ่ข้อกลางเข้าไปเจรจากับกลุ่ม นปช. เพื่อยุติปัญหา อันเป็นการสร้างความขัดแย้งให้เกิดขึ้นในสังคม <persName>นายเทพไท</persName> กล่าวยืนยันว่า รัฐบาลและพรรคประชาธิปัตย์ ไม่ได้ดำเนินการขัดขวางในการยื่นถวายฎีกาของกลุ่ม นปช. เพียงแต่ออกมาให้ความรู้และข้อมูลกับประชาชน ว่าการดำเนินการที่ถูกต้องเป็นอย่างไร โดยส่วนตัวเห็นว่าการดำเนินการดังกล่าวเป็นเพียงแผนการเคลื่อนไหว เพื่อให้เป็นประเด็นทางการเมืองของ<persName>พันตำรวจโททักษิณ</persName> เนื่องจากขณะนี้<persName>พันตำรวจโททักษิณ</persName>ยังใช้ชีวิตเป็นปกติอยู่ที่ต่างประเทศ ไม่ได้เดือดร้อนอย่างที่กล่าวอ้าง </p></body>
</news>
