<teiHeader>
<fileDesc>
<titleStmt>
  <title>นายกฯผลักดันหลักสูตรเสมอภาคแก้ค้ามนุษย์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-11 16:23:56  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189287  </bibl>
</sourceDesc>
</fileDesc>
</teiHeader>
<news>
<headline>นายกฯผลักดันหลักสูตรเสมอภาคแก้ค้ามนุษย์</headline>
<lead>นายกรัฐมนตรี เดินหน้าแก้ปัญหาค้ามนุษย์ ยัน ต้นเหตุมาจากการยึดถือวัตถุนิยมเกินเหตุ เตรียมผลักดันหลักสูตรความเสมอภาคใช้สอนนักเรียน</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวระหว่างการเปิดงานเวทีสัญจร หยุดขบวนการค้ามนุษย์ ว่า ปัญหาการค้ามนุษย์ เกิดขึ้นจากปัญหาความยากจน รวมทั้ง การยึดติดวัตถุ และ การบริโภควัตถุนิยมมากเกินไป ซึ่งรัฐบาลตระหนักในความสำคัญของปัญหาที่ส่งผลกระทบต่อครอบครัว โดยขณะนี้ การแก้ไขปัญหาดังกล่าวนั้น รัฐบาลได้ประกาศการป้องกันแก้ไขปัญหาการค้ามนุษย์เป็นวาระแห่งชาติแล้ว พร้อมกับใช้ พ.ร.บ.ป้องกันและปราบปรามการค้ามนุษย์ 2551 เพื่อคุ้มครองผู้ที่ได้รับความเสียหายจากการค้ามนุษย์ด้วย ทั้งนี้ มองว่า ปัญหาการยึดติดวัตถุนิยมนั้น ควรยึดถือแนวเศรษฐกิจพอเพียงมาปฏิบัติ ก็จะสามารถแก้ไขปัญหาได้ ขณะเดียวกัน รัฐบาลจะผลักดันให้ กระทรวงศึกษาธิการ บรรจุแผนการศึกษา เรื่องความเสมอภาคชายหญิงและสิทธิสตรี ให้เยาวชนได้เรียนรู้ด้วย อย่างไรก็ตาม บริเวณปากซอยพหลโยธิน ที่ห่างกับโรงเรียนฤทธิยะวรรณาลัยประมาณ 500 เมตร กลุ่มคนเสื้อแดง ประมาณ 15 คน มายืนชุมนุม พร้อมชูเท้าตบขับไล่นายกรัฐมนตรี แต่ก็ไม่มีเหตุการณ์ใด เกิดขึ้น </p></body>
</news>
