<teiHeader>
<fileDesc>
<titleStmt>
  <title>ตร.-ทหาร ตรึงกำลัง รปภ.เข้มทำเนียบฯแล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 20:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16919  </bibl>
</sourceDesc>
</fileDesc>
</teiHeader>
<news>
<headline>ตร.-ทหาร ตรึงกำลัง รปภ.เข้มทำเนียบฯแล้ว</headline>
<lead></lead>
<neck></neck>
<body><p>เมื่อเวลา 17.00 น. วันนี้ (28 ส.ค.) ผู้สื่อข่าวรายงานว่า ได้มีการแจกจ่ายใบปลิวภายในทำเนียบรัฐบาล โดยกลุ่มที่อ้างชื่อว่า ประชาคมรักษ์ทำเนียบฯ รักษ์ประวัติศาสตร์ และชาติ ศาสน์ กษัตริย์ ระบุถึง ผู้ที่จะมาชุมนุมทางการเมือง ที่มีเป้าหมายจะชุมนุมที่บริเวณทำเนียบฯ ในช่วงวันที่ 29-31 ส.ค.นี้ ว่า ในฐานะสมาชิกประชาคมรักษ์ทำเนียบฯ รักษ์ประวัติศาสตร์ และชาติ ศาสน์ กษัตริย์ ไม่อยากเห็นการปิดล้อมทำเนียบฯ ไม่อยากเห็นคนขาดสติ ขาดการยับยั้งชั่งใจ บุกรุกเข้าไปในทำเนียบฯ เพราะตึกไทยคู่ฟ้า และตึกสำคัญหลายตึกในทำเนียบฯ มีคุณค่าทางประวัติศาสตร์ที่ประเมินค้ามิได้ เราจึงรู้สึกเป็นห่วง ไม่อยากเห็นความเสียหาย ถึงซ่อมได้ก็ไม่เหมือนเดิม ได้ชื่อว่า เคยถูกทำลายแล้ว เราไม่อยากให้มีตำหนิมลทินที่แก้ไม่ได้เกิดขึ้นในประเทศชาติ จึงวิงวอนมายังผู้ที่จะมาชุมนุมในทุก ๆ ครั้งที่ทำเนียบฯ ขอให้ระวังอย่าให้เกิดอารมณ์โกรธชั่ววูบ แล้วทำลายสถานที่สำคัญทางประวัติศาสตร์ของชาติ</p>
<p>ผู้สื่อข่าวรายงานด้วยว่า ช่วงเย็นได้มีการนำรถบดถนนมาปิดประตูทางเข้า-ออกทำเนียบฯ ทุกด้าน ยกเว้นประตู 5 ฝั่งตรงข้ามกระทรวงศึกษาธิการ และจะอนุญาตให้ข้าราชการ เจ้าหน้าที่ทำเนียบฯ รวมถึงสื่อมวลชน เข้า-ออก ประตู 5 ได้เพียงประตูเดียว เพื่อเป็นการเตรียมการรับมือกับกลุ่มผู้ชุมนุมเสื้อแดง ที่จะมาชุมนุมในวันที่ 30 ส.ค.นี้  </p>
<p>ขณะที่เวลา 18.00 น. กำลังเจ้าหน้าที่ตำรวจ และทหาร จำนวน 4 กองร้อย จะนำกำลังล่วงหน้าเข้ามารักษาความเรียบร้อยภายในทำเนียบฯ โดยจะเริ่มปฎิบัติหน้าที่ตาม พ.ร.บ.ความมั่นคงฯ ตั้งแต่เวลา 00.00 น. ของวันที่ 29 ส.ค.เป็นต้นไป รวมทั้งจะมีการนำกำลังเจ้าหน้าที่ทหารเข้ามาเพิ่มอีก จำนวน 9 กองร้อย ดังนั้น ในการดูแลพื้นที่ทำเนียบฯ ครั้งนี้ จะมีการใช้กำลังเจ้าหน้าที่ตำรวจ และทหาร จำนวนทั้งสิ้น 13 กองร้อย.
</p>
<p>ขณะที่เวลา 18.00 น. กำลังเจ้าหน้าที่ตำรวจ และทหาร จำนวน 4 กองร้อย จะนำกำลังล่วงหน้าเข้ามารักษาความเรียบร้อยภายในทำเนียบฯ โดยจะเริ่มปฎิบัติหน้าที่ตาม พ.ร.บ.ความมั่นคงฯ ตั้งแต่เวลา 00.00 น. ของวันที่ 29 ส.ค.เป็นต้นไป รวมทั้งจะมีการนำกำลังเจ้าหน้าที่ทหารเข้ามาเพิ่มอีก จำนวน 9 กองร้อย ดังนั้น ในการดูแลพื้นที่ทำเนียบฯ ครั้งนี้ จะมีการใช้กำลังเจ้าหน้าที่ตำรวจ และทหาร จำนวนทั้งสิ้น 13 กองร้อย.
</p></body>
</news>
