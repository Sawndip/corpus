<teiHeader>
<fileDesc>
<titleStmt>
  <title>35สว.ทำจม.เปิดผนึกกดดันพม่าปล่อยซูจี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 14:13:58  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185762  </bibl>
</sourceDesc>
</fileDesc>
</teiHeader>
<news>
<headline>35สว.ทำจม.เปิดผนึกกดดันพม่าปล่อย<persName>ซูจี</persName></headline>
<lead>"<persName>ประสาน มฤคพิทักษ์</persName>" เผย ส.ว.35 คนร่วมกันทำจดหมายเปิดผนึก กดดันรัฐบาลทหารพม่าปล่อยตัว "<persName>ออง ซาน ซูจี</persName>" ยืนยันไม่ต้องการแทรกแซงกิจการภายในของพม่า แต่ยึดหลักประชาธิปไตยและสันติสุข</lead>
<neck></neck>
<body><p><persName>นายประสาน มฤคพิทักษ์</persName> ส.ว.สรรหา กลุ่ม 40 ส.ว. เปิดเผยว่า มี ส.ว.จำนวน 35 คน ร่วมลงชื่อเพื่อทำกฎหมายเปิดผนึกกับสมาชิกวุฒิสภาไทย ถึงเลขาธิการสหประชาชาติ ประธานสหภาพยุโรป และเลขาธิการอาเซียน เพื่อกดดันให้รัฐบาลทหารพม่าปล่อยตัว <persName>นางอองซาน ซูจี</persName> และนักโทษการเมืองชาวพม่า เนื่องจากเห็นว่าคำตัดสินของรัฐบาลทหารพม่าให้กักบริเวณ <persName>นางอองซาน ซูจี</persName> เป็นเวลา 18 เดือนนั้น มีความมุ่งหมายที่จะกีดกัน <persName>นางอองซาน ซูจี</persName> ให้พ้นไปจากเวทีการเลือกตั้งในปีหน้า ซึ่งนอกจากจะไม่เป็นธรรมต่อชีวิตและครอบครัวของ <persName>นางอองซาน ซูจี</persName> แล้ว ยังถือเป็นการบั่นทอนในบรรยากาศทางการปรองดองของชาวพม่า และทำให้การก้าวไปสู่ประชาธิปไตยในพม่าลดลงด้วย ส่วนการบุกรุกของชายชาวอเมริกันที่ว่ายน้ำเข้ามาถึงบ้านพักของ <persName>นางอองซาน ซูจี</persName> ที่รัฐบาลทหารพม่าถือเป็นความผิดฐานละเมิดเงื่อนไข ในการกักบริเวณในบ้านพักนั้น ตนเห็นว่าความจริงน่าจะเป็นความบกพร่องของหน่วยรักษาความปลอดภัยของพม่า เพราะ <persName>นางอองซาน ซูจี</persName> ไม่ได้รู้เห็นเป็นใจใดๆ</p>
<p>อย่างไรก็ตาม <persName>นายประสาน</persName> ยืนยันว่า ส.ว.ไทยไม่ได้ต้องการจะแทรกแซงกิจการภายในของพม่า แต่ได้ตระหนักถึงหลักประชาธิปไตย และเพื่อสันติสุขชาวพม่าและชาวโลกทั้งมวล </p></body>
</news>
