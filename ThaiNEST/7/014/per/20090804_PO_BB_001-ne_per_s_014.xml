<teiHeader>
<fileDesc>
<titleStmt>
  <title>ศาลยกคดี"เสรีพิศุทธ์"ฟ้องพล.ต.อ.โกวิท  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/04/news_29225510.php?news_id=29225510  </bibl>
</sourceDesc>
</fileDesc>
</teiHeader>
<news>
<headline>ศาลยกคดี"<persName>เสรีพิศุทธ์</persName>"ฟ้อง<persName>พล.ต.อ.โกวิท</persName></headline>
<lead>ศาลอาญากรุงเทพใต้ พิพากษายกฟ้อง "<persName>พล.ต.อ.โกวิท</persName> " ที่ถูก "<persName>พล.ต.อ.เสรีพิศุทธ์</persName> " เป็นโจทก์ยื่นฟ้องฐานเป็นเจ้าพนักงานปฏิบัติหน้าที่มิชอบ กรณีสมัยดำรงตำแหน่ง ผบ.ตร.ยกเลิกคำสั่งการตั้งกรรมการสืบสวนข้อเท็จจริง ผกก.สน.แสมดำ ที่อาจมีส่วนเกี่ยวข้องกับบ่อนย่านพระราม 2 โดยศาลพิเคราะห์แล้วเห็นว่าการกระทำของจำเลยอยู่ภายใต้กรอบกฎหมายที่ให้อำนาจ หาใช่เป็นการละเว้น หรือปฏิบัติหน้าที่โดยมิชอบ</lead>
<neck></neck>
<body><p>ผู้สื่อข่าวรายงานว่า เมื่อวันที่ 30 ก.ค.ที่ผ่านมา ศาลอาญากรุงเทพใต้ ได้อ่านคำพิพากษายกฟ้อง <persName>พล.ต.อ.โกวิท วัฒนะ</persName> อดีตรองนายกรัฐมนตรี รัฐมนตรีว่าการกระทรวงมหาดไทย และผู้บัญชาการตำรวจแห่งชาติ (ผบ.ตร.) ในคดีดำที่ 5530
2549 ที่ <persName>พล.ต.อ.เสรีพิศุทธ์ เตมียาเวส</persName> อดีต ผบ.ตร. เป็นโจทก์ยื่นฟ้อง ในฐานความผิดเป็นเจ้าพนักงานปฏิบัติหน้าที่โดยมิชอบ ตามมาตรา 157 ประมวลกฎหมายอาญา
ทั้งนี้ สืบเนื่องจากกรณีที่ <persName>พล.ต.อ.โกวิท</persName> สมัยเป็น ผบ.ตร.ได้มีคำสั่งยกเลิกคำสั่งตั้งกรรมการสืบสวนข้อเท็จจริงที่โจทก์ ซึ่งขณะนั้น เป็นจเรตำรวจแห่งชาติ ตั้งกรรมการสืบสวนข้อเท็จจริงผู้กำกับการ สน.แสมดำ หลังจากชุดเฉพาะกิจจากตำรวจสังกัดจเรตำรวจ เข้าจับกุมบ่อนหนุ่มพระราม 2 ในท้องที่ สน.แสมดำ และตั้งคณะกรรมการสืบสวนข้อเท็จจริงแก่ ผกก.สน.แสมดำ</p>
<p>ต่อมา ผกก.สน.แสมดำเกรงว่าจะไม่ได้รับความเป็นธรรม เนื่องจากชุดจับกุมเป็นผู้ใต้บังคับบัญชาโดยตรงของโจทก์ จำเลยจึงตั้งกรรมการขึ้นใหม่ที่มาจากหลายหน่วย นอกจากนี้ กรณีที่จำเลยตั้งกรรมการสืบสวนข้อเท็จจริงโจทก์ กรณีที่โจทก์ไม่ยอมชี้แจงให้กรณีที่โจทก์ถูก <persName>พล.ต.ขัตติยะ สวัสดิผล</persName> และ<persName>นายสุกิจ พูนศรีเกษม</persName> ร้องเรียนกรณีจับกุมบ่อนปอ ประตูน้ำ แต่กลับมาชี้แจงภายหลังว่า เป็นการปฏิบัติตามคำสั่งของ <persName>พล.อ.ชิดชัย วรรณสถิตย์</persName> ไม่ใช่คำสั่งในฐานะผู้ใต้บังคับบัญชาของจำเลย จึงเป็นเหตุให้ฟ้องจำเลย
ศาลได้พิเคราะห์พยานหลักฐานแล้วเห็นว่า กรณีดังกล่าวเป็นการฟ้องซ้ำ เนื่องจากก่อนหน้าที่โจทก์จะนำข้อเท็จจริงเรื่องนี้มาฟ้องศาล ศาลได้ยกฟ้องไปแล้ว และเห็นว่าโจทก์มิใช่ผู้เสียหายในคดีนี้ อีกทั้งการกระทำของจำเลยอยู่ภายใต้กรอบกฎหมายที่ให้อำนาจ หาใช่เป็นการละเว้น หรือปฏิบัติหน้าที่โดยมิชอบตาม ม. 157 การกระทำของจำเลยไม่เป็นความผิดตามฟ้อง จึงพิพากษายกฟ้อง
</p></body>
</news>
