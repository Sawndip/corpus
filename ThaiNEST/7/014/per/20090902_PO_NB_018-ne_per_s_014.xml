<teiHeader>
<fileDesc>
<titleStmt>
  <title>ที่ประชุมร่วมกันของรัฐสภา เห็นชอบร่างกรอบความร่วมมือระหว่างประเทศ ตามรธน. มาตรา 190  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020069&tb=N255209&return=ok&news_headline="  </bibl>
</sourceDesc>
</fileDesc>
</teiHeader>
<news>
<headline>ที่ประชุมร่วมกันของรัฐสภา เห็นชอบร่างกรอบความร่วมมือระหว่างประเทศ ตามรธน. มาตรา 190</headline>
<lead></lead>
<neck></neck>
<body><p>ที่ประชุมร่วมกันของรัฐสภา มีมติเห็นชอบร่างกรอบความร่วมมือระหว่างประเทศ ตามรัฐธรรมนูญ มาตรา 190 ซึ่งเป็นกรอบความร่วมมือตามแนวชายแดนระหว่างประเทศเพื่อนบ้าน จำนวน 6 กรอบ รวมถึงกรอบความร่วมมือชายแดน ไทย – กัมพูชา แล้ว การประชุมร่วมกันของรัฐสภา สมัยสามัญนิติบัญญัติ วันนี้(2 ก.ย.) ซึ่งเริ่มตั้งแต่เวลา 09.00 น. โดยมี<persName>นายชัย ชิดชอบ</persName> ประธานรัฐสภา ทำหน้าที่ประธานการประชุม ซึ่งเป็นการพิจารณากรอบความร่วมมือระหว่างประเทศตามรัฐธรรมนูญ มาตรา 190 ที่ต้องผ่านความเห็นชอบจากรัฐสภา จำนวน 18 กรอบ ซึ่งที่ประชุมได้มีมตินำกรอบความร่วมมือบริเวณเขตแดนระหว่างไทยกับประเทศเพื่อนบ้าน จำนวน 6 กรอบ มาพิจารณาพร้อมกัน และให้มีการประชุมลับเนื่องจากไม่ต้องการให้กระทบต่อความมั่นคงและความสัมพันธ์ระหว่างประเทศ คือ ร่างกรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดน ไทย – กัมพูชา ในกรอบของคณะกรรมการชายแดนทั่วไป ไทย – กัมพูชา และกลไกลอื่น ๆ ภายใต้กรอบนี้ ร่างบันทึกการประชุมคณะกรรมการร่วมมือรักษาความสงบเรียบร้อยตามชายแดนทั่วไป ไทย – ลาว ครั้งที่ 17 กรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดน ไทย – พม่า ในกรอบของคณะกรรมการชายแดนส่วนภูมิภาค ไทย - พม่า และกลไกลอื่น ๆ ภายใต้กรอบนี้ กรอบการประชุมเพื่อรักษาความมั่นคง ความสงบเรียบร้อย และเสริมสร้างความสัมพันธ์ในกรอบของคณะกรรมการระดับสูง ไทย – อินโดนีเซีย และกลไกลอื่นภายใต้กรอบนี้ กรอบการประชุมเพื่อรักษาความมั่นคงและความสงบเรียบร้อยบริเวณพื้นที่ชายแดน ไทย – มาเลเซีย ในกรอบของคณะกรรมการชายแดนทั่วไป ไทย – มาเลเซีย และกลไกลอื่น ๆ ภายใต้กรอบนี้ และกรอบการประชุมคณะกรรมการร่วมมือรักษาความสงบเรียบร้อยตามชายแดนทั่วไป ไทย – ลาว และกลไกลที่เกี่ยวข้อง ซึ่งหลังใช้เวลาประชุมลับนานกว่า 1 ชั่วโมง ปรากฏว่า ที่ประชุมได้มีมติให้ความเห็นชอบทั้ง 6 กรอบ จากนั้น ในการพิจารณากรอบสัญญาเงินกู้ Public Sector Reform Development Policy loan หรือ PSRDPL จากธนาคารโลก วงเงิน 1,000 ล้านเหรียญสหรัฐ คณะรัฐมนตรี ได้ขอถอนร่างดังกล่าวออกไป เพื่อนำกลับไปทบทวนใหม่เพื่อความรอบคอบ ซึ่งที่ประชุมมีมติเห็นชอบให้ถอนร่างสัญญาฉบับนี้ออกไป จากนั้น<persName>นายชัย ชิดชอบ</persName> ประธานรัฐสภา จึงสั่งปิดประชุมร่วมกันของรัฐสภาในเวลา 11.10 น. โดยในเวลา 13.30 น. จะเป็นการประชุมสภาผู้แทนราษฎร</p></body>
</news>
