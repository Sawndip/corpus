<teiHeader>
<fileDesc>
<titleStmt>
  <title>ครม.อนุมัติให้ ก.วิทยาศาสตร์ฯ ทำลายลำไยอบแห้งปี 46-47 เป็นเชื้อเพลิงพลังงานชีวมวล  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080191&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติให้ ก.วิทยาศาสตร์ฯ ทำลายลำไยอบแห้งปี 46-47 เป็นเชื้อเพลิงพลังงานชีวมวล</headline>
<lead></lead>
<neck></neck>
<body><p>คณะรัฐมนตรี อนุมัติให้กระทรวงวิทยาศาสตร์และเทคโนโลยี ดำเนินการทำลายลำไยอบแห้งปี 2546-2547 เป็นเชื้อเพลิงพลังงานชีวมวล และจำหน่ายนำรายได้คืนคณะกรรมการนโยบายและมาตรการช่วยเหลือเกษตรกร <persName>นายวัชระ กรรณิการ์</persName> รองโฆษกประจำสำนักนายกรัฐมนตรี กล่าวว่า คณะรัฐมนตรีได้มีมติอนุมัติการทำลายลำไยอบแห้ง ปี 2546 และปี 2547 ตามที่กระทรวงเกษตรและสหกรณ์เสนอ โดยให้กระทรวงวิทยาศาสตร์และเทคโนโลยีเป็นผู้ดำเนินการทำลายลำไยอบแห้ง ด้วยวิธีการรีไซเคิล โดยบดให้แตกละเอียดหน้าคลังสินค้า แล้วนำไปอัดแท่งใช้เป็นพลังงานชีวมวล ซึ่งไม่เกิดมลภาวะและผลกระทบต่อสิ่งแวดล้อม นอกจากนี้อนุมัติให้กระทรวงวิทยาศาสตร์และเทคโนโลยีจำหน่ายเชื้อเพลิงอัดแท่งชีวมวลที่ผลิตได้ และนำรายได้ส่งคืนคณะกรรมการนโยบายและมาตรการช่วยเหลือเกษตรกร หรือ คชก. ขณะที่ค่าใช้จ่ายนั้นอนุมัติภายในวงเงิน 90 ล้านบาท ตามที่คณะรัฐมนตรีอนุมัติไว้แล้ว โดยแบ่งเป็นค่าทำลายลำไยอบแห้ง 80 ล้านบาท และค่าบริหารจัดการ 10 ล้านบาท</p></body>
</news>
