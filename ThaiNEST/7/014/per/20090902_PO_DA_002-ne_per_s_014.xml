<teiHeader>
<fileDesc>
<titleStmt>
  <title>'ทักษิณ'ปัดไม่เกี่ยวคลิปเสียงนายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 14:27:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17924  </bibl>
</sourceDesc>
</fileDesc>
</teiHeader>
<news>
<headline>'<persName>ทักษิณ</persName>'ปัดไม่เกี่ยวคลิปเสียงนายกฯ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 13.00 น. วันนี้(2 ก.ย.) <persName>พ.ต.ท.ทักษิณ ชินวัตร</persName> อดีตนายกรัฐมนตรี ได้ออกแถลงการณ์ฉบับที่ 5/2552 มีเนื้อหาว่า ในขณะนี้ทางนายกรัฐมนตรีและฝ่ายรัฐบาลได้แถลงต่อประชาชนไปในทำนองที่ว่าผมมีส่วนในการทำคลิปเสียงนายกฯ ตามที่มีการแพร่ในสื่อต่างๆในขณะนี้ ผมขอเรียนว่า ผมอยู่ต่างประเทศ ได้ใช้เวลากับการเดินทางไปเยี่ยมประมุขของรัฐและผู้นำของรัฐบาลประเทศต่างๆ เพื่อให้คำปรึกษาการแก้ไขปัญหาความยากจน โดยน้อมนำและเผยแพร่โครงการพระราชดำริและแนวคิดเกษตรทฤษฏีใหม่ของพระบาทสมเด็จพระเจ้าอยู่หัวต่อประเทศต่างๆ ในขณะเดียวกัน ผมได้หาโอกาสทางการค้าและการลงทุน ขณะนี้ผมและเพื่อนๆได้ลงทุนในหลายกิจการ เช่น เหมืองทอง เหมืองเพชร เป็นต้น ผมขอปฏิเสธข้อกล่าวหาโดยสิ้นเชิง เพราะผมไม่มีเวลาไปเกี่ยวข้องกับเรื่องไร้สาระเช่นนี้ </p>
<p>“ผมจัดลำดับความเร่งด่วนในชีวิตผมได้ และผมรู้สึกแปลกใจที่นายกฯและรัฐบาล พยายามจัดการ จับกุมบุคคลที่รัฐบาลสงสัย และประโคมข่าวเพื่อเบี่ยงเบนประเด็นและปิดบังความไร้ความสามารถและความล้มเหลวในการแก้ปัญหาเศรษฐกิจ และปิดบังการทุจริตคอรัปชั่นอย่างขนานใหญ่ของรัฐบาล เช่นในโครงการชุมชนพอเพียง การโยกย้ายข้าราชการตำรวจ โดยไม่ยึดถือระบบคุณธรรม เป็นต้น“.
</p></body>
</news>
