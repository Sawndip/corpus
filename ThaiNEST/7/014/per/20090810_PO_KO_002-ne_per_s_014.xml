<teiHeader>
<fileDesc>
<titleStmt>
  <title>ผบ.เหล่าทัพ-ผบ.ตร.เตรียมตบเท้าอวยพรวันเกิด"ประวิตร"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090810/23857  </bibl>
</sourceDesc>
</fileDesc>
</teiHeader>
<news>
<headline>ผบ.เหล่าทัพ-ผบ.ตร.เตรียมตบเท้าอวยพรวันเกิด"<persName>ประวิตร</persName>"</headline>
<lead>ผบ.เหล่าทัพ� ผบ.ตร. เตรียมตบเท้าอวยพรวันเกิด �<persName>ประวิตร</persName>� แสดงพลังกู้ศักดิ์ศรีตระกูล �<persName>วงษ์สุวรรณ</persName>� หลัง �<persName>พัชรวาท</persName>� โดนคำสั่งลงพื้นที่ภาคใต้ก่อนเกษียณ เผยรอยร้าว �<persName>อภิสิทธิ์</persName>-<persName>พัชรวาท</persName>� เกิดจากโผ ตร.ไม่ลงตัว เหตุ ปชป.หวังจัดทัพสู้เลือกตั้ง</lead>
<neck>ผู้สื่อข่าวรายงานว่า ในวันที่ 11 สิงหาคม เวลา 06.00 น. <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม จะเดินทางไปร่วมทำบุญเนื่องในวันคล้ายวันเกิดครบรอบ 64 ปี ที่วัดพระศรีมหาธาตุ บางเขน ร่วมกับญาติพี่น้องตระกูล<persName>วงษ์สุวรรณ</persName> โดยเฉพาะตัวของ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ และคนสนิท ซึ่งจะเดินทางไปร่วมทำบุญด้วย</neck>
<body><p>จากนั้นเวลา 07.00 น. <persName>พล.อ.ประวิตร</persName> จะเปิดมูลนิธิป่ารอยต่อ 5 จังหวัด ในกรมทหารราบที่ 1 มหาดเล็กรักษาพระองค์ (ร.1 รอ.) ให้ <persName>พล.อ.อภิชาต เพ็ญกิตติ</persName> ปลัดกระทรวงกลาโหม นำผู้บัญชาการเหล่าทัพ (ผบ.เหล่าทัพ) ประกอบด้วย <persName>พล.อ.ทรงกิตติ จักกาบาตร์</persName> ผู้บัญชาการทหารสูงสุด <persName>พล.อ.อนุพงษ์ เผ่าจินดา</persName> ผู้บัญชาการทหารบก <persName>พล.ร.อ.กำธร พุ่มหิรัญ</persName> ผู้บัญชาการทหารเรือ <persName>พล.อ.อ.อิทธพร ศุภวงศ์</persName> ผู้บัญชาการทหารอากาศ รวมถึง <persName>พล.อ.ประยุทธ์ จันทร์โอชา</persName> เสนาธิการทหารบก และนายทหารระดับสูง ตบเท้าเดินทางไปร่วมอวยพรวันเกิดของ <persName>พล.อ.ประวิตร</persName> ในครั้งนี้ด้วย จากนั้นในเวลา 11.00 น. จะถวายภัตตาหารเพลที่วัดชนะสงคราม</p>
<p>มีรายงานว่า การเปิดมูลนิธิป่ารอยต่อ 5 จังหวัด เพื่อให้ ผบ.เหล่าทัพ ตบเท้าอวยพรในครั้งนี้เกิดขึ้นท่ามกลางกระแสข่าวความไม่เข้าใจกันระหว่าง <persName>นายอภิสิทธิ์ เวชชาชีวะ</persName> นายกรัฐมนตรี กับ <persName>พล.อ.ประวิตร</persName> ในประเด็นความขัดแย้งกรณีกระแสข่าวการปลด <persName>พล.ต.อ.พัชรวาท</persName> ออกจากตำแหน่งก่อนหน้านี้ โดยมีการวิเคราะห์กันว่า การเปิดมูลนิธิในครั้งนี้เพื่อให้ ผบ.เหล่าทัพ ตบเท้าอวย คล้ายเป็นการแสดงพลังเพื่อให้นายกรัฐมนตรีเห็นว่า ผบ.เหล่าทัพ ยังคงจับมือกันเหนียวแน่นในสถานการณ์การเมืองเช่นนี้
</p>
<p>แหล่งข่าวนายทหารระดับสูง เปิดเผยว่า ปัญหาความขัดแย้งระหว่างนายกรัฐมนตรี และ รมว.กลาโหม มีมากขึ้นตามลำดับ โดยเฉพาะประเด็นคำสั่งให้ <persName>พล.ต.อ.พัชรวาท</persName> ไปปฏิบัติภารกิจในพื้นที่ 3 จังหวัดชายแดนภาคใต้ ซึ่งทำให้ <persName>พล.อ.ประวิตร</persName> ไม่พอใจ ทั้ง ๆ ที่ยังเหลือเวลาอีก 50 วันก่อนที่จะ <persName>พล.ต.อ.พัชรวาท</persName> จะเกษียณในปลายเดือนกันยายน นี้ ทั้งนี้ คำสั่งดังกล่าว <persName>พล.อ.ประวิตร</persName> เห็นว่าเป็นคำสั่งที่ไม่ยุติธรรมกับตัวน้องชาย เพราะจะทำให้เกิดความสับสนในตำแหน่งของ <persName>พล.ต.อ.พัชรวาท</persName></p>
<p>แหล่งข่าวนายทหารระดับสูง กล่าวอีกว่า ตอนนี้ในพรรคประชาธิปัตย์เองก็มีปัญหาโดยเฉพาะสมาชิกพรรคที่มีหลายกลุ่มหลายก้อน และตัว<persName>นายอภิสิทธิ์</persName>ก็ไม่สามารถควบคุมเสียงภายในพรรคได้ โดยเฉพาะเรื่องการแต่งตั้งโผนายพล 152 นาย ที่มีความพยายามของสมาชิกพรรคประชาธิปัตย์บางคนที่พยายามที่จะฝากเด็กของตัวเองเข้าไปอยู่ในตำแหน่ง เพื่อเป็นฐานในการบริหารงานของพรรคประชาธิปัตย์ และเพื่อหวังสู้ศึกการเลือกตั้งที่จะเกิดขึ้นในเร็ว ๆ นี้</p></body>
</news>
