<teiHeader>
<fileDesc>
<titleStmt>
  <title>โหรชี้ฟ้าผ่าขณะถวายฎีกาเตือนทำดีได้ดีทำชั่วได้ชั่ว  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-18 19:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000094059  </bibl>
</sourceDesc>
</fileDesc>
</teiHeader>
<news>
<headline>โหรชี้ฟ้าผ่าขณะถวายฎีกาเตือนทำดีได้ดีทำชั่วได้ชั่ว</headline>
<lead></lead>
<neck></neck>
<body><p>  <persName>นายภิญโญ พงศ์เจริญ</persName> นายกสมาคมโหราศาสตร์นานาชาติ กล่าวถึงดวงเมือง ว่า ขณะนี้ลักขณาอยู่ราศีเมษ ในวันที่ 22 ก.ค.ที่เกิดสุริยุปราคาตรงราศีกรกฎระยะ 5 องศา สัมพันธ์กับดาวจันทร์ในดวงเดิม ดาวจันทร์หมายถึงตัวแทนของประชาชน ที่มีความเห็นขัดแย้งกับรัฐบาลรวมถึงฝ่ายค้านด้วยซึ่งจะแสดงบทบาทออกมาให้เห็น เพื่อก่อให้เกิดการเปลี่ยนแปลงครั้งสำคัญที่น่าจับตามอง</p>
<p>และเหตุการณ์นี้ จะปรากฏผลที่รุนแรงในห่วงเวลาที่ดาวอังคารยกใน 2 ช่วงเวลา คือ อังคารยกเข้าราศีเมถุน ธาตุลม ยังเล็งดาวพระเสาร์และดาวพฤหัสในดวงเมือง แล้วยกเข้าราศีกรกฎในวันที่ 3 ต.ค. และเสาร์เข้าสู่ราศีกันย์ในวันที่ 30 ก.ย. อังคารพาดผ่านแนวคราสตรงราศีกรกฎประมาณวันที่ 12-13-14 ต.ค.นี้ จะทำเกิดเหตุการณ์ทางการเมืองที่รุนแรงนำไปสู่การเปลี่ยนแปลงในช่วงปลาย ก.ย. ถึงกลางเดือน ต.ค. ตั้งแต่วันที่ 30 ก.ย.และวันที่ 2-3-4 ต.ค. และวันที่12-15 ต.ค. และจะเกิดภัยธรรมชาติที่รุนแรงเกี่ยวกับดินน้ำลม</p>
<p><persName>นายภิญโญ</persName> กล่าวว่า กลุ่มคนเสื้อแดงมักจะใช้เลข 8 ในการต่อสู้ อย่างวันที่ยื่นถวายฎีกาเป็นวันที่ 17 ส.ค.ซึ่งนำสองตัวมาบวกกันเท่ากับ 8 เลขนี้แสดงถึง ความกล้า แข็งและขยัน เข้มแข็งในทางอิทธิฤทธิ์ให้ผลรุนแรงแตกหักและ 8 ยังเป็นตัวแทนของราหู แสดงอาการของอาการมัวมองอะไรไม่เห็นชัด มืด ไม่เห็นอะไรเลย ฉะนั้นตามความหมายจะต้องใช้ความกล้าในลีลาของอังคาร แต่ความกล้าของกลุ่มเสื้อแดงที่เกิดขึ้นนี้เหตุผลยังไม่ชัดแจ้ง ไม่กระจ่างแฝงเร้นอะไรอยู่หรือไม่ อาจะส่งผลต่อชาติบ้านเมืองในอนาคตได้</p>
<p>กรณีเกิดเหตุฟ้าร้อง ฟ้าผ่า บริเวณพระบรมมหาราชวังขณะกลุ่มคนเสื้อแดง ยื่นถวายฎีกานั้น พระราช วังถือเป็นสถานที่ศักดิ์สิทธิ์ ย่อมมีเทพยดาหรือสิ่งศักดิ์สิทธิ์สถิตอยู่ โดยเฉพาะพระแก้วมรกต การเกิดฟ้าฝ่านี้เป็นไปตามประสงค์ของเทพยดาหรือสิ่งศักดิ์สิทธิ์ ที่จะบอกหรือเตือนมนุษย์ที่อยู่ในสถานที่นั้นให้ทราบว่า ที่แห่งนี้มีสิ่งศักดิ์สิทธิ์ เพราะฉะนั้นจะทำอะไรในสถานที่แห่งนี้ ต้องทำด้วยความรอบคอบ ระมัดระวัง โดยเฉพาะจะต้องทำด้วยเจตนาบริสุทธิ์ และมีความเคารพยำเกรง หากทำด้วยอกุศลเจตนาสิ่งศักดิ์ก็จะลงโทษทำร้ายหรือไม่ให้อภัย แต่หากทำด้วยกุศลเจตนาฟ้าดินยอมรับและพร้อมที่จะโอบอุ้มด้วย</p>
<P>ส่วน <persName>พ.ต.ท.ทักษิณ ชินวัตร</persName> นั้น ขณะนี้ดาวเสาร์ยังทับดาวเสาร์อยู่ ตามตำราของ <persName>สมเด็จเจ้าฟ้ากรมหลวงพิทักษ์มนตรี (เจ้าฟ้าสัมพันธวงศ์)</persName> เขียนไว้ว่า โทษทุกข์ที่ไว้แต่เก่านั้นจะเกิดเป็นเรื่องขึ้นมา จะเสียทรัพย์สินให้ระวังโจรผู้ร้ายจะหาโอกาสเข้ามาเอาทรัพย์สิน และต้องระวังสุขภาพ อาจจะเกิดภัยอันตรายต่างๆ อีกด้วย ให้ระวังเกรงอายุจะสั้น แต่ในวันที่ 30 ก.ย.นี้ดาวเสาร์จะออกไปแล้วมาทับลักขณากำเนิดในราศรีกันย์ ถ้าจะกลับมาในช่วงนี้มีปัญหาถูกต้านแน่ ต้องรอไปอีก 2 ปีครึ่ง เพราะช่วงนั้นดาวพฤหัสในดวงจรจะเข้ามาเล็งในลักขณาดวงของ <persName>พ.ต.ท.ทักษิณ</persName> โดยเฉพาะอย่างยิ่งตอนที่ยกเข้าสู่ในราศีมีนท่านอาจจะมีโอกาสดีๆ เกิดขึ้นได้</p></body>
</news>
