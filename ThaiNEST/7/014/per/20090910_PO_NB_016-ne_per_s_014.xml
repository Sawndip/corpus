<teiHeader>
<fileDesc>
<titleStmt>
  <title>"พล.ต.สนั่น" เชื่อ รมว.กลาโหม จะไม่ลาออกจากตำแหน่ง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100104&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>พล.ต.สนั่น</persName>" เชื่อ รมว.กลาโหม จะไม่ลาออกจากตำแหน่ง</headline>
<lead></lead>
<neck></neck>
<body><p>รองนายกรัฐมนตรี เชื่อ รัฐมนตรีว่าการกระทรวงกลาโหม จะไม่ลาออกจากตำแหน่ง พร้อมระบุ กกต.ชี้มูลความผิด 16 ส.ส.ไม่กระทบการทำหน้าที่รัฐมนตรี <persName>พลตรีสนั่น ขจรประศาสน์</persName> รองนายกรัฐมนตรี ไม่เชื่อว่ากรณีที่<persName>นายอภิสิทธิ์ เวชชาชีวะ</persName> นายกรัฐมนตรี มีคำสั่งย้าย<persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติไปประจำสำนักนายกรัฐมนตรี จะทำให้<persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม ซึ่งเป็นพี่ชายของ<persName>พลตำรวจเอกพัชรวาท</persName> จะลาออกจากตำแหน่งรัฐมนตรี เพราะเชื่อว่า<persName>พลเอกประวิตร</persName>เป็นผู้ใหญ่และมีเหตุผลเพียงพอ ทั้งยังเชื่อว่าจะไม่ส่งผลกระทบต่อเสถียรภาพของรัฐบาล <persName>พลตรีสนั่น</persName> ยังกล่าวถึงกรณีที่คณะกรรมการการเลือกตั้ง หรือ กกต. ชี้มูลความผิด 16 ส.ส. ซึ่งมีรัฐมนตรีรวมอยู่ด้วยนั้น ว่า จะไม่กระทบต่อการทำหน้าที่รัฐมนตรี และไม่จำเป็นต้องลาออกจากตำแหน่ง ส่วนความสัมพันธ์ของพรรคร่วมรัฐบาล ยังไม่เป็นปัญหาใหญ่ และเชื่อว่าจะทำความเข้าใจกันได้ </p></body>
</news>
