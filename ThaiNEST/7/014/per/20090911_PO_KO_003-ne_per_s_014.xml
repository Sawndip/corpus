<teiHeader>
<fileDesc>
<titleStmt>
  <title>40ส.ว.ไม่มีปัญหาแก้รธน.แนะตั้งกก.อิสระ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090911/28060  </bibl>
</sourceDesc>
</fileDesc>
</teiHeader>
<news>
<headline>40ส.ว.ไม่มีปัญหาแก้รธน.แนะตั้งกก.อิสระ</headline>
<lead>กลุ่ม 40 ส.ว. ไม่มีปัญหา แต่แนะ ตั้ง กก.อิสระ ก็พอ และขั้นสุดท้ายต้องมีประชามติ</lead>
<neck></neck>
<body><p>(11ก.ย.) <persName>นายไพบูลย์ นิติตะวัน</persName> ส.ว.สรรหา แกนนำกลุ่ม 40 ส.ว. กล่าวถึงกรณีที่วิปรัฐบาลมีท่าทีจะเสนอให้แก้ไขรัฐธรรมนูญเฉพาะมาตรา 291 เพื่อให้มีส.ส.ร. 3 มาแก้รัฐธรรมนูญ ว่า ไม่มีปัญหา แต่คิดว่าไม่จำเป็นถึงขนาดนั้น เพราะถ้าแก้มาตรา 291 ก็ต้องมาเถียงกันวุ่นวายในรัฐสภาอีก ทั้งนี้ นายกฯ สามารถตั้งคณะกรรมการอิสระ ที่มีนักวิชาการ ประชาชนทุกภาคส่วน มารวบรวมความเห็นของประชาชนต่อข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญในทุกประเด็น และฟังความเห็นเพิ่มเติมของประชาชนว่า จะเสนอให้แก้ไขส่วนใดเพิ่ม เพื่อให้มีความชัดเจน ถ้าไม่มีปัญหา ก็ดำเนินการแก้ไขและลงประชามติ ส่วนถ้ามีปัญหา ก็ตั้งส.ส.ร. 3 ขึ้นมา และยกร่างกันใหม่ จากนั้นค่อยประชามติ คือ ไม่ว่าจะรูปแบบใด แต่ขอให้มีการทำประชามติก็ น่าจะสมบูรณ์ยิ่งขึ้น</p>
<p>เมื่อถามว่า เริ่มมีการโจมตีว่า ข้อเสนอตั้ง ส.ส.ร. 3 เป็นการยื้อเวลาของรัฐบาล <persName>นายไพบูลย์</persName> กล่าวว่า หากไม่ทำเช่นนี้ก็จะเป็นการรวบรัด ตัดตอน ตนจึงเห็นว่า ทำถูกต้องแล้ว และเป็นเรื่องจำเป็น หากมีประเด็นที่เกี่ยวข้องกับนักการเมืองก็ควรมีคนกลางขึ้นมาทำ และคงไม่ใช่การยื้อเวลาของรัฐบาล เพราะเรื่องนี้หากทำไม่ชัดเจนก็จะกลายเป็นความขัดแย้งขึ้นมาอีก</p></body>
</news>
