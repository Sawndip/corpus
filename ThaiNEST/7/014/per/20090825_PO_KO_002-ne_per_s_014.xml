<teiHeader>
<fileDesc>
<titleStmt>
  <title>“เทือก”เสนอครม.ประกาศพรบ.มั่นคงฯเฉพาะเขตดุสิต  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090825/25734  </bibl>
</sourceDesc>
</fileDesc>
</teiHeader>
<news>
<headline><persName>เทือก</persName>�เสนอครม.ประกาศพรบ.มั่นคงฯเฉพาะเขตดุสิต</headline>
<lead><persName>สุเทพ</persName>� เสนอครม.ประกาศ พรบ.ความมั่นคง ควบคุมเฉพาะเขตดุสิต ระบุ ม็อบมาไม่ถึงพันก็ป้องกันไว้ก่อน พร้อมขอบคุณม็อบเสื้อแดงล่วงหน้าที่ไม่ก่อเหตุรุนแรง</lead>
<neck></neck>
<body><p>(25ส.ค.) เวลา 07.50 น. <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ถึงการเสนอ พ.ร.บ.ความมั่นคงต่อที่ประชุมครม.เพื่อเตรียมรับมือกับการชุมนุมของกลุ่มแนวร่วมประชาธิปไตยขับไล่เผด็จการแห่งชาติ(นปช.) ว่า ตนมีหน้าที่ดูแลให้ทุกอย่างเรียบร้อยมากที่สุด สาเหตุที่ต้องเสนอครม.ประกาศใช้พ.ร.บ.ความมั่นคงเพื่อเตรียมการควบคุมและรักษาความสงบเรียบร้อยของบ้านเมืองไม่มีเหตุผลอะไรพิเศษไปกว่านั้น เมื่อถามว่าจะประกาศใช้ในเขตพื้นที่ใดบ้าง <persName>นายสุเทพ</persName> กล่าวว่า พื้นที่เขตดุสิต ซึ่งในช่วงแรกอาจประกาศเพียงไม่กี่วัน โดยเริ่มวันที่ 29-30 ส.ค.จึงต้องขอขอนุมัติ ครม.เอาไว้ก่อน โดยตนจะเป็นผู้รักษาการ</p>
<p> เมื่อถามว่า เจ้าหน้าที่ตำรวจประเมินเบื้องต้นว่าจะมีกลุ่มผู้ชุมนุมมาแค่หลักพันเท่านั้น <persName>นายสุเทพ</persName> กล่าวว่า จะมากี่คนก็ไม่เป็นไร ตนมีหน้าที่เตรียมการไว้ก่อนไม่เช่นนั้นตนจะรักษาความสงบเรียบร้อยของบ้านเมืองไว้ได้อย่างไร ผู้สื่อข่าวถามว่า หากประกาศเพียงพื้นที่เขตดุสิตแต่กลุ่มผู้ชุมนุมอาจจะดาวกระจายไปนอกพื้นที่ตรงจุดนี้จะมีแผนสำรองไว้หรือไม่ <persName>นายสุเทพ</persName> กล่าวว่า ดูไปเรื่อยแก้ตามสถานการณ์ เราดูว่ามีมาตรการใดที่จะใช้วิธีใดที่จะทำให้บ้านเมืองเกิดความสงบเรียบร้อย</p>
<p>ผู้สื่อข่าวถามว่าจะให้ทหารเป็นผู้ช่วยเจ้าพนักงานด้วยใช่หรือไม่ <persName>นายสุเทพ</persName> กล่าวว่า ทำตามกฎหมาย พ.ร.บ.ความมั่นคง เมื่อถามว่าทางการข่าวรายงานหรือไม่ว่าจะเกิดเหตุรุนแรง <persName>นายสุเทพ</persName> กล่าวว่า ไม่จำเป็นว่าจะต้องมีเหตุรุนแรงแล้วตนถึงจะต้องทำอะไร ตนมีหน้าที่รักษาความสงบเรียบร้อยตนก็ต้องป้องกันเอาไว้บ้าง ต่อข้อถามว่ากลุ่มคนเสื้อแดงบอกว่าเขาไม่ได้มาก่อเหตุรุนแรง <persName>นายสุเทพ</persName> กล่าวว่า ก็ดีแล้ว ขอบคุณมากที่จะไม่ก่อเหตุรุนแรง ตนจะได้ไม่เหนื่อย</p></body>
</news>
