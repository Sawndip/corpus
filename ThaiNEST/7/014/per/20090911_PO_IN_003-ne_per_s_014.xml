<teiHeader>
<fileDesc>
<titleStmt>
  <title>กก.สอบม็อบเมย.ยันไม่มีตายตอนสลาย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-11 16:18:05  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189284  </bibl>
</sourceDesc>
</fileDesc>
</teiHeader>
<news>
<headline>กก.สอบม็อบเมย.ยันไม่มีตายตอนสลาย</headline>
<lead>คณะกรรมการตรวจสอบข้อเท็จจริง เหตุการณ์ชุมนุมทางการเมือง เตรียมส่งผลสอบให้ ประธานรัฐสภา ก่อนประชุมร่วม โดยไม่มีการชี้มูลความผิดฝ่ายใด</lead>
<neck></neck>
<body><p><persName>นายสมศักดิ์ บุญทอง</persName> ประธานคณะกรรมการตรวจสอบข้อเท็จจริง เหตุการณ์ชุมนุมทางการเมือง แถลงว่า คณะกรรมการ ได้สรุปผลการศึกษาข้อเท็จจริงเสร็จแล้ว โดยจะส่งให้ <persName>นายชัย ชิดชอบ</persName> ประธานรัฐสภา ในวันที่ 14 ก.ย. เวลา 13.00 น. เพื่อประกอบการพิจารณาก่อนการเปิดประชุมร่วมรัฐสภา ในวันที่ 16 และ 17 ก.ย. นี้ โดยข้อสรุปเบื้องต้นของคณะกรรมการ ไม่ได้ชี้ชัดว่าฝ่ายใดถูก หรือผิด เพียงแต่รับทราบข้อเท็จจริงว่า มีการชุมนุมที่ไหนอย่างไรบ้าง เนื่องจากความเห็นของคณะกรรมการ แบ่งออกเป็น 2 ฝ่าย แต่ที่ยืนยันได้ คือ ไม่พบผู้เสียชีวิตจากเหตุการณ์ชุมนุม ส่วนการเสียชีวิตของ <persName>พลทหาร อภินพ เครือสุข</persName> ทหารรับใช้ภายในบ้านพัก แม่ทัพภาคที่ 1 นั้น ยังไม่พบหลักฐานชี้ชัดว่าเกี่ยวข้องกับการชุมนุมหรือไม่ ส่วนคลิปเสียงสั่งการให้ใช้ความรุนแรง ในการสลายการชุมนุมของนายกรัฐมนตรีนั้น ที่ประชุมมีมติให้นำไปใส่ในภาคผนวก โดยจะไม่มีการถอดคำพูดในคลิปเสียง แต่จะทำเพียงการถอดเทปบันทึกปากคำของเจ้าหน้าที่ตำรวจ และ <persName>พ.ญ.คุณหญิงพรทิพย์ โรจนสุนันท์</persName> มาใส่ไว้ในรายงานเท่านั้น นอกจากนี้ คณะกรรมการ ยังมีข้อเสนอแนะว่า ในอนาคตควรจะมีกฎหมายเข้ามาดูแลควบคุมการชุมนุมโดยเฉพาะรวมทั้ง การสลายการชุมนุม ที่ควรจะมีเจ้าหน้าที่มาดำเนินการ ไม่ควรมีทหารเข้ามาเกี่ยวข้อง</p></body>
</news>
