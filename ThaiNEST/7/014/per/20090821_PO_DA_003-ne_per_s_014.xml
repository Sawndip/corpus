<teiHeader>
<fileDesc>
<titleStmt>
  <title>"เทพเทือก"หวั่นแพ้ปัดซิวส.ส.สุราษฎร์ฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-21 07:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15407  </bibl>
</sourceDesc>
</fileDesc>
</teiHeader>
<news>
<headline>"<persName>เทพเทือก</persName>"หวั่นแพ้ปัดซิวส.ส.สุราษฎร์ฯ</headline>
<lead></lead>
<neck></neck>
<body><p>เมื่อวันที่ 20 ส.ค. ที่ท่าอากาศยานดอนเมือง <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงการลงพื้นที่ จ.สุราษฎร์ธานี เพื่อช่วยหาเสียงให้กับ<persName>นายธานี เทือกสุบรรณ</persName> น้องชายที่ลงสมัครรับเลือกตั้งซ่อม ส.ส.สุราษฎร์ธานี เขต 1 ในนามพรรคประชาธิปัตย์ว่า เชื่อว่าชาวสุราษฎร์ธานีพยายามที่จะยกระดับการเลือกตั้งของไทย เพราะที่ผ่านมาชาวต่างประเทศมองว่าคนไทยไม่เข้าใจระบอบ ประชาธิปไตย เนื่องจากมีภาพคนเสื้อเหลือง เสื้อแดง เสื้อน้ำเงิน ออกมาเคลื่อนไหวเป็นระยะ ทั้งที่ความจริงแล้วคนไทยเข้าใจระบอบประชาธิปไตย ดังนั้นการเลือกตั้งที่ จ.สุราษฎร์ธานี จะเป็นภาพสะท้อนถึงความพยายามแสดงออกว่าคนไทยเข้ามามีส่วนในทางการเมือง ไม่ได้ตกอยู่ภายใต้อาณัติหรืออิทธิพล ส่วนความมั่นใจว่าจะรักษาพื้นที่ไว้ได้หรือไม่  นั้นก็ขึ้นอยู่กับประชาชน ซึ่งตนจะพยายาม ทำให้ดีที่สุด และยืนยันว่าประชาชนในภาคใต้ไม่มีการซื้อเสียง และหากใครซื้อเสียงในพื้นที่ภาคใต้นั้นก็จะมีการดูถูก เพราะประชาชนไม่ยอมรับ.</p></body>
</news>
