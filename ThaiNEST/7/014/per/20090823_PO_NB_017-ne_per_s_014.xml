<teiHeader>
<fileDesc>
<titleStmt>
  <title>ฝนตกหนักที่สมุย ปชป.ยังเปิดปราศรัยใหญ่ไม่ได้  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230131&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ฝนตกหนักที่สมุย ปชป.ยังเปิดปราศรัยใหญ่ไม่ได้</headline>
<lead></lead>
<neck></neck>
<body><p>เกิดฝนตกหนักที่ อ.สมุย จ.สุราษฎร์ธานี ทำให้ขณะนี้พรรคประชาธิปัตย์ยังไม่สามารถเปิดการปราศรัยใหญ่ เพื่อรณรงค์หาเสียงเลือกตั้งซ่อม ส.ส. เขต 1 จังหวัดสุราษฎร์ธานีได้ การเปิดปราศรัยใหญ่ เพื่อรณรงค์หาเสียงเลือกตั้งซ่อม ส.ส.เขต 1 จังหวัดสุราษฎร์ธานี ของพรรคประชาธิปัตย์ในวันนี้ (23 ส.ค.52) ที่บริเวณตลาดหน้าทอน อ.สมุย จ.สุราษฎร์ธานี เมื่อถึงเวลาเริ่มการปราศรัยของบรรดาแกนนำของพรรคตามกำหนดการเดิม คือเวลา 17.00 น. ที่ผ่านมา แต่ปรากฏว่าได้เกิดฝนตกหนักและลมพัดแรง ทำให้บริเวณเวที และเก้าอี้รวมถึงอุปกรณ์ต่าง ๆ ที่เจ้าหน้าที่ของพรรคได้จัดเตรียมไว้อำนวยความสะดวกให้แก่ประชาชน ถูกลมพัดกระจัดกระจายอยู่รอบบริเวณด้านหน้าเวที ส่วนบรรดาประชาชนที่เดินทางมารอฟังการปราศรัยจำนวนหนึ่ง ต่างหาที่หลบฝนบริเวณร้านค้าและอาคารต่าง ๆ รอบสถานที่การจัดปราศรัยใหญ่ของพรรคประชาธิปัตย์ ทั้งนี้ล่าสุดยังคงมีฝนตกหนักลงมา ทำให้จนถึงขณะนี้พรรคประชาธิปัตย์ยังไม่สามารถเปิดการปราศรัยใหญ่ได้</p></body>
</news>
