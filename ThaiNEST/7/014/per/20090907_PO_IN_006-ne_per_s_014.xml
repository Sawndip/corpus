<teiHeader>
<fileDesc>
<titleStmt>
  <title>รองฯสุเทพแจงกก.สิทธิ์ออกพรบ.มั่นคง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-07 16:12:15  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=188658  </bibl>
</sourceDesc>
</fileDesc>
</teiHeader>
<news>
<headline><persName>รองฯสุเทพ</persName>แจงกก.สิทธิ์ออกพรบ.มั่นคง</headline>
<lead><persName>รองนายกฯสุเทพ เทือกสุบรรณ</persName> เมินชี้แจง กรรมการสิทธิมนุษยชน ขณะที่ด้านเจ้าหน้าที่ สภาความมั่นคงแห่งชาติ แฉ การออก พ.ร.บ.ความมั่นคง มีบางอย่างไม่น่าไว้วางใจ</lead>
<neck></neck>
<body><p><persName>น.พ.นิรันดร์ พิทักษ์วัชระ</persName> กรรมการสิทธิมนุษยชน เปิดเผยภายหลังการประชุมเพื่อพิจารณาคำร้องของ<persName>นายสมยศ พฤกษาเกษมสุข</persName> และ <persName>นายทรงชัย วิมลภัตรานนท์</persName> ตัวแทน กลุ่ม 24 มิถุนา ประชาธิปไตย ที่ขอให้ตรวจสอบการประกาศใช้ พระราชบัญญัติการรักษาความมั่นคงภายในราชอาณาจักร ของรัฐบาลว่า ทันทีที่มีการประกาศใช้ พระราชบัญญัติการรักษาความมั่นคงภายในราชอาณาจักร ก็เท่ากับเป็นการละเมิดสิทธิของประชาชน รวมทั้ง ยังแสดงถึงเหตุการณ์ที่ไม่ปกติ ที่ต้องใช้กำลังทหาร โดยในวันนี้มีตัวแทนจาก สภาความมั่นคงแห่งชาติหรือ สมช. นักวิชาการ และนักกฎหมายเข้าชี้ แจงขาดเพียง <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ที่ไม่เดินทางมาให้ปากคำ โดยอ้างว่าติดภารกิจไปต่างประเทศ พร้อมกันนี้ สภาความมั่นคงแห่งชาติ หรือ สมช.ยืนยัน มีความไม่โปร่งใส และไม่น่าไว้วางใจ แต่ไม่สามารถเปิดเผยได้ เนื่องจากเป็นความลับ อย่างไรก็ตามในวันที่ 14 ก.ย.นี้ กรรมการสิทธิ์ จะเชิญ นายสุเทพ มาให้ปากคำอีกครั้ง ทั้งนี้ หากไม่สามารถเดินทางมาชี้แจงด้วยตนเองก็สามารถชี้แจงเป็นเอกสารได้ เพราะกรรมการสิทธิ์ ต้องสรุปเรื่องดังกล่าวให้ได้ก่อน วันที่ 19 ก.ย. ที่จะมีการชุมนุมใหญ่ของกลุ่มคนเสื้อแดง อีกครั้ง </p></body>
</news>
