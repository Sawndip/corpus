<teiHeader>
<fileDesc>
<titleStmt>
  <title>อภิสิทธิ์เล็งโฟนอินเกาะติดไทยช่วงไปยูเอ็น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090911/28075  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>เล็งโฟนอินเกาะติดไทยช่วงไปยูเอ็น</headline>
<lead><persName>ปณิธาน</persName> � เผย � <persName>มาร์ค</persName> � เตรียมโฟนอินช่วงไปยูเอ็น เกาะติดสถานการณ์ในไทย ย้ำ จนท.ดูแลม็อบเสื้อแดง ทำงานตามกฎหมาย</lead>
<neck></neck>
<body><p>ผู้สื่อข่าวรายงานเมื่อเวลา 11.00 น. วันที่ 11 ก.ย.ที่ทำเนียบรัฐบาล ก่อนที่<persName>พล.อ.ประวิตร วงษ์สุวรรณ</persName> รมว.กลาโหมจะนำ<persName>พล.ท. ดวงใจ พิจิด</persName> รองนายกรัฐมนตรีและรมว.ป้องกันประเทศ สาธารณรัฐประชาธิปไตยประชาชนลาว เข้าเยี่ยมคารวะ<persName>นายอภิสิทธิ์ เวชชาชีวะ</persName> นายกรัฐมนตรีนั้น ได้มีการหารือกับ<persName>พล.อ.ประวิตร</persName>เป็นการส่วนตัวประมาณ 10 นาที
</p>
<p> <persName>นายปณิธาน วัฒนายากร</persName> รองเลขาธิการนายกรัฐมนตรี ปฎิบัติหน้าที่โฆษกประจำสำนักนายกรัฐมนตรี เปิดเผยว่า นายกรัฐมนตรีและ<persName>พล.อ.ประวิตร</persName>ไม่ได้หารือเกี่ยวกับ<persName>พล.ต.อ.พัชรวาท วงษ์สุสวรณ</persName> ผบ.ตร.แต่เป็นการพูดคุยเรื่องเกี่ยวกับความสัมพันธ์ไทย-ลาวและแลกเปลี่ยนความคิดเห็นเกี่ยวกับทางการเมือง รวมทั้งการบริหารจัดการในช่วงที่นายกรัฐมนตรีเดินทางไปร่วมประชุมสมัชชาสหประชาชาติสมัยสามัญครั้งที่ 64 และกิจกรรมสร้างความเชื่อมั่นแก่ประเทศไทย ระหว่างวันที่ 20-27 ก.ย.นี้ที่ประเทศสหรัฐอเมริกา โดยในช่วงดังกล่าวที่มีหลายคนแสดงความเป็นห่วงเกี่ยวสถานการณ์การชุมนุมนั้นตนขอยืนยันว่าในการบริหารจัดอย่างเป็นระบบและมีผู้รับผิดชอบอย่างชัดเจน รวมทั้งฝ่ายที่เกี่ยวข้องต่าง ๆ จะมีการประเมินสถานการณ์เป็นระยะ ๆ ซึ่งการชุมนุมนั้นเป็นสิทธิ์ของประชาชนในส่วนของรัฐบาลก็จะจัดการให้อยู่ในกรอบของกฎหมาย
</p>
<p><persName>นายปณิธาน</persName> กล่าวต่อว่า ในระหว่างที่นายกรัฐมนตรีเดินทางไปต่างประเทศนั้นนายกรัฐมนตรีจะติดต่อให้ข่าวเป็นระยะ ๆ โดยนายกรัฐมนตรีจะให้สัมภาษณ์สดผ่านระบบอินเตอร์ หรือให้สัมภาษณ์ผ่านรายการใดรายการหนึ่ง นอกจากนั้นก่อนที่นายกรัฐมนตรีจะเดินทางไปประเทศสหรัฐอเมริกา นายกรัฐมนตรีในฐานะประธานคณะกรรมการ กอ.รมน. จะเรียกประชุมเพื่อมอบนโยบายการทำงาน รวมทั้งประเมินสถานการณ์และรับฟังความคิดเห็นจากหน่วยงานที่เกี่ยวข้อง ก่อนที่จะตัดสินใจว่าจะใช้ พ.ร.บ.ความมั่นคงฯ หรือไม่ อย่างไรก็ตามนายกรัฐมนตรีไม่ได้แสดงความเป็นห่วงเกี่ยวกับสถานการณ์ดังกล่าว แต่ได้กำชับให้หน่วยงานที่ดูแลรักษาความปลอดภัย ทำงานตามกรอบที่วางไว้ และปรับแผนการทำงานให้สอดคล้องกับสถานการณ์</p>
<p>เมื่อถามว่าการที่นายกรัฐมนตรีต้องให้สัมภาษณ์ระหว่างที่เดินทางไปสหรัฐอเมริกาเป็นระยะๆเพราะกลัวว่าจะเกิดสถานการณ์ที่น่าเป็นห่วงใช่หรือไม่ <persName>นายปณิธาน</persName> กล่าวปฏิเสธว่า ไม่ใช่อย่างนั้น แต่ครั้งนี้นายกรัฐมนตรีเดินทางไปต่างประเทศหลายวัน และช่วงที่อยู่ประเทศไทยนายกรัฐมนตรีก็ให้สัมภาษณ์ต่อเนื่องทุกวัน ดังนั้นช่วงที่นายกรัฐมนตรีเดินทางไปต่างประเทศก็จะมีการให้ข่าวตามปกติ ไม่มีอะไรเป็นพิเศษ และต้องดูเวลาที่เหมาะสมด้วย ซึ่งถือว่าการดำเนินการแบบนี้เป็นเรื่องปกติที่รัฐบาลจะดำเนินการ นอกจากนั้นจะมีการบันทึกเทปรายการ “เชื่อมั่นประเทศไทย กับ<persName>นายกฯอภิสิทธิ์</persName> ” เพื่อนำมาออกอากาศในวันที่ 27 ก.ย.นี้ด้วย</p></body>
</news>
