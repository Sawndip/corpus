<teiHeader>
<fileDesc>
<titleStmt>
  <title>รมว.กลาโหม ยืนยัน ไม่ลาออกจากตำแหน่ง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110234&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมว.กลาโหม ยืนยัน ไม่ลาออกจากตำแหน่ง</headline>
<lead></lead>
<neck></neck>
<body><p>รัฐมนตรีว่าการกระทรวงกลาโหม ยืนยัน ไม่ลาออกจากตำแหน่ง พร้อมระบุไม่ได้น้อยใจรัฐบาล <persName>พลเอกประวิทย์ วงศ์สุวรรณ</persName> รัฐมนตรีว่าการกระทรวงกลาโหม กล่าวถึงความสัมพันธ์ระหว่างกองทัพกับรัฐบาลว่า โดยส่วนตัวไม่ได้มีปัญหาหรือน้อยใจกรณีที่<persName>พลตำรวจเอกพัชรวาท วงศ์สุวรรณ</persName> ซึ่งเป็นน้องชาย ต้องออกจากตำแหน่งผู้บัญชาการตำรวจแห่งชาติ พร้อมยืนยันจะไม่ลาออกจากตำแหน่ง และยังคงปฏิบัติหน้าที่อย่างเต็มความสามารถ ตามที่ได้รับโปรดเกล้าแต่งตั้งให้ดำรงตำแหน่งรัฐมนตรีว่าการกระทรวงกลาโหม ด้าน<persName>พลเอกทรงกิตติ จักกาบาตร์</persName> ผู้บัญชาการทหารสูงสุด ระบุว่า ผู้บัญชาการเหล่าทัพทุกคนไม่ได้มีใครน้อยใจรัฐบาล โดยยังมีความสัมพันธ์แน่นแฟ้นเหมือนเดิม ส่วนการโยกย้าย<persName>พลโทเชาวฤทธิ์ ประภาจิตร์</persName> ผู้บัญชาการศูนษ์รักษาความปลอดภัยแห่งชาติ ออกจากตำแหน่งผู้บัญชาการทหารสูงสุด ระบุว่า เป็นการโยกย้ายโดยพิจารณาตามความเหมาะสมไม่ได้เกี่ยวข้องกับกรณีที่กลุ่มแนวร่วมประชาธิปไตยต่อต้านเผด็จการแห่งชาติ หรือ นปช.บุกที่พัทยาและกระทรวงมหาดไทย </p></body>
</news>
