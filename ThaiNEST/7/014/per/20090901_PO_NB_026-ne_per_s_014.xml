<teiHeader>
<fileDesc>
<titleStmt>
  <title>กกต.จันทบุรีจัดประกวดภาพเขียนประชาสัมพันธ์การเลือกตั้งท้องถิ่น  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010217&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>กกต.จันทบุรีจัดประกวดภาพเขียนประชาสัมพันธ์การเลือกตั้งท้องถิ่น</headline>
<lead></lead>
<neck></neck>
<body><p>สำนักงานคณะกรรมการการเลือกตั้งจังหวัดจันทบุรี จัดประกวดภาพเขียน “มือที่สะอาด กากบาทเลือกคนดี” เพื่อให้เยาวชนเข้ามามีส่วนร่วมในการรณรงค์ประชาสัมพันธ์การเลือกตั้งท้องถิ่น <persName>นายประเทือง โฉมงาม</persName> ผู้อำนวยการการเลือกตั้งประจำจังหวัดจันทบุรี เปิดเผยว่า ในวันอาทิตย์ที่ 6 กันยายน 2552 จะเป็นวันเลือกตั้งขององค์กรปกครองส่วนท้องถิ่นที่ครบวาระในปี พ.ศ.2552 รวม 20 อบต. ซึ่งทางห้องสมุดและนิทรรศการประชาธิปไตย ได้จัดทำโครงการประกวดภาพเขียนในหัวข้อ “มือที่สะอาด กากบาทเลือกคนดี” เพื่อให้เยาวชนในเขตพื้นที่การศึกษาจันทบุรี เขต 1และ 2 เข้ามามีส่วนร่วมในการรณรงค์ประชาสัมพันธ์การเลือกตั้งท้องถิ่นครั้งนี้ ซึ่งแบ่งประเภทของการประกวดภาพเขียนเป็น 3 ระดับ คือ ระดับประถมศึกษา ระดับมัธยมศึกษาตอนต้น และระดับมัธยมศึกษาตอนปลาย โดยมีผู้ส่งผลงานเข้าประกวดทั้งสิ้น 39 โรงเรียน รวม 80 ภาพ </p></body>
</news>
