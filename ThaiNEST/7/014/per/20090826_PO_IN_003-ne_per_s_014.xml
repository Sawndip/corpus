<teiHeader>
<fileDesc>
<titleStmt>
  <title>ปปช.ฟันธรรมรักษ์ปลอมข้อมูลให้คู่แข่งลต.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-26 20:37:22  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=186905  </bibl>
</sourceDesc>
</fileDesc>
</teiHeader>
<news>
<headline>ปปช.ฟัน<persName>ธรรมรักษ์</persName>ปลอมข้อมูลให้คู่แข่งลต.</headline>
<lead>กรรมการ ปปช. มีมติชี้มูลความผิด<persName>พลเอก ธรรมรักษ์ อิศรางกูร ณ อยุธยา</persName> อดีตรองหัวหน้าพรรคไทยรักไทย แก้ไขฐานข้อมูลพรรคพัฒนาชาติไทย เพื่อให้ได้สิทธิเป็นคู่แข่งลงสมัครรับเลือกตั้ง เตรียมส่งอัยการสูงสุดฟ้องศาลต่อไป</lead>
<neck></neck>
<body><p><persName>นายวิชา มหาคุณ</persName> กรรมการป้องกันและปราบปรามการทุจริตแห่งชาติ (ป.ป.ช.) กล่าวว่า ที่ประชุม ป.ป.ช.มีมติชี้มูลความผิด <persName>พล.อ.ธรรมรักษ์ อิศรางกูร ณ อยุธยา</persName> อดีตรมว.กลาโหม และอดีตรองหัวหน้าพรรคไทยรักไทย กับพวก รวม 5 คน กรณีร่วมกันแก้ไขฐานข้อมูลของคณะกรรมการการเลือกตั้ง (กกต.) เพื่อจ้างพรรคพัฒนาชาติไทย ลงสมัครรับเลือกตั้งเมื่อวันที่ 2 เมษายน 2548 ตามที่ <persName>นายเอกชัย วารุณประภา</persName> อดีตเลขาธิการ กกต.ส่งเรื่องมาให้ ป.ป.ช.ไต่สวน</p>
<p>โดย ป.ป.ช.ไต่สวนแล้ว พบว่า <persName>พล.อ.ธรรมรักษ์</persName> มีความผิดประมวลกฎหมายอาญา มาตรา 83 ในฐานะเป็นตัวการ หรือสนับสนุนให้บุคคลอื่นกระทำความผิด เนื่องจากเป็นตัวการให้เจ้าหน้าที่กกต.เปลี่ยนแปลงฐานข้อมูลพรรคการเมือง เพื่อช่วยเหลือให้พรรคพัฒนาชาติไทย ลงสมัครรับเลือกตั้งได้ ส่วนผู้ร่วมกระทำความผิดอีก 4 คน อาทิ เจ้าหน้าที่ กกต.และหัวหน้าพรรคพัฒนาชาติไทย ก็มีความผิดแตกต่างกันไปตามข้อหา ซึ่งหลังจากนี้ จะส่งเรื่องให้สำนักงานอัยการสูงสุดส่งฟ้องศาลต่อไป สำหรับ <persName>นายพงษ์ศักดิ์ รักตพงศ์ไพศาล</persName> อดีต รมว.คมนาคม และอดีตรองหัวหน้าพรรคไทยรักไทย ที่ถูกตั้งข้อกล่าวหาร่วมกับ <persName>พล.อ.ธรรมรักษ์</persName> นั้น ป.ป.ช.พิจารณาแล้วเห็นว่า ไม่มีความผิด
</p></body>
</news>
