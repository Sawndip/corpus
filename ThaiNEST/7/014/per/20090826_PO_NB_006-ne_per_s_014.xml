<teiHeader>
<fileDesc>
<titleStmt>
  <title>ผู้การฯ"วิสุทธิ์ วานิชบุตร" ประกาศลงสมัคร ส.ว.  แทน ส.ส.ที่ถูกพรรคการเมืองบางพรรคทาบทาม  หวังกู้ภาพลักษณ์ตำรวจ  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250176&tb=N255208&return  </bibl>
</sourceDesc>
</fileDesc>
</teiHeader>
<news>
<headline>ผู้การฯ"<persName>วิสุทธิ์ วานิชบุตร</persName>" ประกาศลงสมัคร ส.ว.  แทน ส.ส.ที่ถูกพรรคการเมืองบางพรรคทาบทาม  หวังกู้ภาพลักษณ์ตำรวจ</headline>
<lead></lead>
<neck></neck>
<body><p>ผู้บังคับการตำรวจภูธรจังหวัดอ่างทองประกาศลงสมัคร สว.แทน สส.ที่บางพรรคทาบทามมา เนื่องจากต้องการเป็นตัวแทนเข้าไปมีส่วนร่วมในการปกป้องศักดิ์ศรีของตำรวจและกู้ภาพลักษณ์ตำรวจ <persName>พล.ต.ต.วิสุทธิ์ วานิชบุตร</persName> ผู้บังคับการตำรวจภูธรจังหวัดอ่างทอง กล่าวในระหว่างประชุมตำรวจภูธรภาค 1 ที่ห้องประชุมกองบังคับการตำรวจภูธรจังหวัดพระนครศรีอยุธยา ว่า คดีคนร้ายลอบวางระเบิดบ้าน <persName>ร.ต.ต.กฤติสันต์ จันทร์กระจ่าง</persName> หรือ <persName>จ๊อด กองปราบ</persName> นายกองค์การบริหารส่วนตำบล (อบต.)บ้านอิฐ อ.เมือง จ.อ่างทอง ซึ่งจากการหาข่าว พบว่าคนในวงการนักการเมืองท้องถิ่นทราบกันดีว่าใครทำแต่ขาดพยานและหลักฐาน โดยตำรวจจะเร่งสืบสวนสอบสวนพยานหลักฐานมาเชื่อมโยงทางคดีและจะเร่งจับกุมคนร้ายโดยเร็วที่สุด <persName>พล.ต.ต.วิสุทธิ์ วานิชบุตร</persName> ผู้บังคับการตำรวจภูธรจังหวัดอ่างทอง กล่าวอีกว่า มีพรรคการเมืองพรรคหนึ่งมาทาบทามตนเองให้ลงเล่นการเมือง เพื่อเป็น ส.ส. แต่ตนเองไม่อยากเป็น ส.ส. ซึ่งความเป็นจริงอยากเป็น ส.ว.มากกว่า เพราะ ส.ว.ทำงานเอกภาพในตัวเอง ไม่มีกลุ่มการเมืองบังคับ และหากตนเองเป็น ส.ว.ได้ ก็จะเข้ามาทำงานเพื่อปกป้องสำนักงานตำรวจแห่งชาติ </p></body>
</news>
