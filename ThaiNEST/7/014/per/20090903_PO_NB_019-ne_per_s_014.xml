<teiHeader>
<fileDesc>
<titleStmt>
  <title>"สุเทพ" ยืนยัน จะไม่ทำเกินอำนาจหน้าที่ของรองนายกรัฐมนตรี กรณีแต่งตั้ง ผบ.ตร.คนใหม่  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030303&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ยืนยัน จะไม่ทำเกินอำนาจหน้าที่ของรองนายกรัฐมนตรี กรณีแต่งตั้ง ผบ.ตร.คนใหม่</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ยืนยัน จะไม่ทำอะไรเกินอำนาจหน้าที่ของรองนายกรัฐมนตรี เกี่ยวกับการแต่งตั้งผู้บัญชาการตำรวจแห่งชาติคนใหม่ ในระหว่างที่นายกรัฐมนตรี ปฏิบัติราชการในต่างประเทศ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวถึงความคืบหน้าการตั้งคณะกรรมการสอบสวน <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ กรณีการใช้งบประชาสัมพันธ์ 18 ล้านบาท ว่า ได้เร่งไปแล้ว และได้สั่งการไปที่ปลัดสำนักนายกรัฐมนตรี ให้พิจารณาไปตามกฎเกณฑ์ว่าการตั้งกรรมการสอบสวนต้องมีใครบ้าง เพื่อให้เกิดความเหมาะสม และภายในวันที่ 4 ก.ย.นี้ ขอให้เสนอกลับมา สำหรับความคืบหน้าในการแต่งตั้งผู้บัญชาการตำรวจแห่งชาติคนใหม่ ที่ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย ระบุว่า คำตอบสุดท้ายอยู่ที่ตนเอง และ <persName>นายนิพนธ์ พร้อมพันธุ์</persName> เลขาธิการนายกรัฐมนตรี นั้น <persName>นายสุเทพ</persName> กล่าวว่า ขอยุติแสดงความคิดเห็นในเรื่องนี้ หากพรรคภูมิใจไทยโยนลูกมานั้น ไม่เป็นไร พร้อมรับทุกเรื่องอยู่แล้ว และมั่นใจว่าเรื่องนี้จะไม่เป็นชนวนให้มีการยุบสภา หรือกลายเป็นปัญหาต่อการอยู่รอดของรัฐบาล เพราะปัญหาทุกอย่างมีทางแก้ ส่วนจะได้ผู้บัญชาการตำรวจแห่งชาติคนใหม่ ก่อนที่นายกรัฐมนตรีจะเดินทางไปสหรัฐฯ หรือไม่นั้น <persName>นายสุเทพ</persName> กล่าวว่า อย่าไปกดดันนายกรัฐมนตรี เพราะวันนี้สำนักงานตำรวจแห่งชาติยังอยู่ได้ และตำรวจทำหน้าที่อยู่ และยืนยันว่า ในช่วงที่นายกรัฐมนตรีไปปฏิบัติราชการในต่างประเทศ และตนเองต้องทำหน้าที่รักษาการ ก็จะไม่ทำอะไรให้เกิดขอบเขตของรองนายกรัฐมนตรี</p></body>
</news>
