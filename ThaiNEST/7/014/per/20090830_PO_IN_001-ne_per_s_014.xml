<teiHeader>
<fileDesc>
<titleStmt>
  <title>โหรส.ว.แจงดวงปชป.ร่อแร่ เสี่ยงยุบพรรค  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-30 10:32:02  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187512  </bibl>
</sourceDesc>
</fileDesc>
</teiHeader>
<news>
<headline>โหรส.ว.แจงดวงปชป.ร่อแร่ เสี่ยงยุบพรรค</headline>
<lead>โหร ส.ว. "<persName>บุญเลิศ ไพรินทร์</persName> " แจง ดวงพรรคประชาธิปัตย์ร่อแร่ เสี่ยงยุบพรรค เปอร์เซ็นต์รอด เหลือแค่ 50 เปอร์เซ็นต์</lead>
<neck></neck>
<body><p><persName>นายบุญเลิศ ไพรินทร์</persName> อดีต ส.ว.ฉะเชิงเทรา หรือ ฉายาโหร ส.ว. กล่าวถึงคำทำนายด้านโหราศาสตร์จากคดีที่ กกต.กำลังจะพิจารณาปัญหายุบพรรคประชาธิปัตย์หรือไม่ ในกรณีเงินบริจาค 258 ล้านบาท โดย <persName>นายบุญเลิศ</persName> กล่าวว่า ดวงพรรคประชาธิปัตย์ตอนนี้ยังไม่มีอะไร แต่ว่า วัน 30 ก.ย. 2552 เป็นต้นไป เริ่มมีปัญหา หมายความว่า ดาวเสาร์ดาวบาปเคราะห์ มันจะย้ายจากราศีสิงห์ มาทับลักขณาในราศีกันย์ ลักขณาพรรคประชาธิปัตย์อยู่ราศีกันย์ แล้วมีมฤตยูอยู่ราศีมีน เล็งลักขณาอยู่แล้ว แล้วมีเนปจูนเดิมที่เป็นตัวของพรรคประชาธิปัตย์ เนปจูน เป็นดาวบาปเคราะห์ทับลักขณาอยู่ ตอนที่ตั้งพรรคประชาธิปัตย์ เมื่อวันที่ 5 เม.ย. 2489 เพราะฉะนั้น ตั้งแต่ วันที่ 30 ก.ย.2552 เป็นต้นไป อาการก็ไม่ค่อยดีแล้ว แต่ในช่วงที่จะอันตรายจริง ๆ ต้อง วันที่ 14 ธ.ค. 2552 ถึง วันที่ 25 เม.ย.2553 จะเป็นช่วงวิกฤติของพรรคมากกว่าช่วงนี้</p>
<p>ด้านดวงเมืองดวงโลกไม่ดี ขณะนี้ดาวพฤหัสบดี เดินวิปริต ถอยหลังในราศีการงาน หรือราศี กรรมมะ ดวงเมืองดวงโลก ฉะนั้น ดวงเมืองดวงโลก ก็ไม่ดีในช่วงนี้ ดาวบาปเคราะห์ คือ เนปจูน อยู่ในราศีนี้ด้วย ราศีมังกร เป็นราศีกรรมะ หรือการงานของดวงเมืองดวงโลก ลักษณะนี้มันจะเกิดวิปริตไปด้วย แต่พอพ้น วันที่ 22 ต.ค. 2552 เป็นต้นไป ก็เริ่มดีมากขึ้น ดาวพฤหัสบดีให้คุณสูงสุด ดวงเมืองดวงโลกเริ่มดีขึ้น เพราะดาวมฤตยูตกวินาศ ลักขณาดวงเมืองดวงโลกไม่ได้ ดาวเสาร์ตกอริ อยู่ในฐานะส่งกระแสร้ายได้ไม่เต็มที่ ดวงเมืองดวงโลกเริ่มดีขึ้น ตั้งแต่วันที่ 30 ก.ย. 2552 เป็นต้นไป </p>
<p>ในช่วงดาวเดินวิปริต และดาวเสาร์เป็นดาวใหญ่กำลังจะย้ายราศี อาจทำให้เกิดแรงกระเพื่อมต่อทางการเมือง เศรษฐกิจสังคมของประเทศของโลกได้ ฉะนั้น พรรคประชาธิปัตย์ ต้องระวังตัว ตอนนี้ไม่แน่นอน ว่าจะอยู่รอดปลอดภัยหรือไม่ เพราะตึงแทบทุกด้าน โอกาสรอด 50 : 50 </p></body>
</news>
