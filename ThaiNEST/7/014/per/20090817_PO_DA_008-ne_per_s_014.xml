<teiHeader>
<fileDesc>
<titleStmt>
  <title>ปปช.แฉตำรวจครองแชมป์โดนร้อง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 07:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14516  </bibl>
</sourceDesc>
</fileDesc>
</teiHeader>
<news>
<headline>ปปช.แฉตำรวจครองแชมป์โดนร้อง</headline>
<lead>วิชาเดินหน้าวิจัยผ่าโครงสร้างกะล้างบางการใช้อำนาจเถื่อนเสรีเตือนนายกฯเสี่ยงขัดรธน.</lead>
<neck></neck>
<body><p>“<persName>เสรี สุวรรณภานนท์</persName>” ห่วงการใช้อำนาจของ “<persName>อภิสิทธิ์</persName>” ตั้งรักษาการแทน ผบ.ตร. อาจใช้อำนาจมิชอบ ชี้ส่อขัดรัฐธรรมนูญ ม.268-266  ระบุ นายกรัฐมนตรี ต้องมีภาวะความเป็นผู้นำให้ผู้อื่นยอมรับนับถือ ในการบริหารประเทศ จึงควรอยู่เหนือความบาดหมางทั้งปวง ต้องไม่แสดงอารมณ์ เพราะทุกอย่างไม่ใช่เรื่องส่วนตัว ซัดวอล์เปเปอร์ เลี้ยงแกะ อย่าปากพล่อย ด้าน “<persName>วิชา มหาคุณ</persName>” ลุยวิจัย ผ่าโครงสร้างองค์กรตำรวจ เนื่องจากเป็นหน่วยงานที่ถูกร้องเรียนมากที่สุด โดยเฉพาะเรื่องการใช้อำนาจในตำแหน่งโดยมิชอบ  เดือนหน้ารู้ผล ก่อนเสนอรัฐบาลแก้กฎหมายที่เป็นปัญหา เพื่อปิดช่องโหว่และแก้ไขปัญหาในอนาคต ด้าน “<persName>พร้อมพงษ์</persName>” ตั้งฉายา “<persName>มาร์ค</persName> ม.157” จุ้นโผโยกย้าย นายตำรวจระดับนายพัน ซึ่งเป็นความผิดตามประมวลกฎหมายอาญา เตือนอย่าฟังคนใกล้ชิดมาก พร้อมเรียกร้องให้ ผบ.ตร.แสดงอารยะขัดขืน เพื่อให้ยุติการแทรกแซง ยุตำรวจแต่งดำประท้วง</p>
<p>เมื่อวันที่ 16 ส.ค. <persName>นายวิชา มหาคุณ</persName> กรรมการ ป.ป.ช. ให้สัมภาษณ์ถึงการตรวจสอบการซื้อขายตำแหน่งในสำนักงานตำรวจแห่งชาติ (สตช.) ว่า ขณะนี้มีหน่วยงานอื่น ๆ เช่น สตช. และกรรมาธิการของสภา กำลังตรวจสอบอยู่แล้ว หาก ป.ป.ช. เข้าไปอีก จะกลายเป็นว่าแต่ละหน่วยงานเข้าไปวุ่นวาย ในเบื้องต้นอย่างน้อยเวลาทำสำนวนก็ต้องขอให้ต้นสังกัดเข้ามาชี้แจงก่อน ซึ่งขณะนี้ สตช. ก็ได้ทำเบื้องต้นนั้นแล้ว ส่วน ป.ป.ช.ได้แต่เฝ้าจับตาดูและรับฟังข้อมูลเท่านั้น เพราะยังไม่มีใครยื่นร้องเรียนเรื่องดังกล่าวมายัง ป.ป.ช. แต่อย่างใด อย่างไรก็ตามขณะนี้ ป.ป.ช. กำลังทำเรื่องใหญ่คือ เรื่องการใช้อำนาจในตำแหน่งโดยมิชอบของตำรวจ ซึ่งตนเป็นประธานอนุกรรมการศึกษามาตรการป้องกันเพื่อปรับปรุงกระบวนการใช้อำนาจเกินขอบเขตของเจ้าพนักงานตำรวจ หรือเป็นกรณีที่เจ้าพนักงานตำรวจใช้อำนาจในตำแหน่งโดยมิชอบ โดยอนุ  กรรมการฯ ทำการศึกษาทั้งระบบในรูปแบบงานวิจัยซึ่งถือเป็นงานใหญ่ชิ้นหนึ่ง และช่วงปลายเดือน ส.ค. หรือต้นเดือน ก.ย.นี้ จะมีการสรุปงานวิจัยดังกล่าวก่อนที่จะมีการจัดสัมมนาใหญ่อีกครั้งประมาณปลายเดือน ก.ย.</p>
<p>“ในงานวิจัยดังกล่าวจะมีเนื้อหาเกี่ยว  ข้องกับกรณีปัญหาว่าทำไมตำรวจจึงถูกร้องเรียนจำนวนมาก มีเรื่องการใช้ตำแหน่งโดยมิชอบ การเข้าสู่ตำแหน่งของตำรวจ ประเพณีของตำรวจ วัฒนธรรมของเขาเป็นอย่างไร และจะมีการแก้ไขอย่างไร ซึ่งล้วนแต่เป็นข้อมูลที่มีการร้องเรียนเข้ามา เป็นการศึกษาตรวจสอบในองค์กรตำรวจโดยเฉพาะ อย่างไรก็ตามอนุกรรมการฯ ได้หยิบหัวข้อนี้ขึ้นมาทำวิจัยเนื่องจากข้าราชการตำรวจเป็นกลุ่มที่ถูกร้องเรียนเข้ามาที่ ป.ป.ช.มากที่สุด โดยเฉพาะเรื่องการใช้อำนาจในตำแหน่งโดยมิชอบ” กรรมการ ป.ป.ช. กล่าวและว่า นอกจากงานวิจัยเรื่องเกี่ยวกับการใช้อำนาจของตำรวจแล้วทางคณะกรรมการวิจัย ที่<persName>นายเมธี ครองแก้ว</persName> กรรมการ ป.ป.ช.รับผิดชอบ กำลังทำเรื่องข้าว พืชผลการเกษตร รวมทั้งเรื่องการใช้ที่ดินและการออกเอกสารสิทธิโดยมิชอบ การใช้ที่ดินของรัฐโดยมิชอบ </p>
<p>ผู้สื่อข่าวถามว่างานวิจัยเรื่องตำรวจ จะมีข้อเสนอแนะในเรื่องบทลงโทษใดด้วยหรือไม่ <persName>นายวิชา</persName> กล่าวว่า มีกฎหมายรองรับอยู่แล้วว่า อำนาจของ ป.ป.ช.สามารถเสนอให้รัฐบาล และหน่วยงานนั้นแก้ไขปัญหา แล้วเสนอสภาแก้ข้อกฎหมายได้ ซึ่งเมื่อได้ผลวิจัยออกมาก็จะนำไปสู่การเสนอแก้ข้อกฎหมายที่เป็นปัญหาเหล่านั้น เมื่อถามว่าหากพบว่าส่วนใดเป็นคดีความแล้ว  สามารถหยิบออกมาดำเนินการได้หรือไม่ <persName>นาย   วิชา</persName> กล่าวว่า ในส่วนของคดีทาง ป.ป.ช.ดำเนินการอยู่แล้ว จะไม่เกี่ยวกัน การที่เราตรวจสอบพบว่ามีคดีเหล่านี้ซ้ำซากหรือไม่ ปัญหาที่เกิดขึ้น   กับตำรวจจำนวนมาก ทำให้ต้องค้นลงไปว่ามันเกิดอะไรขึ้นกับองค์กรนั้น เพื่อหาสาเหตุที่แท้จริง เพื่อปิดช่องโหว่และแก้ไขปัญหาในอนาคต</p>
<p>ที่ชมรมนักข่าว จ.นครศรีธรรมราช เมื่อเวลา 08.00 น. วันเดียวกัน <persName>นายประมุข เงินพรหม</persName> อายุ 30 ปี ผู้จัดการโรงพิมพ์ประยูรการพิมพ์ เลขที่ 5 สี่แยกหัวถนน-ศาลามีชัย ต.ในเมือง ได้นำบันทึกประจำวัน เข้าร้องทุกข์ขอความเป็นธรรมกับผู้สื่อข่าวว่า เมื่อคืนวันที่ 14 ส.ค. ที่ผ่านมา ตนได้ขี่รถ จยย.ไปรับภรรยาที่เฝ้าไข้ญาติอยู่ที่ รพ.นครพัฒน์ ขณะเลี้ยวเข้าถนนพัฒนาการคูขวาง ซึ่งค่อนข้างมืดและเกิดคดีอาชญากรรมเป็นประจำ ได้มีชายฉกรรจ์แต่งกายคล้ายตำรวจ 2-3 คน โผล่ออกมาจากมุมมืดกวักมือเรียก พร้อมส่งเสียงตะคอกให้ตนหยุดรถ แต่ตนตกใจและไม่แน่ใจว่าเป็นเจ้าหน้าที่หรืออาจเป็นคนร้าย จึงไม่กล้าหยุดรถ และขับต่อไปได้ 10-15 เมตร ชายดังกล่าวได้ใช้กระบองขว้างใส่ ถูกหน้าแข้งทำให้รถเสียหลักล้มคว่ำ</p>
<p>หลังจากนั้นตำรวจในเครื่องแบบ 5-6 คน กรูกันออกมาจากมุมมืดเข้าไปควบคุมตัวตน พร้อมพูดจาข่มขู่ ตรวจค้นร่างกาย และรถ จยย. แต่ไม่พบสิ่งผิดกฎหมาย และพยายามจะควบคุมตัวไปโรงพักดำเนินคดีในข้อหาขัดขวางการปฏิบัติหน้าที่ ตนจึงบอกว่าพ่อชื่อ <persName>นายประยูร เงินพรหม</persName> เจ้าของโรงพิมพ์ประยูรการพิมพ์ เจ้าหน้าที่จึงพา  ไปส่ง รพ.นครพัฒน์ ก่อนจะแยกย้ายกันไป โดยแพทย์ตรวจบาดแผล และเอกซเรย์หน้าแข้งพบ  ว่ากระดูกหน้าแข้งแตกร้าว พร้อมใช้ผ้าก๊อซพัน  ปิดบาดแผลและดามหน้าแข้ง ก่อนจะอนุญาตให้กลับบ้าน </p>
<p>“ผมเสียความรู้สึกกับพฤติกรรมของตำรวจเป็นอย่างมาก ทราบว่าคนที่ใช้กระบองขว้างใส่ตนจนบาดเจ็บเป็น ร.ต.อ. ตนจึงเข้าแจ้งความดำเนินคดีกับนายตำรวจคนดังกล่าว แต่ตำรวจไม่ยอมรับแจ้งความ แค่ลงบันทึกประจำวันไว้กว้าง ๆ ผมจึงนำบันทึกประจำวันมาเป็นหลักฐานในการร้องเรียนขอความเป็นธรรม ผ่านผู้สื่อข่าวไปยัง <persName>นายภาณุ อุทัยรัตน์</persName> ผวจ.นครศรีธรรมราช ต่อไป” <persName>นายประมุข</persName> กล่าว</p>
<p>ที่พรรคเพื่อไทย <persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงถึงกรณีที่นายกฯตั้งรักษาการผบ.ตร. ในขณะที่ ผบ.ตร.ก็ยังอยู่ในประเทศไทย ว่า ถือเป็นสิ่งที่ผิดจารีตประเพณีของระบบราชการไทยอย่างยิ่งที่มีการตั้งรักษาราชการแทน ผบ.ตร. ทั้งที่ ผบ.ตร.ตัวจริงยัง   อยู่ในประเทศ จึงอยากจะเตือน<persName>นายอภิสิทธิ์ เวชชาชีวะ</persName> นายกรัฐมนตรี ว่าตอนเป็นผู้นำฝ่ายค้านก็ถูกเรียกว่า “<persName>มาร์ค</persName> ม.7” ในการขอนายกฯ พระราชทาน แต่พอมาเป็นนายกรัฐมนตรี <persName>นายอภิสิทธิ์</persName> กำลังจะเป็น “<persName>มาร์ค</persName> ม.157” ซึ่งเป็นความผิดตามประมวลกฎหมายอาญา ในเรื่องการปฏิบัติหน้าที่โดยมิชอบ หรือละเว้นการปฏิบัติหน้าที่โดยมิชอบ และมีทีท่าจะเข้าไปล้วงลูกเปลี่ยนโผตำรวจระดับรองผู้บังคับการและการแต่งตั้งตำรวจระดับนายพัน จึงอยากเตือนว่านายอภิสิทธิ์ อย่าไปฟังคนใกล้ชิดมาก ขอให้ปรึกษานักกฎหมายที่อ่านกฎหมายรู้ ดูกฎหมายเป็น</p>
<p><persName>นายพร้อมพงศ์</persName> กล่าวอีกว่า ขอเรียกร้องไปยัง <persName>พล.ต.อ.พัชรวาท</persName> ให้แสดงศักดิ์ศรีของ   ผู้นำองค์กรตำรวจ ให้ออกมาแสดงอารยะขัดขืน เพื่อบอกไปยังรัฐบาลให้ยุติการเข้ามาแทรกแซงองค์กรตำรวจ และขอให้ <persName>พล.ต.อ.พัชรวาท</persName> อย่าลาออก ขอให้อยู่จนเกษียณอายุราชการ และขอให้ข้าราชการตำรวจออกมาแต่งชุดดำ จะกี่วัน    ก็ได้เพื่อบอกให้ฝ่ายการเมืองรู้ว่า อย่าเข้ามาแทรกแซงในองค์กร และขอเรียกร้องไปยังนายกรัฐมนตรีว่า หากไม่อยากให้ <persName>พล.ต.อ.พัชรวาท</persName> ปฏิบัติหน้าที่ก็ให้ย้ายไปช่วยราชการสำนักนายกฯ แต่อยู่ที่ว่านายกฯจะกล้าหรือไม่เท่านั้น    </p>
<p>ทางด้าน <persName>นายเสรี สุวรรณภานนท์</persName> อดีตรองประธานสภาร่างรัฐธรรมนูญ (ส.ส.ร.) ในฐานะคณะที่ปรึกษาผู้บัญชาการตำรวจแห่งชาติ (ผบ.ตร.) ให้สัมภาษณ์ว่า ห่วงใยต่อการใช้อำนาจของนายกรัฐมนตรีในการบริหารบ้านเมือง ที่จะต้องมีภาวะความเป็นผู้นำให้ผู้อื่นยอมรับนับถือ คือผู้นำในการบริหารประเทศ จึงควรอยู่เหนือความบาดหมางทั้งปวง ความเป็นผู้นำประเทศควรต้องให้ความเป็นธรรมแก่ทุกฝ่าย แต่ดูเหมือนปัญหาในสำนักงานตำรวจแห่งชาติ จะกลายเป็นปัญหาส่วนตัวของนายกฯกับ ผบ.ตร.ไป จึง    เกิดข้อวิจารณ์ว่าการกระทำของนายกฯดังกล่าว  ชอบด้วยรัฐธรรมนูญ มีความเหมาะสมหรือไม่ เพราะความเป็นนายกฯจะต้องมีความสุขุมรอบ คอบ ไม่แสดงออกซึ่งอารมณ์ชอบหรือไม่ชอบ เพราะทุกอย่างไม่ใช่เรื่องส่วนตัวแต่เป็นเรื่อง   ส่วนรวม</p>
<p><persName>นายเสรี</persName> กล่าวต่อว่า การมีคำสั่งแต่งตั้งให้ <persName>พล.ต.อ.วิเชียร พจน์โพธิ์ศรี</persName> ที่ปรึกษา (สบ 10) ทำหน้าที่รักษาราชการแทนผู้บัญชาการตำรวจ  แห่งชาติ ในระหว่างที่ ผบ.ตร.ได้รับคำสั่งให้ไปปฏิบัติราชการภาคใต้ ตั้งแต่วันที่ 13-18 ส.ค.   นั้น ถึงแม้ว่าจะชอบด้วยกฎหมาย แต่หากเหตุที่ให้ไป เพื่อไปปฏิบัติหน้าที่สำคัญตามที่กล่าวอ้าง เป็นสิ่งที่พึงกระทำได้ แต่หากเป็นเพียงการตั้งรักษาการ ผบ.ตร. เพื่อให้รักษาการฯ มาจัดโผตำรวจแทน ผบ.ตร.ตัวจริง นับว่าเป็นสิ่งที่ไม่ถูกต้อง และไม่เหมาะสมอย่างยิ่ง แสดงให้เห็นว่า ไม่มีเจตนาที่จะให้ ผบ.ตร.ไปปฏิบัติราชการภาคใต้จริง แต่มีเจตนาจะให้ผู้รักษาการฯไปจัดโผตำรวจแทน ซึ่งในส่วนนี้จะกลายเป็นการก้าวก่ายแทรกแซง การปฏิบัติหน้าที่ของผู้บัญชาการตำรวจแห่งชาติได้ อันเป็นการขัดรัฐธรรมนูญ มาตรา 268 ประกอบมาตรา 266</p>
<p>อดีตรองประธาน ส.ส.ร. กล่าวต่อว่า ความเป็นนายกรัฐมนตรีและรัฐมนตรี จึงพึงต้องระมัดระวังการใช้อำนาจอย่างยิ่ง มิฉะนั้นแล้วการปฏิบัติเช่นนี้จะกลายเป็นการสร้างธรรมเนียมปฏิบัติให้รัฐบาลต่อ ๆ ไปทำเป็นเยี่ยงอย่าง นำ  วิธีการตั้งผู้รักษาการแทนไปใช้กับหน่วยงานอื่น เพื่อให้ผู้ปฏิบัติหน้าที่รักษาการแทนทำงานในสิ่งที่ตนต้องการ และในที่สุดจะกลายเป็นมีอำนาจ แล้วใช้อำนาจไปในทางที่ไม่ระมัดระวัง หรือลุ   แก่อำนาจไป ซึ่งจะกลายเป็นสิ่งที่กลับมาทำร้าย  บ้านเมืองในที่สุด</p>
<p>“ขณะนี้มีความเป็นห่วงว่า หลังจากวันที่ 18 ส.ค. จะมีเกมอะไรเล่นกันอีกหรือไม่ ซึ่ง   ประชาชนกำลังติดตาม และในที่สุดก็จะมีคนออกมาคัดค้านการบริหารบ้านเมืองที่ไม่ชอบธรรม ซึ่งจะกระทบต่อเสถียรภาพของรัฐบาลอย่างแน่นอน” <persName>นายเสรี</persName>กล่าวและว่า ส่วน ส.ส.ที่เสนอประเด็นเรื่องของการซื้อขายตำแหน่งข้าราชการตำรวจ ควรต้องออกมารับผิดชอบในคำพูดของตัวเอง โดยการชี้ตัวและนำหลักฐานคนซื้อขาย  ตำแหน่งออกมาแสดง ต้องเอาผิดเอาโทษให้ถึงที่สุด ไม่ใช่พูดแบบไม่รับผิดชอบ หรือพูดแล้วใครหรือหน่วยงานใดจะเสียหายหรือไม่ก็ช่าง อย่า  พูดทิ้ง ๆ ขาดความรับผิดชอบ มิฉะนั้นจะกลายเป็นเด็กเลี้ยงแกะไป</p>
<p>ทางด้านเอแบคโพล สำรวจความคิดเห็นประชาชน 1,456 ครัวเรือน ใน 17 จังหวัดพบว่า ร้อยละ89.4 ต้องการให้ ผบ.ตร.คนใหม่ เร่งแก้ไขปัญหายาเสพติด ร้อยละ 88.3 ให้ทำเรื่องปัญหาความไม่ปลอดภัยในชีวิตและทรัพย์สิน ร้อยละ 86.7 เร่งสร้างความเชื่อมั่นของประชาชน  ต่อองค์กรตำรวจ ขณะที่ ร้อยละ 60.5 เห็นด้วยที่ นายกฯแต่งตั้ง <persName>พล.ต.อ.วิเชียร พจน์โพธิ์ศรี</persName> เป็น ผบ.ตร. คนใหม่.
</p></body>
</news>
