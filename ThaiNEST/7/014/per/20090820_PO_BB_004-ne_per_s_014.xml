<teiHeader>
<fileDesc>
<titleStmt>
  <title>ยกฟ้อง3ทหารคาร์บอมบ์ทักษิณ-คุก6ปีฐานมีระเบิด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/20/news_29319992.php?news_id=29319992  </bibl>
</sourceDesc>
</fileDesc>
</teiHeader>
<news>
<headline>ยกฟ้อง3ทหารคาร์บอมบ์<persName>ทักษิณ</persName>-คุก6ปีฐานมีระเบิด</headline>
<lead>ศาลทหารยกฟ้องคดี “คาร์บอมบ์<persName>ทักษิณ</persName>” ตัดสินโทษคุก 6 ปี ปรับ 4 พันบาท ฐานครอบครอง-เคลื่อนย้ายวัตถุระเบิด-เครื่องยุทธภัณฑ์ ลดโทษ <persName>ร.ท.ธวัชชัย</persName>ให้การเป็นประโยชน์ เหลือ 4 ปี 6 ทนายยื่นประกันรายละ 8 แสนบาท ก่อนอุทธรณ์คำตัดสินภายใน 15 วัน</lead>
<neck></neck>
<body><p>วานนี้(19ส.ค.)ที่ศาลทหารกรุงเทพ องค์คณะตุลาการศาลทหารกรุงเทพ ประกอบด้วย <persName>พล.ร.ต.มนรักษ์ แสงอร่าม</persName> <persName>น.อ.ณรงค์เดช สภานุชาต</persName> และ<persName>น.อ.เผ่าเทพ ประสานพานิช</persName> ได้ออกนั่งบัลลังก์อ่านคำพิพากษาคดีดำที่ 35
50 คดีร่วมกันลอบวางระเบิดสังหาร <persName>พ.ต.ท.ทักษิณ ชินวัตร</persName> อดีตนายกรัฐมนตรี และมีวัตถุระเบิดไว้ในครอบครองที่อัยการศาลทหารกรุงเทพเป็นผู้ส่งสำนวนสั่งฟ้องผู้ต้องหา 3 คน คือ จำเลยที่ 1 <persName>ร.ท. ธวัชชัย กลิ่นชะนะ</persName> นายทหารสารบรรณที่รับผิดชอบงานในภาคใต้ จำเลยที่ 2 <persName>พ.อ.มนัส สุขประเสริฐ</persName> นายทหารรักษาความปลอดภัยผู้อำนวยการรักษาความมั่นคงภายใน (ผอ.รมน.) และจำเลยที่ 3 <persName>พ.อ.สุรพล สุประดิษฐ์ หรือ เสธ.ตี๋</persName> นายทหารแผนกการเงิน กอ.รมน.</p>
<p>ทั้งนี้จำเลยทั้ง 3 คน ได้เข้าฟังการอ่านคำพิพากษาคดี ที่ตกเป็นผู้ต้องหาใน 6 ข้อหา คือ 1.ร่วมกันพยายามฆ่าผู้อื่นโดยไตร่ตรองไว้ก่อน 2.ร่วมกันพยายามฆ่าเจ้าพนักงานของรัฐ 3.ร่วมกันมีวัตถุระเบิดไว้ในครอบครองโดยไม่ได้รับอนุญาต 4.ร่วมกันมียุทธภัณฑ์ที่รัฐมนตรีประกาศกำหนดไว้ในครอบครองโดยไม่ได้รับอนุญาต 5.ร่วมกันปลอมแปลงและใช้เอกสารทางราชการ และ 6.ซ่องโจร</p>
<p>คดีดังกล่าว เกิดขึ้นเมื่อวันที่ 24 ส.ค.2549 เนื่องจากหน่วยรักษาความปลอดภัยของ <persName>พ.ต.ท.ทักษิณ</persName> พบรถเก๋งยี่ห้อแดวู
สีบรอนซ์เงินทะเบียน ฐฉ- 3085 กทม.จอดอยู่บริเวณข้างสะพานข้ามแยกบางพลัด ซึ่งเป็นเส้นทางที่ขบวนรถของ <persName>พ.ต.ท.ทักษิณ</persName> ต้องผ่านจากบ้านพักไปทำงานหน่วย รปภ.จึงประสานกับหน่วยอรินทราช 191 และตำรวจท้องที่ เฝ้าดู
เวลาไม่นานนักก็มีชายคนหนึ่งเดินมาขึ้นรถและขับออกจากจุด ตำรวจจึงได้เข้าจับกุม และตรวจค้นรถยนต์คันดังกล่าว พบระเบิดทีเอ็นทีและซีโฟร์ ผูกติดกันไว้ ที่กระโปรงท้ายมีถังแกลลอนน้ำมันเครื่องสีเขียวและสีดำขนาด 5 ลิตรบรรจุน้ำมันเบนซินผสมปุ๋ยยูเรียจำนวน 7 แกลลอน และที่วางเท้าอีก 6 แกลลอน รวมทั้งยังพบแผงวงจรที่เบรกมือด้วย
คณะตุลาการอ่านคำพิพากษาระบุว่า จากพยานหลักฐานศาลพิพากษาว่า จำเลยทั้ง 3 ร่วมกันกระทำความผิดใน 3 ข้อหา 1.ร่วมกันมีวัตถุระเบิดไว้ในครอบครองโดยไม่ได้รับอนุญาต ตาม พรบ.อาวุธปืน เครื่องกระสุนปืน วัตถุระเบิด ดอกไม้เพลิง และสิ่งเทียบเคียง และประมวลกฎหมายอาญา มาตรา 236 และมาตรา 63 โดยลงโทษจำคุกคนละ 4 ปี
ข้อหาที่ 2 ร่วมกันเคลื่อนย้ายวัตถุระเบิดและพาไปในเขตเมืองโดยไม่มีเหตุอันสมควร ซึ่งมีโทษปรับ 4,000 บาท และข้อหาที่ 3 คือ ร่วมกันมียุทธภัณฑ์ โดยไม่ได้รับอนุญาตให้ลงโทษจำคุก 2 ปี รวมโทษทุกกระทงจำคุกจำเลยทั้ง 3 คน 6 ปี ปรับคนละ 4,000 บาท แต่เนื่องจากจำเลยที่ 1 ให้การเป็นประโยชน์จึงให้ลดโทษเหลือ 4 ปี 6 เดือน ปรับ 3,000 บาท
ส่วนข้อหาพยายามฆ่า <persName>พ.ต.ท.ทักษิณ</persName> จากคำให้การของพยานไม่อาจมีหลักฐานบ่งชี้ได้ จึงไม่สามารถรับการลงโทษได้ จึงให้ยกฟ้องข้อหานี้ และข้อหาอื่น</p>
<p>ผู้สื่อข่าวรายงานว่า องค์คณะตุลาการศาลทหารกรุงเทพได้ใช้เวลาอ่านคำพิพากษาประมาณ 2 ชั่วโมง ทั้งนี้ <persName>นายวันชัย ขันสุวรณ</persName> ทนายความจำเลยได้ยื่นหลักทรัพย์รายละ 8 แสนบาท เพื่อขอประกันตัว โดยจำเลยทั้ง 3 จะยื่นขออุทธรณ์คำตัดสินภายใน 15 วันตามกฎหมาย
</p></body>
</news>
