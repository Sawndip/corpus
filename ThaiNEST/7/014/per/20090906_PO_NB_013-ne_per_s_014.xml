<teiHeader>
<fileDesc>
<titleStmt>
  <title>บุรีรัมย์จับกุมยายวัย 61 ทำบัตรเลือกตั้งขาดขณะลงคะแนนในคูหา  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060125&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>บุรีรัมย์จับกุมยายวัย 61 ทำบัตรเลือกตั้งขาดขณะลงคะแนนในคูหา</headline>
<lead></lead>
<neck></neck>
<body><p>เจ้าหน้าที่รักษาความปลอดภัยประจำหน่วยเลือกตั้งที่ 9 ต.บุกระสัง อ.หนองกี่ จ.บุรีรัมย์ จับกุมยายวัย 61 ปีทำบัตรเลือกตั้งขาดขณะลงคะแนนในคูหา (6 ก.ย.52) <persName>ว่าที่ร้อยตรีทวี ชุนเกาะ</persName> ผู้อำนวยการการเลือกตั้งประจำจ.บุรีรัมย์ เปิดเผยว่า ก่อนปิดหีบเลือกตั้ง เจ้าหน้าที่รักษาความปลอดภัยประจำหน่วยเลือกตั้งที่ 9 หมู่ 9 ต.บุกระสัง อ.หนองกี่ ได้จับกุม<persName>นางลำพันธ์ ซึ่งเกษม</persName> อายุ 61 ปี ชาวบ้าน บ.บุกระสัง ในข้อหาทำบัตรลงคะแนนเลือกตั้งนายกฯ ขาดขณะเข้าไปลงคะแนนในคูหา จึงนำส่งพนักงานสอบสวน สภ.หนองกี่ เพื่อสอบสวนดำเนินคดีตามกฎหมายเลือกตั้งเป็นรายที่สอง หลังจากมีผู้ฉีกบัตรช่วงเช้า จากการสอบสวน<persName>นางลำพันธ์</persName> ให้การว่า ไม่ได้ตั้งใจที่จะทำบัตรเลือกตั้งขาด หลังจากรับบัตรเข้าไปลงคะแนน ข้อศอกได้ไปโดนคูหาเลือกตั้งจะล้มทับ จึงเกิดอาการตกใจ จะใช้มือทั้งสองข้างที่จับบัตรไปพยุงคูหาไม่ให้ล้ม จนเกิดกระชากทำให้บัตรลงคะแนนที่ถืออยู่ในมือขาดดังกล่าว ด้าน<persName>ว่าที่ร้อยตรีทวี ชุนเกาะ</persName> ผู้อำนวยการการเลือกตั้งประจำจ.บุรีรัมย์ ระบุว่า วันนี้มีเรื่องร้องเรียนเพิ่มอีก 1 เรื่อง เป็นผู้สมัครนายกฯ ร้องกันเองเกี่ยวกับการโฆษณาหาเสียงสัญญาว่าจะให้ ซึ่งขณะนี้อยู่ในระหว่างการดำเนินการตามขั้นตอนของ กกต. </p></body>
</news>
