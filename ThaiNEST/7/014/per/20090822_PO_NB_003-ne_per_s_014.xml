<teiHeader>
<fileDesc>
<titleStmt>
  <title>นายกฯ ยืนยันไม่มีความขัดแย้งกับเลขาฯ พรรคปชป.  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220124&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยันไม่มีความขัดแย้งกับเลขาฯ พรรคปชป.</headline>
<lead></lead>
<neck></neck>
<body><p>นายกรัฐมนตรี ยืนยัน ไม่มีความขัดแย้งกับเลขาธิการพรรคประชาธิปัตย์ ขณะที่มีประชาชนจำนวนมากในหลายอำเภอของจังหวัดสุราษฏร์ธานีร่วมฟังการปราศรัย <persName>นายอภิสิทธิ์ เวชชาชีวะ</persName> นายกรัฐมนตรีในฐานะหัวหน้าพรรคประชาธิปัตย์ ขึ้นเวทีรณรงค์ปราศรัยหาเสียงให้กับ<persName>นายธานี เทือกสุบรรณ</persName> ผู้สมัครรับเลือกตั้งซ่อม สส. เขต 1 จังหวัด สุราษฏร์ธานีของพรรคประชาธิปัตย์ โดยนายกรัฐมนตรีกล่าวว่าขณะนี้ประชาชนมีความกังวลใน 2 เรื่อง คือกรณีปัญหาการแต่งตั้งผู้บัญชาการตำรวจแห่งชาติคนใหม่ โดยยืนยันว่าทุกอย่างจะเป็นไปด้วยความเรียบร้อย พร้อมยืนยันตนเองไม่มีความขัดแย้งกับ<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ในฐานะเลขาธิการพรรคประชาธิปัตย์ แต่สำหรับความคิดเห็นที่แตกต่างกันก็ถือเป็นเรื่องปกติในการทำงาน ซึ่งต้องคุยกันด้วยเหตุผลและหาข้อยุติร่วมกันด้วยดี ซึ่งเป็นวิถีทางของพรรคประชาธิปัตย์อยู่แล้ว นอกจากนี้นายกรัฐมนตรียังยืนยันกับประชาชนว่ารัฐบาลจะทำงานเพื่อนำพาประเทศออกจากวิกฏตเศรษฐกิจในขณะนี้ รวมถึงนำการเมืองเข้าสู่ภาวะปกติตามวิถีทางระบอบประชาธิปไตย สำหรับบรรยากาศการปราศรัยหาเสียงของพรรคประชาธิปัตย์ มีประชาชนจำนวนมากเดินทางมากจากหลายอำเภอในจังหวัดสุราษฏร์ธานีเพื่อฟังการปราศรัย โดยแกนนำของพรรคหลายคนอาทิ <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ <persName>นายจุรินทร์ ลักษณวิศิษฏ์</persName> รัฐมนตรีว่าการกระทรวงศึกษาธิการ <persName>คุณหญิงกัลยา โสภณพนิช</persName> รัฐมนตรีว่าการกระทรวงวิทยาศาสตร์และเทคโนโลยี และแกนนำพรรคคนอื่นๆเข้าร่วมปราศรัยอย่างพร้อมเพรียง ขณะที่มีเจ้าหน้าที่ตำรวจกว่า 150 นายดูแลความปลอดภัยรอบสถานที่ปราศรัย</p></body>
</news>
