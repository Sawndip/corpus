<teiHeader>
<fileDesc>
<titleStmt>
  <title>นายกฯ เปิดงานสัมมนาวิชาการประจำปี HIPPS มุ่งสู่ศตวรรษแห่งการบริหารกำลังคนคุณภาพ  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070030&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ เปิดงานสัมมนาวิชาการประจำปี HIPPS มุ่งสู่ศตวรรษแห่งการบริหารกำลังคนคุณภาพ</headline>
<lead></lead>
<neck></neck>
<body><p>นายกรัฐมนตรี เปิดงานสัมมนาวิชาการประจำปี HIPPS มุ่งสู่ศตวรรษแห่งการบริหารกำลังคนคุณภาพ เพื่อกระตุ้นส่วนราชการ เร่งสร้างกำลังคนคุณภาพ ร่วมขับเคลื่อนนโยบายและยุทธศาสตร์ของรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานในงานสัมมนาวิชาการประจำปี HIPPS มุ่งสู่ศตวรรษแห่งการบริหารกำลังคน ที่ตึกสันติไมตรี ทำเนียบรัฐบาล ซึ่งจัดโดยสำนักงานคณะกรรมการข้าราชการพลเรือน โดยนายกรัฐมนตรี กล่าวว่า รัฐบาลตระหนักและให้ความสำคัญกับการบริหารจัดการทรัพยากรบุคคลในราชการ ซึ่งสอดคล้องกับยุทธศาสตร์ของรัฐบาล ที่ต้องการให้ระบบราชการไทยมุ่งเน้นประโยชน์สุขของประชาชน รักษาผลประโยชน์ส่วนร่วมของคนในประเทศ และข้าราชการจะต้องมีศักยภาพสูง สามารถเรียนรู้ปรับตัว และตอบสนองกับการเปลี่ยนแปลง และเป็นผู้ที่ยึดมั่นในหลักจริยธรรม และจรรยาบรรณของข้าราชการ ทั้งนี้ระบบ HIPPS ถือเป็นจุดเริ่มต้นและเป็นคู่มือหลักในการสร้าง และสนับสนุนบุคลากรภาครัฐ และส่วนราชการไทยให้แข็งแกร่ง สามารถเป็นกลไกของรัฐ เพื่อบริหารกิจการบ้านเมืองภายใต้การปกครองในระบอบประชาธิปไตย และระบบ HIPPS จะช่วยหล่อหลอมให้เกิดข้าราชการรุ่นใหม่ ที่เป็นกำลังสำคัญของชาติทั้งในปัจจุบันและอนาคต ให้เป็นข้าราชการที่มีความสามารถและจริยธรรม รวมทั้งมีจิตสาธารณะในการทำงานเพื่อประชาชนด้วยความเต็มใจ</p></body>
</news>
