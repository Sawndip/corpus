<teiHeader>
<fileDesc>
<titleStmt>
  <title>"จตุพร" ระบุ จะไม่นำคลิปเสียงนายกฯ มาเป็นประเด็นโจมตีทางการเมือง  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270164&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>จตุพร</persName>" ระบุ จะไม่นำคลิปเสียงนายกฯ มาเป็นประเด็นโจมตีทางการเมือง</headline>
<lead></lead>
<neck></neck>
<body><p>แกนนำ นปช. ระบุ จะไม่นำคลิปเสียงนายกรัฐมนตรีสั่งดำเนินการกลุ่มผู้ชุมนุมมาเป็นประเด็นโจมตีทางการเมือง โดยจะรอผลการพิสูจน์ให้แน่ชัดก่อน <persName>นายจตุพร พรหมพันธุ์</persName> ส.ส.สัดส่วน พรรคเพื่อไทย ในฐานะแกนนำแนวร่วมประชาธิปไตยต่อต้านเผด็จการแห่งชาติ หรือ นปช. กล่าวถึงกรณีที่มีการส่งอีเมลเสียงนายกรัฐมนตรีสั่งการดำเนินการกับกลุ่มผู้ชุมนุมเสื้อแดงผ่านอินเทอร์เน็ตว่า ตนเองได้ฟังคลิปดังกล่าวมาหลายวันแล้ว ซึ่งส่วนตัวหวังว่าคลิปดังกล่าวจะไม่ใช่เสียงของ<persName>นายอภิสิทธิ์ เวชชาชีวะ</persName> นายกรัฐมนตรีจริง เพราะหากเป็นจริง จะแสดงให้เห็นว่านายกรัฐมนตรีเป็นบุคคลที่มีความโหดร้ายเป็นอย่างมาก อย่างไรก็ตาม อยากขอให้รัฐบาลสบายใจเพราะตนเองจะไม่นำเรื่องนี้มาเป็นประเด็นโจมตีอย่างแน่นอน แต่ขอให้เรื่องดังกล่าวได้รับการพิสูจน์ก่อน นอกจากนี้ <persName>นายจตุพร</persName> ยังกล่าวถึงกรณีที่<persName>นายจักรภพ เพ็ญแข</persName> แกนนำกลุ่มคนเสื้อแดง ที่เขียนบทความพาดพิงถึงตนด้วยว่า หาก<persName>นายจักรภพ</persName>มีพฤติกรรมเช่นนี้ และต้องการแยกกันทำงานอย่างชัดเจน ก็ไม่มีปัญหา เพราะหากการต่อสู้เลยเส้นในระบอบประชาธิปไตยอันมีพระมหากษัตรย์ทรงเป็นประมุข ก็ไม่ขอเข้าร่วมด้วย เพราะไม่ใช่แนวทางของกลุ่ม นปช.</p></body>
</news>
