<teiHeader>
<fileDesc>
<titleStmt>
  <title>กกต.คาด9กย.ลงมติชี้ขาด44สส.ถือครองหุ้น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-07 12:31:38  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=188624  </bibl>
</sourceDesc>
</fileDesc>
</teiHeader>
<news>
<headline>กกต.คาด9กย.ลงมติชี้ขาด44สส.ถือครองหุ้น  </headline>
<lead>ประธาน กกต. คาด สำนวนพิจารณากรณี 44 ส.ส. ถือครองหุ้นในกิจการสื่อฯ จะลงมติได้ 9 ก.ย. นี้ ยืนยันใช้มาตรการเดียวกับ 16 ส.ว. และ 13 ส.ส. ปชป.</lead>
<neck></neck>
<body><p><persName>นายอภิชาต สุขัคคานนท์</persName> ประธานกรรมการการเลือกตั้ง (กกต.) กล่าวว่า สำนวนการพิจารณา กรณี 44 ส.ส. ถือครองหุ้นในกิจการสื่อและบริษัทที่ได้รับสัมปทานรัฐ คาดว่า กกต. จะสามารถลงมติได้ ในวันที่ 9 ก.ย. เพราะได้ให้โอกาสอนุกรรมการไต่สวน ปรับสำนวนมาแล้วหลายครั้ง พร้อมกันนี้ ยืนยัน กกต. จะใช้มาตรฐานเดียวกับการพิจารณา กรณี 16 ส.ว. และ 13 ส.ส. พรรคประชาธิปัตย์ ที่ได้วินิจฉัยไปก่อนหน้านี้ แม้ความเห็นของ กกต. กับ อนุกรรมการไต่สวน จะเห็นต่างในเรื่องของการถือหุ้นในบริษัทต้องห้าม หรือ ไม่ต้องห้ามก็ตามด้าน</p>
<p><persName>นายสุทธิพล ทวีชัยการ</persName> เลขาธิการ กกต. ระบุ ไม่หนักใจ กรณี 12 ส.ส. พรรคประชาธิปัตย์ที่ กกต. วินิจฉัยให้ขาดสมาชิกภาพ เนื่องจากถือครองหุ้นในกิจการสื่อและบริษัทที่ได้รับสัมปทานรัฐ เตรียมยื่นศาลปกครองให้ตรวจสอบการใช้อำนาจหน้าที่ของ กกต. เนื่องจากเห็นว่า อำนาจสูงสุด อยู่ที่ ศาลรัฐธรรมนูญ ที่จะวางมาตรฐานในการพิจารณาของ กกต. แต่ทั้งนี้ หาก 12 ส.ส.พรรคประชาธิปัตย์ จะไปร้องต่อศาลปกครอง ก็จะเป็นการชะลอกระบวนการการวินิจฉัยของศาลรัฐธรรมนูญได้ 
</p></body>
</news>
