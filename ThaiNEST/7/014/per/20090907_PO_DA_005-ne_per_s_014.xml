<teiHeader>
<fileDesc>
<titleStmt>
  <title>12ปชป.ถือหุ้นฯยื่นระงับส่งเรื่องไปศาลรธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-07 10:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18813  </bibl>
</sourceDesc>
</fileDesc>
</teiHeader>
<news>
<headline>12ปชป.ถือหุ้นฯยื่นระงับส่งเรื่องไปศาลรธน.</headline>
<lead></lead>
<neck></neck>
<body><p>วันนี้(7 ก.ย.) ที่สำนักงานคณะกรรมการการเลือกตั้ง <persName>นางสดศรี สัตยธรรม</persName> กกต.ด้านกิจการพรรคการเมือง กล่าวถึงกรณีที่ 12 ส.ส. พรรคประชาธิปัตย์ที่ถูก กกต.พิจารณาว่า ขาดคุณสมบัติเนื่องจากถือหุ้นในกิจการสื่อหรือสัมปทานรัฐ จะยื่นเรื่องต่อศาลปกครอง เหมือนอย่าง 16 ส.ว. เพื่อขอให้ประธานสภาระงับการส่งเรื่องไปยังศาลรัฐธรรมนูญ ว่า เป็นเรื่องที่เขาสามารถทำได้ ซึ่งก็เป็นเรื่องที่ทำตามกันมาเช่นกรณี 16 ส.ว.ทำมาก่อน ทั้งนี้ ก็เป็นอำนาจของศาลในการพิจารณา ซึ่งเราก็ได้ทำตามหน้าที่ และก็เป็นการใช้ดุลยพินิจในการพิจารณา อย่างไรก็ตาม เรื่องนี้เกิดจากมีผู้ร้องเข้ามาให้ กกต.ตรวจสอบ ก็ต้องพิจารณา กกต.ไม่ได้เป็นคนเริ่มเรื่อง หากไม่ทำก็อาจโดนกล่าวหาว่า ละเว้นการปฏิบัติหน้าที่ได้</p>
<p>ส่วนที่มีคนมองว่า การที่12 ส.ส.พรรคประชาธิปัตย์ ยื่นเรื่องนี้เป็นเพราะว่าต้องการรักษาสถานภาพของตัวเองให้ยาวที่สุดนั้น <persName>นางสดศรี</persName>  กล่าวว่า ตนไม่ทราบ ต้องไปถาม 12 ส.ส.พรรคประชาธิปัตย์เอง หรืออาจจะเป็นการทำไปเพื่อเป็นเรื่องการป้องกันตนเองก็เป็นได้ </p>
<p><persName>นางสดศรี</persName> กล่าวต่อว่า กกต. ได้เคยทำเรื่องชี้แจงไปยังศาลแล้วว่า เรื่องดังกล่าวเป็นการใช้ดุลพินิจตามรัฐธรรมนูญ จึงไม่น่าอยู่ในขอบเขตอำนาจของศาลปกครอง แต่ทั้งนี้ก็ขึ้นอยู่กับดุลพินิจของท่าน โดยตนเห็นว่าน่าจะมีคนเสนอเรื่องนี้ต่อศาลรัฐธรรมนูญ เพื่อให้ตีความขอบเขตอำนาจของศาล.</p></body>
</news>
