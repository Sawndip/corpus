<teiHeader>
<fileDesc>
<titleStmt>
  <title>วาระ ครม.วันที่ 25 ส.ค.นี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250042&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วาระ ครม.วันที่ 25 ส.ค.นี้</headline>
<lead></lead>
<neck></neck>
<body><p>คณะรัฐมนตรี เตรียมพิจารณาหลักการประกาศใช้พระราชบัญญัติการรักษาความมั่นคงภายในราชอาณาจักร เพื่อควบคุมการชุมนุม ในวันที่ 30 สิงหาคมนี้ ด้านกระทรวงมหาดไทย เสนอ ขอความเห็นชอบการจ่ายเงินค่าครองชีพให้กับพนักงาน กฟน. การประชุมคณะรัฐมนตรี ในวันนี้ <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานการประชุม โดยจะมีการขออนุมัติหลักการประกาศพื้นที่รักษาความมั่นคงภายในราชอาณาจักร ตามพระราชบัญญัติการรักษาความมั่นคงภายใน เพื่อเตรียมรับมือการชุมนุมของกลุ่มคนเสื้อแดง ในวันที่ 30 สิงหาคมนี้ สำหรับรายละเอียดกองอำนวยการรักษาความมั่นคงภายใน หรือ กอ.รมน. จะเป็นผู้ยกร่างแผนและกำหนดจุดพื้นที่ประกาศใช้ ซึ่งจะเป็นพื้นที่ที่มีความอ่อนไหว โดยกำหนดในลักษณะของการออกข้อห้ามต่าง ๆ ด้าน<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เสนอขออนุมัติก่อหนี้ผูกพันข้ามปีงบประมาณโครงการจัดหาเฮลิคอปเตอร์ลำเลียงแบบใช้งานทั่วไปให้กับกระทรวงกลาโหม และเสนอขออนุมัติหลักการแต่งตั้งคณะกรรมการร่วมในการเจรจากับบริษัทสไตเออร์ เพื่อให้สามารถนำรถดับเพลิงมาใช้ประโยชน์ได้ก่อนคดีพิพาทสิ้นสุด และขออนุมัติกู้เงินในประเทศ เพื่อชดเชยรายได้ค่าไฟฟ้าจากการดำเนินการ ตาม 6 มาตรการ 6 เดือน และกระทรวงมหาดไทย เสนอขอความเห็นชอบการจ่ายเงินค่าครองชีพชั่วคราว 2,000 บาท ให้กับพนักงานนครหลวง หรือ กฟน.</p></body>
</news>
