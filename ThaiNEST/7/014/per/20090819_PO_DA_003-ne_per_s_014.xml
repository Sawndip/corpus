<teiHeader>
<fileDesc>
<titleStmt>
  <title>'บรรหาร'ชี้ผู้มีอำนาจต้องไร้อคติชาติจึงรอด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 14:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15137  </bibl>
</sourceDesc>
</fileDesc>
</teiHeader>
<news>
<headline>'<persName>บรรหาร</persName>'ชี้ผู้มีอำนาจต้องไร้อคติชาติจึงรอด</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (19 ส.ค.) <persName>นายบรรหาร ศิลปอาชา</persName> อดีตนายกรัฐมนตรี ให้สัมภาษณ์เปิดใจ ในโอกาสวันคล้ายวันเกิดครบรอบ 77 ปี ที่บ้านพักย่านถนนจรัลสนิทวงศ์ ว่า วันนี้มีรัฐมนตรี เพื่อนนักการเมือง ส.ส.พรรคร่วมรัฐบาล อดีต ส.ส.พรรคชาติไทย และสมาชิกพรรคชาติไทยพัฒนา มาอวยพร จึงได้ให้ข้อคิดไปว่า ตอนนี้ปัญหาบ้านเมืองมีมาก เมื่ออยู่ร่วมรัฐบาลต้องช่วยกัน หากเห็นว่า มีอะไรที่ไม่ถูกต้อง ต้องคัดค้านกัน โดยค้านในสิ่งที่สร้างสรรค์ </p>
<p>"สำหรับปัญหาเศรษฐกิจตอนนี้ มั่นใจว่า หากงบประมาณในโครงการไทยเข้มแข็ง ออกสู่พื้นที่ต่าง ๆ จะทำให้ภาวะเศรษฐกิจฟื้นตัว โดยหลังจากเงินออกไปแล้ว คงใช้เวลา 3-4 เดือน ที่จะทำให้เศรษฐกิจเริ่มฟื้นตัวช่วงปลายปีนี้" <persName>นายบรรหาร</persName> กล่าว </p>
<p>เมื่อผู้สื่อข่าวขอให้ประเมินผลการทำงานของรัฐบาล <persName>นายบรรหาร</persName> กล่าวว่า รัฐบาลพยายามทำงานอย่างเต็มที่ ดังนั้น คงต้องดูผลงานต่อไป ส่วนตัวเชื่อว่า เมื่อเม็ดเงินทั้งงบประมาณรายจ่ายประจำปี และเงินโครงการไทยเข้มแข็ง ออกมา จะส่งผลดีต่อประเทศ ที่สำคัญขอให้ใช้เงินถูกต้อง อย่าให้มีทุจริต</p>
<p>เมื่อถามว่า ในโอกาสวันเกิดอยากขอพรอะไร <persName>นายบรรหาร</persName> กล่าวว่า คงขอพรเรื่องการเมือง ขอว่า บุคคลใดที่เข้าควบคุมดูแลการเมือง ถ้าเราใช้จิตสะอาดบริสุทธิ์ ตรงไปตรงมา อย่ามีอคติ จะทำให้ประเทศชาติไปรอด ขอฝากว่า ขณะนี้ประเทศจะดีจะเลวไม่ได้ขึ้นอยู่กับภาวะเศรษฐกิจ แต่อยู่ที่การเมืองเป็นหลัก ถ้าการเมืองเรียบร้อย ทุกอย่างจะดีขึ้นเอง จึงขอฝากทุกคนที่ยุ่งเกี่ยวกับการเมือง ขอให้ช่วยกัน ส่วนตัวตั้งใจจะทำทุกอย่างให้เกิดประโยชน์ต่อส่วนรวมให้มากที่สุด.</p>
<p></p>
<p></p></body>
</news>
