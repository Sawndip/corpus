<teiHeader>
<fileDesc>
<titleStmt>
  <title>รองนายกรัฐมนตรีฝ่ายความมั่นคง  ยอมรับ การทำงานของรัฐบาลที่ผ่านมา 6 เดือน นโยบายสมานฉันท์ยังไม่ประสบความสำเร็จเท่าที่ควร  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208060041&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกรัฐมนตรีฝ่ายความมั่นคง  ยอมรับ การทำงานของรัฐบาลที่ผ่านมา 6 เดือน นโยบายสมานฉันท์ยังไม่ประสบความสำเร็จเท่าที่ควร</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ยอมรับ การทำงานของรัฐบาลที่ผ่านมา 6 เดือน นโยบายสมานฉันท์ยังไม่ประสบความสำเร็จเท่าที่ควร แต่มั่นใจสถานภาพของรัฐบาลยังเข้มแข็ง <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ยืนยันว่า การทำงานของรัฐบาลที่ผ่านมา 6 เดือน รัฐบาลพยายามทำความเข้าใจกับประชาชนว่า การแก้ไขปัญหาของประเทศทุกคนในชาติต้องมีความสามัคคี ซึ่งที่ผ่านมารัฐบาลได้ใช้ความอดทน อดกลั้น ให้การปฏิบัติงานสำเร็จลุล่วง ทั้งนี้ยอมรับว่านโยบายสมานฉันท์ยังไม่ประสบความสำเร็จเท่าที่ควร เพราะยังมีการต่อต้านจากฝ่ายที่มีความคิดเห็นแตกต่าง แต่ไม่รู้สึกท้อ จะเดินหน้าสร้างความสมานฉันท์ต่อไป และยินดีที่จะรับฟังทุกเสียงวิพากวิจารณ์ รองนายกรัฐมนตรีด้านความมั่นคง ยังให้ความเชื่อมั่นว่า สถานภาพของรัฐบาลยังมีความเข้มแข็ง และพร้อมแก้ไขปัญหาประเทศชาติและประชาชน ทั้งนี้ เห็นว่ายังไม่มีความจำเป็นที่จะต้องปรับคณะรัฐมนตรี เพราะยังไม่มีสัญญาณอุบัติเหตุทางการเมือง</p></body>
</news>
