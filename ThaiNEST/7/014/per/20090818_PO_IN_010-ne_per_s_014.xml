<teiHeader>
<fileDesc>
<titleStmt>
  <title>ปชป.ระดมแกนนำปราศรัยใหญ่ลต.ซ่อม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 16:42:11  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185793  </bibl>
</sourceDesc>
</fileDesc>
</teiHeader>
<news>
<headline>ปชป.ระดมแกนนำปราศรัยใหญ่ลต.ซ่อม</headline>
<lead>พรรคประชาธิปัตย์ เตรียมระดมแกนนำลงพื้นที่ปราศรัยใหญ่ หาเสียงเลือกตั้งซ่อม ส.ส.สุราษฎร์ธานี เขต 1 ในวันที่ 22 ส.ค.</lead>
<neck></neck>
<body><p><persName>นายชุมพล กาญจนะ</persName> ส.ส.สุราษฎร์ธานี พรรคประชาธิปัตย์ ในฐานะประธาน ส.ส.พรรคประชาธิปัตย์ เปิดเผยว่า การเลือกตั้งซ่อม ส.ส.สุราษฎร์ธานี ในวันที่ 30 ส.ค. นี้ ที่มี <persName>นายธานี เทือกสุบรรณ</persName> อดีตนายกองค์การบริหารส่วนจังหวัดสุราษฎร์ธานี ลงสมัครรับเลือกตั้งในนามพรรคประชาธิปัตย์นั้น พรรคได้จัดให้มีการปราศรัยใหญ่ในวันเสาร์ที่ 22 ส.ค.นี้ ที่หน้าศาลากลางจังหวัดสุราษฎร์ธานี โดยมีแกนนำพรรคพร้อม ส.ส.ของพรรคร่วมปราศรัยและพบปะประชาชนใน จังหวัดสุราษฎร์ธานี ด้วย ทั้งนี้ พรรคจะดำเนินการเลือกตั้งซ่อมที่ จังหวัดสุราษฎร์ธานี ให้เป็นแบบอย่างและจะไม่ให้มีเหตุการณ์เกิดขึ้นอย่างแน่นอน เนื่องจากต้องการทำให้ประชาชนเห็นว่าภายในระยะเวลา 6-7 เดือน ที่ผ่านมารัฐบาลได้ดำเนินการการอะไรบ้าง พร้อมสื่อไปยังต่างประเทศผ่านผู้สื่อข่าวต่างประเทศให้เห็นว่าไทยมีประชาธิปไตยที่มั่นคง</p>
<p>อย่างไรก็ตาม แกนนำพรรคประชาธิปัตย์ ที่จะร่วมปราศรัยใหญ่นั้น อาทิ <persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าพรรคประชาธิปัตย์ <persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง ในฐานะเลขาธิการพรรคประชาธิปัตย์ <persName>นายชวน หลีกภัย</persName> ประธานสภาที่ปรึกษาพรรคและ <persName>นายบัญญัติ บรรทัดฐาน</persName> รองประธานสภาที่ปรึกษาพรรคร่วม รัฐมนตรีและ ส.ส.ของพรรคด้วย </p></body>
</news>
