<teiHeader>
<fileDesc>
<titleStmt>
  <title>พท. เตรียมยื่นหนังสือถึงนายกฯ สอบถามความคืบหน้าการดำเนินคดีกับ พธม.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230112&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พท. เตรียมยื่นหนังสือถึงนายกฯ สอบถามความคืบหน้าการดำเนินคดีกับ พธม.</headline>
<lead></lead>
<neck></neck>
<body><p>พรคเพื่อไทย เตรียมยื่นหนังสือถึงนายกรัฐมนตรีในสัปดาห์หน้า เพื่อสอบถามความคืบหน้าในการดำเนินคดีกับกลุ่มพันธมิตรฯ <persName>นายพร้อมพงศ์ นพฤทธิ์</persName> โฆษกพรรคเพื่อไทย เปิดเผยว่า ในวันอังคารที่ 25 สิงหาคม 2552 เวลา 09.00 น. ตนเอง พร้อมด้วย <persName>นายพิชา วิจิตรศิลป์</persName> ประธานชมรมกฎหมายภิวัฒน์แห่งประเทศไทยและเครือข่ายฯ จะเดินทางไปยังทำเนียบรัฐบาล เพื่อเข้ายื่นหนังสือต่อ <persName>นายอภิสิทธิ์ เวชชาชีวะ</persName> นายกรัฐมนตรี เพื่อสอบถามความคืบหน้า กรณีเหตุการณ์ที่กลุ่มพันธมิตรประชาชนเพื่อประชาธิปไตย (พธม.) เข้าบุกยึดสถานีโทรทัศน์เอ็นบีที (NBT) เมื่อวันที่ 26 สิงหาคม 2551 และยึดทำเนียบรัฐบาล เมื่อวันที่ 25 พฤศจิกายน 2551 รวมถึงการชุมนุมปิดล้อมท่าอากาศยานสุวรรณภูมิ และท่าอากาศยานดอนเมือง ซึ่งเหตุการณ์ดังกล่าว ก่อให้เกิดความเสียหายต่อระบบเศรษฐกิจของประเทศ ทั้งการส่งออก และการท่องเที่ยว แต่การดำเนินการเอาผิดกับผู้ที่ก่อให้เกิดความเสียหาย และการดำเนินการเพื่อการชดเชยความเสียหายที่เกิดขึ้น ยังล่าช้าไม่มีความช้ดเจน โฆษกพรรคเพื่อไทย กล่าวด้วยว่า ในวันเดียวกันตนเองจะเดินทางไปยื่นหนังสือต่อ <persName>พล.ต.ท.วุฒิ พัวเวส</persName> ผู้ช่วยผู้บัญชาการตำรวจแห่งชาติ ในฐานะหัวหน้าคณะพนักงานสอบสวนคดีกลุ่มพันธมิตรประชาชนเพื่อประชาธิปไตย ในช่วงเวลา 11.00 น. เพื่อให้เร่งดำเนินคดีและดำเนินการตามกฎหมาย ตามหลักนิติรัฐ หากยังเพิกเฉยจะยื่นต่อไปยัง ป.ป.ช. ในข้อหาละเว้นการปฏิบัติหน้าที่ และปฏิบัติหน้าที่โดยมิชอบ ต่อไป  </p></body>
</news>
