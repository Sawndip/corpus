<teiHeader>
<fileDesc>
<titleStmt>
  <title>ประธานคณะกรรมาธิการสภาผู้แทนราษฎรฟ้องยกเลิกสัญญา ระหว่างประปาส่วนภูมิภาคและบริษัทน้ำประปาไทย  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310185&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานคณะกรรมาธิการสภาผู้แทนราษฎรฟ้องยกเลิกสัญญา ระหว่างประปาส่วนภูมิภาคและบริษัทน้ำประปาไทย</headline>
<lead></lead>
<neck></neck>
<body><p>ประธานคณะกรรมาธิการสภาผู้แทนราษฎร ฟ้องศาลปกครองยกเลิกสัญญา โครงการเอกชนร่วมลงทุน ของการประปาส่วนภูมิภาคและบริษัทน้ำประปาไทย จังหวัดสมุทรสาคร-นครปฐม ไม่มีความโปร่งใส <persName>นายวิลาส จัททร์พิทักษ์</persName> สมาชิกสภาผู้แทนราษฎร(ส.ส.)กรุงเทพมหานคร ในฐานะประธานคณะกรรมาธิการการปราบปรามและการทุจริตประพฤติมิชอบ สภาผู้แทนราษฎร กล่าวว่า โครงการเอกชนร่วมลงทุนจังหวัดสมุทรสาคร-นครปฐม ระหว่างการประปาส่วนภูมิภาคและบริษัทน้ำประปาไทย จำกัด มหาชน จากการตรวจสอบพบว่า สัญญาดังกล่าวหลีกเลี่ยงพระราชบัญญัติว่าด้วยการให้เอกชนเข้าร่วมงานหรือดำเนินการในกิจการของรัฐ พ.ศ.2535 ซึ่งเป็นสัญญาที่กำหนดเงื่อนไขและผลประโยชน์ตอบแทน เพื่อช่วยเหลือบริษัทที่เข้าร่วมลงทุนในการผลิตน้ำประปา และมีสัญญาถึง 30 ปี ทำให้การประปาส่วนภูมิภาคขาดทุนถึง 58,000 ล้านบาท ปรากฏว่ามีกรรมการจากสัญญาดังกล่าวนั้น เป็นผู้รับและเปิดซองประกวดราคาอยู่ทั้ง 2ชุด แสดงให้เห็นถึงความไม่โปร่งใส ทั้งนี้สัญญาดังกล่าวส่งผลให้ราคาน้ำประปาในพื้นที่จังหวัดสมุทรสาคร และจังหวัดนครปฐมมีราคาที่สูงผิดปกติ <persName>นายวิลาส</persName> กล่าวอีกว่า ตนเองจะเป็นตัวแทนของประชาชนที่ได้รับความเดือดร้อนจากสัญญาดังกล่าว ดำเนินการฟ้องร้องต่อศาลปกครอง เพื่อให้สัญญาดังกล่าวเป็นโมฆะ</p></body>
</news>
