<teiHeader>
<fileDesc>
<titleStmt>
  <title>"ชินวรณ์" เชื่อ การเสนอกฎหมายนิรโทษกรรมของพรรคภูมิใจไทย เพราะต้องการให้เกิดความสมานฉันท์  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190050&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ชินวรณ์</persName>" เชื่อ การเสนอกฎหมายนิรโทษกรรมของพรรคภูมิใจไทย เพราะต้องการให้เกิดความสมานฉันท์</headline>
<lead></lead>
<neck></neck>
<body><p>ประธานวิปรัฐบาล เชื่อว่า การเสนอร่าง พ.ร.บ.นิรโทษกรรมของพรรคภูมิใจไทย เพราะต้องการให้เกิดความสมานฉันท์ในบ้านเมือง แต่ขอดูรายละเอียดอีกครั้งก่อนพิจารณา <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล กล่าวถึงกรณีที่พรรคภูมิใจไทย จะเสนอร่าง พ.ร.บ.นิรโทษกรรม เข้าสู่การพิจารณาของสภาผู้แทนราษฎรว่า ยังไม่ทราบรายละเอียดของกฎหมายว่าเป็นอย่างไร แต่เป็นสิทธิ์ที่ ส.ส.สามารถเสนอกฎหมายได้ ซึ่งเข้าใจว่าเป็นกฎหมายที่หวังผลสร้างความสมานฉันท์ให้เกิดขึ้น และหากเป็นเช่นนั้น ก็จะสอดคล้องกับหลักการของคณะกรรมการสมานฉันท์อยู่แล้ว ทั้งนี้จะต้องดูรายละเอียดอีกครั้งว่า ขอบข่ายของกฎหมายจะเกี่ยวโยงถึงบุคคลที่เกี่ยวข้อง หรือกระบวนการยุติธรรมที่กำลังดำเนินการอยู่อย่างไรบ้าง และหากกฎหมายดังกล่าวถูกบรรจุเข้าสู่วาระการพิจารณาของสภาผู้แทนราษฎรแล้ว ก็จะนำกฎหมายไปหารือกับพรรคร่วมรัฐบาลอีกครั้ง ส่วนที่หลายฝ่ายอาจไม่เห็นด้วยกับกฎหมายฉบันนี้เพราะไม่เห็นว่าจะเกิดประโยชน์อะไรนั้น ต้องดูที่หลักการของกฎหมายว่ามีเจตนารมณ์อย่างไร ซึ่งกระบวนการที่แต่ละฝ่ายจะร่วมมือกันสร้างความสมานฉันท์ ก็จะต้องเปิดโอกาสให้ทุกภาคส่วนแสดงความคิดเห็น ไม่ว่าจะเป็นกฎหมายใดก็ตาม โดยเฉพาะอย่างยิ่ง หากเป็นการเสนอกฎหมายที่มีผลกระทบต่อบุคคลอื่นที่มีส่วนเกี่ยวข้องกรณีของทางการเมือง ก็ต้องมีการรับฟังความคิดเห็นอย่างกว้างขวาง </p></body>
</news>
