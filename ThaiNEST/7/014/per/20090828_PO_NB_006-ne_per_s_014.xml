<teiHeader>
<fileDesc>
<titleStmt>
  <title>"สาทิตย์" เผย ตร.สันติบาลยืนยันคลิปเสียงนายกฯ เป็นการตัดต่อ เชื่อนำเสียงมาจากรายเชื่อมั่นประเทศไทยฯ  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280054&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" เผย ตร.สันติบาลยืนยันคลิปเสียงนายกฯ เป็นการตัดต่อ เชื่อนำเสียงมาจากรายเชื่อมั่นประเทศไทยฯ</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ระบุกองพิสูจน์หลักฐานของตำรวจสันติบาลยืนยันว่าคลิปเสียงเป็นการตัดต่อ โดยเชื่อว่านำเสียงมาจากรายการเชื่อมั่นประเทศไทยกับ<persName>นายกฯ อภิสิทธิ์</persName> ช่วงวันที่ 19 และ 26 เมษายนที่ผ่านมา ทั้งนี้มีเบาะแสชี้ชัดว่าผู้ทำคลิป เป็นเจ้าหน้าที่ของพรรคการเมืองหนึ่ง <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี เปิดเผยว่า กองพิสูจน์หลักฐานของตำรวจสันติบาลได้ระบุว่า คลิปเสียงที่อ้างว่าเป็นเสียงของ<persName>นายอภิสิทธิ์ เวชชาชีวะ</persName> นายกรัฐมนตรี ที่สั่งการให้ใช้ความรุนแรงในการสลายการชุมนุมเมื่อช่วงเดือนเมษายนที่ผ่านมานั้น เป็นการตัดต่อเสียง โดยคาดว่าวัตถุประสงค์ของกลุ่มคนที่จัดทำและเผยแพร่คลิปดังกล่าว ตั้งใจที่จะนำมาเป็นเงื่อนไขในการชุมนุมและใส่ร้ายนายกรัฐมนตรี ซึ่งเป็นการกระทำที่ผิดกฎหมายและกระทบความมั่นคงของประเทศ ทั้งนี้เชื่อว่าเสียงที่ถูกตัดต่อขึ้นนั้น นำเสียงมาจากรายการเชื่อมั่นประเทศไทยกับ<persName>นายกฯ อภิสิทธิ์</persName> ซึ่งออกอากาศในวันที่ 19 และ 26 เมษายน รวมถึงเว็บไซต์ www.abhisit.org อย่างไรก็ตามจะมีการรวบรวมหลักฐานส่งให้กับเจ้าหน้าที่ตำรวจต่อไป ส่วนผู้ที่ตัดต่อคลิปดังกล่าวยังไม่ชัดเจนว่าเป็นใคร แต่มีเบาะแสชี้ชัดว่าเป็นเจ้าหน้าที่ของพรรคการเมืองหนึ่ง <persName>นายสาทิต</persName> กล่าวอีกว่า การที่<persName>นายอดิศร เพียงเกษ</persName> ผู้อำนวยการสถานีโทรทัศน์ผ่านดาวเทียว PTV นำคลิปเสียงดังกล่าวออกมาเผยแพร่สู่สาธารณชนเป็นแห่งแรกนั้น เป็นเรื่องที่ขัดต่อกฎหมาย ซึ่ง<persName>นายอดิศร</persName>ต้องอธิบายให้ได้ว่านำคลิปดังกล่าวมาจากที่ใด ส่วนการดำเนินคดี เป็นเรื่องของเจ้าหน้าที่ โดยยืนยันว่ารัฐบาลจะไม่เข้าไปแทรกแซง </p></body>
</news>
