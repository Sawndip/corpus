<teiHeader>
<fileDesc>
<titleStmt>
  <title>เลื่อนชี้ชะตาส.ส.ไข้หุ้นไป9 ก.ย.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-02 19:50:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000100483  </bibl>
</sourceDesc>
</fileDesc>
</teiHeader>
<news>
<headline>เลื่อนชี้ชะตาส.ส.ไข้หุ้นไป9 ก.ย.</headline>
<lead></lead>
<neck></neck>
<body><p> วานนี้ ( 2 ก.ย.) <persName>นายสุทธิพล ทวีชัยการ</persName> เลขาธิการ กกต. แถลงภายหลังการประชุม กกต. ว่า ที่ประชุมมีมติให้เลื่อนการพิจารณาลงมติ กรณี<persName>นายเรืองไกร ลีกิจวัฒนะ</persName> ส.ว.สรรหา และ<persName>นายสมคิด หอมเนตร</persName> นักวิชาการอิสระ ร้องขอให้ตรวจสอบการกระทำของ ส.ส. 44 ราย ที่ถือครองหุ้นอันอาจเข้าข่ายขัดรัฐธรรมนูญมาตรา 48 และ 265 รวมทั้งกรณี<persName>นายเรืองไกร</persName> ร้องขอให้ตรวจสอบความเป็นรัฐมนตรี ของ<persName>นายถาวร เสนเนียม</persName> รมว.มหาดไทย และ<persName>นางพรทิวา นาคาศัย</persName> รมว.พานิชย์ สิ้นสุดลงตามรัฐธรรมนูญ ออกไปเป็นวันพุธที่ 9 ก.ย. นี้ เนื่องจากเห็นว่าทั้ง 2 เรื่องมีความสำคัญควรที่ กกต.ทั้ง 5 คน จะอยู่ครบ แต่ในการประชุมวานนี้ ( 2 ก.ย.) <persName>นายสมชัย จึงประเสริฐ</persName> กกต.ด้านสืบสวนสอบสวนและวินิจฉัย ที่เพิ่งเดินทางกลับจากการดูการเลือกตั้งที่ประเทศญี่ปุ่นได้ขอลาป่วย และที่ประชุมมีเรื่องที่จะต้องวินิจฉัย สิทธิการสมัครรับเลือกตั้งสมาชิก และผู้บริหารท้องถิ่นจำนวนมาก</p>
<p><persName>นายสุทธิพล</persName> ยังปฎิเสธว่า การเลื่อนลงมติดังกล่าวไม่ใช่มาจากความเข้าใจไม่ตรงกันของ กกต.และไม่ได้มาจากการล็อบบี้ของพรรคการเมือง ที่มีกระแสข่าวว่า มีการยุบสภาเกิดขึ้น ซึ่งยืนยันว่า กกต.ไม่เคยทำงานตามใบสั่งใคร อีกทั้งการยุบสภาก็ไม่มีความชัดเจน การเลื่อนจึงไม่ได้มีประเด็นการเมืองเข้ามาเกี่ยวข้อง</p>
<p>อย่างไรก็ตาม ไม่สามารถยืนยันได้ว่าในวันที่ 9 ก.ย. ที่ กกต.นัดลงมติ จะสามารถลงมติได้จริง เพราะในที่ประชุมวานนี้ (2 ก.ย.) ยังไม่มี กกต.คนใดหยิบยกเรื่องการจัดทำเอกสารของคณะกรรมการไต่สวนฯ มาอภิปรายว่า มีความครบถ้วน ชัดเจน สามารถลงมติได้หรือไม่แต่อย่างใด</P>
<p>  ผู้สื่อข่าวรายงานว่า ในระหว่างการแถลงข่าว <persName>นายสมคิด หอมเนตร</persName> 1 ในผู้ร้อง ก็ได้เข้าร่วมรับฟังการแถลงข่าวและซักถามถึงเหตุผลของการเลื่อนการลงมติ โดยแสดงความเห็นว่า กกต.ทำผิดกฎหมายหรือไม่ เพราะไม่เร่งพิจารณาตามกรอบเวลาที่จะต้องพิจารณาให้เสร็จภายใน 45 วัน ซึ่ง<persName>นายสุทธิพล</persName> ก็ได้ชี้แจงว่าไม่ได้ช้ากว่า 45 วัน เพราะขณะนี้ถือว่า กกต.ได้รับคำร้องและดำเนินการกระบวนการพิจารณาแล้ว</P></body>
</news>
