<teiHeader>
<fileDesc>
<titleStmt>
  <title>ภูมิใจไทยโต้เดือดเด็กปชป.ก้าวร้ายชวรัตน์จี้ผู้ใหญ่จัดการ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-28 21:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000098090  </bibl>
</sourceDesc>
</fileDesc>
</teiHeader>
<news>
<headline>ภูมิใจไทยโต้เดือดเด็กปชป.ก้าวร้าย<persName>ชวรัตน์</persName>จี้ผู้ใหญ่จัดการ</headline>
<lead></lead>
<neck></neck>
<body><p>จากกรณีที่<persName>นายประมวล เอมเปีย</persName> ส.ส.ชลบุรี พรรคประชาธิปัตย์ กล่าวโจมตี <persName>นายชวรัตน์ ชาญวีรกูล</persName> หัวหน้าพรรคภูมิใจ และรมว.มหาดไทย ที่ไม่สนับสนุน <persName>พล.ต.อ.ปทีป ตันประเสริฐ</persName> จเรตำรวจแห่งชาติ ขึ้นเป็น ผบ.ตร.คนใหม่ ตามที่ <persName>นายอภิสิทธิ์ เวชชาชีวะ</persName> นายกรัฐมนตรีเสนอ จนถูก<persName>นายชวรัตน์</persName> ตอบโต้ว่า ไม่อยากให้ความเห็นคำให้สัมภาษณ์ของ ส.ส.เด็กๆ ทำให้<persName>นายประมวล</persName> ออกมาเล่นงาน <persName>นายชวรัตน์</persName>อีกรอบว่าเป็นนักการเมืองระดับทารกเพิ่งเกิดในทางการเมือง มาเทียบชั้นกับตัวเองที่ลงเล่นการเมืองมาแล้วกว่า 20 ปีไม่ได้</p>
<p>ล่าสุด <persName>นายอนุทิน ชาญวีรกูล</persName> บุตรชาย<persName>นายชวรัตน์</persName> แกนนำพรรคภูมิใจไทย ออกมาให้สัมภาษณ์ตอบโตถึงคำกล่าวดูถูกบิดาของตัวเองของ<persName>นายประมวล</persName>อย่างรุนแรงว่า ไม่เป็นไร แค่สุนัขฉี่รดภูเขาทอง ที่ผู้ใหญ่ในพรรคประชาธิปัตย์ เคยชี้แจงแล้วว่านายประมวลไม่สบาย</p>
<p><persName>นางศุภมาส อิศรภักดี</persName> รองโฆษกพรรคภูมิใจไทย กล่าวถึง การให้สัมภาษณ์ว่า <persName>นายประมวล เอมเปีย</persName> เป็น ส.ส.ที่เกิดได้เพราะกลุ่มชลบุรีตระกูล <persName>คุณปลื้ม</persName> ถูกเว้นวรรคทางการเมือง ตนอยากจะบอก<persName>นายประมวล</persName>ว่าก่อนจะมายุ่งกับพรรคอื่น ขอให้ไปแก้ปัญหาเสื้อแดงในพื้นที่ตัวเองให้ได้ก่อน เพราะก่อนหน้านี้ยังออกโอดครวญอยู่ว่า <persName>นายอภิสิทธิ์ เวชชาชีวะ</persName> หัวหน้าพรรคประชาธิปัตย์ไม่สนใจข้อมูล ทั้งที่ไปให้ข้อมูลแล้วว่ามีใครบ้างเป็นคนเสื้อแดงในพื้นที่</p>
<p>ดังนั้น<persName>นายประมวล</persName>อย่ามาสร้างราคาแบบเก่าๆ โดยไม่มีข้อมูลที่แท้จริง อยากให้ไปถามคนชลบุรีว่าใครรู้จัก<persName>นายประมวล</persName>บ้าง เพราะตัวเองเหมือนศพไร้ญาติ ที่ถูกฝังมาเป็นสิบปี ตอนนี้คนชลบุรีก็แค่ขุดมาทำบุญอุทิศส่วนกุศลให้ไปเกิดใหม่เท่านั้น</p>
<p>น่าเห็นใจพรรคเก่าแก่ที่ได้ ส.ส.พวกผีจับยัดเลยกลายเป็น ส.ส.ผีเจาะปากมาพูด จริงๆ แล้วพรรคภูมิใจไทยก็คิดว่าพรรคประชาธิปัตย์น่าจะดำเนินการอะไรบ้าง เพราะถือเป็นการกระทำที่ผิดมารยาททางการเมือง ปล่อย ส.ส.เด็ก มาใช้วาจาล่วงเกินบุคคลระดับหัวหน้าพรรคแกนนำรัฐบาล ซึ่ง ส.ส.พรรคภูมิใจไทย ก็ไม่เคยมีใครไปล่วงเกินผู้ใหญ่พรรคประชาธิปัตย์ไม่ว่าจะเป็น<persName>นายชวน หลีกภัย</persName> <persName>นายอภิสิทธิ์ เวชชาชีวะ</persName> จึงอยากฝากประชาธิปัตย์ช่วยดูแล ส.ส.เด็กๆ ด้วย ซึ่ง ส.ส.แต่ละคนมีวุฒิภาวะ การศึกษาต่างกัน เหมือนสุภาษิตที่ว่า สำเนียงส่อภาษา กิริยาส่อสกุล</p>
<p>  ผู้สื่อข่าวรายงานว่า หลังจาก<persName>นายประมวล</persName> ให้สัมภาษณ์ก้าวล้วง<persName>นายชวรัตน์ ชาญวีรกูล</persName> ทำให้<persName>นายอนุทิน ชาญวีรกูล</persName> บุตรชาย ซึ่งเป็นหนึ่งในแกนนำพรรคภูมิใจไทย โกรธและไม่พอใจอย่างมาก เพราะไม่ยอมหยุดโจมตีบิดา ซึ่งเป็นผู้ใหญ่ระดับหัวหน้าพรรคพรรคร่วมรัฐบาล โดยใช้วาจารุนแรงกระทบกระเทียบ ซึ่งก่อนหน้านี้ <persName>นายอนุทิน</persName> เคยออกมาโต้ตอบแทนผู้เป็นพ่อแล้ว แต่<persName>นายประมวล</persName>ก็ยังไม่หยุด จึงต้องให้ลูกพรรคภูมิใจไทยออกมาช่วยโต้ตอบดังกล่าว</p></body>
</news>
