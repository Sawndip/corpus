<teiHeader>
<fileDesc>
<titleStmt>
  <title>นายกฯ ยอมรับ หาตัวบุคคลตัดต่อคลิปเสียงยาก  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280181&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยอมรับ หาตัวบุคคลตัดต่อคลิปเสียงยาก</headline>
<lead></lead>
<neck></neck>
<body><p>นายกรัฐมนตรี ยอมรับ หาตัวบุคคลตัดต่อคลิปเสียงยาก ขณะที่ฝ่ายทหารเชื่อ คลิปเสียงที่เผยแพร่ไม่ใช่คำพูดนายกรัฐมนตรี <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงการเผยแพร่คลิปเสียงของตนเองว่า การเผยแพร่ดังกล่าวถือเป็นความผิดทางอาญา ซึ่งเจ้าหน้าที่ที่เกี่ยวข้องต้องหาตัวผู้กระทำผิดมาดำเนินการ ขณะนี้แม้จะมีความชัดเจนว่าเป็นการตัดต่อ แต่อยากให้ผู้เชี่ยวชาญได้ตรวจสอบรายละเอียด และขอให้ประชาชนอย่าตกเป็นเหยื่อ พร้อมยอมรับว่า เป็นเรื่องยากที่จะหาตัวผู้ตัดต่อคลิปดังกล่าว อย่างไรก็ตาม ไม่ได้สอบถามเรื่องนี้กับฝ่ายทหาร หลัง<persName>นายจตุพร พรหมพันธุ์</persName> สมาชิกสภาผู้แทนราษฎร พรรคเพื่อไทย และแกนนำแนวร่วมประชาธิปไตยต่อต้านเผด็จการแห่งชาติ หรือ นปช. ออกมาระบุว่า อาจเป็นการกระทำของฝ่ายทหารก็ตาม ด้าน<persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม ยืนยัน เช่นเดียวกับ<persName>พลเอกอนุพงษ์ เผ่าจินดา</persName> ผู้บัญชาการทหารบก ว่า จากที่ประเมินเหตุการณ์ เชื่อว่านายกรัฐมนตรีไม่ได้พูด และทหารไม่มีส่วนเกี่ยวข้องในเรื่องนี้</p></body>
</news>
