<teiHeader>
<fileDesc>
<titleStmt>
  <title>นายกฯ ยืนยัน สัปดาห์หน้าจะได้ผบ.ตร.คนใหม่  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130215&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน สัปดาห์หน้าจะได้ผบ.ตร.คนใหม่</headline>
<lead></lead>
<neck></neck>
<body><p>นายกรัฐมนตรี ยืนยัน สัปดาห์หน้าจะได้ผู้บัญชาการตำรวจแห่งชาติคนใหม่ พร้อมระบุการที่ คณะกรรมการข้าราชการตำรวจ เลื่อนบังคับใช้โครงสร้างใหม่ ไม่มีผลกระทบต่อการแต่งตั้งโยกย้าย <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า การเลื่อนบังคับใช้โครงสร้างใหม่ของสำนักงานตำรวจแห่งชาติ เป็นเรื่องการตัดสินใจของคณะกรรมการข้าราชการตำรวจ หรือ ก.ตร. พร้อมเชื่อจะไม่มีผลกระทบต่อการแต่งตั้งโยกย้ายข้าราชการตำรวจ เพราะ ก.ตร. น่าจะทราบดีว่าจะดำเนินการอย่างไรให้เกิดความราบรื่น และต้องไม่ทำให้เกิดสุญญากาศ ส่วนกรณีที่ <persName>นายศิริโชค โสภา</persName> สมาชิกสภาผู้แทนราษฎรจังหวัดสงขลา ออกมาเปิดโปงเรื่องการซื้อขายตำแหน่งนั้น ได้แนะนำให้ใช้ช่องของกรรมาธิการสภาผู้แทนราษฎรในการตรวจสอบ ซึ่งเรื่องนี้ในส่วนของ ก.ตร. ก็มีกลไกในการตรวจสอบอยู่แล้ว แต่จะเอาผิดใครได้หรือไม่ขึ้นอยู่ที่ข้อมูล ทั้งนี้การประชุมคณะกรรมการนโยบายตำรวจแห่งชาติ ในสัปดาห์หน้าจะได้ชื่อ ผู้บัญชาการตำรวจแห่งชาติคนใหม่แน่นอน นายกรัฐมนตรี ยังกล่าวถึงการเคลื่อนไหวของกลุ่มคนเสื้อแดงที่จะนำบุคคลที่ได้รับความน่าเชื่อถือมาเป็นแกนนำในการถวายฎีกาขอพระราชทานอภัยโทษให้กับ<persName>พ.ต.ท.ทักษิณ ชินวัตร</persName> อดีตนายกรัฐมนตรี ว่า ต้องดูทีเนื้อหาไม่ใช่ที่ตัวบุคคลเพราะจากการตรวจสอบพบว่า เนื้อหาของการถวายฎีกาฯ เป็นเรื่องทางการเมือง หากกลุ่มคนเสื้อแดงยื่นเรื่องต่อสำนักราชเลขาธิการ สำนักพระราชวัง รัฐบาลก็จะนำมาตรวจสอบตามขั้นตอน พร้อมยืนยันว่า ในวันที่ 17 สิงหาคม นี้ จะต้องไม่เกิดความรุนแรง โดยเจ้าหน้าที่ตำรวจต้องดูแลความสงบเรียบร้อยอย่างเต็มที่ </p></body>
</news>
