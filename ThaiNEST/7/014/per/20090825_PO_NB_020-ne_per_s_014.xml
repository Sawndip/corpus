<teiHeader>
<fileDesc>
<titleStmt>
  <title>ตั้งคณะ กก.สอบฯ การทุจริตจ้างบริษัทประชาสัมพันธ์ของสตช.  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250225&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ตั้งคณะ กก.สอบฯ การทุจริตจ้างบริษัทประชาสัมพันธ์ของสตช.</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ตั้งคณะกรรมการตรวจสอบฯ การทุจริตจ้างบริษัทประชาสัมพันธ์ของสำนักงานตำรวจแห่งชาติ พร้อมเผยประธานองคมนตรีให้กำลังใจนายกรัฐมนตรีแก้ปัญหาชาติให้สำเร็จ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวถึงการตั้งคณะกรรมการตรวจสอบข้อเท็จจริงกรณีการทุจริตโครงการจ้างบริษัทประชาสัมพันธ์ของสำนักงานตำรวจแห่งชาติว่า เป็นผู้เสนอให้มีการตั้งคณะกรรมการตรวจสอบในเรื่องนี้ตาม พรบ.สำนักงานตำรวจแห่งชาติ มาตรา 84 โดยทุกอย่างเป็นไปตามกฎหมาย ทั้งนี้ จะย้าย<persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ไปช่วยราชการหรือไม่ ต้องให้มีการดำเนินการตามขั้นตอนก่อน โดยไม่ได้คำนึงว่า เป็นน้องชายของรัฐมนตรีว่าการกระทรวงกลาโหมหรือไม่ เพราะถือว่าเป็นเรื่องตัวบุคคล พร้อมยืนจะปกป้องข้าราชการที่ดีและเห็นว่า ผบ.ตร. ยังไม่ได้ทำความผิดอะไร รองนายกรัฐมนตรียังเปิดเผยถึงการเข้าอวยพรวันคล้ายวันเกิด ครบรอบ 89 ปี <persName>พลเอกเปรม ติณสูลานนท์</persName> ประธานองคมนตรีและรัฐบุรุษว่า <persName>พลเอกเปรม</persName>ได้ให้กำลังใจนายกรัฐมนตรี และอวยพรให้สามารถแก้ปัญหาของชาติบ้านเมืองให้สำเร็จ โดยไม่ได้เป็นห่วงอะไรเป็นพิเศษ และไม่ได้พูดถึงสถานการณ์ทางการเมือง รวมถึงการชุมนุมของกลุ่มเสื้อแดงในวันที่ 30 สิงหาคมนี้</p></body>
</news>
