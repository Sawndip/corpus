<teiHeader>
<fileDesc>
<titleStmt>
  <title>เลขาธิการสถิติแห่งชาติ  เผยพบว่าประชาชนส่วนใหญ่พอใจ โครงการเช็คช่วยชาติของรัฐบาล  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210102&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขาธิการสถิติแห่งชาติ  เผยพบว่าประชาชนส่วนใหญ่พอใจ โครงการเช็คช่วยชาติของรัฐบาล</headline>
<lead></lead>
<neck></neck>
<body><p>เลขาธิการสถิติแห่งชาติ เปิดเผยผลสำรวจความเห็นของประชาชนเกี่ยวกับโครงการเช็คช่วยชาติของรัฐบาล พบว่าประชาชนส่วนใหญ่พอใจ <persName>นางธนนุช ตรีทิพยบุตร</persName> เลขาธิการสถิติแห่งชาติ เปิดเผยผลสำรวจความคิดเห็นของประชาชนเกี่ยวกับโครงการเช็คช่วยชาติของรัฐบาล โดยพบว่าประชาชนส่วนใหญ่ในทุกภาคของประเทศ มีความพึงพอใจต่อการให้ความช่วยเหลือค่าครองชีพจากโครงการเช็คช่วยชาติ ร้อยละ 82 ส่วนที่ไม่พอใจมีเพียงร้อยละ 11.4 นอกจากนี้ เลขาธิการสถิติแห่งชาติ ยังกล่าวถึงผลสำรวจความคิดเห็นของประชาชนที่มีต่อการประชาสัมพันธ์ผลการดำเนินงานของรัฐบาล พบว่า ประชาชนโดยรวมทั่วประเทศรับรู้ข่าวสารเกี่ยวกับนโยบายโครงการจ่ายเบี้ยยังชีพให้แก่ผู้สูงอายุ 500 บาทต่อเดือน มากที่สุดถึงร้อยละ 97.8 และรองลงมาคือ โครงการอาหารเสริมนมโรงเรียน ร้อยละ 94.3 โครงการหลักประกันสุขภาพถ้วนหน้า ร้อยละ 93.4 รวมถึงโครงการเรียนฟรี 15 ปี ร้อยละ 92.3 โดยประชาชนรับทราบข่าวสารจากสื่อโทรทัศน์มากที่สุดถึงร้อยละ 99.1 วิทยุร้อยละ 73.6 หนังสือพิมพ์ ร้อยละ 70 และจากทางอินเทอร์เน็ต ร้อยละ 20.7 </p></body>
</news>
