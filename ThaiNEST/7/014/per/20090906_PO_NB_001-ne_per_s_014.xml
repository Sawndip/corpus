<teiHeader>
<fileDesc>
<titleStmt>
  <title>รัฐบาล เตรียมผลักดัน มาตรการประกันภัยพืชผลทางการเกษตร เพื่อช่วยพัฒนาคุณภาพชีวิตเกษตรกร พร้อมนำผลงานวิจัย มาเพิ่มคุณภาพด้านการเกษตร  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060047&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐบาล เตรียมผลักดัน มาตรการประกันภัยพืชผลทางการเกษตร เพื่อช่วยพัฒนาคุณภาพชีวิตเกษตรกร พร้อมนำผลงานวิจัย มาเพิ่มคุณภาพด้านการเกษตร</headline>
<lead></lead>
<neck></neck>
<body><p>รัฐบาลเตรียมผลักดันมาตรการประกันภัยพืชผลทางการเกษตร เพื่อพัฒนาคุณภาพชีวิตเกษตรกร พร้อมนำผลงานวิจัยมาเพิ่มมาตรฐานสินค้าการเกษตรให้มีมูลค่ามากขึ้น <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกอภิสิทธิ์</persName>ว่า จากปัญหาคุณภาพชีวิตของเกษตรกรไทย ซึ่งมีความเสี่ยงกับภัยธรรมชาติที่ไม่สามารถพยากรณ์ล่วงหน้าได้ รัฐบาลจึงมีแนวคิดที่จะออกมาตรการประกันภัยธรรมชาติช่วยเหลือเกษตรกรที่ได้รับผลกระทบจากภัยแล้ง หรือภัยธรรมชาติ โดยบริษัทประกันภัยจะทำหน้าที่ตรวจสอบความเสียหายและจ่ายเงินชดเชย ให้เกษตรกรมั่นใจว่า แม้เกิดภัยธรรมชาติก็ยังมีเงินชดเชย ซึ่งขณะนี้ให้เกษตรกรขึ้นทะเบียนการทำการเกษตร เพื่อนำมาคำนวณผลผลิต โดยคาดว่าจะแล้วเสร็จภายในสิ้นเดือนนี้ นายกรัฐมนตรี ยังกล่าวถึงความสำคัญของงานวิจัยว่า รัฐบาลจะนำผลงานวิจัยจากสถาบันหรือหน่วยงานต่างๆ มาเชื่อมโยงกันอย่างบูรณาการ เพื่อนำมาใช้ให้เป็นประโยชน์ ในการยกระดับคุณภาพด้านการเกษตร และด้านปศุสัตว์ให้มีประสิทธิภาพมากขึ้น</p></body>
</news>
