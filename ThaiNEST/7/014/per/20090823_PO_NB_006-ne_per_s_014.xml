<teiHeader>
<fileDesc>
<titleStmt>
  <title>นายกฯ กำชับฝ่ายความมั่นคงเตรียมแผนรับมือ  นปช. นัดชุมนุมใหญ่ที่ทำเนียบฯ  30 ส.ค.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230091&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ กำชับฝ่ายความมั่นคงเตรียมแผนรับมือ  นปช. นัดชุมนุมใหญ่ที่ทำเนียบฯ  30 ส.ค.นี้</headline>
<lead></lead>
<neck></neck>
<body><p>นายกรัฐมนตรี กำชับฝ่ายความมั่นคงเตรียมแผนรับมือกลุ่ม นปช. ที่นัดชุมนุมใหญ่ที่ทำเนียบรัฐบาลในวันที่ 30 ส.ค.นี้ <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงการเคลื่อนไหวของกลุ่ม นปช.ที่นัดชุมนุมใหญ่ในวันที่ 30 สิงหาคมนี้ ที่ทำเนียบรัฐบาลว่า รู้สึกเป็นห่วงทุกครั้งที่มีการชุมนุม เพราะไม่อยากให้บ้านเมืองเกิดความวุ่นวาย อยากให้ทุกฝ่ายช่วยกันเดินหน้าแก้ปัญหามากกว่า แต่เมื่อมีกลุ่มคนที่ต้องการใช้สิทธิ์การชุมนุมตามกฎหมายก็ห้ามไม่ได้ แต่หากใช้สิทธิ์เกินเลยทำให้เกิดความวุ่นวาย รัฐบาลก็มีมาตรการจัดการกับกลุ่มคนเหล่านี้ ซึ่งขณะนี้ได้มอบให้ฝ่ายความมั่นคงเตรียมแผนรับมือการชุมนุมของกลุ่ม นปช.แล้ว นายกรัฐมนตรี กล่าวด้วยว่า รัฐบาลได้ประคับประคอง และได้ขับเคลื่อนมาตรการต่างๆ อย่างเต็มที่อยู่แล้ว อาจจะมีข้อขัดข้องในการทำงานบ้างแต่เรื่องที่สำคัญก็ต้องเดินหน้าต่อไป </p></body>
</news>
