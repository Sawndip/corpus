<teiHeader>
<fileDesc>
<titleStmt>
  <title>'สุริยงค์'ก้มหน้ายอมรับคำสั่งเด้งฟ้าผ่า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-24 16:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16055  </bibl>
</sourceDesc>
</fileDesc>
</teiHeader>
<news>
<headline>'<persName>สุริยงค์</persName>'ก้มหน้ายอมรับคำสั่งเด้งฟ้าผ่า</headline>
<lead></lead>
<neck></neck>
<body><p>วันนี้(24 ส.ค.) <persName>นายสุริยงค์ หุณฑสาร</persName> ผอ.สถานีโทรทัศน์แห่งประเทศไทย ให้สัมภาษณ์ทางโทรศัพท์ภายหลังที่ <persName>นายสาทิตย์ วงศ์หนองเตย</persName> รมต.ประจำสำนักนายกรัฐมนตรี ได้มีคำสั่งย้ายด่วนให้ไปประจำที่สำนักงานประชาสัมพันธ์ เขต 5 สุราษฎรธานี พร้อมตั้งคณะกรรมการตรวจสอบข้อเท็จจริง เหตุสัญญาณขัดข้องจนไม่สามารถถ่ายทอดสดรายการ “เชื่อมั่นประเทศไทยกับ<persName>นายกฯอภิสิทธิ์</persName>” ได้ เมื่อวันที่ 23 ส.ค.ที่ผ่านมาว่า ยังไม่เห็นหนังสือย้ายตน เพียงแต่รับทราบจากสื่อ แต่หากเป็นเรื่องจริงเป็นสิ่งที่ตนต้องรับผิดชอบในฐานะที่ดูแลรับผิดชอบสถานีโทรทัศน์แห่งประเทศไทย และไม่ติดใจใดๆ ทั้งสิ้น เพราะมีเหตุความผิดพลาดเกิดขึ้น 2 ครั้งแล้ว และพร้อมปฏิบัติตามคำสั่งของผู้บังคับบัญชา แต่ยอมรับว่าสิ่งที่เกิดขึ้นเป็นปัญหาจากเครื่องมือและอุปกรณ์ ที่มีสภาพทรุดโทรมจากการใช้งานมาเป็นเวลานาน และไม่ได้รับการซ่อมบำรุงเนื่องจากไม่มีงบประมาณเพียงพอ</p>
<p>ต่อข้อถาม มองว่าเป็นกลั่นแกล้งจากบุคคลภายในหรือไม่ เนื่องจากอยู่ในช่วงที่อธิบดีกรมประชาสัมพันธ์ใกล้จะเกษียณอายุราชการ ซึ่งอาจจะต้องมีการปรับเปลี่ยนหลายตำแหน่ง <persName>นายสุริยงค์</persName> กล่าวว่า มั่นใจว่าสิ่งที่เกิดขึ้นไม่ใช่การกลั่นแกล้ง เนื่องจากคุณสมบัติของตนเองยังไม่ถึงตำแหน่งรองอธิบดี แต่การตรวจสอบปัญหาที่เกิดขึ้นเป็นเรื่องของเทคนิค หรือหากจะมีคนกลั่นแกล้งก็ตรวจสอบได้ไม่ยากและใช้เวลาไม่นาน.
</p></body>
</news>
