<teiHeader>
<fileDesc>
<titleStmt>
  <title>ปธ.วิปรัฐบาลมั่นใจงบปี53ผ่านฉลุย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 11:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16587  </bibl>
</sourceDesc>
</fileDesc>
</teiHeader>
<news>
<headline>ปธ.วิปรัฐบาลมั่นใจงบปี53ผ่านฉลุย</headline>
<lead></lead>
<neck></neck>
<body><p>เมื่อเวลา 08.30 น. วันนี้(27 ส.ค.) ที่รัฐสภา <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล (วิปรัฐบาล) กล่าวถึงการจัดสรรเวลาในการอภิปรายร่าง พ.ร.บ.งบประมาณรายจ่ายประจำปี 2553 ว่า จะใช้เวลา 2 วัน โดยวันแรกจะให้จบในเวลา 24.00 น. และในวันที่ 28 ส.ค. จะให้ลงมติก่อนเวลา 24.00น. เพราะในวันที่ 29 ส.ค. จะมี ส.ส.ของพรรคประชาธิปัตย์และพรรคเพื่อไทย เดินทางไปช่วยผู้สมัครหาเสียงเลือกตั้งซ่อม ที่ จ.สุราษฎร์ธานี ขณะที่พรรคภูมิใจไทยจะไปร่วมงานศพของ <persName>นายวีระ รักความสุข</persName> ส.ส.สัดส่วน พรรคภูมิใจไทย ส่วนกำหนดกรอบเวลานั้นคณะกรรมาธิการฯ ให้ชี้แจง 5 ชั่วโมง รัฐบาล 10 ชั่วโมง ฝ่ายค้าน 15 ชั่งโมง สำหรับผู้แปรญัตติ 184 คน จะให้พูดคนละ10 นาที  </p>
<p>ผู้สื่อข่าวถามว่า ขณะนี้ยังมีความสับสนเกี่ยวกับการลงมติของรัฐมนตรีว่า จะสามารถลงได้หรือไม่ <persName>นายชินวรณ์</persName> กล่าวว่า นายกรัฐมนตรีได้ให้วิปพรรคร่วมรัฐบาลหารือ เพราะตามมาตรา 177 ของรัฐธรรมนูญระบุชัดว่า กรณีที่รัฐมนตรีไม่สมควรลงมติได้มีดังนี้คือ 1.กรณีการอภิปรายไว้วางใจนายกรัฐมนตรี  2.กรณีการอภิปรายไม่ไว้วางใจรัฐมนตรีเป็นรายบุคคล ซึ่งเกี่ยวโยงถึงรัฐมนตรีคนนั้นๆไม่สามารถลงมติได้  3.กรณีที่มาการเสนอ พ.ร.บ.เข้ามาและมีผลประโยชน์ขัดกันโดยส่วนตัวต่อกับรัฐมนตรีท่านนั้นๆชัดเจน ก็ไม่ต้องลงมติ  และ 4. กรณี ร่างพ.ร.บ.งบประมาณรายจ่ายประจำปี เพราะมีหลายมาตราที่อาจจะหมิ่นเหม่หรือกระทบต่อผลประโยชน์ได้เสียของรัฐมนตรี</p>
<p>'ชัดเจนว่ารัฐมนตรีไม่สามารถที่จะลงมติได้ในกรณี พ.ร.บ.งบประมาณฯได้ เพื่อปฏิบัติให้เกิดเป็นบรรทัดฐานต่อไป ทั้งนี้ยืนยันว่าจะไม่กระทบต่อเสถียรภาพของรัฐบาล เพราะขณะนี้รัฐบาลมีเสียงสนับสนุนที่ 275 เสียง เมื่อตัดเสียงขอรัฐมนตรี 22 คน จะเหลือ 253 เสียง ยังมีจำนวนมากพอเกินกึ่งหนึ่งของเสียงส.ส.ในสภาถึง18 เสียง' ประธานวิปรัฐบาล กล่าว.</p></body>
</news>
