<teiHeader>
<fileDesc>
<titleStmt>
  <title>วุฒิสภาผ่าน กม."มาเฟียท้องถิ่น" ปลดล็อกไม่จำกัดวาระนั่งเก้าอี้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-18 23:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000093623  </bibl>
</sourceDesc>
</fileDesc>
</teiHeader>
<news>
<headline>วุฒิสภาผ่าน กม."มาเฟียท้องถิ่น" ปลดล็อกไม่จำกัดวาระนั่งเก้าอี้</headline>
<lead>วุฒิฯมองข้ามปัญหา"มาเฟียท้องถิ่น" ผ่านฉลุย กฎหมายผู้บริหารท้องถิ่น 4 ฉบับรวด ปลดล็อคไม่จำกัดวาระนั่งเก้าอี้        </lead>
<neck></neck>
<body><p>ในการประชุมวุฒิสภาเมื่อวานนี้ (17 ส.ค.) มี<persName>นายประสพสุข บุญเดช</persName> ประธานวุฒิสภาเป็นประธานในที่ประชุม ได้มีการพิจารณาร่าง พ.ร.บ.เกี่ยวกับการปกครองส่วนท้องถิ่น ที่คณะกรรมาธิการวิสามัญพิจารณาเสร็จแล้ว รวม 4 ฉบับ โดยให้ความเห็นชอบใน ร่าง พ.ร.บ.เทศบาล (ฉบับที่...) พ.ศ. ด้วยคะแนนเสียง 84 ต่อ 24 งดออกเสียง 8 , ร่าง พ.ร.บ.สภาตำบลและองค์การบริหารส่วนตำบล (ฉบับที่...) พ.ศ.... ด้วยคะแนนเสียง 83 ต่อ 21 งดออกเสียง 7 ไม่ลงคะแนน 1 , ร่าง พ.ร.บ.องค์การบริหารส่วนจังหวัด (ฉบับที่...) พ.ศ....ด้วยคะแนนเสียง 83 ต่อ 21 งดออกเสียง 7 และร่าง พ.ร.บ.ระเบียบราชการบริหารเมืองพัทยา (ฉบับที่...) พ.ศ.... ด้วยคะแนนเสียง 83 ต่อ 19 งดออกเสียง 7 ภายหลังการพิจารณานานกว่า 4 ชั่วโมง        </p>
<p>ทั้งนี้ ทั้ง 4 ร่าง พ.ร.บ.มีเนื้อหาสำคัญอยู่ที่การปลดล็อก วาระการดำรงตำแหน่งของผู้บริหารส่วนท้องถิ่นให้สามารถลงเลือกตั้งได้โดยไม่มีการกำหนดวาระ เช่น นายกเทศมนตรี , นายกองค์การบริหารส่วนตำบล , นายกองค์การบริหารส่วนจังหวัด และนายกเมืองพัทยา จากเดิมที่อยู่ในวาระ คราวละ 4 ปี นับตั้งแต่วันเลือกตั้งไม่เกิน 2 วาระ ข</p>
<p>ก่อนการลงมติ <persName>น.ส.รสนา โตสิตระกูล</persName> ส.ว.กทม. กรรมาธิการเสียงข้างน้อย อภิปรายว่า การให้นั่งอยู่ในตำแหน่งผู้บริหารส่วนท้องถิ่นนานเกิน 2 วาระ จะทำให้เกิดการผูกขาดอำนาจทางการเมืองในท้องถิ่น ซึ่งทำให้ไม่เป็นประชาธิปไตย เป็นการรวบอำนาจตั้งแต่หัวถึงหาง กินกันทั้งเมืองในลักษณะคอร์รัปชั่น เราอย่าปล่อยให้การเมืองท้องถิ่นหมดหวังเหมือนกับการเมืองระดับชาติ ที่เกิดผูกขาดอำนาจกัน ได้ข่าวว่ามีนักการเมืองท้องถิ่นหลายพื้นที่ พยายามวิ่งเต้นผ่าน ส.ส.และ ส.ว.เพื่อให้ได้อยู่ในตำแหน่งผู้บริหารท้องถิ่นดังกล่าวเกิน 2 วาระ หวังว่า ส.ว.ซึ่งเป็นตัวแทนของประชาชนจะใช้วิจารณญาณ ในการตัดสินใจโหวตกฎหมายแต่ละฉบับ เพื่อประโยชน์ของประชาชนอย่างแท้จริง</P>
<p>นอกจากนี้ ก่อนการลงมติปรากฎว่า <persName>นายอนุศักดิ์ คงมาลัย</persName> ส.ว.สรรหา ได้เสนอให้ลงเป็นมติด้วยวิธีลับ โดยให้เหตุผลว่าเพื่อความเป็นอิสระไม่ถูกกดดันจากผู้มีอิทธิพลที่วิ่งเต้นล็อบบี้ ส.ว. มาก่อนหน้านี้ ขณะที่<persName>นายสุพจน์ โพธิ์ทองคำ</persName> ส.ว.สรรหา ได้เสนอให้ลงมติอย่างเปิดเผย โดย<persName>พล.อ.เลิศรัตน์ รัตนวานิช</persName> ส.ว.สรรหา ได้กล่าวสนับสนุนว่า ควรลงคะแนนโดยเปิดเผย หากลงมติลับ ตนเห็นว่าไม่เหมาะสมเนื่องจากที่ผ่านมา ส.ว.ได้ออกกฎหมายหลายฉบับ และเป็นอิสระมาโดยตลอด จึงอยากให้เพื่อนสมาชิกได้แสดงความกล้าหาญ และลงมติด้วยความรับผิดชอบ และเป็นอิสระด้วย</p>
<p>ด้าน<persName>น.ส.รสนา</persName>ได้แสดงความเห็นทันทีว่า ควรลงคะแนนลับ เนื่องจากต้องยอมรับว่าสังคมไทยเป็นระบบอุปถัมภ์ ยังมีความเกรงใจกัน อีกทั้งมีการล็อบบี้ ส.ว.หลายส่วน ซึ่งอาจทำให้การลงคะแนนไม่มีความเป็นกลาง และเป็นอิสระได้ ซึ่งไม่คิดว่าผู้อภิปรายก่อนหน้านี้จะเห็นด้วยที่ต้องลงมติแบบ เปิดเผยทั้งที่ท่านจะเป็นคนแรกที่สนับสนุนในการลงมติด้วยวิธีลับ ซึ่งในที่สุด<persName>น.ส.ทัศนา บุญทอง</persName> รองประธานวุฒิสภาคนที่ 2 เป็นประธานที่ประชุมได้สั่งให้ใช้สิทธิ์ลงคะแนนด้วยวิธีเปิดเผย</p></body>
</news>
