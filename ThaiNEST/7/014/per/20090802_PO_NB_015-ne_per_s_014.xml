<teiHeader>
<fileDesc>
<titleStmt>
  <title>นายกฯ เชื่อ คดี "สนธิ" จะคืบหน้าแน่นอน หลัง ผบ.ตร.กลับจากลาไปต่างประเทศ  </title>
  <author>พนิตนาฏ ขวัญแสนสุข  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020077&tb=N255208  </bibl>
</sourceDesc>
</fileDesc>
</teiHeader>
<news>
<headline>นายกฯ เชื่อ คดี "<persName>สนธิ</persName>" จะคืบหน้าแน่นอน หลัง ผบ.ตร.กลับจากลาไปต่างประเทศ</headline>
<lead></lead>
<neck></neck>
<body><p>นายกรัฐมนตรี เชื่อ คดีลอบยิง <persName>นายสนธิ ลิ้มทองกุล</persName> จะคืบหน้ามากขึ้น หลังผู้บัญชาการตำรวจแห่งชาติกลับจากลาไปต่างประเทศ ขณะที่ การสรรหาผู้ดำรงตำแหน่งแทนรองผู้บัญชาการตำรวจแห่งชาติที่เกษียณราชการ ต้องหารือกับรองนายกรัฐมนตรีด้านความมั่นคงอีกครั้ง <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงการสืบสวนสอบสวนคดีลอบยิง <persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย ว่า ขณะนี้ในขั้นตอนการสืบสวนสามารถดำเนินการไปได้อย่างต่อเนื่อง โดยไม่น่าจะมีอุปสรรคใด ๆ พร้อมย้ำให้เจ้าหน้าที่ทำคดีอย่างรอบคอบรัดกุมและตรงไปตรงมา เพื่อให้ผลคดีที่ออกมาเกิดประสิทธิภาพมากที่สุด ส่วนเวลาในการดำเนินการสืบสวนคดีนั้น มองว่าไม่มีความจำเป็นต้องเร่งรีบหรือขีดเส้นกำหนดว่า คดีจะต้องแล้วเสร็จเมื่อไหร่ ปล่อยให้เป็นไปตามกลไกของการสอบสวน และมั่นใจว่าการสืบสวนคดีดังกล่าวจะสามารถเดินหน้าไปได้อย่างต่อเนื่อง หลังจากที่ <persName>พล.ต.อ. พัชรวาท วงษ์สุวรรณ</persName> ผู้บัญชาการตำรวจแห่งชาติ กลับจากลาไปต่างประเทศ ส่วนกรณีการสรรหาผู้ที่จะมาปฏิบัติราชการแทนชั่วคราวในตำแหน่งแทน <persName>พล.ต.อ. พัชรวาท วงษ์สุวรรณ</persName> ผู้บัญชาการตำรวจแห่งชาติช่วงที่ลาราชการนั้น นายกรัฐมนตรี กล่าวว่าคงต้องหารือกับ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง อีกครั้ง และตนเอง จะเป็นผู้ตัดสินใจเลือกผู้ที่จะมาปฏิบัติหน้าที่ตามความเหมาะสมในขั้นตอนสุดท้าย</p></body>
</news>
