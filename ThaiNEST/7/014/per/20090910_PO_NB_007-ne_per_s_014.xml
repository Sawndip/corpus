<teiHeader>
<fileDesc>
<titleStmt>
  <title>นายกฯ ยังไม่ได้ลงนามอนุมัติการลาออกของ พล.ต.อ.พัชรวาท วงษ์สุวรรณ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100077&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยังไม่ได้ลงนามอนุมัติการลาออกของ <persName>พล.ต.อ.พัชรวาท วงษ์สุวรรณ</persName></headline>
<lead></lead>
<neck></neck>
<body><p>นายกรัฐมนตรี ยังไม่ได้ลงนามอนุมัติการลาออกของ <persName>พลตำรวจเอกพัชรวาท วงษ์สุวรรณ</persName> โดยระบุ ต้องตรวจสอบทางวินัยก่อน <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า ยังไม่ได้รับหนังสือลาออกของ <persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ ซึ่งขณะนี้ก็ถือว่ายังไม่มีผล เพราะตามขั้นตอนการลาออกต้องแจ้งล่วงหน้า 30 วัน ยกเว้นกรณีพิเศษ ซึ่งผู้บังคับบัญชาต้องตรวจสอบเกี่ยวกับภารผูกพัน และการดำเนินการที่เกี่ยวข้องกับวินัยก่อนที่จะมีการอนุมัติ และยืนยันว่ากรณีดังกล่าว ไม่ได้ส่งผลให้มีปัญหากับ <persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม เพราะการที่จะอนุมัติให้ ผู้บัญชาการตำรวจแห่งชาติ มาช่วยราชการที่สำนักนายกรัฐมนตรี ก็ได้หารือกับ <persName>พลเอกประวิตร</persName> แล้ว พร้อมกันนี้ ยังยืนยันว่า การแต่งตั้ง <persName>พลตำรวจเอกธานี สมบูรณ์ทรัพย์</persName> รองผู้บัญชาการตำรวจแห่งชาติ ให้ปฏิบัติหน้าที่แทนนั้น เพราะเป็นบุคคลที่เหมาะสมกับสถานการณ์ ซึ่งก็ไม่เกี่ยวข้องกับการคัดสรรผู้บัญชาการตำรวจแห่งชาติคนใหม่ ในการประชุมคณะกรรมการนโยบายตำรวจแห่งชาติ หรือ ก.ต.ช. แต่ทั้งนี้ หาก<persName>พลตำรวจเอกธานี</persName> ไม่มีส่วนได้เสีย ก็สามารถโหวตเลือกเป็นผู้บัญชาการตำรวจแห่งชาติคนใหม่ได้ นายกรัฐมนตรี ยังกล่าวถึงกรณีคณะกรรมการการเลือกตั้ง หรือ กกต. มีมติให้สมาชิกสภาผู้แทนราษฎร 16 คน สิ้นสภาพ ซึ่งในจำนวนนั้นมีรัฐมนตรี 3 คน ว่า ทุกอย่างต้องดำเนินการไปตามกฎหมาย และขึ้นอยู่กับการวินิจฉัยของศาลรัฐธรรมนูญ </p></body>
</news>
