<teiHeader>
<fileDesc>
<titleStmt>
  <title>โฆษกพรรคเพื่อไทย  ยื่นหนังสือถึงนายกฯ  เร่งรัดคดีพันธมิตรฯ ปิดสนามบิน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250076&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษกพรรคเพื่อไทย  ยื่นหนังสือถึงนายกฯ  เร่งรัดคดีพันธมิตรฯ ปิดสนามบิน</headline>
<lead></lead>
<neck></neck>
<body><p>โฆษกพรรคเพื่อไทย ยื่นหนังสือถึงนายกรัฐมนตรี เร่งให้ดำเนินคดีกับกลุ่มพันธมิตรประชาชนเพื่อประชาธิปไตย กรณีปิดสนามบิน หลังเห็นว่ายังล่าช้า <persName>นายพร้อมพงศ์ นพฤทธิ์</persName> โฆษกพรรคเพื่อไทย พร้อม<persName>นายพิชา วิจิตรศิลป์</persName> ประธานชมรมกฎหมายภิวัฒน์แห่งประเทศไทย เดินทางเข้ามาภายในทำเนียบรัฐบาล เพื่อยื่นหนังสือถึงนายกรัฐมนตรี ผ่าน<persName>นายพงษ์ศักดิ์ ศิริวงศ์</persName> ผู้อำนวยการสำนักสถานที่และรักษาความปลอดภัย ทำเนียบรัฐบาล เพื่อสอบถามนายกรัฐมนตรีถึงความคืบหน้าการดำเนินคดีกับกลุ่มพันธมิตรประชาชนเพื่อประธิปไตย กรณีปิดสนามบินสุวรรณภูมิ และบุกยึดสถานีโทรทัศน์วิทยุแห่งประเทศไทย ที่เห็นว่าเป็นไปอย่างล่าช้า ทั้งที่การกระทำดังกล่าว สร้างความเสียหายแก่ประเทศเป็นอย่างมาก ขณะที่การเอาผิดกับกลุ่มคนเสื้อแดงกลับเป็นไปอย่างรวดเร็ว อย่างไรก็ตามตนเองจะให้เวลานายกรัฐมนตรีเร่งรัดการทำงานให้เร็วที่สุด แต่หากยังเพิกเฉย ในสัปดาห์หน้า ก็จะมีการยื่นเรื่องเอาผิดฐานละเว้นการปฏิบัติหน้าที่ต่อไป <persName>นายพร้อมพงศ์</persName> ยังกล่าวถึงกรณีที่รัฐบาลเตรียมออก พ.ร.บ.ความมั่นคงฯ เพื่อรับมือกับการชุมนุมของกลุ่มคนเสื้อแดง ว่า จะเปิดโอกาสให้ผู้ไม่หวังให้ดีเข้ามาสร้างสถานการณ์รุนแรงได้ แต่เชื่อว่าในวันที่ 30 ส.ค.นี้ ไม่น่ามีอะไรที่ต้องกังวล </p></body>
</news>
