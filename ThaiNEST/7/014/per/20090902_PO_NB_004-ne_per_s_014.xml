<teiHeader>
<fileDesc>
<titleStmt>
  <title>ตัวแทนสมาคมลูกจ้างส่วนราชการแห่งประเทศไทย มอบกระเช้าดอกไม้และของที่ระลึกแก่นายกฯ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020226&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ตัวแทนสมาคมลูกจ้างส่วนราชการแห่งประเทศไทย มอบกระเช้าดอกไม้และของที่ระลึกแก่นายกฯ</headline>
<lead></lead>
<neck></neck>
<body><p>ตัวแทนสมาคมลูกจ้างส่วนราชการแห่งประเทศไทย มอบกระเช้าดอกไม้และของที่ระลึกแก่นายกรัฐมนตรี เพื่อขอบคุณรัฐบาลและนายกรัฐมนตรี กรณีที่คณะรัฐมนตรีมีมติเห็นชอบร่างระเบียบกระทรวงว่าด้วยบำเหน็จลูกจ้าง ตัวแทนสมาคมลูกจ้างส่วนราชการแห่งประเทศไทยจากทั่วประเทศ เดินทางมาที่อาคารรัฐสภา เพื่อแสดงความขอบคุณรัฐบาลและกระทรวงการคลัง ภายใต้การนำของ<persName>นายอภิสิทธิ์ เวชชาชีวะ</persName> นายกรัฐมนตรี ที่กระทรวงการคลังได้เสนอร่างระเบียบกระทรวงว่าด้วยบำเหน็จลูกจ้าง พ.ศ............เพื่อให้ลูกจ้างประจำมีสิทธิได้รับบำนาญปกติและบำนาญพิเศษ ซึ่งกำหนดให้เรียกเป็นบำเหน็จและบำเหน็จพิเศษรายเดือนซึ่งผ่านความเห็นชอบจากมติของคณะรัฐมนตรีตั้งแต่วันที่ 25 สิงหาคมที่ผ่านมา ซึ่งแสดงให้เห็นว่ารัฐบาลเห็นคุณค่าของลูกจ้างส่วนราชการทั่วประเทศและสิทธิดังกล่าวยังถือเป็นประโยชน์อย่างมากในด้านต่างๆต่อลูกจ้างส่วนราชการ โอกาสนี้ตัวแทนสมาคมลูกจ้างส่วนราชการ ยังได้มอบกระเช้าดอกไม้และของที่ระลึกแก่นายกรัฐมนตรี ขณะที่นายกรัฐมนตรี กล่าวว่า รัฐบาลได้ดำเนินการให้ความช่วยเหลือในด้านต่างๆทั้งลูกจ้างประจำและลูกจ้างชั่วคราวโดยจะดำเนินการในที่ละเรื่อง ซึ่งขณะนี้ได้ดำเนินการช่วยเหลือด้านการประกันสังคมไปแล้ว ทั้งนี้ หลังการมอบกระเช้าดอกไม้และของที่ระลึกนายกรัฐมนตรี ได้ร่วมถ่ายภาพเป็นที่ระลึกกับตัวแทนสมาคมลูกจ้างส่วนราชการแห่งประเทศไทยซึ่งความยินดีให้กับสมาคมลูกจ้างส่วนราชการฯเป็นอย่างมาก</p></body>
</news>
