<teiHeader>
<fileDesc>
<titleStmt>
  <title>รัฐสภาเตรียมถกร่างพรบ.งบรายจ่ายปี53  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-26 08:02:03  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=186943  </bibl>
</sourceDesc>
</fileDesc>
</teiHeader>
<news>
<headline>รัฐสภาเตรียมถกร่างพรบ.งบรายจ่ายปี53</headline>
<lead>รัฐสภาเปิดประชุมสมัยวิสามัญ 09.30 น. วันนี้ เตรียมพิจารณาร่าง พ.ร.บ.งบประมาณรายจ่ายประจำปี 2553 ขณะที่ร่าง พ.ร.บ.นิรโทษกรรมผู้ชุมนุมให้พรรคร่วมรัฐบาลกลับไปกำหนดกรอบให้ชัดเจนก่อน</lead>
<neck></neck>
<body><p>การประชุมสภาผู้แทนราษฎรสมัยสามัญนิติบัญญัติ ครั้งที่ 5 เป็นพิเศษ จะเริ่มเปิดประชุมในเวลา 09.30 น. โดยมีวาระการประชุมที่น่าสนใจ คือการพิจารณาร่างพระราชบัญญัติงบประมาณรายจ่ายประจำปีงบประมาณ 2553 ที่คณะกรรมาธิการวิสามัญพิจารณาเสร็จแล้ว ขณะเดียวกันมีเรื่องด่วนที่ต้องพิจารณาคือร่างพระราชบัญญัติเวนคืนอสังหาริมทรัพย์ เพื่อสร้างทางสายพิเศษสายรามอินทรา-วงแหวนรอบนอกกรุงเทพมหานคร ในท้องที่เขตบางเขน เขตสายไหม และเขตคลองสามวา กรุงเทพมหานครร่างพระราชบัญญัติความปลอดภัยอาชีวอนามัยและสภาพแวดล้อมในการทำงาน รวมถึงพระราชบัญญัติคุ้มครองแรงงานด้วย</p>
<p>ขณะที่ <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล เปิดเผยว่า ที่ประชุมสภาผู้แทนราษฎรในสัปดาห์นี้จะมีการพิจารณาร่างพระราชบัญญัติงบประมาณรายจ่ายประจำปี 2553 ในวาระ 2 และ 3 โดยสัปดาห์นี้จะยังไม่มีการพิจารณาร่างพระราชบัญญัตินิรโทษกรรมให้กับกลุ่มผู้ชุมนุมทางการเมืองตามที่พรรคภูมิใจไทยเสนอ โดยมอบหมายให้พรรคร่วมรัฐบาลกลับไปหารือกันในแต่ละพรรคถึงกรอบแนวทางที่จะดำเนินการ โดยให้สอดคล้องกับแนวทางของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ
</p></body>
</news>
