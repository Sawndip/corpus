<teiHeader>
<fileDesc>
<titleStmt>
  <title>ประธานโคคาโคลา ขอให้นายกฯ ทบทวนราคาขายและภาษีสรรพสามิตให้สอดคล้องกับนโยบายภาครัฐ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030107&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ประธานโคคาโคลา ขอให้นายกฯ ทบทวนราคาขายและภาษีสรรพสามิตให้สอดคล้องกับนโยบายภาครัฐ</headline>
<lead></lead>
<neck></neck>
<body><p>ประธานโคคาโคลา ขอให้นายกรัฐมนตรี ทบทวนราคาขายและภาษีสรรพสามิตให้สอดคล้องกับนโยบายภาครัฐ เพื่อความมั่นใจในการเข้ามาลงทุนในไทยเพิ่มขึ้น <persName>นายเกียรติ สิทธีอมร</persName> ประธานผู้แทนการค้าไทย เปิดเผยภายหลัง<persName>นายมูห์ตา เคนท์</persName> ประธานบริษัทโคคาโคลา เข้าเยี่ยมคารวะ<persName>นายอภิสิทธิ์ เวชชาชีวะ</persName> นายกรัฐมนตรี รวมทั้งได้มีการหารือถึงแนวโน้มการลงทุนในประเทศไทย ว่า จากการเดินทางของประธานบริษัทโคลาโคล่า มากว่า 60 ประเทศ เห็นว่าประเทศไทยสามารถแก้ปัญหาเศรษฐกิจของไทยได้ดีที่สุด ซึ่งมีแนวโน้มจะลงทุนในประเทศไทยเพิ่มขึ้นปีละพันล้านบาท แต่มีข้อจำกัดอยู่ที่การกำหนดราคาขายและภาษีสรรพสามิต ที่มีข้อแตกต่างจากเครื่องดื่มชนิดอื่น ซึ่งเป็นอุปสรรคต่อการลงทุน และไม่เป็นประโยชน์ต่อผู้บริโภค ดังนั้นจึงขอให้นายกรัฐมนตรีทบทวนมาตรการดังกล่าวให้มีความสอดคล้องกับนโยบายภาครัฐของไทย ซึ่งหากมีการเปลี่ยนแปลง ทางบริษัทฯก็มั่นใจว่าจะเข้ามาลงทุนในไทยเพิ่มขึ้นแน่นอนทั้งนี้นายกรัฐมนตรี ได้มอบหมายให้ตนเองไปหารือกับกระทรวงพาณิชย์ถึงแนวทางที่ชัดเจนและให้เสนอให้นายกรัฐมนตรีรับทราบอีกครั้ง  </p></body>
</news>
