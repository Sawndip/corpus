<teiHeader>
<fileDesc>
<titleStmt>
  <title>ป.ป.ช.เชือด"สมชาย-จิ๋ว" 'พัชรวาท-สุชาติ' เจอทั้งอาญา-วินัยคดีสลายม็อบ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/08/news_29426655.php?news_id=29426655  </bibl>
</sourceDesc>
</fileDesc>
</teiHeader>
<news>
<headline>ป.ป.ช.เชือด"<persName>สมชาย</persName>-<persName>จิ๋ว</persName>" '<persName>พัชรวาท</persName>-<persName>สุชาติ</persName>' เจอทั้งอาญา-วินัยคดีสลายม็อบ</headline>
<lead>มติป.ป.ช.ฟันอาญา "<persName>สมชาย</persName>-<persName>บิ๊กจิ๋ว</persName>" คดีสลายม็อบ 7 ตุลาฯ "<persName>พล.ต.อ.พัชรวาท</persName>-<persName>พล.ต.ท.สุชาติ</persName>" เจอ 2 เด้งทั้งอาญา-วินัยร้ายแรง โทษ "ไล่ออก-ปลดออก" ส่งศาลฎีกาฯ นักการเมืองเชือด "<persName>กล้านรงค์</persName>" โยนเป็นหน้าที่ผู้บังคับบัญชาจะให้ ผบ.ตร.พักงานหรือไม่ "<persName>พัชรวาท</persName>" ยังยิ้มร่ายันทำหน้าที่ต่อจนกว่าจะมีคำสั่งนายกฯ "<persName>สุริยะใส</persName>" ชม ป.ป.ช.สร้างบรรทัดฐานเอาผิดขรก.สลายม็อบ</lead>
<neck></neck>
<body><p><persName>นายกล้านรงค์ จันทิก</persName> โฆษกคณะกรรมการป้องกันและปราบปรามการทุจริตแห่งชาติ (ป.ป.ช.) แถลงผลการประชุม ป.ป.ช.วานนี้(7 ก.ย.) ว่า ที่ประชุมได้พิจารณาข้อกล่าวหา<persName>นายสมชาย วงศ์สวัสดิ์</persName> อดีตนายกรัฐมนตรี กับพวกกระทำความผิดต่อตำแหน่งหน้าที่ราชการ กรณีสั่งสลายการชุมนุมของกลุ่มพันธมิตรประชาชนเพื่อประชาธิปไตย เมื่อวันที่ 7 ต.ค. 2551</p>
<p>ทั้งนี้จากการไต่สวนข้อเท็จจริงฟังได้ว่า ได้มีการประชุมคณะรัฐมนตรีนัดพิเศษในคืนวันที่ 6 ต.ค. พร้อมมอบหมายให้ <persName>พล.อ.ชวลิต ยงใจยุทธ</persName> รองนายกรัฐมนตรีสมัยนั้น เป็นผู้รับผิดชอบในการแก้ไขสถานการณ์และควบคุมการปฏิบัติงานของสำนักงานตำรวจแห่งชาติ และมีคำสั่งเรียก <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร. และคณะ มารับฟังนโยบาย</p>
<p>หลังจากมีมติครม.แล้ว <persName>พล.อ.ชวลิต</persName> ได้เดินทางไปที่กองบัญชาการตำรวจนครบาล (บช.น.) เพื่อนำมติ ครม.มาแจ้งให้กับเจ้าหน้าที่ตำรวจได้รับทราบว่า ต้องการเปิดเส้นทางที่กลุ่มพันธมิตรฯ ปิดล้อมรัฐสภาไว้ เพื่อให้ ส.ส.เข้าประชุมสภาให้ได้ในเวลา 05.00 น.ของวันที่ 7 ต.ค.
ต่อมาเวลา 06.00 น. ได้มีการใช้แก๊สน้ำตาทั้งชนิดยิงและขว้างผลักดันกลุ่มพันธมิตรฯ ที่ปิดทางเข้ารัฐสภา ทำให้มีผู้บาดเจ็บจำนวนมาก ก่อนที่ <persName>พล.อ.ชวลิต</persName> จะลาออกในเวลา 09.30 น. และเมื่อรัฐบาลแถลงนโยบายเสร็จแล้ว กลุ่มพันธมิตรฯ ยังได้ปิดล้อมรัฐสภาอีกครั้ง ทำให้ตำรวจต้องใช้กำลังผลักดันเปิดทางให้สมาชิกรัฐสภาเดินทางออกได้ โดยใช้แก๊สน้ำตายิงใส่ประชาชน ทั้งบริเวณรัฐสภาและหน้า บช.น. จนทำให้มีผู้บาดเจ็บจำนวนมาก และเสียชีวิต 1 ราย
</p>
<p>คณะกรรมการ ป.ป.ช. ได้พิจารณาข้อเท็จจริง รวมถึงได้แจ้งข้อกล่าวหาให้ผู้ถูกกล่าวหาได้รับทราบ และเปิดโอกาสให้แต่ละรายชี้แจงข้อกล่าวหาแล้ว เห็นว่า <persName>นายสมชาย</persName>ซึ่งเป็นหัวหน้ารัฐบาล ต้องบริหารบ้านเมืองให้ประชาชนมีความปลอดภัยในชีวิตและทรัพย์สิน และเคารพสิทธิการแสดงออกของประชาชนตามรัฐธรรมนูญ แม้จะปรากฏข้อเท็จจริงว่า นายสมชายได้ติดต่อให้<persName>นายชัย ชิดชอบ</persName> ประธานสภาฯ เปลี่ยนสถานที่ประชุมหรือเลื่อนการประชุมออกไป แต่ในการสลายการชุมนุมของตำรวจ <persName>นายสมชาย</persName>ไม่ได้สั่งการให้ตำรวจยุติการกระทำ กลับให้มีการกระทำที่รุนแรงขึ้นตั้งแต่ช่วงเช้าจนถึงค่ำ จนมีผู้ได้รับบาดเจ็บและเสียชีวิต
ที่ประชุมจึงมีมติ 8 ต่อ 1 เห็นว่าการกระทำของ<persName>นายสมชาย</persName> มีมูลความผิดทางอาญา ฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ ตามประมวลกฎหมายอาญามาตรา 157</P>
<p>ส่วน <persName>พล.อ.ชวลิต</persName> แม้จะประกาศลาออกจากตำแหน่ง แต่ไม่อาจพ้นความรับผิดชอบได้ ที่ประชุมจึงมีมติ 6 ต่อ 3 เห็นว่า <persName>พล.อ.ชวลิต</persName> มีความผิดทางอาญา ฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ เพื่อให้เกิดความเสียหายแก่ผู้หนึ่งผู้ใดตามประมวลกฎหมายอาญามาตรา 157
สำหรับ <persName>พล.ต.อ.พัชวาท</persName> ในฐานะผู้มีหน้าที่รับผิดชอบโดยตรงที่รับนโยบายจากฝ่ายการเมืองให้เปิดทาง กลับเพิกเฉยไม่สั่งการให้หยุดยั้งการกระทำ เป็นการไม่รับผิดชอบต่อตำแหน่งหน้าที่ของตนเองที่ต้องคำนึงความปลอดภัยของประชาชนเป็นหลัก แม้ <persName>พล.ต.อ.พัชรวาท</persName> จะพยายามให้เปลี่ยนสถานที่ประชุมหรือเลื่อนประชุม แต่ไม่สามารถหักล้างการกระทำของตำรวจภายใต้การบังคับบัญชาได้</p>
<p>จากความเสียหายที่เกิดขึ้น ที่ประชุมจึงมีมติ 8 ต่อ 1 เห็นว่าการกระทำหรือละเว้นการกระทำของ <persName>พล.ต.อ.พัชรวาท</persName> จึงมีความผิดทางวินัยอย่างร้ายแรง ฐานกระทำการอันได้ชื่อว่าเป็นผู้ประพฤติชั่วอย่างร้ายแรง และฐานละเว้นการกระทำใด ๆ อันเป็นเหตุให้เกิดความเสียหายแก่ราชการอย่างร้ายแรงตาม พ.ร.บ.ตำรวจแห่งชาติ พ.ศ. 2547 มาตรา 79 (5) และ (6) และมีมูลความผิดทางอาญา ฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ ตามประมวลกฎหมายอาญา มาตรา 157
ส่งศาลฎีกานักการเมืองเชือด4ผู้ถูกชี้มูล</p>
<p>ส่วน <persName>พล.ต.ท.สุชาติ เหมือนแก้ว</persName> ผู้บัญชาการตำรวจนครบาลสมัยนั้น ในฐานะผู้บัญชาการเหตุการณ์ ที่ประชุมมีมติ 8 ต่อ 1 เห็นว่าการกระทำของ <persName>พล.ต.ท.สุชาติ</persName> จึงมีมูลความผิดทางวินัยอย่างร้ายแรง ฐานทำร้ายประชาชนในระหว่างปฏิบัติหน้าที่ราชการ กระทำการอันได้ชื่อว่าเป็นผู้ประพฤติชั่วอย่างร้ายแรงและกระทำหรือละเว้นการกระทำใด ๆ อันเป็นเหตุให้เสียหายแก่ราชการอย่างร้ายแรง ตาม พ.ร.บ.ตำรวจแห่งชาติ มาตรา 79 (3) (5) และ (6) และมีความผิดทางอาญา ฐานเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ ตามประมวลกฎหมายอาญามาตรา 157</p>
<p><persName>นายกล้านรงค์</persName> กล่าวด้วยว่า สำหรับรองผู้บัญชาการตำรวจนครบาลอีก 4 คน รวมทั้งเจ้าหน้าที่ที่ออกปฏิบัติหน้าที่ในการสลายการชุมนุมทั้งหมด พฤติการณ์และพยานหลักฐานยังไม่พอ ฟังได้ว่ามีมูลความผิดต่อตำแหน่งหน้าที่ราชการ จึงให้ข้อกล่าวหาตกไป
ทั้งนี้ ได้ส่งรายงานเอกสารความเห็นไปยังผู้บังคับบัญชา เพื่อพิจารณาโทษทางวินัยกับ <persName>พล.ต.อ.พัชรวาท</persName> และ <persName>พล.ต.ท.สุชาติ</persName> ภายใน 2 สัปดาห์ และจะให้ส่งเรื่องไปยังอัยการสูงสุด เพื่อฟ้องคดีทั้ง 4 คน ต่อศาลฎีกาแผนกคดีอาญาของผู้ดำรงตำแหน่งทางการเมือง เมื่อถามว่า <persName>พล.ต.อ.พัชรวาท</persName> ต้องหยุดปฏิบัติหน้าที่หรือไม่ <persName>นายกล้านรงค์</persName> กล่าวว่า เป็นหน้าที่ของผู้บังคับบัญชาจะเป็นผู้พิจารณา</p>
<p>เผยโทษ"<persName>พัชรวาท</persName>"ไล่ออก-ปลดออก</p>
<p>ผู้สื่อข่าวรายงานว่า สำหรับความผิดวินัยร้ายแรง ของ <persName>พล.ต.อ.พัชรวาท</persName> และ <persName>พล.ต.ท.สุชาติ</persName> ป.ป.ช.จะต้องส่งสำนวนให้กับ<persName>นายอภิสิทธิ์ เวชชาชีวะ</persName> นายกรัฐมนตรี ในฐานะประธานคณะกรรมการนโยบายตำรวจแห่งชาติ (ก.ต.ช.) และในฐานะประธานคณะกรรมการข้าราชการตำรวจ (ก.ตร.) พิจารณาโทษ ซึ่ง<persName>นายอภิสิทธิ์</persName> จะต้องนำกรณีของ <persName>พล.ต.อ.พัชรวาท</persName> เข้าพิจารณาใน ก.ต.ช. ส่วน<persName>พล.ต.ท.สุชาติ</persName> เข้าใน ก.ตร. เพื่อพิจารณาลงโทษภายใน 30 วัน ซึ่งมีโทษเพียงไล่ออก หรือ ปลดออก เท่านั้น จากนั้นจะต้องแจ้งให้ ป.ป.ช.ทราบ ภายใน 15 วัน</p>
<p>ชี้"<persName>พัชรวาท</persName>"พ้นสภาพการปฏิบัติหน้าที่</p>
<p>ขณะที่ผู้เชี่ยวชาญด้านกฎหมาย ระบุว่า เมื่อ ป.ป.ช.มีการชี้มูลความผิดอาญาและวินัยร้ายแรงแล้ว นายตำรวจผู้ที่ถูกกล่าวหาต้องพ้นสภาพการปฏิบัติหน้าที่ในทันที แต่ตามระเบียบขั้นตอนแล้ว เมื่อมีการชี้มูลความผิด ทางป.ป.ช. จะส่งหนังสือการชี้มูลความผิดไปยังผู้บังคับบัญชาต้นสังกัดของนายตำรวจทั้ง 2 ซึ่งกรณีของ <persName>พล.ต.อ.พัชรวาท</persName>นั้น จะส่งเรื่องไปยังนายกฯ ภายใน 3-7 วันจากนั้น นายกฯ จะดำเนินการลงโทษในขั้นเด็ดขาดภายใน 30 วัน มี 2 ทางเลือกคือ ปลดออกจากราชการ หรือไล่ออกจากราชการ</p>
<p>นายกฯรอดูคำวินิจฉัยก่อนเชือดผบ.ตร.</p>
<p>ด้าน <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงมติ ป.ป.ช.ที่ชี้มูล <persName>พล.ต.อ. พัชรวาท</persName> ว่า ยังไม่ทราบ แต่ถ้าชี้มาแล้วก็ต้องว่ากันไปตามกฎหมาย ผู้สื่อข่าวถามว่า <persName>พล.ต.อ. พัชรวาท</persName> ต้องยุติการปฏิบัติหน้าที่หรือไม่ นายกรัฐมนตรี กล่าวว่า ก็เป็นไปตามกฎหมาย ตนคงต้องไปดูคำวินิจฉัยป.ป.ช.อีกครั้ง เมื่อถามต่อว่าจะแต่งตั้งรักษาการผบ.ตร. หรือไม่ <persName>นายอภิสิทธิ์</persName> กล่าวว่า "ถ้าปฏิบัติหน้าที่ไม่ได้ ก็จะพิจารณาแต่งตั้งผู้รักษาราชการ"
เมื่อถามย้ำว่าจะตั้ง <persName>พล.ต.อ. วิเชียร พจน์โพธิ์ศรี</persName> ที่ปรึกษา สบ. 10 รักษาการ ผบ.ตร.เหมือนเดิมหรือไม่ <persName>นายอภิสิทธิ์</persName> กล่าวว่า "เดี๋ยวผมไปดูก่อน"</p>
<p>"<persName>พัชรวาท</persName>"ทำหน้าที่ต่อ-รอคำสั่งนายกฯ</p>
<p>ที่สำนักงานตำรวจแห่งชาติ ช่วงเย็นวันเดียวกัน ทันทีที่ <persName>พล.ต.อ.พัชรวาท</persName> พบหน้าผู้สื่อข่าวได้ยิ้มทักทาย และไม่มีสีหน้าเคร่งเครียด หรือเป็นกังวลแต่อย่างใด เมื่อถามว่าได้รับหนังสือแจ้งกรณีผิดวินัยร้ายแรงจาก ป.ป.ช.หรือยัง <persName>พล.ต.อ.พัชรวาท</persName> กล่าวสั้นๆ ว่า "อะไรจะเร็วขนาดนั้น" ผู้สื่อข่าวถามว่า จะหยุดปฏิบัติหน้าที่หรือไม่ หลังจาก <persName>พล.ต.อ.พัชรวาท</persName> กล่าวว่า " ทำไมจะปฏิบัติหน้าที่ต่อไปไม่ได้ ไม่มีข้อห้ามไหนที่ไม่ให้ปฏิบัติหน้าที่ ก็ทำหน้าที่ต่อไปจนกว่าจะมีคำสั่งตามกฎหมาย ตามระเบียบขั้นตอนออกมา"
ทั้งนี้ คำพูดของ <persName>พล.ต.อ.พัชรวาท</persName> บงบอกถึงการรอคำสั่งเป็นเอกสารจากนายกรัฐมนตรีว่าจะให้ปฏิบัติหน้าที่อย่างไรต่อไป</p>
<p>"<persName>สมชาย</persName>"โวยไม่ได้รับความเป็นธรรม</p>
<p>เย็นวันเดียวกัน ที่ทำการพรรคเพื่อไทย ย่านพระราม 4 <persName>นายสมชาย วงศ์สวัสดิ์</persName> ได้เปิดแถลงข่าวยืนยันว่า ไม่ได้ทำสิ่งชั่วร้าย และมั่นใจเป็นผู้บริสุทธิ์ ซึ่งที่ผ่านมา ป.ป.ช.ไม่ได้เรียกให้ไปให้การใด ๆ ซึ่งตนเป็นผู้ถูกกล่าวหาก็ต้องมีสิทธิในการแก้ข้อกล่าวหาและดูเอกสารหลักฐานการกล่าวหา ตนได้ไปร้องอุทธรณ์ต่อคณะกรรมการข้อมูลข่าวสาร และคณะกรรมการข้อมูลข่าวสารนัดให้ ป.ป.ช.ไปให้ข้อมูลวันที่ 8 ก.ย. แต่ ป.ป.ช.กลับนัดลงมติในวันที่ 7 ก.ย.
นอกจากนี้ วันที่ 4 ก.ย. ผมก็ได้ไปยื่นฟ้องต่อศาลปกครอง เพื่อให้พิจารณาว่าตนมีสิทธิขั้นพื้นฐานตามรัฐธรรมนูญ ที่จะมีสิทธิตรวจสอบเอกสาร พยาน และหลักฐานตามที่ ป.ป.ช.ใช้ในการกล่าวหา เพราะป.ป.ช.รีบเร่งมีมติและชี้มูลออกมาโดยไม่รอฟังคำสั่งศาล ทำให้ตนไม่ได้รับความเป็นธรรมในการต่อสู้ ซึ่งหลังจากนี้จะแต่งตั้งทนายความเพื่อต่อสู้คดี แต่จะไม่ฟ้องกลับไปใคร</p>
<p>ขณะที่ <persName>พล.อ.ชวลิต</persName> กล่าวถึงมติ ป.ป.ช.ว่า รู้สึกผิดหวังกับมติของ ป.ป.ช. ทั้งที่ชี้แจงแล้วว่า ไม่เคยสั่งให้ใช้กำลังเข้าสลายการชุมนุม ซึ่งเหมือนว่า ป.ป.ช.ไม่รับฟังคำชี้แจงของตนเอง อย่างไรก็ตาม จะขอต่อสู้ในชั้นศาลต่อไป</p>
<p>"<persName>สุริยะใส</persName>"ชมป.ป.ช.สร้างบรรทัดฐาน
</p>
<p><persName>นายสุริยะใส กตะศิลา</persName> ผู้ประสานงานพันธมิตร กล่าวถึงมติ ป.ป.ช.ที่ออกมา ว่า ต้องชื่นชมการทำงานของป.ป.ช.
ที่ได้สร้างบรรทัดฐาน ป้องกันการใช้อำนาจมิชอบของข้าราชการทั้งฝ่ายการเมืองและข้าราชการประจำ ที่จะใช้อำนาจเกินขอบเขตไม่ได้ จากนี้ไปก็เป็นหน้าที่ของนายกฯ จะต้องดำเนินการตามมติของป.ป.ช. ในกรณีของ ผบ.ตร. และผบช.น.ว่าจะให้ออกหรือไล่ออก ส่วนนายตำรวจอีก 5 คนที่ไม่ถูกชี้มูลความผิดนั้น ทางกลุ่มพันธมิตรฯ คงต้องปรึกษาทีมทนายความ เพื่อหาช่องทางเอาผิดให้ได้</p></body>
</news>
