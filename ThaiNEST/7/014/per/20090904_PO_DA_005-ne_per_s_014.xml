<teiHeader>
<fileDesc>
<titleStmt>
  <title>"เทียนทอง"พร้อมทิ้งอัลไพน์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-04 07:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18209  </bibl>
</sourceDesc>
</fileDesc>
</teiHeader>
<news>
<headline>"<persName>เทียนทอง</persName>"พร้อมทิ้งอัลไพน์</headline>
<lead></lead>
<neck></neck>
<body><p>เมื่อวันที่ 3 ก.ย. ที่รัฐสภา <persName>นายวิรัตน์ กัลยาศิริ</persName> ส.ส.สงขลา พรรคประชาธิปัตย์ ในฐานะตัวแทนส.ส.พรรคประชาธิปัตย์ 25 คน แถลงเรียกร้องให้<persName>นายวิชัย ศรีขวัญ</persName> ปลัดกระทรวงมหาดไทย เร่งดำเนินการเพิกถอนการโอนกรรมสิทธิ์ที่ดินธรณี สงฆ์แปลงหมู่บ้านและที่ดินสนามกอล์ฟอัลไพน์ ตาม พ.ร.บ.โอนที่ธรณีสงฆ์ตาม พ.ร.บ.คณะสงฆ์ พ.ศ. 2505 มาตรา 34 ตามที่<persName>นายอนุวัฒน์ เมธีวิบูลวุฒิ</persName> อธิบดีกรมที่ดิน ได้มีหนังสือไปถึงปลัดกระทรวงมหาดไทย เพื่อทบทวนคำสั่งทางปกครองเมื่อวันที่ 13 มี.ค. 2545 ของ<persName>นายยงยุทธ วิชัย ดิษฐ์</persName> สมัยที่เป็นรองปลัดกระทรวงมหาดไทย ในขณะนั้น ให้เป็นคำสั่งที่โมฆะ ไม่มีผลต่อการเปลี่ยนแปลงสภาพทางกฎหมายของที่ดินดังกล่าวที่เป็นที่ธรณีสงฆ์</p>
<p><persName>นายวิรัตน์</persName> กล่าวว่า ถ้าภายใน 2 สัปดาห์ยังไม่มีความคืบหน้าในการดำเนินการจากหน่วยงานที่เกี่ยวข้อง ส.ส.พรรคประชาธิปัตย์ทั้ง 25 คน จะดำเนินการ ดังนี้ 1.ร้องทุกข์กล่าวโทษตามประมวลกฎหมายอาญามาตรา 157 2.ทำหนังสือถึง ผอ.สำนักพระพุทธศาสนาแห่งชาติให้ดำเนินการฟ้องร้องต่อศาลโดยด่วนที่สุด และ 3.เสนอให้นายกฯมีคำสั่งดำเนินการทางวินัยปลัดกระทรวงมหาดไทย และผอ.สำนักพระพุทธศาสนาแห่งชาติ</p>
<p>ด้าน<persName>นายชวรัตน์ ชาญวีรกูล</persName> รมว. มหาดไทย กล่าวว่า ตนยังไม่ได้รับรายงาน เพราะเรื่องนี้<persName>นายถาวร เสนเนียม</persName> รมช.มหาดไทย เป็นคนดูแล ส่วนคดีนี้จะไปกระทบนักการเมืองในอดีตหรือไม่นั้นตนไม่ทราบรายละเอียด ต้องขอคุยกับอธิบดีกรมที่ดินก่อน</p>
<p>ขณะที่<persName>นายสรวงศ์ เทียนทอง</persName> ส.ส.สระ แก้ว พรรคประชาราช ลูกชาย<persName>นายเสนาะ เทียนทอง</persName> หัวหน้าพรรคประชาราช กล่าวว่า เรื่องเป็นเกมเพื่อกลั่นแกล้งกันทางการเมืองแน่นอนทั้ง ๆ ที่เรื่องนี้ผ่านมาแล้ว จึงสงสัยว่าทำไมถึงมาทำให้เป็นประเด็นในช่วงนี้ อย่างไรก็ตาม หากที่สุดแล้วมีคำสั่งให้คืนที่ดังกล่าวให้เป็นที่ธรณีสงฆ์ก็คงต้องปฏิบัติตามกฎหมายทุกประการ ตนไม่มีปัญหาในเรื่องนี้แม้ว่าเรือนหอของตนที่อยู่กับภรรยาปัจจุบันจะตั้งอยู่บนที่ดินดังกล่าวก็ตาม เพราะหากสุดท้ายมีคำสั่งให้คืนที่ดินจริงอย่างมากก็แค่ย้ายออกไปอยู่ที่อื่นไม่มีปัญหา.</p></body>
</news>
