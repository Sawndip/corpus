<teiHeader>
<fileDesc>
<titleStmt>
  <title>ปลัด สปน.ระบุเลือก "รศ.ธงทอง" เป็นประธานกรรมการสอบคดีงบประชาสัมพันธ์ สตช.เพราะมีความเชี่ยวชาญด้านกฎหมายมหาชน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080044&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปลัด สปน.ระบุเลือก "<persName>รศ.ธงทอง</persName>" เป็นประธานกรรมการสอบคดีงบประชาสัมพันธ์ สตช.เพราะมีความเชี่ยวชาญด้านกฎหมายมหาชน</headline>
<lead></lead>
<neck></neck>
<body><p>ปลัดสำนักนายกรัฐมนตรี แต่งตั้งคณะกรรมการตรวจสอบกรณีการใช้งบประชาสัมพันธ์ของสำนักงานตำรวจแห่งชาติ โดยมีเลขาธิการสภาการศึกษา เป็นประธาน เนื่องจากเป็นผู้เชี่ยวชาญด้านกฎหมายมหาชน <persName>นายนัทที เปรมรัศมี</persName> ปลัดสำนักนายกรัฐมนตรี กล่าวว่าได้รับมอบหมายจาก<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้แต่งตั้งคณะกรรมการตรวจสอบกรณีการทุจริตใช้เงินงบประมาณประชาสัมพันธ์ของสำนักงานตำรวจแห่งชาติ จำนวน 18 ล้านบาท โดยคณะกรรมการชุดดังกล่าว ประกอบด้วย ผู้ทรงคุณวุฒิ 7 ท่าน และมี<persName>รองศาสตราจารย์ ธงทอง จันทรางศุ</persName> เลขาธิการสภาการศึกษา เป็นประธาน เนื่องจากเป็นผู้เชี่ยวชาญด้านกฎหมายมหาชน และเป็นผู้มีความอาวุโส ซึ่งดำรงตำแหน่งข้าราชการระดับ 11 ทั้งนี้จะเรียกผู้ใดมาสอบสวนเพิ่มเติมหรือไม่ คงต้องขึ้นอยู่กับคณะกรรมการชุดดังกล่าว ส่วนกรอบเวลาของการสอบสวนต้องพิจารณาตามความเหมาะสมอีกครั้ง ปลัดสำนักนายกรัฐมนตรี กล่าวด้วยว่า หลังจากคณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลความผิด <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ในส่วนของความผิดวินัยร้ายแรง กรณีการสลายการชุมนุมของกลุ่มพันธมิตรประชาชนเพื่อประชาธิปไตย วันที่ 7 ตุลาคม 2551 นั้น ยังไม่ได้รับคำสั่งจาก<persName>นายอภิสิทธิ์ เวชชาชีวะ</persName> นายกรัฐมนตี ให้ทำหนังสือขอตัว <persName>พล.ต.อ.พัชรวาท</persName> มาช่วยราชการ </p></body>
</news>
