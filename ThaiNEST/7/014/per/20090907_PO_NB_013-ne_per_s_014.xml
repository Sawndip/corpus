<teiHeader>
<fileDesc>
<titleStmt>
  <title>กกต.บุรีรัมย์ห้ามสมาชิกที่คะแนนเท่ากัน 13 อบต.สละสิทธิ์ป้องกันซื้อขายตำแหน่ง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070089&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>กกต.บุรีรัมย์ห้ามสมาชิกที่คะแนนเท่ากัน 13 อบต.สละสิทธิ์ป้องกันซื้อขายตำแหน่ง</headline>
<lead></lead>
<neck></neck>
<body><p>คณะกรรมการการเลือกตั้งจังหวัดบุรีรัมย์ ประกาศห้ามสมาชิกที่คะแนนเท่ากัน 13 ตำบลสละสิทธิ์ และให้มาจับสลากภายใน 3 หลังวันเลือกตั้ง เพื่อป้องกันการซื้อขายตำแหน่ง หากไม่มาจับสลากผู้อำนวยการการเลือกตั้งท้องถิ่นจะเป็นผู้จับแทน ผลการนับคะแนนการเลือกตั้งนายก และสมาชิกสภาองค์การบริหารส่วนตำบลที่จังหวัดบุรีรัมย์ 78 แห่ง ปรากฎว่ามีผู้สมัครสมาชิกที่มีคะแนนเท่ากันจำนวน 13 ตำบล ทาง คณะกรรมการการเลือกตั้ง(กกต.)ประจำจังหวัดบุรีรัมย์ จึงได้ประกาศให้สมาชิกทุกคนห้ามสละสิทธิ์ เพื่อป้องกันการซื้อขายตำแหน่งให้กันและกัน โดยให้สมาชิกทั้งหมดที่มีคะแนนเท่ากันมาจับสลากภายใน 3 วันหลังวันเลือกตั้งตามที่ กกต.ท้องถิ่นนั้นๆ กำหนด หากไม่มาหรือมีภารกิจจำเป็นใดๆ ผู้อำนวยการการเลือกตั้งประจำท้องถิ่น ก็จะเป็นผู้จับสลากให้แทน เพื่อจะได้ส่งรายชื่อผู้ที่ได้รับเลือกให้ กกต.จังหวัดเพื่อประกาศรับรองผลคะแนน ขณะที่เจ้าหน้าที่ กกต.จังหวัดได้เร่งรวบรวมผลคะแนนที่ กกต.ท้องถิ่น ส่งรายงานเข้ามา คาดว่าจะสามารถประกาศรับรองคะแนนทั้งนายก และสมาชิกได้ภายใน 1 เดือน <persName>ว่าที่ร้อยตรี ทวี ชุนเกาะ</persName> ผู้อำนวยการการเลือกตั้งประจำจังหวัดบุรีรัมย์ ระบุว่า จนถึงขณะนี้มีเรื่องร้องเรียนเข้ามายัง กกต.แล้ว 3 เรื่อง เป็นเรื่องข้าราชการวางตัวไม่เป็นกลาง สัญญาว่าจะให้ และทำลายป้ายหาเสียง หรือหากผู้ใดต้องการที่จะเข้ามาร้องคัดค้านการประกาศรายชื่อผู้ที่มีคะแนนสูงสุด ก็สามารถเข้ามาร้องเรียนได้ภายใน 30 วันหลังสิ้นสุดวันเลือกตั้ง</p></body>
</news>
