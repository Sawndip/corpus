<teiHeader>
<fileDesc>
<titleStmt>
  <title>ดาบฟิล์มยื่นปปช.สอบผบ.ตร.ดันลูกสาว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-19 11:42:23  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185914  </bibl>
</sourceDesc>
</fileDesc>
</teiHeader>
<news>
<headline><persName>ดาบฟิล์ม</persName>ยื่นปปช.สอบผบ.ตร.ดันลูกสาว</headline>
<lead><persName>ด.ต.รัฐภูมิ</persName> ยื่น ป.ป.ช. ตรวจสอบการแต่งตั้งนายตำรวจสัญญาบัตร ซึ่งมีรายชื่อบุตรสาว ผบ.ตร. ร่วมอยู่ด้วยยืนยัน ต้องการความยุติธรรม ไม่ใช่เรื่องทางการเมือง</lead>
<neck></neck>
<body><p><persName>ด.ต.รัฐภูมิ โพธิ์ศรีดา</persName> ผู้บังคับหมู่ สถานีตำรวจภูธรเมืองราชบุรี เข้ายื่นเรื่องต่อ คณะกรรมการป้องกันและปราบปรามการทุจริตแห่งชาติ หรือ ป.ป.ช. เพื่อให้ตรวจสอบ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติที่มีคำสั่งแต่งตั้งให้บุตรสาว ดำรงตำแหน่งตำรวจชั้นสัญญาบัตร ทั้งที่ไม่ผ่านการสอบตามโครงสร้างใหม่ของสำนักงานตำรวจแห่งชาติ โดย <persName>ด.ต.รัฐภูมิ</persName> กล่าวว่า หลักฐานที่ยื่นร้องเรียนทั้งหมดนั้น เป็นกระบวนการทั้งหมดในระยะเวลา 2 ปี ที่ผ่านมา ซึ่งตนมั่นใจว่ามีหลักฐานชัดเจน ว่ามีการยื่นบัญชีค้างไว้ โดยขณะนี้ มีการแต่งตั้งแล้วกว่า 3,000 อัตรา แต่ยังค้างอยู่ 423 อัตรา อย่างไรก็ตาม ยืนยันว่า การยื่นเรื่องดังกล่าว ไม่เกี่ยวข้องกับการเมืองและไม่มีใบสั่ง แต่กลุ่มของตน ต้องการเรียกร้องความเป็นธรรม พร้อมความถูกต้องในสำนักงานตำรวจแห่งชาติและตรวจสอบกระบวนการใช้อำนาจรัฐด้วย</p>
<p>อย่างไรก็ตาม ขณะนี้ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ กำลังเข้ารับทราบข้อกล่าวหากับคณะกรรมการ ป.ป.ช. ในคดีที่เจ้าหน้าที่ตำรวจใช้กำลังสลายกลุ่มผู้ชุมนุม เมื่อวันที่ 7 ตุลาคม 2551</p></body>
</news>
