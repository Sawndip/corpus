<teiHeader>
<fileDesc>
<titleStmt>
  <title>"วีระ"ลั่นวันยื่นฎีกาช่วยทักษิณไม่เปลี่ยน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090813/24208  </bibl>
</sourceDesc>
</fileDesc>
</teiHeader>
<news>
<headline>"<persName>วีระ</persName>"ลั่นวันยื่นฎีกาช่วย<persName>ทักษิณ</persName>ไม่เปลี่ยน</headline>
<lead>" <persName>วีระ</persName>" ลั่นกำหนดวันยื่นฎีกาช่วย"<persName>ทักษิณ</persName>"ไม่มีเปลี่ยน อ้างสำนักราชฯรับนัดยื่นฎีกาเสื้อแดงแล้ว เตรียมฟ้องหมิ่นคนค้านถวายฎีการายตัว แนะถ้ากลัวเป็นจำเลยก็ถอนแจ้งความ</lead>
<neck></neck>
<body><p>(13ส.ค.)  เมื่อเวลา 13.00 น. ที่บริษัทเพื่อนพ้องน้องพี่ ชั้น 6 ศูนย์การค้าอิมพีเรียลเวิลด์ ลาดพร้าว แกนนำกลุ่มแนวร่วมประชาธิปไตยต่อต้านเผด็จการแห่งชาติ( นปช.) นำโดย <persName>นายวีระ มุสิกพงศ์</persName> ประธาน นปช. แถลงถึงความคืบหน้าในการจัดขบวนประชาชนคนเสื้อแดงเดินทางไปยื่นถวายฎีการ้องทุกข์เพื่อขอพระราชทานอภัยโทษให้กับ<persName>พ.ต.ท.ทักษิณ ชินวัตร</persName> อดีตนายกรัฐมนตรี ว่า ยืนยันวันที่ 17 ส.ค.นี้ เป็นวันนัดหมายที่แน่นอน ไม่เปลี่ยนแปลง
</p>
<p>เพราะ นปช.ได้รับการประสานจากเจ้าหน้าที่ตำรวจ ซึ่งได้ประชุมร่วมกับสำนักราชเลขาธิกาารเรียบร้อยแล้ว โดยจะเริ่มกิจกรรมการชุมนุมที่ท้องสนามหลวงตั้งแต่เวลา 04.00 น.เป็นต้นไป ด้วยการตั้งเวทีปราศรัยชี้แจงทำความเข้าใจถึงขั้นตอนปฏิบัติในการถวายฎีกา สลับกับการแสดงดนตรีเพลงพระราชนิพนธ์และการแสดงของคนเสื้อแดงจากจังหวัดต่างๆ ซึ่งจะมีประชาชนทั้งในเขตกรุงเทพและปริมณฑล และต่างจังหวัดเรือนแสนคนมารวมตัวกันอย่างสงบ สันติ และปราศจากอาวุธ เพื่อยืนยันว่า ผู้ร่วมถวายฎีกาครั้งนี้มีตัวตนอยู่จริง
</p>
<p>จากนั้นในเวลา11 .00น. จะมีการตั้งริ้วขบวนคนเสื้อแดงประมาณ 2 พันคนที่บริเวณถนนหน้าพระธาตุ หน้ามหาวิทยาลัยธรรมศาสตร์ เพื่อนำกล่องบรรจุในฎีกาประมาณ 500 - 600 กล่อง ไปส่งให้เจ้าหน้าที่สำนักพระราชวังที่บริเวณหน้าประตูวิเศษไชยศรี พระบรมมหาราชวัง จะไม่มีการล่วงล้ำเข้าในเขตกำแพงพระบรมมหาราชวัง แต่จะมีแกนนำ นปช.จำนวน 8 คน เป็นตัวแทนเข้าไปในพระบรมมหาราชวังและนำเอกสารใบถวายฎีกาไปยื่นที่ศาลาลูกขุน ซึ่งเป็นที่ตั้งของสำนักราชเลขาธิการ หลังพิธีเสร็จสิ้น แกนนำทั้งหมดจะกลับมารายงานให้คนเสื้อแดงที่ สนามหลวงรับทราบจากนั้นก็จะร่วมกันร้องเพลงสรรเสริญพระบารมี และสลายการชุมนุมในเวลาประมาณ 15.00 น.</p>
<p><persName>นายวีระ</persName> กล่าวอีกว่า กิจกรรมการถวายฎีกาของคนเสื้อแดงครั้งนี้ แกนนำ นปช.ทุกคนไม่ได้มีข้อวิตกใดๆ ตามที่มีคนข่มขู่ไว้ และขอฝากไปยังคนที่ไปแจ้งควาจับ 3 แกนนำนปช.เรื่องการถวายฎีกา ว่า ถ้าไม่ต้องการตกเป็นจำเลยเสียเองก็ขอให้ถอนแจ้งความเสีย แต่ถ้าไม่กลัว ก็ให้มาแจ้งคาวมกันเพิ่ม เพราะหลังเสร็จภารกิจการถวายฎีกาแล้ว ก็จะเดินสายไปแจ้งความดำเนินคดีกับคนเหล่านี้ตามโรงพักต่างๆ ดังนั้นขอให้พิจารณาข้อกฎหมายให้ถ่องแท้แล้วถอนแจ้งความมิเช่นนั้นจะต้องเป็นจำเลยเสียเอง</p>
<p>ด้าน<persName>นายจตุพร พรหมพันธุ์</persName> แกนนำ นปช. กล่าวว่า การที่สำนักราชเลขาธิการได้ประสานมาเช่นนี้ เท่ากับเป็นเครื่องยืนยันว่า คนเสื้อแดงสามารถถวายฎีกาได้ ดังนั้นหลังจากการถวายฎีกาเสร็จสิ้นแล้ว พวกตนจะดำเนินคดีฟ้องกลับกลุ่มคนบุคคลที่พยายามขัดขวางการถวายฎีกาของคนเสื้อแดง ด้วยการแจ้งความดำเนินคดีพวกตนในข้อหาหมิ่นศาล ทั้งหมดในข้อหาแจ้งความเท็จ</p></body>
</news>
