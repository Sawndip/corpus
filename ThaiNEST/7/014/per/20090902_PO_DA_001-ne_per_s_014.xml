<teiHeader>
<fileDesc>
<titleStmt>
  <title>อนุฯก.ตร.เรียกผบช.ภ.8ชี้แจงซื้อขายตำแหน่ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 13:49:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17917  </bibl>
</sourceDesc>
</fileDesc>
</teiHeader>
<news>
<headline>อนุฯก.ตร.เรียกผบช.ภ.8ชี้แจงซื้อขายตำแหน่ง</headline>
<lead></lead>
<neck></neck>
<body><p>ที่สำนักงานตำรวจแห่งชาติ วันนี้(2 ก.ย.) เมื่อเวลา 10.00 น. <persName>นายสมศักดิ์ บุญทอง</persName> คณะกรรมการข้าราชการตำรวจ (ก.ตร.)ผู้ทรงคุณวุฒิ ในฐานะประธานคณะอนุกรรมการ ก.ตร. ชุดพิเศษตรวจสอบข้อเท็จจริงการซื้อขายตำแหน่ง เป็นประธานการประชุมร่วมกับ คณะอนุฯ ก.ตร. โดยวันนี้ได้เรียก <persName>พล.ต.ท.สัณฐาน ชยนนท์</persName>  ผบช.ภ. 8 เข้าให้ข้อมูลและชี้แจงการแต่งตั้งข้าราชการตำรวจ </p>
<p><persName>พล.ต.อ.นพดล สมบูรณ์ทรัพย์</persName> ในฐานะโฆษก คณะอนุก.ตร. ชุดพิเศษตรวจสอบข้อเท็จจริงการซื้อขายตำแหน่งกล่าวก่อนประชุมว่า วันนี้ ได้เรียก <persName>พล.ต.ท.สัณฐาน</persName> เข้าชี้แจง รวมทั้ง มีบุคคลที่ <persName>พ.ต.ท.วีระยศ ชื่นกลิ่นธูปศิริ</persName>  รองผกก.ป.สภ.แก่งกระจาน จ.เพชรบุรี ให้การพาดพิง แต่ขณะนี้ยังไม่ทราบว่าบุคคลดังกล่าวจะกล้าเข้ามาให้ปากคำหรือไม่ แต่ก็ไม่ใช่ประเด็นสำคัญ เนื่องจากบัญชีปี 52 พบว่าไม่มีการแต่งตั้งโยกย้ายข้าราชการตำรวจ แต่ที่น่าสนใจมากกว่า คือการแต่งตั้งโยกย้ายข้าราชการตำรวจปี  51 พบว่า มีการร้องเรียนเข้ามาจำนวนมาก ซึ่งจะมีการประชุมในวันนี้ และจะสรุปผลในวันศุกร์ที่ 4 ก.ย.นี้  </p>
<p>เมื่อถามว่า การโยกย้ายปี 52 ไม่พบการซื้อขายตำแหน่งใช่หรือไม่ <persName>พล.ต.อ.นพดล</persName> กล่าวว่า ไม่ใช่ไม่มี แต่ขณะนี้ยังไม่มีการแต่งตั้ง และยังไม่มีใครออกมายืนยัน ตนก็เคยโทรศัพท์พูดคุยกับเจ้าหน้าที่ตำรวจหลายคน แต่ไม่มีใครกล้าออกมายืนยัน ส่วนกรณีที่<persName>นายศิริโชค โสภา</persName> สส.พรรคประชาธิปัตย์ บอกว่ามีพยานยืนยันเรืองซื้อขายตำแหน่งประมาณ 4-5 คน นั้น ก็ยังไม่ได้พูดคุย เพราะยังไม่มีการติดต่อมา และยังไม่ได้รับเอกสารการร้องเรียน มีเพียงคำบอกเล่าของ<persName>นายศิริโชค</persName> </p>
<p>ส่วนกรณีการแต่งตั้งนายตำรวจระดับรอง ผบก.ลงไปที่ผ่านการประชุม ก.ตร.ที่ผ่านมามีจำนวน 688 นาย เป็นการยกเว้นคุณสมบัติบางประการ ไม่มีปัญหาอะไร เพราะตำแหน่งที่ได้รับการยกเว้นเป็นการขาดคุณสมบัติในเรื่องของวุฒิการศึกษา การฝึกอบรม ซึ่งนายตำรวจที่ได้รับการยกเว้นส่วนใหญ่ทำงานในหน้าที่นั้นอยู่แล้ว นอกจากนี้เป็นการเกลี่ยจากสำนักงานลงมาลงตำแหน่งในระนาบเดียวกัน สำหรับผลการประชุมทั้งหมดนั้นจะสามารถสรุปผลได้ในวันศุกร์นี้ โดยยืนยันว่า หากบุคคลมีความผิดจริงจะส่งเรื่องให้ผู้บังคับบัญชาดำเนินการทางวินัย และอาญา.
</p></body>
</news>
