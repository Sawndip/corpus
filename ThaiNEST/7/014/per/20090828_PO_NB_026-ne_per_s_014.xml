<teiHeader>
<fileDesc>
<titleStmt>
  <title>รัฐมนตรีช่วยว่าการกระทรวงมหาดไทย เชื่อว่าการพูดเรื่องยุบสภาของประธานสภาผู้แทนราษฎร เป็นเพียงการปราม ส.ส.ให้เล่นเกมการเมืองน้อยลง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280063&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>รัฐมนตรีช่วยว่าการกระทรวงมหาดไทย เชื่อว่าการพูดเรื่องยุบสภาของประธานสภาผู้แทนราษฎร เป็นเพียงการปราม ส.ส.ให้เล่นเกมการเมืองน้อยลง</headline>
<lead></lead>
<neck></neck>
<body><p>รัฐมนตรีช่วยว่าการกระทรวงมหาดไทย มั่นใจนายกรัฐมนตรีไม่ยุบสภา ส่วนการพูดของประธานสภาผู้แทนราษฎร ในการอภิปรายงบประมาณ เป็นเพียงการปราม ส.ส.ให้เล่นเกมการเมืองน้อยลง <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย และ ส.ส.สงขลา พรรคประธิปัตย์ เชื่อว่าการที่<persName>นายชัย ชิดชอบ</persName> ประธานสภาผู้แทนราษฎร กล่าวว่าอาจมีการยุบสภาเร็วขึ้น เมื่อพระราชบัญญัติงบประมาณรายจ่ายประจำปีงบประมาณ 2553 ผ่านสภา เป็นการพูดเพื่อปราม ส.ส.ให้เล่นเกมการเมืองให้น้อยลง เพราะการยุบสภาต้องมีเงื่อนหลายประการ อาทิ เป็นดุลนิพิจของนายกรัฐมนตรี, สภาทำผิดหรือรัฐบาลไม่สามารถขับเคลื่อนการบริหารงานต่อไปได้ ซึ่งขณะนี้เหตุการณ์ทั้ง 3 อย่างยังไม่เกิด เพียงแต่มีการเล่นเกมในสภาซึ่งเป็นเทคนิคของฝ่ายค้าน และเกิดขึ้นตลอดตั้งแต่มาเป็นรัฐบาล นอกจากนี้ รัฐบาลมีนโยบายทำให้เศรษฐกิจเข้มแข็ง เมื่อมาถูกทางและประชาชนเห็นด้วย จึงไม่ควรหยุดชะงัก ขณะเดียวกันหากยุบสภาต้องใช้เงินจำนวนมากจัดการเลือกตั้งใหม่ จึงมั่นใจว่านายกรัฐมนตรีคงใช้ดุลพินิจไม่ยุบสภาอย่างแน่นอน <persName>นายถาวร เสนเนียม</persName> ยังเชื่อว่าเรื่องนี้จะไม่สร้างปัญหาให้เกิดขึ้นในพรรคร่วมรัฐบาล และขณะนี้ไม่มีปัญหาใดในการทำงานร่วมกันในพรรคร่วม </p></body>
</news>
