<teiHeader>
<fileDesc>
<titleStmt>
  <title>ประชาชนเริ่มทยอยออกมาใช้สิทธิ์เลือกตั้งซ่อม ส.ส.เขต 1 สุราษฎร์ฯ อย่างต่อเนื่อง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300031&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ประชาชนเริ่มทยอยออกมาใช้สิทธิ์เลือกตั้งซ่อม ส.ส.เขต 1 สุราษฎร์ฯ อย่างต่อเนื่อง</headline>
<lead></lead>
<neck></neck>
<body><p>ประชาชนเริ่มทยอยออกมาใช้สิทธิ์เลือกตั้งซ่อม ส.ส.เขต 1 จังหวัดสุราษฎร์ธานี อย่างต่อเนื่อง ขณะที่สภาพอากาศในช่วงเช้ายังคงโปร่งใส ไม่เป็นอุปสรรคต่อการมาลงคะแนนของประชาชน สำหรับการเลือกตั้งซ่อมสมาชิกสภาผู้แทนราษฎร จังหวัดสุราษฎร์ธานี เขตเลือกตั้งที่ 1 แทนตำแหน่งที่ว่าง <persName>นายอภิชาต สุขัคคานนท์</persName> ประธานกรรมการการเลือกตั้ง <persName>นายสุทธิพล ทวีชัยการ</persName> เลขาธิการ กกต. พร้อมด้วย <persName>นายประชา เตรัตน์</persName> ผู้ว่าราชการจังหวัดสุราษฎร์ธานี ได้ลงพื้นที่ตรวจเยี่ยมการจัดการลงคะแนนเสียงในหน่วยเลือกตั้งที่ 38-41 โรงเรียนศีมิลินอนุสรณ์ ตำบลมะขามเตี้ย อำเภอเมือง จังหวัดสุราษฎร์ธานี ขณะที่บรรยากาศการออกมาใช้สิทธิ์ของประชาชนหลังเปิดหีบบัตรลงคะแนนเสียง ตั้งแต่เวลา 08.00 น. ซึ่งผ่านมาแล้วร่วม 2 ชั่วโมง เริ่มมีประชาชนทยอยออกมาใช้สิทธิ์อย่างต่อเนื่อง ในส่วนของสภาพอากาศท้องฟ้ายังคงโปร่งใสไม่มีฝนตกลงมาทำให้เกิดอุปสรรคต่อการลงคะแนนเสียงแต่อย่างใด โดยมีเจ้าหน้าที่ประจำหน่วยเลือกตั้งได้ยืนยันถึงความพร้อมในการดำเนินการจัดการลงคะแนนเสียง และขอให้ประชาชนออกมาใช้สิทธิ์เลือกตั้ง อย่างไรก็ตามประชาชนที่มีสิทธิ์ลงคะแนนเสียง สามารถเดินทางออกมาใช้สิทธิ์ได้จนถึงเวลา 15.00 น. ก่อนปิดหีบบัตรลงคะแนน ทั้งนี้จะมีการนับคะแนนในหน่วยเลือกตั้งต่างๆ และส่งผลคะแนน รวมถึงหีบและบัตรลงคะแนนเสียงไปยังที่ว่าการอำเภอต่างๆ ก่อนส่งไปยังที่ว่าการอำเภอเมืองจังหวัดสุราษฎร์ธานี ซึ่งเป็นศูนย์อำนวยการเลือกตั้งในครั้งนี้ และคาดว่าจะทราบผลคะแนนอย่างไม่เป็นทางการได้ในเวลา 21.00 น.โดยประมาณ</p></body>
</news>
