<teiHeader>
<fileDesc>
<titleStmt>
  <title>‘เสนาะ’ ยันเสื้อแดงยื่นฎีกาไม่ผิด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-15 13:24:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14301  </bibl>
</sourceDesc>
</fileDesc>
</teiHeader>
<news>
<headline>‘<persName>เสนาะ</persName>’ ยันเสื้อแดงยื่นฎีกาไม่ผิด</headline>
<lead></lead>
<neck></neck>
<body><p>เมื่อเวลา 09.40 น. (15 ส.ค.) ที่มูลนิธิ 111 <persName>นายเสนาะ เทียนทอง</persName> หัวหน้าพรรคประชาราช ให้สัมภาษณ์ถึงกรณีการยื่นถวายฎีกาของกลุ่มคนเสื้อแดงในวันที่ 17 ส.ค.ว่า การเมืองเห็นกันอยู่ว่าปัญหาบ้านเมืองขณะนี้เป็นอย่างไร ซึ่งเราต้องดูเอาเอง ตนวิจารณ์เรื่องนี้มาเยอะแล้วทั้งในสภาและนอกสภา ว่าการได้มาซึ่งอำนาจมีความสง่างามหรือไม่ ซึ่งประเทศอื่น ๆ ไม่มีที่อาสาเข้ามาทำงานแต่ออกไปพบประชาชนไม่ได้ ดังนั้นคงไม่ต้องคิดจะไปแก้ปัญหาเศรษฐกิจ เพราะปัญหาความแตกแยกยังมีอยู่ ส่วนที่จะมีการยื่นถวายฎีกาถือเป็นสิทธิตามรัฐธรรมนูญของประชาชน เมื่อประชาชนส่วนใหญ่มาก็ไม่ควรเอากฎหมายไปควบคุม เพราะเมื่อกลุ่มคนเห็นว่ามีการใช้กฎหมายที่ไม่ถูกและในสภาก็ไม่ฟังกัน เมื่อเขาไม่ได้รับความเป็นธรรมแต่ก็ไม่รู้จะเอาเรื่องไปร้องกับใคร ประชาชนส่วนใหญ่ในฐานะที่เขาผูกพันจึงต้องทำเช่นนี้ </p>
<p>“เรื่องนี้ถือเป็นจารีตซึ่งอยู่เหนือกฎหมาย เป็นของดี ถึงเราเอามาพันกับกฎหมาย แต่เราเป็นลูกหลาน ถ้าไม่ได้รับความเป็นธรรมก็ต้องนำเรื่องไปบอกพ่อ แม่ ประเทศไทยมีสิ่งที่เราพร้อมจะสละชีพเพื่อชาติ สถาบัน เรามีพ่อแม่แห่งชาติ และเราจะเอาเรื่องไปร้องกับใครได้ เมื่อประชาชนยื่นเรื่องไป พระองค์จะเป็นผู้วินิจฉัย” <persName>นายเสนาะ</persName> กล่าว
</p></body>
</news>
