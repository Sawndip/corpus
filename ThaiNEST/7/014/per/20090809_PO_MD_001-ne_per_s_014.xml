<teiHeader>
<fileDesc>
<titleStmt>
  <title>มท.ฝุ่นตลบชิง43เก้าอี้บิ๊กขรก.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-09 19:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000090444  </bibl>
</sourceDesc>
</fileDesc>
</teiHeader>
<news>
<headline>มท.ฝุ่นตลบชิง43เก้าอี้บิ๊กขรก.></headline>
<lead></lead>
<neck></neck>
<body><p>รายงานข่าวแจ้งว่า ขณะที่<persName>นายชวรัตน์ ชาญวีรกูล</persName> รมว.มหาดไทย เตรียมแต่งตั้งปลัดกระทรวงมหาดไทยคนใหม่แทน <persName>นายวิชัย ศรีขวัญ</persName> ที่จะเกษียณในวันที่ 30 ก.ย. รวมถึงการแต่งตั้งโยกย้ายข้าราชการระดับอธิบดีบางกรม และแต่งตั้งจากระดับ 9 ขึ้นไประดับ 10 หรือระดับรองผู้ว่าราชการจังหวัด ขึ้นเป็นผู้ว่าราชการจังหวัด เพื่อแทนตำแหน่งที่ว่างจากการเกษียณ นอกจากนี้ยังจะมีการปรับเปลี่ยนสลับตำแหน่งในระนาบเดียวกันอีก รวมกันแล้วกว่า 40 อัตรา</p>
<p>รายงานข่าวแจ้งว่าการแต่งตั้งโยกย้ายการแต่งตั้งโยกย้าย<persName>นายชวรัตน์</persName> ได้หารือเบื้องต้นกับ<persName>นายวิชัย</persName> แล้วแต่ยังไม่ได้ข้อสรุป เพราะต้องหารือกับ<persName>นายสุเทพ เทือกสุบรรณ</persName> รองนายกฯ และ<persName>นายเนวิน ชิดชอบ</persName> แกนนำพรรคภูมิใจไทยก่อน คาดว่าบัญชีรายชื่อทั้งหมดจะนำเข้า ครม.ได้ภายในวันที่ 18 สิงหาคมนี้</p>
<p><persName>นายชวรัตน์ ชาญวีรกูล</persName> รมว.มหาดไทย กล่าวถึงการแต่งตั้งผู้ที่เป็นปลัดกระทรวงมหาดไทยแทนที่<persName>นายวิชัย ศรีขวัญ</persName> ว่า ตอนนี้ยังไม่ถึงเวลา แต่เท่าที่ดูรายชื่ออธิบดี และรองปลัดกระทรวงมหาดไทยทุกคนล้วนมีความสามารถเป็นปลัดกระทรวงมหาดไทยคนใหม่ได้ทุกคน อย่างไรก็ตาม การสรรหาผลจะออกมาเป็นอย่างไร ต้องรอให้<persName>นายวิชัย</persName> ปลัดกระทรวงเกษียณก่อน ซึ่งขณะนี้ยังมีเวลาในการสรรหา</p>
<p><persName>นายจาดุล อภิชาติบุตร</persName> หัวหน้าผู้ตรวจราชการกระทรวงมหาดไทยและนายกสมาคมข้าราชการพลเรือนแห่งประเทศไทย กล่าวถึงการแต่งตั้งข้าราชการประจำปีของกระทรวงมหาดไทยปีนี้มีความสำคัญมากและถูกจับตามองถ้าผู้มีอำนาจ ในการพิจารณาทั้งฝ่ายข้าราชการคือ<persName>นายวิชัย ศรีขวัญ</persName> และ<persName>นายชวรัตน์ ชาญวีรกูล</persName> ฝ่ายการเมือง แต่งตั้งปรับเปลี่ยนเลื่อนขั้นโดยรายชื่อออกมาไม่ดี รับรองได้ว่ามีปัญหาแน่นอนจะเกิดความปั่นป่วน และอาจไม่ยอมรับทั้งจากคนในกระทรวงมหาดไทย ดังนั้นทั้งนายชวรัตน์และนายวิชัยต้องยึดหลักการแต่งตั้งโยกย้ายให้มั่นคือต้องพิจารณาคนดี มีความสามารถ มีความเหมาะสม</p>
<p>ยิ่งกับ<persName>นายวิชัย</persName>ซึ่งต้องเป็นคนทำบัญชีรายชื่อทั้งหมด แล้วให้<persName>นายชวรัตน์</persName>เอาชื่อเข้าที่ประชุมครม. ปลัดกระทรวงมหาดไทยจึงต้องรับผิดชอบเป็นส่วนใหญ่ ซึ่งหาก<persName>นายวิชัย</persName>ทำบัญชีเสนอไปโดยคนไม่ยอมรับก็อาจทำให้การปิดฉากชีวิต ข้าราชการ แบบไม่สวยงาม อาจถูกวิจารณ์ไล่หลัง <persName>นายวิชัย</persName>จึงต้องไม่ฟังเสียงของฝ่ายการเมืองที่จะผลักดันคนของฝ่ายตัวเองที่อาจจะพยายามผลักดันคนของตัวเองให้ขึ้นมามีอำนาจในกระทรวงมหาดไทยโดยไม่ถูกต้อง</p>
</p>
<p>รายงานข่าวแจ้งว่า ตัวเต็งที่จะได้รับการแต่งตั้งให้เป็นปลัดกระทรวงฯ ประกอบด้วย <persName>นายอนุชา โมกขะเวศ</persName> อธิบดีกรมป้องกันและบรรเทาสาธารณภัย อาวุโสอันดับ 1 แต่มีคู่ชิงคือ<persName>นายมานิตย์ วัฒนเสน</persName> อธิบดีกรมส่งเสริมการปกครองส่วนท้องถิ่น ซึ่งมีความใกล้ชิดกับ<persName>นายเนวิน ชิดชอบ</persName> อย่างมาก จนได้รับการสนับสนุนให้มาเป็น อธิบดีกรมส่งเสริมฯ เมื่อเดือนมี.ค.ที่ผ่านมา แต่มีคนรอเบียดคือ<persName>นายวงศ์ศักดิ์ สวัสดิ์พานิชย์</persName> อธิบดีกรมการปกครอง แต่ผู้ที่มีภาษีดีกว่าคือ <persName>นายอนุชา</persName> กับ<persName>นายมานิตย์</persName> เพราะทั้ง 2 มีอายุราชการเหลือเพียงปีเดียว ส่วน<persName>นายวงศ์ศักดิ์</persName> ิ์ยังเหลืออีกสองปีคือปี 2554</p>
<p>สำหรับข้าราชการระดับในกระทรวงมหาดไทย ผู้ที่จะเกษียณราชการในวันที่ 30 กันยายน นอกจาก <persName>นายวิชัย ศรีขวัญ</persName> ปลัดกระทรวงมหาดไทย แล้วยังมีข้าราชการระดับ 10 มีทั้งรองปลัดกระทรวงฯ ผู้ตรวจการกระทรวง ผู้ว่าราชการจังหวัด รวมแล้ว 23 ตำแหน่ง นอกจากนี้ยังมีระดับรองผู้ว่าราชการจังหวัด รองอธิบดีกรมต่างๆ อีก รวมแล้ว มีประมาณ 20 ตำแหน่ง รวมแล้วจะมีข้าราชการระดับสูงถึง 43 ตำแหน่งที่ต้องเกษียณและต้องแต่งตั้งข้าราชการมาทดแทน</p></body>
</news>
