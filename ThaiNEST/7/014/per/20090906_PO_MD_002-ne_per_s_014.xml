<teiHeader>
<fileDesc>
<titleStmt>
  <title>ปชป.โต้เสนาะไม่หลักปักเลน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-06 19:01:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000103076  </bibl>
</sourceDesc>
</fileDesc>
</teiHeader>
<news>
<headline>ปชป.โต้"<persName>เสนาะ</persName>"ไม่หลักปักเลน</headline>
<lead>  ปชป. ถอนหงอก "<persName>เสนาะ</persName>" ย้อนถามใครกันแน่มีพฤติกรรมเลวทราม ซัดเป็นนักการเมืองไร้หลักการ อยู่ ทรท.ก็โจมตี "<persName>ทักษิณ</persName>"จนต้องหนีมาตั้งพรรคเล็กๆ แต่พอไม่มีที่ไปก็จะหวงกลับไปซบตัก "<persName>ทักษิณ</persName>"อีก ยันที่ดินอัลไพน์ทำตาม กม.ไม่ได้กลั่นแกล้งใคร ถ้าไม่ดำเนินการก็จะถูกเล่นงานฐานละเว้นปฏิบัติหน้าที่ จวก พท.ปากกล้าขาสั่น ยุให้ยุบสภาทั้งที่ตัวเองยังเป็นพรรคหัวขาด</lead>
<neck></neck>
<body><p><persName>นายเทพไท เสนพงศ์</persName> โฆษกประจำตัวหัวหน้าพรรคกล่าวกรณีที่<persName>นายเสนาะ เทียนทอง</persName> หัวหน้าพรรคประชาราช ซึ่งพัวพันอยู่กับปัญหาที่ดินสนามกอล์ฟอัลไพน์ ให้สัมภาษณ์พาดพิงมายังพรรคประชาธิปัตย์ว่าเป็นพรรคที่เลวทราม ไม่รู้ว่าเอาคนเลวมาอยู่พรรคนี้ได้อย่างไร มีแต่หาเรื่องพรรคอื่นนั้น ว่า พรรคประชาธิปัตย์ไม่ได้เป็นพรรคที่เลวทรามตามที่<persName>นายเสนาะ</persName>กล่าวหา หากเป็นพรรคที่เลวทรามจริง ตามที่<persName>นายเสนาะ</persName>กล่าว ก็คงไม่ยืนยาวมาได้ถึง 63 ปี และคนที่อยู่ในพรรคประชาธิปัตย์ก็เป็นคนดี แม้แต่คนบางคนออกจากประชาธิปัตย์ไปแล้วหลายคนก็ยังไปประสบความสำเร็จในหลายด้าน</p>
<p>"อยากถามว่า นักการเมืองแบบนายเสนาะซึ่งได้เปลี่ยนพรรคมาแล้ว หลายพรรค ไม่ทราบว่าพรรคที่นายเสนาะสังกัดเป็นพรรคที่เลวทราม หรือตัวเสนคุณเสนาะเป็นคนเลวทรามกันแน่ ถึงได้ย้ายพรรคมาอยู่พรรคเล็ก ๆ อย่างนี้ ความจริงคำพูดแบบนี้ไม่น่าจะออกมาจากปากของนักการเมืองอาวุโสอย่างคุณเสนาะ แต่ก็เชื่อว่า คำพูดของคุณเสนาะก็เป็นเครื่องแสดงให้เห็นว่าคุณเสนาะเป็นคนที่ไม่มีหลักการเหมือนไม้หลักปักขี้เลน วันที่อยู่กับพรรคไทยรักไทยก็ออกมาโจมตีพ.ต.ท.ทักษิณ ชินวัตร จนออกจากพรรคไทยรักไทยมาตั้งพรรคเล็กอย่างประชาราช จนไม่มีที่ไป แล้วก็คิดจะหวนกลับไปอยู่พรรคเพื่อไทยอีก ก็ทำทุกวิถีทางเพื่อตัวเองจะเข้าไปอยู่ในพรรคการเมืองใหญ่" <persName>นายเทพไท</persName> กล่าว</p>
<p><persName>นายเทพไท</persName> ยังกล่าวอีกด้วยว่า ส่วนที่<persName>นายเสนาะ</persName>บอกว่าไม่อยากจะถามพวก เกี่ยวกุ๊ยนั้น จริงๆ แล้ว <persName>นายเสนาะ</persName>น่าจะเป็นคนฉาวฉุ่ยมากกว่าที่ออกมาสัมภาษณ์ในลักษณะให้ร้ายพรรคประชาธิปัตย์ ข้อกล่าวหาที่<persName>นายเสนาะ</persName>บอกว่าเพียงแต่ได้ข่าวว่า ไปอยู่เพื่อไทย ก็ตามมาเล่นงานในกรณีเรื่องที่ดินสนามกอล์ฟอัลไพน์นั้น ขอชี้แจงว่า ความจริงเรื่องที่ดินสนามกอล์ฟอัลไพน์เป็นเรื่องที่รัฐบาลทำตามกฎหมาย ซึ่งยังต้องพิสูจน์ข้อเท็จจริงเพราะเรื่องนี้เป็นเรื่องที่คดีความยังไม่สิ้นสุดตามกฎหมาย ที่ธรณีสงฆ์หรือที่ดินหลวงจะนำเป็นของเอกชนไปไม่ได้เหมือนกับทรัพย์สินที่ ตกน้ำไม่ไหล ตกไฟไม่ไหม้ เรื่องนี้เป็นเรื่องที่ปฏิบัติหน้าที่ตามกฎหมายถ้ารัฐบาล ไม่ทำตามกฎหมายก็จะมีความผิดในฐานละเว้นการปฏิบัติหน้าที่ ไม่ได้เป็นการกลั่นแกล้งทางการเมืองหรือเพื่อกระทบชิ่งไปยัง<persName>พ.ต.ท.ทักษิณ</persName> ตามที่<persName>นายเสนาะ</persName>กล่าวหา</p>
<p> ส่วนการบอกว่าที่รัฐบาลหยิบเรื่องนี้ขึ้นมาเพื่อกลบข่าวเรื่องคลิปเสียงนั้น <persName>นายเทพไท</persName> กล่าวว่าตนก็อยากจะชี้แจงว่า เรื่องคลิปเสียงเป็นเรื่องที่นายกรัฐมนตตรี ได้ชี้อย่างชัดเจนแล้ว และก็ไม่จำเป็นต้องมากลบข่าวเรื่องนี้ เพราะเรื่องนี้คนที่ได้รับความเสียหายนั้นน่าจะเป็นพรรคเพื่อไทยมากกว่าที่หยิบยกเรื่องนี้ขึ้นมาเป็นประเด็นทางการเมืองทั้ง ๆ ที่สังคมไม่เชื่อถือ</p>
<p>สำหรับกรณีที่พรรคเพื่อไทยกล่าวหาว่านายกรัฐมนตรีไม่ตั้งธงแก้รัฐธรรมนูญนั้น <persName>นายเทพไท</persName> ได้ชี้แจงว่าไม่เป็นความจริง นายกรัฐมนตรีมีความตั้งใจอยู่แล้ว และเรื่องการแก้รัฐธรรมนูญ ต้องการให้เป็นเรื่องของฝ่ายนิติบัญญัติจึงมีแนวคิดที่จะเปิดอภิปรายทั่วไปเพื่อรับฟังความคิดเห็นจากสมาชิกรัฐสภา โดยจะเปิดอภิปรายทั่วไป เพื่อรับฟังความคิดเห็นในเรื่องนี้ ซึ่งเป็นเรื่องที่ทุกฝ่ายควรให้การสนับสนุน ส่วนเรื่อง 6 ประเด็นของคณะกรรมการสมานฉันท์ฯ ที่นำเสนอนั้นก็เป็นส่วนหนึ่งและเป็นความเห็นหนึ่งที่คณะกรรมการฯ ชี้ขึ้นมา แต่ก็ไม่ได้เป็นข้อสรุปทั้งหมด ส่วนข้อสรุปทั้งหมดนั้นน่าจะเป็นข้อสรุปที่มาจากความเห็นของทุกภาคส่วนมากกว่า</p>
<p>ส่วนที่พรรคเพื่อไทยออกมาท้าทายว่าตัวเองพร้อมที่จะลงเลือกตั้งถ้าหากมีการ ยุบสภานั้น <persName>นายเทพไท</persName>กล่าวว่าพรรคเพื่อไทยไม่ควรรีบเร่งให้มีการยุบสภา เพื่อนำไปสู่การเลือกตั้งทั้ง ๆ ที่พรรคเพื่อไทยก็ยังไม่พร้อมรับสถานการณ์การเลือกตั้ง</p>
 "อยากจะบอกกับพรรคเพื่อไทยว่า ไม่จำเป็นต้องรีบเร่งให้มีการเลือกตั้งขอให้ เตรียมพร้อมในพรรคตัวเองเสียก่อน ไม่ไช่เป็นพรรคการเมืองผีหัวขาด เหมือนปัจจุบันนี้ ให้หาหัวหน้าพรรคเพื่อจะนำทัพเลือกตั้งให้ได้เสียก่อน ถึงจะมาท้าทายให้มีการ ยุบสภา ไม่อยากจะให้พรรคเพื่อไทยมีพฤติกรรมที่ต้องบอกว่า ปากกล้า ขาสั่น ท้าทาย ให้มีการยุบสภา ทั้ง ๆที่ตัวเองไม่มีความพร้อม ไม่อยากจะให้ทำในลักษณะใจดีสู้เสือ พรรคเพื่อไทยไม่ต้องเรียกหาการยุบสภาซึ่งเป็นความเปลี่ยนแปลงทางการเมืองในระบอบ"</body>
</news>
