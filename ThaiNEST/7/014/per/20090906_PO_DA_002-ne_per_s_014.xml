<teiHeader>
<fileDesc>
<titleStmt>
  <title>พท.จี้'สุรยุทธ์'รับผิดชอบบุกรุกเขา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-06 13:42:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18605  </bibl>
</sourceDesc>
</fileDesc>
</teiHeader>
<news>
<headline>พท.จี้'<persName>สุรยุทธ์</persName>'รับผิดชอบบุกรุกเขา</headline>
<lead></lead>
<neck></neck>
<body><p>เมื่อเวลา 10.00น. วันนี้(6 ก.ย.) ที่พรรคเพื่อไทย <persName>นายพร้อมพงศ์ นพฤทธิ์</persName> โฆษกพรรคเพื่อไทย กล่าวถึงกรณีที่ดินเขายายเที่ยงว่า กรมอุทยานแห่งชาติ กระทรวงทรัพยากรธรรมชาติและสิ่งแวดล้อม(ทส.) พิสูจน์แล้วว่า ที่ดินบริเวณดังกล่าวเป็นพื้นที่ป่าอนุรักษ์ โซนซี ห้ามมีสิ่งปลูกสร้าง ซึ่งที่ผ่านมาทางเจ้าหน้าที่ตำรวจ ก็ได้ดำเนินคดีกับผู้ที่เข้าไปบุกรุกและนายทุน แต่ปรากฏว่าจนถึงขณะนี้ <persName>พล.อ.สุรยุทธ์ จุลานนท์</persName> องคมนตรี ยังไม่มีถูกดำเนินคดีใดๆ ทั้งที่มีหมายเรียกมาแล้ว 2 ครั้ง และล่าสุดทราบว่า น่าจะมีการถอนคดี ดังนั้นอยากเรียกร้องเจ้าหน้าที่ดำเนินการ อย่าทำ 2 มาตรฐาน ต้องทำกฎหมายให้เป็นกฎหมาย ทั้งนี้หากภายใน 30 วัน หากคดีของ <persName>พล.อ.สุรยุทธ์</persName> ยังไม่มีความคืบหน้า ตนจะไปร้องทุกข์กล่าวโทษต่อ ป.ป.ช. ตาม กฎหมาย มาตรา 157 ฐานละเว้นการปฏิบัติหน้าที่ </p>
<p>'ผมขอเรียกร้องให้ พล.อ.สุรยุทธ์ แสดงความรับผิดชอบ มีจิตสำนึก ในฐานะที่เคยเป็นอดีต ผบ.ทบ. อดีตนายกรัฐมนตรี แสดงความรับผิดชอบต่อสังคม ด้วยการลาออกจากตำแหน่งองคมนตรี' โฆษกพรรคเพื่อไทย กล่าว.
</p></body>
</news>
