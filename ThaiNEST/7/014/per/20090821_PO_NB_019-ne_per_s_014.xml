<teiHeader>
<fileDesc>
<titleStmt>
  <title>ส.ส.ปชป.ทยอยรวมตัว ณ ที่ทำการพรรค ให้กำลังใจนายกรัฐมนตรี  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210057&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.ปชป.ทยอยรวมตัว ณ ที่ทำการพรรค ให้กำลังใจนายกรัฐมนตรี</headline>
<lead></lead>
<neck></neck>
<body><p>ส.ส.พรรคประชาธิปัตย์ ทยอยรวมตัวกัน ณ ที่ทำการพรรค เพื่อให้กำลังใจนายกรัฐมนตรี ขณะที่ ประธานสภาที่ปรึกษาพรรคประชาธิปัตย์ เชื่อ นายกรัฐมนตรี จะผ่านพ้นปัญหาที่เกิดขึ้นได้เพราะเป็นคนเข้มแข็ง บรรยากาศ ณ ที่ทำการพรรคประชาธิปัตย์ เริ่มคึกคัก หลังมีแกนนำพรรคและ ส.ส.ทยอยเดินทางมารวมตัวกัน เพื่อเข้าให้กำลังใจ <persName>นายอภิสิทธิ์ เวชชาชีวะ</persName> นายกรัฐมนตรี หลังจากวานนี้ (20 ส.ค.52) คณะกรรมการนโยบายตำรวจแห่งชาติ หรือ ก.ต.ช.เลื่อนการสรรหาผู้บัญชาการตำรวจแห่งชาติคนใหม่ รวมถึงกระแสข่าวการยุบสภา ทั้งนี้ เบื้องต้นมีรายงานข่าวว่า นายกรัฐมนตรี จะเข้าพบ <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ ขณะเดียวกัน <persName>พลตำรวจโท อัศวิน ขวัญเมือง</persName> ผู้ช่วยผู้บัญชาการตำรวจแห่งชาติ และ <persName>พลเอก มงคล อัมพรพิสิฏฐ์</persName> อดีตผู้บัญชาการทหารสูงสุด ก็จะเดินทางมารอเข้าพบ <persName>นายชวน หลีกภัย</persName> เช่นเดียวกัน ด้าน <persName>นายชวน หลีกภัย</persName> เปิดเผยว่า ยังไม่ได้ยินกระแสข่าวการยุบสภา ส่วนการเลือกผู้บัญชาการตำรวจแห่งชาติคนใหม่ ที่เป็นปัญหาก็เป็นสถานการณ์ที่นายกรัฐมนตรีคาดไม่ถึง แต่เชื่อว่า จะสามารถผ่านพ้นไปได้ เพราะนายกรัฐมนตรีเป็นคนเข้มแข็ง ส่วนการให้กำลังใจของลูกพรรคก็เป็นไปตามปกติไม่มีแรงกดดันภายในพรรคแต่อย่างใด </p></body>
</news>
