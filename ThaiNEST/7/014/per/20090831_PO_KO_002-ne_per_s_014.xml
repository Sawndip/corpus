<teiHeader>
<fileDesc>
<titleStmt>
  <title>เอกชนหนุนรบ.ใช้พรบ.มั่นคงหวั่นซ้ำรอยพัทยา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090831/26607  </bibl>
</sourceDesc>
</fileDesc>
</teiHeader>
<news>
<headline>เอกชนหนุนรบ.ใช้พรบ.มั่นคงหวั่นซ้ำรอยพัทยา</headline>
<lead>ประธานสภาอุตสาหกรรมท่องเที่ยวแห่งประเทศไทยหนุนรัฐบาลประกาศใช้ พ.ร.บ.ความมั่นคง หวั่นซ้ำรอยการประชุมอาเซียนซัมมิตจนกระทบการท่องเที่ยว</lead>
<neck></neck>
<body><p>(31ส.ค.)<persName>นายกงกฤช หิรัญกิจ</persName> ประธานสภาอุตสาหกรรมท่องเที่ยวแห่งประเทศไทย ให้สัมภาษณ์ถึงกรณีที่รัฐบาลจะมีการนำ พ.ร.บ.ความั่นคงที่จะนำเข้าประชุม ครม.เพื่อหารือว่าจะยกเลิกหรือประกาศใช้ต่อ ในวันที่ 1 ก.ย.นี้ ว่า สภาอุตสาหกรรมท่องเที่ยวฯ เคยได้ให้ข้อคิดเห็นว่าเหตุการณ์ที่ทำให้กระทบต่อเศรษฐกิจท่องเที่ยวมากที่สุดคือเหตุการณ์ที่ผู้ชุมนุมปิดสนามบินสุวรรณภูมิ เหตุการณ์ความรุนแรงในการประชุมอาเซียนซัมมิต ที่ พัทยา จ.ชลบุรี ทุกภาคส่วนได้เรียกร้องขอให้รัฐบาลยื่นมือเข้ามาช่วยเหลือดูแลคุ้มครองไม่ให้เกิดความรุนแรง</p>
<p> แต่ในครั้งนี้รัฐบาลได้ประกาศ พ.ร.บ.ความมั่นคง ถือว่าเป็นการป้องกันไม่ให้เกิดความรุนแรง ที่จะเกิดผลกระทบต่อภาพลักษณ์ของอุตสาหกรรมท่องเที่ยวในประเทศ ซึ่งกระทรวงการท่องเที่ยวต้องตอบรับ และสนับสนุนว่ามาตรการนี้จะสามารถช่วยค้ำจุนให้เกิดความมั่นใจต่อทุกภาคส่วน ว่าการชุมนุมต่างๆ จะไม่มีเหตุการณ์บานปลายจนนำไปสู่ความรุนแรง การที่รัฐบาลประกาศ พ.ร.บ.ความมั่นคง ถือว่าเป็นการป้องกัน ในหลายประเทศนั้นมีกฎหมายอื่นที่สามารถให้มีการเอื้ออำนวยให้เกิดการคุ้มครองของการรักษาความมั่น
</p>
<p>ดังนั้นในการที่รัฐบาลประกาศ พ.ร.บ.ความมั่นคง ในความคิดเห็นของสภาอุตสาหกรรมการท่องเที่ยวฯ ถือว่าเป็นเหตุการณ์ปกติ ที่รัฐบาลพึงต้องดำเนินการจัดการเพื่อป้องกันไม่ให้เกิดเหตุการณ์ความรุนแรง และในฐานะภาคเอกชน จึงไม่เกิดความวิตกกังวล และยังสนับสนุนการประกาศใช้ พ.ร.บ.ความมั่นคง ดีกว่าที่จะปล่อยให้เหตุการณ์เหล่านั้นเกิดขึ้น ซึ่งผิดกับการประกาศ พ.ร.ก.ฉุกเฉิน ที่ความรุนแรง และผลเสียนั้นได้เกิดขึ้นแล้ว
</p>
"สำหรับในวันที่ 19 ก.ย.ที่จะมีการชุมนุมครั้งใหญ่ของกลุ่มคนเสื้อแดง ภาคอุตสาหกรรมท่องเที่ยวมีความเป็นห่วงอย่างมาก ถ้าการชุมนุมนั้นอยู่ในความสงบ ก็จะไม่เกิดปัญหาใดๆ ในห้วงระยะเวลาต่อจากนี้ ตั้งแต่เดือน พ.ย.-มี.ค.เป็นฤดูกาลของการท่องเที่ยว หากมีเหตุการณ์ที่ไม่สงบเกิดขึ้น จะเป็นเครื่องพิสูจน์ว่ารัฐบาลไทยไม่สามารถให้ความคุ้มครองนักท่องเที่ยวต่างชาติไม่ได้ ทำให้ส่งผลเสียอย่างยิ่งต่อโอกาสของการฟื้นฟูของอุตสาหกรรมการท่องเที่ยวในครั้งนี้ รวมถึงการเรียกความมั่นใจ ความเชื่อมั่นจากนักท่องเที่ยวชาวต่างชาติกลับคืนมาได้ยากลำบาก"
<p> อย่างไรก็ตาม ต้องยอมรับว่ารัฐบาลทำถูกต้องแล้วของการประกาศในช่วงระยะเวลาสั้นๆ ตามความจำเป็นของสถานการณ์ที่เกิดขึ้น ยกตัวอย่างเช่นการทำโพลล์ สำรวจความคิดเห็นของชาวต่างชาติว่า 90% ไม่มีความเข้าใจ และไม่ให้ความสำคัญต่อการประกาศใช้ พ.ร.บ.ความมั่นคง แต่จะให้ความสำคัญว่าในประเทศไทยจะเกิดความรุนแรงขึ้นอีกหรือไม่
</p>
<p>ส่วนกรณีที่มีนักการเมือง หรือกลุ่มผู้ชุมนุมต่างๆ ที่ออกมาเคลื่อนไหวพยายามคัดค้านการประกาศ พ.ร.บ.ความมั่นคง ในขณะนี้ภาคเอกชนพยายามผลักดันการขอความช่วยเหลือจากรัฐบาลผ่านในระบบของรัฐสภามากกว่าเรียกร้องผ่านการชุมนุม การกดดันด้วยกลุ่มพลัง เพราะประเทศไทยค่อนข้างได้รับความเสียหายจากการขัดแย้งทางการเมือง เศรษฐกิจ มามากแล้ว</p></body>
</news>
