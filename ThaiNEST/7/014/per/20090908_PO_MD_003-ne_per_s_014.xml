<teiHeader>
<fileDesc>
<titleStmt>
  <title>"เกียรติกร"ลาออกส.ส. คาดส่งพี่ชายรักษาเก้าอี้  </title>
  <author>  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-08 21:08:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000103656  </bibl>
</sourceDesc>
</fileDesc>
</teiHeader>
<news>
<headline>"<persName>เกียรติกร</persName>"ลาออกส.ส. คาดส่งพี่ชายรักษาเก้าอี้</headline>
<lead></lead>
<neck></neck>
<body><p>เมื่อเวลา 14.50 น. วานนี้(7 ก.ย.) ที่รัฐสภา <persName>นายเกียรติกร พากเพียรศิลป์</persName> ส.ส.ปราจีนบุรี พรรคประชาธิปัตย์ แถลงข่าวว่า ตนขอลาออกจากการเป็น ส.ส. ตั้งแต่บัดนี้เป็นต้นไป เนื่องจากรับไม่ได้ที่ไม่มีความยุติธรรมในประเทศ ซึ่งมี 2 มาตรฐาน โดยเฉพาะ กกต. และป.ป.ช. ที่ได้รับการแต่งตั้งจาก <persName>พล.อ.สนธิ บุญยรัตกลิน</persName> อดีตประธานคมช. ที่ส่งผลให้ประเทศไม่เป็นประชาธิปไตย มีแต่ระบบอำมาตยาธิปไตย ตนยืนยันว่าการลาออกในครั้งนี้ ไม่ได้ทำตามใบสั่ง หรือประชดใคร รวมทั้งไม่มีใครจ้าง แต่ทำตามแนวทางของพ่อบุญธรรมที่แนะนำมา <persName>นายเกียรติกร</persName>กล่าวด้วยว่า ที่ผ่านมาตนทำงานเพื่อบ้านเมืองมาโดยตลอด ซึ่งล่าสุดตนได้โทรศัพท์ไปยัง<persName>พ.ต.ท.ทักษิณ ชินวัตร</persName> เพื่อขอให้ <persName>พ.ต.ท.ทักษิณ</persName> กำชับแกนนำนปช. ให้เลื่อนการชุมนุมใหญ่ไปก่อน เพราะเกรงว่าจะเกิดการเสียเลือด เสียเนื้อขึ้น ตรงนี้คือผลงานของตนที่ปรารถนาดีต่อบ้านเมือง</p>
<p><persName>นายเกียรติกร</persName> กล่าวว่า ตั้งแต่ตนอยู่พรรคประชาธิปัตย์ ทำให้ได้รู้เรื่องต่างๆในหลายเรื่อง และรับไม่ได้กับการโกหกของ<persName>นายอภิสิทธิ์ เวชชาชีวะ</persName> โดยเฉพาะเรื่องเขาพระวิหาร ที่ระบุว่า ไทยเสียดินแดนพื้นที่ทับซ้อน 4.6 ตารางกิโลเมตร ซึ่งข้อเท็จจริงเราเสียดินแดนไปตั้งแต่ศาลโลกตัดสินว่าปราสาทพระวิหารเป็นของกัมพูชา แต่<persName>นายอภิสิทธิ์</persName> กลับเอาข้อมูลอีกแบบหนึ่งไปปลุกเร้ากับกลุ่มพันธมิตรฯ เพื่อสร้างกระแสรักชาติ จนทำให้การชุมนุม มีผู้เสียชีวิตเกิดขึ้น นอกจากนี้ <persName>นายอภิสิทธิ์</persName> ยังไม่ชอบธรรมในการเป็นนายกรัฐมนตรี เพราะเอาปืนไปจี้บีบบังคับเขามา เมื่อเป็นนายกฯ ก็ยังทำพฤติกรรมแบบเดิมๆ อีก ทำให้ตนรับไม่ได้</p>
<p>"ผมขอพูดผ่านสื่อเพราะไม่อยากเจอหน้านายอภิสิทธิ์ ผมขอทวงของที่ให้ยืมไปตอนที่ผมเข้ามาสังกัดพรรคประชาธิปัตย์ใหม่ๆ ของชิ้นนี้เป็นเครื่องราง ที่ประเมินมูลค่าไม่ได้ เป็นของที่พ่อบุญธรรมผมให้มา และของชิ้นนี้ก็ช่วยคุ้มครองนายอภิสิทธิ์ มาหลายครั้ง สาเหตุที่ทวงคืนเพราะของชิ้นนี้จะต้องอยู่กับคนดีๆเท่านั้น ส่วนจะเป็นของอะไรนายอภิสิทธิ์รู้ดี" <persName>นายเกียรติกร</persName>กล่าว</p>
<p>ผู้สื่อข่าวรายงานว่า ก่อนการแถลงข่าว <persName>นายศักดา คงเพชร</persName> ส.ส.ร้อยเอ็ด พรรคเพื่อไทย ได้เข้ามาพูดคุยเป็นการส่วนตัวโดยขอร้องว่า อย่าเพิ่งลาออก แต่น<persName>ายเกียรติกร</persName> ปฏิเสธ โดยให้เหตุผลว่ารับไม่ได้กับความไม่เป็นประชาธิปไตยของบ้านเมือง</p>
<p> ผู้สื่อข่าวพยายามสอบถามย้ำถึง “พ่อบุญธรรม” เป็นใคร และสิ่งของที่มอบให้<persName>นายอภิสิทธิ์</persName> คืออะไร แต่<persName>นายเกียรติกร</persName>ก็ปฏิเสธที่จะเปิดเผยทั้ง 2 ประเด็น ทั้งนี้การลาออกของ<persName>นายเกียรติกร</persName> ทำให้ เหลือ ส.ส.ในสภา 472 คน ซึ่งพรรคประชาธิปัตย์เหลือ 171 คน ( ส.ส.สัดส่วน33 คน ส.ส.เขต 138 คน)</p>
<p> ด้าน<persName>นายสุนทร วิลาวัลย์</persName> อดีต ส.ส.ปราจีนบุรี พรรคมัชฌิมาธิปไตย ซึ่งถูกใบแดง ซึ่งต่อมา <persName>นายเกียรติกร</persName>ได้มาเป็น ส.ส.แทน หัวเราะทันทีที่ทราบข่าว โดยบอกว่า เขาเป็นคนสติเฟื่องไม่มีจุดยืน คิดมาก เปลี่ยนไปเรื่อย จากสีเหลืองไปสีแดง เดี๋ยวถูกใจ ไม่ถูกใจ คิดว่าการที่<persName>นายเกียรติกร</persName>ลาออก คงเป็นเพราะไม่ถูกใจมากกว่า</p>
<p>ด้าน<persName>นายคงกฤช หงษ์วิไล</persName> ส.ส.ปราจีนบุรี พรรคเพื่อไทย กล่าวว่า ไม่อยากวิจารณ์ว่าการลาออกของ<persName>นายเกียรติกร</persName> เป็นเรื่องบริสุทธิ์ใจหรือไม่ มันไม่ดี แต่<persName>นายเกียรติกร</persName> มีพี่ชายเป็น สจ.ที่ อ.เมืองฯ จ.ปราจีนบุรี ก็ต้องจับตาว่า เขาจะส่งลงเลือกตั้งซ่อม ส.ส.หรือไม่ ในส่วนของพรรคเพือไทย ยังไม่ทราบว่าจะส่งใครเพราะยังเร็วเกินไป</p>
<p>ส่วนที่<persName>นายเกียรติกร</persName> อ้างว่าได้โทรศัพท์พูดคุยกับ <persName>พ.ต.ท.ทักษิณ</persName> ขอร้องไม่ให้มีการชุมนุมนั้น <persName>นายคงกฤช</persName> กล่าวด้วยน้ำเสียงแกมเสียดสีว่า เขาเป็น ส.ส. สมัยแรก มีเพาเวอร์ขนาดนั้น ก็ถือว่าเขาเก่งมาก</p></body>
</news>
