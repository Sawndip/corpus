<teiHeader>
<fileDesc>
<titleStmt>
  <title>ประธานส.ส. พรรคเพื่อไทย ไม่ทราบพรรคประชาธิปัตย์กับพรรคเพื่อไทยจะร่วมกันตั้งรัฐบาล  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020110&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานส.ส. พรรคเพื่อไทย ไม่ทราบพรรคประชาธิปัตย์กับพรรคเพื่อไทยจะร่วมกันตั้งรัฐบาล</headline>
<lead></lead>
<neck></neck>
<body><p>ประธาน ส.ส. พรรคเพื่อไทย ไม่ทราบเรื่องพรรคเพื่อไทยจะเข้าร่วมรัฐบาลกับพรรคประชาธิปัตย์ พร้อมระบุไม่น่าเป็นไปได้ <persName>ร้อยตำรวจเอกเฉลิม อยู่บำรุง</persName> ประธาน ส.ส.พรรคเพื่อไทย กล่าวถึงกรณีกระแสข่าวพรรคประชาธิปัตย์กับพรรคเพื่อไทยจะร่วมกันจัดตั้งรัฐบาลว่า ไม่ทราบข้อเท็จจริงและไม่ขอแสดงความเห็น แต่เห็นว่าแนวทางการทำงานของแต่ละพรรคเป็นคู่ขนานกัน จึงไม่น่าเป็นไปได้ ส่วนคลิปเสียงนายกรัฐมนตรี ขอยืนยันว่าไม่เกี่ยวข้องกับพรรคเพื่อไทย แต่ได้ตั้งข้อสังเกตว่า อาจมาจากบุคคลที่ไม่ชอบนายกรัฐมนตรี โดยในวันพรุ่งนี้(3 กย) จะตั้งกระทู้ถามสดนายกรัฐมนตรีว่า ผู้ที่ตรวจสอบข้อเท็จจริงคลิปดังกล่าว น่าเชื่อถือหรือไม่ เพราะไม่ใช่ผู้เชี่ยวชาญด้านตัดต่อเสียงโดยตรง ทั้งนี้ จะขออนุญาตประธานรัฐสภานำคลิปดังกล่าวมาเปิดในที่ประชุมสภาผู้แทนราษฎรด้วย ซึ่งหากผิดกฎหมายก็พร้อมที่จะรับผิดชอบ ประธานส.ส. พรรคเพื่อไทย ยังระบุว่าไม่กังวลต่อกรณีที่พรรคประชาธิปัตย์ออกมาระบุว่า พรรคเพื่อไทยอาจเสี่ยงต่อการถูกยุบพรรค </p></body>
</news>
