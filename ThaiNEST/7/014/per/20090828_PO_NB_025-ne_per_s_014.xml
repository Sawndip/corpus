<teiHeader>
<fileDesc>
<titleStmt>
  <title>ปชป.เผย คลิบเสียงนายกรัฐมนตรี มีที่มาจากบริษัทที่มีเครือข่ายเกี่ยวข้องอดีตนายกรัฐมนตรี  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280093&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ปชป.เผย คลิบเสียงนายกรัฐมนตรี มีที่มาจากบริษัทที่มีเครือข่ายเกี่ยวข้องอดีตนายกรัฐมนตรี</headline>
<lead></lead>
<neck></neck>
<body><p>พรรคประชาธิปัตย์ เปิดเผย คลิปเสียงนายกรัฐมนตรี มาจากบริษัทที่มีเครือข่ายเกี่ยวข้องอดีตนายกรัฐมนตรี ส่งต่อมายังกองงานประชาสัมพันธ์พรรคเพื่อไทย <persName>นายแพทย์บุรณัช สมุทรรักษ์</persName> โฆษกพรรคประชาธิปัตย์ เปิดเผยว่า คลิปเสียงของ<persName>นายอภิสิทธิ์ เวชชาชีวะ</persName> นายกรัฐมนตรี มีที่มาจากบริษัทที่มีเครือข่ายเกี่ยวข้องกับ <persName>พ.ต.ท. ทักษิณ ชินวัตร</persName> อดีตนายกรัฐมนตรี และส่งต่อมายังกองงานประชาสัมพันธ์พรรคเพื่อไทย ก่อนส่งต่อไปยังอีเมลล์ของสื่อมวลชนและบุคคลอื่นกว่า 30 คน ผ่านช่องทางอินเตอร์เน็ท ซึ่งพรรคประชาธิปัตย์มีความห่วงใยเกี่ยวกับกรณีดังกล่าวว่า เป็นการสร้างข้อมูลเท็จ เพื่อให้เกิดความเข้าใจผิดกับมวลชนที่จะมาเข้าร่วมชุมนุมกับกลุ่มคนเสื้อแดงในวันที่ 30 สิงหาคมนี้ ซึ่งอาจนำไปสู่ความรุนแรง ขณะนี้เจ้าหน้าที่ตำรวจกำลังดำเนินการตามขั้นตอน โดยทางสำนักงานตำรวจแห่งชาติและหน่วยงานด้านความมั่นคงต้องสืบหาข้อเท็จจริงและที่มาอย่างชัดเจนของการเผยแพร่ต่อไป ด้าน<persName>นายอรรถวิช สุวรรณภักดี</persName> รองโฆษกพรรคประชาธิปัตย์ กล่าวว่า การกระทำดังกล่าวอาจมีความผิดตามพระราชบัญญัติประกอบรัฐธรรนูญว่าด้วยพรรคการเมือง มาตรา 94 อนุ 4 เพราะเข้าข่ายอาจเป็นภัยต่อความมั่นคงของรัฐและอาจนำมาสู่การยุบพรรคได้ อย่างไรก็ตามพรรคประชาธิปัตย์ยังไม่สรุปว่า จะส่งเรื่องให้คณะกรรมการการเลือกตั้ง หรือ กกต.ตรวจสอบหรือไม่</p></body>
</news>
