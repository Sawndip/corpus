<teiHeader>
<fileDesc>
<titleStmt>
  <title>"ครูหยุย"ปูดอีกไม่นานยุบสภา  ดิเรกชี้ไม่ใช่ทางออกแก้ปัญหา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/03/news_29400438.php?news_id=29400438  </bibl>
</sourceDesc>
</fileDesc>
</teiHeader>
<news>
<headline>"<persName>ครูหยุย</persName>"ปูดอีกไม่นานยุบสภา  <persName>ดิเรก</persName>ชี้ไม่ใช่ทางออกแก้ปัญหา</headline>
<lead></lead>
<neck></neck>
<body><p>“<persName>วัลลภ ตังคณานุรักษ์</persName>” อดีต ส.ว.กทม.ฟันธงอีกไม่นานรัฐบาลยุบสภา ยันไม่ได้พูดเล่น ด้านประธานคณะกรรมการสมานฉันท์ฯ ชี้ยุบสภาไม่ใช่ทางออกของปัญหา หากประเทศยังไม่เกิดสมานฉันท์ ติงนักการเมืองอย่ารักชาติแต่ปาก “<persName>อภิสิทธิ์</persName>” ปัดสูตร “ปชป.-พท” จับมือตั้งรัฐบาล ยันพรรคร่วมยังทำงานร่วมกันด้วยดี “<persName>เฉลิม</persName>” เปรียบ “พท.-ปชป.” เหมือนเส้นขนาน</p>
<p><persName>นายวัลลภ ตังคณานุรักษ์</persName> หรือ “<persName>ครูหยุย</persName>” อดีต ส.ว.กทม. กล่าวตอนหนึ่งระหว่างเสวนาปฏิรูปกระบวนการยุติธรรม เรื่องการปราบปรามวัตถุยั่วยุพฤติกรรมอันตราย ที่ศูนย์ประชุมอิมแพ็ค เมืองทองธานี วานนี้ (2 ก.ย.) โดยเชื่อว่าร่างพ.ร.บ.ป้องกันและปราบปรามวัตถุยั่วยุพฤติกรรมอันตราย จะไม่ทันเข้าสภาในรัฐบาลปัจจุบัน เพราะอีกไม่นานรัฐบาลก็ยุบสภาแล้ว ไม่ได้พูดเล่น</p>
<p>ด้าน <persName>นายดิเรก ถึงฝั่ง</persName> ส.ว.นนทบุรี ประธานคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ กล่าวถึงกระแสข่าวการยุบสภาเพื่อแก้วิกฤติการเมือง ว่า หากประเทศยังไม่เกิดความสมานฉันท์แม้ยุบสภาแล้วมีการเลือกตั้งใหม่ก็จะเป็นปัญหาไปเรื่อยๆ ทางที่ดีควรร่วมกันพิจารณาแก้ไขอุปสรรคทางการเมืองที่เกิดขึ้น ทั้งกติกา คือรัฐธรรมนูญ และความสมานฉันท์ในหมู่ของนักการเมืองด้วยกันเอง แล้วค่อยยุบสภา ให้มีการเลือกตั้งใหม่ และเมื่อผลออกมาอย่างไรต้องมีสปิริตยอมรับกัน ซึ่งบ้านเมืองเดินไปได้</p>
<p>“วันนี้ต้องเลิกเห็นแก่พวกพ้อง หรือการเมืองของพรรคพวกตนเอง เราอย่ารักชาติจนน้ำลายไหล อย่ารักในหลวงเฉพาะที่อยู่ในธนบัตร ขอให้รักด้วยหัวใจจริงๆ หากรักชาติ รักประเทศต้องยอมกันบ้าง ถ้าไม่ยอมแสดงว่าไม่รักจริง” <persName>นายดิเรก</persName> กล่าว</p>
<p>นายกฯปัดสูตร”ปชป.-พท.”ร่วมตั้งรัฐบาล</p>
<p><persName>นายอภิสิทธิ์ เวชชาชีวะ</persName> นายกรัฐมนตรี และหัวหน้าพรรคประชาธิปัตย์ กล่าวถึงกรณีที่<persName>นายคณวัฒน์ วศินสังวร</persName> รองหัวหน้าพรรคเพื่อไทย ระบุ <persName>นพ.บุรณัชย์ สมุทรักษ์</persName> โฆษกพรรคประชาธิปัตย์ มาหารือถึงการร่วมตั้งรัฐบาลใหม่ภายใต้สูตร 1+1 ประชาธิปัตย์ (ปชป.) กับ เพื่อไทย(พท.) ว่า <persName>นพ.บุรณัชย์</persName> เป็นโฆษกพรรค ไม่ได้เป็นผู้ประสาน และในพรรคประชาธิปัตย์ไม่เคยคุยกันเรื่องนี้ ตนเคยพูดไว้ชัดเจนว่า เมื่อร่วมกันจัดตั้งรัฐบาลกับพรรคร่วมรัฐบาล ก็ตั้งใจทำงานร่วมกัน ขณะนี้ยังไม่มีอะไรเปลี่ยนแปลง และไม่คิดว่าจะมีอะไรเปลี่ยนแปลง เพราะถือว่าเป็นเรื่องที่ไม่เหมาะสม</p>
<p>นายกรัฐมนตรี กล่าวว่า อย่านำกระแสข่าวที่ว่า <persName>นายสุเทพ เทือกสุบรรณ</persName> รองนายกรัฐมนตรี พร้อมจะเจรจากับ <persName>พ.ต.ท.ทักษิณ ชินวัตร</persName> อดีตนายกรัฐมนตรี รวมทั้งแกนนำคนเสื้อแดง เพื่อยุติการชุมนุมขับไล่รัฐบาล มาปนกัน เพราะเป็นคนละเรื่องกัน
“การประชุมพรรคประชาธิปัตย์ เมื่อวันที่ 1 ก.ย. ก็มีความมั่นคงมาก ผม นายสุเทพ นายชวน หลีกภัย และ ส.ส.ของพรรค ก็อยู่กันพร้อม ชัดเจนมากว่าเราตั้งใจที่จะเดินหน้าทำงานและพูดกันว่าการกระทบกระทั่งกันของพรรคร่วมรัฐบาลนั้น เป็นเรื่องปกติของรัฐบาลผสม ขอให้ทุกคนมีความเข้าใจกัน ตอนนี้พรรคเพื่อไทยทำหน้าที่ฝ่ายค้าน พรรคประชาธิปัตย์และพรรคร่วมรัฐบาลก็ทำงานต่อไป”</p>
<p>โฆษกปชป.โต้ทาบพท.ร่วมรัฐบาล</p>
<p><persName>นพ.บุรณัชย์ สมุทรักษ์</persName> โฆษกพรรคประชาธิปัตย์ ปฏิเสธข่าวเป็นตัวตั้งตัวตีทาบทามพรรคเพื่อไทย ร่วมจัดตั้งรัฐบาลกับพรรคประชาธิปัตย์ ตามข้อกล่าวอ้างของ <persName>นายคณวัฒน์ วศินสังวร</persName> รองหัวหน้าพรรคเพื่อไทย ตนยืนยันว่าไม่มีการพูดคุยกันเรื่องนี้ เป็นเพียงการปล่อยข่าวของพรรคเพื่อไทย ให้เกิดความสับสน
อย่างไรก็ตาม โฆษกพรรคประชาธิปัตย์ ยอมรับว่า มีความสนิทสนมกับรองหัวหน้าพรรคเพื่อไทย เพราะลูกซ้อมแบดมินตันที่สนามเดียวกัน</p>
<p>โฆษกพรรคประชาธิปัตย์ กล่าวว่า จากการวิเคราะห์ของพรรคประชาธิปัตย์ถึงขบวนการสร้างความขัดแย้งทางการเมืองมีอยู่ 3 ประเด็น คือ การปล่อยข่าวว่า<persName>นายนิพนธ์ พร้อมพันธุ์</persName> เลขาธิการนายกฯว่ามีความขัดแย้งกับนายกฯ นอกจากนี้ยังมีการปล่อยข่าวยุบสภา รวมถึงการมีข่าวร่วมรัฐบาลระหว่างพรรคประชาธิปัตย์
และพรรคเพื่อไทย ซึ่งเป็นการสร้างความสับสนให้ประชาชนรู้สึกว่ารัฐบาลมีปัญหาเรื่องเอกภาพ</p>
<p><persName>เฉลิม</persName>เปรียบ”พท.-ปชป.”เหมือนเส้นขนาน</p>
<p><persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย กล่าวถึงกรณีที่มีกระแสข่าวการจับมือกันตั้งรัฐบาลระหว่างพรรคประชาธิปัตย์กับพรรคเพื่อไทย ว่า ไม่มีทางเป็นไปได้ เพราะทั้ง 2 พรรคถือว่าเป็นคู่ขนานกันทางการเมืองมาตลอด เช่น สมัย <persName>พ.ต.ท.ทักษิณ ชินวัตร</persName> เป็นนายกรัฐมนตรี ก็มีการออกนโยบายประชานิยม พรรคประชาธิปัตย์เป็นฝ่ายค้านในสมัยนั้นก็ต่อต้านมาตลอด อย่างนี้รวมกันยาก</p>
<p>“<persName>ชวรัตน์</persName>”ลั่นพร้อมเป็นฝ่ายค้าน</p>
<p><persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย ในฐานะหัวหน้าพรรคภูมิใจไทย กล่าวถึงกรณีกระแสข่าวพรรคประชาธิปัตย์จะหันไปจับมือกับพรรคเพื่อไทย จัดตั้งรัฐบาล โดยให้ <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ เป็นนายกรัฐมนตรี ว่า ไม่มีความเห็นในเรื่องนี้ เพราะเป็นเรื่องระหว่างพรรคประชาธิปัตย์กับพรรคเพื่อไทย ไม่เกี่ยวข้องกับพรรคภูมิใจไทย
อย่างไรก็ตาม เรื่องนี้อาจเป็นไปได้ ซึ่งทางผู้ใหญ่และแกนนำของพรรคไม่ได้มีการพูดคุยถึงเรื่องความขัดแย้งเหมือนที่เป็นข่าว เมื่อถามว่า ถ้ามีการจับมือระหว่างพรรคประชาธิปัตย์กับพรรคเพื่อไทยตั้งรัฐบาลจริง ถ้าพรรคภูมิใจไทยต้องเป็นฝ่ายค้าน จะรับได้หรือไม่ <persName>นายชวรัตน์</persName> กล่าวว่า ถ้าเป็นเช่นนั้นจริง จำเป็นต้องรับเป็น
ฝ่ายค้าน</p>
<p>“<persName>ชัย</persName>”ชี้การเมืองไม่มีอะไรแน่นอน</p>
<p><persName>นายชัย ชิดชอบ</persName> ประธานสภาผู้แทนราษฎร กล่าวถึงกระแสข่าวพรรคประชาธิปัตย์จะเปลี่ยนขั้วไปจับมือกับพรรคเพื่อไทย ว่า การเมืองไม่มีอะไรแน่นอน เมื่อถามย้ำว่าปัจจัยความไม่แน่นอนคืออะไร <persName>นายชัย</persName> กล่าวว่า “ไม่รู้ ผมเป็นเพียงลูกพรรค จะขอทำหน้าที่จนกว่าสภาจะยุบ”
เมื่อถามว่า ขณะนี้มีสัญญาณอะไรที่จะก่อให้เกิดการเปลี่ยนแปลงทางการเมือง <persName>นายชัย</persName> กล่าวว่า ไม่มีอะไร เหมือนเดิมทุกอย่าง และการทำหน้าที่ประธานสภาผู้แทนราษฎรก็ไม่ได้มีความยากลำบากอะไร ส่วนที่เคยพูดว่าจะมีการยุบสภา หลังร่าง พ.ร.บ.งบประมาณรายจ่ายประจำปีงบประมาณ พ.ศ. 2553 ผ่าน <persName>นายชัย</persName> กล่าวว่า “คนเราเวลาหิวก็เหนื่อย เวลาอิ่มก็หายเหนื่อย”</p></body>
</news>
