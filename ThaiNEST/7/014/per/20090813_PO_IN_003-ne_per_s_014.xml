<teiHeader>
<fileDesc>
<titleStmt>
  <title>พธม.แถลงจี้นายกฯทบทวนอนุพงษ์-สุเทพ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-13 14:20:21  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185054  </bibl>
</sourceDesc>
</fileDesc>
</teiHeader>
<news>
<headline>พธม.แถลงจี้นายกฯทบทวน<persName>อนุพงษ์</persName>-<persName>สุเทพ</persName></headline>
<lead>แกนนำพันธมิตร ออกแถลงการณ์ จี้ นายกรัฐมนตรี ทบทวนบทบาท " <persName>สุเทพ เทือกสุบรรณ</persName> และผู้นำเหล่าทัพ " หลังล้มเหลวในการปกป้องอธิปไตยชาติ และสถาบัน</lead>
<neck></neck>
<body><p><persName>พล.ต.จำลอง ศรีเมือง</persName> <persName>นายสมศักดิ์ โกศัยสุข</persName> <persName>นายพิภพ ธงไชย</persName> แกนนำพันธมิตรประชาชนเพื่อประชาธิปไตย <persName>นายสุริยะใส กตะศิลา</persName> ผู้ประสานงานกลุ่มพันธมิตร และทีมโฆษกของพันธมิตร ร่วมแถลงเรียกร้องให้รัฐบาล<persName>นายอภิสิทธิ์ เวชชาชีวะ</persName> นายกรัฐมนตรี ทบทวนบทบาทการทำงานของ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ผู้นำเหล่าทัพโดยเฉพาะ <persName>พล.อ.อนุพงษ์ เผ่าจินดา</persName> ผู้บัญชาการทหารบก (ผบ.ทบ.) และ หน่วยงานความมั่นคงทั้งหมด ทั้งระดับนโยบาย และระดับปฏิบัติที่ไร้ประสิทธิภาพโดย <persName>พล.ต.จำลอง</persName> ได้เรียกร้องให้รัฐบาลใช้กลไกของรัฐปกป้องสถาบันพระมหากษัตริย์ และปกป้องอำนาจอธิปไตย โดยเฉพาะบริเวณปราสาทเขาพระวิหาร และพื้นที่ทับซ้อนทางทะเลตามแนวชายแดน ไทย-กัมพูชา ซึ่งหากรัฐบาลไม่ดำเนินการ ถือว่าขาดความชอบธรรมในการบริหารประเทศ ส่วนกรณีที่กลุ่ม นปช. จะยื่นถวายฎีกาเพื่อขอพระราชทานอภัยโทษ ให้กับ<persName>พ.ต.ท.ทักษิณ ชินวัตร</persName> อดีตนายกรัฐมนตรี เห็นว่าเป็นหน้าที่ของรัฐบาลที่ต้องปกป้องสถาบันด้วยการใช้กลไกทางกฎหมาย พันธมิตรไม่จำเป็นต้องระบุว่ารัฐบาลต้องทำอย่างไร เชื่อกรณีที่รัฐบาลไม่รีบตัดสินใจดำเนินการเพราะรัฐบาลขาดความกล้าหาญ</p>
<p>ส่วนคดีลอบยิง<persName>นายสนธิ ลิ้มทองกุล</persName> แกนนำกลุ่มพันธมิตรฯ <persName>นายพิภพ</persName> กล่าวว่ารัฐบาลไม่ควรมองไปในเรื่องส่วนตัวเพราะมีขบวนการที่ต้องการเข้ามาเปลี่ยนแปลงทางการเมือง และยึดอำนาจแบบใหม่ซึ่งคดีมีความชัดเจนแล้วว่าทีมสังหารมีทั้งตำรวจ และทหารผู้บังคับบัญชาจึงไม่ควรละเลยในการเข้ามาดูแลให้กระบวนการยุติธรรมเป็นไปด้วยความเรียบร้อย</p></body>
</news>
