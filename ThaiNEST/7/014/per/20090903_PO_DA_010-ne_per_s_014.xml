<teiHeader>
<fileDesc>
<titleStmt>
  <title>'สุริยะใส' ชี้ นปช.หวังโค่นรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 19:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18190  </bibl>
</sourceDesc>
</fileDesc>
</teiHeader>
<news>
<headline>'<persName>สุริยะใส</persName>' ชี้ นปช.หวังโค่นรบ.</headline>
<lead></lead>
<neck></neck>
<body><p>วันนี้(3ก.ย.) <persName>นายสุริยะใส กตะศิลา</persName> เลขาธิการพรรคการเมืองใหม่ (ก.ม.ม.) กล่าวถึงกรณีที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย พยายามจะเปิดคลิปเสียงนายกฯ ในสภาฯ มีสาเหตุมาจาก พรรคเพื่อไทยหาประเด็นโจมตีรัฐบาลไม่ได้แล้ว ทำตัวเป็นแค่กองกำลังส่วนตัวของ <persName>พ.ต.ท.ทักษิณ ชินวัตร</persName> เพื่อไล่ล่าโค่นล้มรัฐบาลด้วยสารพัดวิถีทางให้ได้เร็วที่สุด ซึ่งเกมนอคเอาท์น่าจะอยู่ที่การชุมนุมใหญ่ของ นปช.ในวันที่ 19 ก.ย.นี้</p>
<p><persName>นายสุริยะใส</persName> กล่าวอีกว่า สาเหตุที่ <persName>พ.ต.ท.ทักษิณ</persName> ต้องเร่งยุบสภาเพราะสัญญาณการฟื้นตัวของเศรษฐกิจโลกเริ่มปรากฎชัดเจน และที่สำคัญ <persName>พ.ต.ท.ทักษิณ</persName> ไม่อาจรอให้ศาลมีคำพิพากษาในคดีสำคัญคือคดียึดทรัพย์ 76,000 ล้านบาท ซึ่งศาลอาจมีคำพิพากษาในปลายปีนี้หรือต้นปีหน้าเป็นอย่างช้า เพราะหากถูกยึดทรัพย์จะไม่ใช่แค่ 76,000 ล้านบาทเท่านั้น แต่คำพิพากษาของศาลอาจถูกขยายผลไปยึดทรัพย์ส่วนอื่นๆ ที่ตระกูลชินวัตรครอบครองอยู่ เพราะเกี่ยวเนื่องกัน และเป็นทรัพย์สินที่งอกเงยขึ้นในช่วง ที่ <persName>พ.ต.ท.ทักษิณ</persName> เป็นนายกฯ ตรงนี้อาจเป็นเหตุให้ตระกูล<persName>ชินวัตร</persName>ล่มสลายได้ในอนาคต จึงต้องทุ่มทุนกดดันให้รัฐบาลชุดนี้พ้นสภาพไป.
</p></body>
</news>
