<teiHeader>
<fileDesc>
<titleStmt>
  <title>นายกฯ เผย ขณะนี้ยังไม่มีความรุนแรงเกิดขึ้นจากการชุมนุมหน้าบ้านพัก "พล.อ.เปรม"  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260064&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ เผย ขณะนี้ยังไม่มีความรุนแรงเกิดขึ้นจากการชุมนุมหน้าบ้านพัก "<persName>พล.อ.เปรม</persName>"</headline>
<lead></lead>
<neck></neck>
<body><p>นายกรัฐมนตรี ระบุ ขณะนี้ยังไม่มีความรุนแรงเกิดขึ้นจากการชุมนุมหน้าบ้านพักประธานองคมนตรีและรัฐบุรุษ พร้อมยืนยัน ไม่ได้ห้ามหรือต่อต้านการชุมนุม ในวันที่ 30 สิงหาคม <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยว่า ได้ติดตามสถานการณ์ที่กลุ่มคนเสื้อแดงนัดสวมชุดดำชุมนุมหน้าบ้านพัก<persName>พลเอกเปรม ติณสูลานนท์</persName> ประธานองคมนตรีและรัฐบุรุษอย่างใกล้ชิด โดยล่าสุดยังไม่มีอะไรที่บ่งบอกว่าจะมีความรุนแรงเกิดขึ้น ส่วนการที่แกนนำคนเสื้อแดงออกมาแสดงความไม่พอใจ หลังจากที่รัฐบาลประกาศจะใช้พระราชบัญญัติ (พ.ร.บ.) รักษาความมั่นคงภายในราชอาณาจักร ในวันที่ 30 สิงหาคมนั้น นายกรัฐมนตรียืนยันว่า การที่ประกาศใช้ พ.ร.บ.ดังกล่าว เพราะต้องการให้เกิดความเรียบร้อย และกังวลอาจมีมือที่ 3 ก่อความวุ่นวาย ย่างไรก็ตาม ไม่ได้ห้ามหรือต่อต้านการชุมนุม นอกจากนี้นายกรัฐมนตรี ยังระบุว่า จะมีการรายงานเหตุการณ์ความไม่สงบในจังหวัดชายแดนภาคใต้มาในวันนี้ โดยทราบดีอยู่แล้วว่าจะต้องมีความรุนแรงในเดือนนี้ จึงจะต้องระวังให้ดีและมีความละเอียดขึ้น ในการดูเป้าหมายและจุดโจมตี โดยเชื่อว่าผู้ก่อเหตุเป็นกลุ่มเดิม นอกจากนี้ นายกรัฐมนตรี ยืนยันว่า ไม่มีการเสนอปรับเปลี่ยนปลัดกระทรวงพาณิชย์เข้ามา และไม่มีการต่อรองตำแหน่ง รวมทั้งไม่มีความขัดแย้งกรณีการจำนำราคาข้าว </p></body>
</news>
