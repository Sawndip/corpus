<teiHeader>
<fileDesc>
<titleStmt>
  <title>นายกฯขอบคุณปชช.เข้าใจการทำงานของรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 14:32:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12692  </bibl>
</sourceDesc>
</fileDesc>
</teiHeader>
<news>
<headline>นายกฯขอบคุณปชช.เข้าใจการทำงานของรบ.</headline>
<lead></lead>
<neck></neck>
<body><p>วันนี้(6 ส.ค.) ที่ทำเนียบรัฐบาล ภายหลังการแถลงผลงานในรอบ 6 เดือน ของ<persName>นายอภิสิทธิ์ เวชชาชีวะ</persName> นายกรัฐมนตรี ได้ให้สัมภาษณ์กับผู้สื่อข่าวถึงความเชื่อมั่นของรัฐบาลหลังการแถลงนโยบาย โดย นายกรัฐมนตรี กล่าวว่า เรื่องนี้ไม่ได้อยู่ที่การแถลง แต่อยู่ที่การทำงาน ซึ่งหลังจากนี้จะเร่งรัดการทำงานในอีกหลายเรื่อง อย่างไรก็ตาม ผลสำรวจการทำงานของรัฐบาลในรอบ 6 เดือนที่ผ่านมา มีตัวเลขหลายตัวยืนยันในทางบวก ซึ่งต้องขอบคุณประชาชนที่เข้าใจการทำงานของรัฐบาล อย่างไรก็ตาม ยังมีสิ่งที่ต้องปรับปรุง คือ ระบบการทำงานของรัฐบาลในเรื่องข่าวสาร โดยเฉพาะเรื่องเป็นความขัดแย้งในรัฐบาล เพราะสิ่งเหล่านี้ไม่ควรเกิดขึ้น</p>
<p>เมื่อถามถึงจุดยืนของรัฐบาลในเรื่องการทุจริตและยังคงยึดกฎเหล็ก 9 ข้ออยู่หรือไม่ นายกรัฐมนตรี กล่าวว่า ตนยังยึดกฎเหล็ก 9 ข้อตามนั้นทุกอย่าง และเวลาที่มีข่าวเรื่องการทุจริตหรือมีการร้องเรียน ก็ดำเนินการอย่างจริงจัง อย่างล่าสุด เรื่องโครงการชุมชนพอเพียง ก็รีบเข้าไปดำเนินการ ซึ่งขณะนี้ได้มีการไปแจ้งความดำเนินคดีแล้ว และจะดำเนินการอย่างตรงไปตรงมา โปร่งใส โดยต้องมีการตรวจสอบจากองค์กรอิสระด้วย.</p></body>
</news>
