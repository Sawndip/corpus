<teiHeader>
<fileDesc>
<titleStmt>
  <title>"บรรหาร" ขานรับเปิดประชุมร่วมรัฐสภา แก้รัฐธรรมนูญ  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070040&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>บรรหาร</persName>" ขานรับเปิดประชุมร่วมรัฐสภา แก้รัฐธรรมนูญ</headline>
<lead></lead>
<neck></neck>
<body><p>อดีตหัวหน้าพรรคชาติไทย เห็นด้วย หากจะมีการเปิดประชุมร่วมกันของรัฐสภา เพื่อเปิดอภิปรายแก้ไขรัฐธรรมนูญ เมื่อช่วงเช้าที่ผ่านมา <persName>พลตรีสนั่น ขจรประศาสน์</persName> รองนายกรัฐมนตรี ในฐานะประธานที่ปรึกษาพรรคชาติไทยพัฒนา ได้เปิดบ้านพักย่านสนามบินน้ำให้บุคคลที่นับถือ อาทิ <persName>นายบรรหาร ศิลปอาชา</persName> อดีตหัวหน้าพรรคชาติไทย <persName>นายสมศักดิ์ ปริศนานันทกุล</persName> <persName>นายชุมพล ศิลปอาชา</persName> หัวหน้าพรรคชาติไทยพัฒนา รวมทั้ง ส.ส.และประชาชนทั่วไป เข้าร่วมอวยพรวันเกิดครบรอบ 74 ปี โดย<persName>นายบรรหาร</persName>และ<persName>นายชุมพล</persName> ได้อวยพรให้<persName>พลตรีสนั่น</persName> มีสุขภาพร่างกายแข็งแรง และขอให้เป็นเสาหลักกับพรรคชาติไทยพัฒนาต่อไป รวมทั้งขอให้เป็นที่พึ่ง และให้คำแนะนำในการดำเนินกิจกรรมทางการเมือง ในฐานะที่ประสบความสำเร็จทางการเมืองอย่างดียิ่งต่อไป พร้อมกันนี้ <persName>นายบรรหาร</persName> กล่าวด้วยว่า โดยส่วนตัวแล้วอยากให้บ้านเมืองเกิดความสงบ เหมือนกับที่บ้านพักของ<persName>พลตรีสนั่น</persName> และหากรู้จักลืมไม่ถือยศถือศักดิ์ ยอมรับความผิดบ้าง ก็เชื่อว่า บ้านเมืองจะสงบอย่างแน่นอน ส่วนกรณีที่<persName>พันตำรวจโททักษิณ ชินวัตร</persName> อดีตนายกรัฐมนตรี ต้องการขอเจรจากับรัฐบาลนั้น เชื่อว่าหากมีการเจรจากันจริง ก็ถือว่าเป็นผลดี นอกจากนี้<persName>นายบรรหาร</persName>ยังเห็นด้วยกับกรณีที่นายกรัฐมนตรีเตรียมขอหารือกับคณะรัฐมนตรี ในการประชุมร่วมกันของรัฐสภา เพื่อให้มีการอภิปรายทั่วไปในการหาข้อสรุปประเด็นแก้ไขรัฐธรรมนูญ โดยระบุว่า หากรัฐธรรมนูญมีข้อบกพร่องก็ควรที่จะแก้ไขรัฐธรรมนูญ ขณะที่<persName>พลตรีสนั่น ขจรประศาสน์</persName> ประธานที่ปรึกษาพรรคชาติไทยพัฒนา กล่าวถึงประเด็นการขอให้มีการประชุมเพื่อหารือเรื่องการแก้ไขรัฐธรรมนูญนั้นว่า ถึงขั้นนี้แล้วก็ควรจะต้องมีการแก้ไข และเนื่องจากในวันนี้เป็นวันเกิด ส่วนตัวก็อยากให้มีความสงบของบ้านเมืองเกิดขึ้น เพื่อเป็นของขวัญของตนเองด้วย ด้าน<persName>นายชุมพล ศิลปอาชา</persName> รัฐมนตรีว่าการกระทรวงการท่องเที่ยวและกีฬา เห็นด้วยกับสองแนวทางในการแก้ไขรัฐธรรมนูญ ทั้งข้อเสนอของนายกรัฐมนตรี ที่จะขอเปิดประชุมร่วมกันของรัฐสภา เพื่อเปิดโอกาสให้มีการอภิปรายร่วม รวมทั้ง การยื่นมติของ ส.ส. และ ส.ว ตามมาตรา 291 ซึ่งเห็นว่าสามารถทำควบคู่กันได้</p></body>
</news>
