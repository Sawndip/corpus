<teiHeader>
<fileDesc>
<titleStmt>
  <title>'แม้ว' ตอกรัฐบาล 'มาร์ค' กุ้งเต้น!  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-09 23:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19172  </bibl>
</sourceDesc>
</fileDesc>
</teiHeader>
<news>
<headline>'<persName>แม้ว</persName>' ตอกรัฐบาล '<persName>มาร์ค</persName>' กุ้งเต้น!</headline>
<lead></lead>
<neck></neck>
<body><p>วันนี้(8ก.ย.)เมื่อสักครู่ที่ผ่านมา <persName>พ.ต.ท.ทักษิณ ชินวัตร</persName> อดีตนายกรัฐมนตรี ได้จัดรายการวิทยุผ่านทางเว็บไซต์ thaksinlive.com โดยได้เริ่มจากกรณีที่ให้สัมภาษณ์ทางวิทยุ อสมท วันอาทิตย์ที่ 6 กันยายนที่ผ่านมา โดยได้บอกว่า ความจริงแล้วไม่ต้องการที่จะให้สัมภาษณ์เท่าใดนักเนื่องจากได้เวลาจะนอนแล้ว และตนไม่ได้เป็นฝ่ายติดต่อไปเอง แต่หลังจากนั้นก็ได้ทราบว่ารัฐบาลได้ส่งคนไปประกบคนจัดรายการ</p>
<p>"ก็ต้องขอบอกว่าหากรัฐบาลพรรคประชาธิปัตย์เต้นไปทุกเรื่องเช่นนี้ ขอเสนอให้ย้ายทำเนียบรัฐบาลไปที่จังหวัดปทุมธานีใกล้กับร้านอาหารกุ้งเต้น ความจริงแล้วรัฐบาลน่าจะมุ่งหน้าแก้ปัญหาของประเทศและพูดความจริงอย่างตรงไปตรงมา ดังนั้น การเมืองถ้าไม่พูดบนพื้นฐานของความเป็นจริงแล้วก็ยากที่จะแก้ปัญหาได้" <persName>พ.ต.ท.ทักษิณ</persName>
</p>
<p>นอกจากนี้ <persName>พ.ต.ท.ทักษิณ</persName> ยังได้กล่าวถึงการที่ <persName>นายอภิสิทธิ์ เวชชาชีวะ</persName> นายกรัฐมนตรี ได้ให้สัมภาษณ์กับ "<persName>สุทธิชัย หยุ่น</persName>" ผ่านทางเว็บไซต์ทวิตเตอร์ โดยเฉพาะประเด็นการพูดคุยกันว่า คงไม่มีใครไม่ต้องการที่จะพูดกับนายกรัฐมนตรี แต่ถ้าจะพูดแล้วก็ต้องพูดบนพื้นฐานของความยุติธรรม และตนก็เข้าใจว่าตอนนี้<persName>นายอภิสิทธิ์</persName>มีงานมาก ตนจึงรอได้ และจะพูดเมื่อใดก็ได้ หากไม่มีเบอร์โทรศัพท์ตนถามคนขับแท็กซี่ได้.
</p></body>
</news>
