<teiHeader>
<fileDesc>
<titleStmt>
  <title>บรรยากาศงานวันเกิดครบ 77 ปี "บรรหาร" คึกคัก มีนักการเมือง ประชาชนร่วมอวยพรจำนวนมาก  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190036&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>บรรยากาศงานวันเกิดครบ 77 ปี "<persName>บรรหาร</persName>" คึกคัก มีนักการเมือง ประชาชนร่วมอวยพรจำนวนมาก</headline>
<lead></lead>
<neck></neck>
<body><p>บรรยากาศงานคล้ายวันเกิดครบรอบ 77 ปี ของ<persName>นายบรรหาร ศิลปอาชา</persName> เป็นไปอย่างคึกคัก มีผู้มาร่วมงานจำนวนมาก จนเกือบทำให้ถนนจรัญสนิทวงศ์เกือบเป็นอัมพาต บรรยากาศงานคล้ายวันเกิดครบรอบ 77 ปี ที่บ้านพักย่านจรัญสนิทวงศ์ของ<persName>นายบรรหาร ศิลปอาชา</persName> อดีตหัวหน้าพรรคชาติไทยเป็นไปอย่างคึกคัก ตั้งแต่ช่วงเช้า โดยมีประชาชน ข้าราชการประจำจากหน่วยงานต่าง ๆ และผู้มีชื่อเสียงทางสังคมเดินทางมาร่วมมอบกระเช้าดอกไม้และของขวัญต่อแถวอวยพรเป็นจำนวนมาก และเมื่อเวลา 08.30 น. <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ได้เดินทางมามอบกระเช้าดอกไม้อวยพรให้<persName>นายบรรหาร</persName>ด้วย โดย<persName>นายสุเทพ</persName> กล่าวว่า <persName>นายอภิสิทธิ์ เวชชาชีวะ</persName> นายกรัฐมนตรี จะเดินทางมาร่วมแสดงความยินดีช่วงกลางวัน ทั้งนี้ <persName>นายบรรหาร ศิลปอาชา</persName> ได้มอบถุงกระเป๋าเมืองไทยใคร ๆ ก็รัก ให้เป็นของที่ระลึกสำหรับผู้มาอวยพรวันเกิดทุกคน และได้ขอตัวพักผ่อนในเวลา 09.00 น. ขณะที่บรรยากาศโดยรอบที่พักยังคงคึกคัก ด้วยผู้ที่มาร่วมงานและสื่อมวลชน รวมถึงบริเวณด้านหน้างานมีการตั้งโต๊ะบริจาคเข้ามูลนิธิ <persName>บรรหาร</persName>-<persName>แจ่มใจ ศิลปอาชา</persName> อีกด้วย</p></body>
</news>
