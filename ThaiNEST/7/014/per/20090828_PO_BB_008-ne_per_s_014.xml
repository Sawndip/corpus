<teiHeader>
<fileDesc>
<titleStmt>
  <title>"มีชัย"ลั่นรื้อเกณฑ์"พอเพียง"ทั้งหมด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/28/news_29368509.php?news_id=29368509  </bibl>
</sourceDesc>
</fileDesc>
</teiHeader>
<news>
<headline>"<persName>มีชัย</persName>"ลั่นรื้อเกณฑ์"พอเพียง"ทั้งหมด</headline>
<lead>"<persName>มีชัย</persName>" ลั่นเตรียมแผนปรับปรุงโครงการชุมชนพอเพียงเสร็จแล้ว พร้อมเดินหน้าหลังจากนายกรัฐมนตรีแต่งตั้งอย่างเป็นทางการ ยอมรับจำเป็นต้องรื้อเกณฑ์การอนุมัติทั้งหมด ขณะที่พรรคเพื่อไทยย้ำพบพื้นที่อีสานจัดซื้อปุ๋ยบริษัทเดียวทั้งอำเภอ เชื่อมีการทุจริตอย่างแน่นอน</lead>
<neck></neck>
<body><p><persName>นายมีชัย วีระไวทยะ</persName> ว่าที่ประธานคณะกรรมการโครงการเศรษฐกิจพอเพียงเพื่อยกระดับชุมชน (สพช.) กล่าวว่า ขณะนี้ได้เตรียมแผนในการปรับปรุงโครงการชุมชนพอเพียงไว้แล้ว แต่ต้องรอให้<persName>นายอภิสิทธิ์ เวชชาชีวะ</persName> นายกรัฐมนตรี ลงนามแต่งตั้งอย่างเป็นทางการเสียก่อน จึงจะสามารถเข้าไปปรับปรุง สพช.ได้
"ผมยังไม่มีใบขับขี่ เมื่อมีใบขับขี่แล้วค่อยขับรถ จะหาโอกาสให้นายกฯ ว่างภารกิจ เพื่อเสนอรายงานการปรับปรุงโครงการเศรษฐกิจพอเพียง เพื่อให้ทุกฝ่ายมั่นใจว่าเงินจากผู้เสียภาษีถูกนำไปใช้อย่างมีประสิทธิภาพที่สุด"</p>
<p>สำหรับหลักเกณฑ์สำคัญเบื้องต้น ได้แก่ 1.ต้องทำให้ชาวบ้านเกิดความร่วมมือในการช่วยเหลือตัวเอง ไม่ใช่ให้รอภาครัฐอย่างเดียว 2.ต้องทำให้เกิดความเข้มแข็งของหมู่บ้าน และ 3.สุดท้ายจะเข้ามาสู่สิ่งที่เรียกว่าเศรษฐกิจพอเพียง</p>
“ที่ผ่านมา การสื่อความหมายของโครงการน้อย ชาวบ้านรับข้อมูลไม่เพียงพอ จึงไม่ได้เข้ามามีส่วนร่วมมากพอ จึงเปิดโอกาสให้คนเข้ามาสวมรอย ซึ่งเป็นที่มาของปัญหาอย่างที่เห็นอยู่ ผมหวังว่าโครงการที่เราได้ปรับปรุงแล้ว คงจะทำให้สิ่งเหล่านั้นหายไป”
<p>เมื่อถามว่า จะอุดช่องการทุจริตได้อย่างไร <persName>นายมีชัย</persName> กล่าวว่า ต้องรอให้ยื่นข้อเสนอต่อนายกฯ ก่อน จึงจะสามารถเปิดเผยได้ เมื่อถามว่า ต้องรื้อหลักเกณฑ์การของบชุมชนพอเพียงใหม่เลยหรือไม่ <persName>นายมีชัย</persName> กล่าวว่า ต้องมีการปรับปรุงพัฒนา เหมือนกับรถยนต์เมื่อสร้างมานานแล้วก็ต้องมาปรับปรุงพัฒนา ซึ่งไม่ได้หมายความว่าผู้รับผิดชอบชุดก่อนทำไม่ดี แต่ต้องมองเป็นเรื่องการพัฒนาไปเรื่อยๆ</p>
"เดิมเป็นโครงการเอสเอ็มแอล วันนี้มาเป็นชุมชนพอเพียง อะไรที่ยังไม่สมบูรณ์เราก็ต้องทำให้สมบูรณ์ยิ่งขึ้น ตนก็ยังไม่แน่ใจว่าจะทำให้สมบูรณ์เต็มที่ได้หรือไม่ แต่รุ่นต่อไปก็ต้องทำให้ดีขึ้น"
<p>ยันพร้อมปรับโครงสร้างบริหาร</p>
<p>ผู้สื่อข่าวถามว่า บุคลากรใน สพช.จำเป็นต้องปรับเปลี่ยนเพื่อให้เกิดประสิทธิภาพหรือไม่ <persName>นายมีชัย</persName> กล่าวว่า ต้องปรับทุกอย่างให้ดีขึ้น แต่พูดมากไปก็ไม่ดี เพราะนายกฯอาจจะเปลี่ยนใจเอาคนอื่นมาทำหน้าที่แทน ซึ่งยืนยันว่าตนมีแผนทุกอย่างอยู่แล้ว รวมถึงการปรับโครงสร้างด้วย
ส่วนกรณีรัฐบาลต้องการให้เร่งขับเคลื่อนโครงการนี้ หากนายกรัฐมนตรีแต่งตั้งตนแล้ว จะเริ่มดำเนินการตามแผนทันที่ โดยจะมีการตั้งคณะกรรมการ คณะทำงานด้านกลยุทธ์ เพื่อให้มีกิจกรรมต่างๆ เกิดขึ้นให้เร็วที่สุด เน้นให้ประชาชนรับรู้รับทราบข้อมูลมากที่สุด รวมถึงดึงภาคประชาชน รวมถึงสื่อมวลชนเข้าร่วมด้วย โดยจะเชิญตัวแทนสื่อ 2 คน เข้ามาร่วมในคณะกรรมการด้วย</p>
<p>พท.จี้สอบบริษัทปุ๋ยที่อีสาน</p>
<p>ด้าน <persName>น.อ.อนุดิษฐ์ นาครทรรพ</persName> ส.ส.กรุงเทพมหานคร ในฐานะประธานตรวจสอบโครงการทุจริตชุมชนพอเพียงเพื่อยกระดับชุมชนพรรคเพื่อไทย ระบุว่า จากการที่เจ้าหน้าที่ของพรรคลงตรวจสอบข้อมูลในพื้นที่ภาคอีสาน พบสิ่งผิดปกติสองประเด็นๆ แรก คือ การที่ชุมชนจัดซื้อสินค้าโดยมีผู้เสนอโบรชัวร์มาให้ พร้อมโน้มน้าวแกมบังคับให้ทำโครงการจัดซื้อสินค้าตามโบรชัวร์ ซึ่งเหมือนกับกรณีที่เกิดขึ้นในเขต กทม. ประเด็นที่ 2 ซึ่งมีความน่าสนใจอย่างยิ่งคือมีบางอำเภอที่ทุกชุมชนเสนอซื้อปุ๋ยเหมือนกัน คือ "เสนอปุ๋ยกันทั้งอำเภอ"</p>
<p>กรณีดังกล่าวเกิดขึ้นอย่างมากไม่ว่าที่จังหวัดหนองคาย หนองบัวลำภู อุดรธานี ซึ่งเจ้าหน้าที่ควรที่จะไปตรวจสอบให้ชัดเจน เพราะมีความผิดปกติชัดเจนว่าทุกชุมชนจัดซื้อปุ๋ยยี่ห้อเดียวกันทั้งหมด แสดงให้เห็นว่ามีกระบวนการล็อกให้ชุมชนเสนอซื้อเพียงยี่ห้อเดียว</P>
"จากการสอบสวนชาวบ้าน พบว่า มีนายหน้าคอยวิ่งให้ชุมชนซื้อปุ๋ยยี่ห้อดังกล่าว หากซื้อยี่ห้ออื่นโครงการก็จะไม่ได้รับการอนุมัติ จุดนี้ชี้ชัดว่ามีการทุจริตเกิดขึ้น"
<p><persName>น.อ.อนุดิษฐ์</persName> กล่าวอีกว่า ขณะนี้โครงการชุมชนพอเพียงควรที่จะรื้อใหม่ทั้งหมด เพื่อปิดช่องว่างไม่ให้เกิดการทุจริตขึ้นอีก ขณะเดียวกันการตรวจสอบก็ต้องสามารถจับผู้กระทำผิดได้ โดยเฉพาะผู้ที่อยู่เบื้องหลัง ซึ่งเชื่อว่าต้องมีนักการเมืองระดับชาติร่วมอยู่ด้วยอย่างแน่นอน
</p></body>
</news>
