<teiHeader>
<fileDesc>
<titleStmt>
  <title>ปธ.สภาฯ เผยจะใช้วิธีประณามกลางสภาฯ หากมี ส.ส.กล่าวคำไม่สุภาพ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270042&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ปธ.สภาฯ เผยจะใช้วิธีประณามกลางสภาฯ หากมี ส.ส.กล่าวคำไม่สุภาพ</headline>
<lead></lead>
<neck></neck>
<body><p>ประธานสภาผู้แทนราษฎร ระบุ จะใช้วิธีประณามกลางสภา หากมี ส.ส.คนใดกล่าวคำไม่สุภาพอีก ไม่เว้นแม้จะเป็น ส.ส.พรรคภูมิใจไทย <persName>นายชัย ชิดชอบ</persName> ประธานสภาผู้แทนราษฎร มั่นใจว่า การพิจารณาร่าง พ.ร.บ.งบประมาณรายจ่ายประจำปีงบประมาณ 2553 วันนี้ (27ส.ค.) จะเป็นไปด้วยความราบรื่น เพราะวิปรัฐบาลและฝ่ายค้านได้ทำความตกลงกันแล้ว แต่ถ้าจะมีปัญหาบ้างก็เป็นเรื่องธรรมดา ส่วนการกล่าวคำไม่สุภาพในที่ประชุมสภาวานนี้ <persName>นายชัย</persName> ยอมรับว่า เป็นเรื่องยากจะควบคุม เพราะ ส.ส.ต่างมีเอกสิทธิ์ที่จะพูด อย่างไรก็ตามเบื้องต้นจะให้คณะกรรมาธิการกิจการ สภาผู้แทนราษฎร และคณะกรรมการจริยธรรม ส.ส.ไปศึกษารายละเอียดว่าจะดำเนินการอย่างไรเพื่อหามาตรการแก้ไขและป้องกันเหตุการณ์ที่จะเกิดซ้ำอีก นอกจากนี้ ยังเห็นว่า การถ่ายทอดสดการประชุมเป็นเรื่องดี เพราะประชาชนจะทราบว่า ส.ส.คนพูดจาเป็นอย่างไรบ้าง และต่อจากนี้ถ้ามี ส.ส.คนใดพูดลักษณะนี้อีก ก็จะใช้วิธีการประณามในสภา เพื่อไม่ให้กระทำพฤติกรรมดังกล่าวอีก <persName>นายชัย</persName> กล่าวอีกว่า หากเหตุการณ์วานนี้ตรวจสอบแล้วพบว่าเป็น ส.ส.ของพรรคภูมิใจไทย ก็จะดำเนินการโดยไม่มีการละเว้นเช่นกัน </p></body>
</news>
