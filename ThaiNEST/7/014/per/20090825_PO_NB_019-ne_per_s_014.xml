<teiHeader>
<fileDesc>
<titleStmt>
  <title>โฆษกพรรคภท. ยืนยันเดินหน้าผลักดัน ร่าง พรบ.นิรโทษกรรมเข้าสภาผู้แทนราษฎร  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250273&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษกพรรคภท. ยืนยันเดินหน้าผลักดัน ร่าง พรบ.นิรโทษกรรมเข้าสภาผู้แทนราษฎร</headline>
<lead></lead>
<neck></neck>
<body><p>โฆษกพรรคภูมิใจไทย ยืนยันเดินหน้าผลักดัน ร่าง พระราชบัญญัตินิรโทษกรรมเข้าสภาผู้แทนราษฎร ระบุ ประชาชนส่วนใหญ่มีกระแสตอบรับเห็นด้วยเป็นอย่างมาก <persName>นายศุภชัย ใจสมุทร</persName> โฆษกพรรคภูมิใจไทย เปิดเผยถึงกรณีการเสนอร่าง พระราชบัญญัตินิรโทษกรรมผู้ชุมนุมกลุ่มพันธมิตรประชาชนเพื่อประชาธิปไตย และแนวร่วมประชาธิปไตยต่อต้านเผด็จการแห่งชาติ (นปช.) ว่า หลังจากได้ดำเนินการตามกระบวนการสภาผู้แทนราษฎร และมีการบรรจุไว้ในวาระการพิจารณาของสภาผู้แทนราษฎรแล้ว โดยมีทั้งกระแสคัดค้านและเห็นด้วย แต่ที่ประชุมพรรคยังเห็นควรให้เดินหน้าผลักดันเรื่องดังกล่าวตามกระบวนการต่อไป เพราะจากลงพื้นที่ของ สมาชิกสภาผู้แทนราษฎรในพรรคพบว่าประชาชนส่วนใหญ่มีกระแสตอบรับเห็นด้วยเป็นอย่างมาก ซึ่งพรรคจะนำความคิดเห็นของประชาชนที่เห็นด้วยเข้าหารือที่สภาผู้แทนราษฎร เพราะเพียงแค่ความเห็นของแกนนำกลุ่มพันธมิตรฯ และ นปช. ไม่สามารถนำมาเป็นข้อสรุปได้ ส่วนกรณีที่<persName>นายอภิสิทธิ์ เวชชาชีวะ</persName> นายกรัฐมนตรี ไม่เห็นด้วย เพราะไม่เชื่อว่าจะแก้ไขปัญหาได้ <persName>นายศุภชัย</persName> กล่าวว่า นายกรัฐมนตรี ต้องอธิบายถึงเหตุผลที่ไม่เห็นด้วย เพราะนายกรัฐมนตรี ก็ถือเป็น ส.ส.ที่ต้องเข้าชี้แจงในสภาเช่นกัน พร้อมยืนยันว่า ไม่กลัวว่าร่างกฎหมายนี้จะไม่ผ่านความเห็นชอบ ซึ่งหากไม่ผ่านความเห็นชอบจริงก็ต้องมีเหตุผลที่สมควร</p></body>
</news>
