<teiHeader>
<fileDesc>
<titleStmt>
  <title>'มาร์ค' ดอดพบ 'นิพนธ์' ถกข้อมูลลับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-22 16:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15707  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>' ดอดพบ '<persName>นิพนธ์</persName>' ถกข้อมูลลับ</headline>
<lead></lead>
<neck></neck>
<body><p>วันนี้(22 ส.ค.) ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี ได้เดินทางออกจากบ้านพักภายในซอยสุขุมวิท 31 ไปยังบ้านพักของ<persName>นายนิพนธ์ พร้อมพันธุ์</persName> เลขาธิการนายกรัฐมนตรี และรองหัวหน้าพรรคประชาธิปัตย์ ภายในซอยสุขุมวิท 53 เป็นวันที่ 2 หลังจากที่<persName>นายอภิสิทธิ์</persName> ได้เคยไปพูดคุยกับ<persName>นายนิพนธ์</persName> มาแล้วเมื่อวันที่ 21 ส.ค.ที่ผ่านมา โดยการพบปะครั้งล่าสุดนี้ใช้เวลาประมาณ 1 ชั่วโมง</p>
<p>ต่อมา <persName>นายอภิสิทธิ์</persName> ได้ให้สัมภาษณ์ถึงข่าวการนัดประชุม ก.ต.ช. ในวันที่ 27 ส.ค.นี้ เพื่อเลือก ผบ.ตร.คนใหม่ ว่า ตนไม่ได้นัด อีกทั้งมีการประชุมสภาฯในวันที่ 26- 27 ส.ค.นี้ จึงไม่มีความจำเป็นต้องรีบ ขณะนี้จึงยังไม่ได้กำหนดวันประชุม ก.ต.ช. รวมทั้งเท่าที่ดูข้อเท็จจริง พบว่า ก.ตร.สามารถดำเนินการในส่วนของ ก.ตร.ได้</p>
<p>เมื่อถามว่ายังยืนยันว่าจะเสนอชื่อ <persName>พล.ต.อ.ปทีป ตันประเสริฐ</persName> จเรตำรวจแห่งชาติ ขึ้นเป็น ผบ.ตร.คนใหม่ <persName>นายอภิสิทธิ์</persName> กล่าวว่า กระบวนการยังไม่เสร็จ เมื่อถึงเวลา ตนจะเสนอชื่อต่อที่ประชุม ก.ต.ช.เอง ส่วนที่มีกรรมการฯบางคนระบุว่าชื่อของ <persName>พล.ต.อ.ปทีป</persName> ถูกตีตกไปแล้วจึงไม่สามารถถูกเสนอชื่อซ้ำได้อีกนั้น ตนยืนยันว่าไม่จริง เพราะในอดีตเคยเกิดขึ้นแบบนี้แล้ว ไม่ถือว่าตก เนื่องจากกฎหมายบอกว่านายกรัฐมนตรี เป็นผู้เสนอชื่อ เพื่อให้ ก.ต.ช.มีมติเห็นชอบ</p>
<p>ผู้สื่อข่าวถามว่า จริงหรือไม่ที่<persName>นายชวรัตน์ ชาญวีรกูล</persName> รมว.มหาดไทย และหัวหน้าพรรคภูมิใจไทย ระบุในที่ประชุม ก.ต.ช.ว่าต้องผลักดัน <persName>พล.ต.อ.จุมพล มั่นหมาย</persName> รอง ผบ.ตร. ให้เป็น ผบ.ตร.คนใหม่ เพราะมีเหตุผลสำคัญ แต่นายกฯ ตรวจสอบแล้วพบว่าเป็นข้อมูลที่คลาดเคลื่อน <persName>นายอภิสิทธิ์</persName> ยิ้มแต่ไม่ตอบคำถาม เมื่อถามย้ำอีกว่านายกฯ ได้ตรวจสอบข้อเท็จจริงมาจากบ้าน<persName>นายนิพนธ์</persName> แล้วใช่หรือไม่ นายกรัฐมนตรี ก็ไม่ยอมตอบคำถามดังกล่าวอีก เมื่อถามถึงข่าวการสั่งย้าย <persName>พล.ต.อ.พัชรวาท วงษ์สุวรรณ</persName> ผบ.ตร. มาช่วยราชการสำนักนายกรัฐมนตรี <persName>นายอภิสิทธิ์</persName> กล่าวว่า ยังไม่เคยมีความคิดนี้  ซึ่งหลังจากการประชุมก็ยังไม่ได้คุยกับ <persName>พล.ต.อ.พัชรวาท</persName>และขณะนี้ยังไม่มีอะไรเพิ่มเติม.</p></body>
</news>
