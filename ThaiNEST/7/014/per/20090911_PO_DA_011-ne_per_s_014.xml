<teiHeader>
<fileDesc>
<titleStmt>
  <title>เสื้อแดงร้อง ป.ป.ช.เอาผิด'มาร์ค'สลายม็อบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-11 14:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19724  </bibl>
</sourceDesc>
</fileDesc>
</teiHeader>
<news>
<headline>เสื้อแดงร้อง ป.ป.ช.เอาผิด'<persName>มาร์ค</persName>'สลายม็อบ</headline>
<lead>ทนายความกลุ่มคนเสื้อแดงพาผู้ได้รับบาดเจ็บจากการสลายการชุมนุมช่วงสงกรานต์ ร้อง ป.ป.ช. จี้เอาผิด ”<persName>มาร์ค</persName>” ลั่นเหตุการณ์ 7 ต.ค.ผิด เหตุการณ์ 12-14 เม.ย.ก็ต้องผิดด้วย</lead>
<neck></neck>
<body><p>เมื่อวันที่ 11 ก.ย. <persName>นายคารม พลทะกลาง</persName> ทนายความกลุ่มคนเสื้อแดง ได้นำผู้ได้รับบาดเจ็บจากเหตุสลายการชุมนุมเมื่อวันที่ 12-14 เม.ย.ที่ผ่านมา เดินทางมายื่นหนังสือถึงคณะกรรมการ ป.ป.ช. เพื่อร้องทุกข์กล่าวโทษ ขอให้ดำเนินคดีกับ <persName>นายอภิสิทธิ์ เวชชาชีวะ</persName> นายกรัฐมนตรี ในฐานะเป็นผู้ออกประกาศสถานการณ์ฉุกเฉิน เมื่อวันที่ 12 เม.ย.ที่ผ่านมา และ <persName>พล.อ.ทรงกิตติ จักกาบาตร์</persName> ผู้บัญชาการทหารสูงสุด ในฐานะผู้อำนวยการรักษาความสงบเรียบร้อย และมีอำนาจตรงในการสั่งให้เจ้าหน้าที่สลายการชุมนุม</p>
<p><persName>นายคารม</persName> กล่าวว่า ได้มายื่นเรื่องต่อ ป.ป.ช. เพื่อให้ดำเนินการเอาผิดกับบุคคลทั้ง 2 ตามประมวลกฎหมายอาญา มาตรา 80, 84, 157 และ 289 ( 4 ) ฐานร่วมกันกระทำความผิดฐานพยายามฆ่าบุคคลอื่นโดยไตร่ตรองไว้ก่อน และปฏิบัติหน้าที่โดยมิชอบ โดยมีพยานหลักฐานหลายอย่าง เช่น พยานบุคคล พยานเอกสาร พยานวัตถุ (คลิปเสียง) ที่ฟังได้ว่า <persName>นายอภิสิทธิ์</persName>ได้สั่งการให้ใช้ความรุนแรงกับกลุ่มคนเสื้อแดงที่มาร่วมชุมนุมทุกรูปแบบ หวังว่า การไต่สวนของคณะกรรมการ ป.ป.ช.ในกรณีของกลุ่มคนเสื้อแดง จะมีมาตรฐานเดียวกับที่ได้ชี้มูลความผิดคดีสลายม็อบพันธมิตรฯ เมื่อวันที่ 7 ต.ค.2551 ด้วย เพราะหากผู้สั่งการสลายม็อบ 7 ต.ค.2551 มีความผิดแล้ว การสลายการชุมนุมในวันที่ 12-14 เม.ย.ที่ผ่านมา ก็ต้องมีความผิดด้วย.
</p></body>
</news>
