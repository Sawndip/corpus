<teiHeader>
<fileDesc>
<titleStmt>
  <title>แก๊งแดงนัดป่วนปท.30สิงหาฯ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-21 19:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000095567  </bibl>
</sourceDesc>
</fileDesc>
</teiHeader>
<news>
<headline>แก๊งแดงนัดป่วนปท.30สิงหาฯ</headline>
<lead></lead>
<neck></neck>
<body><p><persName>นายวีระ มุสิกพงศ์</persName> <persName>นายจตุพร พรหมพันธุ์</persName> <persName>นายณัฐวุฒิ ใสยเกื้อ</persName> แกนนำ นปช.หรือ คนเสื้อแดงร่วมแถลงข่าว โดย<persName>นายณัฐวุฒิ</persName> กล่าวว่า นปช. มีมติจัดชุมนุมใหญ่วันที่ 30ส.ค.เวลา13.00 น. โดยจะตั้งขบวนที่ลานพระบรมรูปทรงม้า ก่อนเคลื่อนขบวนไปยังทำเนียบรัฐบาล เพื่อเรียกร้องให้<persName>นายอภิสิทธิ์ เวชชาชีวะ</persName> นายกรัฐมนตรี ยุบสภา เนื่องจากเห็นว่า <persName>นายอภิสิทธิ์</persName>ไม่มีศักยภาพในการพัฒนาและแก้ไขปัญหาประเทศ ปรากฎข่าวการทุจริต โครงการชุมชนพอเพียง รวมทั้ง<persName>นายอภิสิทธิ์</persName> ขาดภาวะความเป็นผู้นำ เห็นได้จาก การประชุม ก.ต.ช.คัดเลือก ผบ.ตร.คนใหม่ <persName>นายอภิสิทธิ์</persName>เป็นเพียง ตุ๊กตาคุณหนู ที่ผู้มีอำนาจจับมานั่งเป็นนายกฯเท่านั้น ไม่ได้มีอำนาจอย่างแท้จริง ไม่ได้รับความศรัทธาจากข้าราชการประจำ ประเทศไทยไม่ควรตกอยู่ในสภาพเช่นนี้ สิ่งเดียวที่<persName>นายอภิสิทธิ์</persName>ทำได้คือต้องยุบสภา</p>
<p><persName>นายณัฐวุฒิ</persName> กล่าวว่าการประชุม ก.ต.ช.มีผู้ร่วมประชุมเพียง11คนยังถูกหักไม่เป็นท่าแล้วจะแก้ปัญหาประชาชนทั้งประเทศได้อย่างไร การประชุมก.ต.ช.เมื่อ นายกฯ เสนอชื่อ ผบ.ตร.แต่ถูกคัดค้าน ที่ประชุมควรพิจารณาเลือก ผบ.ตร.คนใหม่ ไม่ใช่<persName>นายอภิสิทธิ์</persName> ชิงปิดประชุมแล้วเดินไปถามคนที่บังคับว่า ผบ.ตร.เป็นคนอื่น ได้หรือไม่</p>
<p><persName>นายณัฐวุฒิ</persName> กล่าวว่ารัฐบาล<persName>นายอภิสิทธิ์</persName>ไม่มีสิทธิขัดขวางหรือดึงการถวายฎีกา ให้เนิ่นนานออกไป เพราะหากกระทำเช่นนั้นจะถือว่ามีความพยายามจะแทรกแซงพระราชอำนาจ หลังจากวันที่ 30 ส.ค.หากยังไม่มีความคืบหน้าใดๆ เราจะล่ารายชื่อ ให้ได้10 ล้านรายชื่อเพื่อยื่นถอดถอน <persName>นายอภิสิทธิ์</persName> นอกจากนี้วันที่ 26 ส.ค.(วันเกิด <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ) ถือเป็นวันสำคัญวันหนึ่งในการต่อสู้ระหว่างประธิปไตยและกลุ่มอำมาตย์ วันเดียวกันเมื่อปี 2551 พันธมิตรประชาชนเพื่อประชาธิปไตย เข้ายึดสถานีโทรทัศน์เอ็นบีที และเข้ายึดทำเนียบฯ และจากการประชุมร่วมกลุ่ม นปช.เห็นตรงกันว่าจะเรียกวันดังกล่าวว่า วันอำมาตยาทมิฬ ขอเรียกร้องให้พี่น้องร่วมแต่งชุดดำ เราจะดำทั้งแผ่นดินด้วยกัน</p>
<p><persName>นายจตุพร</persName> กล่าวว่าทราบมาว่าเมื่อวันที่17ส.ค. ที่เราได้ยื่นถวายฎีกา แต่มี รองราชเลขาธิการฯมารับเรื่องแทน โดย<persName>นายอาสา สารสิน</persName> ราชเลขาธิการ ติดภารกิจ เรายังสงสัยอยู่ทำไมราชเลขาธิการไม่ออกมารับ แต่มารู้ว่าในวันเดียวกัน<persName>นายอานันท์ ปันยารชุน</persName> เรียก<persName>นายอาสา</persName> ซึ่งเคยเป็นอดีต รมว.ต่างประเทศ สมัยรัฐบาล<persName>นายอานันท์</persName> ไปตีกอล์ฟ ที่สนามโปโลคลับ และยังพูดกล่าวหาคนเสื้อแดง ตนเห็นว่าทำตัวไม่เหมาะสมกับวุฒิภาวะคนเป็นอดีตนายกรัฐมนตรี ที่ตนรู้เรื่องนี้เพราะสนามกอล์ฟโปโบคลับนั้นเป็นเสื้อแดงเขามาเล่าให้ฟัง</p>
<p><persName>นายอานันท์</persName>คิดว่าตัวเองยังเป็นนายกฯอยู่หรืออย่างไร วันนี้<persName>นายอาสา</persName> ไม่ได้เป็นลูกน้อง แต่เป็นราชเลขาธิการ รับใช้ข้าพระบามสมเด็จพระเจ้าอยู่หัว จึงอยากเตือน <persName>นายอานันท์</persName>เอาไว้ อย่าลืมพี่น้องคนเสื้อแดงมีทั้งประเทศ </p></body>
</news>
