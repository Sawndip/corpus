<teiHeader>
<fileDesc>
<titleStmt>
  <title>การประชุมสภา  บรรจุร่างพระราชบัญญัติงบประมาณรายจ่ายประจำปีงบประมาณ 2553  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260012&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>การประชุมสภา บรรจุร่างพระราชบัญญัติงบประมาณรายจ่ายประจำปีงบประมาณ 2553</headline>
<lead></lead>
<neck></neck>
<body><p>สภาผู้แทนราษฎร บรรจุร่างพระราชบัญญัติงบประมาณรายจ่ายประจำปีงบประมาณ 2553 ในวาระการประชุมวันนี้ ( 26 สค) ส่วนจะมีการหยิบยกขึ้นมาพิจารณาเรื่องแรกหรือไม่ขึ้นอยู่กับมติที่ประชุม การประชุมสภาผู้แทนราษฎร สมัยสามัญนิติบัญญัติวันนี้ ซึ่งจะเริ่มในเวลา 09.30 น. มีเรื่องที่ประธานแจ้งต่อที่ประชุมที่สำคัญคือ วุฒิสภาเห็นด้วยกับร่างพระราบัญญัติ คุ้มครองการดำเนินงานของสถาบันความร่วมมือเพื่อพัฒนาเศรษฐกิจลุ่มน้ำโขง พ.ศ... วุฒิสภาเห็นชอบด้วยกับร่างพระราชบัญญัติแก้ไขเพิ่มเติมประมวลรัษฎากร (ฉบับที่...) พ.ศ. ซึ่งเป็นเรื่องมาตรการภาษี เพื่อกระตุ้นและฟื้นฟูเศรษฐกิจ นอกจากนี้ ยังมีเรื่องที่ที่ประชุมเห็นชอบให้เลื่อนขึ้นมาพิจารณาก่อน คือ พิจารณาให้ความเห็นชอบกรรมการป้องกันและปราบปรามการทุจริตในภาครัฐ ร่างพระราชบัญญัติสุขภาพแห่งชาติ (ฉบับที่...) พ.ศ. ร่างพระราชบัญญัติมหาวิทยาลัยกรุงเทพมหานคร ร่างพระราชบัญญัติคณะกรรมการปฏิรูปกฎหมาย และร่างพระราชบัญญัติคุ้มครองผู้รับงานไปทำที่บ้าน ซึ่งคณะรัฐมนตรีเป็นผู้เสนอทั้ง 5 ฉบับ ส่วนร่างพระราชบัญญัติงบประมาณรายจ่ายประจำปีงบประมาณ 2553 ซึ่งคณะกรรมาธิการวิสามัญฯ พิจารณาเสร็จแล้วได้มีการบรรจุไว้ในระเบียบวาระที่ 4 ส่วนสภาผู้แทนราษฎร จะหยิบยกขึ้นมาพิจารณาเป็นเรื่องแรกหรือไม่ ขึ้นอยู่กับที่ประชุม ทั้งนี้ ร่างพระราชบัญญัติงบประมาณรายจ่ายประจำปี 2553 ผ่านการพิจารณาของสภาผู้แทนราษฎร เมื่อวันที่ 19 มิถุนายน 2552 ด้วยคะแนน 244 ต่อ 3 งดออกเสียง 99 เสียง ไม่ลงคะแนน 18 เสียง จากนั้น ได้ตั้งคณะกรรมาธิการสามัญพิจารณาแปรญัตติ จำนวน 63 คน ใช้เวลาแปรญัติ 30 วัน วงเงินงบประมาณ 1.7 ล้านล้านบาท มีการปรับลดลง 22,000 ล้านบาท ซึ่งเมื่อสู่ที่ประชุมแล้วจะต้องขึ้นกับการพิจารณาของสมาชิกอีกครั้งว่า จะปรับลด หรือ คงเดิมงบประมาณหรือไม่  </p></body>
</news>
