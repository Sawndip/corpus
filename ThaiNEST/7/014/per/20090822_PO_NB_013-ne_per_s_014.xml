<teiHeader>
<fileDesc>
<titleStmt>
  <title>รมว.ศธ. มั่นใจประชาชนยังหนุนผู้สมัครรับเลือกตั้ง ส.ส.เขต 1  จ.สุราษฎร์ธานี พรรค ปชป.  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220065&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมว.ศธ. มั่นใจประชาชนยังหนุนผู้สมัครรับเลือกตั้ง ส.ส.เขต 1  จ.สุราษฎร์ธานี พรรค ปชป.</headline>
<lead></lead>
<neck></neck>
<body><p>รัฐมนตรีว่าการกระทรวงศึกษาธิการ มั่นใจประชาชนยังให้การสนับสนุนผู้สมัครรับเลือกตั้ง สมาชิกสภาผู้แทนราษฎรเขต 1 จังหวัดสุราษฎร์ธานี ของพรรคประชาธิปัตย์ <persName>นายจุรินทร์ ลักษณวิศิษฏ์</persName> รัฐมนตรีว่าการกระทรวงศึกษาธิการ กล่าวถึงการลงพื้นที่ของนายกรัฐมนตรี และแกนนำพรรคประชาธิปัตย์ ที่จังหวัดสุราษฎร์ธานี ในวันนี้ (22 ส.ค.) เพื่อช่วยหาเสียงการเลือกตั้งซ่อมสมาชิกสภาผู้แทนราษฎร (ส.ส.) แทนตำแหน่งที่ว่างของ<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ที่ลาออกจากการเป็น ส.ส. ภายหลังคณะกรรมการการเลือกตั้ง (กกต.) วินิจฉัยกรณีการถือครองหุ้นในบริษัทสัมปทานของรัฐ โดยมั่นใจว่าประชาชนในพื้นที่ยังมีความนิยมและสนับสนุนพรรคประชาธิปัตย์ เนื่องจากที่ผ่านมามีการหาเสียงและพบปะประชาชนอย่างต่อเนื่อง อย่างไรก็ตามไม่ได้ประมาทพรรคฝ่ายตรงข้ามในการเลือกตั้งครั้งนี้เช่นกัน ซึ่งสุดท้ายใครจะเป็นผู้ชนะการเลือกตั้งนั้น เป็นหน้าที่ของประชาชนที่จะเป็นผู้ตัดสินใจ ซึ่งหากผลต่างของคะแนนการเลือกตั้งห่างกันมาก ก็จะสะท้อนให้เห็นว่าประชาชนในพื้นที่คิดอย่างไร รัฐมนตรีว่าการกระทรวงศึกษาธิการ ยังมั่นใจว่า ผลการเลือกตั้งนายกองค์การบริหารส่วนจังหวัดสุราษฎร์ธานี ที่ผู้สมัครของพรรคประชาธิปัตย์แพ้การเลือกตั้งนั้น จะไม่ส่งผลกระทบต่อการเลือกตั้งในครั้งนี้ โดยให้เหตุผลว่าเป็นการเลือกตั้งคนละระดับกัน</p></body>
</news>
