<teiHeader>
<fileDesc>
<titleStmt>
  <title>เลขาฯ กฤษฎีกา แนะ ครม.พิจารณาใช้ พ.ร.ฎ.เกี่ยวกับการเรียกประชุม หากจำเป็นต้องใช้ พ.ร.บ.มั่นคงอีก  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010138&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขาฯ กฤษฎีกา แนะ ครม.พิจารณาใช้ พ.ร.ฎ.เกี่ยวกับการเรียกประชุม หากจำเป็นต้องใช้ พ.ร.บ.มั่นคงอีก</headline>
<lead></lead>
<neck></neck>
<body><p>เลขาธิการคณะกรรมการกฤษฎีกา แนะคณะรัฐมนตรีพิจารณาใช้พระราชกฤษฎีกาว่าด้วยการเสนอเรื่องและประชุมคณะรัฐมนตรี เป็นแนวทางดำเนินการ หากจำเป็นต้องใช้ พ.ร.บ.ความมั่นคงอีกครั้ง คุณ<persName>พรทิพย์ จาละ</persName> เลขาธิการคณะกรรมการกฤษฎีกา ให้สัมภาษณ์ว่า ในที่ประชุมคณะรัฐมนตรีวันนี้ มีการสอบถามถึงหลักการประกาศใช้ พ.ร.บ.การรักษาความมั่นคงภายในราชอาณาจักรว่าต้องมีการผ่านความเห็นชอบจากคณะรัฐมนตรีเต็มคณะ หรือสามารถเรียกประชุมคณะย่อยเป็นกรณีพิเศษได้ จึงได้ชี้แจงว่า มีพระราชกฤษฎีกาว่าด้วยการเสนอเรื่องและประชุมคณะรัฐมนตรี พ.ศ. 2548 เกี่ยวกับการประชุมและการเสนอเรื่อง ที่ได้กำหนดเรื่องขององค์ประชุม วิธีการประชุมไว้แล้ว อย่างไรก็ตามในการประชุมวันนี้ <persName>นายสุเทพ เทือกสุบรรณ</persName> รองนายกรัฐมนตรี ได้ขอหารือและเห็นว่าเมื่อเป็นเช่นนั้น ควรมีการประชุมเต็มคณะ เพื่อไม่ให้มีปัญหา จึงได้ให้ความเห็นไปว่า มีพระราชกฤษฎีกาดังกล่าวระบุไว้ แต่หากจะไม่ให้มีปัญหา การประชุมเต็มคณะ ก็จะเป็นช่องทางที่ไม่เกิดปัญหา และไม่ต้องถกเถียงกัน แต่การประชุมคณะรัฐมนตรีนัดเล็กสามารถทำได้ในกรณีฉุกเฉิน เช่น กรณีเกิดเหตุที่พัทยา </p></body>
</news>
