<teiHeader>
<fileDesc>
<titleStmt>
  <title>จับตา ครม.เห็นชอบโยกย้าย ขรก.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-01 08:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17558  </bibl>
</sourceDesc>
</fileDesc>
</teiHeader>
<news>
<headline>จับตา ครม.เห็นชอบโยกย้าย ขรก.</headline>
<lead></lead>
<neck></neck>
<body><p>วันนี้ (1 ก.ย.) ผู้สื่อข่าวรายงานการประชุมคณะรัฐมนตรี ที่จะเริ่มในเวลา 09.00 น. มีวาระที่น่าสนใจ คือ <persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง ในฐานะประธานศูนย์อำนวยการรักษาความสงบเรียบร้อย หรือ ศอ.รส. จะรายงานผลการปฏิบัติการตามการประกาศ พ.ร.บ.ความมั่นคงฯ พร้อมสรุปผลการประเมินสถานการณ์ และจะเสนอให้คณะรัฐมนตรีเตรียมความพร้อมในการนัดประชุมคณะรัฐมนตรีนัดพิเศษได้ทันที เพื่อป้องกัน และแก้ไขเหตุการณ์ที่อาจจะเกิดขึ้น</p>
<p>ขณะที่กระทรวงการคลัง เตรียมเสนอรายชื่อแต่งตั้งโยกย้ายข้าราชการระดับสูง 8 ตำแหน่ง ให้ ครม.ให้ความเห็นชอบ พร้อมเสนอ ครม.ให้พิจารณาอนุมัติจ่ายเงินตอบแทนพิเศษทหารเกณฑ์ หรือทหารกองประจำการกว่า 54,200 คน เพิ่มขึ้นรายละ 500 บาท จากเดิมที่ได้รับจำนวน 7,700 บาทต่อเดือน </p>
<p>ส่วนกระทรวงพาณิชย์เตรียมเสนอให้ที่ประชุมรับทราบมาตรการกำกับดูแลสินค้า และบริการกว่า 200 รายการ และกระทรวงการพัฒนาสังคมและความมั่นคงของมนุษย์ เสนอให้ ครม.พิจารณาการอนุมัติลดหย่อนค่าจดทะเบียนโอนค่าจดจำนอง ค่าธรรมเนียม และค่าใช้จ่ายในการจดทะเบียนอาคารชุดให้แก่ผู้ซื้อที่อยู่อาศัยในโครงการบ้านเอื้ออาทร และการลดหย่อนภาษีมาตรการภาษี เพื่อช่วยเหลือธุรกิจอสังหาริมทรัพย์.
</p></body>
</news>
