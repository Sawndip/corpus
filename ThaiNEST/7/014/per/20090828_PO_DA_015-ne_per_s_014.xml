<teiHeader>
<fileDesc>
<titleStmt>
  <title>'พระพยอม'จวกคนทำคลิปเสียงนายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 17:55:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16907  </bibl>
</sourceDesc>
</fileDesc>
</teiHeader>
<news>
<headline>'<persName>พระพยอม</persName>'จวกคนทำคลิปเสียงนายกฯ</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ ( 28 ส.ค.) <persName>พระราชธรรมนิเทศ</persName> หรือ<persName>พระพยอม กัลยาโณ</persName> เจ้าอาวาสวัดสวนแก้ว ซึ่งประจำพรรษาอยู่ที่ อ.พบพระ จ.ตาก ได้เทศนากับผู้สมัครนายก และสมาชิก อบต.ในพื้นที่ อ.แม่สอด และ อ.แม่ระมาด กว่า 200 คน ที่ศูนย์โอทอป และการท่องเที่ยวเทศบาลเมืองแม่สอด ถึงกรณีที่มีคนทำคลิปเสียงนายกรัฐมนตรี กรณีเหตุการณ์เดือนเมษายน 52 ว่า คนที่ทำคลิปดังกล่าว เลวมาก และเชื่อว่า เป็นการตัดต่อมากกว่าของจริง </p>
<p>ที่กระทรวงยุติธรรม <persName>แพทย์หญิงคุณหญิงพรทิพย์ โรจนสุนันท์</persName> ผู้อำนวยการสถาบันนิติวิทยาศาสตร์ พร้อมคณะอาจารย์เทคโนโลยีสารสนเทศ จากสถาบันเทคโนโลยีพระจอมเกล้าธนบุรี ในฐานะทีมที่ปรึกษาด้านเทคโนโลยีของสถาบันนิติวิทยาศาสตร์ ร่วมกันแถลงข่าว กรณีคลิปเสียง <persName>นายอภิสิทธิ์ เวชชาชีวะ</persName> นายกฯ ว่า ได้รับการประสานจากนายกฯ ผ่านมาทาง <persName>นายพีระพันธ์ สาลีรัฐวิภาค</persName> รมว.ยุติธรรม เพื่อร่วมกันตรวจสอบในประเด็นของการตัดต่อหรือไม่ โดยข้อสรุปจากคณะผู้เชี่ยวชาญด้านเทคโนโลยี พบว่า คลิปเสียงดังกล่าวเกิดจากการตัดต่อแน่นอน เพราะจากการใช้โปรแกรม Audacity ซึ่งเป็นโปรแกรมที่ใช้สำหรับการวิเคราะห์ความต่อเนื่องของเสียง พบว่า ตามปกติเสียงการพูดทั่วไปจะต้องมีเสียงแบรกกราวด์ ทำให้เส้นเสียงไม่มีจุดเงียบ แต่จะต่อเนื่องไปเรื่อย ๆ ต่างจากการตรวจสอบคลิปเสียงตามที่เป็นข่าวกลับพบว่า มีจุดเสียงเงียบมากถึง 62 ครั้ง อย่างไรก็ตาม การตรวจสอบครั้งนี้ ได้รับมอบหมายเพียงการตรวจสอบว่า เป็นการตัดต่อหรือไม่ ไม่ได้มีการตรวจสอบว่า เป็นเสียงนายกฯ หรือไม่.</p></body>
</news>
