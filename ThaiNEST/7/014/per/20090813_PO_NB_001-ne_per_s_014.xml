<teiHeader>
<fileDesc>
<titleStmt>
  <title>รองนายกรัฐมนตรีฝ่ายความมั่นคง ยืนยันไม่มีรอยร้าวระหว่างนายกรัฐมนตรีกับกองทัพ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130045&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกรัฐมนตรีฝ่ายความมั่นคง ยืนยันไม่มีรอยร้าวระหว่างนายกรัฐมนตรีกับกองทัพ</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ยืนยันไม่มีรอยร้าวระหว่างนายกรัฐมนตรีกับกองทัพ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ยืนยันว่าความสัมพันธ์ที่มีกับ<persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหมยังเป็นไปด้วยดี และโดยส่วนตัวเคารพนับถือ<persName>พลเอกประวิตร</persName> ซึ่งเป็นผู้ใหญ่และทำงานให้บ้านเมืองมามาก พร้อมย้ำ<persName>พลเอกประวิตร</persName>ไม่เคยพูดถึงเรื่อง<persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ พูดแต่เรื่องของบ้านเมืองเป็นหลัก <persName>นายสุเทพ</persName>ยังปฏิเสธข่าวรอยร้าว ระหว่างนายกรัฐมนตรีกับกองทัพ โดยยืนยันไม่มีแน่นอน เพราะตนเองทำหน้าที่ประสานกับรัฐมนตรีว่าการกระทรวงกลาโหมและผู้บัญชาการเหล่าทัพแทนนายกรัฐมนตรีมาตลอด ไม่เคยมีรอยร้าวอะไร </p></body>
</news>
