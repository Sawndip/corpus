<teiHeader>
<fileDesc>
<titleStmt>
  <title>รองโฆษก ปชป.ระบุ พรรคจะสนับสนุนการคัดค้านการล่ารายชื่อถวายฎีกา ทุกรูปแบบ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040274&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองโฆษก ปชป.ระบุ พรรคจะสนับสนุนการคัดค้านการล่ารายชื่อถวายฎีกา ทุกรูปแบบ</headline>
<lead></lead>
<neck></neck>
<body><p>รองโฆษกพรรคประชาธิปัตย์ ระบุ พรรคจะสนับสนุนการคัดค้านการล่ารายชื่อถวายฎีกาขอพระราชทานอภัยโทษให้ "<persName>พ.ต.ท.ทักษิณ</persName>" ทุกรูปแบบ โดยยึดหลักกฎหมายและเร่งทำความเข้าใจกับประชาชน <persName>นายแพทย์วรงค์ เดชกิจวิกรม</persName> รองโฆษกพรรคประชาธิปัตย์ เปิดเผยผลการประชุม ส.ส.พรรคประชาธิปัตย์ ว่า ที่ประชุมได้ประเมินสถานการณ์เรื่องการรวบรวมรายชื่อเพื่อยื่นถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี ว่า ทางพรรคจะร่วมสนับสนุนการคัดค้านการรวบรวมรายชื่อของทุกหน่วยงานทุกรูปแบบ โดยยึดหลักกฎหมาย รวมถึงจะเร่งทำความเข้าใจกับประชาชน โดยพรรคประชาธิปัตย์เห็นว่าขณะนี้พรรคเพื่อไทยและกลุ่ม นปช.ยืนยันชัดเจนว่าไม่สนใจเรื่องความสมานฉันท์ และเชื่อว่ากลุ่ม นปช.จะมีการกระทำที่รุนแรงเพื่อหาประเด็นใช้เคลื่อนไหวในการต่อต้านรัฐบาลอย่างต่อเนื่อง รองโฆษกพรรคประชาธิปัตย์ กล่าวด้วยว่า ขณะนี้พรรคเพื่อไทยกับกลุ่ม นปช.ร่วมกันดำเนินการทำงานเป็นยุทธศาสตร์ โดยต้องการยึดพื้นที่ข่าว ใช้หลักการตลาดนำการเมือง พร้อมทำลายความน่าเชื่อถือของรัฐบาลและพรรคประชาธิปัตย์และทำลายสมาธิรัฐบาลพร้อมกับทำลายระบบเศรษฐกิจ </p></body>
</news>
