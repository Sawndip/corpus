<teiHeader>
<fileDesc>
<titleStmt>
  <title>กลุ่มคนเสื้อแดงไม่รับข้อเสนอกฎหมายนิรโทษกรรมของพรรคภูมิใจไทย  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190254&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline>กลุ่มคนเสื้อแดงไม่รับข้อเสนอกฎหมายนิรโทษกรรมของพรรคภูมิใจไทย</headline>
<lead></lead>
<neck></neck>
<body><p>กลุ่มคนเสื้อแดงไม่รับข้อเสนอกฎหมายนิรโทษกรรมของพรรคภูมิใจไทย อ้างคดีของคนเสื้อแดงและคนเสื้อเหลืองไม่สามารถนำมาแลกเปลี่ยนกันได้ <persName>นายจตุพร พรหมพันธุ์</persName> ส.ส.สัดส่วน พรรคเพื่อไทย แกนนำกลุ่มคนเสื้อแดง แสดงความไม่เห็นด้วยกับข้อเสนอของพรรคภูมิใจไทยที่ให้มีการออกร่าง พ.ร.บ.นิรโทษกรรมให้กับผู้ชุมนุมทางการเมืองทั้งเสื้อเหลืองและเสื้อแดง โดยระบุว่า แม้พรรคภูมิใจไทยจะเสนอแนวทางดังกล่าว แต่กระทรวงมหาดไทยยังคงตั้งโต๊ะคัดค้านการถวายฎีกาของคนเสื้อแดง ซึ่งถือเป็นการขัดแย้งในตัวเอง และไม่ทราบว่าข้อเสนอดังกล่าวมาจากการแลกเปลี่ยนเงื่อนไขใดๆ หรือไม่ อีกทั้งคดีของคนเสื้อแดงและคนเสื้อเหลืองไม่สามารถนำมาแลกเปลี่ยนกันได้ โดยมีกลุ่มคนเสื้อน้ำเงินพยายามเป็นตัวกลาง <persName>นายจตุพร</persName> ยังกล่าวถึงการถวายฎีกาว่า รัฐบาลกำลังเข้าใจผิดว่ามีสิทธิ์ระงับหรือดึงเรื่องดังกล่าว ทั้งที่มีหน้าที่เพียงถวายความเห็นประกอบเท่านั้น อย่างไรก็ตามเห็นว่า รัฐบาลกำลังนำเรื่องนี้เป็นเครื่องมือทางการเมือง เพื่อกลบกระแสการบริหารงานที่ล้มเหลวของรัฐบาล </p></body>
</news>
