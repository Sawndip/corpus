<teiHeader>
<fileDesc>
<titleStmt>
  <title>'มาร์ค'แปลกใจเสื้อแดงเลื่อนชุมนุม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-29 15:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17031  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>'แปลกใจเสื้อแดงเลื่อนชุมนุม</headline>
<lead></lead>
<neck></neck>
<body><p>ที่สถานีวิทยุโทรทัศน์แห่งประเทศไทย วันนี้ (29 ส.ค.) <persName>นายอภิสิทธิ์ เวชชาชีวะ</persName> นายกรัฐมนตรี เดินทางมายังถนนวิภาวดี เพื่อบันทึกเทปรายการ “เชื่อมั่นประเทศไทยกับ<persName>นายกฯ อภิสิทธิ์</persName>” ที่จะออกอากาศในวันที่ 30 ส.ค.นี้ โดยนายกฯ ให้สัมภาษณ์ถึง กรณีที่แกนนำกลุ่มเสื้อแดงประกาศเลื่อนการชุมนุมใหญ่ออกไปเป็นวันที่ 5 ก.ย.ว่า ถึงวันนี้ยังคงประกาศใช้ พ.ร.บ.ความมั่นคงในราชอาณาจักร จนถึงวันที่ 1 ก.ย. </p>
<p>ผู้สื่อข่าวถามว่า จะมียกเลิกการประกาศใช้ พ.ร.บ.ความมั่นคงฯ ก่อน หรือขยายการประกาศใช้ต่อไปอีกหรือไม่ นายกฯ กล่าวว่า ครม.จะพิจารณาอีกครั้งในวันอังคารที่ 1 ก.ย. ส่วนจะถอนกำลังเจ้าหน้าที่ของศูนย์อำนวยการรักษาความสงบ (ศอ.รส.) ที่ได้เข้าไปประจำตามจุดต่าง ๆ และภายในทำเนียบรัฐบาลแล้วหรือไม่นั้น คงต้องรอดูอีกสักวันหนึ่งก่อน </p>
<p>นายกฯ กล่าวต่อว่า ความจริงก็รู้สึกแปลกใจ เพราะการประกาศใช้ พ.ร.บ.ความมั่นคงฯ เนื่องจากรัฐบาลต้องการให้เจ้าหน้าที่สามารถช่วยรักษาความสงบเรียบร้อย และสามารถตรวจสอบเข้มข้นเรื่องอาวุธ และอื่น ๆ ซึ่งจะทำให้เวลามีผู้มาชุมนุมจำนวนมาก ไม่มีอะไรมาแทรกซ้อนได้ และการประกาศใช้ พ.ร.บ.ดังกล่าว ก็ไม่ได้ห้ามชุมนุม สามารถชุมนุมได้ และดูเหมือนว่า เมื่อวันที่ 28 ส.ค.ที่ผ่านมา ก็ตกลงกันได้ในระดับหนึ่งว่า จะใช้เส้นทางไหน อย่างไร ตนอยากให้การชุมนุมเป็นไปด้วยความเรียบร้อย หากจะเลื่อนการชุมนุมออกไปก็คงให้มีการพูดคุยกันได้ว่า จะทำอย่างไร ให้การชุมนุมนั้นไม่สร้างความเดือดร้อนวุ่นวาย.
</p></body>
</news>
