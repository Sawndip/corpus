<teiHeader>
<fileDesc>
<titleStmt>
  <title>ผู้บริหาร-ครู กศน.ต้านถวายฎีกาช่วย'แม้ว'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 15:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12699  </bibl>
</sourceDesc>
</fileDesc>
</teiHeader>
<news>
<headline>ผู้บริหาร-ครู กศน.ต้านถวายฎีกาช่วย'<persName>แม้ว</persName>'</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 10.00 น. วันนี้ (6 ส.ค.) ที่โรงแรมเอสดีอเวนิว ย่านปิ่นเกล้า สมาคมส่งเสริมการศึกษาตลอดชีวิตไทย (สศชท.) ชมรมผู้บริหารสำนักงานส่งเสริมการศึกษานอกระบบ และการศึกษาตามอัธยาศัย (กศน.) และเครือข่าย กศน. ประมาณ 50 คน นำโดย <persName>นายทวีศักดิ์ วิศิษฎางกูร</persName> นายก สศทช. ร่วมกันออกแถลงการณ์ โดยมีใจความว่า ตามที่คณะกลุ่มเสื้อแดงได้มีการรวบรวมรายชื่อประชาชน เพื่อถวายฎีกาขอพระราชทานอภัยโทษให้แก่อดีตนายกรัฐมนตรี <persName>พ.ต.ท.ทักษิณ ชินวัตร</persName> กรณีต้องโทษอาญานั้น สมาคมส่งเสริมการศึกษาตลอดชีวิตไทย ชมรมผู้บริการ กศน. และเครือข่าย กศน.ทั่วประเทศ ได้ประชุมร่วมกัน มีมติสอดคล้องกันเห็นว่า การดำเนินการดังกล่าวไม่เป็นไปตามกระบวนการกฎหมายการขอพระราชทานอภัยโทษ คณะจึงมีความเห็นและข้อเสนอทางออก เพื่อความสงบสุขของแผ่นดิน ดังนี้</p>
<p>1.ขอให้ยับยั้งการถวายฎีกา เพื่อมิให้เป็นการระคายเคืองต่อเบื้องพระยุคลบาท 2.สมาคม ชมรมผู้บริหาร และเครือข่าย กศน. จะร่วมกันรณรงค์ให้ความรู้ประชาชนที่ร่วมลงชื่อ เพื่อขอถวายฎีกาไปแล้ว ให้มีความรู้ความเข้าใจถึงหลักการ และขบวนการถวายฎีกาขอพระราชทานอภัยโทษ รวมทั้งการถอนชื่อ 3.ขอให้ชมรมผู้บริหาร กศน. และเครือข่าย กศน. รณรงค์ให้ความรู้ความเข้าใจแก่ประชาชนทั่วประเทศ ให้เข้าถึงองค์ความรู้ข้อกฎหมาย ว่าด้วยการพระราชทานอภัยโทษอย่างถ่องแท้ทั่วถึง เพื่อการปฏิบัติอย่างถูกต้อง รวมทั้งการลงชื่อคัดค้านการถวายฎีกาครั้งนี้.
</p></body>
</news>
