<teiHeader>
<fileDesc>
<titleStmt>
  <title>ประธานวิปฝ่ายค้าน กล่าวถึงพรรคภูมิใจไทยเสนอ ร่างพ.ร.บ.นิรโทษกรรม ต้องมีการหารือหลายฝ่าย  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200117&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานวิปฝ่ายค้าน กล่าวถึงพรรคภูมิใจไทยเสนอ ร่างพ.ร.บ.นิรโทษกรรม ต้องมีการหารือหลายฝ่าย</headline>
<lead></lead>
<neck></neck>
<body><p>ประธานวิปฝ่ายค้าน ระบุ การเสนอร่าง พ.ร.บ.นิรโทษกรรมของพรรคภูมิใจไทย ต้องมีการหารือหลายฝ่าย <persName>นายวิทยา บุรณศิริ</persName> ประธานวิปฝ่ายค้าน กล่าวถึงกรณีที่ พรรคภูมิใจไทยเสนอ ร่างพ.ร.บ.นิรโทษกรรม เข้าสู่การพิจาณาของสภาผู้แทนราษฎรว่า ต้องดูที่รายละเอียด แต่ที่ฟังจากเหตุผลของ<persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทยหัวหน้าพรรคภูมิใจไทย เป็นเจตนาที่ดีที่ต้องการลดความขัดแย้ง ซึ่งต้องมีการหารือหลายฝ่าย และเป็นแนวทางทางเดียวกับคณะกรรมการสมานฉันท์ฯ ที่สภาผู้แทนราษฎรพิจารณาหรือไม่ หากเป็นไปในทิศทางเดียวกันอาจจะนำมาพิจารณาเพื่อให้เป็นประโยชน์ร่วมกัน ส่วนกรณีที่สภาองค์กรวิทยุโทรทัศน์ท้องถิ่นแห่งประเทศไทยทำหนังสือร้องเรียนเรื่องคลื่นความถี่วิทยุกระจายเสียง ประธานวิปฝ่ายค้าน กล่าวว่า เป็นเรื่องน่าเห็นใจ เพราะอยู่ในช่วงรอยต่อของกฎหมายและมีการประมูลคลื่นความถี่ที่ใช้ในกิจการวิทยุกระจายเสียง ซึ่งเกรงว่าจะไม่ได้รับความเป็นธรรมจึงเรียกร้องมายังฝ่ายค้าน เพื่อติดตามการปฏิบัติหน้าที่ของรัฐบาลต่อไป</p></body>
</news>
