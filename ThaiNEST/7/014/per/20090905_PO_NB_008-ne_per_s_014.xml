<teiHeader>
<fileDesc>
<titleStmt>
  <title>ปธ. กกต.นครศรีฯ มั่นใจการเลือกตั้ง อบต.ในวันพรุ่งนี้  จะมีผู้มาใช้สิทธิ์เลือกตั้งเป็นจำนวนมาก  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050130&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ. กกต.นครศรีฯ มั่นใจการเลือกตั้ง อบต.ในวันพรุ่งนี้  จะมีผู้มาใช้สิทธิ์เลือกตั้งเป็นจำนวนมาก</headline>
<lead></lead>
<neck></neck>
<body><p>ประธาน กกต.นครศรีธรรมราช มั่นใจ การเลือกตั้ง อบต.ในวันพรุ่งนี้ จะมีผู้มาใช้สิทธิ์เลือกตั้งเป็นจำนวนมาก <persName>นายไมตรี จันทรา</persName> ประธาน กกต.จังหวัดนครศรีธรรมราช กล่าวว่า จากการตรวจสอบพบว่า อบต. 36 แห่ง จำนวน 282 เขตเลือกตั้ง ในพื้นที่ 15 อำเภอของจังหวัดนครศรีธรรมราช ที่จะต้องมีการเลือกตั้งในวันพรุ่งนี้ ได้เตรียมการเป็นไปด้วยความเรียบร้อย และได้ประสานงานกับผู้บังคับการตำรวจภูธรจังหวัดนครศรีธรรมราช จัดส่งเจ้าหน้าที่ตำรวจไปดูแลในพื้นที่ อบต. 5 แห่ง ที่มีการแข่งขันสูง เพี่อป้องปรามการซื้อสิทธิ์ขายเสียงในช่วงโค้งสุดท้าย และพยายามสร้างความเข้าใจแก่ผู้มีสิทธิ์เลือกตั้ง ให้มีจิตสำนึก นึกถึงประโยชน์ของส่วนรวม เพื่อให้การเลือกตั้งเป็นไปด้วยความสุจริตโปร่งใส ทั้งนี้ คาดว่าการเลือกตั้งจะเป็นไปด้วยความเรียบร้อย ไม่มีปัญหาเกิดขึ้น จะมีผู้มาใช้สิทธิ์เป็นจำนวนมาก ประมาณร้อยละ 60-70 ขึ้นไป มากกว่าการเลือกตั้ง ส.ส. และ สว. เพราะผู้สมัครรับเลือกตั้งอยู่ใกล้ชิดกับประชาชน ประธาน กกต.จังหวัดนครศรีธรรมราช กล่าวอีกว่า การรายงานผลการนับคะแนนเลือกตั้งของ อบต. 36 แห่ง จะส่งเข้ามาที่ สำนักงาน กกต.นครศรีธรรมราช ครบทั้งหมดไม่เกิน 24.00 น. จากนั้นจะนำเข้าสู่การพิจารณาของ กกต.นครศรีธรรมราช ตามที่ได้มีการนัดหมายในวันที่ 7 กันยายน 2552ทันที </p></body>
</news>
