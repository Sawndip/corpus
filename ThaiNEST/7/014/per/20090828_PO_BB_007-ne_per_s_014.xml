<teiHeader>
<fileDesc>
<titleStmt>
  <title>ศาลเพิกถอนคำสั่ง“จารุวรรณ"ตั้งซี 9 ไม่ชอบ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/28/news_29368510.php?news_id=29368510  </bibl>
</sourceDesc>
</fileDesc>
</teiHeader>
<news>
<headline>ศาลเพิกถอนคำสั่ง“<persName>จารุวรรณ</persName>"ตั้งซี 9 ไม่ชอบ</headline>
<lead>ศาลปกครองพิพากษาเพิกถอนคำสั่ง“<persName>คุณหญิงจารุวรรณ</persName>” ผู้ว่าการ สตง. แต่งตั้งซี 9 ตามโครงสร้างใหม่ปี 2549 ไม่ชอบด้วยกฎหมาย หลัง ผอ.สนง.กฎหมายร้องไม่ได้รับพิจารณาเป็นนิติกร 9 แต่ถูกปรับเป็นผู้ตรวจเงินแผ่นดินทั่วไป ศาลสั่งผู้ว่าการ สตง.ปรับตำแหน่งให้เหมาะสมภายใน 30 วัน นับจากคดีถึงที่สุด</lead>
<neck></neck>
<body><p>วานนี้ (27 ส.ค.) ที่ศาลปกครอง <persName>นายสุทัศน์ ทิวทอง</persName> ตุลาการศาลปกครองกลาง เจ้าของสำนวนคดีหมายเลขดำ 1487
2549 มีคำพิพากษาให้เพิกถอนคำสั่งของ<persName>คุณหญิงจารุวรรณ เมณฑกา</persName> ผู้ว่าการตรวจเงินแผ่นดิน ผู้ถูกฟ้องที่ 2 เมื่อวันที่ 10 มี.ค.2549 ที่ได้แต่งตั้ง<persName>นายอภิชัย ล้อไพบูลย์ทรัพย์</persName> ผู้ฟ้อง ดำรงตำแหน่งผู้ตรวจเงินแผ่นดิน 2 ระดับ 9 ในสายงานนักวิชาการตรวจเงินแผ่นดิน ตามโครงสร้างการแบ่งส่วนราชการภายในและการจัดอัตรากำลังตั้งแต่ระดับ 1 - 9 โดยตำแหน่งดังกล่าวเป็นการปฏิบัติเกี่ยวกับงานตรวจทั่วไปที่ไม่ตรงกับมาตรฐานตำแหน่งข้าราชการสำนักงานการตรวจเงินแผ่นดิน (สตง.) ที่ระบุให้ลักษณะงานของผู้ตรวจเงินแผ่นดินอยู่ในสายงานบริหาร ซึ่งเดิมนายอภิชัย ดำรงตำแหน่งผู้อำนวยการสำนักงานกฎหมาย (นักบริหาร 9)
โดยศาลให้<persName>คุณหญิงจารุวรรณ</persName> ผู้ถูกฟ้องที่ 2 มีคำสั่งแต่งตั้ง<persName>นายอภิชัย</persName> ผู้ฟ้อง ดำรงตำแหน่งอื่นที่เหมาะสมกับความรู้ความสามารถโดยให้นำหลักเกณฑ์และวิธีการจัดคนลงตามโครงสร้างใหม่ตามมติคณะกรรมการตรวจเงินแผ่นดิน (คตง.) ในการประชุมครั้งที่ 4
2549 เมื่อวันที่ 18 ม.ค.2549 และมติของคณะกรรมการพิจารณาแต่งตั้งบุคคลให้ดำรงตำแหน่งต่างๆ ตามโครงสร้างการแบ่งส่วนราชการภายในใหม่ มาประกอบในการพิจารณาแต่งตั้งด้วย โดยให้ดำเนินการให้แล้วเสร็จภายใน 30 วัน นับแต่วันที่คดีถึงที่สุด</p>
<p>ผู้สื่อข่าวรายงานว่า สำหรับคดีดังกล่าว ตามกฎหมายยังไม่ถือว่าคดีสิ้นสุด เนื่องจากคู่ความยังมีสิทธิยื่นอุทธรณ์คดีต่อศาลปกครองสูงสุดได้ภายใน 30 วัน
ทั้งนี้ สำหรับกรณีการแต่งตั้งโยกย้ายข้าราชการ สตง.นั้นก่อนหน้านี้ ศาลปกครองกลาง เคยมีคำพิพากษา คดีที่ <persName>คุณหญิงจารุวรรณ</persName> ผู้ว่าการ สตง. พิจารณาแต่งตั้ง <persName>น.ส.สุมิตรา เนตรสว่าง</persName> อดีตเจ้าหน้าที่ตรวจสอบภายใน 8 กลุ่มงานตรวจสอบภายใน สตง. ไปดำรงตำแหน่งนักวิชาการตรวจเงินแผ่นดิน 8 สังกัดกลุ่มตรวจสอบการเงินที่ 2 สำนักงานการตรวจเงินแผ่นดินภูมิภาคที่ 1 (จ.พระนครศรีอยุธยา) ไม่ชอบด้วยกฎหมาย โดยศาลมีพิพากษาให้เพิกถอนคำสั่ง สตง.ที่ 40
2549 ลงวันที่ 10 มี.ค. 49 เฉพาะส่วนที่แต่งตั้ง <persName>น.ส.สุมิตรา</persName> ดำรงตำแหน่งดังกล่าว</p></body>
</news>
