<teiHeader>
<fileDesc>
<titleStmt>
  <title>ครบวาระ'สภาสูง'ชิงเก้าอี้ ปธ.กมธ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 07:05:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17981  </bibl>
</sourceDesc>
</fileDesc>
</teiHeader>
<news>
<headline>ครบวาระ'สภาสูง'ชิงเก้าอี้ ปธ.กมธ.</headline>
<lead></lead>
<neck></neck>
<body><p>เมื่อวันที่ 2 ก.ย. ที่รัฐสภา <persName>นายยุทธนา ยุพฤทธิ์</persName> ส.ว.ยโสธร กล่าวถึงข่าวที่ว่า ส.ว. เลือกตั้งเคลื่อนไหวเปลี่ยนตัวประธานกรรมาธิการ (กมธ.) สามัญ วุฒิสภาเพื่อต่อรองทางการเมืองว่าตามข้อบังคับการประชุมวุฒิสภาระบุว่าตำแหน่งประธาน กมธ. จะมีวาระ 1 ปี 6 เดือน โดยจะครบกำหนดในวันที่ 1 พ.ย. ซึ่ง ส.ว. ทุกคนรับทราบดีและจะต้องมีการเลือกตั้งใหม่ คงไม่กำหนดว่าประธานคนต่อไปจะเป็น ส.ว. เลือกตั้งหรือ ส.ว.สรรหา ขณะนี้ส.ว. ทุกคนอยู่กันมากว่า 1 ปี ก็ถือว่าเป็น ส.ว. ด้วยกันไม่ได้แยกแยะว่าจะเป็น ส.ว. แบบไหนเมื่ออยู่ในคณะกรรมาธิการเดียวกันก็ทำงานร่วมกันอย่างดี ส่วนข่าวที่ว่ามีความเคลื่อนไหวกดดันตำแหน่งประธานวุฒิสภาหรือเพื่อต่อ รองกับรัฐบาลนั้นไม่มี โดยเฉพาะตัวประธานวุฒิสภายังทำหน้าที่อยู่และคนที่จะชิงตำแหน่งก็ยังไม่มีใครแสดงตัว ดังนั้นข่าวที่ออกมาเป็นเรื่องที่ใครจะคิดก็ได้</p>
<p><persName>นายเกชา ศักดิ์สมบูรณ์</persName> ส.ว.ราชบุรี กล่าวว่า ส.ว. ทุกคนมีสิทธิที่จะเป็นประธานกันได้ทุกคน ดังนั้นข่าวที่ออกมาว่ามีการกดดันต่อรอง ตนคิดว่าเป็นผู้ไม่หวังดี สร้างความแตกแยกและเสียหายให้กับวุฒิสภา</p>
<p><persName>นายเรืองไกร ลีกิจวัฒนะ</persName> ส.ว.สรรหา กล่าวว่า การเปลี่ยนตัวประธาน กมธ. เป็นเรื่องปกติที่เป็นไปตามข้อบังคับ ซึ่งตนไม่ทราบว่าตำแหน่ง นี้มีสิทธิพิเศษและสำคัญมากน้อยขนาดไหน ถึงต้องมีการเคลื่อนไหวล็อบบี้กัน และการที่บอกว่าจะเป็นการเปลี่ยนขั้วอำนาจนั้น เป็นเรื่องที่คิดกันได้ แต่ ตนไม่เห็นว่าจะมีอะไร.
</p></body>
</news>
