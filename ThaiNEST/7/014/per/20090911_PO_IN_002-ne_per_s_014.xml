<teiHeader>
<fileDesc>
<titleStmt>
  <title>กกต.เชื่อ'ชัย'จะส่ง13 ส.ส.ปชป.ให้ศาลรธน.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-11 16:57:57  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189294  </bibl>
</sourceDesc>
</fileDesc>
</teiHeader>
<news>
<headline>กกต.เชื่อ'<persName>ชัย</persName>'จะส่ง13 ส.ส.ปชป.ให้ศาลรธน.</headline>
<lead>ประธาน กกต. เชื่อ ประธานสภา จะส่งเรื่อง 13 ส.ส.พรรคประชาธิปัตย์ ถือหุ้นสัมปทานรัฐ ให้ศาลรัฐธรรมนูญในเวลาอันสมควร</lead>
<neck></neck>
<body><p><persName>นายอภิชาต สุขัคคานนท์</persName> ประธานกรรมการการเลือกตั้ง หรือ กกต. กล่าวว่า กกต. ไม่จำเป็นต้องเร่งให้ <persName>นายชัย ชิดชอบ</persName> ประธานสภาผู้แทนราษฎร ส่งสำนวนที่ กกต. วินิจฉัยให้ 13 ส.ส.พรรคประชาธิปัตย์ สิ้นสภาพ เนื่องจากถือครองหุ้นในกิจการสื่อ และบริษัทที่ได้รับสัปทานกับรัฐ ให้กับศาลรัฐธรรมนูญ เพราะเชื่อว่าประธานสภาผู้แทนราษฎร จะดำเนินการตามเวลาอันสมควร ส่วนกรณี สำนวนการวินิจฉัยให้ 16 ส.ส.พรรคฝ่ายค้าน และพรรคร่วมรัฐบาล สิ้นสภาพในกรณีเดียวกันนี้นั้น ได้เร่งกำชับให้เจ้าหน้าที่ดำเนินการจัดทำสำนวนให้เรียบร้อยแล้ว อย่างไรก็ตาม การที่ ส.ส. ที่ถูก กกต.วินิจฉัย จะไปร้องต่อศาลปกครองนั้น ตนไม่ได้มองว่าเป็นการยื้อเวลา แต่ทั้งนี้ เห็นเป็นเรื่องสำคัญที่เกี่ยวกับสถานภาพของ ส.ส. ที่ต้องให้โอกาสในการดำเนินการ ขณะเดียวกัน ก็ไม่ได้มีข้อกฎหมายใดห้ามไว้ นอกจากนี้ ประธาน กกต. ยังกล่าวถึงการได้มา ซึ่ง ส.ส.ด้วยว่า การเลือกตั้งแบบเขตเดียว คงจะทำให้การซื้อเสียงยากขึ้น แต่ทั้งนี้ หากจะมีการเปลี่ยนกลับไปเป็นการเลือกตั้งแบบเขตเดียว เบอร์เดียว และสภาเห็นว่าเหมาะสม กกต. ก็พร้อมที่จะปฏิบัติตาม พร้อมกันนี้<persName>นายอภิชาต</persName> ปฏิเสธที่จะแสดงความคิดเห็นว่า ถึงเวลาที่เหมาะสมหรือไม่ หากมีการแก้ไขรัฐธรรมนูญ 
</p></body>
</news>
