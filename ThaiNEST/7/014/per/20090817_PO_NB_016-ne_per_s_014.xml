<teiHeader>
<fileDesc>
<titleStmt>
  <title>ที่ประชุมสภาความมั่นคงแห่งชาติ เตรียมเสนอ ครม. ดูแลบุตรแรงงานต่างด้าว  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170263&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมสภาความมั่นคงแห่งชาติ เตรียมเสนอ ครม. ดูแลบุตรแรงงานต่างด้าว</headline>
<lead></lead>
<neck></neck>
<body><p>ที่ประชุมสภาความมั่นคงแห่งชาติ เตรียมเสนอคณะรัฐมนตรี ดูแลบุตรแรงงานต่างด้าว พร้อมกำชับเจ้าหน้าที่ สร้างความเป็นธรรมในการทำงาน ในพื้นที่ 3 จังหวัดชายแดนภาคใต้ <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี กล่าวภายหลังเสร็จสิ้นการประชุมสภาความมั่นคงแห่งชาติ ที่ตึกสันติไมตรี ทำเนียบรัฐบาลว่า ที่ประชุมได้รับทราบและพิจารณาหาแนวทางในการกำหนดนโยบายเรื่องต่างๆ ให้มีความชัดเจนมากขึ้น โดนพิจารณาเรื่องการจัดระเบียบ และกำหนดยุทธศาสตร์ในการจัดกลุ่มแรงงานต่างด้าว ทั้งในกลุ่มที่มีอยู่เดิม และกลุ่มที่เข้ามาใหม่ ซึ่งที่ประชุมเตรียมเพิ่มการดูแลบุตรแรงงานต่างด้าว เสนอเข้าที่ประชุมคณะรัฐมนตรีเห็นชอบ ก่อนมีการจัดระเบียบอย่างจริงจัง และได้รับทราบแนวทางการจัดตั้งหน่วยงานเฉพาะกิจในการดูแลปัญหาการหลบหนีเข้าเมืองทางทะเล ซึ่งจะมีการกำหนดแนวทางที่ชัดเจนมากขึ้น และนำกฎหมายทางทะเลมาบังคับใช้มากขึ้นด้วย ทั้งนี้ ที่ประชุมยังได้รับทราบปัญหาความมั่นคงในพื้นที่ 3 จังหวัดชายแดนภาคใต้ ที่รายงานถึงสถานการณ์ที่มีแนวโน้มดีขึ้น สถิติในการก่อเหตุลดลง แต่ยังคงเฝ้าระวัง และเน้นย้ำให้เจ้าหน้าที่ทำงานอย่างเป็นธรรม และทำงานร่วมกับองค์กรต่างประเทศมากขึ้น เพื่อให้เกิดความโปร่งใส และสร้างเครือข่ายการทำงานร่วมกับภาคประชาชนมากขึ้นด้วย</p></body>
</news>
