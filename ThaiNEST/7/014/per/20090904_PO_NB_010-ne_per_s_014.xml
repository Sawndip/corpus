<teiHeader>
<fileDesc>
<titleStmt>
  <title>"สุเทพ" เผย ปชป. ขับสมาชิก 4 รายที่เกี่ยวข้องกับการทุจริตโครงการชุมชนพอเพียง ออกจากการเป็นสมาชิกพรรค  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040039&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" เผย ปชป. ขับสมาชิก 4 รายที่เกี่ยวข้องกับการทุจริตโครงการชุมชนพอเพียง ออกจากการเป็นสมาชิกพรรค</headline>
<lead></lead>
<neck></neck>
<body><p>เลขาธิการพรรคประชาธิปัตย์ เผย คณะกรรมการบริหารพรรคประชาธิปัตย์ มีมติให้ขับสมาชิก 4 รายที่เกี่ยวข้องกับการทุจริตโครงการชุมชนพอเพียง ออกจากการเป็นสมาชิกของพรรค <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ในฐานะเลขาธิการพรรคประชาธิปัตย์ กล่าวถึงการประชุมคณะกรรมการบริหารพรรคประชาธิปัตย์ เมื่อช่วงเช้าวันนี้ ว่า มีวาระเรื่องงบประมาณของพรรคในปีต่อไปซึ่งจำเป็นที่จะต้องพิจารณาเร่งด่วน เนื่องจากสมาชิกของพรรคมีความพร้อมที่จะประชุมกันในวันนี้ รวมทั้งยังมีการพิจารณาเรื่องของการลงโทษทางวินัยกับสมาชิกของพรรค 4 รายที่เข้าไปมีส่วนในการทุจริตโครงการชุมชนพอเพียง โดยจากการสรุปผลการสอบสวนเสนอแก่คณะกรรมการบริหารพรรค มีมติให้ขับสมาชิกทั้ง 4 รายออกจากการเป็นสมาชิกของพรรค ทั้งนี้ เชื่อว่าการลงโทษสมาชิกทั้ง 4 รายในครั้งนี้ จะไม่กระทบต่อการสืบสวนหาผู้ที่กระทำผิดรายอื่นๆ <persName>นายสุเทพ เทือกสุบรรณ</persName> ยังปฏิเสธที่จะแสดงความเห็นกรณีที่มีกระแสข่าวว่า <persName>นายนิพนธ์ พร้อมพันธุ์</persName> เลขาธิการนายกรัฐมนตรี ร่วมรับประทานอาหารกับบุคคลในคณะกรรมการนโยบายตำรวจแห่งชาติ หรือ ก.ต.ช. โดยกล่าวเพียงว่าคงต้องถามกับ <persName>นายนิพนธ์</persName> เอง 
 
</p></body>
</news>
