<teiHeader>
<fileDesc>
<titleStmt>
  <title>นายกฯเผยถึงมาตรการช่วยเหลือปชช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 12:12:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12648  </bibl>
</sourceDesc>
</fileDesc>
</teiHeader>
<news>
<headline>นายกฯเผยถึงมาตรการช่วยเหลือปชช.</headline>
<lead></lead>
<neck></neck>
<body><p>เมื่อเวลา 10.00 น. วันนี้(6 ส.ค.) <persName>นายอภิสิทธิ์ เวชชาชีวะ</persName> นายกรัฐมนตรี แถลงผลงานรัฐบาลในรอบ 6 เดือน ผ่านสถานีวิทยุโทรทัศน์แห่งประเทศไทย ระบุถึงมาตรการช่วยเหลือประชาชนว่า กลุ่มแรกที่ได้เราช่วยเหลือคือ เด็ก เยาวชนและผู้ปกครอง ซึ่งรัฐบาลได้บรรเทาค่าใช้จ่ายพร้อมกับการวางรากฐานสำคัญที่สุด ผ่านนโยบายเรียนฟรี 15 ปี ซึ่งเด็ก 12 ล้านคนได้ประโยชน์ รัฐบาลสนับสนุนอุปกรณ์การเรียน ตำราเรียน ลดรายการเรียกเก็บ ไม่ให้เก็บค่าใช้จ่ายการศึกษาชั้นพื้นฐาน กลุ่มสอง รัฐบาลได้ให้เบี้ยยังชีพแก่ผู้สูงอายุจำนวน 500 บาทต่อเดือน ซึ่งมีผู้ขอใช้สิทธิ์แล้ว 3.5 ล้านคน และจะเดินหน้าต่อไป โดยจะเปิดให้ผู้ที่มีอายุเกิน 60 ปี ขึ้นทะเบียนรอบใหม่ในเดือนกันยายน</p>
<p>นายกรัฐมนตรี กล่าวต่อว่า ส่วนกลุ่มเกษตรกรนั้น รัฐบาลจะยกเลิกการแทรกแซงราคาพืชผล และเปลี่ยนเป็นการขึ้นทะเบียนแทน ขณะที่ผู้ว่างงาน ก็มีโครงการต้นกล้าอาชีพรองรับ  สามารถสร้างงานอีกจำนวนมาก ทั้งนี้ สำหรับประชาชนทั่วไป รัฐบาลมีมาตรการลดค่าครองชีพ 5มาตรการ ประกอบด้วย มาตรการใช้บริการน้ำ ไฟ ฟรี 8 ล้านครัวเรือน รถเมล์ รถไฟ และลดราคาแก๊สหุงต้ม.
</p></body>
</news>
