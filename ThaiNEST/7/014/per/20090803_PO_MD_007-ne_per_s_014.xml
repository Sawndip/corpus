<teiHeader>
<fileDesc>
<titleStmt>
  <title>"พัชรวาท"เมินข้อหาป.ป.ช. "จักรทิพย์"ยันบริสุทธิ์ ไม่มีเอี่ยวสลาย7ตุลาฯ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 20:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000087935  </bibl>
</sourceDesc>
</fileDesc>
</teiHeader>
<news>
<headline>"<persName>พัชรวาท</persName>"เมินข้อหาป.ป.ช. "<persName>จักรทิพย์</persName>"ยันบริสุทธิ์ ไม่มีเอี่ยวสลาย7ตุลาฯ</headline>
<lead></lead>
<neck></neck>
<body><p><persName>นายวิชา มหาคุณ</persName> กรรมการป้องกันและปราบปรามการทุจริตแห่งชาติ (ป.ป.ช.)ในฐานะผู้รับผิดชอบสำนวนการไต่สวนคดีเจ้าหน้าที่ตำรวจการสลายการชุมนุมกลุ่มพันธมิตรประชาชนเพื่อประชาธิปไตย ที่หน้ารัฐสภา เมื่อวันที่ 7 ต.ค. เปิดเผยว่า เมื่อวานนี้ (3 ส.ค.) <persName>พล.ต.ต.จักรทิพย์ ชัยจินดา</persName> รองผบช.น. และ<persName>พล.ต.ต.วิบูลย์ บางไม้</persName> รอง ผบช.น. ได้เดินทางเข้ามารับทราบข้อกล่าวหา และให้ปากคำเบื้องต้นเป็นที่เรียบร้อยแล้ว โดยมีการอ้างพยานเพิ่มเติมหลายปาก</p>
<p>อย่างไรก็ตาม <persName>พ.ต.ต.วิบูลย์</persName> จะส่งข้อมูลเป็นลายลักษณ์อักษร มาให้ป.ป.ช.อีกครั้งหนึ่ง ซึ่งมีกำหนดระยะเวลา 15 วัน ตามกฏหมาย</p>
<p>ส่วน<persName>พล.ต.อ.พัชรวาท วงษ์สุวรรณ</persName> ผบ.ตร. ได้แจ้งขอเลื่อนการรับทราบข้อกล่าวหา และให้ปากคำ ตามที่ป.ป.ช. แจ้งข้อกล่าวหาเพิ่มเติม ตามมาตรา 157 ผู้ใดเป็นเจ้าพนักงาน ปฎิบัติหรือละเว้นการปฎิบัติหน้าที่โดยมิชอบ เพื่อให้เกิดความเสียหายแก่ผู้หนึ่งผู้ใด หรือปฎิบัติหรือละเว้นการปฎิบัติหน้าที่โดยทุจริต ต้องระวางโทษจำคุก ตั้งแต่หนึ่งปีถึงสิบปี หรือปรับตั้งแต่ สองพันบาทถึ่งสองหมื่นบาท หรือทั้งจำทั้งปรับ ซึ่งป.ป.ช.ได้แจ้งให้ <persName>พล.ต.อ.พัชรวาท</persName> มารับทราบข้อกล่าวหาเพิ่มอีกครั้ง ในวันที่ 5 ส.ค.นี้ หากไม่มาตามที่ป.ป.ช.กำหนด ทางป.ป.ช. จำเป็นต้องส่งจดหมายไปที่บ้าน เพื่อแจ้งให้รับทราบข้อกล่าวหาดังกล่าว</p>
<p>ด้าน <persName>พล.ต.ต.จักรทิพย์ ชัยจินดา</persName> รอง ผบช.น. ให้สัมภาษณ์ภายหลังการเดินทางเข้ารับทราบข้อกล่าวหาของป.ป.ช. กรณีมีส่วนร่วมในการสั่งการให้ใช้กำลังสลายการชุมนุมกลุ่มพันธมิตรประชาชนเพื่อประชาธิปไตย เมื่อวันที่ 7 ตุลาคม 2551 ว่า ตนไม่มีส่วนเกี่ยวข้องหรือสั่งการใดๆเลย และไม่ได้รับคำสั่งจากใคร ตนไปสั่งเกตการณ์ การที่ต้องมาในวันนี้ คงมีใครกล่าวอ้างเพื่อให้เข้ามาชี้แจง หักล้างไปตามระบบ</p>
<p> เมื่อถามว่าคิดอย่างไร เมื่อเจ้าหน้าที่ตำรวจปฏิบัติตามหน้าที่ แต่กลับโดนป.ป.ช.แจ้งข้อกล่าวหา <persName>พล.ต.ต.จักรทิพย์</persName> กล่าวว่า ก็มีส่วนบ้าง แต่ไม่ถึงกับหนักใจ แต่จะบอกว่าเบาใจก็คงไม่ได้ ก็ต้องว่ากันไปตามพยานหลักฐาน แต่ตนยืนยันว่าไม่ได้สั่งการ</p>
<p> ส่วนการถูกแจ้งข้อกล่าวหาครั้งนี้ จะเป็นอุปสรรคในการปฏิบัติหน้าที่ต่อไปหรือไม่นั้น <persName>พ.ต.ต.จักรทิพย์</persName> กล่าวว่า ถ้าให้เลือกได้ตนก็ไม่ทำแล้ว ไม่อยากอยู่ในตำแหน่งนี้แล้ว ยังไม่มีอะไรมารองรับชัดเจน ถ้ามีอะไรมารองรับชัดเจนก็อีกเรื่องหนึ่ง ถ้าเลือกได้ก็จะไปทำหน้าที่อื่น ใครไม่โดนก็ไม่รู้ ต้องให้โดนดูบ้าง</p>
<p> อย่างไรก็ตาม ตนไม่คิดว่าตกเป็นเหยื่อทางการเมือง เพราะไม่มีประเด็นเข้ามาเกี่ยวข้อง ทางป.ป.ช. เขาก็ว่าของเขาไป</p>
<p> เมื่อถามว่าจะมีการดำเนินการอย่างไรในการต่อสู้คดี <persName>พ.ต.ต.จักรทิพย์</persName> กล่าวว่า ต้องรอพิจารณาอีกทีว่า ถูกแจ้งข้อกล่าวหาอะไรบ้าง อะไรที่เป็นธรรมหรือไม่เป็นธรรม ก็ว่ากันต่อไป </p></body>
</news>
