<teiHeader>
<fileDesc>
<titleStmt>
  <title>'มาร์ค'ยันต้องได้ชื่อผบ.ตร.คนใหม่ภายใน ส.ค.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-23 11:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15839  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>'ยันต้องได้ชื่อผบ.ตร.คนใหม่ภายใน ส.ค.</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 11.00 น. วันนี้ (23 ส.ค.) <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึง คุณสมบัติของผู้บัญชาการตำรวจแห่งชาติคนใหม่ ในรายการ “เชื่อมั่นประเทศไทยกับ<persName>นายกฯ อภิสิทธิ์</persName>” ซึ่งออกอากาศล่าช้า เนื่องจากเกิดความขัดข้องทางสัญญาณการถ่ายทอดสดว่า บุคคลที่เสนอชื่อให้เป็น ผบ.ตร.คนใหม่นั้น จะต้องมีคุณสมบัติ คือ 1.ทำความขัดแย้งภายในให้ลดลงได้ เป็นบุคคลที่ได้รับการยอมรับนับถือจากทุกฝ่าย  2.ลักษณะภายนอกได้รับการยอมรับในความเป็นกลางทางด้านการเมือง สำหรับมติคณะกรรมการนโยบายตำรวจแห่งชาติ (ก.ต.ช.) ที่ไม่เห็นด้วยกับบุคคลที่ตนเสนอชื่อไปนั้น เป็นเรื่องปกติที่ความเห็นต่างกันได้ แต่เป็นเรื่องที่ต้องทำงานต่อไป</p>
<p>"ทั้งนี้ ก่อนเสนอชื่อ ได้สอบถามไปยังตำรวจหลายคน รวมทั้งเชิญบุคคลต่าง ๆ เพื่อสอบถามถึงคุณลักษณะของบุคคลที่จะมาเป็น ผบ.ตร.คนใหม่ อย่างไรก็ตาม ตั้งใจอยากจะให้เรื่องดังกล่าวเสร็จภายในเดือน ส.ค.นี้" นายกฯ กล่าว.</p></body>
</news>
