<teiHeader>
<fileDesc>
<titleStmt>
  <title>อนุก.ตร.ชงเชือด'พัชรวาท'และพวก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/05/news_29415044.php?news_id=29415044  </bibl>
</sourceDesc>
</fileDesc>
</teiHeader>
<news>
<headline>อนุก.ตร.ชงเชือด'<persName>พัชรวาท</persName>'และพวก</headline>
<lead>อนุ ก.ตร.คณะพิเศษ ระบุต้นตอซื้อขายตำแหน่งตำรวจเกิดจากการแต่งตั้งโยกย้าย ยกเว้นหลักเกณฑ์เกือบ 3,000 ตำแหน่ง เมื่อปี 2551 เตรียมเสนอรองนายกรัฐมนตรีเอาผิด ผบ.ตร. และพวก "สเตทเมนท์" มัดโอนเงิน 3.4 ล้านบาท และถอนเงินออกไปหลายครั้ง โดยจากการสืบสวนทางลับ พบว่าเงินที่ผู้วิ่งเต้นตำแหน่ง โอนเข้ามา ระดับรอง ผกก. ขึ้น ผกก. ในภาค 7 ด้าน นายกฯ ไม่หนักใจการประชุม ก.ต.ช.ในสัปดาห์หน้า เพื่อเสนอชื่อ ผบ.ตร. คนใหม่ ระบุไม่ขอพูดเรื่องชื่อบุคคล หวั่นเป็นปัญหา ย้ำจุดยืนไม่เคยเปลี่ยน</lead>
<neck></neck>
<body><p>ที่ สำนักงานตำรวจแห่งชาติ วานนี้ (4 ก.ย.) <persName>พล.ต.ท.เหมราช ธารีไทย</persName> คณะกรรมการข้าราชการตำรวจ (ก.ตร.) ผู้ทรงคุณวุฒิ เป็นประธานคณะอนุกรรมการ ก.ตร. แทน <persName>นายสมศักดิ์ บุญทอง</persName> ก.ตร.ผู้ทรงคุณวุฒิ เพื่อตรวจสอบข้อเท็จจริงการซื้อขายตำแหน่ง ซึ่งเป็นวันที่สรุปผลการตรวจสอบข้อเท็จจริง โดยวานนี้ มี<persName>พล.ต.ท.สุวัฒน์ จันทร์อิทธิกุล</persName> ผช.ผบ.ตร. ซึ่งเป็นผู้จัดทำบัญชีการแต่งตั้ง <persName>พล.ต.ต.ชนาภัทร เชยสมบัติ</persName> ผบก.กพ. เข้าชี้แจงเป็นครั้งที่สอง และ<persName>พล.ต.ท.รชต เย็นทรวง</persName> จเรตำรวจ (สบ8) ให้ปากคำให้ฐานะ อดีต ผบ.ช.ภ.6 เข้าชี้แจงข้อมูล รวมทั้งมี <persName>พ.ต.ท.วีระยศ ชื่นกลิ่นธูปศิริ</persName> รองผกก.ป.สภ.แก่งกระจาน จ.เพชรบุรี ให้หลักฐานเกี่ยวกับการรับจ่ายเงินในสมุดบัญชีธนาคารหรือ สเตทเมนท์ ที่ <persName>พ.ต.ท.วีระยศ</persName> อ้างว่าเป็นบัญชีของพลเมืองดีคนหนึ่งที่ให้มาเป็นหลักฐานว่า มีการโอนเงินเพื่อซื้อขายตำแหน่ง โดยการประชุมใช้เวลาประมาณ 3 ชั่วโมง</p>
<p><persName>พล.ต.อ.นพดล สมบูรณ์ทรัพย์</persName> โฆษกคณะอนุ ก.ตร. เปิดเผยผลการประชุม ว่า การสรุปผลตรวจสอบข้อเท็จจริงได้มีการลงความเห็นเมื่อวันพุธ 2 ก.ย. ที่ผ่านมาแล้ว โดยสรุปข้อมูลที่ได้จากการสอบปากคำนายตำรวจผู้ใหญ่หลายท่าน ทั้ง ผบ.ตร. ผช.ผบ.ตรง ผู้บัญชาการเกือบทุกกองบัญชาการ พยานที่เกี่ยวข้องที่ถูกกล่าวอ้างไว้ และพยานที่ร้องทุกข์ขอความเป็นธรรมไว้ รวมทั้งสิ้น 80 ปาก
"คณะกรรมการมีความเห็นว่าพยานหลักฐานทั้งหมดมีความชัดเจนเพียงพอ ที่จะลงความเห็นได้ ส่วนวันนี้มีการสอบปากคำเพิ่มเติมอีก 3 ปาก รวมทั้ง<persName>พ.ต.ท.วีระยศ</persName> นำข้อมูลมาให้อีกส่วนหนึ่ง อาจจะต้องรอความเห็นจาก <persName>นายสมศักดิ์</persName> ในฐานะประธานอนุฯ ก.ตร. อีกครั้ง ในวันจันทร์ที่ 7 ก.ย. นี้ เวลา 10.30 น. เพื่อพิจารณาข้อมูลเพิ่มเติม"
ผู้สื่อข่าวถามว่า ข้อมูลที่ได้วันนี้ จะทำให้การลงความเห็นในวันพุธที่ผ่านมาเปลี่ยนแปลงไปหรือไม่ <persName>พล.ต.อ.นพดล</persName> กล่าวว่า โดยพื้นที่ไม่เปลี่ยนแปลง แต่มีอะไรที่น่าสนใจมากขึ้น คิดว่าเป็นประโยชน์เพิ่มเติมในการพิจารณา</p>
<p>ต่อข้อถามอีกว่าเป็นข้อมูลจากสเตทเมนท์หรือไม่ <persName>พล.ต.อ.นพดล</persName> กล่าวว่า ยังไม่สามารถตรวจสอบได้ว่า สเตทเมนท์ ที่ <persName>พ.ต.ท.วีระยศ</persName> กล่าวอ้างนั้น สัมพันธ์กับผู้ใด จะสามารถมีการนำเงินไปมอบให้กับผู้ใดเพื่อจัดสรรตำแหน่งให้ใครนั้น ตรงนี้อาจให้คณะกรรมการชุดอื่นตรวจสอบต่อไป เนื่องจาก คณะกรรมการชุดนี้ทำงานมาเยอะแล้ว ตรวจสอบพยานไปแล้ว 80 ปาก ซึ่งเป็นผู้ใหญ่ทั้งนั้น ซึ่งก็ยืนยันว่า คณะอนุกรรมการชุดนี้ เป็นคณะกรรมการที่เป็นผู้หลักผู้ใหญ่ทั้งนั้น</p>
<p>ผู้สื่อข่าวถามว่าสรุปว่ามีการซื้อขายตำแหน่งหรือไม่ <persName>พล.ต.อ.นพดล</persName> กล่าวต่อว่า ยังไม่พูดตอนนี้ แต่ขณะนี้เราได้พบข้อเท็จจริงในการแต่งตั้งครั้งที่แล้ว ที่ไม่เป็นไปตามกฎ ก.ตร. ต้องมีเสนอขออนุมัติยกเว้น เนื่องจาก กฎ ก.ตร. ปี 2549 ได้มอบอำนาจให้ ผบ.ตร. ก็เลยใช้อำนาจตรงนั้นอนุมัติยกเว้นไปถึง 2,912 ตำแหน่ง ซึ่งอยู่ในทุกกองบัญชาการ โดย บช.น. เยอะที่สุดจำนวน 347 ตำแหน่ง ตามด้วย บช.ภ. 1 จำนวน 325 ตำแหน่ง ซึ่งมากมายมหาศาลจริงๆ ทำไมต้องยกเว้นกันมากมายขนาดนั้น
"ตำรวจนั้นมีหน้าที่ปราบปรามอาชญากรรม ดูแลทุกข์สุขประชาชน ก่อนที่จะทำได้ นั้น ต้องมีความชำนาญ นอกจากมีความชำนาญแล้ว ต้องรู้พื้นที่ รู้ว่าใครเป็นคนดีไม่ดี ลูกน้องคนไหนทำงานได้ ไม่ได้ ต้องได้รับการยอมรับนับถือจากบุคคลในพื้นที่จึงจะสามารถทำงานได้ นี่คือหลักที่ ก.ตร. ระลึกไว้ และต้องระลึกถึงกฎ ก.ตร. ปี 2549 ไว้ว่า ตำรวจในพื้นที่ต้องอยู่ครบ 2 ปีก่อนที่จะพิจารณาแต่งตั้งโยกย้าย ถ้าหากจะปรับเปลี่ยนโยกย้ายในระดับเดียวกัน ต้องทำให้น้อยที่สุด และเพื่อประโยชน์ทางราชการเป็นอย่างยิ่ง เพื่อที่จะได้ทำงาน รู้จักพื้นที่ เว้นแต่ตำรวจท่านนั้นได้กระทำความผิด หากอยู่ในพื้นที่ต่อไปจะทำให้เกิดความเสียหายจึงจะย้ายได้ แต่ผู้มีอำนาจได้ใช้ข้ออ้างที่บอกว่า เพื่อประโยชน์ทางราชการในการโยกย้ายทั้ง 2,912 คน จึงเป็นที่ไปที่มาว่า ตำรวจรู้สึกไม่มีความมั่นคง เมื่อมีการโยกย้ายจึงวิ่งเข้าหาผู้บังคับบัญชา แทนที่จะวิ่งเข้าหาประชาชน" <persName>พล.ต.อ.นพดล</persName> กล่าว</p>
<p>อย่างสถานที่ตำรวจก็ไม่เท่ากัน มีทั้งเกรด เอ บี ซี อย่างเอ ก็มีความสะดวกสบาย การที่ถูกย้ายจากพื้นที่ก็ทำให้ครอบครัวลำบากเพราะบางคนต้องดูแลครอบครัว ภรรยา หากย้ายเขาไปก็ไม่มีอันทำงาน ก็ต้องมาดูแลครอบครัวอีก ก็เลยไปวิ่งหาผู้บังคับบัญชา หรือ คนอื่น ก็เหมือนกับหลักฐาน ที่ <persName>พ.ต.ท.วีระยศ</persName> นั้น อ้างว่า มีการวิ่งไปหาบุคคลที่รู้จักผู้บังคับบัญชา จึงเป็นที่ไปที่มาของปัญหาเรื่องการซื้อขายตำแหน่ง</P>
<p>รับเสนอเอาผิด<persName>พล.ต.อ.พัชรวาท</persName></p>
<p>ผู้สื่อข่าวถามย้ำว่า จะเสนอความผิดเพิ่มเติม ต่อ <persName>พล.ต.อ.พัชรวาท วงษ์สุวรรณ</persName> ผบ.ตร.หรือไม่ <persName>พล.ต.อ.นพดล</persName> กล่าวว่า เราต้องมี ซึ่งที่จริงสื่อก็รู้ เพราะมันเป็นระเบียบอยู่แล้ว เขาไม่อยากจะพูดเพราะอาจเป็นการล่วงเกินอำนาจของนายสุเทพ ได้ และเป็นความลับของคณะอนุฯ พูดออกไปนั้นไม่เหมาะสม
เมื่อถามย้ำว่าเป็นการใช้อำนาจหน้าที่ไม่เหมาะสมหรือไม่ <persName>พล.ต.อ.นพดล</persName> กล่าวว่า เขาเชื่อว่า สื่อมวลชนสรุปได้แต่ต้องการจะให้เขาพูดนั้น ไม่เหมาะสม จะก้าวล่วง คณะอนุฯ ก.ตร. ถ้าอยากรู้ไห้ไปถามประธาน ก.ตร. เอง
เมื่อถามว่า นอกจาก ผบ.ตร.แล้ว มีบุคคลอื่นลงนามด้วยหรือไม่ <persName>พล.ต.อ.นพดล</persName> กล่าวว่า ไม่สามารถบอกได้ แต่ก็เป็นตำรวจระดับสูง แต่ก็ไม่จำเป็นเสมอไปว่า คนที่ร่วมลงนามจะได้รับโทษ
ผู้สื่อข่าวถามว่า ได้สอบถามถึงเหตุผลว่า ทำไมโยกย้ายตำรวจถึง 2,912 ตำแหน่ง <persName>พล.ต.อ.นพดล</persName> กล่าวว่า เราได้ถามเหตุผลเหมือนกัน แต่ไม่ขอบอกในตอนนี้</p>
<p>เผยบอกปากต่อปากมีซื้อขายตำแหน่ง</p>
<p>เมื่อถามย้ำว่า มีการซื้อขายตำแหน่งจริงหรือไม่ <persName>พล.ต.อ.นพดล</persName> กล่าวว่า จำนวน 80 กว่าปากที่สอบนั้นไม่มีใครยืนยันว่า มีการจ่ายเงิน เพื่อได้ตำแหน่ง มีแต่บอกว่า เล่ากันปากต่อปากเท่านั้น
<persName>พล.ต.อ.นพดล</persName> กล่าวด้วยว่า ความมุ่งหวังของคณะอนุกรรมการนี้ จะนำไปสู่การวางกติกาการแก้ไข แต่งตั้งให้ตำรวจมีความมั่นคงในชีวิต และทำงานเพื่อประโยชน์ของประชาชนอย่างแท้จริง</p>
<p>ด้าน <persName>พ.ต.ท.วีระยศ</persName> กล่าวว่า วันนี้ได้นำสเตทเมนท์ 2 แผ่น มามอบให้คณะอนุฯ ก.ตร. โดยได้จากพลเมืองดีคนหนึ่งที่ไม่สามารถเปิดเผยได้ ในบัญชีมีการโอนเงิน ประมาณ 3.4 ล้านบาท และมีการถอนเงินออกไปหลายครั้ง การสืบสวนทางลับพบว่า เงินที่ผู้วิ่งเต้นตำแหน่ง โอนเข้ามา ระดับรองผกก. ขึ้น ผกก. ในภาค 7 ซึ่งเป็นการจ่ายเงินให้ก่อนล่วงหน้า 70% หากได้ตำแหน่งจริงจะจ่ายให้อีก 30% ซึ่งข้อมูลในส่วนนี้ อนุกรรมการสามารถตรวจสอบเส้นทางการเงินจากธนาคารได้ โดยส่วนตัวรู้ว่าใครเป็นคนทำ มีคนเกี่ยวข้อง 3 คน มีผู้สั่งการ รับงาน โอนเงิน</p>
<p>นายกฯไม่หนักใจประชุมก.ต.ช.เสนอชื่อผบ.ตร.</p>
<p>งนี้ ขอยืนยันว่าไม่มีความขัดแย้งกับ<persName>นายนิพนธ์ พร้อมพันธุ์</persName> เลขาธิการนายกรัฐมนตรี และไม่มีเรื่องที่<persName>นายนิพนธ์</persName> ยื่นใบลาออก รวมถึงไม่ทราบข่าวว่า <persName>นายนิพนธ์</persName> ไปรับประทานอาหารกับ ก.ต.ช.บางคน และมีการล็อบบี้ แต่ข่าวต่าง ๆ ที่ออกมาอาจเป็นไปได้ว่าตำแหน่ง ผบ.ตร.มีความสำคัญ จึงทำให้มีการวิพากษ์วิจารณ์กันไป
"การประชุม ก.ต.ช.ครั้งหน้า เพราะเหตุผลต่างๆ ของตำแหน่งนี้มีความชัดเจนในตัวเอง มาถึงวันนี้จุดยืนของผมไม่มีเปลี่ยนสักเรื่องไม่ว่าจะเป็นเรื่องไหน" นายกฯ กล่าว
ผู้สื่อข่าวถามว่าจะยังคงเสนอชื่อ <persName>พล.ต.อ.ปทีป ตันประเสริฐ</persName> จเรตำรวจ เป็น ผบ.ตร.เหมือนเดิมหรือไม่ <persName>นายอภิสิทธิ์</persName> กล่าวว่า ไม่ขอพูดเรื่องชื่อ เพราะจะเป็นปัญหา แต่ขอยืนยันว่าเขาดูข้อมูลรอบด้าน และพร้อมทำความเข้าใจ ซึ่งตามกฎหมายเขาเป็นคนเสนอชื่อ ผบ.ตร.คนใหม่ ส่วน ก.ต.ช.เป็นคนให้ความเห็นชอบ
</p>
<p>"<persName>สุเทพ</persName>"ปัดตอบ"<persName>นิพนธ์</persName>"ล็อบบี้ก.ต.ช.หนุน"<persName>จุมพล</persName>"</p>
<p>ด้าน <persName>นายสุเทพ เทือกสุบรรณ</persName> รองนายกรัฐมนตรี กล่าวถึงกรณีที่มีรายงานข่าวระบุว่า<persName>นายนิพนธ์ พร้อมพันธุ์</persName> นัดรับประทานอาหารและหารือกับกรรมการ ก.ต.ช.บางคนเพื่อหารือเกี่ยวกับการแต่งตั้ง ผบ.ตร. และคาดว่าในสัปดาห์ที่ 2 จะมีการประชุม ก.ต.ช. ได้ตัวผบ.ตร.คนใหม่ ว่า ได้เรียนแล้วว่า ไม่ค่อยอยากจะพูดเรื่องนี้แล้ว ถ้าอยากจะได้ข่าวเกี่ยวกับ<persName>นายนิพนธ์</persName> ก็ช่วยกรุณาไปถาม<persName>นายนิพนธ์</persName> เอง
เมื่อถามว่า ในส่วนของการประสานงานระหว่างท่านกับ<persName>นายชวรัตน์ ชาญวีรกูล</persName> รมว.มหาดไทย และหัวหน้าพรรคภูมิใจไทย ข้อมูลยังเป็นข้อมูลพื้นฐานเดิมยังไม่มีการเปลี่ยนแปลงใช่หรือไม่ <persName>นายสุเทพ</persName> กล่าวว่า เขาก็ยังคุยกับเขาเหมือนเดิมทุกอย่าง</p></body>
</news>
