<teiHeader>
<fileDesc>
<titleStmt>
  <title>ปาระเบิดกลางงานเปิดศูนย์เรารักพระเจ้าอยู่หัวที่เชียงใหม่  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230105&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปาระเบิดกลางงานเปิดศูนย์เรารักพระเจ้าอยู่หัวที่เชียงใหม่</headline>
<lead></lead>
<neck></neck>
<body><p>เกิดเหตุปาระเบิดปิงปองเข้ากลางงานเปิดศูนย์เรารักพระเจ้าอยู่หัวที่จังหวัดเชียงใหม่ มีผู้ได้รับบาดเจ็บ 1 คน เมื่อเวลาประมาณ 14.10 น.วันนี้ (23 ส.ค.52) ได้มีกลุ่มชายฉกรรจ์สวมเสื้อสีดำ หมวกไหมพรม ประมาณ 20 คน ขับรถกระบะพร้อมเครื่องกระจายเสียงเข้าไปในพิธีเปิดศูนย์เรารักพระเจ้าอยู่หัว ถนนกองทราย ต.วัดเกตุ อ.เมือง จ.เชียงใหม่ ตรงข้ามโรงพยาบาลหมอวงศ์ โดยชายกลุ่มดังกล่าวได้ปาระเบิดปิงปอง 2 ลูกเข้าไปในงาน พร้อมขว้างก้อนหินเข้าใส่ผู้ร่วมงาน หลังจากนั้นได้เข้าทุบทำลายข้าวของ ทำให้ผู้ที่อยู่ในงานต่างวิ่งหนีเอาตัวรอด ผลปรากฏว่า <persName>นางวิลาวัลย์ ใจอินทร์</persName> ได้รับบาดเจ็บ ข้อเท้าหัก ขณะนี้รักษาตัวในโรงพยาบาลเชียงใหม่-ราม รถยนต์เสียหาย 2 คัน กระจกแตก ล่าสุด <persName>พันตำรวจเอกอักษร วงศ์ใหญ่</persName> ผู้กำกับการตำรวจภูธรแม่ปิง นำคณะพร้อมตำรวจกองพิสูจน์หลักฐานเข้าตรวจสอบที่เกิดเหตุ เพื่อหาพยานหลักฐาน สำหรับศูนย์เรารักพระเจ้าอยู่หัว มี <persName>นายไชยสิทธิ์ โฆษิตาลัย</persName> เป็นผู้อำนวยการศูนย์ ผู้ที่อยู่ในงานให้ข้อมูลว่าทางกลุ่มจัดตั้งขึ้นเพื่อเทิดทูนสถาบัน มีสมาชิกเป็นข้าราชการบำนาญ และกลุ่มทหารเสือพระราชา กลุ่มของ <persName>นายเทิดศักดิ์ เจียมกิจวัฒนา</persName> ที่เคยมีปัญหากับกลุ่ม นปช.ในอดีต โดยพบว่าในบริเวณดังกล่าวมีการตั้งกล่องรับบริจาคและจำหน่ายสินค้าของ ASTV ด้วย</p></body>
</news>
