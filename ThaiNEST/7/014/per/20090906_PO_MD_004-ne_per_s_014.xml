<teiHeader>
<fileDesc>
<titleStmt>
  <title>โพล63%หนุนรัฐบาลสู้แก้ม็อบแดง-แม้วป่วน  </title>
  <author>  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-06 19:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000103077  </bibl>
</sourceDesc>
</fileDesc>
</teiHeader>
<news>
<headline>โพล63%หนุนรัฐบาลสู้แก้ม็อบแดง-<persName>แม้ว</persName>ป่วน</headline>
<lead></lead>
<neck></neck>
<body><p>สวนดุสิตโพล สำรวจความคิดเห็นประชาชนทั่วประเทศ กรณีทางออกของ การเมืองไทย โดยพบว่า 10 เหตุการณ์ ที่ประชาชนหนักใจมากที่สุด คือ การชุมนุมเสื้อแดง มีถึงร้อยละ 21.86 ขณะที่ ร้อยละ 13.41 หนักใจการรุกเชิงข่าว ของ<persName>พ.ต.ท.ทักษิณ</persName> ร้อยละ 12.76 การคอร์รัปชั่นโครงการชุมชนพอเพียง ร้อยละ 11.82 การแก้ไขรัฐธรรมนูญ ร้อยละ 8.26 การแต่งตั้ง ผบ.ตร. ร้อยละ 7.42 หนักใจคลิปเสียงนายกรัฐมนตรี ร้อยละ 7.10 ปัญหาไฟใต้ ร้อยละ 6.24 การโต้คารม ของรัฐบาลกับฝ่ายค้าน ร้อยละ 5.9 การแตกแยกในพรรคประชาธิปัตย์ และ ร้อยละ 5.23 คืบหน้าคดียิง <persName>สนธิ ลิ้มทองกุล</persName></p>
<p>สำหรับทางออกของปัญหา ประชาชน ร้อยละ 63.02 แนะทางออกของรัฐบาล คือ ต้องต่อสู้และแก้ปัญหาต่อไป ร้อยละ 18.81 ให้ยุบสภาเลือกตั้งใหม่ ร้อยละ 10.73 ควรเร่งแก้ไขรัฐธรรมนูญ และ ร้อยละ 7.44 แนะ นายกรัฐมนตรีลาออก โดย ร้อยละ 33.46 อยากให้รัฐบาลหนักแน่น ตั้งใจบริหารประเทศต่อไป และ ร้อยละ 30.18 ฝากให้ฝ่ายค้านทำตามหน้าที่ ให้ดีที่สุด</p>
<p><persName>นพ.วรงค์ เดชกิจวิกรม</persName> รองโฆษกพรรคประชาธิปัตย์ ได้กล่าวตอบโต้ พรรคเพื่อไทยที่กล่าวหาว่า มีการบิดเบือนข้อเท็จจริง กรณีคลิปเสียงนายกรัฐมนตรี เพราะถูกตัดต่อเพียง 3 จุดว่า พรรคประชาธิปัตย์ขอยืนยันว่ามีการตัดต่อมากถึง 62 จุด โดยโปรแกรมออล่าซิตี้ที่พิสูจน์โดยกองเชี่ยวชาญพิสูจน์หลักฐาน แต่การที่ พรรคเพื่อไทยบอกว่า 3 จุด ได้ตัดต่อจากต้นฉบับ และ<persName>แพทย์หญิงคุณหญิงพรทิพย์ โรจนสุนันท์</persName> ผู้อำนวยการสถาบันนิติวิทยาศาสตร์ บอกว่ามีการตัดต่อกลางคำพูด นายกรัฐมนตรีถึง 10 จุดนั้น เห็นได้ชัดว่าทุกหน่วยงานยืนยันตรงกันว่า จุดคำพูด มีการตัดต่อทั้งหมด ตนจึงสงสัยว่าพรรคเพื่อไทยทำเพราะสร้างความเกลียดชังทางการเมืองและหวังผลชุมนุม 19 กันยายนหรือไม่ และขอให้พรรคเพื่อไทย อย่าเล่นการเมืองใต้เข็มขัดมากเกินไป</p></body>
</news>
