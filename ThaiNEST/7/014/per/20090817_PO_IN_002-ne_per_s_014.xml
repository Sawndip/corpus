<teiHeader>
<fileDesc>
<titleStmt>
  <title>วุฒิสภาผ่านพรบ.องค์กรส่วนปกครองท้องถิ่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-17 17:49:32  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185638  </bibl>
</sourceDesc>
</fileDesc>
</teiHeader>
<news>
<headline>วุฒิสภาผ่านพรบ.องค์กรส่วนปกครองท้องถิ่น</headline>
<lead>ที่ประชุมวุฒิสภา ผ่านร่าง พ.ร.บ. องค์กรส่วนปกครองท้องถิ่น ให้ผู้บริหาร ดำรงตำแหน่งได้คราวละ 4 ปี</lead>
<neck></neck>
<body><p>ที่ประชุมวุฒิสภา มีมติผ่านร่าง พ.ร.บ.เกี่ยวกับองค์กรปกครองส่วนท้องถิ่นได้แก่ร่าง พ.ร.บ.เทศบาล ร่าง พ.ร.บ.สภาตำบล และองค์กรบริหารส่วนตำบล ร่าง พ.ร.บ.องค์การบริหารส่วนจังหวัดและร่าง พ.ร.บ.ระเบียบบริหารราชการเมืองพัทยา ซึ่งมีหลักการสำคัญ ในการเสนอให้ผู้บริหารองค์กรปกครองส่วนท้องถิ่น ดำรงตำแหน่งได้คราวละ 4 ปี นับจากวันเลือกตั้ง จะไม่มีการกำหนดวาระการดำรงตำแหน่งไม่เกิน 2 วาระ หรือ 8 ปี ตามที่สมาชิกวุฒิสภาบางส่วน ขอสงวนความเห็นให้แก้ไข เนื่องจากมองว่านักการเมืองท้องถิ่น มีความสัมพันธ์ใกล้ชิด กับนักการเมืองระดับประเทศ ที่ใช้นักการเมืองท้องถิ่นเป็นหัวคะแนน โดยเกรงว่าหากสมาชิกวุฒิสภา เห็นชอบกับสาระของร่างดังกล่าว จะกลายเป็นการเมืองแบบกินรวบ ทำให้เกิดการคอรัปชั่น และทำให้ประชาธิปไตยในระดับท้องถิ่น อ่อนแอขณะที่ก่อนหน้านี้ ที่ประชุมวุฒิสภามีมติเห็นชอบร่าง พ.ร.บ.คุ้มครองการดำเนินงานของสถาบันความร่วมมือเพื่อพัฒนาเศรษฐกิจลุ่มน้ำโขง โดยไม่มีการแก้ไขเพิ่มเติม และยังเห็นชอบผ่านร่าง พ.ร.บ.แก้ไขเพิ่มเติมประมวลรัษฎากรอีกด้วย 
</p></body>
</news>
