<teiHeader>
<fileDesc>
<titleStmt>
  <title>ครม. ประกาศใช้ พรบ.ความมั่นคง ภายในเขตดุสิต ตั้งแต่วันที่ 29 ส.ค.ถึง 1 ก.ย.นี้  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250153&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม. ประกาศใช้ พรบ.ความมั่นคง ภายในเขตดุสิต ตั้งแต่วันที่ 29 ส.ค.ถึง 1 ก.ย.นี้</headline>
<lead></lead>
<neck></neck>
<body><p>คณะรัฐมนตรีประกาศใช้พระราชบัญญัติรักษาความมั่นคงภายใน เขตดุสิตตั้งแต่วันที่ 29 สิงหาคมถึง 1 กันยายนนี้ เพื่อรักษาความสงบจากการชุมนุมคนเสื้อแดง ขณะที่นายกรัฐมนตรี มั่นใจได้ผู้บัญชาการตำรวจแห่งชาติคนใหม่สัปดาห์หน้า <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า คณะรัฐมนตรีมีมติเห็นชอบประกาศใช้พระราชบัญญัติความมั่นคงภายในราชอาณาจักรในพื้นที่เขตดุสิต ระหว่างวันที่ 29 สิงหาคมถึง 1 กันยายน โดยให้<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง เป็นผู้กำกับสถานการณ์ ซึ่งจะมีการบูรณาการร่วมกันระหว่างตำรวจและทหาร เพื่อป้องกันเหตุการณ์ความวุ่นวาย และรักษาบรรยากาศของบ้านเมือง เนื่องจากทางการข่าว ยังไม่ไว้วางใจว่าอาจจะมีมือที่ 3 หรืออุบัติเหตุเกิดขึ้น จนทำให้เหตุการณ์บานปลายและกระทบต่อเศรษฐกิจ นายกรัฐมนตรียังเปิดเผยด้วยว่า ภายในสัปดาห์หน้าจะเรียกประชุมคณะกรรมการนโยบายข้าราชการตำรวจแห่งชาติ หรือ กตช. โดยมั่นใจว่า จะได้ผู้บัญชาการตำรวจแห่งชาติคนใหม่ ซึ่งเชื่อว่าเสียงจะเป็นเอกภาพและไม่เกิดเหตุการณ์ซ้ำรอย โดยยืนยันจะเสนอเพียงชื่อเดียว แต่ยังไม่ระบุว่าจะเสนอรายชื่อเดิมหรือไม่ 
 </p></body>
</news>
