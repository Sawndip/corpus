<teiHeader>
<fileDesc>
<titleStmt>
  <title>เฉลิมเตรียมแฉพิรุธคลิปเสียงนายกฯในสภา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-31 09:03:48  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187619  </bibl>
</sourceDesc>
</fileDesc>
</teiHeader>
<news>
<headline><persName>เฉลิม</persName>เตรียมแฉพิรุธคลิปเสียงนายกฯในสภา</headline>
<lead>ประธาน ส.ส.พรรคเพื่อไทย ขอให้เปิดคลิปเสียงนายกรัฐมนตรีในที่ประชุมรัฐสภา พร้อมจี้ให้นำเสียงจริงออกมายืนยัน เชื่อ นายกรัฐมนตรี ถูกหักหลังจากบุคคลใกล้ตัว</lead>
<neck></neck>
<body><p><persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย เปิดเผยว่า ในวันนี้จะหารือกับ ประธานสภาผู้แทนราษฎร เพื่อขอให้เปิดคลิปเสียงตัดต่อของ <persName>นายอภิสิทธิ์ เวชชาชีวะ</persName> นายกรัฐมนตรี โดยพร้อมที่จะทำหน้าที่ซักค้าน แสดงความคิดเห็นและข้อเท็จจริงในเรื่องนี้ เนื่องจากที่ผ่านมา มีแต่การระบุว่า คลิปดังกล่าวเป็นการตัดต่อ ดังนั้น อยากถาม นายกรัฐมนตรี หากคลิปดังกล่าวเป็นคลิปตัดต่อจริง อยากให้นำเสียงที่เป็นต้นฉบับ ออกมายืนยันว่ามีการตัดต่อเสียงในท่อนใดบ้าง ทั้งนี้ ส่วนตัวเห็นว่า คลิปดังกล่าวเกิดจากการแอบบันทึกเสียง นายกรัฐมนตรี และตัดเสียงบุคคลอื่นออกไป เพื่อเก็บไว้หักหลังนายกรัฐมนตรี จากบุคคลใกล้ตัวมากกว่า </p>
<p>นอกจากนี้ <persName>ร.ต.อ.เฉลิม</persName> ยังกล่าวถึงกรณีที่รัฐบาลประกาศใช้ พ.ร.บ.ความมั่นคง จนถึงวันที่ 5 กันยายน ว่า การประกาศ พ.ร.บ.ความมั่นคง ในสถานการณ์ปกติ จะส่งผลกระทบต่อความเชื่อมั่นในสายตาต่างประเทศ ดังนั้น อยากถามรัฐบาลว่า หากกลุ่มคนเสื้อแดง ประกาศเลื่อนการชุมนุมออกไปอีกครั้ง รัฐบาลก็จะประกาศ พ.ร.บ. ดังกล่าวต่อไปด้วยหรือไม่</p>
<p><persName>พงศ์เทพ</persName>ปัดปล่อยคลิปนายกชี้จับแพะชนแกะ </p>
<p><persName>นายพงศ์เทพ เทพกาญจนา</persName> โฆษกส่วนตัว <persName>พ.ต.ท.ทักษิณ ชินวัตร</persName> อดีตนายกฯ ปฏิเสธว่า ไม่ได้เป็นต้นตอปล่อยคลิปเสียงนายกฯสั่งสลายม็อบเสื้อแดง ตามที่ โฆษกพรรคประชาธิปัตย์ ออกมาระบุว่า มีการแจกคลิปในงานอบรมผู้นำทางการเมือง รุ่นที่ 1 ของมูลนิธิ 111 ซึ่งส่วนตัวแล้ว รู้สึกแปลกใจที่พรรคประชาธิปัตย์ ออกมากล่าวหาตน ทั้งนี้เชื่อว่ามีความพยามที่จะเชื่อมโยงกับพรรคไทยรักไทยเดิม กับ พรรคการเมืองที่ตั้งขึ้นใหม่ ซึ่งถือเป็นการจับแพะชนแกะ โดยเรื่องนี้ <persName>นายพงศ์เทพ</persName> ได้แนะว่าต้องนำต้นตอของเสียงทั้งหมดที่นายกฯพูด มาพิสูจน์กับเสียงในคลิปดังกล่าว ขณะเดียวกัน ก็มองว่า ผู้ที่สามารถนำเสียงนี้ออกมาตัดต่อได้ ก็ต้องเป็นคนที่อยู่ในวงพูดคุยกับนายกฯด้วย </p>
<p>อย่างไรก็ตาม ตนไม่ได้มีกาพูคุยเรื่องนี้กับ <persName>พ.ต.ท.ทักษิณ</persName> เพราะได้คุยกันครั้งสุดท้าย ช่วงที่มีข่าวว่า ดูไบ มีคำสั่งให้ <persName>พ.ต.ท.ทักษิณ</persName>ออกนอกประเทศ ซึ่งก็ไม่เป็นความจริง</p></body>
</news>
