<teiHeader>
<fileDesc>
<titleStmt>
  <title>"สุเทพ"เผย ยังไม่มีการตั้งรักษาการ ผบ.ตร. เพราะยังไม่มีการยื่นใบลา  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030208&tb=N255208  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>"เผย ยังไม่มีการตั้งรักษาการ ผบ.ตร. เพราะยังไม่มีการยื่นใบลา</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ระบุ ยังไม่มีการแต่งตั้งรักษาการตำแหน่งผู้บัญชาการตำรวจแห่งชาติ แทน <persName>พล.ต.อ.พัชรวาท วงษ์สุวรรณ</persName> <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวว่า ยังไม่ได้มีการแต่งตั้งรักษาการตำแหน่งผู้บัญชาการตำรวจแห่งชาติ แทน <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ หลังจากที่เข้าหารือกับนายกรัฐมนตรี โดยระบุว่าผู้บัญชาการตำรวจแห่งชาติยังไม่ได้ยื่นใบลาเพื่อไปปฎิบัติภารกิจต่างประเทศ ขณะที่รองนายกรัฐมนตรีด้านความมั่นคง ขอเวลา 2 วัน ที่จะให้ความชัดเจนเรื่องการแต่งตั้งโยกย้ายข้าราชการตำรวจของสำนักงานตำรวจแห่งชาติ โดยยืนยันว่าฝ่ายการเมืองไม่เคยเข้าไปแทรกแซงโผโยกย้ายดังกล่าว <persName>นายสุเทพ</persName> กล่าวอีกว่า ต้องมีการพิจารณาแต่งตั้งโยกย้ายข้าราชการตำรวจใหม่ เนื่องจากยังไม่มีความชัดเจนว่า การแต่งตั้งควรประกาศโครงสร้างในราชกิจจานุเบกษาก่อนหรือไม่ </p></body>
</news>
