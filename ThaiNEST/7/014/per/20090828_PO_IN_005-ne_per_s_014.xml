<teiHeader>
<fileDesc>
<titleStmt>
  <title>สาทิตย์แจงใช้พรบ.ความมั่นคงตามขอบเขตกม.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-28 20:51:51  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187226  </bibl>
</sourceDesc>
</fileDesc>
</teiHeader>
<news>
<headline><persName>สาทิตย์</persName>แจงใช้พรบ.ความมั่นคงตามขอบเขตกม.</headline>
<lead>รมต.ประจำสำนักนายกรัฐมนตรี ลุกขึ้นแจงกลางสภา ยืนยัน รัฐบาลจะใช้ พ.ร.บ.ความมั่นคง ควบคุมเสื้อแดงตามขอบเขตของกฎหมาย ลั่น นายกรัฐมนตรี ไม่เคยคิดทุจริต</lead>
<neck></neck>
<body><p><persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ชี้แจงโดยใช้สิทธิ์พาดพิง ในระหว่างการประชุมสภาผู้แทนราษฎร วาระการพิจารณา ร่างพระราชบัญญัติงบประมาณรายจ่ายประจำปีงบประมาณ 2553 โดยยืนยันว่า การทำหน้าที่ของตนและการทำงานของรัฐบาลนั้น ต้องการที่จะดำเนินงานให้ สถานีโทรทัศน์ ช่อง 11 เป็นสถานีโทรทัศน์แห่งชาติ ตามนโยบายของรัฐบาล ขณะที่การประชาสัมพันธ์ภาครัฐ รัฐบาลมีความจำเป็นต้องชี้แจงทางสื่อด้านต่างๆ เพราะสถานการณ์ขณะนี้ไม่ปกติ รวมถึงมีการใช้งบประมาณอย่างจำกัด และจะไม่มีการกล่าวร้าย หรือ กล่าวเท็จต่อผู้ใด ขณะที่การประกาศ พ.ร.บ.ความมั่นคง รัฐบาลได้หารือกันแล้วในที่ประชุมคณะรัฐมนตรี พร้อมกับประเมินเหตุการณ์เพื่อไม่ให้มีเหตุร้ายเกิดขึ้น รวมทั้งหน่วยงานต่างๆ ก็มีความพร้อมแล้ว ซึ่งยืนยันว่า รัฐบาลจะใช้ พ.ร.บ.ความมั่นคง ตามขอบเขตของกฎหมาย อย่างไรก็ตาม การพาดพิงนายกรัฐมนตรีว่ามีลักษณะนิสัยเด็กนั้น ตนมองว่า <persName>นายอภิสิทธิ์ เวชชาชีวะ</persName> เป็นนายกรัฐมนตรีโดยถูกต้องตามกฎหมาย โดยมีการตัดสินใจอยู่บนพื้นฐานประโยชน์ของประชาชน และไม่เคยคิดที่จะทุจริตอย่างแน่นอน </p></body>
</news>
