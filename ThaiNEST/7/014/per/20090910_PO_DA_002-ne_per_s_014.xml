<teiHeader>
<fileDesc>
<titleStmt>
  <title>ตร.ปรับลดกำลัง 'ทักษิณโฟนอิน' ยังไม่พบผิด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-10 13:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21390  </bibl>
</sourceDesc>
</fileDesc>
</teiHeader>
<news>
<headline>ตร.ปรับลดกำลัง '<persName>ทักษิณ</persName>โฟนอิน' ยังไม่พบผิด</headline>
<lead></lead>
<neck></neck>
<body><p>วันนี้ (20 ก.ย.) ผู้สื่อข่าวรายงานว่า <persName>พ.ต.อ.ปิยะ อุทาโย</persName> โฆษกศูนย์ปฏิบัติการกองบัญชาการตำรวจนครบาล กล่าวสรุปสถานการณ์การชุมนุมกลุ่มคนเสื้อแดงวานนี้ว่า เป็นไปด้วยความเรียบร้อย และชุมนุมโดยรักษากฎหมาย จากการประเมินสถานการณ์มีแนวโน้มการกลับเข้าสู่ภาวะปกติ คาดว่า ช่วงบ่ายจะมีการปรับลดกำลังพลลงเหลือเพียง 15 กองร้อย โดยยังคงกำลังพลจากกองบังคับการตำรวจนครบาล 1-9 และตำรวจตระเวนชายแดน เพื่อดูแลความเรียบร้อยในพื้นที่เขตดุสิตตลอดเวลาจนกว่าจะมีการยกเลิกการประกาศใช้พระราชบัญญัติรักษาความมั่นคงภายในราชอาณาจักร </p>
<p>ส่วนกำลังของตำรวจภูธร 1, 2 และ 7 จะถอนกลับพื้นที่ สำหรับชุดนอกเครื่องแบบยังคงดินหน้าหาข่าวเชิงลึกป้องกันมือที่ 3 สร้างสถานการณ์ ส่วนการตรวจสอบเทปบันทึกเสียงโฟนอินของ <persName>พ.ต.ท.ทักษิณ ชินวัตร</persName> อดีตนายกรัฐมนตรี และแกนนำเสื้อแดง เบื้องต้นยังไม่พบกล่าวพาดพิงถึงบุคคลใด แต่เพื่อความละเอียดรอบคอบ จะส่งให้ฝ่ายกฎหมายถอดคำพูดตรวจสอบอย่างละเอียดอีกครั้ง.
</p></body>
</news>
