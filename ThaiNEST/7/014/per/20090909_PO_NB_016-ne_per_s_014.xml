<teiHeader>
<fileDesc>
<titleStmt>
  <title>มท.1  ย้ำ พรรคภูมิใจไทยในฐานะพรรคร่วมรัฐบาลไม่คิดมีปัญหากับใคร  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090359&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>มท.1  ย้ำ พรรคภูมิใจไทยในฐานะพรรคร่วมรัฐบาลไม่คิดมีปัญหากับใคร</headline>
<lead></lead>
<neck></neck>
<body><p>รัฐมนตรีว่าการกระทรวงมหาดไทย ย้ำ พรรคภูมิใจไทยในฐานะพรรคร่วมรัฐบาลไม่คิดมีปัญหากับใคร พร้อมชื่นชมบทบาทการทำหน้าที่ของสื่อมวลชน <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย เปิดเผยในระหว่างงานเลี้ยงพบปะสังสรรค์กับสื่อมวลชน ที่มี <persName>นายบุญจง วงศ์ไตรรัตน์</persName> และ <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย พร้อมด้วยข้าราชการระดับสูง รวมทั้งอธิบดีกรมต่างๆ ในสังกัดกระทรวงมหาดไทย ร่วมงานด้วย ภายใต้หัวข้อ 6 เดือนแห่งสยามเมืองยิ้ม หลังมีการแถลงผลงาน 6 เดือนของกระทรวงมหาดไทยเมื่อช่วงเช้าที่ผ่านมา ว่า พรรคภูมิใจไทยในฐานะพรรคร่วมรัฐบาลไม่คิดมีปัญหากับใครตราบเท่าที่ยังเป็นพรรคร่วมรัฐบาล พร้อมกันนี้ยังกล่าวชื่นชมบทบาทของสื่อมวลชนในการทำหน้าที่เสนอข่าวอย่างเป็นกลาง แม้ในบางครั้งคำถามอาจทำให้เกิดความขัดแย้งเกิดขึ้นระหว่างพรรคร่วมรัฐบาลก็ตาม ซึ่งบางครั้งตนเองก็เผลอตอบคำถามไปบ้าง แต่ก็ตอบในฐานะบุคคลไม่ใช่ฐานะนิติบุคคล</p></body>
</news>
