<teiHeader>
<fileDesc>
<titleStmt>
  <title>มท.1มอมเมาพนันชนไก่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-01 20:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000099976  </bibl>
</sourceDesc>
</fileDesc>
</teiHeader>
<news>
<headline>มท.1มอมเมาพนันชนไก่</headline>
<lead></lead>
<neck></neck>
<body><p>รายงานข่าวจากกระทรวงมหาดไทยว่า <persName>นาย ชวรัตน์ ชาญวีรกูล</persName> รมว.มหาดไทย ได้ลงนามในระเบียบกระทรวงมหาดไทยว่าด้วยการพนันชนไก่และกัดปลา พ.ศ.2552 เมื่อ 6 ส.ค. 2552 และมีการประกาศใช้ในราชกิจจานุเบกษาเมื่อ 31 ส.ค.ที่ผ่านมา</p>
<p>ซึ่งระเบียบดังกล่าวมีเนื้อหาสาระสำคัญคือ การยกเลิกระเบียบกระทรวงมหาดไทยว่าด้วยการพนันชนไก่ สองฉบับคือของปี พ.ศ.2525 และพ.ศ.2531 แล้วออกระเบียบดังกล่าวขึ้นมาใช้แทนหลังจากมีข้อเรียกร้องให้มีการแก้ไขระเบียบดังกล่าวมาเป็นเวลาเกือบยี่สิบปี โดยเฉพาะจากกลุ่มนักการเมือง เจ้าของบ่อนไก่ นักเล่นไก่ชน นักธุรกิจระดับประเทศ ที่นิยมชนไก่ อย่าง <persName>นาย ธนินทร์ เจียรวนนท์</persName> ประธานบริหารบริษัทเครือเจริญโภคภัณฑ์ หรือ ซีพี <persName>นายยืนยง โอภากุล</persName> หรือ <persName>แอ๊ด คาราบาว</persName> เพื่อขอให้มีการเพิ่มวันเปิดบ่อนไก่ ให้มากขึ้น อีกทั้งต้องการให้มีการแก้ไขให้การออกใบอนุญาตเปิดบ่อนไก่ทำได้ง่ายขึ้น</p>
<p> สำหรับ สาระสำคัญของระเบียบดังกล่าวคือการให้เพิ่มวันชนไก่และวันเปิดบ่อนไก่เพิ่มจากเดิมที่กำหนดให้เปิดได้ทุกวันอาทิตย์ของเดือน มาเป็นสามารถเปิดได้ทุกวันเสาร์และอาทิตย์แต่จะอนุญาตให้มีการเล่นการพนันชนไก่หรือกัดปลาในแต่ละบ่อนหรือแต่ละสังเวียนได้ไม่เกินห้าวันต่อเดือน และต้องไม่ตรงกับวันเฉลิมพระชนมพรรษาหรือวันสำคัญทางศาสนา</p>
<p>นอกจากนี้ระเบียบดังกล่าวยังเขียนกำหนดเวลาในการชนไก่แต่ละยกว่า ต้องไม่เกินยี่สิบนาทีต่อหนึ่งยก รวมแล้วไม่เกินแปดยก และให้พักระหว่างยกไม่น้อยกว่ายี่สิบนาที อันเป็นการเขียนเพิ่มเติมจากเดิม ซึ่งไม่มีการกำหนดเวลาในการชนไก่เอาไว้ และปล่อยให้มีการชนไก่กันจนกระทั่งไก่ได้รับบาดเจ็บหรือฝ่ายใดฝ่ายหนึ่งได้รับชัยชนะ จนทำให้องค์กรเอ็นจีโอที่เคลื่อนไหวเรื่องการไม่เห็นด้วยกับการชนไก่ออกมาเคลื่อนไหวให้ยกเลิกการพนันชนไก่เพราะเห็นว่าเป็นการทรมานสัตว์</p>
<p>นอกจากนี้ในข้อ 16 ของระเบียบดังกล่าวยังมีการเปิดกว้างในเรื่องการออก ใบอนุญาตให้มีการเล่นพนันชนไก่โดยระบุว่าการออกใบอนุญาตให้จัดมีการเล่นการพนันชนไก้ให้ออกใบอนุญาตหนึ่งใบต่อหนึ่งสังเวียนตามลักษณะของจํากัดและเงื่อนไขหลังใบอนุญาต (พ.น. 4) ส่วนบอนหนึ่งจะขออนุญาตจั ดให้ มีการเล่นการพนันชนไก่ชได้ กี่ สั งเวียนนั้ น ให้ผู้มีอํ านาจสั่งอนุมัติใช้ดุลพินิจพิจารณา ด้วยความรอบคอบและเหมาะสม</p>
<p>อย่างไรก็ดีระเบียบดังกล่าวได้กำหนดมอบอำนาจในเรื่องนี้ ให้กับผู้ว่าราชการจังหวัดทั่วประเทศสำหรับในพื้นที่ต่างจังหวัด แต่ถ้าเป็นกรุงเทพฯ เป็นอำนาจของ อธิบดีกรมการปกครอง ขณะเดียวกันในส่วนของหนังสืออนุญาตให้ใช้สถานที่ เล่นการพนัน ชนไก่หรือกัดปลาให้มีอายุไม่เกินหนึ่งปีนับตั้งแต่วันออกหนังสืออนุญาต แต่หากจะขอต่ออายุการใช้สถานที่เล่นการพนันดังกล่าวให้ยื่นคําร้องขอต่อเจ้าพนักงานผู้ออกใบอนุญาตคือนายอำเภอ หรือปลัดอำเภอในต่างจังหวัด ส่วนในกรุงเทพฯ มอบให้เป็นอำนาจของ ผอ.สำนักสอบสวนและนิติการ กรมการปกครอง จากเดิมที่เป็นอำนาจของผู้บัญชาการตำรวจนครบาล ก่อนครบกําหนด การอนุญาต เดิมไม่น้อยกว่าสามสิบวันเพื่อเสนอให้ผู้มีอํานาจสั่งอนุมัติพิจารณาต่อไป</p>
<p>สำหรับการขออนุญาตสร้างสถานที่เล่นการพนันขึ้นใหม่พบว่า ไม่ได้มีระเบียบที่เข้มงวดมากนัก เพราะบอกแค่ว่า ก่อนจะก่อสร้างหรือดัดแปลงอาคารเป็นสถาน ที่เล่นการพนันชนไก่ขึ้นให้ผู้ขออนุญาตใช้สถานที่เล่นการพนันชนไก่ ต้องยื่นคําร้อง ขออนุญาตพร้อมหลักฐานต่างๆ เช่น สําเนาทะเบียนบ้านของผู้ขออนุญาต สําเนาบัตรประจําตัวประชาชนและหลักฐานแสดงว่า เป็นผู้มีทุนเพียงพอที่จะประกอบกิจการเท่านั้น</p>
<p> ส่วนผู้ขออนุญาตใช้สถานที่เล่นการพนันชนไก่หรื อกัดปลา ได้กำหนดคุณสมบัติและไม่มีลักษณะต้องห้ามคือ มีสัญชาติไทย อายุไม่ต่ำกว่าสามสิบห้าปีบริบูรณ์ ไม่เป็นบุคคลล่มละลาย ไม่เคยได้รับโทษจําคุกโดยคําพิพากษาถึงที่สุดให้จําคุก เว้นแต้พ้นโทษมาแล้วไม่น้อยกว่าสองปี หรือเป็นโทษสําหรับความผิดที่ได้กระทําโดยประมาท หรือความผิดลหุโทษ</p>
<p>ทั้งนี้เมื่อเดือนสิงหาคมที่ผ่านมา<persName>นายชวรัตน์</persName>ได้เดินทางไปร่วมงานส่งเสริม การเลี้ยงไก่ชนที่จ.สมุทรปราการ และมีคนสำคัญมาร่วมงานจำนวนมากเช่น <persName>นาย ธนินทร์ เจียรวนนท์</persName> ประธานบริหาร ซีพี <persName>นายสมศักดิ์ เทพสุทิน</persName> อดีตรมว.เกษตรฯ และแกนนำพรรคภูมิใจไทย ซึ่งอยู่พรรคเดียวกันกับ<persName>นายชวรัตน์</persName> โดยเป็นที่รู้กันดีว่า ทั้งสองคนมีความชมชอบในกีฬาไก่ชนอย่างมาก ซึ่งที่ผ่านมานักเล่นไก่ชนคนดังๆ เช่น <persName>แอ๊ด คาราบาว</persName> ได้พยายามเรียกร้องให้มีการแก้ปัญหาเรื่องไก่ชนมาตลอด โดยเคยเดินทางมาพบ<persName>ร.ต.อ. เฉลิม อยู่บำรุง</persName> อดีตรมว.มหาดไทยที่กระทรวงมหาดไทยด้วย</p>
<p>แต่หลังจากเริ่มมีข่าวว่ากระทรวงมหาดไทยจะแก้ระเบียบเรื่องพนันไก่ชน ทำให้เอ็นจีโอ นำโดย<persName>โรเจอร์ โลหนันท์</persName> นายกสมาคมพิทักษ์สัตว์ (ไทย) ได้ออกมา เคลื่อนไหวคัดค้านการแก้ระเบียบดังกล่าวเมื่อสองสัปดาห์ที่ผ่านมาโดยนำหนังสือและไก่ปลอมติดระเบิดมายื่นต่อ<persName>นายชวรัตน์</persName>ที่กระทรวงมหาดไทย</p>
<p>ด้าน<persName>นายสมคิด ใจยิ้ม</persName> ผอ.สำนักสอบสวนและนิติการ กรมการปกครอง กล่าวว่า ระเบียบที่แก้ไขมีสาระสำคัญหลักๆ เช่นการเพิ่มให้วันเสาร์สามารถแข่งไก่ชนได้ จากเดิมที่ให้เปิดบ่อนไก่ได้แค่วันอาทิตย์ของแต่ละเดือนแต่หากตรงกับวันสำคัญเช่นวันสำคัญทางพระพุทธศาสนาก็ห้ามไว้ซึ่งระเบียบใหม่ก็ห้ามไว้เช่นกัน รวมถึงการ แก้ให้การชนไก่ต้องมีเวลาไม่เกินยี่สิบนาทีจากเดิมที่ไม่มีการกำหนดไว้ชัดเจนทำให้ไก่อาจได้รับความทรมานในการชนไก่ </p></body>
</news>
