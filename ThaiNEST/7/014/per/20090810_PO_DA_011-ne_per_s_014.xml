<teiHeader>
<fileDesc>
<titleStmt>
  <title>นายกฯยิงมุขใส่สื่ออ้างยังไม่เห็นผบ.ตร.ทำงาน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 14:33:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13421  </bibl>
</sourceDesc>
</fileDesc>
</teiHeader>
<news>
<headline>นายกฯยิงมุขใส่สื่ออ้างยังไม่เห็นผบ.ตร.ทำงาน</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 09.50 น. วันนี้(10 ส.ค.) <persName>นายอภิสิทธิ์ เวชชาชีวะ</persName> นายกรัฐมนตรี ได้เดินทางมาถึงรัฐสภาเพื่อชี้แจงต่อที่ประชุมวุฒิสภาพิจารณาร่าง พ.ร.บ.ให้อำนาจกระทรวงการคลังกู้เงิน 4 แสนล้านบาทเพื่อฟื้นฟูเศรษฐกิจ ในวาระที่ 1 จนกระทั่งเมื่อเวลา 10.45 น. นายกรัฐมนตรีได้เดินทางออกจากรัฐสภามายังทำเนียบรัฐบาล เพื่อรับเสด็จ<persName>เชค คอลิฟะห์ บิน ซัลมาน อัล คอลิฟะห์</persName> นายกรัฐมนตรีแห่งราชอาณาจักรบาห์เรน ที่สนามหน้าตึกไทยคู่ฟ้า ทำเนียบรัฐบาล จากนั้น <persName>นายอภิสิทธิ์</persName>ได้หารือทวิภาคีกับนายกรัฐมนตรีบาห์เรน ที่ตึกสันติไมตรีหลังใน ทำเนียบรัฐบาล ก่อนที่จะถวายงานเลี้ยงพระกระยาหารกลางวันอย่างเป็นทางการแด่นายกรัฐมนตรีบาห์เรน ที่ตึกสันติไมตรี ทำเนียบรัฐบาล</p>
<p>ทั้งนี้ นายกรัฐมนตรี ให้สัมภาษณ์ก่อนเดินทางออกรัฐสภา ถึง กรณีที่ <persName>พล.ต.อ.พัชรวาท วงษ์สุวรรณ</persName> ผบ.ตร. ได้มีหนังสือเวียนแจ้งจะเข้าทำงานที่สำนักงานตำรวจแห่งชาติ(สตช.)ตามปกติ ในเช้าวันนี้(10 ส.ค.) ว่า “ยังไม่เห็นทำงานเลย”.</p></body>
</news>
