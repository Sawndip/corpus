<teiHeader>
<fileDesc>
<titleStmt>
  <title>'สุเทพ'การันตีไม่มีปฏิวัติ-ยุบสภา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 18:23:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16910  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'การันตีไม่มีปฏิวัติ-ยุบสภา</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (28 ส.ค.) <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ให้สัมภาษณ์ผลการประชุม กอ.รมน. ถึงกรณีที่ต้องใช้เจ้าหน้าที่กว่า 5 พันคน มาดูแลการชุมนุมในครั้งนี้ ว่า ถ้าเราใช้ไม่กี่คน เวลาที่มีคนมาชุมนุมมาก ๆ ก็จะทำอะไรไม่ได้ ทั้งนี้ จะใช้กำลังเจ้าหน้าที่ตำรวจประมาณพันกว่าคน ที่เหลือเป็นกำลังทหาร เพราะตำรวจมีกำลังไม่เพียงพอ จึงต้องใช้ทหารทั้งกองทัพบก กองทัพเรือ และกองทัพอากาศ มาเป็นผู้ช่วยตำรวจ โดยหากจะมีการเคลื่อนกำลัง เจ้าหน้าที่ก็ต้องขออนุญาตจากตนก่อน ทั้งนี้ จะไม่อนุญาตให้ผู้ชุมนุมปิดล้อมทำเนียบรัฐบาลเหมือนครั้งก่อน ซึ่ง <persName>พล.ต.อ.พัชรวาท วงษ์สุวรรณ</persName> ผบ.ตร. ได้มารายงานให้ทราบถึงผลการเจรจากับ <persName>นายวีระ มุสิกพงษ์</persName> แกนนำคนเสื้อแดง แล้วว่า ได้ทำความเข้าใจชัดเจนแล้วว่า จะไม่ให้ผู้ชุมนุมเข้ามาบริเวณถนน 3 เส้น คือ ถนนลูกหลวง นครปฐม และถนนราชดำเนินนอก ที่ติดกับรั้วทำเนียบฯ อย่างเด็ดขาด </p>
<p>“อย่างที่กลุ่มเสื้อแดงประกาศว่า จะชุมนุมที่ลานพระบรมรูปทรงม้า แล้วเดินไปทำเนียบฯ ก็ให้เดินไปทางถนนพิษณุโลกก็แล้วกัน กว้างขวางดี” <persName>นายสุเทพ</persName> กล่าว</p>
<p>เมื่อถามว่า หากการชุมนุมยืดเยื้อ ต้องต่อ พ.ร.บ.ความมั่นคงฯ หรือไม่ <persName>นายสุเทพ</persName> กล่าวว่า ต้องดูตามสถานการณ์ แต่หากจะขยายเวลาการบังคับใช้ พ.ร.บ. ก็ต้องขออนุมัติจาก ครม.ก่อน สำหรับแกนนำกลุ่มเสื้อแดงที่ติดเงื่อนไขประกันตัวอยู่นั้น เจ้าหน้าที่ตำรวจก็จะติดตามดูพฤติกรรม ถ้าไม่ทำผิดกฏหมายก็ไม่เป็นไร แต่ถ้าทำผิดกฎหมายเราก็จะให้ตำรวจพิจารณาถอนประกัน</p>
<p>เมื่อถามว่า มีหลายฝ่ายมองว่า การแถลงข่าวร่วมกันวันนี้ จะมีเหตุนำไปสู่การปฏิวัติ <persName>นายสุเทพ</persName> กล่าวว่า ไม่มี ขอให้สบายใจได้ อย่าไปเชื่อข่าวลือ ทุกคนตั้งใจที่จะดูแลรักษาความสงบเรียบร้อย ให้เป็นไปตามระบอบประชาธิปไตย ส่วนกระแสข่าวการยุบสภาหลังร่าง พ.ร.บ.งบประมาณรายจ่ายประจำปี 53 ผ่านสภาฯ นั้น ก็ไม่เป็นความจริง.
</p></body>
</news>
