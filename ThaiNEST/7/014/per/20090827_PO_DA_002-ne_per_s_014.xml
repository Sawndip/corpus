<teiHeader>
<fileDesc>
<titleStmt>
  <title>"ศาลปกครอง"ไม่รับอุทธรณ์"ลูกแม้ว"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 07:05:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16527  </bibl>
</sourceDesc>
</fileDesc>
</teiHeader>
<news>
<headline>"ศาลปกครอง"ไม่รับอุทธรณ์"ลูก<persName>แม้ว</persName>"</headline>
<lead></lead>
<neck></neck>
<body><p>เมื่อวันที่ 26 ส.ค. ศาลปกครองสูงสุดโดยนายจรัญ หัตกรรม ตุลาการหัวหน้าคณะศาลปกครองสูงสุด เจ้าของสำนวน มีคำสั่งเมื่อวันที่ 29 ก.ค.  ที่ผ่านมา ให้ยกคำอุทธรณ์ที่<persName>นายพานทองแท้</persName> และ <persName>น.ส.พิณทองทา ชินวัตร</persName> บุตรชายและบุตรสาว <persName>พ.ต.ท.ทักษิณ ชินวัตร</persName> อดีตนายกรัฐมนตรี ที่ขอ ให้ศาลมีคำสั่งรับทั้งสองคนเป็นผู้ร้องสอด เพื่อ เป็นคู่กรณีโต้แย้งสิทธิว่าธนาคารไทยพาณิชย์ จำกัด (มหาชน) ไม่มีสิทธิยื่นฟ้องคดีหมายเลขดำ 1328/ 2551 ต่อศาลปกครองกลางที่ขอให้ศาลสั่งธนาคารระงับการส่งเงินบัญชีของทั้ง 2 คน เพื่อชำระค่าภาษีอากรค้าง เบี้ยปรับ และเงินเพิ่มที่คำนวณจนถึง วันที่ 31 ธ.ค. 2550 ของ<persName>นายพานทองแท้</persName> จำนวน 6,075,498,993.21 บาท และ <persName>น.ส.พิณทองทา</persName> จำนวน 6,075,236,235.38 บาท ตามคำสั่งอายัดของกรมสรรพากรที่ซ้ำซ้อนคำสั่งอายัดทรัพย์สินคณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.) ศาลปกครองสูงสุดพิเคราะห์แล้วเห็นว่า แม้ว่าศาลจะมีคำพิพากษาหรือคำสั่งให้เพิกถอนคำสั่งอายัดของกรมสรรพากรก็ไม่ได้มีผลกระทบต่อสิทธิของทั้ง 2 คน ในเงินฝากตามบัญชีที่ คตส. มีคำสั่งอายัดไว้ ตามที่ทั้งสองกล่าวอ้างว่า ทั้งสองเป็นเจ้าของทรัพย์ การที่ คตส. มีคำสั่งอายัด ย่อมถือได้ว่าทั้งสองได้รับความเดือดร้อนเสียหาย จึงไม่จำเป็นที่   ทั้งสองคนต้องเข้ามาร้องสอดเป็นคู่กรณีเพื่อให้ได้รับความคุ้มครองหรือบังคับรับรองตามสิทธิของตนที่มีต่อเงินฝาก อีกทั้ง<persName>นายพานทองแท้</persName> และ <persName>น.ส.พิณทองทา</persName> ไม่ใช่ผู้มีส่วนได้ส่วนเสียตามกฎหมายของผลคดีดังกล่าว ศาลจึงไม่อาจรับคำร้องสอดของทั้งสองคนไว้พิจารณาได้.
</p></body>
</news>
