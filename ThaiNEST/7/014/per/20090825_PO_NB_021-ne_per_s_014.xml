<teiHeader>
<fileDesc>
<titleStmt>
  <title>ครม.เห็นชอบจัดทำบันทึกความเข้าใจว่าด้วยความร่วมมือทางการศึกษาระหว่างไทยกับบรูไน  </title>
  <author>คณิต จินดาวรรณ สำนักข่าวแห่งชาติ กรมประชาสัมพันธ์ : http://thainews.prd.go.th     วันที่ข่าว : 25 สิงหาคม 2552  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250211&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบจัดทำบันทึกความเข้าใจว่าด้วยความร่วมมือทางการศึกษาระหว่างไทยกับบรูไน</headline>
<lead></lead>
<neck></neck>
<body><p>คณะรัฐมนตรีเห็นชอบจัดทำบันทึกความเข้าใจว่าด้วยความร่วมมือทางการศึกษาระหว่างไทยกับบรูไนดารุสซาลาม <persName>นายแพทย์ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี แถลงว่า คณะรัฐมนตรีเห็นชอบและอนุมัติการจัดทำบันทึกความเข้าใจว่าด้วยความร่วมมือทางการศึกษาไทย-บรูไนดารุสซาลาม ตามที่กระทรวงศึกษาธิการเสนอ ซึ่งในสาระสำคัญจะทำให้เกิดการพัฒนาเครือข่าย และการแลกเปลี่ยนระหว่างผู้บริหารการศึกษา นักวิจัย ครู นักเรียน ตลอดจนการแลกเปลี่ยนสื่อการเรียนการสอน สื่อสิ่งพิมพ์ การอบรม วิจัย ในสาขาที่มีความสนใจร่วมกัน นอกจากนี้ คณะรัฐมนตรีได้อนุมัติในหลักการให้สำนักงานคณะกรรมการการศึกษาขั้นพื้นฐาน หรือ สพฐ. เปลี่ยนแปลงรายการก่อหนี้ผู้พันข้ามปีงบประมาณ 2552 จำนวน 10 รายการ ของโรงเรียนราชประชานุเคราะห์ 39-43 ในพื้นที่ 5 จังหวัดชายแดนภาคใต้ จากอาคารเรียนแบบ 342 ล. ตอกเข็ม 1 หลัง และหอนอนนักเรียน 4 ชั้น 1 หลัง เป็นอาคารเรียน 216 ล./49 (หลังคาทรงไทย) จำนวน 1 หลัง และอาคารหอนอน 49 จำนวน 2 หลัง ตามที่กระทรวงศึกษาธิการเสนอ โดยให้ สพฐ. ทำความตกลงในรายละเอียดกับสำนักงบประมาณต่อไป </p></body>
</news>
