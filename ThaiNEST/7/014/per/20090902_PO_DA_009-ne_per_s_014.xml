<teiHeader>
<fileDesc>
<titleStmt>
  <title>'วิทยา'ส่งประวัติว่าที่ปลัด สธ.ให้นายกฯแล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 16:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17941  </bibl>
</sourceDesc>
</fileDesc>
</teiHeader>
<news>
<headline>'<persName>วิทยา</persName>'ส่งประวัติว่าที่ปลัด สธ.ให้นายกฯแล้ว</headline>
<lead></lead>
<neck></neck>
<body><p>ที่กระทรวงสาธารณสุข เมื่อเวลา 14.00 น. วันนี้(2 ก.ย.) <persName>นายวิทยา แก้วภราดัย</persName> รมว.สาธารณสุข กล่าวถึงความคืบหน้าในการแต่งตั้งปลัดกระทรวงสาธารณสุขคนใหม่ แทน <persName>นพ.ปราชญ์ บุณยวงศ์วิโรจน์</persName> ที่จะเกษียณอายุราชการสิ้นเดือน ก.ย. นี้ว่า ขณะนี้ได้เสนอประวัติของผู้ที่อยู่ในข่ายเหมาะสมให้กับ <persName>นายอภิสิทธิ์ เวชชาชีวะ</persName> นายกรัฐมนตรีไปแล้ว ซึ่งมีหลายคนด้วยกัน ขณะนี้ก็รออยู่ว่านายกฯจะเรียกหารือเมื่อใด หากนายกฯเรียกหารือแล้ว ก็อาจเสนอชื่อให้ ครม.เห็นชอบได้ทันที โดยหลักก็คงต้องเลือกคนดี ตั้งใจทำงานและทำให้กระทรวงสาธารณสุขเข้มแข็ง</p>
<p>เมื่อถามว่า ขณะนี้มีชื่อใครอยู่ในใจ <persName>นายวิทยา</persName> กล่าวต่อว่า อยู่ในใจตนทุกคน เพราะช่วง 6-7 เดือนที่ตนเข้ามาทุกคนก็ช่วยเหลือทำงานด้วยดี จึงยากจะตัดสินใจว่าเป็นใคร ทุกคนก็มีสิทธิ์ทั้งหมด.
</p></body>
</news>
