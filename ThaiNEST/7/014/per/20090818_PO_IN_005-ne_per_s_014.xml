<teiHeader>
<fileDesc>
<titleStmt>
  <title>เลขาธิการกฤษฎีกาปัดพูดเรื่องแดงยื่นฎีกา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 13:27:36  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185751  </bibl>
</sourceDesc>
</fileDesc>
</teiHeader>
<news>
<headline>เลขาธิการกฤษฎีกาปัดพูดเรื่องแดงยื่นฎีกา</headline>
<lead>เลขาธิการกฤษฎีกา ปัดพูดเรื่องเสื้อแดงยื่นฎีกาให้ <persName>พ.ต.ท.ทักษิณ</persName> ชี้ ไม่ใช่หน้าที่ของกฤษฎีกา</lead>
<neck></neck>
<body><p><persName>คุณพรทิพย์ จาละ</persName> เลขาธิการ คณะกรรมการกฤษฎีกา กล่าวถึงกรณีที่ คณะกรรมการป้องกันและปราบปรามการทุจริตแห่งชาติ หรือ ป.ป.ช. เรียกคณะรัฐมนตรี จำนวน 4 คน ในสมัยรัฐบาล <persName>นายสมัคร สุนทรเวช</persName>อดีตนายกรัฐมนตรี เข้าชี้แจง กรณีออกแถลงการณ์ร่วม ไทย-กัมพูชา ในวันที่ 20 สิงหาคมนี้ว่า ตนเองให้ข้อมูลไปกับ ป.ป.ช.แล้ว ส่วนแถลงการณ์ร่วม จะเข้าข่ายตามรัฐธรรมนูญ มาตรา 190 หรือไม่นั้นไม่ได้มีการพูดคุยกันในที่ประชุมคณะรัฐมนตรี นอกจากนี้ เรื่องการยื่นฎีกาเพื่อขอพระราชทานอภัยโทษ ให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ของกลุ่มคนเสื้อแดงนั้น ทางคณะกรรมการกฤษฎีกา ไม่มีหน้าที่รับผิดชอบ</p>
<p>ขณะที่ <persName>นายถวิล เปลี่ยนศรี</persName> รองเลขาธิการสภาความมั่นคงแห่งชาติ กล่าวว่า ไม่มีการหารือถึงเรื่องการถวายฎีกาของกลุ่มคนเสื้อแดงในที่ประชุมที่ผ่านมา แต่มีการหารือถึงปัญหาบ้านเมืองและความมั่นคงเพียงเท่านั้น</p></body>
</news>
