<teiHeader>
<fileDesc>
<titleStmt>
  <title>"สาทิตย์" เรียกร้องอดีตนายกฯ จัดรายการผ่านเน็ต อย่ากระทบความสงบของประเทศ  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010046&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" เรียกร้องอดีตนายกฯ จัดรายการผ่านเน็ต อย่ากระทบความสงบของประเทศ</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี เรียกร้องการจัดรายการผ่านอินเทอร์เน็ตของอดีตนายกรัฐมนตรี ไม่ควรกระทบความสงบของประเทศ <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงกรณีที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี จะจัดรายการวิทยุทางอินเทอร์เน็ต วันแรกค่ำวันนี้ว่า สามารถทำได้ แต่ในส่วนของเนื้อหา คงต้องระมัดระวังอย่าให้กระทบต่อความสงบของประเทศ ซึ่งในส่วนของรัฐบาลได้ตั้งทีมงานคอยติดตามข้อมูลเนื้อหารายการต่างๆ อยู่แล้ว ซึ่งหากพบมีเรื่องผิดกฎหมายหรือพูดพาดพิงบุคคลใด ก็จะมีหลักฐานไว้ดำเนินการ ด้าน<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงเรื่องเดียวกันนี้ว่า ขึ้นอยู่กับ <persName>พ.ต.ท.ทักษิณ</persName> จะดำเนินการ แต่เชื่อว่าวันหนึ่ง <persName>พ.ต.ท.ทักษิณ</persName> จะรู้ว่าสิ่งที่ทำ เป็นการทำร้ายบ้านเมืองและตัวเอง </p></body>
</news>
