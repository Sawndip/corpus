<teiHeader>
<fileDesc>
<titleStmt>
  <title>"สาทิตย์" ขอให้ผู้ที่ต้องการนำคลิปเสียงนายกฯ มาเปิดในสภา รับผิดชอบทางกฎหมาย  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310037&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" ขอให้ผู้ที่ต้องการนำคลิปเสียงนายกฯ มาเปิดในสภา รับผิดชอบทางกฎหมาย</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ขอให้ผู้ที่ต้องการนำคลิปตัดต่อเสียงนายกรัฐมนตรีมาเปิดในสภา ต้องมีผู้รับผิดชอบทางกฎหมาย <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงกรณีที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย เตรียมเสนอขอต่อที่ประชุมร่วมกันของรัฐสภานำคลิปเสียงของนายกรัฐมนตรี มาเปิดเทียบกับเสียงนายกรัฐมนตรีจริงว่า หากนำมาเปิด แล้วใครจะเป็นผู้รับผิดชอบทางกฎหมาย ซึ่งขณะนี้ไม่มีใครสงสัยแล้วว่า คลิปเสียงดังกล่าวเป็นของจริงหรือของปลอม เพราะตำรวจกำลังสอบสวนใกล้ถึงตัวผู้กระทำผิดและแหล่งที่เผยแพร่แล้ว อย่างไรก็ตาม มองว่าไม่ควรนำคลิปเสียงดังกล่าว มาใช้ประโยชน์ทางการเมืองอีก เพราะชัดเจนแล้วว่าเป็นการตัดต่อ อีกทั้งฝ่ายค้านต้องตอบคำถามสังคมให้ได้ว่า เหตุใดจึงนำคลิปเสียงมาปล่อย ทั้งที่ทราบดีว่า การเผยแพร่ถือว่าผิดกฎหมายอยู่แล้ว <persName>นายสาทิตย์</persName> กล่าวอีกว่า รัฐบาลไม่ได้ให้ความสำคัญหรือสนใจเรื่องนี้แล้ว เพราะหลังงบประมาณรายจ่ายประจำปีงบประมาณ 2553 มีผลบังคับใช้ รัฐบาลจะต้องเดินหน้าแก้ปัญหาของประเทศต่อไป </p></body>
</news>
