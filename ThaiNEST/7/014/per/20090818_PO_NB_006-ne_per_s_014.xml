<teiHeader>
<fileDesc>
<titleStmt>
  <title>กกต.  นัดพิจารณาลงมติกรณี 44 ส.ส.ถือครองหุ้นในกิจการสื่อ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180040&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.  นัดพิจารณาลงมติกรณี 44 ส.ส.ถือครองหุ้นในกิจการสื่อ</headline>
<lead></lead>
<neck></neck>
<body><p>คณะกรรมการการเลือกตั้ง นัดพิจารณาลงมติกรณี 44 ส.ส.ถือครองหุ้นในกิจการสื่อ และบริษัทที่รับสัมปทานจากรัฐจาก 8 พรรคการเมืองวันนี้ สำหรับวันนี้ที่ สำนักงานคณะกรรมการการเลือกตั้ง หรือ กกต. ในเวลา 10.00 น. คณะกรรมการการเลือกตั้ง จะนัดพิจารณาเพื่อลงมติ กรณีที่ ส.ส. 44 คน อาจมีคุณสมบัติที่ขัดต่อรัฐธรรมนูญ จากการถือครองหุ้นในกิจการสื่อและบริษัทที่รับสัมปทานจากรัฐ ทั้งนี้ ส.ส. ทั้ง 44 คน มาจากพรรคการเมือง 8 พรรค ทั้งจากรัฐบาลและฝ่ายค้าน ประกอบด้วย พรรคชาติไทยพัฒนา 3 คน พรรคเพื่อแผ่นดิน 8 คน พรรคภูมิใจไทย 3 คน พรรคกิจสังคม 1 คน พรรครวมใจไทยชาติพัฒนา 2 คน พรรคประชาธิปัตย์ 1 คน พรรคเพื่อไทย 23 คน และพรรคประชาราช 3 คน อย่างไรก็ตามจากจำนวน ส.ส. ทั้ง 44 คน เป็นผู้ที่ดำรงตำแหน่งเป็นรัฐมนตรีในรัฐบาลชุดปัจจุบันด้วย จำนวน 6 คน ด้าน<persName>นายมานิต นพอมรบดี</persName> รัฐมนตรีช่วยว่าการกระทรวงสาธารณสุข ซึ่งเป็น 1 ใน ส.ส. 44 คน และรัฐมนตรีที่จะถูกพิจารณาด้วย กล่าวว่า ต้องรอดูผลการพิจารณาจาก กกต.ก่อน ว่าจะออกมาอย่างไร ซึ่งบ่ายนี้คงจะทราบผล แต่ส่วนตัวได้มีการส่งคำชี้แจงในขั้นตอนต่าง ๆ ให้กับ กกต. ไปแล้ว หากผลออกมาเป็นอย่างไร เชื่อว่า พรรคภูมิใจไทยจะเตรียมมาตรการรองรับ อย่างไรก็ตาม ส่วนตัวเห็นว่าอยากให้รอผลการพิจาณาจาก กกต. ก่อนแล้วค่อยวิเคราะห์อีกครั้งว่าจะดำเนินการอย่างไรต่อไป </p></body>
</news>
