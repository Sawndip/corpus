<teiHeader>
<fileDesc>
<titleStmt>
  <title>ส่ง"สุเทพ"เคลียร์"ประวิตร"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/12/news_29275582.php?news_id=29275582  </bibl>
</sourceDesc>
</fileDesc>
</teiHeader>
<news>
<headline>ส่ง"<persName>สุเทพ</persName>"เคลียร์"<persName>ประวิตร</persName>"</headline>
<lead>นายกฯ ส่ง “<persName>สุเทพ</persName>-<persName>นิพนธ์</persName>” มอบดอกไม้อวยพรวันเกิดเคลียร์ใจ “<persName>ประวิตร</persName>” ผู้จัดการรัฐบาลสร้างภาพควงแขน รมว.กลาโหม ยันความสัมพันธ์ไร้ปัญหา พร้อมร่วมกันทำงานต่อไป เชื่อ “<persName>ประวิตร</persName>” รักน้องแต่รู้จักแยกแยะ แอ่นอกเป็นคนสั่ง “<persName>พัชรวาท</persName>” ลงใต้เอง ให้ไปสะสางคดีไอปาแย ด้าน “<persName>อภิสิทธิ์</persName>” ขยับนั่งติด รมว.กลาโหม แฮปปี้เบิร์ธเดย์กลาง ครม. ขณะที่ตำรวจบุกค้นบ้านแม่ยาย “<persName>ส.ต.ท.วรวุฒิ</persName>” ผงะเจอรถของกลางคดียาเสพติดของดีเอสไอ</lead>
<neck></neck>
<body><p>นายกรัฐมนตรี ส่ง<persName>นายสุเทพ เทือกสุบรรณ</persName> ในฐานะผู้จัดการรัฐบาล เข้าอวยพรวันเกิดและเคลียร์ใจกับ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม (รมว.กลาโหม) จากปัญหาที่นายกฯ พยายามลดบทบาทของ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) น้องชายแท้ๆ ของ <persName>พล.อ.ประวิตร</persName> ด้วยการให้ลาไปปฏิบัติราชการในต่างประเทศและในภาคใต้ เพื่อเปิดทางการคลี่คลายคดีลอบยิง <persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย และทบทวนบัญชีการแต่งตั้งโยกย้ายตำรวจ</p>
<p>โดยเมื่อเวลา 14.00 น. วานนี้ (11 ส.ค.) <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง พร้อมด้วย<persName>นายนิพนธ์ พร้อมพันธุ์</persName> เลขาธิการนายกรัฐมนตรี ได้เดินทางเข้ามอบกระเช้าดอกไม้อวยพรวันเกิดให้แก่ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม (รมว.กลาโหม) ที่มูลนิธิอนุรักษ์ป่ารอยต่อ 5 จังหวัด ภายในกรมทหารราบที่ 1 มหาดเล็กรักษาพระองค์ (ร.1 รอ.) และทั้งสามได้ร่วมพูดคุยกันภายในห้องรับรองประมาณ 30 นาที โดยห้ามสื่อมวลชนเข้าไปสังเกตการณ์</p>
<p>จากนั้น <persName>นายสุเทพ</persName> กล่าวว่า เขาและ<persName>นายนิพนธ์</persName>มีความเคารพและผูกพันกับ<persName>พล.อ.ประวิตร</persName> เป็นพิเศษ เพราะเคยนำกระเช้าดอกไม้ไปกราบคารวะ และเชื้อเชิญให้มาดำรงตำแหน่ง รมว.กลาโหม ทำให้รู้สึกเหมือนติดหนี้ท่าน เมื่อท่านเข้ามาร่วมรัฐบาล ทำให้รัฐบาลสามารถทำงานได้ราบรื่นขึ้น ทั้งนี้ นายกรัฐมนตรีได้พบ รมว.กลาโหม ในที่ประชุมคณะรัฐมนตรี (ครม.) เมื่อช่วงเช้าที่ผ่านมา นายกฯ ได้อวยพรวันเกิด <persName>พล.อ.ประวิตร</persName> แล้ว แต่นายกฯ ได้ฝากให้นำดอกไม้มากราบคารวะอีกครั้ง</p>
<p><persName>นายสุเทพ</persName> ยังปฏิเสธว่า การหารือร่วมกับ <persName>พล.อ.ประวิตร</persName> ไม่ได้คุยกันเกี่ยวกับ ผบ.ตร. เพราะจะไม่คุยเรื่องข่าวลือที่สร้างความสับสน “ขอยืนยันว่าไม่มีอะไรเป็นช่องว่าง และไม่มีอะไรที่เป็นปัญหา รมว.กลาโหม เป็นผู้ใหญ่ เคยผ่านตำแหน่งทั้งแม่ทัพภาค ผู้บัญชาการทหารบก ทำงานเพื่อชาติมาตลอด ท่านไม่ได้เป็นคนวอกแวก ไม่ตื่นตระหนกตกใจตามข่าวลือ ไม่เล่นตามกระแส”</p>
<p>ผู้สื่อข่าวถามว่า ความสัมพันธ์ระหว่างนายกฯกับกองทัพยังสามารถทำงานร่วมกันต่อไปได้หรือไม่ <persName>นายสุเทพ</persName> ตอบพร้อมหันไปจับแขน <persName>พล.อ.ประวิตร</persName> ว่า “เห็นแบบนี้ยังไม่มั่นใจอีกหรือ ผมกับนายกฯ เป็นอันหนึ่งอันเดียวกัน”</p>
<p>เมื่อซักว่า นายกฯ เป็นห่วงความรู้สึกของ <persName>พล.อ.ประวิตร</persName> มากแค่ไหนที่ทำกับ <persName>พล.ต.อ.พัชรวาท</persName> เช่นนี้ <persName>นายสุเทพ</persName> กล่าวกลั้วหัวเราะว่า “ถามแบบนี้ตอบแบบนักเลงว่าเป็นการเสี้ยมกัน แต่ผมเข้าใจ ถ้าผมเป็นคุณก็ต้องมีความรู้สึกเหมือนกัน <persName>พล.อ.ประวิตร</persName> เป็นคนรักน้อง ไม่ใช่แต่ <persName>พล.ต.อ.พัชรวาท</persName> เท่านั้น คนอื่นท่านก็รัก สังเกตได้จากที่ท่านมีพวกมาก ท่านเป็นผู้ใหญ่ขนาดนี้แยกแยะได้ และเรื่อง <persName>พล.ต.อ.พัชรวาท</persName> ควรจบได้แล้ว ไม่คิดว่าเรื่องนี้จะเป็นปัญหา อย่านำมาพูดเป็นประเด็น ทุกอย่างเรียบร้อยดี ไม่มีอะไรที่ต้องมาพูดจากันอีก”</p>
<p>แอ่นอกสั่งผบ.ตร.ลงใต้สะสางคดีไอปาแย</p>
<p>ผู้สื่อข่าวถามอีกว่า <persName>พล.ต.อ.พัชรวาท</persName> กลับมาจากต่างประเทศแล้ว ทำไมถึงไม่มอบหน้าที่ ผบ.ตร.ให้เหมือนเดิม <persName>นายสุเทพ</persName> ย้อนถามว่า “ใครบอกว่าไม่ได้มอบ ท่านอยู่ตรงไหนก็เป็น ผบ.ตร. เมื่อท่านกลับมาก็ต้องเป็น ผบ.ตร. แต่ผมมีปัญหาของผมอยู่คืองานรับผิดชอบสามจังหวัดชายแดนภาคใต้ มีคดีความที่ต้องแก้ไข เพราะยังไม่ได้สะสาง เช่น คดียิงประชาชนในมัสยิดไอปาแย อ.เจาะไอร้อง จ.นราธิวาส ซึ่งยังเป็นปัญหาคาใจกับประชาชน ผมจึงขอให้ <persName>พล.ต.อ.พัชรวาท</persName> ลงไปดูเรื่องนี้ รวมทั้งเรื่องเตรียมการประชุมสุดยอดผู้นำอาเซียนในเดือน ต.ค.ด้วย”</p>
<p>เมื่อซักว่า ทำไมต้องมีผู้รักษาราชการแทน ผบ.ตร.ด้วย ในเมื่อ <persName>พล.ต.อ.พัชรวาท</persName> ยังสามารถปฏิบัติหน้าที่ได้ <persName>นายสุเทพ</persName> กล่าวว่า ผบ.ตร.ไปไหนต้องมีคนเซ็นหนังสือและสั่งงานแทน จึงต้องมีผู้รักษาราชการแทนตามระเบียบ</p>
<p>“ถึงอยู่ในประเทศจะให้ผมขนหนังสือลงไปให้ท่านเซ็นที่ จ.นราธิวาส เลยหรือ ถ้าไปเช้าเย็นกลับก็แย่” <persName>นายสุเทพ</persName> กล่าว และเมื่อถูกถามอีกว่า เหตุใดจึงต้องมอบหมายให้ <persName>พล.ต.อ.พัชรวาท</persName> ไปแก้ปัญหาภาคใต้ตอนนี้ <persName>นายสุเทพ</persName> ก็ตอบว่า เป็นเพราะเขาไว้ใจ <persName>พล.ต.อ.พัชรวาท</persName></p>
<p>ขณะที่ <persName>พล.อ.ประวิตร</persName> กล่าวภายหลังเดินไปส่ง<persName>นายสุเทพ</persName> กับ<persName>นายนิพนธ์</persName> ขึ้นรถกลับทำเนียบรัฐบาลว่า “ไม่มีอะไร ไม่มีอะไร”</p>
<p>นายกฯขยับนั่งติด“<persName>ประวิตร</persName>”อวยพรวันเกิด</p>
<p>ก่อนหน้านั้น ในช่วงเช้า ที่ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี ได้ประชุม ครม.ร่วมกับ<persName>พล.อ.ประวิตร</persName> โดย<persName>นายอภิสิทธิ์</persName> ได้ขยับไปนั่งเก้าอี้ของ<persName>นายสุเทพ</persName> ที่อยู่ติดกับ <persName>พล.อ.ประวิตร</persName> ซึ่งในขณะนั้น<persName>นายสุเทพ</persName>ยังไม่เข้าห้องประชุม และนายกฯได้พูดคุยกับ<persName>พล.อ.ประวิตร</persName>ด้วยสีหน้ายิ้มแย้มแจ่มใส คาดว่าจะเป็นการอวยพรวันเกิดให้<persName>พล.อ.ประวิตร</persName> จากนั้น<persName>พล.อ.ประวิตร</persName>ได้ออกจากห้องประชุมไป</p>
<p>ต่อมา นายกฯให้สัมภาษณ์ว่า ไม่ได้ไปร่วมอวยพรวันเกิด <persName>พล.อ.ประวิตร</persName> ที่กรมทหารราบที่ 1 ด้วยตัวเอง แต่ให้ตัวแทนส่งกระเช้าอวยพรไปแล้ว
ผู้สื่อข่าวถามว่า ได้คุยกับ <persName>พล.อ.ประวิตร</persName> แล้วหรือยังเกี่ยวกับปัญหา <persName>พล.ต.อ.พัชรวาท</persName> นายกฯ กล่าวว่า ไม่มี อวยพรวันเกิดอย่างเดียว พร้อมย้ำว่า กรณีที่เกี่ยวกับ <persName>พล.ต.อ.พัชรวาท</persName> รัฐบาลไม่ได้ทำอะไรที่ขัดกับกฎหมาย ส่วนเรื่องการตั้งผู้รักษาราชการแทนทั้งๆ ที่ <persName>พล.ต.อ.พัชรวาท</persName> ไปปฏิบัติราชการในภาคใต้นั้น เป็นเพราะภารกิจต้องลงไปต่อเนื่องหลายวัน โดยเรื่องนี้ไม่เกี่ยวกับการแต่งตั้งโยกย้าย แต่เกี่ยวกับคดี</p>
<p>“<persName>พัชรวาท</persName>”กลืนเลือดบอกเต็มใจลงใต้</p>
<p>ด้านความเคลื่อนไหวของ <persName>พล.ต.อ.พัชรวาท</persName> ได้เดินทางเข้าไปที่สำนักงานตำรวจแห่งชาติตั้งแต่เช้า แต่ปฏิเสธตอบคำถามทุกคำถาม จากนั้นได้เรียก <persName>พล.ต.อ.วิเชียร พจน์โพธิ์ศรี</persName> ที่ปรึกษา (สบ 10) เข้าพบ จากนั้น <persName>พล.ต.อ.วิเชียร</persName> เปิดเผยว่า ผบ.ตร.เรียกเข้าไปพบเพื่อพูดคุยเรื่ององค์กร โดย ผบ.ตร. ฝากไว้ว่า หากนายกฯมอบหมายให้รักษาราชการแทน ก็ขอให้ดูแลการชุมนุมของกลุ่มเสื้อแดงที่จะมีขึ้นในวันที่ 17 ส.ค.นี้ให้ดี อย่าให้เกิดความวุ่นวาย</p>
<p>ผู้สื่อข่าวถามว่า เรื่องการจัดทำบัญชีแต่งตั้งนายตำรวจระดับรองผู้บังคับการ (รองผบก.) ลงไป ใครจะเป็นผู้รับผิดชอบ <persName>พล.ต.อ.วิเชียร</persName> กล่าวว่า คนที่เป็น ผบ.ตร.ต้องรับผิดชอบ แต่หากเขาได้รับคำสั่งจากนายกรัฐมนตรีให้รักษาราชการแทน ผบ.ตร. ก็จะดำเนินการจัดทำให้เกิดความยุติธรรมกับทุกฝ่าย ไม่ต้องกลัว</p>
<p>ต่อมากลุ่มนักเรียนเตรียมทหาร รุ่น 9 (ตท.9) ทั้ง 4 เหล่าทัพ จำนวนกว่า 30 คน นำโดย <persName>พล.อ.สุรพันธ์ พุ่มแก้ว</persName> เสนาธิการทหารบก ซึ่งเป็นเพื่อนร่วมรุ่นของ <persName>พล.ต.อ.พัชรวาท</persName> ได้นำแจกันดอกไม้ไปมอบให้ <persName>พล.ต.อ.พัชรวาท</persName> เพื่อเป็นกำลังใจในการทำงาน</p>
<p><persName>พล.ต.อ.พัชรวาท</persName> กล่าวอีกครั้งในช่วงเย็นว่า ตั้งใจจะลงไปภาคใต้อยู่แล้ว เพื่อไปตรวจและประเมินผลการปฏิบัติราชการ รวมทั้งการรักษาความปลอดภัยการประชุมผู้นำอาเซียนที่ผ่านมาแล้วด้วย ถือเป็นความตั้งใจของตนเอง ส่วนผู้ที่จะทำโผแต่งตั้งโยกย้าย ต้องเป็นไปตามกฎหมาย</p>
<p><persName>อัศวิน</persName>ข้องใจ“<persName>วรวุฒิ</persName>”ใช้รถของกลางดีเอสไอ</p>
<p><persName>พล.ต.ท.อัศวิน ขวัญเมือง</persName> ผู้ช่วย ผบ.ตร. หนึ่งในชุดคลี่คลายคดีลอบยิง<persName>นายสนธิ</persName> เปิดเผยว่า เมื่อช่วงเช้าที่ผ่านมา ได้ส่งกำลังไปค้นบ้านแม่ยายของ <persName>ส.ต.ท.วรวุฒิ มุ่งสันติ</persName> ตำรวจสังกัดกองบัญชาการตำรวจปราบปรามยาเสพติด (บช.ปส.) ย่านลาดปลาเค้า พบรถยนต์ยี่ห้อเชฟโรเลต รุ่นซาฟีรา สีบรอนซ์ หมายเลขทะเบียน ศว 8051 กรุงเทพมหานคร ซึ่งเป็นทะเบียนปลอม โดยรถคันนี้มีหมายเลขทะเบียนที่แท้จริงคือ กษ 3737 เชียงใหม่ ผู้ครอบครองชื่อ <persName>นายชาญณรงค์ มูเซอ</persName> ผู้ต้องหาคดีค้าเฮโรอีน ซึ่งกรมสอบสวนคดีพิเศษ หรือ ดีเอสไอ จับกุมได้เมื่อวันที่ 20 มี.ค.ที่ผ่านมา พร้อมเฮโรอีน 780 กรัม อายัดทรัพย์มูลค่า 117 ล้านบาท โดยรถคันนี้เป็นของกลางในคดี</p>
<p>“ผมไม่ทราบว่าผู้ต้องหาในคดีนี้ไปเกี่ยวข้องกับการเอารถของกลางของดีเอสไอมาใช้ได้อย่างไร ทั้งที่ดีเอสไอก็บอกว่าผู้ต้องหาไม่ได้ไปช่วยราชการที่ดีเอสไอ ผมก็ยังงงๆ อยู่เหมือนกัน หรือเขาไปลักรถมาจากดีเอสไอ ต้องลองถามดีเอสไอว่าเขาได้ไปร้องทุกข์ว่าของกลางหายไปหรือเปล่า ต้องไปถามดู”<persName>พล.ต.ท.อัศวิน</persName>กล่าว</p>
<p>ทั้งนี้ <persName>พล.ต.ท.อัศวิน</persName> ยังกล่าวฝากไปถึง <persName>ส.ต.ท.วรวุฒิ</persName> ว่า “<persName>วรวุฒิ</persName>ที่หายไปกับภรรยา ทราบว่าไม่ได้เอาหมากระเป๋าที่เลี้ยงไว้ไปด้วย ตอนนี้หมากระเป๋าที่ฝากเขาไว้มันคิดถึงอยู่ ถ้าคิดถึงหมาให้มามอบตัว มาเถอะไม่ต้องห่วง ให้ความเป็นธรรม จะติดต่อผ่านสื่อมวลชนผ่านใครมาก็ได้ มาสู้กับความจริง” ผู้ช่วย ผบ.ตร.ระบุ และว่า สำหรับการออกหมายจับ <persName>ส.อ.สมชาย บุญนาค</persName> ทหารสังกัดกองร้อยกองบังคับการกรมรบพิเศษที่ 3 ค่ายเอราวัณ จ.ลพบุรี นั้น มีหลักฐานชัดเจนว่าเป็นคนลงมือยิง<persName>นายสนธิ</persName>ในวันเกิดเหตุ
ด้าน <persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม กล่าวว่า กรณีที่ <persName>ส.ต.ท.วรวุฒิ</persName> นำรถของกลางในคดียาเสพติดไปใช้ ถือเป็นเรื่องปกติที่สำนักงานคณะกรรมการป้องกันและปราบปรามยาเสพติด (ป.ป.ส.) จะอนุมัติให้หน่วยราชการนำรถยนต์ของกลางไปใช้ได้ แต่การนำรถยนต์ของกลางไปใช้ในภารกิจส่วนตัว จะต้องสอบถามไปยัง <persName>พ.ต.อ.ทวี สอดส่อง</persName> อธิบดีดีเอสไอ ว่าอนุมัติไปได้อย่างไร</p></body>
</news>
