<teiHeader>
<fileDesc>
<titleStmt>
  <title>พรรคเพื่อไทย เรียกร้องรัฐบาล หาผู้กระทำผิดในโครงการชุมชนพอเพียงมาลงโทษโดยเร็วที่สุด  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220040&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พรรคเพื่อไทย เรียกร้องรัฐบาล หาผู้กระทำผิดในโครงการชุมชนพอเพียงมาลงโทษโดยเร็วที่สุด</headline>
<lead></lead>
<neck></neck>
<body><p>พรรคเพื่อไทย เรียกร้องให้รัฐบาล หาผู้กระทำผิดในโครงการชุมชนพอเพียงมาลงโทษโดยเร็วที่สุด พร้อมชี้การกำหนดกรอบดำเนินงานของโครงการ เป็นการเปิดช่องให้กลุ่มนายทุนแสวงหาผลประโยชน์ในโครงการ <persName>นาวาเอกอนุดิษฐ์ นาครทรรพ</persName> ส.ส.กทม. พรรคเพื่อไทย เรียกร้อง<persName>นายอภิสิทธิ์ เวชชาชีวะ</persName> นายกรัฐมนตรี แสดงความจริงใจในการหาตัวผู้กระทำการทุจริตในโครงการชุมชนพอเพียง พร้อมกับลงพื้นที่เพื่อตรวจสอบการดำเนินงานในพื้นที่ต่างๆ โดยเฉพาะในพื้นที่กรุงเทพมหานคร ที่แตกต่างจากที่สื่อมวลชนนำเสนอข่าวไปแล้ว อาทิ เขตวังทองหลาง ดอนเมือง บางกอกน้อยและเขตบางกอกใหญ่ ซึ่งพบว่ายังมีการทุจริตอีกจำนวนมาก อย่างไรก็ตาม นายกรัฐมนตรี ไม่ควรมองว่า การทุจริตไปแล้ว 50 ล้านบาท จากงบทั้งหมด 5,000 ล้านบาท เป็นเรื่องเล็กน้อย เพราะเงินทั้งหมดเป็นภาษีของประชาชน ซึ่งพรรคเพื่อไทยมองว่า การกำหนดกรอบการดำเนินงานในโครงการดังกล่าว เป็นการเปิดช่องให้กลุ่มทุนหาผลประโยชน์และเกิดการทุจริตในโครงการ <persName>นายการุณ โหสกุล</persName> ส.ส.กทม.พรรคเพื่อไทย ยืนยันว่า พรรคเพื่อไทยไม่เคยคิดล้มล้างโครงการชุมชนพอเพียง แต่ต้องการตรวจสอบการทุจริตของรัฐบาล</p></body>
</news>
