<teiHeader>
<fileDesc>
<titleStmt>
  <title>คมนาคมฟิตขุดลอกแม่น้ำลพบุรี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-13 14:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19959  </bibl>
</sourceDesc>
</fileDesc>
</teiHeader>
<news>
<headline>คมนาคมฟิตขุดลอกแม่น้ำลพบุรี</headline>
<lead></lead>
<neck></neck>
<body><p>วันนี้ (13 ก.ย.) <persName>นายเกื้อกูล ด่านชัยวิจิตร</persName> รัฐมนตีช่วยว่าการกระทรวงคมนาคม <persName>นายอุดม บุญช่วย</persName> ผอ.สำนักงานขนส่งทางน้ำที่ 2 <persName>นาวาโทรชต ผกาฟุ้ง</persName> หน.สำนักงานขนส่งทางน้ำอยุธยาและ<persName>นายไพโรจน์ เกษมศิริ</persName> หน.ศูนย์พัฒนาและบำรุงรักษาทางน้ำที่ 1 อยุธยา ร่วมกันลงเรือออกตรวจเยี่ยมการทำความสะอาดแม่น้ำ บริเวณปากแม่น้ำลพบุรีเชื่อมกับแม่น้ำป่าสัก หน้าวัดตองปุ  ต.บ้านเกาะ อ.พระนครศรีอยุธยา จ.พระนครศรีอยุธยา    </p>
<p><persName>นายเกื้อกูล</persName> กล่าวว่า ได้รับการร้องเรียนจากชาวบ้านและผู้ประกอบการขนส่งทางน้ำว่า บริเวณดังกล่าวร่องน้ำตื้นเขิน มีกองดินและทรายไหลมาทับถมกัน ทำให้การสัญจรทางน้ำและผู้ประกอบการเดินเรือไม่สามารถจะผ่านไปได้ ทางโครงการขนส่งทางน้ำพาณิชย์นาวี จึงได้อนุมัติงบประมาณจำนวน 1 ล้านบาท เพื่อขุดลอกโดยจะใช้เวลาดำเนินการให้แล้วเสร็จภายใน 45 วัน โดยใช้เรือดูดทรายและตะกอนออกจากกลางแม่น้ำ ซึ่งหลังดำเนินการเสร็จจะทำให้การขนส่งทางน้ำไปมาได้สะดวก เป็นการประหยัดค่าขนส่ง รวมทั้งผู้ประกอบการเดินเรือท่องเที่ยวทางน้ำก็จะสามารถนำเรือชมวิถีชีวิตของชาวอยุธยาได้อย่างสะดวก นอกจากนี้จะทำการสำรวจร่องน้ำจากบริเวณที่ตื้นเขินของแม่น้ำเจ้าพระยาตั้งแต่ จ.อ่างทอง ไปจนถึงปากอ่าวไทยและแม่น้ำป่าสัก ช่วง อ.ท่าเรือ อ.นครหลวง จนถึงท้ายวัดพนัญเชิง อ.พระนครศรีอยุธยา จ.พระนครศรีอยุธยา ด้วย  </p>
<p>รมช.คมนาคม กล่าวต่อว่า ส่วนการกำจัดผักตบชวาในอยุธยา ได้สั่งให้ทุกพื้นที่ออกสำรวจบริเวณแม่น้ำลำคลองทุกสาย ถ้าพบมีปัญหา ให้รีบแจ้งไปที่สำนักงานขนส่งทางน้ำอยุธยา จะได้นำอุปกรณ์ออกไปช่วยเหลือด่วน ซึ่งเท่าทีทราบผักตบชวาในพื้นที่มีไม่มาก สำหรับบริเวณแม่น้ำท่าจีน จังหวัดสุพรรณบุรีและนครปฐม ได้จัดเก็บเรียบร้อยหมดแล้ว.</p></body>
</news>
