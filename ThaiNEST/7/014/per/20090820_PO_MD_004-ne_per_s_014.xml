<teiHeader>
<fileDesc>
<titleStmt>
  <title>"เทือก"เสียงแข็งไม่ฮั้ว"เนวิน" เงื่อนไขปลัดมท.แลกโผตำรวจ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-20 21:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000094603  </bibl>
</sourceDesc>
</fileDesc>
</teiHeader>
<news>
<headline>"<persName>เทือก</persName>"เสียงแข็งไม่ฮั้ว"<persName>เนวิน</persName>" เงื่อนไขปลัดมท.แลกโผตำรวจ</headline>
<lead></lead>
<neck></neck>
<body><p> <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง กล่าวถึงกรณีการแต่งตั้ง <persName>นายมานิต วัฒนเสน</persName> อธิบดีกรมส่งเสริมการปกครองท้องถิ่น เป็นปลัดกระทรวงมหาดไทย ว่า <persName>นายชวรัตน์ ชาญวีรกุล</persName> รมว.มหาดไทย ไม่ได้ชี้แจงอะไรในที่ประชุม ครม. เพียงแต่ทำเรื่องเสนอมา ส่วนที่มองว่าเป็นการเตรียมความพร้อมในการเลือกตั้งครั้งหน้านั้น เป็นข่าวลือ และตนจะไม่บริหารงานตามข่าวลือ</p>
<p> ผู้สื่อข่าวถามว่า เป็นการแบ่งเขตรับผิดชอบการเลือกตั้งกันในพรรคร่วมหรือไม่ <persName>นายสุเทพ</persName> กล่าวว่า ไม่เกี่ยว ไม่เป็นความจริง ไม่มีการพูดอะไรกัน ส่วนที่ว่าจะเป็นการทำลายขวัญ และกำลังใจของข้าราชการ ที่ไม่มีเส้นสายนั้น <persName>นายสุเทพ</persName> กล่าวว่า เรื่องการแต่งตั้งข้าราชการของแต่ละกระทรวงเป็นเรื่องของผู้บริหารที่ต้องรับผิดชอบพิจารณากัน ซึ่งต้องให้ความเชื่อมั่นว่าผู้บริหารได้พิจารณากลั่นกรองมาอย่างดีแล้ว ในที่ประชุม ครม. ก็ไม่มีใครซักถาม จึงไม่มีการชี้แจง ไม่มีใครไปก้าวก่ายการทำงานของใคร</p>
<p> <persName>นายสุเทพ</persName> ยังได้ปฏิเสธกระแสข่าวที่ว่า มีการต่อรองให้พรรคภูมิใจไทย ตัดสินใจเลือกปลัดกระทรวงมหาดไทยคนใหม่ เพื่อไม่ให้เข้ามายุ่งกับโผตำรวจ ว่า "ไม่จริง ไม่มีเรื่องของการแลกเปลี่ยนใดๆ ทั้งสิ้น"</p>
<p>ด้าน<persName>นายบุญจง วงศ์ไตรรัตน์</persName> รมช.มหาดไทย ในฐานะรองหัวหน้าพรรคภูมิใจไทย กล่าวถึงการแต่งตั้ง<persName>นายมานิต</persName> ซึ่งมีการวิพากษ์วิจารณ์ ว่ามีความเชื่อมโยงทางการเมืองกับพรรคภูมิใจไทย ว่า คงไม่ใช่ การแต่งตั้งได้มีการตรวจสอบคุณสมบัติเรียบร้อยแล้ว ก่อนเสนอ ครม.เพื่อทราบ</p>
<p> ส่วนที่มีการเกรงว่าจะมีคลื่นใต้น้ำ เนื่องจากเป็น "สิงห์ขาว" คนแรกที่นั่งตำแหน่งนี้ อาจไม่เป็นที่ยอมรับของข้าราชการนั้น <persName>นายบุญจง</persName> กล่าวว่า เป็นหน้าที่ของปลัดคนใหม่ที่จะพิสูจน์ฝีมือในการทำงาน เมื่อได้รับการแต่งตั้งก็ต้องทำงาน ทำให้ข้าราชการสามารถทำงานร่วมกันได้</p>
<p>เมื่อถามว่าจะมีการชี้แจงกับประชาชนอย่างไร เพราะภาพของ<persName>นายเนวิน ชิดชอบ</persName> แกนนำพรรคภูมิใจไทยกับ<persName>นายมานิต</persName> มีความสัมพันธ์แนบแน่นกันมาก ทำให้ถูกมองว่าหวังผลทางการเมือง <persName>นายบุญจง</persName> กล่าวว่า คงไม่เกี่ยวกัน ข้าราชการทุกคนเข้าใจอยู่แล้ว แต่ละคนมีคุณสมบัติระดับ 10 แต่ว่า ตำแหน่งมันมีตำแหน่งเดียว</p>
<P>"ไม่เกี่ยวกับการปูทางเพื่อการเลือกตั้งครั้งต่อไป แต่เป็นการแต่งตั้งตามกระบวนการ เมื่อคนเก่าเกษียณ ก็ต้องตั้งคนใหม่" <persName>นายบุญจง</persName>กล่าว และยืนยันว่า <persName>นายเนวิน</persName> ไม่ได้มีส่วนเกี่ยวข้องกับการแต่งตั้งครั้งนี้</p>
<p> **กมธ.ข้องใจตั้ง“<persName>มานิต</persName>”นั่งปลัดมท.</p>
<p>ที่รัฐสภา <persName>นายไพโรจน์ อิสระเสรีพงษ์</persName> ส.ส.กทม. พรรคเพื่อไทย พร้อมด้วย <persName>นายฐนโรจน์ โรจนกุลเศรษฐ์</persName> ส.ส.ชลบุรี พรรคประชาธิปัตย์ ในฐานะคณะกรรมาธิการการกฎหมาย การยุติธรรม และสิทธิมนุษยชน สภาผู้แทนราษฎร ร่วมกันแถลงข่าว กรณีที่กระทรวงมหาดไทยแต่งตั้ง<persName>นายมานิต วัฒนเสน</persName> ดำรงตำแหน่งปลัดกระทรวงหมาดไทย โดย<persName>นายไพโรจน์</persName> กล่าวว่า การแต่งตั้งครั้งนี้ มีความไม่ชอบมาพากล ไม่ยึดลำดับอาวุโส ทั้งๆที่ <persName>นายอนุชา โมกขะเวส</persName> อธิบดีกรมป้องกันและบรรเทาสารธารณภัย เป็นผู้มีความอาวุโสอันดับ 1 แต่ไม่ได้รับการพิจารณา และที่สำคัญที่สุดคือ <persName>นายมานิต</persName>ได้รับตำแหน่งนี้เพราะมีความใกล้ชิดกับ<persName>นายเนวิน ชิดชอบ</persName> และการวางตัวคนของตัวเองเช่นนี้ไว้ ก็เพื่อหวังผลสำคัญต่อการเลือกตั้งครั้งหน้า ใช่หรือไม่</p>
<p> **เชิญ"<persName>ชวรัตน์</persName>" ชี้แจง 25 ส.ค.นี้</p>
<p><persName>นายไพโรจน์</persName> กล่าวด้วยว่า คณะกรรมาธิการฯจะเชิญผู้ที่เกี่ยวข้องกับกรณีดังกล่าวมาชี้แจง อาทิ <persName>นายชวรัตน์ ชาญวีรกูล</persName> รมว.มหาดไทย <persName>นายอนันต์ อนันตกูล</persName> อดีตปลัดกระทรวงมหาดไทย และ<persName>พ.ท.กมล ประจวบเหมาะ</persName> ส.ว.สรรหา ในวันอังคารที่ 25 ส.ค. เวลา 09.30 น.</p>
<p> ด้าน<persName>นายฐนโรจน์</persName> กล่าวว่า ตนในฐานะส.ส.ของรัฐบาลไม่เห็นด้วยเกี่ยวกับเรื่องนี้ ส่วนจะนำไปสู่ความขัดแย้งในพรรคร่วมรัฐบาลหรือไม่นั้นคงไม่ใช่ เพียงแต่ตนต้องการลบข้อครหาเกี่ยวกับความไม่ถูกต้อง </p></body>
</news>
