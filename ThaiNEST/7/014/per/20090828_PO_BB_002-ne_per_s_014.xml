<teiHeader>
<fileDesc>
<titleStmt>
  <title>"พัชรวาท"ถก"โผเล็ก"วันนี้-ยันไม่มีขยับขึ้น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/28/news_29368514.php?news_id=29368514  </bibl>
</sourceDesc>
</fileDesc>
</teiHeader>
<news>
<headline>"<persName>พัชรวาท</persName>"ถก"โผเล็ก"วันนี้-ยันไม่มีขยับขึ้น</headline>
<lead>“<persName>พัชรวาท</persName>” นัดถกโผเล็กระดับ รอง ผบก.ถึงสารวัตรวันนี้ รับประกันไม่มีการปรับขึ้น แค่เกลี่ยลงตำแหน่งตามโครงสร้างใหม่ ส่วนกลุ่มยกเว้นคุณสมบัติเสนอเข้า ก.ตร.จันทร์หน้า พร้อมส่งทนายฟ้องหมิ่นสื่อเครือผู้จัดการ กล่าวหามีเอี่ยวซื้อขายตำแหน่ง "<persName>ศิริโชค</persName>" ยังไม่เชื่อใจ จับตากลุ่มได้รับอภิสิทธิ์ ขณะที่ "<persName>เสรีพิศุทธ์</persName>" โวยถูกกลั่นแกล้งบุกค้นรีสอร์ทเมืองกาญจน์ เชื่อหวังตอบโต้กรณีร้องตรวจสอบ ผบ.ตร.เรื่องงบประชาสัมพันธ์</lead>
<neck></neck>
<body><p>ความเคลื่อนไหวในการโยกย้ายภายในสำนักงานตำรวจแห่งชาติ (ตร.) ล่าสุด วานนี้ (27 ส.ค.) <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) มีหนังสือเวียนที่ 0007.25
7086 ถึง รอง ผบ.ตร.และจเรตำรวจแห่งชาติ (จตช.) เชิญประชุมพิจารณาแต่งตั้งโยกย้ายระดับรองผู้บังคับการ (รอง ผบก.) ถึงสารวัตร ในวาระการปรับโครงสร้างใหม่ ตร. โดยเชิญประชุมที่ห้องประชุม 2 อาคาร 1 สำนักงานตำรวจแห่งชาติ เวลา 09.00 น.</p>
<p>มีรายงานว่า ที่ประชุมกำหนดวาระในการประชุมไว้ 4 หัวข้อ คือ 1.สำนักงานคณะกรรมการข้าราชการตำรวจ (สง.ก.ตร.) จะสรุปรายละเอียดของโครงสร้าง ตร.ใหม่ และจำนวนตำแหน่งที่กำหนดเพิ่ม 2.สง.ก.ตร.สรุปรายละเอียดที่เกี่ยวกับการกำหนดตำแหน่งระดับสารวัตร ถึงผู้กำกับการ จำนวน 364 ตำแหน่ง ให้กับกลุ่มงานสืบสวนหาข่าวและกลุ่มงานป้องกันปราบปรามในกองบังคับการต่างๆ ในสังกัดกองบัญชาการตำรวจสอบสวนกลาง (26 คำสั่ง)
3.กองกำลังพล สรุปแนวทางการปรับเกลี่ยข้าราชการตำรวจดำรงตำแหน่งในส่วนราชการตามโครงสร้าง ตร.ใหม่ และ 4.คณะกรรมการพิจารณาบัญชีข้อมูลเสนอแต่งตั้งข้าราชการตำรวจตามที่ ผบ.ตร.เสนอ เรียงหน่วยตามส่วนราชการในโครงสร้าง ตร.ใหม่</p>
<p>รายงานข่าวแจ้งว่า สง.ก.ตร.ได้มีหนังสือแจ้ง ก.ตร.ทุกคนเพื่อเชิญประชุม ก.ตร.โดยมี <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะประธาน ก.ตร.เชิญประชุมในเวลา 09.00 น. วันที่ 31 ส.ค. มีวาระพิจารณาคุณสมบัติข้าราชการตำรวจที่ขอยกเว้นหลักเกณฑ์ในการแต่งตั้งวาระปรับโครงสร้างตามที่ ผบ.ตร.เสนอ
นอกจากนี้ยังมีวาระขอ ก.ตร.ในการเลื่อนการพิจารณาแต่งตั้งระดับผู้บังคับการ (ผบก.) ขึ้นไปในวาระประจำปี 2552 ออกไป เนื่องจาก ก.ตร.เคยมีมติว่าการแต่งตั้งประจำปีต้องแล้วเสร็จก่อนวันที่ 30 ส.ค. แต่เนื่องจากการแต่งตั้งวาระประจำปีนี้ไม่สามารถดำเนินการได้เนื่องจากมีข้อขัดข้องหลายอย่าง ขณะเดียวกันยังมีวาระที่ <persName>พล.ต.อ.ชลอ ชูวงษ์</persName> ที่ปรึกษา (สบ 10) ทำหนังสือถาม ก. ตร.ถึงประเด็นให้พิจารณาว่า นายตำรวจยศ พล.ต.อ. เทียบเท่ารอง ผบ.ตร. ควรมีสิทธิในการเข้าร่วมประชุม ก.ตร.ด้วยหรือไม่
"<persName>พัชรวาท</persName>" รับประกันไม่มี "ปรับขึ้น"</p>
<p><persName>พล.ต.อ.พัชรวาท</persName> กล่าวถึงการแต่งตั้งระดับรอง ผบก.ถึงสารวัตรตามโครงสร้างใหม่ว่า ได้นัดประชุมรอง ผบ.ตร.เพื่อพิจารณาแต่งตั้งในวันที่ 28 ส.ค. เวลา 09.00 น.โดยแนวทางการแต่งตั้งได้กำหนดชัดว่า จะไม่มีการแต่งตั้งเลื่อนตำแหน่งหรือปรับขึ้นแม้แต่ตำแหน่งเดียว แต่จะแต่งตั้งจากฝ่ายอำนวยการประจำสำนักงานผู้บังคับบัญชาที่จะยุบไป และตำแหน่งประจำกองบังคับการที่แขวนไว้จากกรณี 26 คำสั่งมาแต่งตั้งลงในตำแหน่งตามโครงสร้างใหม่
"ครั้งนี้จึงไม่เรียกว่าการแต่งตั้ง แต่เป็นการปรับเกลี่ยตามโครงสร้างใหม่ จากนั้นจึงจะนำรายชื่อที่ได้จากการแต่งตั้งในกลุ่มที่ยกเว้นหลักเกณฑ์เข้าขออนุมัติต่อ ก.ตร.ในวันที่ 31 ส.ค. ส่วนตำแหน่งนายพลที่แต่งตั้งปรับโครงสร้างรวมกว่า 400 ตำแหน่ง รวมทั้ง 152 ตำแหน่งที่สับเปลี่ยนหมุนเวียนด้วย ในวันที่ 7 ก.ย. ผมจะมีคำสั่งให้ไปรักษาราชการแทน ระหว่างนั้นจะเสนอขึ้นทูลเกล้าฯ เพื่อทรงลงพระปรมาภิไธยต่อไป" <persName>พล.ต.อ.พัชรวาท</persName> ระบุ</P>
<p>"<persName>พัชรวาท</persName>" รับประกันไม่มี "ปรับขึ้น"</p>
<p><persName>นายศิริโชค โสภา</persName> ส.ส.สงขลา พรรคประชาธิปัตย์ และเลขานุการส่วนตัวของนายกรัฐมนตรี กล่าวถึงการจัดทำบัญชีแต่งตั้งนายตำรวจระดับรอง ผบก.ถึงสารวัตรว่า ก.ตร.มีมติให้บอร์ดชุดเล็กที่มี <persName>พล.ต.อ.พัชรวาท</persName> เป็นประธาน เป็นผู้ดูแลการแต่งตั้งในส่วนนี้ โดยจะมีหน้าที่กลั่นกรองและเปลี่ยนตำแหน่งให้เป็นธรรมในส่วนที่ไม่สามารถยกเว้นคุณสมบัติได้ แต่ในส่วนที่ยกเว้นคุณสมบัติ บอร์ดชุดนี้ยังไม่ได้ทำ อาจมีคนที่มีคุณสมบัติไม่ครบ หน่วยงานต้นสังกัดที่เกี่ยวข้องก็ต้องขออนุมัติส่วนนี้จาก ก.ตร.ก่อน
ผู้สื่อข่าวถามว่า การพิจารณาของบอร์ดชุดนี้จะรับประกันได้อย่างไรว่าการซื้อขายตำแหน่งจะไม่เกิดขึ้น <persName>นายศิริโชค</persName> กล่าวว่า อนุ ก.ตร.คณะพิเศษได้มีการเรียกบัญชีแต่งตั้งโยกย้ายมาดูพอสมควรแล้ว ถ้าบัญชีไหนไม่โปร่งใส ก.ตร.ก็สามารถรับรู้ข้อมูลได้ ส่วนที่เป็นตำแหน่งใหม่ไม่น่าเป็นห่วง แต่ที่น่าห่วงก็จะเป็นพวกที่ยกเว้นคุณสมบัติ ซึ่งกำลังจับตาอยู่อย่างใกล้ชิด</p>
<p>ผบ.ตร.ฮึดฟ้องหมิ่นเอเอสทีวีผู้จัดการ</p>
<p>ที่ศาลอาญา ถนนรัชดาภิเษก <persName>พล.ต.อ.พัชรวาท</persName> มอบอำนาจให้ <persName>นายบัญชา ปรมีศณาภรณ์</persName> ทนายความ เป็นโจทก์ยื่นฟ้อง บริษัท เอเอสทีวี ผู้จัดการ เจ้าของหนังสือพิมพ์ เอเอสทีวี ผู้จัดการรายวัน และ<persName>นายตุลย์ ศิริกุลพิพัฒน์</persName> บรรณาธิการผู้พิมพ์ผู้โฆษณา เป็นจำเลยที่ 1-2 ในความผิดฐานดูหมิ่นเจ้าพนักงานในการปฏิบัติหน้าที่ และหมิ่นประมาทโดยการโฆษณาตามประมวลกฎหมายอาญา มาตรา 136, 326, 328 และ 332 กรณีตีพิมพ์เผยแพร่ข้อความทำนองว่า โจทก์เดินทางกลับจากปฏิบัติราชการในต่างประเทศก่อนกำหนด เพื่อระงับการเปลี่ยนแปลงโผโยกย้ายนายตำรวจระดับรองผู้บังคับการซึ่งเกี่ยวข้องกับผลประโยชน์ และข้อความอื่นๆ อีกมาก
ทั้งนี้ ศาลรับคำฟ้องไว้พิจารณา และนัดไต่สวนมูลฟ้องโจทก์ วันที่ 23 พ.ย. เวลา 09.00 น.</p>
<p>"<persName>เสรีพิศุทธ์</persName>" โวยถูกแกล้งค้นรีสอร์ท</p>
<p>ด้าน <persName>พล.ต.อ.เสรีพิศุทธ์ เตมียาเวส</persName> อดีต ผบ.ตร.ได้เปิดแถลงข่าวกรณี <persName>พล.ต.ต.ศรีวราห์ รังสีพราหมณกุล</persName> รองผู้บัญชาการตำรวจสอบสวนกลาง (รอง ผบช.ก.) นำกำลังพร้อมหมายค้นจากศาลจังหวัดทองผาภูมิ เลขที่ มค.25
2552 ลงวันที่ 26 ส.ค.2552 เข้าตรวจค้นพื้นที่ภูไพรธารน้ำรีสอร์ท เลขที่ 242/5-7 หมู่ 1 ต.ท่าขนุน อ.ทองผาภูมิ จ.กาญจนบุรี โดยสงสัยว่าจะมีสิ่งผิดกฎหมาย เมื่อวันที่ 26 ส.ค.ว่า เรื่องนี้มีการตรวจสอบมาครั้งหนึ่งแล้วสมัยที่ <persName>นายสมัคร สุนทรเวช</persName> เป็นนายกรัฐมนตรี แต่ก็ไม่พบสิ่งใดผิดกฎหมาย พื้นที่แห่งนี้ได้มาอย่างถูกต้อง และขณะนี้ก็ให้บุคคลอื่นมาเช่าดำเนินกิจการต่อ โดยเขาไม่ได้เข้าไปยุ่งเกี่ยว</p>
<p>"เรื่องนี้น่าจะเป็นการกลั่นแกล้งผม สืบเนื่องจากเรื่องร้องเรียนการตั้งกรรมการสอบ <persName>พล.ต.อ.พัชรวาท</persName> เรื่องงบประชาสัมพันธ์ของสำนักงานตำรวจแห่งชาติ จำนวน 18 ล้านบาท จึงมีการส่งเจ้าหน้าที่เข้าค้นรีสอร์ทของผม เป็นการตอบโต้ นี่ขนาดผมเป็นอดีต ผบ.ตร.หมาดๆ และเป็นผู้บังคับบัญชามาก่อนยังมาทำแบบนี้ แล้วถ้าประชาชนที่ไม่รู้กฎหมายจะเป็นอย่างไร ผมยังทราบว่าไปยึดบัตรประชาชนของคนที่พักอยู่ในรีสอร์ทอีก ตอนนี้ชาวบ้านไปแจ้งความกลับไว้ที่ สภ.ทองผาภูมิ ข้อหาปล้นทรัพย์แล้ว" <persName>พล.ต.อ.เสรีพิศุทธ์</persName> กล่าว</p></body>
</news>
