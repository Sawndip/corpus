<teiHeader>
<fileDesc>
<titleStmt>
  <title>รอง ผบ.ตร. มั่นใจ จะไม่มีเหตุการณ์รุนแรงเกิดขึ้นในช่วงการเปิดประชุมใหญ่สมัชชารัฐสภาอาเซียน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040025&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รอง ผบ.ตร. มั่นใจ จะไม่มีเหตุการณ์รุนแรงเกิดขึ้นในช่วงการเปิดประชุมใหญ่สมัชชารัฐสภาอาเซียน</headline>
<lead></lead>
<neck></neck>
<body><p>รองผู้บัญชาการตำรวจแห่งชาติ เชื่อมั่น จะไม่มีเหตุการณ์รุนแรงใด ๆ เกิดขึ้นในช่วงการเปิดประชุมใหญ่สมัชชารัฐสภาอาเซียนอย่างเป็นทางการในวันนี้ <persName>พล.ต.อ.จงรัก จุฑานนท์</persName> รองผู้บัญชาการตำรวจแห่งชาติ กล่าวว่า เช้าวันนี้ได้จัดกำลังเจ้าหน้าที่ไว้หลายจุด ตั้งแต่จุดเชิงเขาทางขึ้นมายังโรงแรมรอยัลคลิฟบีช รีสอร์ท พัทยา รวมถึงบริเวณหน้าโรงแรม เพื่อไม่ให้กลุ่มต่อต้านเข้ามายังบริเวณโรงแรมได้ ขณะเดียวกัน ได้ประสานเจรจาต่อรองกับกลุ่มที่จะเข้ามาต่อต้านว่าควรปฏิบัติอย่างไร ไม่ให้เกิดผลกระทบต่อการประชุมและการท่องเที่ยวของจังหวัด รองผู้บัญชาการตำรวจแห่งชาติ กล่าวด้วยว่า ถึงแม้จะได้รับรายงานว่าจะมีกลุ่มต่อต้านเข้ามายังโรงแรม แต่ก็ไม่ได้วิตกกังวล เพราะเชื่อมั่นต่อกำลังเจ้าหน้าที่ที่ได้เตรียมกำลังไว้ </p></body>
</news>
