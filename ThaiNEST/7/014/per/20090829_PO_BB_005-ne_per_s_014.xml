<teiHeader>
<fileDesc>
<titleStmt>
  <title>ฝ่ายค้านรุมสวดรมว.ต่างประเทศ จี้หั่นงบประมาณ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/29/news_29375594.php?news_id=29375594  </bibl>
</sourceDesc>
</fileDesc>
</teiHeader>
<news>
<headline>ฝ่ายค้านรุมสวดรมว.ต่างประเทศ จี้หั่นงบประมาณ</headline>
<lead>ส.ส.ฝ่ายค้าน รุมอัดรัฐมนตรีว่าการกระทรวงการต่างประเทศ กลางสภาชี้ที่มาจากพันธมิตร ไม่มีความชอบธรรมที่จะใช้เงินภาษีประชาชน แต่ในที่สุด เสียงข้างมากโหวตผ่านฉลุย เช่นเดียวกับการผ่านงบสำนักนายกฯ-กลาโหม ด้าน ส.ส.เพื่อไทย จวกรัฐบาลมีดีแต่กู้เงิน พร้อมทำนายสุดท้ายต้องขายรัฐวิสาหกิจไปใช้หนี้ "<persName>สุรพงษ์</persName>" เผยล่าชื่อ 50 ส.ส. เตรียมยื่นศาลรัฐธรรมนูญตีความ ร่าง พ.ร.บ.งบ 2553 อ้างไม่มีรายละเอียดโครงการ เชื่ออาจถึงขั้นยุบสภา</lead>
<neck></neck>
<body><p>ประชุมสภาผู้แทนราษฎร วานนี้ (28 ส.ค.) มี<persName>นายชัย ชิดชอบ</persName> ประธานสภาผู้แทนราษฎร ทำหน้าที่ประธานที่ประชุมเพื่อพิจารณาร่างพระราชบัญญัติ (พ.ร.บ.) งบประมาณรายจ่ายประจำปีงบประมาณ พ.ศ. 2553 โดยในมาตรา 8 กระทรวงการต่างประเทศ งบประมาณ 6,900 ล้านบาท ปรากฏว่า ส.ส.พรรคเพื่อไทย ต่างอภิปรายขอตัดงบประมาณลง โดยเห็นว่า กระทรวงการต่างประเทศ ที่มี<persName>นายกษิต ภิรมย์</persName> เป็นรัฐมนตรี ไม่มีความชอบธรรมที่จะใช้งบประมาณที่มาจากภาษีประชาชน เพราะเป็นรัฐมนตรีโควตาพันธมิตรประชาชนเพื่อประชาธิปไตย และยังไม่สร้างความสัมพันธ์ที่ดีระหว่างพม่า และกัมพูชา นอกจากนี้ ก็ทำงานมุ่งแต่ติดตามตัว <persName>พ.ต.ท.ทักษิณ ชินวัตร</persName> อดีตนายกรัฐมนตรี</'p>
<p>ผู้สื่อข่าวรายงานว่า หลังจากที่มีการอภิปรายอย่างกว้างขวางแล้ว <persName>พ.อ.อภิวันท์ วิริยะชัย</persName> รองประธานสภาผู้แทนราษฎร ทำหน้าที่ประธานการประชุม ได้ให้สมาชิกลงมติ ปรากฏว่า ที่ประชุมเห็นด้วยกับงบประมาณกระทรวงการต่างประเทศ 236 ไม่เห็นด้วย 73 งดออกเสียง 7ก่อนหน้านี้ ที่ประชุมได้อภิปราย มาตรา 5 งบประมาณของสำนักนายกรัฐมนตรี ต่อจากการประชุมเมื่อคืนวันที่ 27 ส.ค. รวมเวลานานกว่า 7 ชั่วโมง จึงมีมติเห็นชอบตามร่างของคณะกรรมาธิการ ด้วยคะแนน 231 ต่อ 91 ไม่ลงคะแนนเสียง 6 เสียง</p>
<p>ส่วนการอภิปรายมาตรา 6 กระทรวงกลาโหม ที่ตั้งไว้ 1.547 แสนล้านบาท มีสมาชิกอภิปรายหลากหลาย โดยส่วนใหญ่ ส.ส.ฝ่ายค้าน จะอภิปรายโจมตีการซื้ออาวุธของ 3 เหล่าทัพ ซึ่งเป็นงบผูกพันตั้งแต่ปี 2551 รวมถึงโจมตีบทบาทกองทัพในช่วง 3 ปีที่ผ่านมา อาทิเช่น <persName>นายประเสริฐ จันทรรวงทอง</persName> ส.ส.นครราชสีมา พรรคเพื่อไทย กรรมาธิการที่สงวนความเห็น ขอปรับลดร้อยละ 10 อภิปรายว่า การซื้อรถถังจากยูเครน เรือยกพลขึ้นบกส่งกำลังพล และเครื่องบิน 1 ฝูง รวม 18,000 ล้านบาท ซึ่งเป็นงบผูกพันปี 2551-2555 ไม่น่าจำเป็นเร่งด่วน แต่น่าจะนำไปใช้บำรุงขวัญกองทัพ หรือนำเงินไปช่วยด้านการเกษตร เบี้ยผู้สูงอายุ สร้างอาคารเรียนมากกว่า
ผู้สื่อข่าวรายงานว่า หลังจากที่ประชุมอภิปรายมาตรา 6 นานประมาณ 2 ชั่วโมง จึงมีมติเห็นชอบตามร่างของคณะกรรมาธิการ ด้วยคะแนน 236 ต่อ 86 งดออกเสียง 1 ไม่ลงคะแนนเสียง 6 เสียง</p>
<p>เพื่อไทยจวกรัฐบาลมีดีแต่กู้เงิน</p>
<p>ต่อมาเป็นการพิจารณามาตรา 7 งบประมาณกระทรวงการคลัง จำนวน 215,886,119,700 บาท <persName>นายสถาพร มณีรัตน์</persName> ส.ส.ลำพูน พรรคเพื่อไทย อภิปรายว่า รัฐบาลพูดแต่เรื่องกู้เงิน แต่ไม่เคยอธิบายว่าเงินที่รัฐบาลกู้มานั้นจะหาเงินมาใช้หนี้อย่างไร เขาเชื่อว่าสุดท้ายแล้ว รัฐบาลจะต้องใช้หนี้ด้วยการขายรัฐวิสาหกิจ
<persName>นายวิทยา บุรณศิริ</persName> ส.ส. อยุธยา กรรมาธิการจากพรรคเพื่อไทย อภิปรายว่า พบว่าการจัดซื้อจัดจ้าง ทีโออาร์ ในรายละเอียดโครงการเงินที่กู้แปดแสนกว่านั้นยังไม่มีความชัดเจน แล้วที่รัฐบาลบอกว่าเงินกู้ดังกล่าวจะออกมากระตุ้นเศรษฐกิจในเดือน ต.ค.ก็เป็นเพียงแค่ลมปากเท่านั้น เพราะขณะนี้ โครงการที่จะกู้เงินนั้นยังไปไม่ถึงไหน
ส่วน<persName>นายพิเชษฐ์ พันธุ์วิชาติกุล</persName> ส.ส.กระบี่ กรรมาธิการจากพรรคประชาธิปัตย์ อภิปรายว่า มีการพูดว่าทำไมกระทรวงการคลังมีแต่กู้นั้น หลังจากรัฐบาลนี้เข้ามาคนคิดว่ามีเงินคงคลังอยู่ 2 แสนกว่าล้าน แต่ตนตรวจสอบแล้วพบว่ามีเงินคงคลังเหลือแค่ 5.2 หมื่นสองพันล้าน และในสถานการณ์ที่เงินไหลออกมากกว่าไหลเข้า ซึ่งจริงๆ รัฐบาลต้องกู้เงินตั้งแต่เดือน ม.ค.-ก.พ. แต่สุดท้ายก็เลยมาจนถึง มิ.ย.จนทำให้รัฐบาลต้องกู้แบบกะทันหัน และที่ผ่านมา รัฐบาลมีปัญหาเรื่องการชุมนุมประท้วง จนทำให้บางรัฐบาลเข้าทำเนียบไม่ได้</p>
<p>วิปรัฐบาล-ฝ่ายค้านได้ข้อสรุปอภิปรายเสร็จ 03.00 น.</p>
<p>วันเดียวกันนี้ <persName>นายชินวรณ์ บุณยเกียรติ</persName> ประธานคณะกรรมการประสานงาน (วิป) พรรคร่วมรัฐบาล เปิดเผยว่า ได้หารือกับ<persName>นายวิทยา บุรณศิริ</persName> ประธานวิปฝ่ายค้าน ถึงเวลาการอภิปรายร่าง พ.ร.บ.งบประมาณรายจ่ายประจำปีงบประมาณ 2553 และเห็นตรงกันว่า ที่ประชุมเสียเวลากับการหยิบยกประเด็นการเมืองมาในระหว่างการอภิปรายไปมากแล้ว จึงหารือกันว่า ตามที่ตกลงกันไว้ว่า จะพิจารณาร่าง พ.ร.บ.งบประมาณให้เสร็จภายใน 2 วัน จึงเห็นควรลดเวลาการอภิปรายของแต่ละคนลงเหลือคนละ 8 นาที คาดว่าเวลา 03.00 น. ของวันที่ 29 ส.ค.น่าจะเสร็จเรียบร้อย
ดังนั้น จึงได้นำข้อตกลงนี้ไปเรียน <persName>นายชัย ชิดชอบ</persName> ประธานสภาผู้แทนราษฎร และสองฝ่ายเห็นตรงกันว่า ขอให้ประธานสภาควบคุมให้เป็นไปตามข้อบังคับ และให้ ส.ส.อภิปรายเฉพาะเรื่องที่แปรญัตติไว้ หากทำผิดข้อบังคับ ขอให้ประธานสภาควบคุมดูแลให้เรียบร้อย โดยไม่ต้องรอให้ ส.ส.ประท้วงกันเอง เพราะจะยิ่งเสียเวลา
ประธานวิปรัฐบาล ยังมั่นใจว่า เสียงลงมติร่าง พ.ร.บ.งบประมาณรายจ่ายประจำปี ไม่มีปัญหา แม้รัฐมนตรีที่เป็น ส.ส.จะลงมติไม่ได้ เพราะจำนวน ส.ส.รัฐบาล เมื่อหักที่เป็นรัฐมนตรีแล้วยังมี ส.ส. 253 คน ขณะที่ฝ่ายค้านมี 198 คน ซึ่งการลงมติใช้เสียงข้างมาก</p>
<p>พท.เตรียมยื่นศาลรธน.ตีความงบไม่มีรายละเอียด</p>
<p>ขณะที่ <persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย แถลงว่า เขาได้รวบรวมรายชื่อ ส.ส. 1 ใน 10 หรือ 50 คน เพื่อจะยื่นเรื่อง ขอให้ศาลรัฐธรรมนูญพิจารณาวินิจฉัยว่ากรณีที่การพิจารณาร่าง พ.ร.บ.งบประมาณรายจ่ายประจำปีงบประมาณ 2553 ในวาระที่ 2 เนื่องจากไม่มีรายละเอียดปรับเพิ่มของโครงการต่างๆ ที่เป็นเงินกว่า 22,507,383,100 บาท ซึ่งถือว่าขัดต่อบทบัญญัติรัฐธรรมนูญ มาตรา 167 เดิมจะเดินทางไปยื่นต่อตุลาการศาลรัฐธรรมนูญวันนี้ แต่คงไม่ยื่นได้ เนื่องจากเกรงว่ารัฐบาลจะตลบหลัง และนำเอกสารระเบียบต่างๆ มาให้ก่อน จึงอยากให้มีความผิดเกิดขึ้นสมบูรณ์แล้วจึงยื่นเรื่อง โดยจะยื่นต่อศาลรัฐธรรมนูญในวันจันทร์ที่ 31 ส.ค.นี้ ภายหลังที่มีการพิจารณางบประมาณเสร็จ</p>
<p>อย่างไรก็ตาม ในกรณีเช่นนี้เคยมีการยุบสภาเกิดขึ้นในสมัยรัฐบาลของ<persName>พระยาพหลพลพยุหเสนา</persName> เนื่องจากไม่นำเสนอรายละเอียดดังกล่าวมาแล้ว เรื่องนี้ก็สอดคล้องกับสิ่งที่<persName>นายชัย ชิดชอบ</persName> ประธานรัฐสภา ระบุว่า จะมีการยุบสภาเร็วๆ นี้</p></body>
</news>
