<teiHeader>
<fileDesc>
<titleStmt>
  <title>แกนนำเสื้อเหลือง – แดง  จ.อยุธยา    ค้านร่าง พ.ร.บ.นิรโทษกรรม  เชื่อมีนัยยะทางการเมือง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190264&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำเสื้อเหลือง – แดง  จ.อยุธยา    ค้านร่าง พ.ร.บ.นิรโทษกรรม  เชื่อมีนัยยะทางการเมือง</headline>
<lead></lead>
<neck></neck>
<body><p.แกนนำกลุ่มคนเสื้อเหลือง และเสื้อแดง ใน จ.พระนครศรีอยุธยา คัดค้านร่าง พ.ร.บ.นิรโทษกรรม ตามที่พรรคภูมิใจไทยเสนอ เชื่อมีนัยยะทางการเมือง <persName>นางกัลยาณี จูปรางค์</persName> ประธานกลุ่มพันธมิตรฯ จ.พระนครศรีอยุธยา กล่าวว่า ไม่เห็นด้วยกับกรณีที่แกนนำพรรคภูมิใจไทย เสนอ ร่าง พ.ร.บ.นิรโทษกรรม ให้กับกลุ่มการเมืองต่างๆ เนื่องจากมองว่าการกระทำของพรรคภูมิใจไทย เอื้อประโยชน์ให้กลุ่ม นปช. และ <persName>พ.ต.ท.ทักษิณ ชินวัตร</persName> อดีตนายกรัฐมนตรี ให้พ้นผิดกับคดีที่เกิดขึ้น ทั้งนี้กลุ่มพันธมิตรฯ ทุกคนที่ถูกออกหมายจับ พร้อมที่จะถูกดำเนินคดีตามกฎหมาย หากพบว่าผิดจริง ด้าน <persName>นางมยุรี เศวตาศัย</persName> แกนนำชมรมคนเสื้อแดง จ.พระนครศรีอยุธยา กล่าวว่า กลุ่ม นปช. ในจังหวัด ไม่เห็นด้วยกับวิธีดังกล่าวที่พรรคภูมิใจไทยเสนอ เพราะที่ผ่านมากลุ่ม นปช. ไม่ได้ใช้ความรุนแรงอย่างเช่นภาพที่ออกมา แต่มีความพยายามของกลุ่มคนบางกลุ่ม ที่สร้างภาพให้ดูเหมือนว่าความรุนแรงที่เกิดขึ้นมาจากกลุ่ม นปช. ทั้งนี้ <persName>นางมยุรี</persName> เชื่อว่า การที่พรรคภูมิใจไทย ออกมาเสนอร่าง พ.ร.บ.ดังกล่าว น่าจะมีนัยยะแอบแฝง และเป็นการสร้างภาพให้คนทั่วไปมองว่า พรรคภูมิใจไทย ต้องการเป็นตัวกลางประสานเพื่อให้เกิดความสมานฉันท์ </p></body>
</news>
