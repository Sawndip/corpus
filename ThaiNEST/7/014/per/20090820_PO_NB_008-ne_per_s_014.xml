<teiHeader>
<fileDesc>
<titleStmt>
  <title>ส.ส.พรรคเพื่อไทย ระบุการลาออกของ"กอร์ปศักดิ์"จากโครงการชุมชมพอเพียง เป็นเพียงการลดแรงเสียดทานจากสังคม  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200068&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.พรรคเพื่อไทย ระบุการลาออกของ"<persName>กอร์ปศักดิ์</persName>"จากโครงการชุมชมพอเพียง เป็นเพียงการลดแรงเสียดทานจากสังคม</headline>
<lead></lead>
<neck></neck>
<body><p>ส.ส.พรรคเพื่อไทย ระบุ การลาออกของรองนายกรัฐมนตรีจากโครงการชุมชมพอเพียงเป็นเพียงการลดแรงเสียดทานจากสังคม ไม่ใช่เป็นการแก้ปัญหาการทุจริตที่เกิดขึ้น <persName>นาวาอากาศเอกอนุดิษฐ์ นาครทรรพ</persName> ส.ส.กรุงเทพมหานคร พรรคเพื่อไทย กล่าวว่า การลาออกจากการเป็นประธานโครงการชุมชนพอเพียงของ <persName>นายกอร์ปศักดิ์ สภาวสุ</persName> รองนายกรัฐมนตรี ไม่มีผลต่อการแก้ไขปัญหาการทุจริตโครงการ เนื่องจากขณะนี้ยังมีชื่อ <persName>นายประโภชฌ์ สภาวสุ</persName> น้องชาย<persName>นายกอร์ปศักดิ์</persName> เป็นประธานกลุ่มภาระกิจทั้งในส่วนการสรุปผลและพิจารณาโครงการ และกลุ่มงบประมาณ ดังนั้นการที่<persName>นายมีชัย วีระไวทยะ</persName> มาเป็นประธานโครงการนี้ก็ยังไม่มีอำนาจเพราะผู้ตั้งเรื่องในการพิจารณายังเป็นเครือญาติของ<persName>นายกอร์ปศักดิ์</persName> ดังนั้น การลาออกของ<persName>นายกอร์ปศักดิ์</persName> ถือเป็นการลดแรงเสียดทานในสังคม ด้าน<persName>นายการุณ โหสกุล</persName> ยืนยัน พรรคฝ่ายค้านให้การสนับสนุนโครงการนี้ เพราะเป็นโครงการที่เป็นประโยชน์ แต่เจ้าหน้าที่ตำรวจควรออกหมายเรียก<persName>นายสุมิท แช่มประสิทธิ์</persName> ผอ.สำนักงานชุมชนพอเพียง และ<persName>นายประโภชน์ สภาวสุ</persName> มาให้ปากคำ เพราะการดำเนินการอาจเข้าข่ายหลอกลวงประชาชน ขณะที่<persName>นายจิรายุ ห่วงทรัพย์</persName> รองโฆษกพรรคเพื่อไทย เรียกร้องให้<persName>นายมีชัย วีระไวทยะ</persName> ตรวจสอบโครงการหากพบว่า มีผู้ทำผิดไม่ว่าจะเป็น<persName>นายกอร์ปศักดิ์</persName> หรือ<persName>นายสุมิท</persName> ให้เอาผิดทันที พร้อมเรียกร้องให้รัฐบาลหยุดการโฆษณาโครงการชุมนุมพอเพียงผ่านสื่อต่างๆเพราะโครงการดังกล่าวยังไม่ประสบผลสำเร็จ จึงเป็นการโฆษณาที่เข้าข่ายหลอกลวงประชาชน 
 
</p></body>
</news>
