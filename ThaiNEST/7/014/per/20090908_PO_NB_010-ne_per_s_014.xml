<teiHeader>
<fileDesc>
<titleStmt>
  <title>"เมธี" ยอมรับ ชกผอ.ศูนย์เลือกตั้งซ่อมจ.สุราษฏร์ธานี เพราะเข้าใจผิดว่าเป็นพวกเดียวกับนายวรัญชัย โชคชนะ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080105&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>เมธี</persName>" ยอมรับ ชกผอ.ศูนย์เลือกตั้งซ่อมจ.สุราษฏร์ธานี เพราะเข้าใจผิดว่าเป็นพวกเดียวกับ<persName>นายวรัญชัย โชคชนะ</persName></headline>
<lead></lead>
<neck></neck>
<body><p>นักแสดงสมาชิกคนเสื้อแดง ยอมรับทำร้ายผู้อำนวยการศูนย์เลือกตั้งซ่อมสุราษฏร์ธานี เพราะเข้าใจผิดว่าเป็นพวกเดียวกับ<persName>นายวรัญชัย โชคชนะ</persName> ที่นำพานพุ่มมามอบเป็นกำลังใจให้<persName>นายสมชาย วงศ์สวัสดิ์</persName> <persName>นายเมธี อมรวุฒิกุล</persName> นักแสดงและแนวร่วมประชาธิปไตยต่อต้านเผด็จการแห่งชาติ (นปช.) กล่าวถึงสาเหตุกรณีชกต่อย <persName>นายอดิศราช ธรรมพิทักษ์</persName> ผู้อำนวยการศูนย์เลือกตั้งซ่อมสุราษฏร์ธานีเขต 1 พรรคเพื่อไทย ที่เดินทางมาที่ทำการพรรคเพื่อไทย เพื่อทวงถามค่าดำเนินการในการจัดการเลือกตั้งซ่อมให้กับผู้สมัครของพรรคในการเลือกตั้งซ่อม สมาชิกสภาผู้แทนราษฎร จำนวนเงินกว่า 700,000 บาท ซึ่งหลังจากเกิดเหตุประมาณ 30 นาที จึงให้สัมภาษณ์กับสื่อมวลชนโดยระบุว่าไม่พอใจที่<persName>นายวรัญชัย โชคชนะ</persName> แนวร่วม นปช. ที่ได้หยิบพานพุ่มที่วางหน้าพระบรมฉายาลักษณ์สมเด็จพระนางเจ้า ฯ พระบรมราชินีนาถ นำมามอบให้<persName>นายสมชาย วงศ์สวัสดิ์</persName> อดีตนายกรัฐมนตรี หลังการแถลงข่าวเพื่อเป็นการให้กำลังใจ หลังจากนั้นตนเองจึงได้เข้าไปต่อว่าและเกิดการโต้เถียงกับ<persName>นายอดิศราช</persName> ที่กำลังปราศรัยบริเวณหน้าที่ทำการพรรคเพื่อไทยก่อนที่จะทำร้ายร่างกาย ซึ่งตนเองเข้าใจว่าเป็นกลุ่มเดียวกันกับ<persName>นายวรัญชัย</persName> ทั้งนี้ยอมรับว่าหาก<persName>นายอดิศราช</persName> จะไปแจ้งความก็พร้อมรับทราบข้อกล่าวหาและพร้อมสู้คดีต่อไป</p></body>
</news>
