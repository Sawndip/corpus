<teiHeader>
<fileDesc>
<titleStmt>
  <title>จำคุก6เดือนไม่รอลงอาญาเตมูจินหมิ่นนพดล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090911/28077  </bibl>
</sourceDesc>
</fileDesc>
</teiHeader>
<news>
<headline>จำคุก6เดือนไม่รอลงอาญา<persName>เตมูจิน</persName>หมิ่น<persName>นพดล</persName></headline>
<lead>พิพากษาจำคุก 6 เดือน ไม่รอลงอาญา � <persName>ชนาพัทธ์</persName> ประธานเครือข่าย<persName>เตมูจิน</persName> � หมิ่น � <persName>นพดล ปัทมะ</persName>� ขณะนั่งเก้าอี้ ผช.รมว.ทรัพย์ ฯ หนุนขบวนตัดไม้เขตอุทยานแห่งชาติ พร้อมสั่งนับโทษต่อ 2 เดือน คดีหมิ่น<persName>นพดล</persName> อีกสำนวน ขณะที่เจ้าตัว ยื่นกรมธรรม์ประกันอิสรภาพ 1 แสนขอประกัน</lead>
<neck></neck>
<body><p>ที่ห้องพิจารณา 913 ศาลอาญา ถ.รัชดาภิเษก วันที่ 11 ก.ย.52 เวลา 12.00 น. ศาลนัดอ่านคำพิพากษา คดีหมายเลขดำที่ อ.2022/2550 ที่<persName>นายนพดล ปัทมะ</persName> ที่ปรึกษากฎหมาย <persName>พ.ต.ท.ทักษิณ ชินวัตร</persName> และอดีต รมว.ต่างประเทศ เป็นโจทก์ ยื่นฟ้อง <persName>นายชนาพัทธ์ ณ นคร</persName> หรือ <persName>เตมูจิน</persName> ประธานเครือข่าย<persName>เตมูจิน</persName> เป็นจำเลย ในความผิดฐานหมิ่นประมาทผู้อื่นด้วยการโฆษณา ตามประมวลกฎหมายอาญา มาตรา มาตรา 326 ,328 และ 332 โดยคดีนี้โจทก์ยื่นฟ้องเมื่อวันที่ 1 มิ.ย.50 สรุปว่า เมื่อวันที่ 9 พ.ค.50 เวลากลางวัน จำเลยที่ 1 ได้กล่าวถ้อยคำใส่ความหมิ่นประมาทโจทก์ กล่าวหาว่า ขณะที่ดำรงตำแหน่งผู้ช่วย รมว.ทรัพยากรธรรมชาติและสิ่งแวดล้อม สนับสนุนขบวนการตัดไม้เขตอุทยานแห่งชาติเขาหลวง จ.นครศรีธรรมราช ซึ่งมีการบันทึกเผยแพร่ในอินเตอร์เน็ตของเว็บไซต์หนังสือพิมพ์แนวหน้าและหนังสือพิมพ์ข่าวสด ซึ่งเป็นหนังสือพิมพ์รายวันที่พิมพ์จำหน่ายทั่วประเทศ การกระทำของจำเลย ทำให้โจทก์ได้รับความเสียหาย เสียชื่อเสียง ถูกดูหมิ่น เกลียดชัง ศาลพิเคราะห์พยานหลักฐานแล้ว เห็นว่า ข้อความดังกล่าวทำให้โจทก์ได้รับความเสียหายและทำให้บุคคลทั่วไป เข้าใจว่าโจทก์เป็นคนไม่ดีใช้อำนาจหน้าที่โดยมิชอบ ฝ่าฝืนกฎหมาย การกระทำของจำเลยที่ 1 จึงเป็นการหมิ่นประมาทพิพากษาให้จำคุก 1 ปี แต่รับสารภาพ ลดโทษเหลือจำคุก 6 เดือนไม่รอลงอาญา และให้นับโทษต่อจากคดีหมายเลขดำ ที่ อ.2023/2550 ที่ศาลมีคำพิพากษาเมื่อวันที่ 30 มี.ค.52 จำคุก 2 เดือน จำเลยที่หมิ่นประมาท<persName>นายนพดล</persName> มูลเหตุเรื่องเดียวกันนี้อีกคดีด้วย ภายหลังศาลมีคำพิพากษาแล้ว <persName>นายชนาพัทธ์</persName> จำเลยยื่นคำร้องพร้อมหลักทรัพย์เป็นกรมธรรม์ประกันอิสรภาพ มูลค่า 100,000 บาท ขอประกันตัว</p></body>
</news>
