<teiHeader>
<fileDesc>
<titleStmt>
  <title>"พล.อ.ชวลิต" เชื่อ คนไทยไม่แตกแยก และแนวทางสมานฉันท์ยังเป็นวิธีแก้ปัญหาบ้านเมืองได้ดีที่สุด  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208120052&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>พล.อ.ชวลิต</persName>" เชื่อ คนไทยไม่แตกแยก และแนวทางสมานฉันท์ยังเป็นวิธีแก้ปัญหาบ้านเมืองได้ดีที่สุด</headline>
<lead></lead>
<neck></neck>
<body><p><persName>พลเอกชวลิต ยงใจยุทธ</persName> เชื่อ คนไทยไม่แตกแยก พร้อมระบุแนวทางสมานฉันท์ ยังคงเป็นวิธีที่ใช้แก้ปัญหาบ้านเมืองได้ดีที่สุด <persName>พลเอกชวลิต ยงใจยุทธ</persName> อดีตนายกรัฐมนตรี กล่าวถึงปัญหาทางการเมืองของประเทศไทยในขณะนี้ว่า คนไทยทุกคนควรยึดพระราชดำรัสของ สมเด็จพระนางเจ้าฯ พระบรมราชินีนาถ มาปฏิบัติ โดยเฉพาะการกระทำในสิ่งที่เป็นประโยชน์ต่อส่วนรวมและประเทศชาติ เพื่อให้ทรงสบายพระราชหฤทัยและสมกับที่ทรงงานเพื่อประเทศชาติมาอย่างยากลำบากโดยตลอด ส่วนการยื่นถวายฎีกาขอพระราชทานอภัยโทษให้ <persName>พันตำรวจโททักษิณ ชินวัตร</persName> อดีตนายกรัฐมนตรี ของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. เป็นสาเหตุหรือชนวนให้เกิดความแตกแยกหรือไม่นั้น <persName>พลเอกชวลิต</persName> กล่าวว่า ประชาชนคนไทยทุกคนคงจะแสวงหาหนทางเพื่อแก้ไข คงไม่มีใครตั้งใจทำให้ประเทศชาติเกิดความแตกแยก แต่อาจจะมีวิธีคิดและการดำเนินการที่แตกต่างกันออกไป ดังนั้นวิธีที่ดีและง่ายที่สุดในการแก้ไขปัญหาให้ยุติลงได้ คือ การหันหน้าเข้าหากันและพูดคุยทำความเข้าใจ โดยไม่แบ่งแยกเป็นกลุ่มเป็นฝ่าย อย่างไรก็ตามเชื่อว่า แนวทางสมานฉันท์ยังเป็นแนวทางที่สามารถช่วยแก้ไขและคลี่คลายสถานการณ์ต่างๆ ให้กลับมาสู่ภาวะปกติได้</p></body>
</news>
