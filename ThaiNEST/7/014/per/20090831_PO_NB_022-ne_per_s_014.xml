<teiHeader>
<fileDesc>
<titleStmt>
  <title>นายกรัฐมนตรี ประกาศคำมั่นสัญญาขับเคลื่อนเศรษฐกิจสร้างสรรค์ ให้ไทยเป็นศูนย์กลางในภูมิภาค และเพิ่มมูลค่าร้อยละ 20 ในปี 2555  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310039&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี ประกาศคำมั่นสัญญาขับเคลื่อนเศรษฐกิจสร้างสรรค์ ให้ไทยเป็นศูนย์กลางในภูมิภาค และเพิ่มมูลค่าร้อยละ 20 ในปี 2555</headline>
<lead></lead>
<neck></neck>
<body><p>นายกรัฐมนตรีประกาศคำมั่นสัญญาขับเคลื่อนเศรษฐกิจสร้างสรรค์ ให้ไทยเป็นศูนย์กลางในภูมิภาคและเพิ่มมูลค่าร้อยละ 20 ในปี 2555 <persName>นายอภิสิทธิ์ เวชชาชีวะ</persName> นายกรัฐมนตรี กล่าวระหว่าง เป็นประธานเปิดงานเศรษฐกิจสร้างสรรค์ของประเทศว่า รัฐบาลให้ความสำคัญกับเศรษฐกิจสร้างสรรค์ ที่มุ่งมั่นให้เกิดระบบเศรษฐกิจผสมผสาน ระหว่างสินทรัพย์ทางวัฒนธรรม ภูมิปัญญาไทย กับเทคโนโลยี นวัตกรรม ความคิดสร้างสรรค์ เพื่อผลิตสินค้าที่มีลักษณะโดดเด่น สร้างมูลค่าทางเศรษฐกิจ สร้างงาน สร้างรายได้ และยกระดับคุณภาพชีวิตของประชาชน โดยมีเป้าหมายให้ประเทศไทยเป็นศูนย์กลางอุตสาหกรรมสร้างสรรค์ในภูมิภาคอาเซียน และเพิ่มมูลค่าทางเศรษฐกิจจากร้อยละ 12 เป็นร้อยละ 20 ในปี 2555 นายกรัฐมนตรีได้ประกาศคำมั่นสัญญาของรัฐบาลในการขับเคลื่อนเศรษฐกิจสร้างสรรค์ โดยมีพันธสัญญา 4 ด้าน ประกอบด้วย ยกระดับโครงสร้างพื้นฐาน เพื่อสนับสนุนระบบเศรษฐกิจสร้างสรรค์ การสร้างรากฐานและปลูกฝังความสามารถด้านการคิด และสร้างสรรค์ในระบบการศึกษาไทย กระตุ้นให้ทุกภาคส่วนให้ความสำคัญกับเศรษฐกิจสร้างสรรค์ และส่งเสริมสนับสนุนธุรกิจและอุตสาหกรรมที่เกี่ยวข้อง โดยโครงการนี้เป็นนโยบายหนึ่ง ภายใต้แผนมาตรการกระตุ้นเศรษฐกิจระยะที่ 2 วงเงิน 20,130 ล้านบาท ให้กับอุตสาหกรรมนำร่อง 15 อุตสาหกรรม </p></body>
</news>
