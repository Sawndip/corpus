<teiHeader>
<fileDesc>
<titleStmt>
  <title>เกียรติกรสส.ปชป.ลาออกอ้างนายกฯไม่ชอบธรรม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-07 16:23:42  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=188660  </bibl>
</sourceDesc>
</fileDesc>
</teiHeader>
<news>
<headline><persName>เกียรติกร</persName>สส.ปชป.ลาออกอ้างนายกฯไม่ชอบธรรม</headline>
<lead><persName>เกียรติกร พากเพียรศิลป์</persName> แถลงลาออกจาก ส.ส.ปราจีนบุรี พรรคประชาธิปัตย์ อ้าง นายกรัฐมนตรี ได้ตำแหน่งมาโดยไม่ชอบธรรม พร้อมทวงของที่เคยให้ไว้ คืนด้วย</lead>
<neck></neck>
<body><p><persName>นายเกียรติกร พากเพียรศิลป์</persName> ส.ส.ปราจีนบุรี พรรคประชาธิปัตย์ แถลงลาออกจากการเป็น ส.ส. โดยให้เหตุผลว่าต้องรับผิดชอบกับคำพูดของตนที่เคยกล่าวไว้ว่า กระบวนการยุติธรรมของประเทศไทย มีเพียงมาตรฐานเดียว แต่ขณะนี้ ตนทราบแล้วว่า ประเทศไทยไม่เคยมีความยุติธรรมอยู่เลย เนื่องจากกระบวนการยุติธรรม มี 2 มาตรฐาน อีกทั้ง ยังไม่มีประชาธิปไตยที่แท้จริงด้วย พร้อมกันนี้ <persName>นายเกียรติกร</persName> กล่าวอีกว่า <persName>นายอภิสิทธิ์ เวชชาชีวะ</persName> ได้เป็นนายกรัฐมนตรี โดยความไม่ชอบธรรม ซึ่งตนไม่สามารถยอมรับได้ และที่ผ่านมา <persName>นายอภิสิทธิ์</persName> โกหกประชาชนมาตลอด เรื่องเขาพระวิหารซึ่งตนพร้อมที่จะเปิดเผยข้อมูล เพื่อพิสูจน์ข้อเท็จจริง  </p>
<p>ทั้งนี้ <persName>นายเกียรติกร</persName> ยังได้ทวงของที่เคยให้ไว้กับ <persName>นายอภิสิทธิ์</persName> ตอนที่เข้ามาสังกัดพรรคประชาธิปัตย์ในช่วงแรกโดยกล่าวว่า ของชิ้นดังกล่าว เป็นสิ่งที่คุ้มครอง <persName>นายอภิสิทธิ์</persName> มาตลอด และไม่สามารถประเมินค่าได้ แต่ตอนนี้ไม่เหมาะสมที่จะอยู่กับ <persName>นายอภิสิทธิ์</persName> แล้ว </p></body>
</news>
