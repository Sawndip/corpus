<teiHeader>
<fileDesc>
<titleStmt>
  <title>รองเลขาฯ กกต. เชื่อ ประชาชนใช้สิทธิ์เลือกตั้งซ่อม นายก อบจ.มุกดาหาร ไม่น้อยกว่าร้อยละ 70  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230055&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองเลขาฯ กกต. เชื่อ ประชาชนใช้สิทธิ์เลือกตั้งซ่อม นายก อบจ.มุกดาหาร ไม่น้อยกว่าร้อยละ 70</headline>
<lead></lead>
<neck></neck>
<body><p>รองเลขาธิการคณะกรรมการการเลือกตั้ง ตรวจความพร้อมหน่วยเลือกตั้งซ่อมนายก อบจ.มุกดาหาร และสถานที่นับคะแนน เชื่อ ประชาชนจะออกมาใช้สิทธิ์ไม่น้อยกว่าร้อยละ 70 <persName>นายภุชงค์ นุตราวงศ์</persName> รองเลขาธิการคณะกรรมการการเลือกตั้ง (กกต.) กล่าวในระหว่างการลงพื้นที่จังหวัดมุกดาหาร เพื่อตรวจความพร้อมของหน่วยเลือกตั้งซ่อมนายกองค์การบริหารส่วนจังหวัดมุกดาหาร ซึ่งมีการเลือกตั้งในวันนี้ (23 ส.ค.52) ว่า หลังได้รับรายงานจาก กกต.มุกดาหาร ทราบว่า ทั้ง 572 หน่วยเลือกตั้ง ใน 7 อำเภอของจังหวัดมุกดาหาร สามารถจัดการเลือกตั้งเป็นไปด้วยความเรียบร้อย และจากการได้มาตรวจดูตามหน่วยเลือกตั้งต่าง ๆ ในพื้นที่พบว่า มีประชาชนทยอยออกมาใช้สิทธิ์กันอย่างต่อเนื่อง ส่วนเรื่องร้องเรียนการทุจริตเลือกตั้งยังมีน้อยมาก ทั้งนี้ เชื่อว่า ชาวมุกดาหาร จะใช้สิทธิ์เลือกตั้งไม่น้อยกว่าร้อยละ 70 รองเลขาธิการกรรมการการเลือกตั้ง กล่าวเพิ่มเติมว่า จากการลงพื้นที่ครั้งนี้ ได้เห็นการทำงานของหมอดินอาสา ที่อาสาเข้ามาทำหน้าที่เป็นองค์กรกลาง ตรวจสอบการเลือกตั้ง ซึ่งเชื่อว่าจะทำให้การเลือกตั้งครั้งนี้ เป็นไปด้วยความเรียบร้อยบริสุทธิ์ยุติธรรม</p></body>
</news>
