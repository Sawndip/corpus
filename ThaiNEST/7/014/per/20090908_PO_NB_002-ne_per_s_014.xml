<teiHeader>
<fileDesc>
<titleStmt>
  <title>"สมชาย" เปิดใจหลัง ป.ป.ช.ชี้มูลความผิดอาญา ระบุ ไม่ได้รับความเป็นธรรม  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080068&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สมชาย</persName>" เปิดใจหลัง ป.ป.ช.ชี้มูลความผิดอาญา ระบุ ไม่ได้รับความเป็นธรรม</headline>
<lead></lead>
<neck></neck>
<body><p>อดีตนายกรัฐมนตรี เปิดใจภายหลัง ป.ป.ช.ชี้มูลความผิดอาญา ระบุ ไม่ได้รับความเป็นธรรม พร้อมเปรียบเทียบ 2 เหตุการณ์ 7 ตุลา 51 และ 12 เมษา 52 มีความแตกต่างในการดำเนินกลุ่มผู้ชุมนุม <persName>นายสมชาย วงศ์สวัสดิ์</persName> อดีตนายกรัฐมนตรี แถลงข่าวเปิดใจภายหลังที่คณะกรรมการป้องกันและปราบปรามการทุจริตแห่งชาติ หรือ ป.ป.ช.มีมติชี้มูลความผิดอาญา กรณีสลายการชุมนุมกลุ่มพันธมิตรประชาชนเพื่อประชาธิปไตย 7 ตุลาคม 2551 ว่า หลังจากมีพระบรมราชโองการแต่งตั้งให้ดำรงตำแหน่งนายกรัฐมนตรี ตนเองมีเจตนาที่ยึดแนวทางความสมานฉันท์ในการปฏิบัติหน้าที่ และไม่ต้องการให้เกิดความรุนแรงขึ้น และขณะนั้นมีการบุกยึดทำเนียบรัฐบาล ซึ่งตนเองก็ไม่มีการใช้อำนาจดำเนินการใดๆ ขณะเดียวกันก็ยอมที่จะย้ายไปที่สนามบินดอนเมือง เพื่อใช้เป็นทำเนียบรัฐบาลชั่วคราว และมีการประกาศยกเลิกพระราชกำหนดการบริหารราชการในสถานการณ์ฉุกเฉิน ที่รัฐบาล<persName>นายสมัคร สุนทรเวช</persName> ประกาศใช้ พร้อมกันนี้ได้เปรียบเทียบการปฏิบัติหน้าที่ของเจ้าหน้าที่ตำรวจระหว่าง 2 เหตุการณ์คือ กรณี 7 ตุลาคม 2551 และช่วงเหตุการณ์ 12 เมษายน 2552 มีความแตกต่างกันในการใช้อำนาจดำเนินการของนายกรัฐมนตรี ซึ่งการที่ตนเองเข้ามาดำรงตำแหน่งนายกรัฐมนตรี มีการเรียกประชุมคณะรัฐมนตรีนัดพิเศษ เพื่อเตรียมการแถลงนโยบายในวันที่ 7 ตุลาคม ก็ไม่ได้มีมติที่จะดำเนินการสลายการชุมนุม แต่ปล่อยให้เป็นกระบวนการของเจ้าหน้าที่ตำรวจที่จะต้องดำเนินการ เพราะขณะนั้นยังไม่มีการแถลงนโยบายจึงไม่มีอำนาจสั่งการ แม้การกำหนดนโยบายของสำนักงานตำรวจแห่งชาติในการดูแลความสงบเรียบร้อยโดยตรง จะเป็นหน้าที่ของนายกรัฐมนตรี ดังนั้นจึงขัดต่อคำชี้มูลความผิดของ ป.ป.ช.ที่กล่าวหาตนเอง อย่างไรก็ตามตนเองก็จะใช้สิทธิ์ความเป็นธรรมต่อสู้ทางกฎหมายต่อไป และจะไม่ฟ้องร้องเอาผิดใคร เพราะมีเจตนาต้องการแสดงความบริสุทธิ์ใจ พร้อมขอบคุณกรรมการ ป.ป.ช. 1 เสียงที่ได้ให้ความเป็นธรรมกับตนเอง นอกจากนี้<persName>นายสมชาย</persName> ยังรู้สึกเห็นใจ<persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ และ<persName>พลเอกชวลิต ยงใจยุทธ</persName> อดีตรองนายกรัฐมนตรี ที่ไม่ได้รับความเป็นธรรมจากเหตุการณ์นี้เช่นกัน</p></body>
</news>
