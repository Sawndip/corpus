<teiHeader>
<fileDesc>
<titleStmt>
  <title>แดงซุกบึ้นป่วนมาร์คแจกที่ดินอ้างเฉยเอาไว้ใช้ไล่นก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-03 19:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000101006  </bibl>
</sourceDesc>
</fileDesc>
</teiHeader>
<news>
<headline>แดงซุกบึ้นป่วน<persName>มาร์ค</persName>แจกที่ดินอ้างเฉยเอาไว้ใช้ไล่นก</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 09.35 น. วานนี้ (3 ก.ย.) <persName>นายอภิสิทธิ์ เวชชาชีวะ</persName> นายกรัฐมนตรี เดินทางไปมาตรวจเยี่ยมศูนย์การเรียนรู้โครงการภูมิปัญหาแห่งแผ่นดินเศรษฐกิจพอเพียง บ้านหนองสามวัง ต.ศาลาครุ อ.หนองเสือ จ.ปทุมธานี พร้อมด้วย<persName>นายกรณ์ จาติกวานิช</persName> รมว.คลัง <persName>นพ.พฤฒิชัย ดำรงรัตน์</persName> รมช.คลัง โดยมี<persName>นายปรีชา บุตรศรี</persName> ผู้ว่าราชการจังหวัดปทุมธานี นำข้าราชการท้องถิ่นและชาวบ้าน คอยให้การต้อนรับด้วยการชูป้ายและมอบดอกกุหลาบให้กำลังใจกับ<persName>นายอภิสิทธิ์</persName></p>
<p> ผู้สื่อข่าวรายงานว่า โอกาสนี้นายกรัฐมนตรี พร้อมด้วยรมว.และรมช.คลัง ได้ช่วยกันเกี่ยวข้าว ปล่อยพันธุ์ปลาลงในบ่อเลี้ยง และเทน้ำปุ๋ยหมักชีวะภาพ ลงในแปลงนาที่มีการเตรียมรถไถนาให้นายกรัฐมนตรีได้ขับ แต่นายกรัฐมนตรีไม่ได้ขับแต่อย่างใด จากนั้นได้เดินมายังจุดเรียนรู้การปรับปรุงแปลงนา ของกรมพัฒนาที่ดิน เพื่อร่วมเกี่ยวข้าวกับชาวบ้าน</p>
<p>ผู้สื่อข่าวรายงานว่า บริเวณอีกฟากฝั่งคลองฝั่งตรงข้ามศูนย์ฯ ได้มีกลุ่มคนเสื้อแดงที่ใช้ชื่อว่า กลุ่มปทุมธานีรักษ์ประชาธิปไตย ประมาณ 30 คน เดินทางมาพร้อมรถกระบะติดเครื่องขยายเสียงตีนตบ-หัวใจตบ ยืนปราศัยโจมตี <persName>นายอภิสิทธิ์</persName> โดยมีกำลังเจ้าหน้าที่ตำรวจและ อปพร.ยืนดูแลความเรียบร้อยอยู่ ณ จุดที่มีการชุมนุมรวมถึงบริเวณสะพานข้ามคลองทุกจุด เพื่อไม่ให้กลุ่มผู้ชุมนุม ข้ามคลองมาได้ โดยไม่มีเหตุรุนแรงอะไร</p>
<p> จากนั้น<persName>นายอภิสิทธิ์</persName> ได้เดินทางไปเป็นประธานในพิธีมอบสัญญาเช่าที่ดินราชพัสดุ ของกรมธนารักษ์ ที่คิดค่าเช่า 20 บาทต่อไร่ต่อปี เนื้อที่ 7,912 พันไร่ ให้แก่เกษตรกร ชาวปทุมธานีและสระบุรีจำนวน 1,182 ราย ใน โครงการ 1 ล้านไร่มิติใหม่ที่ราชพัสดุ เพื่อสนับสนุนการปลูกพืชอาหารและพืชทดแทนพลังงานและลดปัญหาการว่างงาน</p>
<p><persName>นายอภิสิทธิ์</persName> กล่าวว่า รัฐบาลให้ความสำคัญกับโครงการนี้ เพราะเป็นการแก้ปัญหาในระยะยาว ตนคิดว่าเรื่องที่ทำกินเป็นเรื่องใหญ่สำหรับเกษตรกร เพราะเป็นปัจจัยการผลิตที่มีความสำคัญที่สุด เสียดายที่ในช่วง 10 ปีที่ผ่านมา ยังไม่มีการแก้ปัญหา ได้ตรงจุด ซึ่งปัญหาที่ดินทำกินสะท้อนให้เห็นความเป็นธรรมหรือไม่เป็นธรรมของสังคม เนื่องจากมีคนครอบครองที่ดินมาจำนวนมาก แต่ไม่นำมาใช้ประโยชน์</p>
<p><persName>นายอภิสิทธิ์</persName> กล่าวว่า การแก้ไขปัญหาที่ดินทำกินของรัฐบาล เริ่มตั้งแต่การ ขอคืนที่ดินจากหน่วยงานทั้งหลายที่ถือครองที่ดินอยู่ แต่ก็ยอมรับว่าไม่ใช่เรื่องง่าย เพราะหลายหน่วยงานมีความลังเลที่จะคืนที่ดินให้ เพื่อนำไปใช้ผู้อื่น อย่างไรก็ตาม ที่ดินนั้น ต้องดูความเหมาะสมของพื้นที่ในการเพาะปลูกด้วย ก่อนที่จะให้เกษตรกรเช่า ซึ่งเกษตกรที่จะมาเช่าที่ต้องเป็นเกษตรกรรายย่อยที่ทำการปลูกพืชเองเท่านั้น โดยจะเร่งรัดให้มีการดำเนินการอย่างทันทีโดยไม่ต้องรอให้เวรคืนที่ดินให้ครบ 1 ล้านไร่ โดยจะสั่งให้มีการดำเนินการให้เสร็จสิ้นภายใน 3 ปี</p>
<p>ขณะนี้กรมธนารักษ์ได้จัดสรรที่ดินให้เกษตกรแล้ว 35,000 ไร่ คาดว่า ภายในปีนี้จะจัดสรรที่ดินให้เกษตกร 200,000 ไร่ ส่วนหน่วยราชการไหนยังไม่คืนที่ดินรัฐบาลจะเข้าไปเจรจาเป็นรายกระทรวงต่อไป ซึ่งการเช่าที่ดินของประชาชนเพื่อทำการเกษตรรัฐบาลจะเข้าไปดูความเหมาะสมของการเพาะปลูก โดยกำหนดให้เพาะปลูกในอัตราที่เท่าเทียบกันระหว่างพืชอาหารและพืชพลังงาน นอกจากนี้รัฐบาลจะเข้าไปสนุบสนุนเรื่องแหล่งน้ำด้วย” <persName>นายอภิสิทธิ์</persName> กล่าว</p>
<p>อย่างไรก็ตามตนหวังว่าประชาชนจะใช้โอกาสที่ได้รับครั้งนี้ ไปใช้ให้เกิดประโยชน์สูงสุดแก่ตนเองและครอบครัว ด้วยการหาความรู้มาปรับปรุงพืชการเกษตร และที่สำคัญตนขอให้ทุกคนรักษาสิทธิการเช่าไปจนถึงลูกหลานเพื่อให้ลูกหลาน ได้มีที่ทำกินต่อไป</p>
<p>ผู้สื่อข่าวรายงานว่า ระหว่างที่<persName>นายอภิสิทธิ์</persName> กล่าวเปิดโครงการนำที่ดินราชพัสดุสนับสนุนการปลูกพืชอาหารและพืชทดแทนพลังงานนั้น ได้มีเจ้าหน้าที่ตำรวจ หน่วยปฏิบัติการพิเศษนำเครื่องตรวจหาวัตถุระเบิดมาตรวจบริเวณที่นายกรัฐมนตรีปฏิบัติภารกิจ ปรากฎว่า สามารถตรวจสอบพบรถปิคอัพอีซูซุหมายเลขทะเบียน บง 49 ปทุมธานี จอดอยู่ตรงข้ามวัดนพรัตน์ สถานที่ที่นายกรัฐมนตรีจะเป็นประธานในพิธีมอบสัญญาเช่าที่ดินราชพัสดุ ของกรมธนารักษ์ โดยมีชายนั่งอยู่ในรถไม่ลงมาที่งาน เจ้าหน้าที่ตำรวจจึงได้ขอตรวจค้นรถ พบระเบิดปิงปองจำนวนกว่า 40 ลูกพร้อมไฟแช็กที่จะจุดโยนใส่ได้ทันที</p>
<p>ต่อมา <persName>พล.ต.ต.คำรณวิทย์ ธูปกระจ่าง</persName> รอง ผบช.ภ.1 <persName>พล.ต.ต.วิทยา ประยงค์พันธ์</persName> ผบก.ปทุมธานี <persName>พ.ต.อ.มาโนช สถิตพานิช</persName> รอง ผบก.<persName>พ.ต.อ.นันทชาติ ศุภมงคล</persName> รอง ผบก.ได้ร่วมกันตรวจสอบและสอบสวน ทราบชื่อ<persName>นายอดุลย์ ประสบศรี</persName> อายุ 38 ปี อยู่บ้านเลขที่ 3/1 ม.14 ต.ลำไทร อ.ลำลูกกา จ.ปทุมธานี ซึ่งผู้ต้องหายอมรับว่า ได้ฝากเพื่อนซื้อระเบิดปิงปองมาจำนวน 40 ลูก เพื่อมาจุดไล่นกในนาข้าว แต่ทางการข่าวสอบสวนทราบว่ามีกลุ่มคนเสื้อแดงเข้ามาก่อกวนในงานนี้ จึงได้จับกุมส่งให้ สภ.หนองเสือ ดำเนินคดีในข้อหามีวัตถุระเบิดไว้ในครอบครอง</p>
<p>หลังจากนั้น <persName>นายภิสิทธิ์</persName>ทราบเรื่องเข้าจึงได้ยกเลิกกิจกรรมโครงการคลังสัญจร ณ สำนักงานเทศบาลเมืองสนั่นรักษ์ และติดตามผลงานโครงการไทยเข้มแข็ง เป็นเดินทางกลับกรุงเทพมหานคร โดยให้เหตุผลว่าจะต้องเข้าร่วมประชุมสภาผู้แทนราษฎรในช่วงบ่ายวันเดียวกัน </p></body>
</news>
