<teiHeader>
<fileDesc>
<titleStmt>
  <title>ลูกจ้างส่วนราชการตบเท้าขอบคุณรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 16:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17944  </bibl>
</sourceDesc>
</fileDesc>
</teiHeader>
<news>
<headline>ลูกจ้างส่วนราชการตบเท้าขอบคุณรบ.</headline>
<lead></lead>
<neck></neck>
<body><p>เมื่อเวลา 15.00 น. วันนี้(2 ก.ย.) ที่บริเวณห้องโถงชั้น 1 อาคารรัฐสภา <persName>นายอรรถพล งามดี</persName> นายกสมาคมลูกจ้างส่วนราชการแห่งประเทศไทย พร้อมด้วยตัวแทนสมาคมลูกจ้างส่วนราชการแห่งประเทศไทยทั่วประเทศจำนวน 200 คน ได้เข้าขอบคุณ<persName>นายอภิสิทธิ์ เวชชาชีวะ</persName> นายกรัฐมนตรีที่รัฐบาลผลักดันร่างระเบียบกระทรวงการคลังว่าด้วยบำเหน็จลูกจ้าง พ.ศ... ให้ผ่านการพิจารณาของ ครม. เพื่อให้ลูกจ้างมีสิทธิรับบำนาญปกติและบำนาญพิเศษซึ่งเรียกว่า บำเหน็จรายเดือนและบำเหน็จพิเศษรายเดือน อย่างไรก็ตาม แม้จะได้รับเรื่องบำเหน็จแล้ว แต่ลักษณะของสิทธิยังไม่สมบูรณ์หากเทียบกับบำนาญ ดังนั้น ขอให้รัฐบาลช่วยพิจารณาเพิ่มสิทธิประโยชน์อื่นด้วย เช่น บำเหน็จตกทอด และสิทธิรักษาพยาบาล ทั้งนี้นายกรัฐมนตรีได้รับเรื่องดังกล่าวไว้พิจารณาและจะให้กระทรวงการคลังไปพิจารณาแล้วก่อนที่จะนำเข้าหารือในประชุม ครม.ต่อไป.
</p></body>
</news>
