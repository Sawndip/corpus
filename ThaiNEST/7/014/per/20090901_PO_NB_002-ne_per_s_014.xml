<teiHeader>
<fileDesc>
<titleStmt>
  <title>รองนายกฯ อาจเสนอ ครม.ให้ใช้ประกาศ พ.ร.บ.ความมั่นคงฯ ต่อไป  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010028&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯ อาจเสนอ ครม.ให้ใช้ประกาศ พ.ร.บ.ความมั่นคงฯ ต่อไป</headline>
<lead></lead>
<neck></neck>
<body><p>รองนายกรัฐมนตรี ฝ่ายความมั่นคง อาจเสนอต่อที่ประชุมคณะรัฐมนตรี ให้ใช้ประกาศพระราชบัญญัติรักษาความมั่นคงภายในราชอาณาจักรต่อไป และกระทรวงพาณิชย์จะเสนอชื่อปลัดกระทรวงพาณิชย์คนใหม่ให้คณะรัฐมนตรีพิจารณา การประชุมคณะรัฐมนตรีวันนี้ (1 ก.ย.) ซึ่งมี<persName>นายอภิสิทธิ์ เวชชาชีวะ</persName> นายกรัฐมนตรี เป็นประธาน คาดว่า<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะประธานศูนย์อำนวยการรักษาความสงบเรียบร้อย หรือ ศอ.รส. จะเสนอต่อที่ประชุมคณะรัฐมนตรี พิจารณาให้ประกาศใช้พระราชบัญญัติรักษาความมั่นคงภายในราชอาณาจักรต่อไป โดยใช้เกณฑ์การประเมินสถานการณ์จากฝ่ายข่าว ด้านกระทรวงพาณิชย์ จะเสนอชื่อปลัดกระทรวงพาณิชย์คนใหม่ ให้คณะรัฐมนตรีพิจารณา และสำนักงานอัยการสูงสุด เสนอขออนุมัติเปลี่ยนแปลงจำนวนหน่วยการก่อสร้างขยายระยะเวลาการก่อหนี้ผูกพันข้ามปีงบประมาณ และขอยกเว้นมติคณะรัฐมนตรีโครงการก่อสร้างที่พักอาศัยของข้าราชการ สำนักงานอัยการสูงสุด พร้อมสิ่งก่อสร้างประกอบ และกระทรวงแรงงาน เสนอร่างพระราชบัญญัติเงินทดแทน และเสนอการขยายความคุ้มครองประกันสังคมแก่คู่สมรส และบุตรของผู้ประกันตน ด้านกระทรวงการคลัง จะเสนอเป้าหมายงานนโยบายการเงินประจำปี 2552</p></body>
</news>
