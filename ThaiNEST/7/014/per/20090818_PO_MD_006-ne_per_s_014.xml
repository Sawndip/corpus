<teiHeader>
<fileDesc>
<titleStmt>
  <title>เชือด 44 ส.ส.ไข้หุ้นไม่ชักช้า  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-18 23:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000093625  </bibl>
</sourceDesc>
</fileDesc>
</teiHeader>
<news>
<headline>เชือด 44 ส.ส.ไข้หุ้นไม่ชักช้า</headline>
<lead>"<persName>เจ๊สด</persName>"เซ็งอนุฯสอบหุ้น 44 ส.ส. ทำงานไม่เรียบร้อย แต่คาดไม่จำเป็นต้องขยายเวลาสอบ ส่วนคดีเงินบริจาค 258 ล้านของปชป. คณะอนุฯทำเสร็จแล้ว หากปธ.กกต.แจกสำนวน ขอศึกษา 7 วัน ลงมติได</lead>
<neck></neck>
<body><p> <persName>นางสดศรี สัตยธรรม</persName> กกต.ด้านกิจการพรรคการเมือง กล่าวถึงการพิจารณาสำนวน 44 ส.ส.ถือหุ้น ที่อาจเข้าข่ายขัดรัฐธรรมนูญ มาตรา 48 ประกอบมาตรา 265 ว่าในวันนี้ ( 18 ส.ค.) จะมีการนำเรื่องนี้เข้าที่ประชุมกกต. แต่เท่าที่ศึกษาสำนวนเห็นว่ายังมีข้อตำหนิหลายส่วน อีกทั้งยังเก็บรายละเอียดไม่หมด ซึ่งต้องทำการจัดหมวดหมู่ของหุ้นใหม่ ตนก็ได้เรียกเลขาคณะอนุกรรมการไต่สวนฯ มากำชับ ว่า ควรทำให้เรียบร้อยก่อนจะส่งให้ กกต.พิจารณา เพื่อง่ายต่อการลงมติ จึงได้เสนอให้ไปดูในรายงานของป.ป.ช.ว่า ส.ส.ที่ถูกร้องเข้ามานั้น ถูกร้องว่าถือหุ้นอะไรบ้าง ให้มีการจัดหมวดหมู่ให้ถูกต้อง ซึ่งส่วนใหญ่ก็ถือหุ้นบริษัทที่ซ้ำกับบริษัทที่ กกต.ได้พิจารณาไปแล้ว แต่อาจจะมีเพิ่มขึ้นเพียงบางส่วนและเล็กน้อยเท่านั้น</p>
<p>ทั้งนี้การพิจารณาของ กกต.ก็จะพิจารณาตามกรอบเดิมที่เคยพิจารณาไปแล้ว อย่างไรก็ตามส่วนตัวคิดว่าไม่น่าจะต้องมีการขยายเวลาออกไปอีกแล้ว น่าจะลงมติได้เลย เพราะไม่อยากจะให้มีการขยายเวลาออกไปอีก</p>
<p> <persName>นางสดศรี</persName> ยังได้กล่าวถึงการพิจารณา กรณีเงินบริจาค 258 ล้านบาท และ เงินกองทุนเพื่อการพัฒนาพรรคการเมือง 29 ล้านบาท ของพรรคประชาธิปัตย์ ว่า เลขาคณะอนุกรรมการไต่สวนฯบอกว่า การพิจารณาในชั้นอนุฯ เสร็จแล้ว และส่งให้กับประธาน กกต. เมื่อ 17 ส.ค. คาดว่าประธาน กกต. คงจะนำสำนวนมาแจกให้ กกต.ในที่ประชุมวันนี้ (18 ส.ค.) จากนั้น กกต.ก็จะใช้เวลา 7 วันนำไปศึกษาก่อน หากไม่ต้องมีอะไรเพิ่มเติม ก็สามารถที่จะลงมติได้ ซึ่งคงไม่ต้องให้ที่ปรึกษากฎหมายของ กกต.พิจารณา เพราะกรณีดังกล่าว เป็นเรื่องที่เกี่ยวกับข้อเท็จจริง ไม่มีประเด็นทางข้อกฎหมาย</p>
<p>  ส่วนที่มีกระแสข่าวว่า คณะอนุกรรมการฯได้มีมติ 3 ต่อ 2 ยกคำร้องดังกล่าวนั้น ทางเลขาอนุกกรรมการไต่สวนฯ ก็ได้ปฏิเสธว่า ไม่มีส่วนเกี่ยวข้อง และไม่ทราบว่าข่าวนั้นรั่วออกไปได้อย่างไร ยืนยันว่าข่าวที่ออกไปนั้น ไม่ได้ออกไปจากเจ้าหน้าที่ กกต. แต่น่าจะออกไปจากอนุกรรมการฯ </P></body>
</news>
