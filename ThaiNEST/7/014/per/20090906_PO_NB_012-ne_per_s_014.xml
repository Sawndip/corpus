<teiHeader>
<fileDesc>
<titleStmt>
  <title>ที่นครสวรรค์ มีการฉีกบัตรเลือกตั้ง 2 แห่งฯ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060132&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่นครสวรรค์ มีการฉีกบัตรเลือกตั้ง 2 แห่งฯ</headline>
<lead></lead>
<neck></neck>
<body><p>ที่นครสวรรค์ มีการฉีกบัตรเลือกตั้ง 2 แห่ง ในการเลือกตั้งวันนี้ ส่วนการนับคะแนนของสมาชิกฯ ส่วนใหญ่เสร็จแล้ว เหลือในส่วนของนายก อบต. การเลือกตั้งองค์การบริหารส่วนจังหวัดนครสวรรค์ จำนวน 57 แห่ง ส่วนใหญ่เป็นไปด้วยความเรียบร้อย มีเพียง 2 อบต. ผู้มาใช้สิทธิได้ฉีกบัตรลงคะแนน รายแรกที่ อบต.ห้วยหอม อำเภอตาคลี หน่วยเลือกตั้งของหมู่ที่ 6 ผู้ฉีกบัตรคือ <persName>นายจำลอง เอ็นจิ๋ว</persName> อายุ 49 ปี เนื่องจากกากบาดผิด แล้วจะขอบัตรไปลงคะแนนใหม่ รายที่ 2 ที่ อบต.พุนกยูง อำเภอตากฟ้า หน่วยเลือกตั้งของหมู่ที่ 4 ผู้ฉีกบัตรคือ <persName>นางเฉลียว อ่อนกล้า</persName> อายุ 49 ปี อ้างว่าไม่เจตนาที่จะฉีกบัตร เพราะจับบัตร 2 ใบ ติดกัน เกิดความรีบร้อนจะนำออกจากกันก่อนที่จะหย่อนลงหีบบัตร จึงทำให้ฉีกขาดไป ซึ่งทั้งสองรายได้ส่งให้เจ้าหน้าที่ตำรวจดำเนินคดีแล้ว นอกจากนี้ยังมีเรื่องการนำบัตรลงคะแนนใส่สลับหีบบัตร สำหรับการนับคะแนน คะแนนในส่วนของผู้สมัครสมาชิก อบต.ซึ่งนับที่หน่วยเลือกตั้ง ได้นับเสร็จแล้ว เหลือการนับคะแนนในส่วนของผู้สมัครนายก อบต. ซึ่งต้องนำคะแนนจากหน่วยเลือกตั้งมานับรวมกัน คาดว่าจะรู้ผลคะแนนอย่างไม่เป็นทางการประมาณ 21 นาฬิกาคืนนี้ การเลือกตั้งนายกองค์การบริหารส่วนตำบลและสมาชิก 57 แห่ง จากผู้มีสิทธิเลือกตั้ง 221,173 คน 571 หมู่บ้าน 609 หน่วยเลือกตั้ง คาดว่ามีผู้มาใช้สิทธิ์ไม่ต่ำกว่าร้อยละ 70 </p></body>
</news>
