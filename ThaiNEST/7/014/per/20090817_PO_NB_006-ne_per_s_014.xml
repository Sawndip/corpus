<teiHeader>
<fileDesc>
<titleStmt>
  <title>กกต.ตราด จัดพิธีลงนามสัตยาบันเพื่อความสมานฉันท์ในการเลือกตั้ง นายกและสมาชิกสภา อบต. 7 แห่งในเขต อ.เมืองตราด  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170219&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.ตราด จัดพิธีลงนามสัตยาบันเพื่อความสมานฉันท์ในการเลือกตั้ง นายกและสมาชิกสภา อบต. 7 แห่งในเขต อ.เมืองตราด</headline>
<lead></lead>
<neck></neck>
<body><p>ผู้สมัครนายกและสมาชิกสภา องค์การบริหารส่วนตำบล จังหวัดตราด ร่วมลงนามในสัตยาบัน เพื่อให้การเลือกตั้งเป็นไปด้วยความสุจริต เที่ยงธรรม <persName>นายวิสุทธิ์ ศรัณย์รัฐ</persName> ประธานกรรมการการเลือกตั้งประจำจังหวัดตราด เป็นประธานการลงนามสัตยาบันเพื่อความสมานฉันท์ในการเลือกตั้งของผู้สมัครนายกและสมาชิกสภา องค์การบริหารส่วนตำบล(อบต.) ทั้ง 7 อบต. ประกอบด้วย อบต. หนองโสน อบต. หนองคันทรง อบต. ห้วงน้ำขาว อบต. ห้วยแร้ง อบต. อ่าวใหญ่ อบต. ท่ากลุ่ม และอบต. เนินทราย โดย<persName>นายวิสุทธิ์</persName> กล่าวว่า สมาชิกสภา อบต. ทั้ง 7 แห่งได้ครบวาระการดำรงตำแหน่ง เมื่อวันที่ 30 กรกฎาคม 2552 และได้มีการกำหนดให้มีการเลือกตั้งในวันที่ 6 กันยายน 2552 กกต.ตราดจึงได้เชิญผู้สมัครรับเลือกตั้งนายกและสมาชิกสภา อบต. ทั้ง 7 แห่ง ร่วมลงนามในสัตยาบัน เพื่อให้การเลือกตั้งเป็นไปด้วยความสุจริต เที่ยงธรรม และสมานฉันท์ ในการเลือกตั้ง อย่างไรก็ตามการจัดลงนามสัตยาบันในครั้งนี้ อาจเกิดผลในเชิงปฏิบัติบ้าง แต่ไม่อาจยืนยันได้ทั้งหมด ซึ่ง เป็นการให้ข้อแนะนำที่ถูกต้องแก่ผู้ลงสมัคร และเป็นการเตือนสติให้ผู้สมัครมีการปฏิบัติให้ถูกต้องตามกฎหมาย สำหรับผู้ลงสมัครส่วนใหญ่เป็นนายกและสมาชิกสภาที่เคยดำรงตำแหน่งมาก่อน ซึ่งมีความรู้ความเข้าใจในกฎ หรือข้อห้ามในการเลือกตั้งเป็นอย่างดี จึงไม่น่ามีปัญหา และในขณะนี้ยังไม่มีการร้องเรียนมายัง กกต. จังหวัด เป็นเพียงการแจ้งเบาะแสที่มีข้อมูลไม่ชัดเจนเท่านั้น และคาดว่าจะมีประชาชนตื่นตัวให้ความสนใจในการเลืกตั้งครั้งนี้เป็นจำนวนมาก</p></body>
</news>
