<teiHeader>
<fileDesc>
<titleStmt>
  <title>กกต.จันทบุรี พร้อม จัดการเลือกตั้งท้องถิ่น ในวันที่ 6 ก.ย. นี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210207&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.จันทบุรี พร้อม จัดการเลือกตั้งท้องถิ่น ในวันที่ 6 ก.ย. นี้</headline>
<lead></lead>
<neck></neck>
<body><p>สำนักงานคณะกรรมการการเลือกตั้งจังหวัดจันทบุรี เตรียมพร้อม รับมือการเลือกตั้งองค์การบริหารส่วนตำบล ในวันที่ 6 กันยายน นี้ คาดว่าจะมีผู้มาใช้สิทธิ์เลือกตั้งครั้งนี้ไม่น้อยกว่าร้อยละ 80 <persName>นายประเทือง โฉมงาม</persName> ผู้อำนวยการการเลือกตั้งประจำจังหวัดจันทบุรี เปิดเผยว่า ในวันอาทิตย์ที่ 6 กันยายน 2552 จะเป็นวันเลือกตั้งขององค์กรปกครองส่วนท้องถิ่นที่ครบวาระในปี พ.ศ.2552 รวม 20 อบต. โดยมีการเลือกตั้ง นายก อบต. 18 แห่ง และสมาชิกสภา อบต. 20 แห่ง (เฉพาะ อบต.โขมงและ อบต.คลองขุด เลือกตั้งเฉพาะสมาชิก) ในการสมัครเข้ารับการเลือกตั้งครั้งนี้ มีผู้สมัครนายก อบต. รวม 32 คน และผู้สมัครสมาชิก รวม 658 คน ทั้งนี้ได้มีการจัดอบรมวิทยากรการเลือกตั้งท้องถิ่น หรือ วกถ. เพื่อจัดอบรมกรรมการประจำหน่วยและกรรมการนับคะแนนใกล้วันเลือกตั้ง โดยเฉพาะอย่างยิ่งการเชิญผู้สมัครทุกคนร่วมโครงการการเลือกตั้งเชิงสมานฉันท์ เพื่อให้ความรู้ข้อกฎหมาย กฎกติกาในการหาเสียงเลือกตั้งพร้อมกล่าวคำปฏิญาณตนและลงสัตยาบรรณร่วมกัน ว่าจะปฏิบัติตามกฎหมายและจะไม่ซื้อสิทธิซื้อเสียงหรือใส่ร้ายป้ายสีกัน นอกจากนี้ยังได้จัดอบรมผู้แทนองค์กรเอกชนเป็นอาสาสมัครตรวจสอบการเลือกตั้ง และช่วยรณรงค์การเลือกตั้งร่วมกับสถานศึกษาต่างๆ ครอบคลุมทุกพื้นที่ รวมถึงการจัดทำค่ายเยาวชนประชาธิปไตย เพื่อให้เยาวชนในพื้นที่ที่มีการเลือกตั้งได้มีส่วนร่วมในการรณรงค์การเลือกตั้งอีกทางหนึ่งด้วย <persName>นายประเทือง</persName> กล่าวอีกว่า ทั้งนี้ยังได้จัดชุดป้องปรามหาข่าวลงครบทุกพื้นที่ เพื่อให้การเลือกตั้งครั้งนี้เป็นไปโดยสุจริตและเที่ยงธรรมอย่างแท้จริง คาดว่าจะมีผู้มาใช้สิทธิเลือกตั้งไม่น้อยกว่าร้อยละ 80 และบัตรเสียไม่เกินร้อยละ 3 </p></body>
</news>
