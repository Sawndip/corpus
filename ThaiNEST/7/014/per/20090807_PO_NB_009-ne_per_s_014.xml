<teiHeader>
<fileDesc>
<titleStmt>
  <title>คณะประสานและส่งเสริมการเมืองภาคพลเมือง  เสนอ แนวทางแก้ปัญหาทางการเมือง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208060144&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline>คณะประสานและส่งเสริมการเมืองภาคพลเมือง  เสนอ แนวทางแก้ปัญหาทางการเมือง</headline>
<lead></lead>
<neck></neck>
<body><p>คณะประสานและส่งเสริมการเมืองภาคพลเมือง เสนอ แนวทางแก้ปัญหาทางการเมือง โดยให้ทุกภาคส่วนมีส่วนร่วมในการแก้ปัญหา <persName>พญ.กมลพรรณ ชีวพันธ์ศรี</persName> รองประธานคณะกรรมการคณะประสานและส่งเสริมการเมืองภาคพลเมือง เข้ายื่นหนังสือข้อเสนอแนะในการแก้ปัญหาทางการเมืองแก่<persName>นายวรินทร์ เทียมจรัส</persName> ส.ว.สรรหา รองประธานคณะกรรมาธิการพัฒนาการเมืองและการมีส่วนร่วมของประชาชน วุฒิสภา โดย <persName>พญ.กมลพรรณ</persName> กล่าวว่า การแก้ปัญหาสถานการณ์ความแตกแยกทางการเมือง ต้องอาศัยการมีส่วนร่วมของประชาชนทุกภาคส่วน โดยคณะกรรมการฯ ขอเสนอแนวทางในการแก้ปัญหา คือ ต้องปฏิรูปสื่อ โดยให้มีสถานีโทรทัศน์ 1 ช่อง เพื่อส่งเสริมประชาธิปไตย ให้ประชาชนมีความรู้ในสิทธิ บทบาทหน้าที่ทางการเมือง การแก้ไขเกณฑ์การเลือกตั้งไม่เปิดโอกาสให้มีการทุจริต และการมีงบประมาณให้เครือข่ายภาคประชาชนได้ร่วมตรวจสอบ รวมถึงการให้ประชาชนมีส่วนร่วมในการกำหนดนโยบายสาธารณะ และการปฏิรูปการศึกษา โดยยกเลิกระบบแอดมิชชั่น และต้องเน้นเรื่องสิทธิ หน้าที่ ศีลธรรม และสำนึกสาธารณะ <persName>พญ.กมลพรรณ</persName> กล่าวอีกว่า ควรมีการแยกอำนาจบริหารจากอำนาจนิติบัญญัติให้ประชาชนเลือกรัฐมนตรีและนายกรัฐมนตรีโดยตรง ส่วนองค์กรอิสระและกระบวนการยุติธรรมต้องให้มีความรวดเร็ว และไม่เลือกปฏิบัติ รวมถึงกฎหมายเกี่ยวกับการทุจริต ต้องไม่ให้มีอายุความ </p></body>
</news>
