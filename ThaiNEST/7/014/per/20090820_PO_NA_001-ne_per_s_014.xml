<teiHeader>
<fileDesc>
<titleStmt>
  <title>"สุเทพ" ปัดตอบการแต่งตั้ง  ผบ.ตร.ใหม่ ยันตั้งข้าราชการประจำอย่าเอาการเมืองเอี่ยว  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200031&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ปัดตอบการแต่งตั้ง  ผบ.ตร.ใหม่ ยันตั้งข้าราชการประจำอย่าเอาการเมืองเอี่ยว</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ปฏิเสธพูดถึงการพิจารณาแต่งตั้งผู้บัญชาการตำรวจแห่งชาติคนใหม่ ยืนยันว่าการแต่งตั้งตั้งข้าราชการประจำ ไม่มีความจำเป็นต้องประสานงานกับฝ่ายการเมือง และอย่านำไปเกี่ยวข้องกัน <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ปฏิเสธที่จะกล่าวถึงความอาวุโสสูงสุดของ <persName>พล.ต.อ.เพรียวพันธ์ ดามาพงศ์</persName> รองผู้บัญชาการตำรวจแห่งชาติ ที่จะมีการนำมาพิจารณาในการการประชุมคณะกรรมการนโยบายตำรวจแห่งชาติ หรือ ก.ต.ช.ในวันนี้หรือไม่ โดย<persName>นายสุเทพ</persName> กล่าวว่า การคัดเลือกผู้บัญชาการตำรวจแห่งชาติ เป็นอำนาจหน้าที่ของ ก.ต.ช. ที่จะพิจารณาคัดเลือกจากความเหมาะสม ส่วนกรณีที่<persName>นายอภิสิทธิ์ เวชชาชีวะ</persName> นายกรัฐมนตรีระบุว่าผู้ที่จะเป็นผู้บัญชาการตำรวจแห่งชาติคนใหม่ต้องอดทนได้นั้น ตนเองไม่ทราบ เพราะได้รับมอบหมายให้ดูแลแค่คณะกรรมการตำรวจแห่งชาติ หรือ ก.ตร. อย่างไรก็ตามการแต่งตั้งตั้งข้าราชการประจำ ไม่มีความจำเป็นต้องประสานงานกับฝ่ายการเมือง และอย่านำไปเกี่ยวข้องกัน นอกจากนี้<persName>นายสุเทพ</persName> ยังกล่าวถึงการเลือกตั้งซ่อมสมาชิกสภาผู้แทนราษฏร ที่ จ.สุราษฎร์ธานี ที่<persName>นายธานี เทือกสุบรรณ</persName> น้องชาย ลงสมัครเลือกตั้งในนามพรรคประชาธิปัตย์ ว่า การจะได้รับเลือกตั้งหรือไม่ ขึ้นอยู่กับประชาชนเป็นผู้ตัดสินใจ และมั่นใจว่าในพื้นที่จะไม่มีการทุจริตการเลือกตั้งอย่างแน่นอน</p></body>
</news>
