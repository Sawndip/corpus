<teiHeader>
<fileDesc>
<titleStmt>
  <title>พท. เตรียมยื่นจดหมายเปิดผนึกถึงนายกฯ ตรวจสอบพฤติกรรม "ศิริโชค โสภา"  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300062&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พท. เตรียมยื่นจดหมายเปิดผนึกถึงนายกฯ ตรวจสอบพฤติกรรม "<persName>ศิริโชค โสภา</persName>"</headline>
<lead></lead>
<neck></neck>
<body><p>พรรคเพื่อไทย เตรียมยื่นจดหมายเปิดผนึกถึงนายกรัฐมนตรีขอให้ตรวจสอบพฤติกรรม <persName>นายศิริโชค โสภา</persName> และภูมิหลังบุคคลรอบข้างเพื่อประกอบการตัดสินใจว่าสมควรจะให้เป็นคนใกล้ชิดหรือไม่ <persName>นายพร้อมพงศ์ นพฤทธิ์</persName> โฆษกพรรคเพื่อไทย เปิดเผยว่า ตนเองเตรียมยื่นจดหมายเปิดผนึกถึง <persName>นายอภิสิทธิ์ เวชชาชีวะ</persName> นายกรัฐมนตรี ในวันพรุ่งนี้ (31 ส.ค.52) เพื่อขอให้ตรวจสอบพฤติกรรมของ <persName>นายศิริโชค โสภา</persName> ส.ส.สงขลา พรรคประชาธิปัตย์ กรณีเข้าไปเกี่ยวข้องกับโผการแต่งตั้งโยกย้ายข้าราชการตำรวจและการฝากข้าราชการตำรวจให้เข้าทำงาน รวมถึงมีพฤติกรรมให้ร้ายสำนักงานตำรวจแห่งชาติและข้าราชการตำรวจชั้นผู้ใหญ่ในสำนักงานตำรวจแห่งชาติว่ามีการซื้อขายตำแหน่งโดยปราศจากหลักฐาน ทำให้เกิดความเสียหายแก่สำนักงานตำรวจแห่งชาติ รวมทั้งจะยื่นหนังสือต่อคณะกรรมการการเลือกตั้ง หรือ กกต. ตรวจสอบเรื่องดังกล่าวด้วย ขณะเดียวกันขอให้ตรวจสอบภูมิหลังและพฤติกรรมของคนรอบข้าง<persName>นายศิริโชค</persName>ด้วย เพื่อพิจารณาว่าสมควรจะเลือกเป็นคนใกล้ชิดหรือไม่ ส่วนกรณีคลิปเสียงนายกรัฐมนตรี โฆษกพรรคเพื่อไทย เรียกร้องให้นายกรัฐมนตรีตรวจสอบกลุ่มอำนาจใหม่นอกรัฐบาลมากกว่ากล่าวโทษพรรคเพื่อไทย ซึ่งขณะนี้ทราบว่ามีการเตรียมชายฉกรรจ์สวมใส่ชุดดำจากจังหวัดบุรีรัมย์และจังหวัดนครราชสีมาโดยใช้ชื่อกลุ่มว่า บูรพาพยัพ ในการเข้ามาสร้างสถานการณ์ระหว่างการชุมนุมของกลุ่ม นปช.เพื่อจะล้มคดีต่างๆ และให้นายกรัฐมนตรีหลุดออกจากตำแหน่งด้วย</p></body>
</news>
