<teiHeader>
<fileDesc>
<titleStmt>
  <title>'สุเทพ'ยาหอม'อภิสิทธิ์'นายกฯ ดีที่สุด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 13:22:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17377  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ยาหอม'<persName>อภิสิทธิ์</persName>'นายกฯ ดีที่สุด</headline>
<lead></lead>
<neck></neck>
<body><p>ที่ทำเนียบรัฐบาล วันนี้ (31 ส.ค.) ผู้สื่อข่าวรายงานว่า <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ให้สัมภาาษณ์ว่า ช่วงบ่ายวันนี้จะประชุมคณะกรรมการรักษาความสงบเรียบร้อย (ศอ.รส.) เพื่อประเมินสถานการณ์ต่าง ๆ ก่อนที่จะรายงาน <persName>นายอภิสิทธิ์ เวชชาชีวะ</persName> นายกฯ วันที่ 1 ก.ย. ทั้งนี้ หลักการของเราตั้งแต่แรก คือ ใช้กฎหมายเพื่อดูแลบ้านเมืองให้สงบเรียบร้อย ป้องกันไม่ให้มีเหตุร้ายเหมือนกับที่เกิดขึ้นที่พัทยา จ.ชลบุรี และเหตุการณ์ในช่วงสงกรานต์ จึงได้ประกาศใช้กฎหมายความมั่นคง หากประเมินแล้วว่า จะไม่มีเหตุเกิดขึ้นในช่วงนี้ เราก็สามารถยกเลิกได้ </p>
<p>ผู้สื่อข่าวถามว่า รัฐบาลเองน่าจะมีการใช้วิธีการแบบสากล เช่น อาจจะมีการปรับเปลี่ยนรัฐบาล หรือปรับเปลี่ยนนายกฯ ใหม่ เพื่อให้บรรยากาศการเมืองดีขึ้น <persName>นายสุเทพ</persName> กล่าวว่า คิดว่า <persName>นายอภิสิทธ์ เวชชาชีวะ</persName> เป็นนายกฯ ดีที่สุดแล้ว ในสถานการณ์อย่างนี้ สำหรับบ้านเมืองวันนี้ คิดว่า คนส่วนใหญ่ไม่ได้คิดว่า ปัญหาอยู่ที่ <persName>นายอภิสิทธิ์</persName> ถ้านายใหญ่ของกลุ่มคนเสื้อแดงเขาเลิกคิดอะไรที่ผิดปกติเสีย เรื่องก็คงจบได้.
</p></body>
</news>
