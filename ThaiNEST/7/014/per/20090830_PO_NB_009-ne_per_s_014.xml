<teiHeader>
<fileDesc>
<titleStmt>
  <title>นายกฯ  ย้ำ หากมีการส่งคลิปเสียงตัดต่ออาจถูกดำเนินคดีตามกฎหมาย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300043&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ ย้ำ หากมีการส่งคลิปเสียงตัดต่ออาจถูกดำเนินคดีตามกฎหมาย</headline>
<lead></lead>
<neck></neck>
<body><p>นายกรัฐมนตรี ยืนยัน คลิปเสียงสั่งการให้ทหารใช้ความรุนแรงกับกลุ่ม นปช. เป็นคลิปเสียงของตนเอง แต่เป็นการใช้โปรแกรมคอมพิวเตอร์ตัดต่อ ย้ำ หากมีการส่งต่ออาจถูกดำเนินคดีตามกฎหมาย <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงคลิปเสียงสั่งการให้ทหารใช้ความรุนแรงกับกลุ่ม นปช. ที่มีความยาว 3 นาที ว่า จากที่ได้ฟังคลิปเสียงดังกล่าว พบว่าเป็นเสียงของตนเองจริง แต่มีการนำเสียงจากรายการเชื่อมั่นประเทศไทยกับ<persName>นายกฯ อภิสิทธิ์</persName> มาตัดต่อ ซึ่งหากสังเกต จะพบว่าบางคำมีการนำมาใช้ซ้ำในหลายประโยค และเสียงบรรยากาศสิ่งแวดล้อมก็หยุดตามเสียงของตนเองในจังหวะที่หยุดพูด ซึ่งขาดความต่อเนื่องและเป็นธรรมชาติ ประกอบกับเมื่อดูจากกราฟเสียงพบว่าคลื่นเสียงมีความผิดปกติ และมีการตัดต่อหลายจุด นายกรัฐมนตรี กล่าวด้วยว่า สำหรับประชาชนที่ส่งต่อคลิปดังกล่าวถือว่ามีความผิด แต่ทั้งนี้ต้องดูที่เจตนาในการส่ง เพราะหากทราบแน่ชัดว่าเป็นคลิปตัดต่อแต่มีเจตนาส่งต่อเพื่อให้เกิดความเข้าใจผิด และความแตกแยกในสังคมก็จะต้องถูกดำเนินคดีตามกฎหมายต่อไป </p></body>
</news>
