<teiHeader>
<fileDesc>
<titleStmt>
  <title>พรรคเติ้งแว้งขย่มรัฐบาลซัดแก้ปัญหาการเมืองไม่ได้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-07 19:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000089930  </bibl>
</sourceDesc>
</fileDesc>
</teiHeader>
<news>
<headline>พรรค<persName>เติ้ง</persName>แว้งขย่มรัฐบาลซัดแก้ปัญหาการเมืองไม่ได้</headline>
<lead></lead>
<neck></neck>
<body><p> <persName>นายวัชระ กรรณิการ์</persName> โฆษกพรรคชาติไทยพัฒนา กล่าวถึงกรณีที่รัฐบาล แถลงผลงาน 6 เดือนว่า การแก้ปัญหาของรัฐบาลด้านเศรษฐกิจถือว่าสอบผ่าน เพราะมีดัชนีชี้วัดต่างๆว่าเศรษฐกิจกำลังเขยิบตัวสูงขึ้น แต่สิ่งที่พรรคชาติไทยพัฒนาเป็นห่วง คือการแก้ไขปัญหาทางด้านการเมือง การปกครอง ซึ่งรัฐบาลยังไม่มีมาตรการ ที่เป็นรูปธรรม ไม่ว่าจะเป็นเรื่องการแก้ไขรัฐธรรมนูญ การแก้ไขปัญหาของ <persName>พ.ต.ท.ทักษิณ ชินวัตร</persName> อดีตนายกรัฐมนตรี</p>
<p>ดังนั้นการแก้ไขปัญหาทางการเมืองจึงได้แค่ 5.0 จากคะแนนเต็ม 10 เพราะวันนี้รัฐบาลยังไม่มีสัญญาณบ่งชี้ใดๆ ที่ชัดเจน เพราะความรู้สึกของประชาชนยังแตกแยกกันอยู่อย่างมาก อย่างเช่นการถวายฎีกาของกลุ่มเสื้อแดงและการคัดค้านการถวายฎีกา</p>
<p><persName>นายวัชระ</persName> กล่าวว่าพรรคชาติไทยพัฒนาอยากเห็นการแก้ไขปัญหาการเมืองและเศรษฐกิจควบคู่กันไป ไม่เช่นนั้นประชาชนและข้าราชการบางส่วนก็จะรอและไม่ทำอะไรเลย ใส่เกียร์ว่างเพราะยังรอ<persName>พ.ต.ท.ทักษิณ</persName>กลับมา ดังนั้น <persName>นายอภิสิทธิ์ เวชชาชีวะ</persName> นายกรัฐมนตรี ต้องทำอย่างหนึ่งอย่างใด เพื่อให้ประชาชนมั่นใจว่าสามารถคุมสภาพการเมืองได้ อย่างเบ็ดเสร็จ</p>
<p> <persName>นายวัชระ</persName> กล่าวว่าพรรคชาติไทยพัฒนาอยากเห็นการแก้ไขปัญหาการเมืองและเศรษฐกิจควบคู่กันไป ไม่เช่นนั้นประชาชนและข้าราชการบางส่วนก็จะรอและไม่ทำอะไรเลย ใส่เกียร์ว่างเพราะยังรอ<persName>พ.ต.ท.ทักษิณ</persName>กลับมา ดังนั้น <persName>นายอภิสิทธิ์ เวชชาชีวะ</persName> นายกรัฐมนตรี ต้องทำอย่างหนึ่งอย่างใด เพื่อให้ประชาชนมั่นใจว่าสามารถคุมสภาพการเมืองได้ อย่างเบ็ดเสร็จ</p>
<p>ถ้าการเมืองนิ่ง ทุกอย่างก็นิ่ง ขอให้นายกฯใช้หลักธรรมาภิบาลดูแลเรื่องการ โยกย้ายข้าราชการ และขอให้ใช้มาตรฐานดูแลและคัดกรองเรื่องการคอร์รัปชั่นและการทุจริตอย่างตรงไปตรงมา โดยใช้ให้เป็นจุดแข็งในการทำงานไม่เลือกปฏิบัติว่า เป็นคนของพรรคใดพรรคหนึ่ง ผมเชื่อ<persName>นายอภิสิทธิ์</persName> จะเป็นนายกฯ ที่ดีได้คนหนึ่ง ในประวัติศาสตร์</p>
<p> ผู้สื่อข่าวถามว่าพรรคชาติไทยพัฒนาประเมินหรือไม่ว่าหากนายกฯยังล้วงลูกอาจทำให้รัฐบาลพัง <persName>นายวัชระ</persName> กล่าวว่า วันนี้รัฐบาลไม่ได้มีปัญหาในพรรคร่วมรัฐบาล แต่กำลังมีปัญหาภายใน หากนายกฯยังเข้าไปยุ่งเกี่ยว ถือว่านายกฯเล่นกับไฟ เพราะในระบอบประชาธิปไตยไม่มีพรรคไหนที่ใหญ่เท่ากับพรรคข้าราชการ ดังนั้นนายกฯควรให้คนอื่นทำ ให้<persName>นายสุเทพ เทือกสุบรรณ</persName> รองนายกฯไปดูแลเรื่องนี้เองก็ได้ ไม่ต้องลงไปทำเอง</p>
<p>สิ่งที่นายกฯทำตอนนี้คือต้องกันตัวขุนออกไป แล้วต้องหาขบวนการขึ้นมา เพื่อป้องกันตัวนายกฯไมใช่ออกไปเล่นเอง ไม่เช่นนั้นนายกฯจะเสียรังวัด เพราะตอนนี้เราก็ไม่รู้ว่าฝ่ายทหารจะรู้สึกอย่างไรกับกรณีที่เกิดขึ้นกับฝ่ายตำรวจ ไม่รู้ว่าแฮปปี้ หรือไม่แฮปปี้ ดังนั้นหากลงไปแตะอาจทำให้เกิดปัญหาได้</p></body>
</news>
