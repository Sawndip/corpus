<teiHeader>
<fileDesc>
<titleStmt>
  <title>ตรวจฎีกาแดงเสร็จแล้ว!ชงปลัดยธ.31นี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-29 16:38:18  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187457  </bibl>
</sourceDesc>
</fileDesc>
</teiHeader>
<news>
<headline>ตรวจฎีกาแดงเสร็จแล้ว!ชงปลัดยธ.31นี้</headline>
<lead>รองปลัดกระทรวงยุติธรรม เตรียมเสนอรายงานความคืบหน้าการตรวจสอบฎีกาคนเสื้อแดงต่อปลัดกระทรวงสิ้นเดือนนี้ ขณะที่ยืนยันยึดหลักกฎหมายเป็นแนวทางดำเนินการ</lead>
<neck></neck>
<body><p><persName>นายชาญเชาวน์ ไชยานุกิจ</persName> รองปลัดกระทรวงยุติธรรม กล่าวถึงความคืบหน้าในการตรวจสอบฎีกาของกลุ่มคนเสื้อแดงว่า จากการตรวจสอบฎีกาของกลุ่มแกนนำเบื้องต้นแล้ว จะเสนอรายงานผลต่อ <persName>นายกิตติพงษ์ กิตยารักษ์</persName> ปลัดกระทรวงยุติธรรม ในวันที่ 31 ส.ค. นี้เพื่อพิจารณาดำเนินแนวทางใดต่อไป </p>
<p>ซึ่งขณะนี้คงไม่สามารถเปิดเผยรายละเอียดได้ว่า ฎีกาดังกล่าวเป็นฎีกาเพื่อขอพระราชทานอภัยโทษให้<persName>พ.ต.ท.ทักษิณ ชินวัตร</persName> อดีตนายกรัฐมนตรี จริงหรือไม่ แต่ยืนยันว่าจะยึดหลักกฎหมายและแนวทางปฏิบัติของกรมราชทัณฑ์ในการดำเนินงาน รองปลัดกระทรวงยุติธรรม ยังกล่าวอีกว่า ขณะนี้ได้แยกเก็บตัวฎีกาไว้ 2 แห่ง โดยฎีกาของแกนนำได้เก็บรักษาไว้ที่อาคารซอฟต์แวร์ปาร์ค ซึ่งเป็นที่ตั้งของกระทรวงยุติธรรม ส่วนฎีกาของคนเสื้อแดง 383 กล่อง ถูกเก็บรักษาไว้อย่างดีที่อาคารสถานรักษาและจำหน่ายทรัพย์สินของกรมบังคับคดีถนนพระบรมราชชนนี</p></body>
</news>
