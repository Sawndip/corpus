<teiHeader>
<fileDesc>
<titleStmt>
  <title>ครม.เห็นชอบ ร่าง พ.ร.บ.วัฒนธรรมแห่งชาติ เชิดชูเกียรติศิลปิน และบุคคลที่มีผลงานดีเด่นทางวัฒนธรรม  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080218&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบ ร่าง พ.ร.บ.วัฒนธรรมแห่งชาติ เชิดชูเกียรติศิลปิน และบุคคลที่มีผลงานดีเด่นทางวัฒนธรรม</headline>
<lead></lead>
<neck></neck>
<body><p>คณะรัฐมนตรี เห็นชอบ ร่างพระราชบัญญัติวัฒนธรรมแห่งชาติเพื่อเชิดชูเกียรติศิลปิน และบุคคลที่มีผลงานดีเด่นทางวัฒนธรรม <persName>นายแพทย์ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี กล่าวว่า คณะรัฐมนตรีเห็นชอบร่าง พ.ร.บ.วัฒนธรรมแห่งชาติ พ.ศ.... และร่าง พ.ร.บ.ปรับปรุงกระทรวง ทบวง กรม (ฉบับที่...) พ.ศ.... ตามที่กระทรวงวัฒนธรรมเสนอ เพื่อส่งให้คณะกรรมการประสานงานด้านนิติบัญญัติพิจารณา ก่อนเสนอสภาผู้แทนราษฎรพิจารณาต่อไป ทั้งนี้สาระสำคัญของร่าง พ.ร.บ.วัฒนธรรมแห่งชาติ พ.ศ.... กำหนดให้มีคณะกรรมการวัฒนธรรมแห่งชาติ โดยมีนายกรัฐมนตรีหรือรองนายกรัฐมนตรีที่ได้รับมอบหมายเป็นประธานกรรมการ , ให้จัดตั้งกองทุนส่งเสริมงานวัฒนธรรมวิถีชีวิตและภูมิปัญญา , การยกย่องเชิดชูเกียรติทางวัฒนธรรม แก่ศิลปินแห่งชาติ ผู้ทรงคุณวุฒิทางวัฒนธรรม และบุคคลที่มีผลงานดีเด่นทางวัฒนธรรม โดยการกำหนดสาขา คุณสมบัติ หลักเกณฑ์และวิธีการคัดเลือก รวมทั้งประโยชน์ตอบแทนศิลปินแห่งชาติ </p></body>
</news>
