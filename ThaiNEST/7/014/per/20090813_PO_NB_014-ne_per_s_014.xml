<teiHeader>
<fileDesc>
<titleStmt>
  <title>"สุเทพ" ปฏิเสธข่าวแกนนำพรรคภูมิใจไทย ไม่พอใจการทำงานของ "กอร์ปศักดิ์"  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130066&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ปฏิเสธข่าวแกนนำพรรคภูมิใจไทย ไม่พอใจการทำงานของ "<persName>กอร์ปศักดิ์</persName>"</headline>
<lead></lead>
<neck></neck>
<body><p>รองนายกรัฐมนตรี และเลขาธิการพรรคประชาธิปัตย์ ปฏิเสธข่าวแกนนำพรรคภูมิใจไทย ไม่พอใจการทำงานของ<persName>นายกอร์ปศักดิ์ สภาวสุ</persName> <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีที่มีข่าวว่า แกนนำพรรคภูมิใจไทยไม่พอใจการทำงานของ<persName>นายกอร์ปศักดิ์ สภาวสุ</persName> รองนายกรัฐมนตรี โดยเรียกร้องให้มีการปลด<persName>นายกอร์ปศักดิ์</persName>ออกจากตำแหน่งว่า เมื่อเช้าแกนนำพรรคภูมิใจไทยได้โทรศัพท์มาถึงตน ว่าไม่เคยประชุมหรือพูดอะไรที่แสดงว่าไม่พอใจการทำงานของ<persName>นายกอร์ปศักดิ์</persName> ซึ่งแกนนำพรรคภูมิใจไทยได้ปฏิเสธว่าไม่ใช่เรื่องของพรรค อย่างไรก็ตาม <persName>นายสุเทพ</persName>ไม่ตอบคำถามผู้สื่อข่าวว่า แกนนำพรรคภูมิใจไทยที่โทรหาคือ <persName>นายเนวิน ชิดชอบ</persName> หรือไม่ พร้อมระบุว่า ในส่วนของรัฐมนตรีว่าการกระทรวงคมนาคม และรัฐมนตรีว่าการกระทรวงพาณิชย์ จากพรรคภูมิใจไทย ก็มีความสนิทสนมกับตนเองเป็นอย่างดี และรัฐมนตรีทั้ง 2 คน ก็ไม่เคยพูดว่าไม่พอใจ<persName>นายกอร์ปศักดิ์</persName> และปฏิเสธแสดงความเห็นเรื่องจำเป็นต้องปรับ ครม.หรือไม่ เนื่องจากไม่ใช่หน้าที่ของตนเอง </p></body>
</news>
