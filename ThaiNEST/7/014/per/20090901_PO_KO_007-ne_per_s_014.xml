<teiHeader>
<fileDesc>
<titleStmt>
  <title>จำคุก"วันชัย"คดีหมิ่น"คุณหญิงจารุวรรณ"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090901/26741  </bibl>
</sourceDesc>
</fileDesc>
</teiHeader>
<news>
<headline>จำคุก"<persName>วันชัย</persName>"คดีหมิ่น"<persName>คุณหญิงจารุวรรณ</persName>"</headline>
<lead>ศาลพิพากษาจำคุกหมิ่น ปธ.กลุ่มติดตามและปฎิรูปการเมืองฯหมิ่น<persName>คุณหญิงจารุวรรณ</persName></lead>
<neck></neck>
<body><p>(1ก.ย.) ที่ห้องพิจารณาคดี 807 ศาลอาญา เมื่อเวลา 10.00 น. ศาลอ่านคำพิพากษาให้คดีหมายเลขดำที่ อ.3501/2551 ที่<persName>คุณหญิงจารุวรรณ เมณฑกา</persName> ผู้ว่าการตรวจเงินแผ่นดิน (สตง.) เป็นโจทก์ ฟ้อง <persName>นายวันชัย จงจรูญหิรัณบ์</persName> ประธานกลุ่มติดตามการปฏิรูปการเมืองและต่อต้านการคอร์รัปชั่น เป็นจำเลย ในความผิดฐานหมิ่นประมาทโดยการโฆษณา</p>
<p> โจทก์ฟ้องว่า เมื่อวันที่ 18 มิ.ย.51 จำเลยได้นำเอกสารที่มีข้อความหมิ่นประมาทโจทก์ไปแจกจ่ายให้แก่ประชาชนทั่วไป ที่หน้าสำนักงานตรวจเงินแผ่นดิน กระทรวงการคลัง กล่าวว่าโจทก์มีบ้านราคาไม่ต่ำกว่า 50 ล้านบาท โดยให้สามีและบุตรเป็นผู้ถือครองทรัพย์สินแทน เพื่อปกปิดทรัพย์สินที่จะต้องแสดงต่อ สำนักงานคณะกรรมการป้องกันและปราบปรามการทุจริตแห่งชาติ (ป.ป.ช. ) อันเป็นการใส่ความโจทก์ให้ได้รับความเสื่อมเสียชื่อเสียง</p>
<p>ศาลพิเคราะห์แล้วเห็นว่า การที่จำเลยนำเอกสารไปแจกจ่ายแก่ประชาชนทั่วไปนั้นเป็นสิทธิที่สามารถกระทำได้ เนื่องจากจำเลยเกิดความสงสัย เรื่องราคาบ้านของโจทก์ ที่มีข้อมูลไม่ตรงกัน เมื่อราคาบ้านและที่ดินตามราคาประเมินมีมูลค่า 19 ล้านบาท แต่โจทก์ได้ให้สัมภาษณ์ว่าบ้านมีราคาต่ำกว่าราคาประเมิน โดยโจทก์นำข้อสงสัยดังกล่าวของจำเลย ไปตอบในรายการ “ตาสว่าง” ทางช่องโมเดิร์นไนน์  โดยโจทก์ตอบคำถามไม่ชัดเจน จึงเป็นเหตุให้จำเลยเกิดข้อสงสัย การกระทำดังกล่าวเป็นการติชมด้วยความเป็นธรรม แม้มีข้อความว่า “หน้าเลือด” และ “ท่าดีทีเหลว” ที่กระทบต่อความรู้สึกของโจทก์อยู่บ้าง แต่ไม่เป็นการหมิ่นประมาทแต่อย่างใด แต่ข้อความที่ระบุทำนองว่าบุตรชายของโจทก์ไปหาเงินมาจากไหน ที่นำมาซื้อที่ดินนั้น เห็นว่าเมื่อบุคคลทั่วไปอ่านข้อความดังกล่าวแล้ว ย่อมทำให้เกิดความเคลือบแคลงสงสัยในการทำหน้าที่ผู้ว่าการตรวจเงินแผ่นดินของโจทก์ ทั้งนี้จากการนำสืบของโจทก์เห็นว่า<persName>นายกิตติวัฒน์ เมณฑกา</persName> บุตรชายของโจทก์มีรายได้เพียงพอที่สามารถจะซื้อที่ดินดังกล่าวได้ ข้อความดังกล่าวจึงเป็นการใส่ความ หมิ่นประมาทตามฟ้อง</p>
<p> พิพากษาว่าจำเลยมีความผิดตามประมวลกฎหมายอาญา มาตรา 328 ลงโทษจำคุก เป็นเวลา 1 ปี ปรับ 15,000 บาท แต่คำเบิกความเป็นประโยชน์ลดโทษให้หนึ่งในสาม คงจำคุก 8 เดือน ปรับ 10,000 บาท โทษจำคุกรอการลงโทษไว้มีกำหนด 2 ปี คำขออื่นให้ยก</p></body>
</news>
