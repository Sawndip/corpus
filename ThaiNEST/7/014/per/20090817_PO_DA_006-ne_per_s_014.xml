<teiHeader>
<fileDesc>
<titleStmt>
  <title>ขอรัฐเพิ่มเงิน-ทำประกันชีวิตอสม.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 07:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14525  </bibl>
</sourceDesc>
</fileDesc>
</teiHeader>
<news>
<headline>ขอรัฐเพิ่มเงิน-ทำประกันชีวิตอสม.</headline>
<lead></lead>
<neck></neck>
<body><p>เมื่อวันที่ 16 ส.ค. ที่สมาคมนักข่าวนักหนังสือพิมพ์แห่งประเทศไทย มีการจัดเสวนาเรื่อง “ไข้หวัดใหญ่ 2009 กับบทเรียนระบบสาธารณสุขไทย” <persName>นายสมบัติ ชูเถื่อน</persName> เลขาธิการสมาคมวิชาชีพสาธารณสุข กล่าวว่า สถานีอนามัยทั้งประเทศมีกว่า 890 แห่ง แต่ภาครัฐไม่ได้ให้ความสำคัญทั้งที่เป็นด่านแรกหากประชาชนในพื้นที่ห่างไกลหมอจะมาพึ่ง สถานีอนามัยพร้อมที่จะให้ความร่วมมือกับภาครัฐ หากภาครัฐส่งสัญญาณและให้การสนับสนุนในเรื่องของ   งบประมาณ และอยากจะเรียกร้องให้ภาครัฐให้ความสำคัญกับพวกอาสาสมัครหมู่บ้าน (อสม.) ด้วยเพราะพวกเขาเหล่านี้พร้อมที่จะเป็นเครื่องมือภาครัฐในการที่จะเข้าไปคัดกรองและให้ความรู้กับประชาชนในหมู่บ้านให้ตระหนักถึงโรคภัยโดยเฉพาะไข้หวัด 2009 และกาฬโรค ซึ่งก็ไม่รู้ว่าจะมาถึงประเทศไทยเมื่อไหร่ ทั้งนี้อยากให้ภาครัฐทบทวนเรื่องค่าตอบแทนของ อสม. และเรื่องของการประกันตัวหากมีการเจ็บป่วยรัฐจะเข้าไปดูแลเขาอย่างไร เพราะเพียงเงินค่าตอบแทนที่เราให้เขาก็แค่ 600 บาท แต่ต้องเอาชีวิตไปเสี่ยงกับการออกไปช่วยเหลือผู้ที่เจ็บป่วยคุ้มกันหรือไม่ เพราะพวกเขาเหล่านั้นไม่ใช่ข้าราชการ.
</p></body>
</news>
