<teiHeader>
<fileDesc>
<titleStmt>
  <title>พท.ร้องปปช.มท.1สั่งตั้งโต๊ะถอนชื่อฎีกา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-08-02 12:04:06  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=183434  </bibl>
</sourceDesc>
</fileDesc>
</teiHeader>
<news>
<headline>พท.ร้องปปช.มท.1สั่งตั้งโต๊ะถอนชื่อฎีกา</headline>
<lead>พรรคเพื่อไทย เตรียมร้อง ป.ป.ช. กรณี รมว.มหาดไทย หลังสั่ง ผู้ว่าฯ ตั้งโต๊ะถอนชื่อถวายฎีกา <persName>พ.ต.ท.ทักษิณ</persName></lead>
<neck></neck>
<body><p><persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงว่า ทีมฝ่ายกฎหมายพรรคเพื่อไทย เตรียมที่จะยื่นคำร้องต่อคณะกรรมการป้องกันและปราบปรามการทุจริตแห่งชาติ ( ป.ป.ช. ) ให้พิจารณาการกระทำของ <persName>นายชวรัตน์ ชาญวีรกูล</persName> รมว.มหาดไทย และ <persName>นายวิชัย ศรีขวัญ</persName> ปลัดกระทรวงมหาดไทย ต่อกรณีที่มีคำสั่งให้ ผู้ว่าราชการจังหวัด ทุกจังหวัดตั้งโต๊ะถอนชื่อถวายฎีกา เนื่องจากพรรคเพื่อไทยมองว่าการกระทำดังกล่าว เป็นการปฏิบัติหน้าที่มิโดยชอบตาม มาตรา 157 แห่งประมวลกฎหมายอาญา โดยตนจะไปยื่นคำร้องต่อ ป.ป.ช. ในวันที่ 5 ส.ค.นี้ ขณะเดียวกัน โฆษกพรรคเพื่อไทยยังเปิดเผยว่า มีญาติของรัฐมนตรีที่มีตำแหน่งในพรรคประชาธิปัตย์ ทำการทุจริตในโครงการชุมชนพอเพียงของรัฐบาลซึ่งบุคคลดังกล่าว มีชื่อย่ออักษร ป. และเป็นบุคคลที่คนในพรรคประชาธิปัตย์รู้จักเป็นอย่างดี อย่างไรก็ตามตนยังเรียกร้องให้รัฐบาล ชะลอการเบิกจ่ายงบประมาณในโครงการชุมชนพอเพียงไว้ก่อน เพื่อให้มีการตรวจสอบให้เกิดความโปร่งใส</p>
<p>นอกจากนี้ โฆษกพรรคเพื่อไทย กล่าวถึงกรณีที่ <persName>นายอภิสิทธิ์ เวชชาชีวะ</persName> นายกรัฐมนตรี ลงพื้นที่ จ.สงขลา ในวันนี้ว่าเป็นเรื่องที่ดี แต่จะดีกว่านี้หาก นายกรัฐมนตรี ลงไปดูแลในพื้นที่ 3 จังหวัดชายแดนภาคใต้ด้วยซึ่งอยู่ใกล้เคียงกับ จ.สงขลา ซึ่งตนมองว่า การที่นายกรัฐมนตรี ไม่ลงพื้นที่ใน 3 จังหวัดชายแดนภาคใต้นั้น เป็นเพราะไม่ได้ให้ความสำคัญในปัญหาความไม่สงบในจังหวัดชายแดนใต้ ขณะเดียวกัน มองว่า นายกรัฐมนตรี ให้ความสำคัญกับคดีลอบยิง <persName>นายสนธิ ลิ้มทองกุล</persName> แกนนำกลุ่มพันธมิตร มากกว่าการเร่งรัดในคดีต่างๆที่เกิดขึ้นใน 3 จังหวัดชายแดนภาคใต้ด้วย ทั้งนี้ ตนอยากเรียกร้องให้ <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ ให้คำแนะนำกับ <persName>นายอภิสิทธิ์</persName> ถึงแนวทางในการแก้ไขปัญหาความไม่สงบในจังหวัดชายแดนภาคใต้ เนื่องจาก <persName>นายชวน</persName> เป็น ส.ส.ในพื้นที่ภาคใต้ มาหลายสมัย</p></body>
</news>
