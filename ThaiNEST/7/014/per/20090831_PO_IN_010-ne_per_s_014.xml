<teiHeader>
<fileDesc>
<titleStmt>
  <title>สมชายเกิดครบ62ปีปัดพวกชินวัตรเอี่ยวคลิป  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-31 11:22:06  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187639  </bibl>
</sourceDesc>
</fileDesc>
</teiHeader>
<news>
<headline>สมชายเกิดครบ62ปีปัดพวก<persName>ชินวัตร</persName>เอี่ยวคลิป</headline>
<lead>อดีตนายกฯสมชาย ทำบุญวันเกิดครบ 62 ปี พร้อมปกป้องคนตระกูล <persName>ชินวัตร</persName> มีคุณธรรม ไม่ได้ปล่อยคลิปเสียงนายกรัฐมนตรี</lead>
<neck></neck>
<body><p><persName>นายสมชาย วงศ์สวัสดิ์</persName> อดีตนายกรัฐมนตรี เปิดเผยภายหลังทำบุญครบรอบวันคล้ายวันเกิด อายุครบ 62 ปี กรณีคนในตระกูล<persName>ชินวัตร</persName> มีส่วนเกี่ยวข้องกับการตัดต่อคลิปเสียง <persName>นายอภิสิทธิ์ เวชชาชีวะ</persName> นายกรัฐมนตรี โดยยืนยันว่า คนในตระกูล<persName>ชินวัตร</persName> เป็นคนมีคุณธรรม รักความสงบ ทั้งนี้ หากรัฐบาลจะกล่าวหาใคร ควรมีหลักฐานไม่ควรใส่ร้ายผู้อื่น อีกทั้ง ตนยังไม่เคยคุยเรื่องดังกล่าวนี้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรีเพราะเชื่อว่าเป็นเพียงเรื่องที่เกิดขึ้นท่ามกลางความสนใจของคนในบ้านเมืองเท่านั้น ส่วนในกรณีที่ <persName>นายชัย ชิดชอบ</persName> ประธานสภาผู้แทนราษฎร ระบุว่า ภายหลังร่างพระราชบัญญัติงบประมาณรายจ่ายประจำปี 2552 ผ่านที่ประชุมอาจจะมีการยุบสภานั้น ตนมองว่า เรื่องการยุบสภาเป็นเรื่องปกติ ขึ้นอยู่กับดุลพินิจของนายกรัฐมนตรี เพราะไม่ว่าการยุบสภาจะเกิดขึ้นช้าหรือเร็ว นักการเมือง ก็ต้องมีความพร้อมอยู่เสมอ </p>
<p>อย่างไรก็ตาม อดีตนายกรัฐมนตรี ยังกล่าวด้วยว่า <persName>นางเยาวภา วงศ์สวัสดิ์</persName> ภรรยา ได้มอบการ์ดอวยพรวันเกิดเป็นของขวัญ ก่อนเดินทางไปพบ <persName>พ.ต.ท.ทักษิณ ชินวัตร</persName> อดีตนายกรัฐมนตรี โดย <persName>พ.ต.ท.ทักษิณ</persName> ได้โทรศัพท์ มาอวยพร ว่า ขอให้ตนมีความสุข</p></body>
</news>
