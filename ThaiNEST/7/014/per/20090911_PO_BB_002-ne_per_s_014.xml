<teiHeader>
<fileDesc>
<titleStmt>
  <title>รัฐบาลระส่ำ-พรรคร่วมจี้ปชป. เขี่ย'ถาวร-อลงกรณ์'พ้นครม.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/11/news_29448171.php?news_id=29448171  </bibl>
</sourceDesc>
</fileDesc>
</teiHeader>
<news>
<headline>รัฐบาลระส่ำ-พรรคร่วมจี้ปชป. เขี่ย'<persName>ถาวร</persName>-<persName>อลงกรณ์</persName>'พ้นครม.</headline>
<lead>"รัฐบาล<persName>อภิสิทธิ์</persName>" ระส่ำหนัก พรรคร่วมจี้ปรับครม. เขี่ย "<persName>ถาวร</persName>- <persName>อลงกรณ์</persName>" ตกเก้าอี้ ฐานขุดคุ้ยคดีที่ดินอัลไพน์-ขวางตั้งปลัดพาณิชย์ ปูดบีบทางเลือกนายกฯ "ยุบสภา- แก้รธน." ด้าน "<persName>สดศรี</persName>" จี้ "<persName>ปู่ชัย</persName>" เร่งส่งศาลรธน.ตีความคุณสมบัติ 13 ส.ส.ปชป.ถือหุ้น กกต.ตั้งทีม "<persName>เกียรติกร</persName>" ลาออกจากส.ส.จริงหรือไม่ เผยทั้ง "สภา-ปชป." แจง ไม่ได้รับหนังสือลาออก</lead>
<neck></neck>
<body><p>ปัญหาต่างๆ ที่เกิดขึ้นในรัฐบาลภายใต้การนำของ <persName>นายอภิสิทธิ์ เวชชาชีวะ</persName> ทำให้มีกระแสเรียกร้องให้มีการปรับคณะรัฐมนตรี (ครม.) อีกครั้ง โดยแหล่งข่าวจากพรรคร่วมรัฐบาล เปิดเผยว่า ขณะนี้พรรคร่วมรัฐบาลมีความเคลื่อนไหวเพื่อที่จะเสนอให้มีการปรับ ครม.ใหม่ หลังจากเกิดปัญหาความไม่ลงรอยของพรรคร่วมรัฐบาล
โดยเฉพาะจากปัญหาการแต่งตั้งตำแหน่งผู้บัญชาการตำรวจแห่งชาติ (ผบ.ตร.) ซึ่งทำให้พรรคภูมิใจไทย (ภท.) ไม่พอใจเป็นอย่างมาก ที่พรรคประชาธิปัตย์ได้เล่นเกมโดยการขุดคุ้ยคดีที่ดินสนามกอล์ฟอัลไพน์ ขึ้นมาต่อรองกับพรรคภูมิใจไทย จึงทำให้พรรคภูมิใจไทย เตรียมจะนำไปหารือกับพรรคร่วมรัฐบาลในการเสนอปรับครม.</p>
<p>ทั้งนี้ จะเสนอให้มีการปรับในส่วนของรัฐมนตรีช่วยว่าการกระทรวงมหาดไทย ของ<persName>นายถาวร เสนเนียม</persName> เนื่องจากเห็นว่าทำงานไม่เข้าขากับพรรคภูมิใจไทย โดยอ้างว่าการแก้ไขปัญหาจังหวัดชายแดนภาคใต้ไม่ประสบผลสำเร็จ ขณะเดียวกัน<persName>นายถาวร</persName> ยังสร้างความไม่พอใจให้กับ <persName>นายสุเทพ เทือกสุบรรณ</persName> รองนายกฯ ที่ไม่เชื่อฟัง ที่สำคัญ<persName>นายถาวร</persName> ยังมีการรวมตัวของกลุ่มบ้านสนามบินน้ำ เพื่องัดข้อกับ<persName>นายสุเทพ</persName></p>
<p>นอกจากนี้ ทางพรรคภูมิใจไทย ยังเตรียมเสนอให้มีการปรับ <persName>นายอลงกรณ์ พลบุตร</persName> รัฐมนตรีช่วยว่าการกระทรวงพาณิชย์ เนื่องจากที่ผ่านมา<persName>นายอลงกรณ์</persName> มักจะทำงานคนเดียวโดยไม่มีการปรึกษากับรัฐมนตรี ขณะเดียวกันยังพยายามอ้างเงื่อนไขว่า <persName>นายอลงกรณ์</persName> ดำเนินนโยบายโดยไม่ปรึกษาหารือกับพรรค ที่สำคัญเป็นอุปสรรคในการแต่งตั้ง<persName>นายยรรยง พวงลาภ</persName> อธิบดีกรมการค้าภายใน ขึ้นเป็นปลัดกระทรวงพาณิชย์ เพราะ<persName>นายอลงกรณ์</persName> เป็นคนทราบข้อมูลเกี่ยวกับความไม่ชอบมาพากลการดำเนินนโยบายของ<persName>นายยรรยง</persName> ที่มีการจับมือกับ <persName>นางพรทิวา นาคาศัย</persName> รมว.พาณิชย์ จึงทำให้การดำเนินนโยบายของ<persName>นางพรทิวา</persName>ไม่ราบรื่น</p>
<p>แหล่งข่าวกล่าวว่า การเสนอปรับ ครม.ครั้งนี้ ทางพรรคภูมิใจไทยต้องการนำมาเป็นเกมต่อรองกับพรรคประชาธิปัตย์ เพื่อแลกกับเสถียรภาพรัฐบาล เพราะเชื่อว่า <persName>นายสุเทพ</persName> จะยอมตามข้อเสนอ เนื่องจากขณะนี้ <persName>นายสุเทพ</persName> มีปัญหากับ<persName>นายอภิสิทธิ์ เวชชาชีวะ</persName> นายกรัฐมนตรี และกลุ่มการเมืองในพรรคประชาธิปัตย์ โดยเฉพาะกลุ่มทศวรรษใหม่ ที่มาจากสายบ้านสนามบินน้ำ</p>
<p>แหล่งข่าวกล่าวว่า ข้อเสนอการปรับ ครม.ส่วนหนึ่งเพื่อเป็นการเร่งให้นายกฯ ตัดสินใจยุบสภาเร็วขึ้น หลังจากที่ร่าง พ.ร.บ.งบประมาณรายจ่ายประจำปี 2553 จะผ่านการพิจารณาของวุฒิสภา ในเร็วๆ นี้ ขณะเดียวกันพรรคร่วมรัฐบาลยังเห็นว่า <persName>นายอภิสิทธิ์</persName> เป็นอุปสรรคในการแก้ไขรัฐธรรมนูญ ทำให้สัญญาร่วมระหว่างพรรคร่วมรัฐบาล ที่<persName>นายสุเทพ</persName> เคยไปตกลงไว้ในเรื่องของการแก้ไขรัฐธรรมนูญ ต้องล่าช้า ดังนั้น จึงเสนอเงื่อนไขขึ้นมาเพื่อบีบให้ยุบสภา หรือไม่ก็ต้องแก้ไขรัฐธรรมนูญ เพื่อรักษาเสถียรภาพของรัฐบาล</p>
<p>นายกฯให้รอศาลชี้ชะตาส.ส.ถือหุ้น</p>
<p>ด้าน <persName>นายอภิสิทธิ์</persName> ให้สัมภาษณ์ถึงกรณีคณะกรรมการการเลือกตั้ง (กกต.) วินิจฉัย 16 ส.ส.มีความผิดเข้าลักษณะต้องห้ามกรณีถือครองหุ้นสื่อ หรือเป็นคู่สัมปทานของรัฐ เป็นเหตุให้สิ้นสมาชิกภาพความเป็น ส.ส. ว่า เข้าใจว่าคงจะเหมือนกับชุดแรก หมายความว่า หาก ส.ส.เหล่านี้ถือหุ้นถึงจะเป็นปัญหา แต่เข้าใจว่า ได้ขายกันไปหมดแล้ว ก็จะเป็นประเด็นในเรื่องคุณสมบัติ ส.ส. ซึ่งต้องไปที่ศาลรัฐธรรมนูญ เพราะความจริงขณะนี้จะมีเรื่อง ส.ส. ส.ว.ที่ค้างอยู่ที่ศาลปกครองด้วย</p>
<p>"<persName>ชวรัตน์</persName>"อุ้ม"<persName>บุญจง</persName>-<persName>มานิต</persName>"</p>
<p><persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย กล่าวถึงกรณี <persName>นายบุญจง วงศ์ไตรรัตน์</persName> รัฐมนตรีช่วยว่าการกระทรวงมหาดไทย และ<persName>นายมานิต นพอมรบดี</persName> รัฐมนตรีช่วยว่าการกระทรวงสาธารณสุข จากพรรคภูมิใจไทย ถูก กกต.ชี้มูลด้วย แต่ไม่ลาออกจากตำแหน่ง ส.ส. จะกลายเป็นบรรทัดฐานทางการเมืองที่ต่ำกว่าพรรคประชาธิปัตย์หรือไม่ ว่า เรื่องนี้ต้องเป็นไปตามที่กฎหมายกำหนด ถ้ากฎหมายระบุว่าให้ออก ก็ต้องออก แต่ถ้าไม่ระบุจะออกก็ไม่ได้ เรื่องนี้เป็นเอกสิทธิ์ของแต่ละคน</p>
<p>"<persName>สดศรี</persName>"จี้"<persName>ปู่ชัย</persName>"ส่งศาลรธน.ชี้ชะตาส.ส.</p>
<p><persName>นางสดศรี สัตยธรรม</persName> กกต.ด้านกิจการพรรคการเมือง กล่าวถึงกรณีที่<persName>นายชัย ชิดชอบ</persName> ประธานสภาผู้แทนราษฎรยังไม่ได้รับเรื่องที่ กกต.วินิจฉัยคุณสมบัติ 13 ส.ส.พรรคประชาธิปัตย์ ซึ่งถือหุ้นกิจการสื่อ และสัมปทานรัฐว่า ยืนยันว่า กกต. ส่งเรื่องไปยังประธานรัฐสภาแล้ว โดยที่มีเลขทะเบียนลงรับไว้ชัดเจน ซึ่งหลังจากนี้ กกต.ก็จะส่งกรณี 16 ส.ส.พรรคฝ่ายค้านและพรรคร่วมรัฐบาลไปให้</p>
"เชื่อว่าเรื่องนี้คงยังไม่ไปถึงมือศาลรัฐธรรมนูญในทันที เพราะส.ส.ก็คงจะร้องต่อศาลปกครองเช่นเดียวกับกรณีของ 16 ส.ว. อยากฝากถึงประธานสภาว่า หากได้รับเรื่องแล้ว ก็ควรที่จะดำเนินการส่งต่อให้ศาลรัฐธรรมนูญพิจารณาโดยเร็ว เพื่อเป็นการวางบรรทัดฐานว่าส.ส. และ ส.ว.ควรปฏิบัติตัวอย่างไร"
<p>ผู้สื่อข่าวรายงานจากรัฐสภาว่า <persName>นายพิทูร พุ่มหิรัญ</persName> เลขาธิการสภาผู้แทนราษฎร ได้ทำหนังสือขอให้<persName>นายชัย ชิดชอบ</persName> วินิจฉัยว่าควรส่งเรื่องที่ กกต.วินิจฉัยว่า 13 ส.ส.ของพรรคประชาธิปัตย์ สิ้นสมาชิกภาพการเป็น ส.ส. ไปยังศาลรัฐธรรมนูญหรือไม่ หลังพรรคประชาธิปัตย์ส่งเรื่องดังกล่าวให้ศาลปกครองระงับคำวินิจฉัยของ กกต.</p>
<p>กกต.สอบ"<persName>เกียรติกร</persName>"ออกส.ส.จริงหรือไม่</p>
<p><persName>นายสุทธิพล ทวีชัยการ</persName> เลขาธิการ กกต. กล่าวว่า ที่ประชุม กกต.ได้มีการหารือถึงกรณีที่มีข่าวว่า <persName>นายเกียรติกร พากเพียรศิลป์</persName> ส.ส. ปราจีนบุรี เขต 1 พรรคประชาธิปัตย์ แถลงข่าวลาออกจากการเป็น ส.ส. ซึ่งทางสำนักงานกกต.ได้สอบถามไปยังเลขาธิการสภาผู้แทนราษฎร์แล้ว และได้รับคำตอบ ว่า ทางพรรคประชาธิปัตย์ยังไม่ได้ส่งหนังสือลาออกของ<persName>นายเกียรติกร</persName>มา จึงได้สอบถามไปยังพรรคประชาธิปัตย์ ก็ให้คำตอบว่า ยังไม่ได้รับหนังสือลาออกของ<persName>นายเกียรติกร</persName> ทั้งนี้โดยปกติเมื่อมี ส.ส.ลาออก ทางเลขาธิการสภา จะส่งหนังสือมายัง กกต.ให้ทราบ และ กกต.ก็ต้องจัดการเลือกตั้งแทนตำแหน่งที่ว่างภายใน 45 วัน</p>
<p><persName>นายสุทธิพล</persName> กล่าวว่า กรณีที่<persName>นายเกียรติกร</persName>นี้ กกต.ได้มีมติตั้งคณะทำงานขึ้นมาไต่สวนข้อมูลข้อเท็จจริง โดยมี<persName>นายประวิง คชาชีวะ</persName> รองเลขาธิการ กกต. ด้านกิจการงานเลือกตั้ง เป็นประธาน และสรุปเรื่องมาให้ กกต.ภายในวันที่ 15 ก.ย. ว่า กกต.จะต้องจัดการเลือกตั้งใหม่หรือไม่</p></body>
</news>
