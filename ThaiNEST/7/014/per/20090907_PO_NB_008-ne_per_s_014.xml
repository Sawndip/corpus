<teiHeader>
<fileDesc>
<titleStmt>
  <title>"พล.ต.สนั่น" เปิดบ้านพักย่านสนามบินน้ำ ให้นักการเมืองเข้าร่วมอวยพรเนื่องในวันคล้ายวันเกิดครบรอบ 74 ปี  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070015&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>พล.ต.สนั่น</persName>" เปิดบ้านพักย่านสนามบินน้ำ ให้นักการเมืองเข้าร่วมอวยพรเนื่องในวันคล้ายวันเกิดครบรอบ 74 ปี</headline>
<lead></lead>
<neck></neck>
<body><p><persName>พลตรีสนั่น ขจรประศาสน์</persName> เตรียมเปิดบ้านพักย่านสนามบินน้ำ ให้นักการเมืองและบุคคลใกล้ชิดเข้าร่วมอวยพร เนื่องในโอกาสวันคล้ายวันเกิดครบรอบ 74 ปี ขณะที่นายกรัฐมนตรี และอดีตหัวหน้าพรรคชาติไทย จะเข้าร่วมอวยพรในช่วงเย็นวันนี้ด้วย <persName>พลตรีสนั่น ขจรประศาสน์</persName> รองนายกรัฐมนตรีและประธานที่ปรึกษาพรรคชาติไทยพัฒนา เตรียมเปิดบ้านให้นักการเมืองจากพรรคต่างๆ พร้อมทั้งข้าราชการและบุคคลใกล้ชิด เข้าร่วมอวยพรเนื่องในโอกาสวันคล้ายวันเกิด 74 ปี วันนี้ (7 ก.ย.52) ณ บ้านพัก<persName>ขจรประศาสน์</persName> ย่านสนามบินน้ำ โดยบรรยากาศตั้งแต่ช่วงเช้าในเวลา 06.00 น.จนถึงขณะนี้ ยังไม่คึกคักเท่าที่ควร โดยมีบรรดาผู้สื่อข่าวที่มาเฝ้ารอทำข่าวอยู่ในบริเวณบ้าน ขณะที่รอบๆ สวนหย่อมได้มีการจัดเตรียมซุ้มอาหารคาวหวานต่างๆ ไว้รองรับผู้ที่เดินทางมาร่วมอวยพร รวมถึงการจัดงานเลี้ยงสังสรรค์ ภายในบ้านพักเวลา 18.00 น. ของวันนี้ด้วย ทั้งนี้ในเวลา 08.10 น.ที่ผ่านมา <persName>พลตรีสนั่น</persName> ได้แต่งกายด้วยชุดสูทสีชมพู ออกมาต้อนรับบรรดาแขกผู้มีเกียรติที่มาร่วมอวยพรและบรรดาผู้สื่อข่าวอย่างเป็นกันเอง ด้วยสีหน้าที่ยิ้มแย้มและอารมณ์ดี นอกจากนี้<persName>นายอภิสิทธิ์ เวชชาชีวะ</persName> นายกรัฐมนตรี และนักการเมืองที่ใกล้ชิดสนิทสนมกับ<persName>พลตรีสนั่น</persName> อาทิ <persName>นายบรรหาร ศิลปอาชา</persName> อดีตหัวหน้าพรรคชาติไทย จะเดินทางมาร่วมอวยพรที่บ้านพักในช่วงเย็นวันนี้ด้วย </p></body>
</news>
