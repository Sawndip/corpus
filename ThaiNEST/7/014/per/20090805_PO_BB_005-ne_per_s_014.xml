<teiHeader>
<fileDesc>
<titleStmt>
  <title>สังสรรค์ 6 พรรคร่วม-นายกฯมอบรางวัลส.ส.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/05/news_29232933.php?news_id=29232933  </bibl>
</sourceDesc>
</fileDesc>
</teiHeader>
<news>
<headline>สังสรรค์ 6 พรรคร่วม-นายกฯมอบรางวัลส.ส.</headline>
<lead></lead>
<neck></neck>
<body><p>ค่ำวานนี้ (4 ส.ค.) ได้มีงานเลี้ยงสังสรรค์พรรคร่วมรัฐบาลภายใต้ชื่อ “6 พรรครวมพลังสร้างสรรค์ประเทศไทย” ที่โรงแรมอินเตอร์คอนติเนนตัล โดยมีบรรดารัฐมนตรีและแกนนำพรรคร่วมรัฐบาล และ ส.ส.ทยอยเดินทางมาร่วมงานอย่างคึกคัก ในเวลา 20.00 น. <persName>นายอภิสิทธิ์ เวชชาชีวะ</persName> นายกรัฐมนตรี ได้เดินทางมามอบรางวัลให้แก่ ส.ส.ที่ปฏิบัติหน้าที่ดีเด่น โดยความเห็นชอบจากสมาชิกส่วนใหญ่ของพรรคร่วมรัฐบาล จำนวน 18 รางวัล ได้แก่</p>
<p>รางวัลปฏิบัติงานดีเด่น ได้แก่ <persName>นางสาวผ่องศรี ธาราภูมิ</persName> พรรค ปชป. <persName>นางพัฒนา สังขทรัพย์</persName> พรรคภูมิใจไทย <persName>นายภราดร ปริศนานันทกุล</persName> พรรคชาติไทย รางวัลขวัญใจวิปรัฐบาล ได้แก่ <persName>นายวินัย เสนเนียม</persName> พรรค ปชป. <persName>นายทวีวัฒน์ ฤทธิ์ลือชา</persName> พรรคภูมิใจไทย <persName>นายชาญชัย ประเสริฐสุวรรณ</persName> พรรคชาติไทยพัฒนา <persName>นายอุดร ทองประเสริฐ</persName> พรรคเพื่อแผ่นดิน <persName>นายวัชรพล โตมรศักดิ์</persName> พรรครวมใจไทยชาติพัฒนา <persName>นายเทวฤทธิ์ นิกรเทศ</persName> พรรคกิจสังคม</p>
<p>รางวัลกระบอกเสียงประชาชน ได้แก่ <persName>นายวัชระ เพชรทอง</persName> พรรค ปชป. <persName>นายอนุวัฒน์ วิเศษจินดาวัฒน์</persName> พรรคเพื่อแผ่นดิน <persName>นายภูมิทัศน์ พชรทรัพย์</persName> พรรคภูมิใจไทย <persName>นางสาวมัลลิกา จิระพันธุ์วาณิช</persName> พรรคชาติไทยพัฒนา <persName>นางวรศุลี สุวรรณปริสุทธิ์</persName> พรรครวมใจไทยชาติพัฒนา <persName>นายมนต์ชัย วิวัฒน์ธนาฒย์</persName> พรรคกิจสังคม รางวัลครบองค์ประชุม มอบให้แก่พรรคกิจสังคม และรางวัลสุดท้ายนักสู้ในสภา ได้แก่ <persName>นายเชิดชัย วิเชียรวรรณ</persName> พรรคภูมิใจไทย และนายอภิชาติ สุภาแพ่ง พรรค ปชป.</p>
<p>หลังจากมอบรางวัล นายกฯ กล่าวขอบคุณเพื่อน ส.ส.ทุกคนที่ปฏิบัติหน้าที่ในช่วงครึ่งปีแรก และระบุว่าที่ผ่านมาเป็นสมัยประชุมที่งานหนักจริงๆ เมื่อมีการเปลี่ยนแปลงทางการเมืองแล้วก็เล่นกันรุนแรง ตนอยู่ในการเมืองเป็นเวลา 17 ปี เป็นทั้งฝ่ายค้านและรัฐบาล แต่ครั้งนี้มีการนับองค์ประชุมทุกครั้งมากเป็นพิเศษ เพื่อทดสอบรัฐบาลว่าอยู่ครบหรือไม่ แต่เป็นสิทธิที่ทำได้แต่ไม่มีใครทำ แต่ก่อนในการนับองค์ประชุมมักทำในกฎหมายที่มีความสำคัญ ดังนั้นจึงทำให้เราทำงานหนักมากขึ้น</p>
<p>นายกฯ ยืนยันว่า จะพยายามเป็นตัวอย่างให้แก่รัฐมนตรีที่ให้ความสำคัญกับงานของรัฐสภา จึงขอให้นำงานไปทำที่สภา พร้อมทั้งกระเซ้า<persName>นายสุเทพ เทือกสุบรรณ</persName> รองนายกฯ ด้วยว่า “ดังนั้นวันนี้ควรจะทำรางวัลรัฐมนตรีที่วิ่งเร็วที่สุดด้วย ซึ่งผมก็วิ่งแซงท่าน<persName>สุเทพ</persName> มาทุกครั้ง ซึ่งท่าน<persName>สุเทพ</persName>เร็วหมดทุกเรื่องยกเว้นเรื่องวิ่ง”
“คิดว่าจะเป็นความภูมิใจที่ได้ทำงานนี้ แต่สำหรับสมัยประชุมนี้อยากจะบอกว่าเราคงมีงานหนักที่รอข้างหน้าอีกมาก ผมให้<persName>นายสาทิตย์ วงศ์หนองเตย</persName> รมต.สำนักนายกฯ ไปรวบรวมว่ากฎหมายที่ต้องออกตามรัฐธรรมนูญค้างอีกกี่ฉบับ ซึ่งเมื่อนับออกมาแล้วก็พบว่ามีกว่า 30 ฉบับ ซึ่งทั้งที่หลายฉบับต้องเสร็จเมื่อรัฐบาลที่แล้ว ดังนั้นตั้งใจว่าต้องนำเข้าสู่การพิจารณาในสมัยนี้ให้ได้ และยังมีนโยบายสำคัญอีกหลายเรื่องด้วย</p>
<p>นายกฯ กล่าวอีกว่า อยากจะเห็นความเข้มแข็งและความร่วมมือของพรรคร่วมเหมือนสมัยที่ผ่านมา ซึ่งตนจะให้ความสำคัญกับเพื่อน ๆ และงานในสภาตลอดเวลา เพราะตนให้เขาไปสำรวจว่างานในการเป็นนายกรัฐมนตรีเป็นสัดส่วน เขาก็รายงานว่าตนเป็นคนที่ใช้เวลาในสภามากที่สุดในบรรดานายกรัฐมนตรีในช่วงที่ผ่านมา เพราะเห็นว่าตรงไหนชี้แจงได้ก็รีบตอบกระทู้ทันที เพราะทราบว่าเพื่อนๆส.ส.คงอยากนำเอาปัญหาของประชาชนมาบอกและนำไปสู่การแก้ปัญหาได้</p>
<p>ในตอนท้าย นายกฯ ระบุว่า วันนี้เรามี 275 เสียง แต่เดี๋ยวก็คงมี 276 เสียง แต่ตอนนี้หลายคนมีเรื่องจ่อเรื่องหุ้น แต่เราไม่ทราบว่าศาลรัฐธรรมนูญจะว่าอย่างไร จากนั้น นายกฯ และหัวหน้าพรรคร่วมรัฐบาลทุกคนถ่ายรูป และร้องเพลงรักกันไว้เถิดร่วมกัน</p></body>
</news>
