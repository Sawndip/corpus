<teiHeader>
<fileDesc>
<titleStmt>
  <title>รมช.มท.เผยมีผู้ร่วมลงชื่อค้านถวายฎีกากว่า 5 ล้านรายชื่อแล้ว  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110220&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมช.มท.เผยมีผู้ร่วมลงชื่อค้านถวายฎีกากว่า 5 ล้านรายชื่อแล้ว</headline>
<lead></lead>
<neck></neck>
<body><p>รัฐมนตรีช่วยว่าการกระทรวงมหาดไทย เผยมีผู้ร่วมลงชื่อค้านการถวายฎีกาช่วยเหลืออดีตนายกรัฐมนตรีมากกว่า 5 ล้านรายชื่อ พร้อมยืนยัน การดำเนินการครั้งนี้ไม่เป็นการแทรกแซงการทำงานของข้าราชการ <persName>นายบุญจง วงศ์ไตรรัตน์</persName> รัฐมนตรีช่วยว่าการกระทรวงมหาดไทย เปิดเผยว่า ขณะนี้มีประชาชนมาร่วมลงรายชื่อคัดค้านการถวายฎีกาของกลุ่มคนเสื้อแดงกับกระทรวงมหาดไทยแล้วกว่า 5 ล้านรายชื่อ และจะเปิดรับต่อไปอย่างไม่มีกำหนด ซึ่งรายชื่อที่ได้ทั้งหมด จะไม่ยื่นประกบไปกับรายชื่อของกลุ่มคนเสื้อแดง แต่ต้องการให้ประชาชนเห็นว่ามีคนมากน้อยเพียงใดที่เห็นด้วยกับการถวายฎีกาในครั้งนี้ ทั้งนี้<persName>นายบุญจง</persName> ยืนยันว่า ไม่รู้สึกวิตกกับการที่พรรคเพื่อไทยเข้าแจ้งความกับเจ้าหน้าที่ตำรวจกองปราบปรามให้เอาผิดกับตนเอง เพราะการทำหน้าที่ในครั้งนี้ กระทำในฐานะพสกนิกรชาวไทย และไม่คิดว่าจะเป็นการกระทำที่ขัดต่อรัฐธรรมนูญ มาตรา 266 ที่ห้ามเข้าไปก้าวก่ายการทำงานของเจ้าหน้าที่รัฐ </p></body>
</news>
