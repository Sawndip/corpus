<teiHeader>
<fileDesc>
<titleStmt>
  <title>สภาผู้แทนราษฎร รับหลักการร่าง พ.ร.บ.สภาเกษตรกรแห่งชาติ  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090340&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาผู้แทนราษฎร รับหลักการร่าง พ.ร.บ.สภาเกษตรกรแห่งชาติ</headline>
<lead></lead>
<neck></neck>
<body><p>สภาผู้แทนราษฎร รับหลักการร่างพระราชบัญญัติสภาเกษตรกรแห่งชาติ พร้อมตั้งคณะกรรมาธิการวิสามัญจำนวน 36 คน พิจารณาแปรญัตติภายใน 7 วัน การประชุมสภาผู้แทนราษฎร สมัยสามัญนิติบัญญัติ วันนี้ (9 ก.ย.52) มีการพิจารณาร่างพระราชบัญญัติสภาเกษตรกรแห่งชาติ พ.ศ. ... ซึ่งสมาชิกสภาผู้แทนราษฎรได้มีการอภิปรายอย่างกว้างขวาง ส่วนใหญ่ให้ความสำคัญและเห็นด้วยกับหลักการของร่างพระราชบัญญัติดังกล่าว แต่ก็มีการเสนอแนะในข้อกังวลต่าง ๆ เช่น ความเป็นอิสระและกระบวนการได้มาซึ่งคณะกรรมการของสภาเกษตรกรแห่งชาติ ที่ต้องให้ตัวแทนของเกษตรกรได้เข้ามามีส่วนร่วมอย่างจริงจัง จึงจะทำให้เกิดประโยชน์อย่างแท้จริงกับเกษตรกร ขณะที่ <persName>นายธีระ วงศ์สมุทร</persName> รัฐมนตรีว่าการกระทรวงเกษตรและสหกรณ์ ยืนยันว่า ร่างพระราชบัญญัติดังกล่าวมาจากการรับฟังความคิดเห็นของเกษตรกร พร้อมฝากให้คณะกรรมาธิการวิสามัญพิจารณาร่างพระราชบัญญัติสภาเกษตรกรแห่งชาติ นำข้อมูลที่สมาชิกได้อภิปรายไปเป็นข้อมูลในการปรับปรุงกฎหมายให้สมบูรณ์ยิ่งขึ้น ทั้งนี้หลังการพิจารณากว่า 4 ชั่วโมง ในเวลา 19.30 น. ที่ประชุมสภาฯ ได้มีมติเห็นชอบในหลักการของร่างพระราชบัญญัติสภาเกษตรกรแห่งชาติทั้ง 9 ร่าง พร้อมตั้งคณะกรรมาธิการวิสามัญจำนวน 36 คน พิจารณาแปรญัตติภายใน 7 วัน โดยใช้ร่างที่เสนอโดยรัฐบาลเป็นร่างหลัก </p></body>
</news>
