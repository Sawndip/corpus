<teiHeader>
<fileDesc>
<titleStmt>
  <title>"ปานปรีย์"ตั้งข้อสังเกตุ "กอร์ปศักดิ์ "ลาออกจาก ปธ.ชุมชนพอเพียงถูกบีบจากคนในรัฐบาล  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280140&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ปานปรีย์</persName>"ตั้งข้อสังเกตุ "<persName>กอร์ปศักดิ์</persName> "ลาออกจาก ปธ.ชุมชนพอเพียงถูกบีบจากคนในรัฐบาล</headline>
<lead></lead>
<neck></neck>
<body><p>รองหัวหน้าพรรคเพื่อไทยตั้งข้อสังเกตุ <persName>กอร์ปศักดิ์</persName> ลาออกจาก ประธานบริหารโครงการชุมชนพอเพียง ถูกบีบจากคนในรัฐบาล <persName>นายปานปรีย์ พหิทธานุกร</persName> รองหัวหน้าพรรคเพื่อไทย กล่าวว่าหลังจากฝ่ายค้านเปิดประเด็นการทุจริตโครงการชุมชนพอเพียง รัฐบาลไม่สนใจเรื่องดังกล่าวและไม่มีการตั้งคณะกรรมการเข้าไปตรวจสอบอย่างจริงจังเป็นเพียงการแจ้งความให้ดำเนินคดีเท่านั้น ทั้งนี้มองว่าการลาออกจากประธานบริหารโครงการชุมชนพอเพียงของ<persName>นายกอร์ปศักดิ์ สภาวสุ</persName> รองนายกรัฐมนตรี รวมถึงน้องชาย หากไม่กระทำผิดเหตุใดจึงลาออก ซึ่งแสดงให้เห็นว่าน่าจะเป็นการถูกบังคับให้ลาออกจากคนในรัฐบาล ขณะที่การเปรียบเทียบหลักเกณฑ์ของโครงการเอสเอ็มแอลและโครงการชุมชนพอเพียงระหว่างรัฐบาลที่ผ่านมากับรัฐบาลปัจจุบันมีความแตกต่างกัน โดยเฉพาะรัฐบาลพรรคพลังประชาชนที่เปิดโอกาสให้ชุมชนได้คิดเองทำเอง ขณะที่รัฐบาลของพรรคประชาธิปัตย์ มีหลักเกณฑ์ถึง 6 ข้อในการดำเนินการซึ่งหากไม่เข้าข่ายข้อใดข้อหนึ่งก็ไม่สามารถทำได้ และมองว่าหลักเกณฑ์ 6 ข้อ ก็เป็นที่มาของการทุจริต ส่วนงบประมาณของแต่ชุมชนที่พรรคประชาธิปัตย์ได้อนุมัติเงินเพิ่มมากขึ้นกว่าเดิมหนึ่งเท่าจึงอาจนำไปสู่การทุจริตมากขึ้น สำหรับกระบวนการจัดทำประชาคมรัฐบาลพรรคพลังประชาชนกำหนดไว้ว่าจำนวนคนต้องมากพอร้อยละ70 เพื่อการมีส่วนร่วมและเป็นการป้องกันการทุจริตและให้เจ้าหน้าที่รัฐเข้าไปตรวจสอบได้แต่รัฐบาลปัจจุบันลดหลักเกณฑ์เหลือเพียงร้อยละ 50 <persName>นาวาอากาศเอกอนุดิษฐ์ นาครทรรพ</persName> ส.ส.กทม.พรรคเพื่อไทย กล่าวในหัวข้อจับทุจริตชุมชนพอเพียงว่ามีการทุจริตตั้งแต่ระดับนโยบาย คือโครงสร้างการบริหารมีการแต่งตั้งผู้รับผิดชอบโครงการที่มีชื่อผู้รับผิดชอบเป็นคนเดียวกันในหลายตำแหน่ง ส่วนการอนุมัติโครงการก็มีการชี้นำจากภาครัฐ ชุมชนไม่มีการประชาคมแต่กลับมาลงลงนามในโครงการ ซึ่งโครงการส่วนใหญ่จะไม่ตรงกับความต้องการของชุมชน ส่วนการอนุมัติโครงการจากสถาบันวิจัยและพัฒนาระบบสุขภาพชุมชน (สพช.) ที่เป็นโครงการเดียวกันทุกชุมชนรวมถึงสินค้าที่ส่งมายังชุมชนก็มาจากบริษัทเดียวกันคือ BNB อินเตอร์กรุ๊ปจำกัด และมีบริษัทในเครืออีก 3 บริษัท และใช้เลขที่อยู่ในการจดทะเบียนเดียวกันและบัญชีการเบิกจ่ายก็ไม่มีการสลักชื่อด้านหลังบัญชีแต่กลับมีการเบิกจ่ายผ่านบัญชีโดยที่ชุมชนไม่มีส่วนเกี่ยวข้อง ซึ่งสิ่งต่างๆเหล่านี้เป็นการเชื่องโยงถึงการทุจริตโครงการกันทั้งระบบตั้งแต่ระดับนโยบายจนถึงระดับผู้ปฏิบัติ </p></body>
</news>
