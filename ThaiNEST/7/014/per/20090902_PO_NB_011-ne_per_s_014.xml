<teiHeader>
<fileDesc>
<titleStmt>
  <title>"ชวน" ยัน ปชป.จับมือ พท.ตั้งรัฐบาล ไม่มีทางเป็นไปได้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020166&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ชวน</persName>" ยัน ปชป.จับมือ พท.ตั้งรัฐบาล ไม่มีทางเป็นไปได้</headline>
<lead></lead>
<neck></neck>
<body><p>ประธานสภาที่ปรึกษาพรรคประชาธิปัตย์ ยืนยัน กระแสข่าวพรรคประชาธิปัตย์จะจับมือพรรคเพื่อไทยจัดตั้งรัฐบาล ไม่มีทางเป็นไปได้ พร้อมแนะรัฐบาลระวังและหามาตรการรับมือชุมนุม <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ แสดงความแปลกใจกับกระแสข่าวพรรคประชาธิปัตย์จะจับมือพรรคเพื่อไทย จัดตั้งรัฐบาล โดยยืนยันว่าไม่มีทางเป็นไปได้ ส่วนความเห็นที่แตกต่างกันในการเสนอชื่อผู้บัญชาการตำรวจแห่งชาติคนใหม่ ระหว่าง<persName>นายอภิสิทธิ์ เวชชาชีวะ</persName> นายกรัฐมนตรี กับ <persName>นายนิพนธ์ พร้อมพันธุ์</persName> เลขาธิการนายกรัฐมนตรีและ<persName>นายสุเทพ เทือกสุบรรณ</persName> รองนายกรัฐมนตรีนั้น เห็นว่ายังมีเวลาพอให้นายกรัฐมนตรี พิจารณาข้อมูลรอบด้านถึงความเหมาะสมก่อนตัดสินใจ พร้อมระบุยังไม่ได้พบหรือพูดคุยกับ<persName>นายนิพนธ์</persName> กรณีจะลาออกจากตำแหน่งเลขาธิการนายกรัฐมนตรี และเชื่อว่าพรรคภูมิใจไทยไม่คิดต่อรองการเลือกผู้บัญชาการตำรวจแห่งชาติจากนายกรัฐมนตรี ซึ่งการทำงานร่วมกันในรัฐบาล จำเป็นต้องมีการหารือกัน <persName>นายชวน</persName> ยังกล่าวถึงการเลื่อนชุมนุมของกลุ่มเสื้อแดง ไปเป็นวันที่ 19 กันยายนนั้นว่า หากเป็นไปอย่างเปิดเผย และใช้สิทธิ์ตามรัฐธรรมนูญ ก็ไม่น่าเป็นห่วง แต่รัฐบาลต้องระวังและหามาตรการรับมือ เพื่อไม่ให้เกิดเหตุร้ายแรงซ้ำรอยเกิดขึ้น เช่นเดียวกับการประชุมอาเซียน ที่พัทยา เพราะจะไม่มีใครให้อภัยอีก และถือเป็นความเสียหายร้ายแรงต่อประเทศชาติ ดังนั้นจึงรู้สึกเห็นใจที่รัฐบาลต้องประกาศใช้กฎหมายความมั่นคงในการรับมือกลุ่มผู้ชุมนุม เพราะที่ผ่านมาผู้ชุมนุมไม่สนใจว่าบ้านเมืองจะเสียหายเพียงใด</p></body>
</news>
