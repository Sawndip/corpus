<teiHeader>
<fileDesc>
<titleStmt>
  <title>เตรียมแจง พ.ร.บ.ความมั่นคงฯ สถานทูต ตปท.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-26 19:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16504  </bibl>
</sourceDesc>
</fileDesc>
</teiHeader>
<news>
<headline>เตรียมแจง พ.ร.บ.ความมั่นคงฯ สถานทูต ตปท.</headline>
<lead></lead>
<neck></neck>
<body><p>ที่โรงแรมอิมพีเรียล ควีนส์ ปาร์ค วันนี้ (26 ส.ค.) <persName>นายกษิต ภิรมย์</persName> รมว.ต่างประเทศ กล่าวเปิดงานการประชุมเจ้าหน้าที่กงสุลทั่วโลก ประจำปี 2552 ในวันที่ 24-29 ส.ค. ตอนหนึ่งว่า ขอให้ทุกคนเชื่อมั่นในการเมืองไทยว่า มีเสถียรภาพ มีความแข็งแกร่ง และจะยังไม่มีการเปลี่ยนแปลง หรืออุบัติเหตุทางการเมืองใด ๆ ตามที่มีข่าวออกมา อีกทั้งขอให้ปฏิบัติหน้าที่เพื่อให้เป็นการทูต เพื่อประชาชนอย่างแท้จริง ทั้งการให้ความสะดวกแก่ประชาชนในด้านต่าง ๆ เพราะรัฐบาลของ <persName>นายอภิสิทธิ์ เวชชาชีวะ</persName> เป็นรัฐบาลที่ใสสะอาด และมีความโปร่งใส</p>
<p>ภายหลัง <persName>นายกษิต</persName> ให้สัมภาษณ์ถึงการชี้แจงต่างประเทศ ถึงการที่รัฐบาลประกาศใช้ พ.ร.บ.ความมั่นคงฯ ว่า กระทรวงฯ จะชี้แจงเรื่องนี้ต่อประเทศต่าง ๆ ผ่านสถานเอกอัครราชทูตต่างประเทศในไทย ซึ่งเพิ่มเติมจากที่โฆษกประจำสำนักนายกฯ ได้เคยแถลงไปแล้ว.</p></body>
</news>
