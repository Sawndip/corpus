<teiHeader>
<fileDesc>
<titleStmt>
  <title>"สาธิตย์" เตรียมหารือธิบดีกรมประชาสัมพันธ์เช้านี้จะมีความชัดเจนในการแก้ปัญหาการถ่ายทอดสดรายการ "เชื่อมั่นประเทศไทยกับ นายกฯอภิสิทธิ์"  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208240026&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาธิตย์</persName>" เตรียมหารือธิบดีกรมประชาสัมพันธ์เช้านี้จะมีความชัดเจนในการแก้ปัญหาการถ่ายทอดสดรายการ "เชื่อมั่นประเทศไทยกับ <persName>นายกฯอภิสิทธิ์</persName>"</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ระบุ หลังการหารืออธิบดีกรมประชาสัมพันธ์ จะมีความชัดเจนในการจัดการปัญหาการถ่ายทอดสดรายการเชื่อมั่นประเทศไทยกับนายกรัฐมนตรี <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงปัญหารายการ "เชื่อมั่นประเทศไทยกับ<persName>นายกฯ อภิสิทธิ์</persName>" เมื่อวานนี้ (23 ส.ค.) ไม่สามารถถ่ายทอดสดได้ว่า ได้สอบถามปัญหากับอธิบดีกรมประชาสัมพันธ์และผู้บริหารระดับสูงแล้ว ซึ่งเหตุการณ์ดังกล่าว ไม่ใช่เหตุขัดข้องครั้งแรก แต่เคยเกิดขึ้นที่กระทรวงมหาดไทย และทำเนียบรัฐบาล ซึ่งได้สั่งการให้จัดทำแผนสำรองที่ไม่ให้เกิดปัญหาไว้แล้ว แต่เหตุการณ์ครั้งนี้ ได้รับคำชี้แจงที่ค่อนข้างสับสน ทั้งเกิดจากอุปกรณ์อัปลิงค์สัญญาณรถถ่ายทอดชำรุด ขณะที่อีกฝ่ายบอกว่าสัญญาณดาวเทียมที่ยิงขึ้นไปมีปัญหา ซึ่งทั้ง 2 ส่วน เป็นเรื่องที่สามารถแก้ไข จึงข้องใจว่าเหตุใด จึงไม่มีการสำรองไว้ก่อน ทั้งนี้ ให้มีการตั้งกรรมการสอบสวนและดำเนินการให้เสร็จสิ้นโดยเร็ว เพื่อหาผู้รับผิดชอบ รวมทั้งเสนอแนะแนวทางป้องกันไม่ให้ปัญหาเกิดขึ้นอีก โดยในเช้าวันนี้ (24 ส.ค.) จะพบกับอธิบดีกรมประชาสัมพันธ์ ซึ่งจะมีความชัดเจนในการจัดการปัญหาดังกล่าว โดยเบื้องต้นเห็นว่าจำเป็นต้องเปลี่ยนบุคลากรที่ดูแลการถ่ายทอดสดและทีมเทคนิค ทั้งนี้ <persName>นายสาทิตย์</persName> ยอมรับว่า ปัญหาที่เกิดขึ้นกระทบกับการทำงานประชาสัมพันธ์ภาครัฐ ส่วนจะมีใครยิงสัญญาณรบกวนหรือไม่ เป็นเรื่องที่สามารถตรวจสอบได้ </p></body>
</news>
