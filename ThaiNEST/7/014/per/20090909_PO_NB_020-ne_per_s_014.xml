<teiHeader>
<fileDesc>
<titleStmt>
  <title>โฆษกพรรคเพื่อไทย ตั้งข้อสังเกตการกระทำของนายอดิศราชหวังผลทางการเมืองเพื่อทำลายความน่าเชื่อถือพรรค  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090113&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษกพรรคเพื่อไทย ตั้งข้อสังเกตการกระทำของ<persName>นายอดิศราช</persName>หวังผลทางการเมืองเพื่อทำลายความน่าเชื่อถือพรรค</headline>
<lead></lead>
<neck></neck>
<body><p>โฆษกพรรคเพื่อไทย ตั้งข้อสังเกตการกระทำของ<persName>นายอดิศราช</persName> เป็นการหวังผลทางการเมืองเพื่อทำลายความน่าเชื่อถือพรรคเพื่อไทย <persName>นายพร้อมพงศ์ นพฤทธิ์</persName> โฆษกพรรคเพื่อไทย ชี้แจงกรณี<persName>นายอดิศราช ธรรมพิทักษ์</persName> ซึ่งเดินทางมาทวงค่าใช้จ่ายในการจัดทำสื่อในการเลือกตั้งซ่อม สส. ที่ผ่านมา โดยยืนยันว่า<persName>นายอดิศราช</persName> ไม่ใช่ผู้อำนวยการศูนย์เลือกตั้ง และไม่ได้เป็นสมาชิกพรรคเพื่อไทย แต่เข้ามาช่วยงานในการเลือกตั้งเท่านั้น เชื่อว่าการปราศรัยโจมตีพรรคของ<persName>นายอดิศราช</persName>เป็นกระทำเพื่อหวังผลทางการเมือง เพื่อทำลายความน่าเชื่อถือพรรคและผู้ใหญ่ของพรรค ด้าน<persName>นายสมพล วิชัยดิษฐ์</persName> อดีตผู้สมัครรับเลือกตั้งเขต 1 จังหวัดสุราษฎร์ ยืนยันว่า ไม่ได้แต่งตั้งให้<persName>นายอดิศราช</persName> เป็นผู้อำนวยการศูนย์เลือกตั้งจังหวัดสุราษฎร์ ซึ่งตนเองเป็นเพียงเหยื่อของกระบวนการนี้ และอาจจะเป็นการวางแผนจากกลุ่มบุคคลในพรรคและนอกพรรคเพื่อไทย เพื่อทำลายชื่อเสียงของพรรคและครอบครัวของตนเอง ส่วนเหตุการณ์ที่เกิดขึ้นเมื่อวานนี้(8 กย)เป็นการสร้างสถานการณ์เพื่อยั่วยุให้เกิดความวุ่นวาย </p></body>
</news>
