<teiHeader>
<fileDesc>
<titleStmt>
  <title>นิพนธ์คุยสุเทพอุบไขก็อกปมขัดแย้งตั้งผบ.ตร.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090831/26642  </bibl>
</sourceDesc>
</fileDesc>
</teiHeader>
<news>
<headline><persName>นิพนธ์</persName>คุย<persName>สุเทพ</persName>อุบไขก็อกปมขัดแย้งตั้งผบ.ตร.</headline>
<lead></lead>
<neck></neck>
<body><p>ผู้สื่อข่าวรายงานจากทำเนียบรัฐบาลว่า หลังมีกระแสข่าวว่า<persName>นายนิพนธ์ พร้อมพันธุ์</persName> เลขาธิการนายกรัฐมนตรี เตรียมลาออกจากตำแหน่งหลังมีความเห็นขัดแย้งกับ<persName>นายอภิสิทธิ์ เวชชาชีวะ</persName> นายกรัฐมนตรี ในการเสนอชื่อผบ.ตร.คนใหม่ วันนี้( 31 ส.ค.) เมื่อเวลา 15.45 น. <persName>นายนิพนธ์</persName> ได้เข้าพบ<persName>นายสุเทพ เทือกสุบรรณ</persName> รองนายกรัฐมนตรี ที่ห้องทำงานตึกบัญชาการ ทำเนียบรัฐบาล เพื่อพูดคุยเป็นการส่วนตัว นานเกือบ 2 ชั่วโมง
</p>
<p> <persName>นายสุเทพ</persName> กล่าวภายหลังการหารือด้วยสีหน้ายิ้มแย้มและกล่าวหยอกล้อกับผู้สื่อข่าว ว่า "พวกคุณไม่กลับบ้านกลับช่องกันหรืออย่างไร ผมบอกแล้วไงว่าคุยกับผมวันละครั้ง วันนี้ก็ 2 ครั้งแล้ว ยังมาตื๊อครั้งที่ 3 อีก"</p>
<p> เมื่อถามว่าได้หารือกับ<persName>นายนิพนธ์</persName> เกี่ยวกับการแต่งตั้งผบ.ตร.คนใหม่หรือไม่ <persName>นายสุเทพ</persName> กล่าวว่า ไม่มีแล้วๆ ไม่ได้คุย ไม่ได้ ผมบอกไม่ได้ ผมบอกแล้วว่า 1 . ไม่หนี 2 . ไม่พูด เป็นสิ่งที่เราตกลงกันไว้แล้วไง</p>
<p> เมื่อถามว่า<persName>นายนิพนธ์</persName> จะยังปฏิบัติหน้าที่ในตำแหน่งเลขาธิการนายกรัฐมนตรีต่อไปหรือไม่ <persName>นายสุเทพ</persName> ปฏิเสธที่จะตอบคำถามดังกล่าว แต่ได้เดินเลี่ยงขึ้นรถยนต์ส่วนตัว เดินทางออกจากทำเนียบรัฐบาลไปในทันที
</p>
<P>ผู้สื่อข่าวรายงานว่า ขณะเดียวกันกับที่บรรดาผู้สื่อข่าวกำลังสัมภาษณ์<persName>นายสุเทพ</persName> อยู่นั้น <persName>นายนิพนธ์</persName> ได้อาศัยช่วงเวลาดังกล่าวเดินเลี่ยงลงบันไดด้านหลังตึกบัญชาการ ไปขึ้นรถออกและเดินทางออกจากทำเนียบรัฐบาลไปทันที</p></body>
</news>
