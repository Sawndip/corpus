<teiHeader>
<fileDesc>
<titleStmt>
  <title>กกต.ยืดฟัน 258 ล้าน อ้างรอ-สอบ'มาร์ค'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-26 07:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16325  </bibl>
</sourceDesc>
</fileDesc>
</teiHeader>
<news>
<headline>กกต.ยืดฟัน 258 ล้าน อ้างรอ-สอบ'<persName>มาร์ค</persName>'</headline>
<lead></lead>
<neck></neck>
<body><p>เมื่อวันที่ 25 ส.ค. <persName>นายสุทธิพล ทวีชัยการ</persName> เลขาธิการคณะกรรมการเลือกตั้ง (กกต.) กล่าวว่า กกต. มีมติให้คณะกรรมการไต่สวนกรณีเงินบริจาค 258 ล้านบาท ของพรรคประชาธิปัตย์ และการใช้จ่ายเงินกองทุนพัฒนาพรรคการเมือง 29 ล้านบาท ที่อาจนำไปใช้ผิดวัตถุประสงค์ ไปสอบสวนพยานเอกสารและพยานบุคคลเพิ่มเติมโดยให้เวลา 30 วัน เนื่องจาก  ยังมีพยานบุคคลและพยานเอกสารที่เกี่ยวข้องเป็นจำนวนมากที่ยังไม่ได้สอบสวน อาทิ นายทะเบียนพรรคการเมืองของพรรคประชาธิปัตย์ในขณะนั้น <persName>นายประชัย เลี่ยวไพรัตน์</persName> ผู้บริหารบริษัท ทีพีไอโพลีนจำกัด (มหาชน) ผู้บริจาคเงิน รวมถึง<persName>นายอภิสิทธิ์ เวชชาชีวะ</persName> ที่เป็นรองหัวหน้าพรรคในขณะนั้น ซึ่งเป็นผู้รับรองงบดุล ที่ยื่นต่อ กกต. และเอกสารการเสียภาษีเงินได้ อย่างไรก็ตาม ขณะนี้ กกต. ยังไม่มีมติยกคำร้องในประเด็นใดตามที่มีข่าว เพียงแต่ กกต. ต้องการสอบสวนให้สุดทางพยานครบถ้วน เมื่อวินิจ ฉัยไปแล้วจะไม่ถูกครหาวิพากษ์วิจารณ์ ยืนยันว่าไม่ได้เป็นการซื้อเวลาหรือมีวาระซ่อนเร้น.</p></body>
</news>
