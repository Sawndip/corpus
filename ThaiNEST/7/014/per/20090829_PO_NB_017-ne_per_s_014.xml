<teiHeader>
<fileDesc>
<titleStmt>
  <title>ปชป. เชื่อการเลื่อนการชุมนุมของกลุ่มเสื้อแดง มีผลจากการประกาศ พ.ร.บ.ความมั่นคง  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>ปชป. เชื่อการเลื่อนการชุมนุมของกลุ่มเสื้อแดง มีผลจากการประกาศ พ.ร.บ.ความมั่นคง  </bibl>
</sourceDesc>
</fileDesc>
</teiHeader>
<news>
<headline>ปชป. เชื่อการเลื่อนการชุมนุมของกลุ่มเสื้อแดง มีผลจากการประกาศ พ.ร.บ.ความมั่นคง</headline>
<lead></lead>
<neck></neck>
<body><p>พรรคประชาธิปัตย์ เชื่อว่าการเลื่อนชุมนุมของกลุ่มคนเสื้อแดง มีผลมาจากมีผู้เข้าร่วมน้อยลง ประกอบกับการประกาศ พ.ร.บ.ความมั่นคงฯของรัฐบาล <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ แถลงข่าวกรณีกลุ่มคนเสื้อแดงเลื่อนการชุมนุมออกไปเป็นวันที่ 5 กันยายนว่า น่าจะมาจากการประกาศใช้พระราชบัญญัติการรักษาความมั่นคงภายในราชอาณาจักรของรัฐบาล ทั้งนี้ หากมีเจตนาที่บริสุทธิ์ ก็ควรยอมรับกติกาการชุมนุมอย่างสงบ แต่เมื่อมีการเลื่อนการชุมนุมออกไป รัฐบาลจะดูท่าทีของกลุ่มคนเสื้อแดงอีกครั้ง และจากการประเมินสถานการณ์ของกลุ่มคนเสื้อแดง ที่ต้องเลื่อนการชุมนุมออกไป น่าจะมาจากประเด็นการเคลื่อนไหวไม่เป็นที่ยอมรับของสังคม ประกอบกับการโฟนอินของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ได้มีการห้ามผู้ชุมนุมว่า ไม่ต้องมาร่วมชุมนุมในวันที่ 30 สิงหาคมนี้ ทำให้จำนวนผู้ชุมนุมมีจำนวนลดลง จึงอยากให้กลุ่มคนเสื้อแดงทบทวนบทบาทและยุติการเคลื่อนไหว ด้าน<persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงคลิปเสียงนายกรัฐมนตรีว่า จากการพิสูจน์แล้ว พบว่ามาจากการตัดต่อเสียง ซึ่งหากเป็นคลิปเสียงของนายกรัฐมนตรีจริง การชุมนุมในเดือนเมษายนที่ผ่านมา คงมีความรุนแรงมากกว่านี้ อีกทั้งขณะนี้ศาลได้ออกคำสั่งให้งดเผยแพร่คลิปทางอินเทอร์เน็ตและสื่อแขนงต่าง ๆ หากมีการเผยแพร่ก็จะมีความผิด </p></body>
</news>
