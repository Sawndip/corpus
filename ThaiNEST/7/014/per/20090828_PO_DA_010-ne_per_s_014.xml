<teiHeader>
<fileDesc>
<titleStmt>
  <title>ทำเนียบฯเปิดสายด่วน24ชม.รับมือเสื้อแดง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 19:39:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16913  </bibl>
</sourceDesc>
</fileDesc>
</teiHeader>
<news>
<headline>ทำเนียบฯเปิดสายด่วน24ชม.รับมือเสื้อแดง</headline>
<lead></lead>
<neck></neck>
<body><p>ที่ทำเนียบรัฐบาล วันนี้ (28 ส.ค.) <persName>นายพงษ์ศักดิ์ ศิริวงษ์</persName> ผอ.สำนักสถานที่และรักษาความปลอดภัย ทำเนียบรัฐบาล เปิดเผยว่า ขณะนี้ทางสำนักเลขาธิการนายกรัฐมนตรี ได้จัดทำหนังสือเวียน แจ้งเป็นการภายในไปยังทุกหน่วยงานในทำเนียบฯ เพื่อให้ข้าราชการและเจ้าหน้าที่ของทำเนียบฯ ได้โทรศัพท์สอบถามเหตุการณ์การชุมนุมของกลุ่มเสื้อแดง ได้ที่ศูนย์สื่อสารการรักษาความปลอดภัย หมายเลขโทรศัพท์ 02-288-4488 ตลอด 24 ชั่วโมง ระหว่างวันที่ 29 ส.ค.-1 ก.ย.นี้ เพื่อให้ทราบว่า จะเข้ามาทำงานได้ทางประตูไหนบ้าง เพราะขณะนี้ยังไม่ทราบว่า สถานการณ์จะเป็นอย่างไร  </p>
<p>รายงานข่าวแจ้งว่า ทั้งนี้ การเข้าออกประตูทำเนียบฯ ตามแผนที่ได้วางไว้ คือ จะให้ข้าราชการเข้ามาทำงาน โดยใช้ถนนเลียบคลองจากสะพานอรทัย ถึงสะพานมัฆวานฯ และเข้ามาทางประตู 8 เท่านั้น ส่วนกำลังตำรวจ และทหาร ที่จะเข้าปฏิบัติการนั้น จะเริ่มทยอยเข้ามาตามจุดต่าง ๆ รอบทำเนียบฯ ตั้งแต่เวลา 12.00 น. ของวันที่ 29 ส.ค. ส่วนกำลังเจ้าหน้าที่ ที่จะเข้ามาประจำการภายในทำเนียบฯ นั้น จะเข้ามาช่วงเย็นของวันที่ 29 ส.ค.
</p></body>
</news>
