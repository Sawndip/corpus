<teiHeader>
<fileDesc>
<titleStmt>
  <title>ผวจ.ฟันตร.มอดไม้ให้ออกจากราชการ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 08:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17270  </bibl>
</sourceDesc>
</fileDesc>
</teiHeader>
<news>
<headline>ผวจ.ฟันตร.มอดไม้ให้ออกจากราชการ</headline>
<lead></lead>
<neck></neck>
<body><p>พ่อเมืองสุราษฎร์ฯ ฟันตำรวจมอดไม้ไม่เลี้ยงทำหนังสือเสนอ ผบ.ตร.มีคำสั่งให้ออกจากราชการโดยด่วน พร้อมเร่งขยายผลสืบสวนหาหลักฐานเอาผิดนายตำรวจลูกพี่ให้ได้ ผู้ว่าฯ เผยสื่อ “เดลินิวส์” เกาะติดขบวนการตัดไม้ทำลายป่าไม่ปล่อย ทำให้คนร้ายไม่กล้าเย้ยกฎหมาย จนสถิติจับกุมผู้กระทำความผิดลดลง    </p>
<p>เมื่อวันที่ 30 ส.ค. <persName>นายประชา เตรัตน์</persName> ผวจ.สุราษฎร์ธานี เปิดเผยถึงความคืบหน้าการจับกุม <persName>ด.ต.อภิชาติ เบ้าสุด</persName> ตำรวจสังกัด สภ.ชัยบุรี พร้อมพวก 5 คน พร้อมยึดไม้ของกลางตะเคียนรากจำนวน 58 ชิ้น ปริมาตร 1.776 ลบ.ม. ที่ลักลอบเข้าไปตัดในเขตป่าสงวนแห่งชาติป่าบ้าน  หมากและป่าปากพัง บริเวณเขาห้ายอด พื้นที่ หมู่ 10 ต.คลองน้อย อ.ชัยบุรี ว่า ได้มีหนังสือถึง ผบ.ตร. ผบช.ภ.8 และ ผบก.ภ.จว.สุราษฎร์ธานี เพื่อรายงานพฤติกรรมแห่งคดี พร้อมทั้งเสนอความเห็นให้ดำเนินคดีทางวินัยและอาญา กับ <persName>ด.ต.อภิชาติ เบ้าสุด</persName> และระหว่างการสอบสวนผู้บังคับบัญชาของผู้ต้องหาควรมีคำสั่งให้ออกจากราชการไว้ก่อนด้วย ทั้งนี้ได้ให้เจ้าหน้าที่เร่งสืบสวนหาข้อเท็จจริง เพราะเชื่อว่า น่าจะมีนายตำรวจคนใกล้ชิดของ<persName>ด.ต.อภิชาติ</persName>เกี่ยวข้องหรือให้การสนับสนุนด้วย</p>
<p>“ต้องขอบคุณหนังสือพิมพ์เดลินิวส์ ที่เสนอข่าวการปราบปรามผู้กระทำผิดเกี่ยวกับทรัพยากรป่าไม้อย่างต่อเนื่อง จนทำให้สถานการณ์การบุกรุกพื้นที่ป่า โดยเฉพาะที่ จ.สุราษฎร์ธานี ลดลงอย่างน่ายินดี จากปกติที่มีการจับกุมคดีบุกรุกป่าในแต่ละเดือนไม่ต่ำกว่า 50 คดี ปัจจุบันล่าสุดในเดือนสิงหาคม มีผู้บุกรุกเพียง 18 คดี เนื้อที่ประมาณ 300 ไร่เท่านั้น ซึ่งผมเชื่อว่าหากทุกฝ่ายร่วมมือกัน ก็จะสามารถรักษาทรัพยากรป่าไม้ไว้ให้ลูกหลานสืบไป” ผวจ.สุราษฎร์ธานี กล่าว</p>
<p>ผู้สื่อข่าวรายงานว่า สำหรับสถานการณ์การบุกรุกทำลายทรัพยากรป่าไม้ในเขตพื้นที่ จ.สุราษฎร์ธานี ตามรายงานของสำนักงานทรัพยากรธรรมชาติและสิ่งแวดล้อม จ.สุราษฎร์ธานี พบว่า การสำรวจครั้งสุดท้าย มีพื้นที่ป่าไม้ทั้งสิ้น 2.301 ล้านไร่ คิดเป็น ร้อยละ 28.15 ของพื้นที่ทั้งหมด พื้นที่ที่ถูกบุกรุกมากที่สุดอยู่ในเขตอุทยานแห่งชาติแก่ง กรุง ป่าสงวนแห่งชาติป่าท่าชนะ อุทยานแห่งชาติคลองพนม ในพื้นที่ป่าสงวนเขาพนม-พลูเถื่อน และอุทยานแห่งชาติใต้ร่มเย็น ในพื้นที่ป่าสงวนแห่งชาติป่าชลคราม-วัดประดู่ และจากการเฝ้าระวังพบว่าในทั้ง 3 พื้นที่ ณ ปัจจุบันไม่มีการบุกรุกอย่างสิ้นเชิง.
</p></body>
</news>
