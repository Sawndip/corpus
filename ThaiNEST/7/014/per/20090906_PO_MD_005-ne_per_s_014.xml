<teiHeader>
<fileDesc>
<titleStmt>
  <title>พท.จี้ฟ้นนักการเมืองดังเปิดตู้ม้ากว่า100ตู้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-06 18:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000103074  </bibl>
</sourceDesc>
</fileDesc>
</teiHeader>
<news>
<headline>พท.จี้ฟ้นนักการเมืองดังเปิดตู้ม้ากว่า100ตู้</headline>
<lead></lead>
<neck></neck>
<body><p><persName>นายพร้อมพงศ์ นพฤทธิ์</persName> โฆษกพรรคเพื่อไทย กล่าวว่า พรรคเพื่อไทยได้รับจดหมายร้องเรียนจากผู้ปกครองนักเรียน ในพื้นที่ชุมชนบ้านด่านนอก อ.สะเดา จ.สงขลาว่า ขณะนี้มีนักการเมือง ระดับชาติ เป็น ส.ส.ฝ่ายรัฐบาล ชื่อย่อ ศ. เปิดตู้ม้ากว่า 100 ตู้ โดยให้ลูกน้องซึ่งเป็นนักการเมืองท้องถิ่น ชื่อย่อ ส. เป็นผู้ดูแล ทำให้เด็กนักเรียนโดดเรียนมาเล่นตู้ม้า เล่นการพนัน และมีการเสพยาเสพติดในร้านด้วย   ซึ่งผู้ปกครองได้ร้องเรียนไปยัง ผู้บังคับการตำรวจภูธร ภาค9 ผู้บังคับการตำรวจสงขลา และผู้กำกับการสถานีตำรวจสะเดา แต่ไม่มีใครกล้าเข้ามาตรวจสอบ ให้เรื่องเงียบหายไปหรือเป็นเพราะว่าเจอตอ ซึ่งชาวบ้านก็กลัวอิทธิพลจึงตัดสินใจมาร้องเรียนต่อ <persName>นายยงยุทธ วิชัยดิษฐ์</persName> หัวหน้าพรรคเพื่อไทย เพื่อให้นำเรื่องนี้ มาแฉพฤติกรรมของนักการเมืองคนดังกล่าว</p>
<p> ตู้ม้าแห่งนี้มีแค่ 20-30 ตู้ แต่เมื่อนักการเมืองคนนี้เข้ามามีอำนาจ ภายใน 3 เดือนก็ขยายเป็น100 ตู้ จนชาวบ้านทนไม่ได้ ดังนั้นจึงขอเรียกร้องนายกรัฐมนตรี ในฐานะผู้บริหารสูงสุดแอละประธาน กตช. สั่งการกวาดล้างและดำเนินการเอาผิดกับนักการเมืองใหญ่และนักการเมืองท้องถิ่นที่เป็นลูกน้องเพราะเรื่องนี้เป็นคดีผิดต่อแผ่นดิน เอาไว้ไม่ได้ และขอเรียกว่าว่าอย่าทำเป็นผักชีโรยหน้า ถ้าไม่ทำถือว่านายกรัฐมนตรี ไม่จริงใจกับประชาชนชาวใต้ที่กำลังเดือดร้อน รวมถึงปัญหาเด็กเยาวชนที่ติดตู้ม้า ตู้เกมส์ และยาเสพติด ทั้งนี้ผมยินดีที่จะให้ข้อมูลและชื่อ นักการเมือง คนดังกล่าวกับนายกรัฐมนตรี</p>


<p></p></body>
</news>
