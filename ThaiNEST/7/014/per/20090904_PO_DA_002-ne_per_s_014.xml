<teiHeader>
<fileDesc>
<titleStmt>
  <title>สปสช.แจงโอนงบให้สปส.ยึดมติครม.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-04 07:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18241  </bibl>
</sourceDesc>
</fileDesc>
</teiHeader>
<news>
<headline>สปสช.แจงโอนงบให้สปส.ยึดมติครม.</headline>
<lead></lead>
<neck></neck>
<body><p>เมื่อวันที่ 3 ก.ย. <persName>นพ.ชูชัย ศรชำนิ</persName> ผอ.  สำนักนโยบายและแผนสำนักงานหลักประกันสุขภาพแห่งชาติ (สปสช.) กล่าวถึงความคืบหน้าการโอนย้ายสิทธิผู้มีสิทธิบัตรทองไปยัง ระบบประกันสังคม หลัง ครม. มีมติเห็นชอบให้สำนักงานประกันสังคม (สปส.) ขยายสิทธิการรักษาพยาบาลของผู้ประกันตนไปยังคู่สมรสและบุตรว่า ตัวเลขของผู้ที่จะโอนสิทธิจาก สปสช. ไปยังสปส.โดยรวมมีประมาณ 5 ล้านคน แต่การคำนวณงบประมาณที่ต้องถูกโอนย้ายตามผู้มีสิทธิบัตรทองนั้นคงไม่สามารถคิดตามค่ารักษาเหมาจ่ายรายหัวในปีงบประมาณ 2553 ซึ่งอยู่ที่ 2,401 บาทต่อคนได้ เพราะการคำนวณค่ารักษาพยาบาลของ สปสช. มาจากการเฉลี่ยการรักษาพยาบาลในทุกกลุ่มอายุ ซึ่งกลุ่มอายุ 45 ปีขึ้นไป และกลุ่มเด็กอายุ 0-5 ปี ถือเป็นกลุ่มที่มีการใช้บริการรักษาพยาบาลค่อนข้างมาก ส่วนคนอายุ 20-40 ปี ที่กำลังโอนย้ายไปยัง สปส.นั้น เป็นกลุ่มที่เจ็บป่วยใช้บริการรักษาพยาบาลน้อย มีการเบิกจ่ายต่ำมาก เฉลี่ยประมาณ 700 บาท ดังนั้นหากจะโอนย้ายไปรัฐบาลจะต้องคำนวณค่ารักษาพยาบาลในอัตรา 700 บาทต่อคนต่อปี ไม่ใช่ 2,401 บาท ซึ่งเมื่อคำนวณจำนวนคนที่ต้องโอนย้ายกว่า 5 ล้านคนจะอยู่ที่ 4,000 ล้านบาท   เท่านั้น    </p>
<p>“ตามที่ ครม.มีมติให้ขยายสิทธิผู้ประกันตนในการรักษาพยาบาล โดยมีการคำนวณงบประมาณจาก สปสช. ที่ต้องถูกโอนย้ายไปยัง สปส.กว่า 14,000 ล้านบาท ถือเป็นตัวเลขที่ไม่   ถูกต้องและสูงเกินไป ซึ่งหากโอนเงินก้อนดัง  กล่าวไปจริง เท่ากับเป็นการโยนภาระการรักษา  พยาบาลผู้สูงอายุและเด็กให้ สปสช.ทำให้ต้อง                       แบกรับ ซึ่งจะส่งผลกระทบต่องบประมาณรักษา  พยาบาลในระบบได้” <persName>นพ.ชูชัย</persName> กล่าว.
</p></body>
</news>
