<teiHeader>
<fileDesc>
<titleStmt>
  <title>ชวรัตน์อ้างอาการร้อนทำลูกพรรคแจกกล้วย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-28 21:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline><persName>ชวรัตน์</persName>อ้างอาการร้อนทำลูกพรรคแจกกล้วย</headline>
<lead></lead>
<neck></neck>
<body><p> <persName>นายชัย ชิดชอบ</persName> ประธานสภาผู้แทนราษฎร กล่าววานนี้ (27 ส.ค.) ถึงกรณีที่ส.ส.ใช้คำไม่เหมาะสมในการประชุมสภาผู้แทนราษฎรเมื่อวันที่26 ส.ค.ที่ผ่านมาว่า ขณะนี้ยังไม่มีมาตรการดูแลที่ชัดเจน มีเพียงมาตรการประณามเท่านั้น แต่ได้มอบให้คณะกรรมาธิการกิจการสภาผู้แทนราษฎร และคณะกรรมการจริยธรรมส.ส พิจารณา เรื่องที่เกิดขึ้นแล้ว ซึ่งหากตรวจสอบแล้วพบว่า เป็นส.ส.ของพรรคภูมิใจไทย ก็จะดำเนินการโดยไม่มีการละเว้นเช่นกัน</p>
<p>ทั้งนี้ยอมรับว่าเรื่องดังกล่าวทำให้สภาเกิดความเสื่อมในด้านจริยธรรมและอยากให้มีข้อบังคับดูแลที่ชัดเจน อย่างไรก็ตาม สำหรับการประชุมสภาผู้แทนราษฎร ในวันนี้(27 ส.ค.) เชื่อว่าคงไม่มีปัญหา เนื่องจากวิปของทั้ง 2 ฝ่ายได้หารือกันแล้ว</p>
<p><persName>นายชินวรณ์ บุญยเกียรติ</persName> ประธานวิปรัฐบาล กล่าวว่าเคยได้เตือนไปแล้วว่า ส.ส.เป็นอย่างไรประชาชนก็จะเป็นเช่นนั้น ทำให้ประชาชนเสียหายได้ ดังนั้น การใช้วาจาและกิริยาที่ไม่สุภาพก็ต้องระมัดระวัง ซึ่งการพิจารณาญัติต่างๆ ในสภาส่วนใหญ่จะเป็นเรื่องที่หารือและพูดกันได้มีสาระ แต่พอมีประเด็นเรื่องการทะเลาะวิวาทก็เป็นที่สนใจของสื่อมวลชน ทำให้ภาพพจน์ของสภาฯเสียหาย ดังนั้น ส.ส.ซึ่งเป็นผู้ที่มีคุณวุฒิต้องตระหนักต่อตนเอง ไม่เช่นนั้นจะทำให้คนที่เลือกตัวเองเข้ามาเสียหายไปด้วย</p>
<p><persName>นายชินวรณ์</persName> กล่าวว่า ความจริงแล้วที่ผ่านมาเคยมีการเสนอให้คณะกรรมาธิการกิจการสภาฯ วิธีการและบทลงโทษว่าเราจะร่วมมืออย่างไรที่จะนำประมวลจริยธรรมมาใช้พิจารณาในสภา เพราะเป็นเรื่องที่ทำให้ถูกวิจารณ์เสมอมา และทุกคนต้องรับผิดชอบร่วมกัน อย่างไรก็ตาม เวลามีการอภิปรายในสภาฯจะมีการปะทะคารมกัน ถือเป็นเรื่องธรรมดา แต่หากคณะกรรมาธิการกิจการสภาฯ ได้ออกมาตราการ ให้ประธานรัฐสภาตักเตือน ส.ส.ก็จะเป็นประโยชน์เพราะนับวันจะยิ่งแรงขึ้น</p>
<P><persName>นพ.ประสิทธิ์ ชัยวิรัตนะ</persName> ส.ส.ชัยภูมิ พรรคเพื่อไทย แถลงว่า ว่า เมื่อวันที่ 26 ส.ค.ตนได้ประท้วงประธานฯเรื่องการถ่ายทอดสดการพิจารณา ร่างพ.ร.บ.งบประมาณรายจ่ายประจำปีงบประมาณ พ.ศ. 2553 ซึ่งตนได้กล่าวคำเปรียบเปรย ที่ไม่ใช่คำหยาบคาย แต่ได้มีการปะทะคารมกันขึ้น และปรากฎว่ามีส.ส.พรรคภูมิใจไทย ได้กล่าวคำหยาบคาย 2 ครั้ง ดังนั้นเพื่อให้เกิดความชอบธรรมและทำให้สภาผู้แทนราษฎรมีเกียรติมากยิ่งขึ้น ตนจึงทำหนังสือเพื่อยื่นต่อ<persName>นายชัย ชิดชอบ</persName> ประธานสภาฯ เพื่อขอให้ตั้งคณะกรรมการเพื่อดำเนินการสอบสวนและเอาผิดกับผู้ที่พูดคำหยาบคายดังกล่าว</P>
<p>ผู้สื่อข่าวถามว่า คาดหวังว่าส.ส.จะได้รับบทเรียนหรือไม่ <persName>นพ.ประสิทธิ์</persName> กล่าวว่า เชื่อว่าคงไม่ถึงขั้นไล่ออกจากการเป็นส.ส. แต่ตนอยากรู้ว่าคนที่ด่าตนนั้นคือใคร เชื่อว่า เจ้าตัวเองก็คงรู้ดี รวมทั้งสื่อมวลชนเองก็น่าจะได้ยินชัดเจนกว่าตน เพราะในวันนั้นตนหันหน้าพูดกับประธานอยู่ แต่คนที่พูดคำหยาบคายพูดมาจากด้านหลังตนจึงทำให้ตน ได้ยินเป็นเหมือนเสียงแว่วๆ เท่านั้น</p>
<p><persName>นายชวรัตน์ ชาญวีรกูล</persName> รมว.มหาดไทย ในฐานะหัวหน้าพรรคภูมิใจไทย ( ภท.) กล่าวถึงกรณีที่ ส.ส.พรรคภูมิใจไทย ใช้คำหยายคายในสภาฯเมื่อวันที่ 26 ส.ค.ตนเห็นว่า ตอนนี้อยู่ในช่วงฤดูร้อน ไว้ฤดูหนาวคงจะดีขึ้น ทั้งนี้ ตนจะตักเตือนลูกพรรคให้รักษามารยาทในสภา เพราะสภาเป็นสถานที่ศักดิ์สิทธิ์ ส่วนที่ ส.ส. พรรคเพื่อไทย โจมตีกลางสภาว่า ส.ส.พรรคภูมิใจไทย ทรยศต่อ <persName>พ.ต.ท.ทักษิณ ชินวัตร</persName> นั้น ตนไม่มีความเห็นเรื่องดังกล่าว</p>
<p>ส่วนที่มีการโยงเรื่องการแต่งตั้งผู้บัญชาการตำรวจแห่งชาติ ( ผบ.ตร.) กับตำแหน่งปลัดกระทรวงพาณิชย์ ว่าเป็นความขัดแย้งระหว่างพรรคร่วมรัฐบาล ได้มีการพูดคุยกับพรรคประชาธิปัตย์อย่างไรบ้าง ตนไม่รู้ว่าใครโยง สื่อโยงเอง หรือเปล่า ยืนยังในพรรคร่วมรัฐบาลไม่มีปัญหาอะไร</p>
<p><persName>นางศุภมาส อิศรภักดี</persName> รองโฆษกพรรคภูมิใจไทย กล่าวว่าเหตุการณ์ดังกล่าว <persName>นายชวรัตน์</persName> ไม่ได้อยู่ในสภาฯ และไม่ทราบว่าเสียงที่สบถออกไปมาจาก ส.ส.ภูมิใจไทย จริงหรือไม่ หาก ส.ส.เพื่อไทย จะเรียกร้องให้ตั้งคณะกรรมการสอบ ส.ส.ภูมิใจไทย เพื่อให้นำตัวมาลงโทษ ก็เป็นเรื่องของกระบวนการรัฐสภา เพราะเป็นความขัดแย้งของ ส.ส.ในสภา ซึ่งสภามีคณะกรรมการจริยธรรม ต้องไปดูรายละเอียดเหตุการณ์ทั้งหมดว่าเกิดอะไรขึ้น เหมือนกรณี<persName>นายการุณ โหสกุล</persName> ส.ส.เพื่อไทยที่มีเรื่องกับส.ส. ในสภาเช่นกัน สภาฯก็มีกระบวนการตรวจสอบ</p>
<p>เรื่องนี้พรรคภูมิใจไทยคงต้องปล่อยให้เป็นกระบวนการของสภาฯ เราก็เพียง ดูท่าที เรื่องนี้ในพรรคไม่ได้มีการพูดคุยกัน โดยหลักการเรื่องนี้ ต้องปล่อยให้เป็นหน้าที่ ของสภา <persName>นายศุภมาส</persName> กล่าวและว่า ขณะที่ผู้ใหญ่ในพรรคที่ไม่ได้เป็น ส.ส.ส่วนใหญ่ ไปร่วมงานสวดศพ<persName>นายวีระ รักความสุข</persName> ที่ จ.สกลนคร ซึ่งจะมีการเผาในวันเสาร์ที่ 29 ส.ค.นี้ ส่วน<persName>นายชวรัตน์</persName> หัวหน้าพรรคก็มีภารกิจ ที่ จ.สุรินทร์</p>
<p>ที่วัดสามพระยา วันเดียวกัน พระธรรมคุณาภรณ์ เจ้าคณะภาค 14 และเจ้าอาวาสวัดสามพระยา กล่าวสัมโมทนียกถาในพิธีเปิดโครงการประชุมรวมพลังพุทธศาสน์ส่งเสริมคุณธรรม ว่า ปัญหาที่เกิดขึ้นในสังคมปัจจุบันบ่งชี้ถึงความ เสื่อมถอยของศีลธรรมและจริยธรรม ซึ่งสาเหตุหลักมาจากผู้ใหญ่ในบ้านเมือง โดยเฉพาะเหตุการณ์ที่เกิดขึ้นในการประชุมรัฐสภา เมื่อวันที่ 26 ส.ค. ซึ่งมีการเอ่ยถึง ของลับที่พ่อแม่ให้มาแจกกับผู้เข้าร่วมประชุม ถือเป็นการกระทำไม่เหมาะสม เนื่องจากรัฐสภาควรเป็นสถานที่รวมของบัณฑิตที่มากด้วยความรู้ ความสามารถ และเปี่ยมด้วยคุณธรรม แต่ทุกวันนี้รัฐสภาเปลี่ยนไปกลายเป็นสถานที่รวมของหลายๆ สิ่งที่คาดไม่ถึงว่าจะเกิดขึ้นได้ โดยเหตุการณ์ดังกล่าวเป็นการชี้ให้เห็นว่า การมีความรู้เพียงอย่างเดียวไม่สามารถแก้ปัญหาได้ แต่จำเป็นต้องมีคุณธรรมประกอบด้วย ที่สำคัญการบริหารบ้านเมืองจะต้องมีหลักธรรมอย่างน้อย 2 ข้อ ได้แก่ หิริ ความละอายต่อบาป และ โอตตัปปะ ความเกรงกลัวต่อบาป</p>
<p>ดังนั้นอยากฝากเด็กและเยาวชนตะหนักว่า เมื่อจะทำอะไร พูดอะไร ขอให้คิดก่อนว่ามันเป็นประโยชน์ต่อส่วนรวมหรือส่วนตัว และถ้าเป็นไปเพื่อประโยชน์ส่วนตัวแล้วไปกระทบต่อคนอื่นเขา มันก็ขัดกับหลักรัฐศาสตร์ที่ว่านักปกครองทั้งหลายจะต้องดูแลผลประโยชน์ของประชาชน</p>
<p><persName>น.ส.เสาวลักษณ์ ม่วงทอง</persName> นักศึกษาชั้น ปวช. 1 โรงเรียนสยามบริหารธุรกิจ กล่าวว่า การที่ ส.ส. แจกของลับในการประชุมรัฐสภาเป็นเรื่องที่ไม่เหมาะสม และเป็นแบบอย่างที่ไม่ดีของเยาวชน ส่วนการที่จะมีการชุมชนของกลุ่มคนเสื้อแดง ในวันที่ 30 ส.ค.นั้น ขอให้ใช้หลักเหตุผล ใช้คำพูดที่สุภาพและต้องไม่ใช้ความรุนแรง ในการต่อสู้ ทางการเมือง</P></body>
</news>
