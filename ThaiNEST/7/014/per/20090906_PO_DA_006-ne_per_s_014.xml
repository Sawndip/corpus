<teiHeader>
<fileDesc>
<titleStmt>
  <title>'พท.'ออกแถลงการณ์หนุนแก้รธน.ปี50  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-06 13:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18601  </bibl>
</sourceDesc>
</fileDesc>
</teiHeader>
<news>
<headline>'พท.'ออกแถลงการณ์หนุนแก้รธน.ปี50</headline>
<lead></lead>
<neck></neck>
<body><p>เมื่อเวลา 10.00 น. วันนี้(6 ก.ย.) ที่พรรคเพื่อไทย <persName>นายปลอดประสพ สุรัสวดี</persName> รองหัวหน้าพรรคเพื่อไทย แถลงข่าวว่าพรรคเพื่อไทยออกแถลงการณ์สนับสนุนแก้รัฐธรรมนูญ เพราะพรรคเห็นว่ารัฐธรรมนูญปี 50 เป็นต้นเหตุหนึ่งของปัญหาความแตกแยก สร้างความเสียหายให้ประเทศ และทำให้เศรษฐกิจของชาติเสียหาย ซึ่งพรรคพิจารณาโดยรอบบครอบถี่ถ้วนแล้วเห็นว่า ถึงเวลาที่จะแก้รัฐธรรมนูญ โดยพรรคขอสนับสนุนการลงชื่อ ส.ส. และ ส.ว. ที่เสนอแก้รัฐธรรมนูญ 6-7 ประเด็น ตามที่คณะกรรมการสมานฉันท์ฯ ได้สรุปผลศึกษาไว้       </p>
<p><persName>นายปลอดประสพ</persName> กล่าวด้วยว่า ในการแก้รัฐธรรมนูญครั้งนี้ <persName>นายอภิสิทธิ์ เวชชาชีวะ</persName> นายกรัฐมนตรี ไม่มีความจำเป็นต้องเรียกประชุมร่วมรัฐสภาแต่อย่างใด เพราะที่ผ่านมาคณะกรรมการสมานฉันท์ฯ ได้สรุปผลศึกษาการแก้รัฐธรรมนูญไว้แล้ว สามารถดำเนินการได้ทันที ซึ่งการเรียกประชุมเป็นเพียงการซื้อเวลาให้ช้าออกไป ส่วนหลังแก้รัฐธรรมนูญเสร็จแล้วจะยุบสภาหรือไม่นั้น ตรงนี้ถือเป็นอำนาจของนายก ฯ ถ้าหากยุบสภา พรรคก็พร้อมเลือกตั้ง เพราะเราเชื่อว่าเสียงประชาชนที่เป็นเสียงสวรรค์จะเลือกใครเข้ามา ขณะที่พรรคประชาธิปัตย์ ซึ่งเป็นรัฐบาลมีอำนาจรัฐอยู่ในมือ จะกลัวอะไรกับการเลือกตั้ง.
</p></body>
</news>
