<teiHeader>
<fileDesc>
<titleStmt>
  <title>โฆษกภท.ชี้แค่ข่าวลือเกาหลา 2 รมต.ปชป.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-11 16:17:07  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189283  </bibl>
</sourceDesc>
</fileDesc>
</teiHeader>
<news>
<headline>โฆษกภท.ชี้แค่ข่าวลือเกาหลา 2 รมต.ปชป.</headline>
<lead>โฆษก พรรคภูมิใจไทย ชี้ แค่ข่าวลือ เกาหลา 2 รัฐมนตรีพรรคประชาธิปัตย์ ยืนยัน ไม่กังวลเรื่องยุบสภา และจะขอเป็นพรรคร่วมรัฐบาลที่ดี</lead>
<neck></neck>
<body><p><persName>นายศุภชัย ใจสมุทร</persName> โฆษกพรรคภูมิใจไทย กล่าวถึงกระแสข่าวที่ระบุว่า พรรคภูมิใจไทย กดดันรัฐบาลให้ปรับคณะรัฐมนตรีในส่วนของ รมช.มหาดไทย และ รมช.พาณิชย์ ว่าเป็นเพียงแค่ข่าวลือเท่านั้น ไม่มีการกดดันใดๆ ยืนยันว่า พรรคภูมิใจไทยยังเป็นพรรคร่วมรัฐบาลที่ดี และหวังว่าพรรคร่วมรัฐบาล จะปฏิบัติกับพรรคภูมิใจไทย ในฐานะที่เป็นมิตรเช่นกัน ส่วนกรณีที่ส.ส.ของบางพรรค ออกมาเคลื่อนไหวนั้น ถือเป็นอารมณ์ส่วนตัวของ ส.ส. เชื่อว่า ไม่ใช่มติของพรรค และเห็นว่าเป็นเรื่องทางพรรคต้องไปทำความเข้าใจกันเอง ทั้งนี้ ไม่รู้สึกกังวลเรื่องการยุบสภา และพร้อมที่จะเป็นพรรคร่วมรัฐบาลที่ดี </p>
<p>นอกจากนี้ <persName>นายศุภชัย</persName> ยังกล่าวถึงการแก้ไขรัฐธรรมนูญ ว่า พรรคภูมิใจไทย ยืนยันว่า ควรจะแก้เฉพาะมาตราที่เป็นปัญหาเฉพาะหน้า 2 ประเด็น คือ มาตรา 190 เรื่องการทำสัญญากับต่างประเทศ ที่ต้องได้รับความเห็นชอบจากสภา และ มาตรา 93-98 เรื่องที่มาของ ส.ส. ให้กลับเป็นเขตเดียว เบอร์เดียว ส่วนประเด็นอื่นที่จะทำให้บ้านเมืองเกิดความวุ่นวาย ก็ไม่ควรที่จะหยิบยกขึ้นมาขณะนี้</p></body>
</news>
