<teiHeader>
<fileDesc>
<titleStmt>
  <title>กองทัพพร้อมรับมือเสื้อแดงชุมนุม 30 ส.ค.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-25 12:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16244  </bibl>
</sourceDesc>
</fileDesc>
</teiHeader>
<news>
<headline>กองทัพพร้อมรับมือเสื้อแดงชุมนุม 30 ส.ค.</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (25 ส.ค.) <persName>พล.อ.จิรเดช คชรัตน์</persName> รองผู้บัญชาการทหารบก ในฐานะได้รับมอบหมายจาก <persName>พล.อ.อนุพงษ์ เผ่าจินดา</persName> ผู้บัญชาการทหารบก ให้ทำหน้าที่ช่วงระหว่างเดินทางไปประชุมผู้บัญชาการทหารบกภาคพื้นเอเชีย-แปซิฟิก ที่ประเทศญี่ปุ่น ยอมรับว่า รัฐบาลได้ประสานให้ทหารเตรียมพร้อมกำลังพลให้ความช่วยเหลือเจ้าหน้าที่ตำรวจ ในการดูแลการชุมนุมของกลุ่มคนเสื้อแดง วันที่ 30 ส.ค.นี้ ส่วนแนวทางการปฏิบัติจะยึดรูปแบบเดียวกับช่วงดูแลความปลอดภัยการจัดประชุมรัฐมนตรีต่างประเทศอาเซียน ที่ จ.ภูเก็ต </p>
<p>ส่วนมีการจัดเตรียมกำลังพลไว้เท่าใดนั้น <persName>พล.อ.จิรเดช</persName> กล่าวว่า คงต้องรอความชัดเจนเรื่องขอบเขตการประกาศใช้ พ.ร.บ.ความมั่นคง จากรัฐบาลก่อน ส่วนกระแสข่าวจะเกิดเหตุรุนแรงช่วงการชุมนุมหรือไม่นั้น เบื้องต้นยังไม่ได้รับรายงานแต่อย่างใด ทั้งนี้ <persName>พล.อ.อนุพงษ์</persName> ไม่มีการฝากอะไรเป็นพิเศษช่วงการชุมนุมของกลุ่มคนเสื้อแดง และทางทหารจะปฏิบัติหน้าที่ตามปกติ.
</p></body>
</news>
