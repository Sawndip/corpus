<teiHeader>
<fileDesc>
<titleStmt>
  <title>รองนายกฯ หารือเลขาฯ กฤษฎีกา ขอทราบแนวทางการประกาศใช้ พ.ร.บ.ความมั่นคง  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010124&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯ หารือเลขาฯ กฤษฎีกา ขอทราบแนวทางการประกาศใช้ พ.ร.บ.ความมั่นคง</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง หารือเลขาธิการคณะกรรมการกฤษฎีกา เพื่อขอทราบแนวทางการประกาศใช้พระราชบัญญัติการรักษาความมั่นคงภายในราชอาณาจักร เพื่อเตรียมพร้อมรับมือการชุมนุมของกลุ่มคนเสื้อแดงอีกครั้ง หลังคาดว่า อาจมีการชุมนุมใหญ่ในวันที่ 19 กันยายนนี้ <persName>นายวัชระ กรรณิการ์</persName> รองโฆษกประจำสำนักนายกรัฐมนตรี เปิดเผยว่า ในการประชุมคณะรัฐมนตรีวันนี้ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ได้ประเมินแนวโน้มการชุมนุมของกลุ่มคนเสื้อแดง โดยคาดว่าใน 1-2 สัปดาห์นี้ จะไม่มีการชุมนุมเกิดขึ้น แต่อาจจะมีการชุมนุมอีกครั้งในวันที่ 19 กันยายน ซึ่งครบรอบ 3 ปีของเหตุการณ์รัฐประหารเมื่อปี 2549 โดยอาจมีเป้าหมายไปสู่การชุมนุมล้มรัฐบาล ดังนั้นจึงได้หารือกับเลขาธิการคณะกรรมการกฤษฎีกา เพื่อหาแนวทางเตรียมการประกาศใช้พระราชบัญญัติการรักษาความมั่นคงภายในราชอาณาจักร พุทธศักราช 2551 อีกครั้ง ทั้งนี้ได้ข้อสรุปว่า หากจะมีการประกาศใช้พระราชบัญญัติดังกล่าวอีกครั้ง ก็จะมีการประชุมคณะรัฐมนตรีแบบเต็มคณะ เพื่อป้องกันไม่ให้เกิดปัญหาการดำเนินการขัดต่อข้อกฎหมาย <persName>นายวัชระ</persName> กล่าวด้วยว่า ที่ประชุมคณะรัฐมนตรีวันนี้ มีมติแต่งตั้ง<persName>นายยุคล ลิ้มแหลมทอง</persName> เป็นปลัดกระทรวงเกษตรและสหกรณ์คนใหม่ ขณะเดียวกันยังได้ต่ออายุการดำรงอยู่ในตำแหน่งเลขาธิการคณะกรรมการพัฒนาการเศรษฐกิจและสังคมแห่งชาติ ให้แก่ <persName>นายอำพน กิตติอำพน</persName> ต่อไปอีก 1 ปี </p></body>
</news>
