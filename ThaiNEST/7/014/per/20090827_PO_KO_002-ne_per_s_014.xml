<teiHeader>
<fileDesc>
<titleStmt>
  <title>ส.ส.ชัยภูมิ เพื่อไทยเชื่อส.ส.ภท.รู้ตัวคนด่าแจกของลับกลางสภา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090827/26089  </bibl>
</sourceDesc>
</fileDesc>
</teiHeader>
<news>
<headline>ส.ส.ชัยภูมิ เพื่อไทยเชื่อส.ส.ภท.รู้ตัวคนด่าแจกของลับกลางสภา</headline>
<lead>ส.ส.ชัยภูมิ พรรคเพื่อไทย ชี้ �<persName>ชัย</persName>� สอบจริยธรรม ส.ส.ภูมิใจไทย แจกของลับ ด่าสัตว์เลื้อยคลานกลางสภา เชื่อ ส.ส.พรรคเดียวกันรู้ตัวคนด่า</lead>
<neck></neck>
<body><p>ที่รัฐสภา <persName>น.พ.ประสิทธิ์ ชัยวิรัตนะ</persName> ส.ส.ชัยภูมิ พรรคเพื่อไทย แถลงว่า ตนได้ยื่นหนังสือต่อ<persName>นายชัย ชิดชอบ</persName> ประธานสภาผู้แทนราษฏร ให้ตรวจสอบจริยธรรมของส.ส.พรรคภูมิใจไทย ที่ได้กล่าวคำหยาบกลางที่ประชุมสภาผู้แทนราษฎรเมื่อวันที่ 26 ส.ค.ที่ผ่านมา ทั้งนี้สืบเนื่องมาจากที่ตนได้ลุกขึ้นหารือต่อที่ประชุมและได้มีการประท้วงประธานสภาฯในเรื่องการถ่ายทอดสดการพิจารณาร่างพ.ร.บ.งบประมาณรายจ่ายประจำปีงบประมาณ 2553 ซึ่งตนได้กล่าวคำเปรียบเปรยว่า ประธานไม่ฟังตน แต่ไม่ใช่คำหยาบหรือไม่สุภาพและได้เกิดการโต้เถียงกันแต่ก็ปรากฏว่ามี ส.ส.พรรคภูมิใจไทยได้กล่าวคำหยาบ 2 ครั้ง โดยแจกของลับหรือของชำร่วย และด่าเป็นสัตว์เลื้อยคลานชนิดหนึ่งที่คนรังเกียจที่สุด โดยตนทราบจากสื่อมวลชนว่า ส.ส.พรรคดังกล่าวได้กล่าวคำหยาบจริง <persName>น.พ.ประสิทธิ์</persName> กล่าว่า เป็นเรื่องที่น่าละอาย ผิดจริยธรรมอย่างแรง หากเทียบกับกรณี<persName>นายการุณ โหสกุล</persName> ส.ส.กทม.พรรคเพื่อไทย ที่มีพฤติกรรมทำร้ายสมาชิก ซึ่งประธานก็ไม่เห็นกับตาแต่ก็ได้ตั้งคณะกรรมการสอบจนถึงที่สุด ดังนั้นเรื่องนี้ประธานจะต้องตั้งกรรมการสอบสวนเอาผิดกับคนที่พูดคำหยาบ ซึ่งต้องถูกประณามแต่ไม่ถึงกับไล่ออก ตนก็อยากรู้ว่าเป็นใครที่พูด ผู้สื่อข่าวถามว่า ได้มีการสอบถามสมาชิกภูมิใจไทยที่นั่งบริเวณเดียวกับที่มีเสียงคำหยาบออกมาว่าเป็นใครหรือไม่ <persName>น.พ.ประสิทธิ์</persName> กล่าวว่า ตนได้สอบถามถึง 4 คน แต่ก็ไม่ใครตอบ อย่างไรก็ตามตนเชื่อว่า สมาชิกพรรคต้องรู้ว่าใครที่พูดออกมา</p></body>
</news>
