<teiHeader>
<fileDesc>
<titleStmt>
  <title>หมอพรทิพย์ท้า"เหลิม"เจอตัวต่อตัว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090903/27115  </bibl>
</sourceDesc>
</fileDesc>
</teiHeader>
<news>
<headline><persName>หมอพรทิพย์</persName>ท้า"<persName>เหลิม</persName>"เจอตัวต่อตัว</headline>
<lead></lead>
<neck></neck>
<body><p><persName>พญ.คุณหญิงพรทิพย์ โรจนสุนันท์</persName> ผู้อำนวยการสถาบันนิติวิทยาศาสตร์ กล่าวตอบโต้กรณีที่ <persName>ร.ต.อ.เฉลิม อยู่บำรุง</persName> ประธานส.ส.พรรคเพื่อไทย กล่าวพาดพิงในการประชุมสภา กรณีคลิปเสียงนายกรัฐมนตรี ว่า คำพูดของคนสะท้อนสติปัญญาของตัวเอง เพิ่งรู้ว่าคนเรียนปริญญาเอกพูดได้แค่นี้ มีคนมาบอกเรื่องนี้หลายครั้งแล้ว พอได้ยินก็หัวเราะ และรู้สึกเฉยๆ หากเป็นคนที่มีความเจริญแล้วต้องกลัวอะไรที่จะพูดต่อหน้า ไม่ใช่มาพูดลับหลัง ทำให้เสียหายอย่างนี้ อย่างไรก็ตามคงไม่ฟ้องกลับ เพราะกรรมใดใครก่อ ก็ได้อย่างนั้น
</p>
<p>“อยากให้มาเจอตัวต่อตัวหน่อย ดูซิว่าจะกล้าพูดไหม หมอรู้ดีว่านิติวิทยาศาสตร์มีอำนาจหน้าที่แค่ไหน แล้ว ร.ต.อ.เฉลิมไม่รู้เลยหรือว่าความจริงแล้วนิติวิทยาศาสตร์ทำได้หมด หากมีใครร้องขอ และเรื่องนี้ทางสำนักนายกฯเป็นคนร้องขอมา แล้วเราทำไมจะไม่ทำ พูดแค่นี้ ร.ต.อ.เฉลิม คงเข้าใจนะ” <persName>พญ.คุณหญิงพรทิพย์</persName>กล่าว</p></body>
</news>
