<teiHeader>
<fileDesc>
<titleStmt>
  <title>ตร.สั่งห้ามม็อบชุมนุม3แห่งอย่างเด็ดขาด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 10:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16802  </bibl>
</sourceDesc>
</fileDesc>
</teiHeader>
<news>
<headline>ตร.สั่งห้ามม็อบชุมนุม3แห่งอย่างเด็ดขาด</headline>
<lead></lead>
<neck></neck>
<body><p>ที่ บช.น. ผู้สื่อข่าวรายงานว่า วันนี้ (28 ส.ค.) <persName>พล.ต.ต.ภาณุ เกิดลาภผล</persName> รอง ผบช.น.รับผิดชอบงานจราจร กล่าวถึงการจัดอำนวยความสะดวกการจราจรในช่วงวันเสาร์ – อาทิตย์ นี้ซึ่งมีการนัดชุมนุมของ นปช. ว่า กำลังพลตำรวจที่มาปฏิบัติหน้าที่จะแบ่งเป็นกลุ่มๆ รถที่ขนกำลังพลมาจะให้จอดเป็นที่เป็นทางไม่กรีดขวางการจราจร ส่วนฝ่ายผู้ชุมนุมที่เดินทางมากันจะไม่มีการจัดอำนวยความสะดวกใดๆ ต้องระวังรถและทรัพย์สินของท่านเอง แรกเริ่มเราจะแนะนำให้ใช้พื้นที่ฟุตบาทเป็นหลัก ถ้าเต็มพื้นที่ก็ปรับไปตามสภาพขึ้นอยู่กับปริมาณคนที่มาร่วมชุมนุมในวันดังกล่าว ตำรวจเรามีการเตรียมการไว้ส่งหนึ่งแล้ว ส่วนถนนโดยรอบทำเนียบฯ มีการห้ามจอดอยู่แล้วคือถนนกรุงเกษม จะใช้กำลัง กก.1 บก.จร. เป็นหลักในการอำนวยการจราจรโดยรอบ ร่วมกับกำลังตำรวจจราจรในพื้นที่ สำหรับผู้ชุมนุมที่เดินทางด้วยรถบัสและรถตู้ จะต้องไปจอดที่ถนนกำแพงเพชร 7หรือโลเคิ้ลโร้ด ถนนบริเวณโดยรอบลานพระรูปและทำเนียบฯ ห้ามจอดเด็ดขาด</p>
<p>รอง ผบช.น. กล่าวต่อ ตามที่สำนักพระราชวังเคยมีประกาศติดตั้งไว้ที่พระรูปทรงม้า ว่า ลานพระราชวังดุสิต เป็นเขตพระราชฐาน การใช้ลานพระรูปฯ ดำเนินกิจกรรมใดก็ตามจะต้องขออนุญาตสำนักพระราชวังก่อน ซึ่งเมื่อเช้าที่ผ่านมาได้เก็บป้ายประกาศไปแล้ว แต่ไม่ใช่เป็นการอนุญาตให้ชุมนุมได้ ส่วนการใช้เครื่องกระจายเสียงก็ต้องขออนุญาตสำนักงานเขต แต่ในระหว่างวันที่ 29 ส.ค.- 1 ก.ย. มีประกาศใช้ พ.ร.บ.ความมั่นคงฯ กอ.รมน.จะเป็นแม่งานหลักในการรับผิดชอบดูแล ตำรวจเป็นผู้ช่วย เป็นการประกอบกำลังร่วมกัน จะฟังคำสั่งทหารเป็นหลักเฉพาะในเขตพระนครเป็นหลัก ส่วนเขตอื่นๆ ต่อเนื่อง เช่น เขตป้อมปราบฯ ตำรวจโดย ผบช.น. จะมีหน้าที่ดูแลรับผิดชอบ</p>
<p><persName>พล.ต.ต.ภาณุ</persName> กล่าวอีก ที่หารือกันกำหนดสถานที่ห้ามผู้ชุมนุมไปเด็ดขาด ประกอบด้วย ทำเนียบรัฐบาล สภา และ สวนจิตรลดา กิจกรรมการชุมนุมของ นปช.วันที่ 30 ส.ค.นี้เราเป็นห่วงคือการเคลื่อนขบวน จะไปสถานที่ดังกล่าวไม่ได้เด็ดขาด ถนนที่ห้ามเข้าไปคือ ถนนนครปฐม ถนนลูกหลวง จะเข้าได้จริงๆ คือในส่วนของสะพานชมัยฯ มาแยกสวนมิกสกวัน  แยกสวนมิกฯ ไป แยก จปร. ที่จะสงวนในช่องคู่ขนาน วันนี้ กอ.รมน.อาจจะมีประกาศห้ามเข้าถนนนครปฐม ถนนลูกหลวง ถนนคู่ขนานหลังทำเนียบฯ.</p></body>
</news>
