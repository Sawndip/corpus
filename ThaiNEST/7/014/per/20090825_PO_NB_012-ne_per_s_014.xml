<teiHeader>
<fileDesc>
<titleStmt>
  <title>โฆษกพท.เรียกร้องให้นายกฯ ตรวจสอบการเบิกจ่ายงบลับ 80 ล้านบาทของ พล.ต.อ.ปทีป ตันประเสริฐ สมัย รรท.ผบ.ตร.  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250085&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษกพท.เรียกร้องให้นายกฯ ตรวจสอบการเบิกจ่ายงบลับ 80 ล้านบาทของ <persName>พล.ต.อ.ปทีป ตันประเสริฐ</persName> สมัย รรท.ผบ.ตร.</headline>
<lead></lead>
<neck></neck>
<body><p>โฆษกพรรคเพื่อไทย เรียกร้องให้นายกรัฐมนตรี ตรวจสอบการเบิกจ่ายงบลับ 80 ล้านบาทของ <persName>พล.ต.อ.ปทีป ตันประเสริฐ</persName> สมัยรักษาราชการแทน เพื่อนำมาประกอบการพิจารณาขึ้นเป็นผู้บัญชาการตำรวจแห่งชาติคนใหม่ <persName>นายพร้อมพงศ์ นพฤทธิ์</persName> โฆษกพรรคเพื่อไทย เรียกร้องให้<persName>นายอภิสิทธิ์ เวชชาชีวะ</persName> นายกรัฐมนตรี และ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ เร่งตรวจสอบเรื่องการเบิกจ่ายงบลับ จำนวน 80 ล้านบาทของสำนักงานตำรวจแห่งชาติ ที่<persName>พล.ต.อ.ปทีป ตันประเสิรฐ</persName> จเรตำรวจแห่งชาติ เบิกจ่ายเมื่อครั้งรักษาราชการแทนผู้บัญชาการตำรวจแห่งชาติ ว่าเป็นไปอย่างถูกต้องหรือไม่ พร้อมนำข้อมูลดังกล่าวไปประกอบกับการเสนอชื่อผู้บัญชาการตำรวจแห่งชาติคนใหม่ ในที่ประชุมคณะกรรมการนโยบายตำรวจแห่งชาติ หรือ ก.ต.ช.ด้วย โฆษกพรรคเพื่อไทย ยังฝากถึง ก.ต.ช. ในการคัดสรรบุคคลที่จะขึ้นเป็นผู้บัญชาการตำรวจแห่งชาติคนใหม่ ต้องคัดเลือกบุคคลที่มีคุณธรรม จริยธรรม และยึดกฎหมายเป็นหลักในการคัดเลือกคนที่ดีที่สุด เพื่อให้มีประสิทธิภาพในการบริหารองค์กร ดูแลความเป็นอยู่ของประชาชน และไม่ทำงานภายใต้การกดดันจากกลุ่มใดกลุ่มหนึ่ง</p></body>
</news>
