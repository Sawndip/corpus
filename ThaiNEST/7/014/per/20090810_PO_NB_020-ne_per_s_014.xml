<teiHeader>
<fileDesc>
<titleStmt>
  <title>สรุปจำนวนผู้สมัครรับเลือกตั้งซ่อม ส.ส.เขต 1 สุราษฎร์ธานี มี 2 คน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100228&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>สรุปจำนวนผู้สมัครรับเลือกตั้งซ่อม ส.ส.เขต 1 สุราษฎร์ธานี มี 2 คน</headline>
<lead></lead>
<neck></neck>
<body><p>สรุปจำนวนผู้สมัครรับเลือกตั้งซ่อม ส.ส.เขต 1 สุราษฎร์ธานี มี 2 คน เตรียมจัดเลือกตั้งล่วงหน้า 22 – 23 สิงหาคมนี้ <persName>นายธงชัย วรรธนะพิศิษฐ์</persName> ผู้อำนวยการการเลือกตั้งประจำจังหวัดสุราษฎร์ธานี เปิดเผยว่า การรับสมัครผู้สมัครรับเลือกตั้ง ส.ส.สุราษฎร์ธานี เขต 1 แทนตำแหน่งที่ว่าง ระหว่างวันที่ 5 – 9 สิงหาคม ที่ผ่านมา ปรากฏว่า มีผู้สมัคร 2 คน คือ <persName>นายธานี เทือกสุบรรณ</persName> จากพรรคประชาธิปัตย์ ได้หมายเลขประจำผู้สมัคร หมายเลข 1 และ <persName>นายสมพล วิชัยดิษฐ</persName> จากพรรคเพื่อไทย ได้หมายเลขประจำตัวผู้สมัคร หมายเลข 2 ซึ่งขณะนี้ กรรมการการเลือกตั้งประจำจังหวัดอยู่ระหว่างตรวจสอบคุณสมบัติของผู้สมัครทั้ง 2 คน สำหรับวันเวลาลงคะแนนเลือกตั้งล่วงหน้าก่อนวันเลือกตั้ง กำหนดไว้ระหว่างวันที่ 22 – 23 สิงหาคมนี้ ซึ่งในเขตเลือกตั้งที่ 1 มีด้วยกัน 7 อำเภอ แต่ละอำเภอจะประกาศสถานที่เลือกตั้งล่วงหน้ากลางให้ประชาชนผู้มีสิทธิ์เลือกตั้งได้ทราบต่อไป ส่วนวันเลือกตั้งจริงกำหนดในวันอาทิตย์ที่ 30 สิงหาคม 2552</p></body>
</news>
