<teiHeader>
<fileDesc>
<titleStmt>
  <title>เอแบคโพลล์ เผย ประชาชนหนุน "พล.ต.อ.ปทีป" เป็น ผบ.ตร.คนใหม่  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230024&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เอแบคโพลล์ เผย ประชาชนหนุน "<persName>พล.ต.อ.ปทีป</persName>" เป็น ผบ.ตร.คนใหม่</headline>
<lead></lead>
<neck></neck>
<body><p>เอแบคโพลล์ เผยผลสำรวจประชาชนสนับสนุน <persName>พล.ต.อ.ปทีป ตันประเสริฐ</persName> เป็นผู้บัญชาการตำรวจแห่งชาติ คนใหม่ ขณะที่ <persName>พ.ต.ท.ทักษิณ ชินวัตร</persName> กำลังได้รับความนิยมจากประชาชนสูงกว่า <persName>นายอภิสิทธิ์ เวชชาชีวะ</persName> <persName>นายนพดล กรรณิกา</persName> ผู้อำนวยการสำนักวิจัยเอแบคโพลล์ มหาวิทยาลัยอัสสัมชัญ เปิดเผยผลวิจัย “เอเบคเรียลไทม์โพลล์” เรื่อง ปัญหาการแต่งตั้งผู้บัญชาการตำรวจแห่งชาติคนใหม่ กับภาวะความเป็นผู้นำและความนิยมของสาธารณชนต่อ <persName>นายอภิสิทธิ์ เวชชาชีวะ</persName> นายกรัฐมนตรี และ <persName>พ.ต.ท.ทักษิณ ชินวัตร</persName> อดีตนายกรัฐมนตรี กรณีศึกษาประชาชนที่มีอายุ 18 ปีขึ้นไปใน 17 จังหวัดของประเทศ จำนวน 1,208 ครัวเรือน สำรวจระหว่างวันที่ 21-22 สิงหาคม 2552 พบว่า ประชาชนส่วนใหญ่ ร้อยละ 67.6 มองว่า ข่าวปัญหาการแต่งตั้งผู้บัญชาการตำรวจแห่งชาติคนใหม่ เป็นการแย่งชิงอำนาจและความได้เปรียบทางการเมือง โดย ร้อยละ 92.3 คิดว่า สิ่งที่จะเกิดขึ้นหลังการแต่งตั้งผู้บัญชาการตำรวจแห่งชาติคนใหม่ คือ ปัญหาต่างๆ ในองค์กรตำรวจจะยังคงมีมากเหมือนเดิม ส่วน ร้อยละ 92.2 คิดว่าปัญหาการซื้อขายตำแหน่งจะยังมีเหมือนเดิม อย่างไรก็ตาม ผลสำรวจระบุว่า ผู้ที่ประชาชนสนับสนุนให้เป็นผู้บัญชาการตำรวจแห่งชาติ คนใหม่ มากที่สุด อันดับหนึ่ง หรือร้อยละ 62.8 ระบุว่าเป็น <persName>พล.ต.อ.ปทีป ตันประเสริฐ</persName> รองลงมา ร้อยละ 47.6 ระบุ <persName>พล.ต.อ.จุมพล มั่นหมาย</persName> และ ร้อยละ 45.4 ระบุ <persName>พล.ต.อ.จงรัก จุฑานนท์</persName> ส่วนกรณีการวิเคราะห์ค่าคะแนนด้านความเป็นผู้นำโดยภาพรวม จากคะแนนเต็ม 100 คะแนน ระหว่าง <persName>นายอภิสิทธิ์ เวชชาชีวะ</persName> นายกรัฐมนตรี กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี พบว่า <persName>นายอภิสิทธิ์</persName> ได้ 49.38 คะแนน ส่วน <persName>พ.ต.ท.ทักษิณ</persName> ได้ 54.41 คะแนน เช่นเดียวกับความนิยมของประชาชนต่อนักการเมืองทั้งสอง พบว่า <persName>พ.ต.ท.ทักษิณ</persName> กำลังได้รับความนิยมสูงกว่า<persName>นายอภิสิทธิ์</persName> คือร้อยละ 43.6 ต่อ ร้อยละ 39.8 ตามลำดับ ขณะที่ ความในใจที่ประชาชนฝากเตือนรัฐบาลชุดปัจจุบัน ส่วนใหญ่ ร้อยละ 79.9 ระบุว่า ก่อนจะรณรงค์ให้คนไทยสามัคคีกัน รัฐบาลต้องเป็นตัวอย่างทำให้ดูก่อน ขณะที่ ร้อยละ 77.4 ระบุว่า นักการเมืองอย่ามัวแต่ทะเลาะกัน </p></body>
</news>
