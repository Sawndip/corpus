<teiHeader>
<fileDesc>
<titleStmt>
  <title>ที่ประชุมสภาฯ ผ่านมาตรา 4 งบประมาณรายจ่ายประจำปี 53  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270285&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ที่ประชุมสภาฯ ผ่านมาตรา 4 งบประมาณรายจ่ายประจำปี 53</headline>
<lead></lead>
<neck></neck>
<body><p>ที่ประชุมสภาผู้แทนราษฎร มีมติเห็นชอบผ่านมาตรา 4 งบประมาณรายจ่ายประจำปีงบประมาณ 2553 โดยให้คงไว้ตามร่างเดิม ไม่มีการลงมติแต่อย่างใด การประชุมสภาผู้แทนราษฎร สมัยสามัญนิติบัญญัติวาระพิเศษเพื่อพิจารณาร่างพระราชบัญญัติงบประมาณรายจ่ายประจำปีงบประมาณ 2553 ในมาตรา 4 เพื่อพิจารณางบประมาณรายจ่ายงบกลางในความควบคุมของกระทรวงการคลังและสำนักงบประมาณ โดยมีวงเงินงบประมาณ 215,006,835,200 ล้านบาท มี <persName>นายสามารถ แก้วมีชัย</persName> ทำหน้าที่เป็นประธานในที่ประชุม เป็นไปด้วยความราบรื่น ซึ่งมีการพิจารณาประมาณหนึ่งชั่วโมงเท่านั้นที่ประชุมจึงได้เห็นชอบโดยให้คงไว้ในร่างเดิม โดยไม่มีการลงมติแต่อย่างใด ขณะเดียวกัน <persName>นายอภิสิทธิ์ เวชชาชีวะ</persName> นายกรัฐมนตรี ได้ลุกขึ้นชี้แจงถึงการตั้งเงินสำรองจ่ายเพื่อกรณีฉุกเฉินหรือจำเป็นว่าในปีนี้มีจำนวนลดลง ส่วนที่ตนเองเคยไปพูดที่จังหวัดบุรีรัมย์นั้นยืนยันไม่มีการกล่าวถึงเรื่องงบกลางแต่อย่างใดแต่เป็นการทำความเข้าใจเกี่ยวกับแผนปฏิบัติการไทยเข้มแข็ง 2555 ให้กับประชาชน ซึ่งมีการดำเนินการในส่วนนี้ทุกจังหวัด </p></body>
</news>
