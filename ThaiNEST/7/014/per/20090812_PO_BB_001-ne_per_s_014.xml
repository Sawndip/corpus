<teiHeader>
<fileDesc>
<titleStmt>
  <title>สมชาย-พงศ์เทพไม่เชื่อ 4 ล้านชื่อค้านฎีกาของจริง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/12/news_29275589.php?news_id=29275589  </bibl>
</sourceDesc>
</fileDesc>
</teiHeader>
<news>
<headline><persName>สมชาย</persName>-<persName>พงศ์เทพ</persName>ไม่เชื่อ 4 ล้านชื่อค้านฎีกาของจริง</headline>
<lead>“<persName>สมชาย วงศ์สวัสดิ์</persName>-<persName>พงศ์เทพ”</persName> เย้ย 4 ล้านชื่อค้านฎีกาช่วย “<persName>ทักษิณ</persName>” ไม่รู้ของจริงหรือเปล่า ด้าน “มท.2” โชว์ตัวเลขประชาชนลงชื่อต้านพุ่ง 5 ล้านแล้ว ระบุเก็บไว้เป็นหลักฐานใช้ยันกลุ่มเสื้อแดง ไม่นำยื่นค้านฎีกาประกบ ขณะที่ “กลุ่ม 40 ส.ว.” เย้ย 5 ล้านชื่อถวายฎีกาเป็นของปลอม หนุนแจ้งจับแกนนำเสื้อแดง ส่วน “เพื่อไทย” แจ้งจับ “<persName>ชวรัตน์</persName>” แล้ว</lead>
<neck></neck>
<body><p>พรรคเพื่อไทยได้จัดพิธีทำบุญตักบาตรมหากุศลถวายแด่ สมเด็จพระนางเจ้าฯ พระบรมราชินีนาถ ที่บริเวณสวนลุมพินี เช้าวานนี้ (11 ส.ค.) โดยมีอดีตกรรมการบริหารพรรคไทยรักไทย และแกนนำพรรคเพื่อไทย เข้าร่วม <persName>นายสมชาย วงศ์สวัสดิ์</persName> อดีตนายกรัฐมนตรี เปิดเผยว่า ได้มีการพูดคุยกับ <persName>พ.ต.ท.ทักษิณ ชินวัตร</persName> ถึงชีวิตความเป็นอยู่ ที่แม้ว่าสุขสบายดี แต่มีความทุกข์ทางใจ คิดถึงบ้าน อยากกลับบ้าน</p>
<p>ส่วนที่มีประชาชนร่วมลงชื่อคัดค้านการยื่นถวายฎีกาของกลุ่มคนเสื้อแดงถึง 4 ล้านคน และอาจจะเพิ่มขึ้นถึง 6 ล้านคนนั้น <persName>นายสมชาย</persName> กล่าวว่า ตัวเลขดังกล่าวจะจริงหรือไม่นั้นไม่รู้ แต่ก็ไม่รู้สึกหนักใจ เพราะเรื่องการยื่นถวายฎีกาไม่ใช่เรื่องของใครคนใดคนหนึ่งทำ แต่เป็นการกระทำของคนทั้งประเทศ หากจะคัดค้านก็สามารถทำได้</p>
<p>“<persName>พงศ์เทพ</persName>”ชี้ค้านถวายฎีกาผิดปกติ</p>
<p><persName>นายพงศ์เทพ เทพกาญจนา</persName> โฆษกส่วนตัว <persName>พ.ต.ท.ทักษิณ ชินวัตร</persName> อดีตนายกรัฐมนตรี กล่าวว่า การคัดค้านถวายฎีกาที่เกิดขึ้นเป็นเรื่องผิดปกติ ทำให้เกิดความวุ่นวาย ยุ่งยาก สำหรับคนที่คัดค้านนั้นจะเห็นได้ว่ามีกลุ่มบุคคลช่วยทำให้เกิดกระแส และมีความพยายามจะสร้างประเด็นขึ้นมา ทั้งๆ ที่ใครใคร่ถวายฎีกานั้นถือเป็นเรื่องปกติ การพยายามสร้างประเด็นขึ้นมาจะยิ่งทำให้เกิดความไม่ปรองดอง เช่น ในสมัยรัฐบาล <persName>พ.ต.ท.ทักษิณ</persName> เคยมีการยื่นถวายฎีกาหลายครั้งจากคนหลายกลุ่ม แต่ก็ไม่เคยมีการคัดค้านเกิดขึ้น
ส่วนจำนวนผู้คัดค้านการยื่นถวายฎีกา 4 ล้านรายชื่อ และอาจเพิ่มถึง 6 ล้านรายชื่อนั้น <persName>นายพงศ์เทพ</persName> กล่าวว่า คนคัดค้านมีจำนวนเท่าไรไม่ใช่ประเด็น เพราะประเด็นคือคนทุกคนมีสิทธิที่จะยื่นถวายฎีกาได้ ส่วนตัวเลขจะสูงหรือไม่นั้นไม่เกี่ยวกันเลย เป็นคนละเรื่องกัน</p>
<p><persName>นายพงศ์เทพ</persName> กล่าวว่า เมื่อมีการยื่นถวายฎีกาไปแล้ว หากสำนักราชเลขาธิการติดใจหรือสงสัยข้องใจ ก็จะส่งเรื่องมาที่กระทรวงยุติธรรม ซึ่งรัฐมนตรีว่าการกระทรวงยุติธรรมมีหน้าที่ให้ความเห็นตามที่มีการซักถามมา แต่นั่นไม่ใช่ที่สุด เพราะทั้งหมดจะขึ้นอยู่กับพระบรมราชวินิจฉัย</p>
<p>เพื่อไทยแจ้งจับ“รมว.มหาดไทย”</p>
<p><persName>นายพร้อมพงศ์ นพฤทธิ์</persName> โฆษกพรรคเพื่อไทย พร้อมทนายความและผู้สนับสนุนประมาณ 50 คน นำหลักฐานเข้าแจ้งความต่อพนักงานสอบสวนกองปราบปราม ให้ดำเนินคดีกับ<persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย <persName>นายบุญจง วงศ์ไตรรัตน์</persName> รัฐมนตรีช่วยว่าการกระทรวงมหาดไทย และ<persName>นายวิชัย ศรีขวัญ</persName> ปลัดกระทรวงมหาดไทย ฐานหมิ่นพระบรมเดชานุภาพ ตามประมวลกฎหมายอาญา มาตรา 112 กรณีที่บุคคลทั้งสามออกหนังสือถึงผู้ว่าราชการจังหวัด นายอำเภอ กำนัน และผู้ใหญ่บ้านทั่วประเทศ </p>
<p>ตั้งโต๊ะคัดค้านการลงชื่อถวายฎีกา</p>
<p><persName>นายพร้อมพงศ์</persName> ยืนยันว่า ไม่มีกฎหมายใดให้อำนาจกระทรวงมหาดไทยสั่งการห้ามประชาชนร่วมลงชื่อคัดค้าน ซึ่งการเข้าแจ้งความครั้งนี้นำหลักฐานเป็นหนังสือคำสั่งลงนามโดย<persName>นายชวรัตน์</persName>และ<persName>นายวิชัย</persName> มอบให้พนักงานสอบสวนดำเนินคดี มั่นใจถึงแม้จะมีการตั้งโต๊ะลงชื่อคัดค้านจะไม่ทำให้ผู้ร่วมลงชื่อถวายฎีกาลดลงจนไม่ถึง 1 ล้านคน</p>
<p>“<persName>บุญจง</persName>”ลั่นได้ชื่อค้านฎีกาแล้ว5ล้าน</p>
<p><persName>นายบุญจง วงศ์ไตรรัตน์</persName> กล่าวถึงการตั้งโต๊ะให้ประชาชนลงชื่อถอนและค้านการถวายฎีกาของกลุ่มเสื้อแดง ว่า ขณะนี้ได้รายชื่อทั้งหมด 5 ล้านคนแล้ว และจะให้จังหวัดรวบรวมรายชื่อส่งมาที่กระทรวงมหาดไทย โดยกระทรวงจะไม่นำรายชื่อดังกล่าวไปทำอะไรที่ผิดกฎหมาย สำหรับเอกสารที่ให้ลงชื่อนั้น จะมีการระบุชื่อ-นามสกุล ที่อยู่ เลขบัตรประชาชน 13 หลัก พร้อมลายเซ็นผู้ลงชื่อ</p>
<p><persName>นายบุญจง</persName> กล่าวว่า จะให้กำนัน ผู้ใหญ่บ้าน ทำความเข้าใจกับประชาชนไปเรื่อยๆ เพราะเป็นประโยชน์กับประชาชน โดยจะไม่กำหนดว่าจะสิ้นสุดการลงชื่อเมื่อใด แต่จะทำไปจนกว่าประชาชนจะหยุดลงชื่อ
“เมื่อได้รายชื่อมาแล้ว จะสรุปว่ามีจำนวนประชาชนที่คัดค้านเท่าไร ซึ่งจะประเมินได้ว่าประชาชนเข้าใจและรู้ว่ากฎหมายเป็นเช่นไร โดยจะเก็บรายชื่อคัดค้านไว้เพื่อให้ประชาชนรู้และเข้าใจว่าการอภัยโทษที่ถูกต้องเป็นเช่นใดต่อไป”</p>
<p>40ส.ว.หนุนแจ้งจับแกนนำเสื้อแดง</p>
<p><persName>นายสมชาย แสวงการ</persName> ส.ว.สรรหา กล่าวถึงกรณีกลุ่มคนเสื้อแดงรวบรวมรายชื่อประชาชนยื่นถวายฎีกาขอพระราชทานอภัยโทษให้แก่ <persName>พ.ต.ท.ทักษิณ ชินวัตร</persName> อดีตนายกรัฐมนตรี ในวันที่ 17 ส.ค.นี้ ว่า อยากให้สื่อและประชาชนได้ติดตามว่ากลุ่มคนที่อ้างว่ามีถึง 5 ล้านรายชื่อ ที่เตรียมถวายฎีกาว่ามีอยู่จริงหรือไม่ เพราะคนเหล่านี้ใจจริงแล้วไม่ได้หวังถวายฎีกาเพื่อขออภัยโทษ แต่หวังต้องการตีกินทางการเมือง</p>
<p>และที่สำคัญต้องการใช้สื่อทั้งในและต่างประเทศเผยแพร่ไปทั่วโลก เพื่อเป็นการประณามประเทศไทย รวมทั้งทำให้คนทั่วโลกไม่เข้าใจสถาบัน ทั้งนี้ เห็นด้วยที่ขณะนี้มีการดาวน์โหลดแบบฟอร์มเพื่อต่อต้านการถวายฎีกาของกลุ่มคนเสื้อแดง ซึ่งอยากให้มีการแจ้งความทั่วประเทศแก่ผู้ก่อการด้วย</p>
<p>ขณะที่ <persName>น.ส.รสนา โตสิตระกูล</persName> ส.ว.กทม. กล่าวว่า การรวบรวมรายชื่อถวายฎีกาที่ใช้เวลาเพียง 1 เดือน ทำไม่ได้อย่างแน่นอน คงเป็นเพียงราคาคุย เป็นแค่เกมหาเรื่องเพื่อยึดพื้นที่สื่อ และอดสงสัยไม่ได้ว่ามีการลอกรายชื่อแทนกันหรือไม่ ซึ่งทั้งสื่อ ประชาชน และผู้ที่เกี่ยวข้องควรจะไปสอบถามที่กรมทะเบียนราษฎร มีบุคคลที่ร่วมลงรายชื่อมีอยู่จริงหรือไม่</p></body>
</news>
