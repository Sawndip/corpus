<teiHeader>
<fileDesc>
<titleStmt>
  <title>ปชป.วอน พท.หยุดแพร่คลิปเสียง'มาร์ค'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 14:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17402  </bibl>
</sourceDesc>
</fileDesc>
</teiHeader>
<news>
<headline>ปชป.วอน พท.หยุดแพร่คลิปเสียง'<persName>มาร์ค</persName>'</headline>
<lead></lead>
<neck></neck>
<body><p>เมื่อเวลา 11.30 น. วันนี้(31 ส.ค.) ที่รัฐสภา <persName>นพ.บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงการเผยแพร่คลิปเสียงของ<persName>นายอภิสิทธิ์ เวชชาชีวะ</persName> นายกรัฐมนตรี ที่ถูกตัดต่อ ว่า จากกรณีที่ฝ่ายค้านระบุว่าไม่เกี่ยวข้องกับคลิปดังกล่าวนั้น พรรคได้ตรวจสอบเบื้องต้นพบว่า เริ่มมีการเผยแพร่คลิปดังกล่าวไปยังกลุ่มบุคคลต่างๆในวันที่ 21 ส.ค. ที่ผ่านมา และส่งต่อมาเรื่อยๆจนถึงวันที่ 26 ส.ค. อีกทั้งยังได้ถูกส่งต่อมาให้เจ้าหน้าที่พรรคเพื่อไทยแล้วส่งต่อถึงสื่อมวลชนประจำพรรคเพื่อไทย ทั้งนี้ ในเวลา 01.00 น.ของวันที่ 31 ส.ค.ที่ผ่านมา ยังพบว่ามีการเผยแพร่คลิปเสียงนี้ผ่านทางสถานีโทรทัศน์ช่องหนึ่ง และเว็บไซต์ของคนกลุ่มหนึ่ง นอกจากนี้ ตั้งแต่วันที่ 21-28 ส.ค.ที่ผ่านมา พบว่ามีเริ่มแจกวีซีดีบันทึกคลิปเสียงดังกล่าวแก่ประชาชน ซึ่งสอดคล้องกับการที่ ส.ส.พรรคเพื่อไทย พยายามให้มีการเผยแพร่คลิปเสียงของนายกรัฐมนตรี ในระหว่างการประชุมสภาผู้แทนราษฎรเพื่อพิจารณาร่าง พ.ร.บ.งบประมาณรายจ่ายประจำปีงบประมาณ 2553</p>
<p>โฆษกพรรคประชาธิปัตย์ กล่าวอีกว่า พรรคประชาธิปัตย์มีความกังวลต่อการทำงานของฝ่ายค้านที่พยายามไม่สร้างความสมานฉันท์ในบ้านเมือง ซึ่งอาจเป็นอุปสรรคสำคัญต่อการบริหารประเทศของรัฐบาล ถ้าฝ่ายค้านกระทำสิ่งใด ก็ต้องออกมายอมรับต่อการกระทำดังกล่าว และอย่าพยายามนำคลิปเสียงของ<persName>นายอภิสิทธิ์</persName>มาสร้างความสับสนให้กับประชาชน.
</p></body>
</news>
