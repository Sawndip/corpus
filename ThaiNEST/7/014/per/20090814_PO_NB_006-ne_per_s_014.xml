<teiHeader>
<fileDesc>
<titleStmt>
  <title>"พล.ต.อ.วิเชียร" ตั้ง "พล.ต.อ.ปทีป" ดูแลคณะทำงานโครงสร้าง สตช.  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140048&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>พล.ต.อ.วิเชียร</persName>" ตั้ง "<persName>พล.ต.อ.ปทีป</persName>" ดูแลคณะทำงานโครงสร้าง สตช.</headline>
<lead></lead>
<neck></neck>
<body><p>รักษาราชการแทนผู้บัญชาการตำรวจ แต่งตั้ง รองผู้บัญชาการตำรวจแห่งชาติ ดูแลคณะทำงานโครงสร้างสำนักงานตำรวจแห่งชาติ (สตช.) เพื่อตรวจสอบความถูกต้องก่อนนำเข้าสู่การพิจารณาของคณะกรรมการระดับ รองผู้บัญชาการตำรวจแห่งชาติ <persName>พล.ต.อ.วิเชียร พจน์โพธิ์ศรี</persName> รักษาราชการแทนผู้บัญชาการตำรวจ เปิดเผยถึงการจัดทำโครงสร้างสำนักงานตำรวจแห่งชาติ (สตช.) และบัญชีรายชื่อแต่งตั้งโยกย้ายนายตำรวจหลังจากประกาศใช้โครงสร้างสำนักงานตำรวจแห่งชาติ ใหม่ ในวันที่ 7 ก.ย.นี้ ว่า จะมีการจัดตั้งคณะทำงานขึ้นเพื่อมาพิจารณา โดยมี <persName>พล.ต.อ.ปทีป ตันประเสิรฐ</persName> รองผู้บัญชาการตำรวจแห่งชาติ เป็นหัวหน้าคณะทำงาน เพื่อตรวจสอบความถูกต้องเหมาะสม หรือระเบียบกฎเกณฑ์ต่างๆ และนำเข้าสู่การพิจารณาของคณะกรรมการระดับ รองผู้บัญชาการตำรวจแห่งชาติ ขึ้นไป ส่วนที่เป็นข้อยกเว้นที่ต้องนำเข้าสู่การพิจารณาของคณะกรรมการข้าราชการตำรวจ (ก.ตร.) จะมีการพิจารณาอีกครั้ง ซึ่ง <persName>พล.ต.อ.ปทีป</persName> จะทำหน้าที่เหมือนฝ่ายอำนวยการจัดวางกำลังพลในโครงสร้างใหม่ โดยเฉพาะตำ แหน่ง รองผู้บังคับการที่ตนเองจะเข้าไปดูแลด้วย ส่วนการจัดทำรายชื่อจำเป็นต้องให้แล้วเสร็จในระหว่างการรักษาราชการแทนผู้บัญชาการตำรวจ หรือไม่นั้น <persName>พล.ต.อ.วิเชียร</persName> กล่าวว่า ไม่จำเป็น แต่ต้องทำให้เสร็จก่อนวันที่ 7 ก.ย.ที่จะมีการประกาศใช้โครงสร้างใหม่ ซึ่งตนเองจะรักษาการแทนผู้บัญชาการตำรวจ ถึงวันที่ 18 ส.ค. นี้</p></body>
</news>
