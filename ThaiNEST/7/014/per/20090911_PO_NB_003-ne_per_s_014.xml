<teiHeader>
<fileDesc>
<titleStmt>
  <title>"ปณิธาน" เผย การหารือปักปันเขตแดนทางบกไทย-ลาว ระหว่างนายกฯ กับรองนายกรัฐมนตรี สปป.ลาว คืบหน้าไปมาก  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110134&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ปณิธาน</persName>" เผย การหารือปักปันเขตแดนทางบกไทย-ลาว ระหว่างนายกฯ กับรองนายกรัฐมนตรี สปป.ลาว คืบหน้าไปมาก</headline>
<lead></lead>
<neck></neck>
<body><p>รองเลขาธิการนายกรัฐมนตรี เผย การหารือเรื่องการปักปันเขตแดนทางบกไทย-ลาว ระหว่างนายกรัฐมนตรี กับรองนายกรัฐมนตรี สปป.ลาว มีความคืบหน้าไปมาก พร้อมยืนยันสองประเทศมีความสัมพันธ์ที่ดีต่อกัน <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เปิดเผยผลการหารือระหว่าง <persName>นายอภิสิทธิ์ เวชชาชีวะ</persName> นายกรัฐมนตรี กับ <persName>พล.ท.ดวงใจ พิจิด</persName> รองนายกรัฐมนตรี และรัฐมนตรีว่าการกระทรวงป้องกันประเทศ สาธารณรัฐประชาธิปไตยประชาชนลาว ที่เข้าเยี่ยมคารวะนายกรัฐมนตรีว่า ได้มีการหารือยืนยันเรื่องความสัมพันธ์ที่ดีระหว่าง 2 ประเทศ โดยเฉพาะการเจรจาปัญหาการปักปันเขตแดนทางบกระหว่างไทย- ลาว มีความคืบหน้าไปมาก ซึ่งขณะนี้มีการปักปันเขตแดนไปแล้วกว่าร้อยละ 96 ของเขตแดนทั้งหมด 776 กิโลเมตร และผ่านการรับรองจากคณะกรรมาธิการเขตแดนร่วมแล้ว นอกจากนี้ยังได้หารือเรื่องปัญหาผู้อพยพชาวม้งลาวที่ลักลอบเข้าเมืองอย่างผิดกฎหมาย โดยไทยยืนยันว่า การส่งกลับต้องปฏิบัติตามข้อตกลง คำนึงถึงสิทธิมนุษยชน ซึ่งจะดำเนินการส่งกลับให้ทันภายในสิ้นปีนี้ รวมทั้งยังได้หารือเรื่องการจัดการแข่งขันกีฬาซีเกมส์ที่ สปป.ลาว จะเป็นเจ้าภาพ โดยไทยยืนยันจะสนับสนุนการถ่ายสดในระหว่างที่มีการแข่งขันด้วย </p></body>
</news>
