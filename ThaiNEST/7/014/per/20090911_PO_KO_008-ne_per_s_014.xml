<teiHeader>
<fileDesc>
<titleStmt>
  <title>อภิสิทธิ์เผยสัปดาห์หน้าถกครม.ใช้พ.ร.บ.มั่นคง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090911/28131  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>เผยสัปดาห์หน้าถกครม.ใช้พ.ร.บ.มั่นคง</headline>
<lead>"<persName>อภิสิทธิ์</persName>" เผยสัปดาห์หน้า ถกครม.ใช้พรบ.มั่นคง คุมม๊อบแดงก่อนไปต่างประเทศ" ยัน"ไม่มีปัญหากับ"<persName>ประวิตร</persName>"</lead>
<neck></neck>
<body><p>เมื่อเวลา 15.20 น.  วันที่ 11 ก.ย. <persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ภายหลังการร่วมงานดังกล่าว ถึงการหารือกับ <persName>พล.อ.ประวิตร วงษ์สุวรรณ</persName> รมว.กลาโหม เมื่อช่วงบ่ายวันนี้(11 ก.ย.) เกี่ยวกับการมอบหมายให้ <persName>พล.อ.ประวิตร</persName> ดูแลสถานการณ์ภายในประเทศในระหว่างที่นายกรัฐมนตรีเดินทางไปปฏิบัติภารกิจประเทศสหรัฐอเมริกาว่า ไม่มีอะไร เป็นเรื่องที่เราต้องประเมินสถานการณ์ตั้งแต่ตอนนี้ไป จนถึงช่วงที่มีการชุมนุมใหญ่ของกลุ่มคนเสื้อแดง ดังนั้น ฝ่ายความมั่นคงต้องทำเหมือนก่อนหน้านี้ที่จะมีการชุมนุมใหญ่ ซึ่งต้องมีการประเมินสถานการณ์แล้วเสนอต่อที่ประชุมคณะรัฐมนตรี(ครม.)ในวันที่ 15 ก.ย.นี้ ก่อนที่ตนจะเดินทางไปต่างประเทศ ส่วนจะมีการประกาศใช้พ.ร.บ.การรักษาความมั่นคงภายในราชอาณาจักรหรือไม่นั้น อยู่ที่ฝ่ายความมั่นคงจะประเมินมา</p>
<p>เมื่อถามว่ามั่นใจในตัว<persName>พล.อ.ประวิตร</persName>มากน้อยแค่ไหน นายกรัฐมนตรี ยิ้มพร้อมกับกล่าวว่า ไม่มีปัญหาอะไร ก็คุยกันตามปกติธรรมดา และทุกคนต้องทำหน้าที่ของตัวเองต่อไป
</p>
<p>ต่อข้อถามว่ามีอะไรที่กังวลใจก่อนเดินทางไปต่างประเทศหรือไม่ นายกรัฐมนตรี กล่าวว่า ตนเป็นห่วงทุกครั้งที่มีการชุมนุม แต่อยากให้ทุกฝ่ายคิดถึงสถานการณ์บ้านเมืองตอนนี้ว่าเรากำลังเดินไปข้างหน้า ที่จริงแล้วสัปดาห์หน้า เราจะเปิดโอกาสให้รัฐสภามีการพูดคุยถึงการแก้ไขรัฐธรรมนูญ และเศรษฐกิจก็อยู่ในช่วงที่จะฟื้นตัวขึ้นมา จึงอยากให้ทุกคนช่วยกันประคับประคองให้ประเทศเดินไปข้างหน้า เพราะหลายคนเหนื่อยกันมามากทั้งในเรื่องเศรษฐกิจและการเมือง</p>
<p> เมื่อถามว่าจากสภาพที่เกิดขึ้นในตอนนี้ ที่มีการสร้างความปั่นป่วน ซึ่งล่าสุดที่มีการปาระเบิดใส่บ้านเก่าของ<persName>นายวิชา มหาคุณ</persName> กรรมการป้องกันและปราบปรามการทุจริตแห่งชาติ(ป.ป.ช.) <persName>นายอภิสิทธิ์</persName> กล่าวว่า เราคงไม่สามารถทำให้ทุกคนมายึดแนวทางของความถูกต้อง ความสงบเรียบร้อยได้ แต่ตนเชื่อว่าคนส่วนใหญ่จะสามารถมีพลังเพียงพอที่จะช่วยให้บ้านเมืองอยู่ในภาวะปกติเช่นนี้และเดินหน้าต่อไปได้</p>
<p> เมื่อถามต่อว่าจะมีการรักษาความปลอดภัยบริเวณบ้านพักของบุคคลสำคัญเพิ่มขึ้นหรือไม่ <persName>นายอภิสิทธิ์</persName> กล่าวว่า ตอนนี้เขากำลังทำอยู่</p></body>
</news>
