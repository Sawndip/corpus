<teiHeader>
<fileDesc>
<titleStmt>
  <title>'สุเทพ'ดับข่าวปรับ ครม.ดัน'สพรั่ง'เสียบแทน'ประวิตร'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-11 15:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19734  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ดับข่าวปรับ ครม.ดัน'<persName>สพรั่ง</persName>'เสียบแทน'<persName>ประวิตร</persName>'</headline>
<lead></lead>
<neck></neck>
<body><p>ที่ทำเนียบรัฐบาล เมื่อวันที่ 11 ก.ย. <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ให้สัมภาษณ์ถึง กรณีที่มีรายงานข่าวระบุว่า พรรคภูมิใจไทยเสนอให้มีการปรับ ครม. โดยให้ปรับ <persName>นายถาวร เสนเนียม</persName> รมช.มหาดไทย และ<persName>นายอลงกรณ์ พลบุตร</persName> รมช.พาณิชย์ ออกจากตำแหน่ง ว่า ตนไม่เคยได้ยินจริง ๆ  มีแต่คนพยายามเอามาทำให้เป็นข่าว แต่ตนไม่เคยได้ยินใครพูดเรื่องการปรับ ครม. เมื่อวันที่ 10 ก.ย.ตนได้พูดตอบคำถามไป ก็มีข่าวไปลงว่า ตนกระแนะกระแหน <persName>นายถาวร</persName> ตนจะไปกระแนะกระแหนเขาทำไม ตนต้องเตือนตัวเองเหมือนกันว่า พูดจาอะไรก็ต้องระวังบ้าง เดี๋ยวคนจะตีความไปหลายเรื่อง   </p>
<p>เมื่อถามว่า มีกระแสข่าวออกมาตลอดว่า <persName>พล.อ.ประวิตร วงษ์สุวรรณ</persName> รมว.กลาโหม อาจน้อยใจกรณี <persName>พล.ต.อ.พัชรวาท วงษ์สุวรรณ</persName> น้องชาย แล้วจะลาออกจากตำแหน่ง <persName>นายสุเทพ</persName> กล่าวว่า ตนเรียนเรื่อง <persName>พล.อ.ประวิตร</persName> อย่างนี้ว่า ตนเคารพนับถือท่าน นายกฯ ก็ให้ความเคารพนับถือท่าน เพราะท่านเป็นผู้ใหญ่ เป็นข้าราชการทหารที่มีประวัติการทำงานสวยสดงดงาม เรียบร้อยไม่มีด่างพร้อย และตั้งแต่วันที่ตนไปเชิญท่านมาร่วมในคณะรัฐบาล เราได้ปรึกษาหารือกันเรื่องของชาติบ้านเมืองโดยส่วนรวม ท่านจะพูดคุยกับตนเรื่องของส่วนรวมที่จะปกป้องสถาบันชาติ ศาสนา พระมหากษัตริย์ เป็นเรื่องใหญ่ เราถือเรื่องนั้นเป็นภารกิจสำคัญที่จะต้องทำ ไม่เคยมาคุยกันเรื่องส่วนตัวเลย ตนยืนยัน เพราะฉะนั้นขอความกรุณาว่า อย่าไปกดดันท่านเลย อย่าไปเซ้าซี้ซักถามท่าน ท่านไม่มีหรอก ท่านหนักแน่น และเป็นผู้ใหญ่.</p></body>
</news>
