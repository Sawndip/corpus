<teiHeader>
<fileDesc>
<titleStmt>
  <title>เสื้อดำโคราชบุกศาลากลางไม่คึกคัก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-03 19:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12057  </bibl>
</sourceDesc>
</fileDesc>
</teiHeader>
<news>
<headline>เสื้อดำโคราชบุกศาลากลางไม่คึกคัก</headline>
<lead></lead>
<neck>เสื้อแดงยโสฯแต่งดำ-เผาโลงวันเกิด”<persName>มาร์ค</persName>”</neck>
<body><p>วันนี้(3 ส.ค.) ที่บริเวณหน้าลานอนุสาวรีย์ท้าวสุรนารี อ.เมือง จ.นครราชสีมา กลุ่มเสื้อแดงโคราชประมาณ 40 คน นำโดย<persName>นายเขื่อนเพชร โพนรัมย์</persName> พร้อมใจกันเสื้อดำ รวมตัวกันไว้ลาลัยในโอกาสวันคล้ายวันเกิด<persName>นายอภิสิทธิ์ เวชชาชีวะ</persName> นายกรัฐมนตรี  เพื่อเป็นการแสดงออกถึงการไม่ยอมรับการได้มาของนายกรัฐมนตรีคนปัจจุบัน ก่อนที่กลุ่มดังกล่าวจะเคลื่อนขบวนไปที่หน้าสำนักงานศาลากลางจังหวัด เพื่อตรวจดูจุดลงลายชื่อคัดค้านการถวายฎีกา ซึ่งบรรยากาศไม่คึดคักเท่าที่ควรมีเพียงป้ายไว้อาลัยขนาดเล็กที่เขียนขึ้นว่า “ไว้อาลัย แด่วันเกิด” ที่ก่อนจะสลายตัวไปในที่สุด
</p>
<p>ที่สนามหน้าศาลากลางจังหวัดยโสธร เมื่อเวลา 16.00 น ได้มีกลุ่มคนเสื้อแดงที่สวมชุดดำ ทยอยเดินทางมารวมตัวกัน นำโดย<persName>นายสุรชาติ เวชกามา</persName> พร้อมทั้งมีการเคลื่อนย้ายโรงศพจำลอง พร้อมพวงหรีด กระถางธูป ผ่านหน้าศาลากลางจังหวัดยโสธร ไปตั้งที่ลานปูนหน้าศูนย์จำหน่ายสินค้าโอทอปภายในบริเวณศาลากลางจังหวัดยโสธร และมีการนิมนต์พระสงฆ์จากวัดทุ่งสว่างชัยภูมิ 1 รูป มาประกอบพิธีสวดบังสุกุล ให้กับ<persName>นายอภิสิทธิ์ เวชชาชีวะ</persName> นายกรัฐมนตรี เนื่องในโอกาสวันคล้ายวันเกิด จากนั้นจึงทำพิธีเผาโรงศพพร้อมหุ่นจำลองของนายกรัฐมนตรีด้วย.</p></body>
</news>
