<teiHeader>
<fileDesc>
<titleStmt>
  <title>นพ.เอกชัย จุละจาริตต์ แจกหนังสือ “หยุดทำร้ายปท.ไทย และแก้ปัญหาต่างๆ ทางคุณธรรมด้วยการคิดดี ทำดี”  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070162&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><persName>นพ.เอกชัย จุละจาริตต์</persName> แจกหนังสือ “หยุดทำร้ายปท.ไทย และแก้ปัญหาต่างๆ ทางคุณธรรมด้วยการคิดดี ทำดี”</headline>
<lead></lead>
<neck></neck>
<body><p><persName>นพ.เอกชัย จุละจาริตต์</persName> แจกหนังสือ “หยุดทำร้ายประเทศไทย และแก้ปัญหาต่างๆ ทางคุณธรรมด้วยการคิดดี ทำดี” ให้สื่อมวลชนระหว่างการประชุมวุฒิสภา หวังให้เกิดสงบสุขในสังคม ในระหว่างการประชุมวุฒิสภา <persName>นพ.เอกชัย จุละจาริตต์</persName> นักปฎิบัติธรรม ได้แจกหนังสือ “หยุดทำร้ายประเทศไทย และแก้ปัญหาต่างๆ ทางคุณธรรมด้วยการคิดดี ทำดี” ให้กับสื่อมวลประจำรัฐสภา โดยเนื้อหาในหนังสือ ระบุถึง ปัญหาความรุนแรงในประเทศไทย ซึ่งทวีความรุนแรงมากขึ้น คือ การคิดไม่ดี ทำไม่ดีอย่างรุนแรง จนถึงขั้นมีการทำร้ายร่างกายกันและกันด้วยคำพูดและการกระทำ จนทำให้ประเทศบอบช้ำเป็นอย่างมาก ทั้งนี้การคิดไม่ดีทำไม่ดี ถือว่าเป็นความเสื่อมสลายด้านคุณธรรมอย่างรุนแรงของคนไทย ซึ่งหนังสือเล่มนี้เป็นเรื่องของการสร้างสรรค์ความคิด สังคมและประเทศไทยในด้านคุณธรรม เพื่อให้ผู้อ่านได้รู้จักปัญหาและสาเหตุของปัญหาได้ตรงประเด็น ตามแนวอริยสัจ 4 ได้โดยง่าย รวมทั้งสามารถฝึกฝนตนเองให้คิดดีทำดี ตลอดจนพัฒนาคุณธรรมของตนเองให้คนในชาติมีความเจริญ มั่นคง และรู้รักสามัคคี ตามพระราชดำรัสของพระบาทสมเด็จพระเจ้าอยู่หัว สำหรับ <persName>นพ.เอกชัย</persName> เป็นผู้ที่เคยรับราชการในสังกัดกรมการแพทย์ แต่มีความสนใจในการฝึกปฏิบัติธรรมมากว่า 20 ปี ซึ่งปัจจุบันเป็นข้าราชการบำนาญ และใช้เวลาส่วนใหญ่ไปกับการศึกษา ฝึกปฏิบัติ และเผยแพร่ธรรมในพระพุทธศาสนาที่ง่าย ๆ จากประสบการณ์ตรง</p></body>
</news>
