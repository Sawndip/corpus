<teiHeader>
<fileDesc>
<titleStmt>
  <title>พท.เตือนใช้พรบ.มั่นคง 'มาร์ค' อาจตกเก้าอี้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-13 12:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19951  </bibl>
</sourceDesc>
</fileDesc>
</teiHeader>
<news>
<headline>พท.เตือนใช้พรบ.มั่นคง '<persName>มาร์ค</persName>' อาจตกเก้าอี้</headline>
<lead></lead>
<neck></neck>
<body><p>ที่พรรคเพื่อไทย เมื่อเวลา 10.00 น. วันนี้ (13 ก.ย.) ผู้สื่อข่าวรายงานว่า <persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงถึงการชุมนุมใหญ่ของกลุ่มคนเสื้อแดงในวันที่ 19 ก.ย.ซึ่งเป็นวันครบรอบ 3 ปีรัฐประหารว่า มีแนวโน้มว่ารัฐบาลอาจจะประกาศใช้พ.ร.บ.ความมั่นคงเพื่อควบคุมและใช้กำลังทหารเป็นหลักในวันชุมนุมดังกล่าว ดังนั้นพรรคเพื่อไทยขอเรียกร้องให้ทบทวนถึงผลดีและผลเสียของการใช้พ.ร.บ.ความมั่นคง เพราะน่าจะเป็นการยั่วยุทหารและประชาชนให้เกิดการเผชิญหน้าอีกครั้ง ทั้งนี้พรรคเพื่อไทยได้วิเคราะห์แล้วว่าในวันที่ 19 ก.ย.จะมีประชาชนมาร่วมชุมนุมนับแสนคน</p>
<p><persName>นายพร้อมพงศ์</persName> กล่าวต่อว่า ขอให้<persName>นายอภิสิทธิ์ เวชชาชีวะ</persName> นายกรัฐมนตรี ลดการเผชิญหน้าโดยใช้กฎหมายเท่าที่มีอยู่ก็น่าจะเพียงพอ นอกจากนี้ พรรคยังทราบว่า สายฮาร์ดคอร์ในหลายจังหวัดเริ่มเคลื่อนไหวแล้ว จะทำให้มือที่ 3 เข้ามาแทรกแซงจนทำให้อำนาจนอกระบบเข้ามาควบคุมสถานการณ์ ซึ่งอาจจะทำให้<persName>นายอภิสิทธิ์</persName>ตกเก้าอี้ เข้าลักษณะกงกำกงเกวียนเหมือนกับกรณีของ<persName>พ.ต.ท.ทักษิณ ชินวัตร</persName> อดีตนายกรัฐมนตรี ที่ไปประชุมที่สหรัฐอเมริกาแล้วไม่ได้กลับประเทศไทย.</p>
<p>“เพื่อไทย”ร้อง“<persName>มาร์ค</persName>”ยุบสภาเดือน พ.ย. </p>
<p>ที่พรรคเพื่อไทย เมื่อเวลา 10.00 น. วันนี้ (13 ก.ย.) ผู้สื่อข่าวรายงานว่า <persName>นายพร้อมพงศ์ นพฤทธิ์</persName>  โฆษกพรรคเพื่อไทย แถลงถึงเหตุลอบปาระเบิดบ้านเก่าของคณะกรรมการป.ป.ช.และเหตุขว้างปาปลาร้าใส่<persName>นายอภิสิทธิ์ เวชชาชีว</persName> นายกรัฐมนตรีที่ จ.ลพบุรีว่า การที่<persName>นายอภิสิทธิ์</persName> วาดรูปหัวใจโดยใช้เส้นสีเหลืองและสีแดงรวมทั้งเซ็นชื่อด้วยสีน้ำเงินนั้นยังไม่เพียงพอ ต้องแสดงความจริงใจในการสร้างความสมานฉันท์ โดยในการประชุมร่วมรัฐสภาวันที่ 16-17 ก.ย.นั้น รัฐบาลควรหยุดสร้างเงื่อนไขโดยผลักดันให้มีการแก้รัฐธรรมนูญใน 6 ประเด็นตามที่คณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญเสนอ นอกจากนี้เมื่อแก้ไขรัฐธรรมนูญเสร็จแล้ว รวมทั้งงบประมาณปี 2553 ผ่านการพิจารณาของสภาสูงภายในสัปดาห์นี้ ในเดือนพ.ย.ก็ควรจะประกาศยุบสภาเพื่อผ่าทางตันให้กับระบอบประชาธิปไตยให้ก้าวไปข้างหน้าก่อนที่จะสายเกินไป เพราะหาก<persName>นายอภิสิทธิ์</persName>มีโอกาสที่จะแก้วิกฤติแต่ไม่คิดที่จะแก้ก็จะกลายเป็นชนักติดหลังได้ อีกทั้งกรณีการแต่งตั้งผบ.ตร.คนใหม่นั้น <persName>นายอภิสิทธิ์</persName> ควรคำนึงถึงเรื่องคุณธรรม ความสมานฉันท์ และการสร้างขวัญและกำลังใจด้วย.</p>
<p>พท.แฉอีกปลอมเอกสารมติประชุมโครงการชุมชนพอเพียง </p>
<p>ที่พรรคเพื่อไทย เมื่อเวลา 10.00 น. วันนี้ (13 ก.ย.) ผู้สื่อข่าวรายงานว่า <persName>นายพร้อมพงศ์ นพฤทธิ์</persName>  โฆษกพรรคเพื่อไทย แถลงถึงกรณีที่ประชาชน อ.กบินทร์บุรี จังหวัดปราจีนบุรี ร้องเรียนว่ามีการจัดทำเอกสารการประชุมประชาคมอันเป็นเท็จ ในโครงการชุมชนพอเพียงว่า ชาวบ้านใน 12 ชุมชนได้แจ้งความไว้ที่โรงพักกบินทร์บุรีแล้ว แต่ไม่มีความคืบหน้าใดๆ เนื่องจากน่าจะมีการทุจริตและอาจเข้าข่ายฉ้อโกงประชาชน เพราะชาวบ้านได้มีการประชุมประชาคมและมีมติที่ต้องการทำโครงการเพาะเห็ดนางฟ้า เลี้ยงปลา เลี้ยงไก่ และเลี้ยงหมู แต่กลับมีการทำเอกสารเท็จว่าที่ประชุมประชาคมนั้นชาวบ้านต้องการตู้น้ำพลังงานแสงอาทิตย์ ในวงเงินสูงถึง 1,850,000 บาท ซึ่งน่าจะมีการร่วมมือกันระหว่างนายหน้าและข้าราชการบางส่วนในการทำเอกสารปลอมขึ้น แสดงให้เห็นว่าประชาชนมีความพอเพียงแต่นายหน้าและข้าราชการบางส่วนไม่พอเพียง ดังนั้นในวันที่ 14 ก.ย. เวลา 09.00 น. ตนจะพาชาวบ้านกลุ่มนี้เดินทางไปร้องเรียนต่อดีเอสไอ ทั้งนี้ <persName>นายอภิสิทธิ์ เวชชาชีวะ</persName> นายกรัฐมนตรี และ<persName>นายกอร์ปศักดิ์ สภาวสุ</persName> รองนายกรัฐมนตรี ที่รับผิดชอบโครงการดังกล่าวจะดำเนินการอย่างไร เพราะกรณีนี้สะท้อนให้เห็นความล้มเหลวของโครงการชุมชนพอเพียง.</p>
<p>"เพื่อไทย"ดูงานมูลนิธิ<persName>ปวีณา</persName>ก่อนทำนโยบายพรรค </p>
<p>ที่พรรคเพื่อไทย เมื่อเวลา 10.00 น. วันนี้ (13 ก.ย.) ผู้สื่อข่าวรายงานว่า <persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงว่าในวันที่ 15 ก.ย.นี้ พรรคเพื่อไทยนำโดย <persName>น.ส.ยิ่งลักษณ์ ชินวัตร</persName> และ<persName>นางเยาวเรศ ชินวัตร</persName> น้องสาว<persName>พ.ต.ท.ทักษิณ ชินวัตร</persName> อดีตนายกรัฐมนตรี <persName>นายปานปรีย์ พหิทธานุกร</persName> รองหัวหน้าพรรคเพื่อไทย <persName>น.ส.สุณีย์ เหลืองวิจิตร</persName> เลขาธิการพรรคเพื่อไทย และคณะส.ส.หญิงและส.ส.กทม.ของพรรค จะเดินทางไปเยี่ยมชม มูลนิธิ<persName>ปวีณา หงสกุล</persName> เพื่อเด็กและสตรี ตั้งแต่เวลา 09.00 น.-13.00 น. เพื่อรับฟังการดำเนินงานช่วยเหลือเด็กและสตรีของมูลนิธิฯ และเยี่ยมชมสถานที่พักพิงของเด็กที่ถูกล่วงละเมิดทางเพศ ซึ่งพรรคจะรวบรวมข้อมูลต่างๆ เพื่อจัดทำเป็นนโยบายของพรรคในด้านสังคมและสตรีต่อไป.
</p></body>
</news>
