<teiHeader>
<fileDesc>
<titleStmt>
  <title>มติกกต.ยุติเรื่องบ้านเลขที่111ช่วยจัดตั้งรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 14:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15133  </bibl>
</sourceDesc>
</fileDesc>
</teiHeader>
<news>
<headline>มติกกต.ยุติเรื่องบ้านเลขที่111ช่วยจัดตั้งรบ.</headline>
<lead></lead>
<neck></neck>
<body><p>วันนี้(19 ส.ค.) ที่สำนักงานคณะกรรมการการเลือกตั้ง <persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง(กกต.) แถลงข่าวภายหลังการประชุมกรรมการการเลือกตั้ง (กกต.) ว่า ที่ประชุมได้มีมติเป็นเอกฉันท์ ให้ยุติเรื่องของ<persName>นายพิชา พิจิตรศิลป์</persName> ประธานชมรมกฎหมายภิวัฒน์และเครือข่าย ที่ร้องให้กกต.ยุบพรรคประชาธิปัตย์ และเพิกถอนสิทธิเลือกตั้งกรรมการบริหารพรรคประชาธิปัตย์ ที่รับการสนับสนุนจากบุคคลที่เพิกถอนสิทธิเลือกตั้ง มาช่วยจัดตั้งรัฐบาล เช่น <persName>นายเนวิน ชิดชอบ</persName> <persName>นายบรรหาร ศิลปอาชา</persName> <persName>นายสมศักดิ์</persName>-<persName>นางอนงค์วรรณ เทพสุทิน</persName> <persName>นายสุวัจน์ ลิปตพัลลภ</persName> <persName>นายสรอรรถ กลิ่นประชุม</persName> ทั้งนี้ที่ประชุมพิจารณาและเห็นว่า หนังสือร้องเรียนของ<persName>นายพิชา</persName> ฉบับลงวันที่ 21 พ.ค.52 เป็นการร้องเรียนในประเด็นเดิมที่ <persName>นายสุรพงษ์ โตวิจักษณ์ชัยกุล</persName> ส.ส.เชียงใหม่พรรคเพื่อไทย เคยร้องมาแล้ว ประกอบกับ กกต.ได้มีมติให้ยุติเรื่อง ซึ่งเป็นเรื่องเดียวกับที่<persName>นายพิชา</persName> เคยร้องมาแล้ว และไม่มีหลักฐานหรือข้อเท็จจริงใหม่ที่แต่ต่างไปจากเดิม จนเป็นเหตุต้องให้คำวินิจฉัยเปลี่ยนแปลง จึงเห็นควรให้ยุติเรื่อง ทั้งนี้การกระทำดังกล่าวไม่เป็นการฝ่าฝืนตามมาตรา 2,3,65,68,122,126 ของรัฐธรรมนูญ หรือขัดต่อมาตรา 94 พ.ร.บ.ประกอบรัฐธรรมนูญว่าด้วยพรรคการเมือง จึงไม่ต้องส่งเรื่องไปยังอัยการสูงสุด เพื่อให้ยื่นคำร้องศาลรัฐธรรมนูญต้องสั่งยุบพรรค.</p></body>
</news>
