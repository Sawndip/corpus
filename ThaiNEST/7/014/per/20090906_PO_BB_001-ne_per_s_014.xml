<teiHeader>
<fileDesc>
<titleStmt>
  <title>ชี้ฝีมือ"ไพศอล-ไซยฟุลลอฮ์” ชักใยคาร์บอมบ์ป่วนยะลา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/06/news_29418262.php?news_id=29418262  </bibl>
</sourceDesc>
</fileDesc>
</teiHeader>
<news>
<headline>ชี้ฝีมือ"<persName>ไพศอล</persName>-<persName>ไซยฟุลลอฮ์</persName>” ชักใยคาร์บอมบ์ป่วนยะลา</headline>
<lead>เจ้าหน้าที่ด้านความมั่นคงเชื่อฝีมือ "<persName>ไพศอล</persName>-<persName>ไซยฟุลลอฮ์</persName>” มือผลิตระเบิดคนสำคัญ อยู่เบื้องหลังคาร์บอมบ์กลางเมืองยะลา เผยก่อเหตุในพื้นที่แล้ว 3 ครั้ง สั่งตั้ง 2 ทีมไล่ล่า เผยคนร้ายป่วนถี่ยิบช่วงนี้หวังสร้างความสะพรึงกลัวให้ประชาชน ขณะที่โจรยะลาซุ่มยิงสองสามีภรรยา ผัวดับ เมียสาหัส</lead>
<neck></neck>
<body><p></p>
<p></p>
<p></p>
<p></p>
<p>หลังแก๊งป่วนใต้ก่อเหตุคาร์บอมบ์ย่านใจกลางเมืองยะลา ส่งผลให้ <persName>ส.ต.ต.จตุพงษ์ หลวมจันทึก</persName> อายุ 24 ปี ตชด.ชุดพลร่ม ที่ปฏิบัติหน้าที่อยู่ที่ อ.บันนังสตา จ.ยะลา เสียชีวิต และมีชาวบ้านบาดเจ็บอีกจำนวนมาก เมื่อวันที่ 4 ก.ย.นั้น แหล่งข่าวด้านความมั่นคงในพื้นที่จังหวัดชายแดนภาคใต้ เปิดเผยว่า เหตุคาร์บอมบ์ในพื้นที่ จ.ยะลา เคยเกิดขึ้นมาแล้ว 3 ครั้ง ครั้งแรกเกิดขึ้นเมื่อวันที่ 15 มี.ค.2551 เกิดเหตุที่หน้าโรงเรียนนิบงชนูปถัมภ์ อ.เมือง จ.ยะลา แต่ระเบิดก่อนเวลา ทำให้คนร้ายเสียชีวิตคารถ ครั้งที่สอง เมื่อวันที่ 20 ธ.ค.2551 ที่หน้าโรงแรมปาร์ควิว แต่ระเบิดทำงานไม่สมบูรณ์ และเมื่อวันที่ 17 ก.ค.2552 ที่ข้างสนามกีฬากลาง อ.ยะหา มีทหารเสียชีวิต 2 นาย บาดเจ็บ 4 นาย และล่าสุดเกิดขึ้นเมื่อวันที่ 4 ก.ย.ที่ผ่านมา</p>
<p>แหล่งข่าวกล่าวว่า เหตุระเบิดคาร์บอมบ์ที่หน้าโรงเรียนนิบงชนูปถัมภ์และที่หน้าโรงแรมปาร์ควิว อ.เมือง จ.ยะลา น่าจะเป็นกลุ่มของ<persName>นายไพศอล หะยีสามะแอ</persName> และ<persName>นายไซย ฟุลลอฮ์ ซาฟุก</persName> มือผลิตระเบิดคนสำคัญในพื้นที่ ซึ่งทั้งสองคนยังคงหลบหนีการจับกุม ขณะนี้ในทางการข่าวเจ้าหน้าที่เชื่อว่าเหตุระเบิดคาร์บอมบ์ทั้ง 4 ครั้งที่ผ่านมา น่าจะเป็นฝีมือการผลิตระเบิดของ<persName>นายไพศอล</persName>และ<persName>นายไซย ฟุลลอฮ์</persName> เนื่องจากการผลิตระเบิดมีลักษณะคล้ายคลึงกัน</p>
<p>แหล่งข่าวชี้ว่า ปฏิบัติการคาร์บอมบ์ที่เกิดขึ้นบ่อยครั้งในช่วงนี้ คนร้ายมีจุดประสงค์เพื่อสร้างความสะพรึงกลัวอย่างต่อเนื่อง เพื่อให้ชาวบ้านเกิดความหวาดกลัว ซึ่งส่งผลกระทบโดยตรงต่อธุรกิจในใจกลางเมืองยะลา</p>
<p>ด้านผู้เชี่ยวชาญด้านเก็บกู้วัตถุระเบิดในพื้นที่รายหนึ่ง ระบุว่า ระเบิดที่คนร้ายนำซุกไว้ในรถกระบะที่ใช้ก่อเหตุคาร์บอมบ์กลางเมืองยะลานั้น เป็นระเบิดชนิดแสวงเครื่องบรรจุในถังดับเพลิง จำนวน 2 ถัง น้ำหนักไม่ต่ำกว่า 30 กิโลกรัม จุดชนวนด้วยวิทยุสื่อสารยี่ห้อ ICOM ซึ่งการก่อเหตุเป็นลักษณะเดียวกันกับการก่อเหตุคาร์บอมบ์ที่บริเวณข้างสนามกีฬากลาง อ.ยะหา จนทำให้ <persName>พ.ต.พันธ์ศักดิ์ ทองสุข</persName> รองผู้บังคับการหน่วยเฉพาะกิจยะลา 14 และ <persName>จ.ส.ต.วิชัย สาหลี</persName> เสียชีวิต</p>
<p>ทางด้านการเร่งรัดคดีนั้น <persName>พล.ต.ต.สายันต์ กระแสแสน</persName> ผบก.ยะลา ได้เรียกพนักงานสอบสวน ชุดสืบสวน กองกำกับการตำรวจภูธรยะลา และ สภ.เมืองยะลา ประชุมเพื่อเร่งติดตามคนร้าย โดยมีการแบ่งชุดติดตามความคืบหน้าเป็น 2 ชุด ชุดแรกติดตามรถยนต์ยี่ห้อนิสสัน ฟรอนเทียร์ ที่คนร้ายนำมาก่อเหตุถึงที่มาของรถยนต์คันดังกล่าว รวมถึงติดตามคนร้ายสองคนที่นั่งมากับรถด้วย ส่วนชุดที่ 2 เร่งติดตามกลุ่มคนร้ายที่ขี่รถจักรยานยนต์ตามหลังมา เนื่องจากวงจรปิดสามารถบันทึกได้ตลอดทาง</p>
<p>ซัดประธานสภา อบต.จ้างเผาโรงเรียน</p>
<p>ส่วนที่ห้องประชุม ศปก.ตร.สภ.เมืองนราธิวาส <persName>พ.ต.ท.เฉลิมชัย บุญศิริ</persName> สารวัตรเวร สภ.บาเจาะ นำตัว<persName>อาสาสมัครทหารพรานบูตีมาน มะหิเจ๊ะ</persName> อายุ 26 ปี ทหารพรานชุดพัฒนาสันติ 32-4 กรมทหารพรานที่ 46 ผู้ต้องหาคดีลอบวางเพลิงโรงเรียนบ้านตันหยง หมู่ 4 ต.บาเระใต้ อ.บาเจาะ เมื่อวันที่ 23 ส.ค.ที่ผ่านมา มาสอบสวนขยายผล
</p>
<p>จากการสอบสวนนานกว่า 30 นาที ผู้ต้องหารับสารภาพว่า เป็นคนลงมือเผาอาคารเรียนโรงเรียนบ้านตันหยงจริง โดยรับจ้างจาก<persName>นายมะยายิ กะเด็ง</persName> อายุ 40 ปี ประธานสภา อบต.บาเระใต้ ให้มาเผาอาคารเรียนในราคา 3 หมื่นบาท โดยวันเกิดเหตุกำลังเข้าเวรภายในโรงเรียนบ้านตันหยง <persName>นายมะยายิ</persName> เดินมาหาบอกว่า ให้เผาโรงเรียนหลังเลิกเรียน ส่วนสายยางและไฟแช็กที่จะใช้เผาได้เตรียมไว้ให้แล้ว โดยตั้งไว้ให้ที่หลังอาคารเรียน เหตุที่ต้องรับจ้างเผาอาคารเรียนนั้น เพื่อต้องการเงินไปใช้หนี้พนันบอล เนื่องจากตนติดพนันบอล
อาสาสมัครทหารพรานยังให้การอีกว่า หลังเผาเสร็จ ได้ไปหา<persName>นายมะยายิ</persName> เพื่อขอเงินค่าจ้าง แต่<persName>นายมะยายิ</persName> ยังไม่ให้ อ้างว่าให้ได้เงินงบประมาณของ อบต.ในการก่ออาคารเรียนก่อน จึงจะจ่ายเงินให้ ทำให้<persName>อาสาสมัครทหารพรานบูตีมาน</persName>เดินคอตกกลับฐานที่ตั้ง</p>
<p>จากนั้นได้คิดทบทวนถึงการกระทำของตัวเองอยู่นาน 3 วัน จึงรู้ว่าถูกหลอกใช้เป็นเครื่องมือ รู้สึกเสียใจมากต่อการกระทำของตนเอง รู้สึกอับอายมากที่เห็นเด็กนักเรียนไม่มีห้องเรียน จึงสำนึกผิดคิดว่ากล้าทำต้องกล้ารับ จึงตัดสินใจมอบตัว พร้อมกับฝากบอก<persName>นายมะยายิ</persName>ด้วยว่าเป็นลูกผู้ชายถ้าทำผิดต้องยอมรับสารภาพ</p>
<p>ล่าสุดเจ้าหน้าที่เตรียมขยายผลถึงเหตุการณ์ที่คนร้ายลอบเผาโรงเรียน เผาศูนย์พัฒนาเด็กเล็ก และเผาสำนักงานอาคาร อบต.บาเระใต้ เมื่อปี 2551 ที่ผ่านมา ว่าใครเป็นผู้ได้รับเหมาก่อสร้างอาคารทั้งหมด และขยายผลถึง<persName>นายมะยายิ</persName>ว่ามีส่วนเกี่ยวกับงบประมาณในการก่อสร้างด้วยหรือไม่</p>
<p>โจรใต้ยิงผัวดับ-เมียสาหัสที่ยะลา</p>
<p>ส่วนการก่อเหตุร้ายรายวันในพื้นที่ จ.ยะลา นั้น เมื่อเวลา 05.30 น.วันเดียวกัน <persName>ร.ต.ท.ธีระยุทธ มิตรมูสิก</persName> ร้อยเวรสอบสวน สภ.อัยเยอร์เวง อ.เบตง ได้รับแจ้งเหตุมีคนถูกยิงเสียชีวิตและได้รับบาดเจ็บที่บริเวณถนนภายใน หมู่ 11 ต.อัยเยอร์เวง อ.เบตง เมื่อรุดไปตรวจสอบที่เกิดเหตุพบรถจักรยานยนต์เสียหลักอยู่ริมถนน มีข้าวของกระเด็นตกเกลื่อนพื้นและมีผู้เสียชีวิต 1 คน คือ<persName>นายมะหะดี อาแว</persName> อายุ 38 ปี ถูกยิงด้วยปืนขนาด 11 มม. และปืนลูกซองเข้าที่ศีรษะ ใบหน้า และหน้าอก จำนวน 6 นัด ส่วนผู้ได้รับบาดเจ็บ 1 คน ถูกนำส่งโรงพยาบาลเบตงคือ <persName>น.ส.เจะแย สาเระ</persName> อายุ 43 ปี ซึ่งเป็นภรรยา<persName>นายมะหะดี</persName></p>
<p>จากการสอบสวนทราบว่า หลังจากสองสามีภรรยาเข้าไปกรีดยางพาราใกล้จุดเกิดเหตุ มีคนร้าย 2 คน ขี่รถจักรยานยนต์ตามประกบไล่หลัง เมื่อสบโอกาสคนร้ายที่นั่งซ้อนท้ายยิงถล่มใส่กว่า 20 นัด จนรถเสียหลักไปชนเนินดินข้างทาง แล้วยังลงมายิง<persName>นายมะหะดี</persName> เห็นว่าเสียชีวิตแล้วจึงวิ่งขึ้นรถหลบหนีไป</p>
<p>ทางด้าน <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงเหตุรุนแรงที่เกิดขึ้นในภาคใต้ ว่า ในเขตเมืองมีการติดตั้งกล้องวงจรปิด แม้บางจุดจะมีไม่ครบ แต่ก็กำลังเร่งอยู่ ซึ่งช่วงเดือนนี้เป็นเดือนที่มีการเตรียมการก่อเหตุความรุนแรงขึ้น เจ้าหน้าที่ต้องพยายามทำงานให้ละเอียด แต่ตนก็เห็นใจเพราะงานในพื้นที่มีมาก
</p></body>
</news>
