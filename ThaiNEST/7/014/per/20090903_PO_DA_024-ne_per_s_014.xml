<teiHeader>
<fileDesc>
<titleStmt>
  <title>มท.2 ยันด.ช.หม่องต้องพิจารณาตามกม.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 14:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18130  </bibl>
</sourceDesc>
</fileDesc>
</teiHeader>
<news>
<headline>มท.2 ยัน<persName>ด.ช.หม่อง</persName>ต้องพิจารณาตามกม.</headline>
<lead></lead>
<neck></neck>
<body><p>วันนี้ ( 3 ก.ย.) ผู้สื่อข่าวรายงานว่า  <persName>นายบุญจง วงศ์ไตรรัตน์</persName> รมช.มหาดไทย กล่าวถึง กรณีที่ <persName>ด.ช.หม่อง ทองดี</persName> นักเรียนโรงเรียนบ้านห้วยทราย จ.เชียงใหม่ พร้อมผู้อำนวยการโรงเรียน เดินทางเข้าพบ อธิบดีกรมการปกครอง เมื่อวานนี้ เพื่อขอให้ออกเอกสารรับรองสถานะ ที่จะได้ไปแข่งขัน พับเครื่องบินกระดาษ ระหว่างวันที่ 19-20 ก.ย.นี้ ยืนยันว่า การพิจารณาเรื่องนี้เป็นอำนาจของ อธิบดีกรมการปกครอง ซึ่งทุกอย่างต้องพิจารณาไปตามระเบียบข้อกฎหมาย สิ่งใดที่เป็นไปตามข้อกฎหมาย กระทรวงมหาดไทยก็พร้อมให้การช่วยเหลือเต็มที่ แต่หากเป็นการฝ่าฝืนกฎหมาย เจ้าหน้าที่ก็ไม่สามารถดำเนินการทำให้ได้ เพราะจะเข้าข่ายการปฏิบัติหน้าที่โดยมิชอบ ดังนั้น เรื่องนี้จึงให้อำนาจ อธิบดีกรมการปกครอง ในการพิจารณาว่า กระทรวงมหาดไทย จะสามารถดำเนินการอะไรได้บ้าง</p>
<p>ด้าน <persName>นายจุรินทร์ ลักษณวิศิษฏ์</persName> รมว.ศึกษาธิการ กล่าวว่า ขณะนี้ตนเองได้มอบให้ สพฐ. ไปประสานงานกับ กระทรวงการต่างประเทศ เพื่อช่วยเหลือกรณีของ <persName>ด.ช.หม่อง ทองดี</persName> อายุ 12 ปี เด็กไร้สัญชาติ แชมป์เครื่องบินกระดาษพับ ประเทศไทย ที่จะเดินทางไปแข่งขันเครื่องบินพับกระดาษ ที่ประเทศญี่ปุ่น ได้นั้น ว่า สามารถช่วยเหลือได้ในกรณีใดบ้าง อย่างไรก็ตาม ก็ต้องขึ้นอยู่กับกฎหมายและข้อบังคับ  ทั้งนี้ กรณีของ <persName>ด.ช.หม่อง</persName> ไม่ได้เกิดปัญหาทางด้านการเรียน แต่อย่างใด  แต่ปัญหานั้นอยู่ที่ประเด็นอื่น ซึ่งเห็นได้ว่า ประเทศไทย ได้ให้ความสำคัญกับการศึกษาของเด็ก โดยเห็นได้จาก นโยบายที่ ชัดเจนว่า เราต้องการให้เด็กทุกคนที่อยู่ในประเทศไทย ไม่ว่าจะเป็นเด็กไร้สัญชาติ หรือ เด็กต่างด้าว ได้รับการเรียน จนจบการศึกษาขั้นพื้นฐาน ซึ่งจะดีกว่าที่ปล่อยให้ไปเรียนในศูนย์ต่าง ๆ ที่ไม่สามารถควบคุมได้ อีกทั้ง จะทำให้เด็กต่างด้าว มีความจงรักภักดี และเกิดทัศนคติที่ดีต่อประเทศไทย</p></body>
</news>
