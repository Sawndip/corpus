<teiHeader>
<fileDesc>
<titleStmt>
  <title>สรุปประชุมสภา/19.00น.  </title>
  <author>ศศิธร ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200263&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สรุปประชุมสภา/19.00น.</headline>
<lead></lead>
<neck></neck>
<body><p>นายกรัฐมนตรี ยืนยัน การแต่งตั้งรักษาราชการผู้บัญชาการตำรวจแห่งชาติไม่ขัดกฎหมาย และไม่มีนัยยะทางการเมือง พร้อมมั่นใจโครงการชุมชนพอเพียงมีประโยชน์กับประชาชน แต่หากพบการทุจริตจะดำเนินการทันที การประชุมสภาผู้แทนราษฎรวันนี้(20 สค) <persName>นายอภิสิทธิ์ เวชชาชีวะ</persName> นายกรัฐมนตรี ได้ตอบกระทู้สดการแต่งตั้งรักษาราชการแทนผู้บัญชาการตำรวจแห่งชาติ ในช่วงที่<persName>พลตำรวจเอกพัชรวาท วงศ์สุวรรณ</persName> เดินทางไปปฏิบัติราชการในพื้นที่จังหวัดชายแดนภาคใต้ ซึ่ง<persName>ร้อยตำรวจเอกเฉลิม อยู่บำรุง</persName> ส.ส.พรรคเพื่อไทย เป็นผู้ถาม ระบุว่าการแต่งตั้งในลักษณะนี้ไม่เคยดำเนินการมาก่อน โดยนายกรัฐมนตรียืนยันว่า การแต่งตั้งผู้รักษาราชการแทนผู้บัญชาการตำรวจแห่งชาติ เป็นไปตามกฎหมาย ไม่ขัดต่อหลักนิติธรรมและนิติรัฐ อย่างไรก็ตามยอมรับว่า มีการเชิญผู้บัญชาการตำรวจแห่งชาติไปพบจริง แต่เป็นการพูดคุยแลกเปลี่ยนความคิดเห็นด้านการทำงานและแนวทางคลี่คลายคดีลอบยิง<persName>นายสนธิ ลิ้มทองกุล</persName> ซึ่งผู้บัญชาการตำรวจแห่งชาติได้เสนอทางออก ด้วยการเดินทางไปราชการต่างประเทศ จากนั้น<persName>นาวาอากาศเอกอนุดิษฐ์ นาครทรรพ</persName> ส.ส.กรุงเทพมหานคร พรรคเพื่อไทย ได้ถามนายกรัฐมนตรี ถึงการดำเนินโครงการชุมชนพอเพียงว่า มีวัตถุประสงค์และใช้งบประมาณอย่างไร นายกรัฐมนตรีชี้แจงว่า การจัดทำโครงการดังกล่าว เพื่อยกระดับคุณภาพชีวิตประชาชน และประชาชนจะได้ใช้ประโยชน์อย่างแท้จริง ซึ่งการคัดเลือกโครงการต้องสอดคล้องกับนโยบายที่กำหนดกรอบไว้ 4 ด้าน คือ เป็นพื้นฐานของการส่งเสริมอาชีพเกษตรกรรม, สร้างรายได้อย่างยั่งยืน, อนุรักษ์ทรัพยากรธรรมชาติและเป็นพลังงานทดแทน แต่หากพบการทุจริตจะดำเนินการทันที ซึ่งขณะนี้ได้ตั้งคณะกรรมการตรวจสอบข้อเท็จจริงกรณีมีคนของพรรคประชาธิปัตย์เข้าพัวพันแล้ว พร้อมกำชับให้ ส.ส.กทม.ของพรรค ติดตามเรื่องนี้อย่างใกล้ชิด เพื่อให้ประชาชนมั่นใจ ขณะที่<persName>นายกอร์ปศักดิ์ สภาวศุ</persName> รองนายกรัฐมนตรีด้านเศรษฐกิจ ยืนยันว่า โครงการชุมชนพอเพียงมีหลักการที่ดี และได้คัดเลือกตามขั้นตอนอย่างรอบคอบ แต่ระหว่างการจัดซื้อจัดจ้างมีการแอบอ้างเพื่อผลประโยชน์ เมื่อพบว่าเจ้าหน้าที่ทุจริตก็ได้แจ้งความทันที </p></body>
</news>
