<teiHeader>
<fileDesc>
<titleStmt>
  <title>นายกฯ  เสนอชื่อ "พล.ต.อ.ปทีป" เป็น ผบ.ตร.คนใหม่  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220028&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ  เสนอชื่อ "<persName>พล.ต.อ.ปทีป</persName>" เป็น ผบ.ตร.คนใหม่</headline>
<lead></lead>
<neck></neck>
<body><p.นายกรัฐมนตรี เสนอชื่อ <persName>พล.ต.อ.ปทีป ตันประเสริฐ</persName> เป็นผู้บัญชาการตำรวจแห่งชาติคนใหม่ ยืนยัน ไม่ขัดต่อกฎหมาย พร้อมเชื่อตำรวจสามารถดูแลการชุมนุมของกลุ่มคนเสื้อแดงซึ่งจะนัดชุมนุมในสัปดาห์หน้าได้ <persName>นายอภิสิทธิ์ เวชชาชีวะ</persName> นายกรัฐมนตรี กล่าวก่อนเดินทางลงพื้นที่เกาะสมุย จังหวัดสุราษฎร์ธานี ว่า ยังไม่มีการนัดประชุมคณะกรรมการนโยบายตำรวจแห่งชาติ (ก.ต.ช.)ในการคัดเลือกผู้มาดำรงตำแหน่งผู้บัญชาการตำรวจแห่งชาติคนใหม่ ซึ่งการนัดประชุมต้องดูความเหมาะสม ว่ามีคณะกรรมการคนใดติดภารกิจหรือสามารถส่งตัวแทนเข้าร่วมประชุมแทนได้ โดยที่ผ่านมาได้หารือกับ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) ว่ามีความจำเป็นจะต้องเร่งหา ผบ.ตร.คนใหม่หรือไม่ โดยได้รับคำตอบว่าไม่มีความจำเป็นที่ต้องเร่งสรรหา ส่วนรายชื่อ ผบ.ตร.คนใหม่นั้น ตนเองจะเสนอชื่อของ <persName>พล.ต.อ.ปทีป ตันประเสริฐ</persName> จเรตำรวจแห่งชาติ อีกครั้ง ทั้งนี้เห็นว่าการเสนอรายชื่อซ้ำนั้นไม่ขัดต่อกฎหมาย นอกจากนี้นายกรัฐมนตรี ยังกล่าวถึงกรณีที่กลุ่มคนเสื้อแดงจะนัดชุมนุมในสัปดาห์หน้า โดยเชื่อว่า <persName>พล.ต.อ.พัชรวาท</persName> สามารถทำหน้าที่ในการดูแลความเรียบร้อยได้ ถึงแม้ว่ายังไม่มีรายชื่อ ผบ.ตร.คนใหม่ก็ตาม </p></body>
</news>
