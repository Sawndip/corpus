<teiHeader>
<fileDesc>
<titleStmt>
  <title>รองสุเทพหนุนตั้งกก.ดูฎีกาเมินแดงระดมอีก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 10:58:55  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185716  </bibl>
</sourceDesc>
</fileDesc>
</teiHeader>
<news>
<headline><persName>รองสุเทพ</persName>หนุนตั้งกก.ดูฎีกาเมินแดงระดมอีก</headline>
<lead><persName>รองนายกฯสุเทพ</persName> เผยรัฐบาล เตรียมตั้งคณะกรรมการพิเศษ พิจารณาฎีกา ร่วมกับกระทรวงยุติธรรม พร้อมแนะต้องดำเนินการให้ชัดเจน</lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง กล่าวถึง การพิจารณาฎีกาขอพระราชทานอภัยโทษให้<persName>พ.ต.ท.ทักษิณ ชินวัตร</persName> อดีตนายกฯ โดยรัฐบาลมอบให้ กระทรวงยุติธรรม พิจารณาและอาจจะมีการตั้งคณะกรรมการ พิเศษขึ้น เพื่อพิจารณาด้วย ทั้งนี้ตนไม่กังวลว่า กลุ่มคนเสื้อแดง มาชุมนุมกดดันอีก หากฎีกาที่ยื่นถวายรัฐบาล ไม่ส่งกลับให้กับ สำนักราชเลขาธิการ ทั้งนี้หลังจากที่ กระทรวงยุติธรรม แสดงความเห็นแล้ว ก็จะมีการส่งเรื่องมายัง สำนักนายกฯให้กับรัฐบาลพิจารณา และส่งกลับให้ สำนักราชเลขาธิการ อย่างไรก็ตาม กระทรวงยุติธรรม ต้องดำเนินการทุกอย่างให้ชัดเจน พร้อมเปิดเผยข้อมูล ส่วนกรณีที่ กลุ่มคนเสื้อแดง เตรียมเปิดโรงเรียนเพื่อเผยแพร่ประชาธิปไตย ในต่างจังหวัดนั้นเห็นว่า สามารถกระทำได้ แต่ต้องถูกกฎหมายและไม่ทำร้ายประเทศ</p>
<p>นอกจากนี้ รองนายกรัฐมนตรี ด้านความมั่นคง กล่าวอีกว่า ขณะนี้ กระทรวงการต่างประเทศ แจ้งว่า การเปลี่ยนสถานที่ประชุมอาเซียนซัมมิท หรือ การประชุมสุดยอดผู้นำอาเซียนจากจังหวัดภูเก็ต เป็น อำเภอหัวหิน จังหวัดประจวบคีรีขันธ์นั้นเนื่องจาก ที่อำเภอหัวหินสามารถบริหารจัดการได้ดี และมีความสะดวก อย่างไรก็ตาม หากไม่มีความวุ่นวายเกิดขึ้น ก็ไม่มีความจำเป็นต้องใช้งบประมาณเป็นจำนวนมาก</p></body>
</news>
