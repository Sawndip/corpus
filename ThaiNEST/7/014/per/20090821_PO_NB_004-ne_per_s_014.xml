<teiHeader>
<fileDesc>
<titleStmt>
  <title>กกต.เตรียมเชิญผู้บริหารพรรคการเมืองสัมมนา ปรับปรุง พ.ร.บ.พรรคการเมือง  </title>
  <author>ฑีฆะสุดา ภักดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210110&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.เตรียมเชิญผู้บริหารพรรคการเมืองสัมมนา ปรับปรุง พ.ร.บ.พรรคการเมือง</headline>
<lead></lead>
<neck></neck>
<body><p>กกต.เตรียมเชิญผู้บริหารพรรคการเมืองสัมมนา ปรับปรุงพระราชบัญญัติพรรคการเมือง โดยเฉพาะเรื่องเงินสนับสนุนพรรค <persName>นางสดศรี สัตยธรรม</persName> กรรมการการเลือกตั้ง ด้านกิจการพรรคการเมือง กล่าวภายหลังการประชุมผู้บริหารพรรคการเมืองว่า เป็นการประชุมที่จัดขึ้นทุกๆ ปี ซึ่งหลายพรรคการเมืองต้องการให้มีการแก้ไขกฎหมายพระราชบัญญัติพรรคการเมืองมาตรา 81 ขณะที่พรรคเล็กก็ต้องการเงินสนับสนุนเพิ่ม เพื่อดำเนินกิจกรรมของพรรค ทั้งนี้ต้องดูด้วยว่า การใช้จ่ายเงินเป็นเรื่องที่สมควรหรือไม่ ซึ่งในเดือนพฤศจิกายน - ธันวาคมนี้ จะเชิญพรรคการเมืองมาสัมมนา เพื่อดูว่าจะมีการแก้ไขปรับปรุง พ.ร.บ.พรรคการเมือง ในมาตราใดบ้าง ส่วนกรณีเงินบริจาคของพรรคประชาธิปัตย์ จำนวน 258 ล้านบาทนั้น ที่ประชุมไม่ได้หยิบยกเข้าหารือ แต่ถือเป็นประเด็นสำคัญ ซึ่งการใช้จ่ายต้องมีเหตุผลที่เป็นจริง โดยเรื่องนี้ ได้บรรจุอยู่ในวาระการประชุม ในวันอังคารที่ 25 ส.ค.แล้ว แต่ไม่แน่ใจว่าจะสามารถลงมติได้หรือไม่ ซึ่งส่วนตัวยอมรับว่ายังดูข้อมูลไม่ครบ โดยการพิจารณามีสองประเด็น คือ เงินกองทุนเพื่อการพัฒนาการเมืองที่ กกต.ได้ให้เงินไปใช้ กับเงิน 258 ล้านบาท ที่บริษัท TPI โพลีน จำกัด (มหาชน) บริจาคให้ โดยจะต้องดูว่าเป็นการให้ตัวบุคคล หรือผ่านตัวบุคคลไปยังพรรค <persName>นางสดศรี สัตยธรรม</persName> ยังกล่าวถึงการพิจารณากรณีการถือครองหุ้นของ ส.ส. ทั้ง 44 คนโดยยืนยันว่า ยังยึดหลักมาตรฐานเดิมที่มีการลงมติกรณี 16 ส.ว. และ 13 ส.ส.ของพรรคประชาธิปัตย์ ซึ่งหากมีการเปลี่ยนแปลง หรือเพิ่มเติม ก็ให้ไปชี้แจงที่ศาลรัฐธรรมนูญ อย่างไรก็ตามในวันอังคารนี้ จะสามารถลงมติได้หรือไม่ขึ้นอยู่กับมติที่ประชุม แต่ส่วนตัวเห็นว่า น่าจะลงมติได้  
</p></body>
</news>
