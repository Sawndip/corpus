<teiHeader>
<fileDesc>
<titleStmt>
  <title>ปปช.เตรียมชี้มูลคดีสลายม็อบ7ตค.จันทร์นี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-05 20:03:16  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=188342  </bibl>
</sourceDesc>
</fileDesc>
</teiHeader>
<news>
<headline>ปปช.เตรียมชี้มูลคดีสลายม็อบ7ตค.จันทร์นี้</headline>
<lead>"<persName>กล้าณรงค์ จันทิก</persName>" คณะกรรมการ ปปช.ระบุ สำนวนคดีสลายการชุมนุม 7 ตุลา ถึงมือคณะกรรมการแล้ว เตรียมประชุมวินิจฉัยชี้มูล จันทร์ที่ 7 กันยายนนี้</lead>
<neck></neck>
<body><p><persName>นายกล้านรงค์ จันทิก</persName> กรรมการป้องกันและปราบปรามการทุจริตแห่งชาติ หรือ ป.ป.ช. เปิดเผยว่า ขณะนี้คณะทำงานดำเนินการส่งสำนวนคดีที่เจ้าหน้าที่ใช้กำลังสลายกลุ่มผู้ชุมนุม เมื่อวันที่ 7 ตุลาคม 2551 กลับมาให้คณะกรรมการ ป.ป.ช. พิจารณาแล้ว โดยเป็นสำนวนที่ คณะกรรมการ ป.ป.ช. เห็นควรให้มีการแก้ไขเสร็จสมบูรณ์ ซึ่งยืนยันว่า ในวันจันทร์ที่ 7 กันยายนนี้ คณะกรรมการ ป.ป.ช. จะประชุมในรูปแบบการไต่สวน และจะสามารถชี้มูลความผิดได้อย่างแน่นอน อย่างไรก็ตาม หากคณะกรรมการ ป.ป.ช. วินิจฉัยว่าผู้ถูกกล่าวหาผิดวินัยร้ายแรง ก็จะส่งเรื่องให้กับต้นสังกัดพิจารณาดำเนินการเอาผิด ขณะเดียวกัน หากผิดตามประมวลกฎหมายอาญา ก็จะส่งเรื่องให้กับอัยการสูงสุดดำเนินการสั่งฟ้องต่อไป ทั้งนี้ คดีดังกล่าวมีผู้ถูกกล่าวหาทั้งหมด 9 คน อาทิ <persName>นายสมชาย วงศ์สวัสดิ์</persName> อดีตนายกรัฐมนตรี <persName>พล.อ.ชวลิต ยงใจยุทธ</persName> อดีตรองนายกรัฐมนตรี ด้านความมั่นคง และ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ</p></body>
</news>
