<teiHeader>
<fileDesc>
<titleStmt>
  <title>อภิสิทธิ์เมินอียูจี้ไทยยกเลิกโทษประหารชี้สหรัฐฯก็ยังมี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090828/26278  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>เมินอียูจี้ไทยยกเลิกโทษประหารชี้สหรัฐฯก็ยังมี</headline>
<lead>นายกฯ � ไม่สนอียูขอให้ไทยยกเลิกโทษการประหาร บอกสหรัฐฯก็ยังมีเรื่องดังกล่าวอยู่ ไม่แน่ใจสังคมยอมรับการยกเลิกประการได้หรือไม่</lead>
<neck></neck>
<body><p>(28ส.ค.)  เมื่อเวลา 14.20 น. <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีที่กลุ่มประเทศในสหภาพยุโรป(อียู) ต้องการให้ไทยยกเลิกการฉีดยาพิษให้กับนักโทษประหาร ว่า อียูมีจุดยืนมานานแล้วในการไม่เห็นด้วยกับโทษการประการชีวิต คงเป็นเรื่องที่จะต้องรับฟังความคิดเห็นของประชาชน เพราะเป็นเรื่องที่ประชาชนมีความคิดเห็นที่ค่อนข้างแตกต่างกันมาก โดยส่วนตัวของตนเคยสอบถามประชาชนในเรื่องแบบนี้ก็เห็นได้ชัดว่ายังมีความเห็นที่แตกต่างกันมาก ซึ่งต้องใช้เวลากับสังคมว่าเรายอมรับได้หรือไม่ที่เราจะยกเลิกโทษการประหาร เพราะส่วนใหญ่ในประเทศที่เจริญแล้วก็จะไม่มีโทษดังกล่าว ยกเว้นประเทศสหรัฐอเมริกาที่ยังเป็นประเทศที่เหมือนกับเป็นข้อยกเว้นในทางตะวันตก แต่คนของเราจำนวนมากก็ยังเชื่อว่าการมีโทษรุนแรงนั้นก็สามารถที่จะปรามไม่ให้คนทำผิดได้
</p>
<p>เมื่อถามว่าจำเป็นต้องชี้แจงกับอียูหรือไม่ นายกรัฐมนตรี กล่าวว่า ไม่จำเป็น เพราะความจริงเขาก็รู้ว่าสหรัฐฯเองก็ยังมีเรื่องนี้อยู่ เป็นเพียงเรื่องของคนที่มองว่าหลักสิทธิมนุษยชนหรือการอ้างอิงหลักศาสนา เมื่อถามว่าคิดว่าประเด็นนี้จะถูกนำไปเป็นเงื่อนไขในการกีดกันทางการค้าหรือไม่ นายกรัฐมนตรี กล่าวฏิเสธว่า ไม่คิดว่าจะเป็นเงื่อนไขใดๆ เพราะอย่างสหรัฐอเมริกาก็ยังมีโทษดังกล่าว</p></body>
</news>
