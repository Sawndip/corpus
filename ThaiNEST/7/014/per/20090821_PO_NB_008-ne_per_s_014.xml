<teiHeader>
<fileDesc>
<titleStmt>
  <title>ผู้ค้าตลาดสดคลองเตยยื่นหนังสือร้องเรียนต่อ"นายชวน หลีกภัย"กรณีไม่ได้รับความเป็นธรรม  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210191&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผู้ค้าตลาดสดคลองเตยยื่นหนังสือร้องเรียนต่อ"<persName>นายชวน หลีกภัย</persName>"กรณีไม่ได้รับความเป็นธรรม</headline>
<lead></lead>
<neck></neck>
<body><p>ผู้ค้าตลาดสดคลองเตย ยื่นหนังสือร้องเรียนต่อประธานสภาที่ปรึกษาพรรคประชาธิปัตย์ กรณีไม่ได้รับความเป็นธรรมจากการปฏิบัติงานของตำรวจสถานีตำรวจนครบาลท่าเรือ ผู้ค้าตลาด 4 คลองเตยเดินทางเข้ายื่นหนังสือร้องเรียนต่อ<persName>นายชวน หลีกภัย</persName> ประธานสภาที่ปรึกษาพรรคประชาธิปัตย์กรณีไม่ได้รับความเป็นธรรมจากเจ้าหน้าที่ตำรวจสถานีตำรวจนครบาลท่าเรือ และชุดปราบจลาจลที่เข้าไปดูแลความเรียบร้อยบริเวณคลองเตย ที่ไม่เข้าระงับเหตุการณ์ปล่อยให้เกิดการปะทะกันระหว่างเจ้าหน้าที่บริษัท ลีเกิ้ล โปรเฟสชั่นแนล จำกัดและผู้ค้าในตลาดสด 4 คลองเตย จนได้รับบาดเจ็บหลายราย ขณะเดียวกันได้เรียกร้องให้เจ้าหน้าที่ตำรวจมีความจริงใจในการปฏิบัติหน้าที่และมีการจัดกำลังเจ้าหน้าที่ตำรวจที่มีความเป็นกลางเข้าไปคุ้มครองให้ความปลอดภัยกับผู้ค้าในตลาด พร้อมทั้งเรียกร้องให้การท่าเรือแห่งประเทศไทยเข้ามาดูแลและแก้ไขเพื่อไม่ให้สถานการณ์มีความขัดแย้งเพิ่มขึ้น นอกจากนี้ยังให้หน่วยงานที่เกี่ยวข้องเข้าไปตรวจสอบความโปร่งใสเกี่ยวกับการประมูล ทั้งนี้ยืนยันว่าการต่อสู้ของกลุ่มผู้ค้านั้นไม่มีนายทุนอยู่เบื้องหลังแต่เป็นการต่อสู้ของกลุ่มผู้ค้าเองเพราะไม่เห็นด้วยกับการได้รับสัมปทานของบริษัทลีเกิ้ลฯ และเพื่อจะได้ค้าขายในตลาดต่อไปด้วย  </p></body>
</news>
