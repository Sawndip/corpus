<teiHeader>
<fileDesc>
<titleStmt>
  <title>ดุสิตโพลล์ เผย ชาว กทม.ร้อยละ 76.39 เห็นด้วยที่รัฐบาลประกาศใช้ พ.ร.บ.มั่นคงรับการชุมนุมกลุ่มเสื้อแดง  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260283&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ดุสิตโพลล์ เผย ชาว กทม.ร้อยละ 76.39 เห็นด้วยที่รัฐบาลประกาศใช้ พ.ร.บ.มั่นคงรับการชุมนุมกลุ่มเสื้อแดง</headline>
<lead></lead>
<neck></neck>
<body><p>สวนดุสิตโพลล์ ระบุ ผลสำรวจชาวกรุงเทพมหานคร ร้อยละ 76.39 เห็นด้วยกับการประกาศใช้พระราชบัญญัติการรักษาความมั่นคงภายในราชอาณาจักร ในเขตดุสิต มหาวิทยาลัยราชภัฏสวนดุสิต หรือสวนดุสิตโพลล์ ได้สำรวจความคิดเห็นของประชาชนที่อาศัยในกรุงเทพมหานคร ทั้ง 50 เขต จำนวน 1,078 คน ถึงความเห็นที่มีต่อกรณีที่รัฐบาลประกาศใช้พระราชบัญญัติการรักษาความมั่นคงภายในราชอาณาจักร ในเขตดุสิต ระหว่างวันที่ 29 สิงหาคม -1 กันยายน นี้ เพื่อป้องกันไม่ให้การชุมนุมของกลุ่มคนเสื้อแดงในวันที่ 30 สิงหาคม ขยายตัวลุกลามเป็นเหตุการณ์ก่อความไม่สงบ โดยส่วนใหญ่เห็นด้วยกับการประกาศใช้ พระราชบัญญัติดังกล่าวถึงร้อยละ 76.39 โดยให้เหตุผลเพื่อป้องกันเหตุร้ายที่อาจเกิดขึ้น เนื่องจากมีผู้ชุมนุมจำนวนมาก ไม่สามารถคาดการณ์ได้ว่าจะเกิดเหตุการณ์อะไรขึ้นบ้าง และเพื่อให้การชุมนุมอยู่ภายใต้กฎหมายอย่างถูกต้อง ร้อยละ 14.58 รู้สึกเฉยๆ ร้อยละ 9.03 ไม่เห็นด้วย นอกจากนี้ยังสำรวจความเห็นถ้าประชาชนเป็นนายกรัฐมนตรี จะดำเนินการต่อการชุมนุมของกลุ่มคนเสื้อแดงไม่ให้บานปลายอย่างไร ร้อยละ 32.05 ไม่ใช้มาตรการรุนแรงกับผู้ชุมนุม ร้อยละ 28.20 เจรจาอย่างประนีประนอม ร้อยละ 23.07 ดำเนินการตามกฎหมายอย่างตรงไปตรงมา </p></body>
</news>
