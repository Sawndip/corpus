<teiHeader>
<fileDesc>
<titleStmt>
  <title>ปชป.เปิดตัวรถไฮเทคต้านล่าชื่อถวายฎีกา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090807/23434  </bibl>
</sourceDesc>
</fileDesc>
</teiHeader>
<news>
<headline>ปชป.เปิดตัวรถไฮเทคต้านล่าชื่อถวายฎีกา</headline>
<lead>เด็กปชป.� เปิดตัวรถไฮเทคต้านล่าชื่อถวายฎีกา-ชี้ความเลวร้ายระบอบ<persName>ทักษิณ</persName> โวรมช.คมนาคมสั่งเพิ่มลงพื้นที่อีสาน</lead>
<neck></neck>
<body><p>(7ส.ค.) เวลา 11.00 น.<persName>นายวัชระ เพชรทอง</persName> ส.ส.กทม. พรรคประชาธิปัตย์ นำรถไฮเทคต้านฎีกาแดง มาจอดหน้าบ่อปลาคาร์ฟ อาคารรัฐสภา 1 รถกระ บะคันดังกล่าวถูกดัดแปลงช่วงท้ายให้ปรากฏภาพและข้อความเคลื่อนไหวได้ 3 ด้านๆละ 16 ภาพๆละ 3 วินาที โดยมีข้อความต่อต้านกลุ่มคนเสื้อแดง ที่เคลื่อนไหวล่าชื่อถวายฎีกาเพื่ออภัยโทษให้<persName>พ.ต.ท.ทักษิณ ชินวัตร</persName> อดีตนายกรัฐมนตรี และชี้ให้เห็นถึงระบอบ<persName>ทักษิณ</persName> ว่ามีความเลวร้ายอย่างไร</p>
<p> <persName>นายวัชระ</persName> กล่าวว่า รถคันดังกล่าวใช้งบประมาณเพียง 750,000 บาทเป็นเทคโนโลยีจากสาธารณรัฐประชาชนจีน ทำขึ้นเพื่อต้องการรณรงค์ให้ประชาชนรับทราบถึงความเลวร้ายของระบอบ<persName>ทักษิณ</persName> และให้ความรู้แก่ประชาชน ถือเป็นคันแรกของประเทศไทย ซึ่ง<persName>นายประจักษ์ แก้วกล้าหาญ</persName> รมช.คมนาคม ได้สนใจและสั่งผลิตจำนวน 1 คันเพื่อนำไปวิ่งในพื้นที่ทางภาคตะวันออกเฉียงเหนือแล้ว </p>
<p>เมื่อถามว่าพรรคประชาธิปัตย์เป็นผู้สั่งให้ทำรถคันนี้ใช่หรือไม่ <persName>นายวัชระ</persName> กล่าวว่า ไม่มีใครสั่งตนให้ทำอะไรได้ การกระทำครั้งนี้เป็นเรื่องที่ตนคิดเองทำเอง</p>
<p>ผู้สื่อข่าวรายงานด้วยว่า รถกระบะไฮเทคต้านถวายฎีกาคันดังกล่าว นอกจากจะมีข้อความโจมตี<persName>พ.ต.ท.ทักษิณ</persName> และกลุ่มคนเสื้อแดงแล้ว ยังสามารถเปิดเสียงไฮปาร์คได้อีกด้วย</p></body>
</news>
