<teiHeader>
<fileDesc>
<titleStmt>
  <title>เชียงใหม่นับคะแนนแล้วหลายหน่วย  ขณะที่คาดการณ์การนับคะแนนนายกองค์การบริหารส่วนตำบลน่าจะแล้วเสร็จทั้งหมดในวันพรุ่งนี้  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060148&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เชียงใหม่นับคะแนนแล้วหลายหน่วย  ขณะที่คาดการณ์การนับคะแนนนายกองค์การบริหารส่วนตำบลน่าจะแล้วเสร็จทั้งหมดในวันพรุ่งนี้</headline>
<lead></lead>
<neck></neck>
<body><p>จังหวัดเชียงใหม่นับคะแนนแล้วหลายหน่วย และคาดว่าการนับคะแนนนายกองค์การบริหารส่วนตำบลจะแล้วเสร็จทั้งหมดในวันพรุ่งนี้ จังหวัดเชียงใหม่เริ่มมีการนับคะแนนการเลือกตั้งสมาชิกสภาเทศบาลตั้งแต่เวลาประมาณ 17.00 น. โดยพบว่าส่วนใหญ่ยังไม่สามารถนับคะแนนได้แล้วเสร็จ ขณะเดียวกันในส่วนของการนับคะแนนการเลือกตั้งนายกองค์การบริหารส่วนตำบลทั้ง 90 แห่ง ได้ไปนับรวมที่จุดนับคะแนนกลาง โดยคาดว่าพื้นที่อำเภอรอบนอกในพื้นที่ภูเขาสูง เช่น อำเภออมก๋อย อำเภอแม่แจ่ม จะนับคะแนนล่าช้า เนื่องจากต้องใช้การเดินเท้าส่งหีบบัตรที่เป็นไปด้วยความยากลำบาก คาดว่าจะนับคะแนนทั้งหมดแล้วเสร็จในวันพรุ่งนี้(7 กย) ขณะที่สำนักงานคณะกรรมการการเลือกตั้งประจำจังหวัดเชียงใหม่ ได้ตั้งกองอำนวยการรายงานผลคะแนนการเลือกตั้ง รายงานผลการนับคะแนนสมาชิกสภาองค์การบริหารส่วนตำบลเมื่อเวลาประมาณ 20.00 น. ไม่ถึง 20 หน่วยเลือกตั้ง อย่างไรก็ตาม <persName>นายพงษ์พันธ์ ริ้วทองทวี</persName> ผู้อำนวยการการเลือกตั้งประจำจังหวัดเชียงใหม่กล่าวว่า จากการรายงานคาดว่าผู้มาใช้สิทธิ์ตามเป้าหมายที่ตั้งไว้ร้อยละ 80 ของผู้มีสิทธิ์เลือกตั้ง </p></body>
</news>
