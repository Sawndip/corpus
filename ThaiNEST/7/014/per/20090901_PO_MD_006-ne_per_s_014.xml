<teiHeader>
<fileDesc>
<titleStmt>
  <title>เลขาฯกษิตโต้เป็ดเหลิมพูดเท็จ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-01 20:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000099974  </bibl>
</sourceDesc>
</fileDesc>
</teiHeader>
<news>
<headline>เลขาฯ<persName>กษิต</persName>โต้เป็ด<persName>เหลิม</persName>พูดเท็จ</headline>
<lead></lead>
<neck></neck>
<body><p>จากกรณีที่ <persName>ร.ต.อ.เฉลิม อยู่บำรุง</persName> ส.ส.สัดส่วน พรรคเพื่อไทยอภิปรายในการประชุมรัฐสภาที่ว่าด้วยกรอบการเจรจาระหว่างประเทศให้เป็นไปตามรัฐธรรมนูญมาตรา 190 โดยเฉพาะเรื่องที่จะต้องไปเจรจากับประเทศกัมพูชา ประเทศมาเลเซีย และประเทศพม่า โดยระบุว่า เมื่อวันที่ 16 พ.ค.ที่ผ่านมา <persName>นายกษิต</persName>พร้อมภรรยาและผู้ติดตาม ผ่านพรมแดนเข้าไปที่เกาะกง ประเทศกัมพูชา โดยขอสิทธิพิเศษไม่ทำบอร์เดอร์พาส หรือหนังสือผ่านแดน ซึ่งสุดท้ายรัฐบาลกัมพูชาก็ไม่ให้ ดังนั้น หากรัฐสภาผ่านกรอบ การเจรจาไปก็จะเกิดปัญหาเพราะรัฐมนตรีอวดใหญ่อวดโตในประเทศไทยยังไม่พอยังไปอวดใหญ่ในต่างประเทศด้วย</p>
<p><persName>นายชวนนท์ อิทรโกมาลย์สุต</persName> เลขานุการรัฐมนตรีว่าการกระทรวงการต่างประเทศ กล่าวชี้แจงว่า วันนั้นคณะของ <persName>นายกษิต ภิรมย์</persName> รมว.ต่างประเทศได้เดินทาง ไปจังหวัดจันทรบุรี เพื่อไปตรวจเยี่ยมค่ายทหารตากสิน โดย รมว.ต่างประเทศบอกว่า จะไปตรวจพื้นที่ชายแดนด้วย เพื่อไปให้ขวัญกำลังใจเจ้าหน้าที่ทหารด้วยส่วนหนึ่ง ซึ่งจะไปเป็นการส่วนตัว แต่ <persName>นายกษิต</persName>ได้แจ้งก่อนการเดินทางไว้ว่า ให้ทุกคนเตรียม พาสปอร์ตไปด้วย โดยไม่ให้ใช้สิทธิพิเศษ ซึ่งเราก็ได้มีการเตรียมไปทุกคน ไม่ได้คิดจะไปเบ่งอะไรแต่แรกอยู่แล้ว ซึ่งก็ได้มีการแจ้งไปยังทางการกัมพูชาว่า ทาง<persName>นายกษิต</persName>และคณะจะเข้าขอไปดูถนนเส้น 68 ซึ่งทางการโดยทหารกัมพูชาก็ได้แจ้งไปยังหน่วยเหนือ ทาง<persName>สมเด็จฮุนเซ็น</persName> ก็ได้ส่งวุฒิสมาชิกมาต้อนรับ <persName>นายกษิต</persName>และคณะ พร้อมกันนี้ยังได้ไปดู สะพาน 4 จุด ซึ่งก็พบว่ามีความทรุดโทรมมาก ซึ่งก็เข้าใจว่า กระทรวงการคลังของไทย ได้มีการอนุมัติงบประมาณในการช่วยเหลือแล้ว</p>
<p> <persName>นายชวนนท์</persName> กล่าวว่า ดังนั้นจะเห็นได้ว่า ระหว่าง ท่าน<persName>รัฐมนตรีกษิต</persName>กับทางกัมพูชา ไม่ได้มีปัญหาอะไร กัมพูชาได้มีการจัดรถนำเข้าไปดูถนนเส้น 68 ด้วยซ้ำไป และเชื่อว่าเมื่อมีการชี้แจงตรงนี้ไปแล้วทางกัมพูชาเองคงไม่ได้ติดใจอะไร ซึ่งทางกัมพูชา ก็คงทราบดีว่าเป็นเพียงความเห็นของบุคคลเท่านั้น เชื่อว่า เนื่องจากกำลังจะมีการพิจารณาข้อตกลงต่างๆ จึงมีความพยายามที่จะบิดเบือนเพื่อให้เกิดอุปสรรคขึ้น และการที่ออกมาพูดในช่วงนี้ก็เป็นปกติของทางการเมือง ซึ่งอยากให้ประชาชนคนไทย ได้เข้าใจตรงนี้ด้วย</p>
<p><persName>นายชวนนท์</persName> กล่าวว่า <persName>นายกษิต</persName>กับประเทศกัมพูชายังมีสัมพันธ์กันดี มีการลดกำลังทหารลง ลดความตรึงเครียดลงไปได้มาก และลดเหตุการณ์ปะทะกันระหว่างไทยกับกัมพูชาไปได้มากกว่ารัฐบาลที่ผ่านมา ยืนยันว่าปัญาหาเรื่องของดินแดน ที่เกิดขึ้นกระทรวงการต่างประเทศได้มีการดำเนินการอยู่ตลอด แต่กรณีของปัญหาระหว่างประเทศต้องยอมรับว่า มันเป็นเรื่องที่ละเอียดอ่อน บางเรื่องพูดไม่ได้</p>
<p>เพราะถ้าเรื่องนี้เรายอมกัมพูชาจริง เรื่องก็คงจบไปนานแล้ว แต่ที่เรื่องมันยืดเยื้องอยู่ตอนนี้ ก็แสดงให้เห็นแล้วว่า เราไม่ได้ยอมกัมพูชา ซึ่งก็ขอให้ทุกฝ่าย เข้าใจด้วย รวมถึงนักวิชาการที่ออกมาวิพากษ์วิจารณ์กรณีนี้ เพื่อไม่ให้เกิดการบิดเบือน ข้อมูล ดังนั้นเรื่องที่มีการพูดในสภาเวลานี้ เป็นเรื่องของเทศกาลมากกว่า</p>
<p>ด้าน<persName>นายฐิระวัตร กุลละวณิชย์</persName> ส.ว.สรรหา ในฐานะประธานคณะกรรมาธิการ (กมธ.) การปกครอง วุฒิสภา แถบงตอบโต้กรณีที่ <persName>ร.ต.อ.เฉลิม อยู่บำรุง</persName> อภิปราย ในสภาฯ กล่าวหาพม่าห้ามไม่ให้คณะกรรมาธิการวุฒิสภาคณะหนึ่งเข้าประเทศ เนื่องจากไม่พอใจที่ทางการฝ่ายไทยออกแถลงการณ์โจมตีพม่ากรณี<persName>นางออง ซาน ซู จี</persName></p>
<p><persName>นายฐิระวัตร</persName> กล่าวว่า <persName>ร.ต.อ.เฉลิม</persName> คงเข้าใจผิด เพราะคณะกรรมาธิการฯ เดินทางไปประชุมที่ศาลากลางจ.เชียงราย และไปดูปัญหาชนกลุ่มน้อย เมื่อไปแล้ว จึงคิดว่า จะข้ามไปดูความเป็นอยู่ของชาวบ้านพม่าแถบนั้น ซึ่งบริษัททัวร์ที่จัดก็เป็นคนไปเดินเรื่องเข้าทางด่านแม่สายล่วงหน้า แต่ตนรู้จักกับอุปทูตพม่าและรู้ล่วงหน้าอยู่แล้วว่าคงเข้าไม่ได้ เพราะทัวร์ส่งเอกสารขออนุญาตไม่ครบ</p>
<p>เมื่อจะเดินทางเข้าไป ทางบริษัททัวร์ได้ยืนยันว่าไปได้ เพราะนึกว่า เป็นคณะนักท่องเที่ยวธรรมดา อาจจะให้เงินที่ด่านเล็กน้อยก็เข้าได้ แต่คณะกรรมาธิการฯ ทำแบบนั้นไม่ได้ เพราะเป็นคณะของวุฒิสภา ต้องทำตามระเบียบกฎเกณฑ์ และได้คุยกับอุปทูตก็เข้าใจกันดี เพราะถ้าเข้าไปแล้วเกิดอุบัติเหตุ อุปทูตพม่าจะเสียหาย การขอไปอย่างถูกต้อง อุปทูตจะได้ดูแลทั่วถึง ดังนั้น เรื่องนี้ไม่ใช่เรื่องระหว่างประเทศ และไม่เกี่ยวข้องกับท่าทีทางการไทยต่อกรณี<persName>นางออง ซาน ซู จี</persName> เรื่องนี้ไม่ใช่สาระ ประธานวุฒิสภาก็ทราบเรื่องและเข้าใจแล้ว ส่วน <persName>ร.ต.อ.เฉลิม</persName> คงไม่รู้ข้อมูลจริง เมื่อพูดไป มันก็ยุ่งตาย</p></body>
</news>
