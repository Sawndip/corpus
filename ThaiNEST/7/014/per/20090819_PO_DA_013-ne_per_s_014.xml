<teiHeader>
<fileDesc>
<titleStmt>
  <title>ผบ.ตร.เข้าพบนายกฯ คาดถก ผบ.ตร.ใหม่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 09:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15026  </bibl>
</sourceDesc>
</fileDesc>
</teiHeader>
<news>
<headline>ผบ.ตร.เข้าพบนายกฯ คาดถก ผบ.ตร.ใหม่</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 07.30 น. วันนี้ (19 ส.ค.) ที่ทำเนียบรัฐบาล <persName>พล.ต.อ.พัชรวาท วงษ์สุวรรณ</persName> ผบ.ตร. ได้เดินทางเข้าพบ <persName>นายอภิสิทธิ์ เวชชาชีวะ</persName> นายกรัฐมนตรี ที่ห้องทำงานเป็นเวลา 15 นาที จึงเดินทางกลับ โดยไม่ได้ให้สัมภาษณ์ผู้สื่อข่าวแต่อย่างใด เบื้องต้นคาดว่า อาจมาพูดคุยถึงการประชุม กตช. วันพรุ่งนี้ (20 ส.ค.) ที่นายกฯ จะเป็นประธานการประชุม กตช. เป็นวาระการเลือก ผบ.ตร.คนใหม่ โดยมีรายงานข่าวว่า จะมีการเสนอชื่อ <persName>พล.ต.อ.ปทีป ตันประเสริฐ</persName> จเรตำรวจแห่งชาติ รับตำแหน่ง ผบ.ตร.คนใหม่</p>
<p>ต่อมา <persName>พล.ต.อ.จุมพล มั่นหมาย</persName> รอง ผบ.ตร. ได้เดินทางเข้าพบนายกฯ ที่ทำเนียบฯ โดยผู้สื่อข่าวเฝ้าติดตามอย่างใกล้ชิด คาดว่า จะมีการพูดคุยถึงการประชุม กตช. วันพรุ่งนี้ (20 ส.ค.) กรณีการเลือก ผบ.ตร.คนใหม่ ตามที่ได้เสนอข่าวไปแล้ว.</p></body>
</news>
