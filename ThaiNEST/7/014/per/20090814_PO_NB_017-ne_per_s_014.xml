<teiHeader>
<fileDesc>
<titleStmt>
  <title>โฆษกพรรค ชพ.เรียกร้อง นายศิริโชค โสภา ออกมาเปิดเผยข้อมูลซื้อขายตำแหน่งตร.อย่างจริงจัง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140151&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>โฆษกพรรค ชพ.เรียกร้อง <persName>นายศิริโชค โสภา</persName> ออกมาเปิดเผยข้อมูลซื้อขายตำแหน่งตร.อย่างจริงจัง</headline>
<lead></lead>
<neck></neck>
<body><p>โฆษกพรรคชาติไทยพัฒนา เรียกร้อง ให้<persName>นายศิริโชค โสภา</persName> ออกมาเปิดเผยข้อมูล กรณี การซื้อขายตำแหน่งเจ้าหน้าที่ตำรวจ อย่างจริงจังและตรงไปตรงมา <persName>นายวัชระ กรรณิการ์</persName> โฆษกพรรคชาติไทยพัฒนา กล่าวว่า ขอให้ <persName>นายศิริโชค โสภา</persName> สมาชิกสภาผู้แทนราษฎรจังหวัดสงขลา พรรคประชาธิปัตย์ ที่จะออกมาเปิดเผยข้อมูล กรณี การซื้อขายตำแหน่งเจ้าหน้าที่ตำรวจ ออกมาเปิดเผยข้อมูลอย่างจริงจังและตรงไปตรงมา เชื่อว่าประชาชนจำนวนมากรอฟังข้อเท็จจริงและมั่นใจว่าสังคมยอมรับได้ ขณะเดียวกันเรียกร้องให้ <persName>พล.ต.อ. วิเชียร พจน์โพธิ์ศรี</persName> รักษาราชการแทนผู้บัญชาการตำรวจแห่งชาติ ออกมาปกป้องศักดิ์ศรีและสถาบันตำรวจ รวมทั้งเร่งตรวจสอบข้อเท็จจริง โฆษกพรรคชาติไทยพัฒนา กล่าวอีกว่า โครงการชุมชนพอเพียงได้มีการตั้งคณะกรรมการทำหน้าที่ตรวจสอบ ขณะนี้ยังไม่มีข้อมูลการทุจริต โดยการตั้งคณะกรรมการตรววจสอบเพื่อแสดงออกถึงความโปร่งใสในการบริหารงานของรัฐบาล และพรรคชาติไทยพัฒนาคาดหวังว่า การสอบสวนดังกล่าว จะมีบทสรุปที่ชัดเจน ว่ามีการทุจริตหรือไม่ และสามารถให้คำตอบกับสังคมได้โดยไม่มีการจับผู้กระทำผิดมาดำเนินคดีแทน  </p></body>
</news>
