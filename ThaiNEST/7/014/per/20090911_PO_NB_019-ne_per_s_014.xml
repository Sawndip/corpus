<teiHeader>
<fileDesc>
<titleStmt>
  <title>พรรคชาติไทยพัฒนา ย้ำจุดยืน สนับสนุนแก้ไขรัฐธรรมนูญให้แล้วเสร็จในสมัยประชุมนิติบัญญัติ พร้อมไม่เห็นด้วยกับข้อเสนอตั้ง สสร.3 ของวิปรัฐบาล  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110111&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>พรรคชาติไทยพัฒนา ย้ำจุดยืน สนับสนุนแก้ไขรัฐธรรมนูญให้แล้วเสร็จในสมัยประชุมนิติบัญญัติ พร้อมไม่เห็นด้วยกับข้อเสนอตั้ง สสร.3 ของวิปรัฐบาล</headline>
<lead></lead>
<neck></neck>
<body><p>พรรคชาติไทยพัฒนา สนับสนุนแก้ไขรัฐธรรมนูญให้แล้วเสร็จในสมัยประชุมนิติบัญญัตินี้ และไม่เห็นด้วยกับข้อเสนอตั้ง สสร. 3 ของวิปรัฐบาล <persName>นายวัชระ กรรณิการ์</persName> โฆษกพรรคชาติไทยพัฒนา กลาวว่า พรรคได้สนับสนุนการแก้ไขรัฐธรรมนูญ โดยเฉพาะในมาตรา 190 และประเด็นที่เกี่ยวกับวิธีเลือกตั้ง และพร้อมเปิดกว้างหากมีการแก้ไขในประเด็นอื่นที่เห็นว่าเป็นประโยชน์แก่ประชาชน ส่วนกรอบเวลาขอให้แล้วเสร็จภายในสมัยประชุมนิติบัญญัตินี้ ขณะที่ข้อเสนอของวิปรัฐบาลให้ตั้ง สสร.3 เพื่อแก้ไขรัฐธรรมนูญ ไม่อยากมองว่าเป็นการยื้อเวลา แต่การตั้ง สสร.3 เป็นการแก้ไขรัฐธรรมนูญทั้งฉบับ ซึ่งไม่เหมาะสมกับสถานการณ์ในขณะนี้ ที่ต้องการแก้ไขเพียงประเด็นที่เป็นปัญหาเท่านั้น พร้อมกันนี้ ยังฝากถึงกลุ่มที่คัดค้านการแก้ไขรัฐธรรมนูญว่า เป็นสิทธิที่ทำได้ แต่ควรเสนอแนะทางออกให้เป็นที่ยอมรับของทุกฝ่าย และขอให้เปิดกว้างรับฟังความเห็นที่แตกต่าง ส่วนปัญหาในสำนักงานตำรวจแห่งชาติ พรรคชาติไทยพัฒนา เข้าใจและเห็นใจทุกฝ่าย ซึ่งเชื่อว่านายกรัฐมนตรีได้ดำเนินการตามอำนาจหน้าที่ของกฎหมาย ส่วน<persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ ที่เห็นว่าไม่ได้รับความเป็นธรรม มีสิทธิที่จะดำเนินการตามกฎหมาย จึงขอให้ตำรวจตั้งใจทำงานอย่างเต็มที่ โดยเฉพาะในการดูแลการชุมนุมในวันที่ 19 กันยายนนี้ นอกจากนี้พรรคยังสนับสนุนการออกพระราชบัญญัติควบคุมการชุมนุม เพื่อกำหนดรายละเอียดการชุมนุม รวมถึงกรอบการปฏิบัติหน้าที่ของตำรวจ เพื่อป้องกันไม่ให้เกิดปัญหาเช่น กรณีการสลายการชุมนุม 7 ตุลาคมขึ้นอีก โฆษกพรรคชาติไทยพัฒนา ยังปฏิเสธกระแสข่าวพรรคร่วมรัฐบาลกดดันให้มีการปรับคณะรัฐมนตรี โดยเฉพาะในส่วนของพรรคชาติไทยพัฒนาซึ่งมีข่าวว่า <persName>พลตรีสนั่น ขจรประศาสน์</persName> รองนายกรัฐมนตรี จะลาออกจากตำแหน่งกรณีปราสาทพระวิหาร ยืนยันว่า<persName>พลตรีสนั่น</persName> ไม่มีแนวคิดดังกล่าว </p></body>
</news>
