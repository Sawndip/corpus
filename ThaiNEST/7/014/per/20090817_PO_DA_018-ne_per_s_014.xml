<teiHeader>
<fileDesc>
<titleStmt>
  <title>มท.1ยันยอดค้านฎีกา10 ล.โปร่งใส  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 19:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14697  </bibl>
</sourceDesc>
</fileDesc>
</teiHeader>
<news>
<headline>มท.1ยันยอดค้านฎีกา10 ล.โปร่งใส</headline>
<lead></lead>
<neck></neck>
<body><p>วันนี้ (17ส.ค.)  <persName>นายชวรัตน์ ชาญวีรกูล</persName> รมว.มหาดไทย กล่าวถึงกรณีการยื่นถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี ว่า ตามที่กระทรวงมหาดไทยได้มอบหมายให้ส่วนราชการและจังหวัดต่างๆ ประชุมชี้แจงและทำความเข้าใจกับประชาชนเกี่ยวกับหลักปฏิบัติตามจารีตประเพณีในการถวายฎีกา ทางกระทรวงมหาดไทยได้ติดตามผลการดำเนินงานของจังหวัดต่างๆ อย่างต่อเนื่อง เป็นที่น่ายินดีประชาชนมีความเข้าใจกับการกระทำของกลุ่มบุคคลที่ล่ารายชื่อเตรียมยื่นฎีกาของพระราชทานอภัยโทษเป็นสิ่งที่ไม่ถูกต้อง อย่างไรก็ตาม ขณะนื้มีประชาชนที่ร่วมลงชื่อคัดค้านการถวายฎีกามีถึง 10,140,527 คน แบ่งเป็นภาคเหนือ 1,919,025 คน ภาคตะวันออกเฉียงเหนือ 4,742,112 คน ภาคกลางและตะวันออก 2,299,172 คน ภาคใต้ 1,180,218 คน นอกจากนี้ ยังมีการขอถอนชื่อจากฎีกาอีก 9,443 คน </p>
<p>เพื่อไม่ให้มีข้อสงสัยในการลงชื่อของประชาชนในจังหวัดต่างๆ เป็นไปโดยสุจริตตรวจสอบได้ ได้มอบหมายให้<persName>นายวิชัย ศรีขวัญ</persName> ปลัดกระทรวงมหาดไทย แจ้งให้ทุกจังหวัดที่นำรายชื่อประชาชนที่ร่วมลงชื่อมาเปิดเผยในเว็บไซด์ของแต่ละจังหวัด เพื่อให้ทุกคนสามารถตรวจสอบรายชื่อทางอินเตอร์เนต เช่น จ.กระบี่ ตรวจได้ที่เว็บไซด์ www.krabi.go.th <http://www.krabi.go.th/> จ.ชัยนาท ตรวจสอบรายชื่อได้ที่เว็บไซด์ www.chainat.go.th <http://www.chainat.go.th/> โดยทุกจังหวัดมีเว็บไซด์ของตัวเองในการตรวจสอบรายชื่อ แต่ต้องใช้เวลาตรวจสอบและคัดลอกลงเว็บไซด์อีกระยะหนึ่ง' รมว.มหาดไทย กล่าว.
</p></body>
</news>
