<teiHeader>
<fileDesc>
<titleStmt>
  <title>ปชป. ยืนยัน ไม่มีปัญหาความขัดแย้งระหว่างแกนนำพรรค  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050160&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป. ยืนยัน ไม่มีปัญหาความขัดแย้งระหว่างแกนนำพรรค</headline>
<lead></lead>
<neck></neck>
<body><p>พรรคประชาธิปัตย์ ยืนยัน พรรคไม่มีปัญหาความขัดแย้งระหว่างแกนนำพรรค พร้อมเรียกร้องพรรคเพื่อไทยอย่าบิดเบือนข้อเท็จจริงต่อประชาชน <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวยืนยันว่า พรรคประชาธิปัตย์ยังคงมีความเป็นเอกภาพ และไม่มีปัญหารอยร้าวใดๆ ตามที่พรรคเพื่อไทยพยายามตอกย้ำ โดยเฉพาะกรณีของ<persName>นายสุเทพ เทือกสุบรรณ</persName> รองนายกรัฐมนตรี ในฐานะเลขาธิการพรรคประชาธิปัตย์ กับ<persName>นายบัญญัติ บรรทัดฐาน</persName> รองประธานสภาที่ปรึกษาพรรคประชาธิปัตย์ และในการเลือกตั้งซ่อม ส.ส.เขต 1 จ.สุราษฎรธานีนั้น ไม่ต้องการให้พรรคเพื่อไทยบิดเบือนข้อเท็จจริง เพื่อหวังผลคะแนนจากประชาชน และการเลือกตั้งที่จะมีขึ้น ไม่ใช่การแข่งขันระหว่างตระกูล<persName>เทือกสุบรรณ</persName>กับตระกูล<persName>วิชัยดิษฐ</persName> ซึ่งถือเป็นเครือญาติกัน แต่เป็นการแข่งขันทางการเมือง ระหว่างพรรคประชาธิปัตย์กับพรรคเพื่อไทย เพื่อพิสูจน์ศรัทธาของประชาชน <persName>นายเทพไท</persName> ยังกล่าวถึงการหาเสียงของพรรคประชาธิปัตย์ว่า จะยังคงใช้แนวทางเดิม โดยกำหนดจุดปราศรัยในพื้นที่ต่างๆ ทั้งระดับชุมชนและอำเภอ โดยมีแกนนำของพรรคลงพื้นอย่างพร้อมเพรียง </p></body>
</news>
