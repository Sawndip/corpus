<teiHeader>
<fileDesc>
<titleStmt>
  <title>กาแฟขม!นายกจ่องัดพรบ.มั่นคงคุมแดงเดือด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-12 11:51:15  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189383  </bibl>
</sourceDesc>
</fileDesc>
</teiHeader>
<news>
<headline>กาแฟขม!นายกจ่องัดพรบ.มั่นคงคุมแดง</headline>
<lead>นายกจิบกาแฟกับรักษาการผบ.ตร.หารือประกาศใช้ พ.ร.บ.ความมั่นคง</lead>
<neck></neck>
<body><p>นายกฯ ใช้โอกาสช่วงแวะร้าน แบล็คแคนยอน ปั๊ม ปตท. อยุธยา หารือส่วนตัวกับ <persName>พล.ต.อ.ธานี</persName> พร้อมรับ อาจประกาศใช้ พ.ร.บ.ความมั่นคง ช่วงม็อบแดงชุมนุม 19 ก.ย. นี้</p>
<p><persName>นายอภิสิทธิ์ เวชชาชีวะ</persName> นายกรัฐมนตรี ปฏิเสธ ไม่ได้หารือกับ <persName>พล.ต.อ.ธานี สมบูรณ์ทรัพย์</persName> รักษาราชการแทน ผู้บัญชาการ ตำรวจแห่งชาติ เกี่ยวกับ ความคืบหน้า คดียิง <persName>นายสนธิ ลิ้มทองกุล</persName> แกนนำพันธมิตรฯ ภายหลังแวะดื่มกาแฟ ที่ร้าน แบล็คแคนยอน คอฟฟี่ ภายในปั๊มน้ำมัน ปตท. อำเภอมหาราช จังหวัดนครศรีอยุธยา และพูดคุยกันเป็นการส่วนตัวนานกว่า 30 นาที โดยนายกรัฐมนตรี กล่าวว่า ตนได้หารือกับ <persName>พล.ต.อ.ธานี</persName> เกี่ยวกับการชุมนุมของคนเสื้อแดง ที่จะชุมนมุกัน ในวันที่ 19 ก.ย.นี้ เพียงเท่านั้น โดยยอมรับว่า มีแนวโน้มจะประกาศใช้ พ.ร.บ.รักษาความมั่นคงภายในอาณาจักร ช่วงเวลาดังกล่าว ทั้งนี้ ตลอดการพูดคุยระหว่างนายกฯกับ <persName>พล.ต.อ.ธานี</persName> บรรยากาศเป็นไปอย่างราบรื่น สังเกตว่า จะมีการหัวเราะเป็นระยะ และ ไม่มีสีหน้าเคร่งเครียด แต่อย่างใด</p></body>
</news>
