<teiHeader>
<fileDesc>
<titleStmt>
  <title>'ปณิธาน'การันตีนายกฯตั้งใจทำตามพรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-22 20:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15724  </bibl>
</sourceDesc>
</fileDesc>
</teiHeader>
<news>
<headline>'<persName>ปณิธาน</persName>'การันตีนายกฯตั้งใจทำตามพรบ.</headline>
<lead></lead>
<neck></neck>
<body><p>วันนี้(22 ส.ค.) ผู้สื่อข่าวรายงานว่า <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่ โฆษกประจำสำนักนายกรัฐมนตรี กล่าวถึงปัญหาการหาตัว ผบ.ตร.คนใหม่ ว่า อยากให้มองว่าที่คิดว่าเป็นปัญหานั้น เนื่องจากรัฐบาล โดยเฉพาะ นายกรัฐมนตรี ตั้งใจดำเนินการให้เป็นไปตาม พ.ร.บ.ตำรวจแห่งชาติ พ.ศ. 2547 อย่างจริงจัง ที่มีเจตนารมณ์ให้กรรมการ ก.ต.ช.  ต้องปรึกษาหารือกันเพื่อเลือกคนในแนวทางที่โปร่งใส ประชาชนรับทราบ เพราะในการเลือก ผบ.ตร. ที่ผ่านมา ไม่มีใครมีสิทธิ์รู้ได้เลย ทำให้มีปัญหาตามมา เพราะมีการร้องเรียน อีกทั้ง ยังเกิดอุปสรรคในการทำงานมากมาย ทั้งที่มีกฎหมายแล้ว แต่ไม่เคยทำตามกฎหมายกันอย่างจริงจังครั้งนี้ นายกรัฐมนตรี จึงเดินหน้าทำตาม พ.ร.บ. เพื่อนำไปสู่การปฏิรูปโครงสร้างตำรวจอย่างแท้จริง.
</p></body>
</news>
