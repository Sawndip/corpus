<teiHeader>
<fileDesc>
<titleStmt>
  <title>โฆษกพรรคเพื่อไทยเตรียมนำผู้เสียหายโครงการชุมชนพอเพียงร้องกองปราบและดีเอสไอ  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060087&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษกพรรคเพื่อไทยเตรียมนำผู้เสียหายโครงการชุมชนพอเพียงร้องกองปราบและดีเอสไอ</headline>
<lead></lead>
<neck></neck>
<body><p>โฆษกพรรคเพื่อไทยเตรียมนำผู้เสียหายโครงการชุมชนพอเพียงร้องกองปราบและกรมสอบสวนคดีพิเศษ <persName>นายพร้อมพงศ์ นพฤทธิ์</persName> โฆษกพรรคเพื่อไทย กล่าวถึงการตรวจสอบทุจริตโครงการเศรษฐกิจพอเพียงเพื่อยกระดับชุมชน หรือ ศ.พ.ช.ว่า วันพรุ่งนี้เวลา 9.30 น.จะนำผู้เสียหายจากโครงการแจ้งความต่อกองปราบปราม เพื่อร้องทุกข์กล่าวโทษผู้มีส่วนเกี่ยวข้องกับการทุจริต โดยเฉพาะ<persName>นายกอร์ปศักดิ สภาวสุ</persName> ในฐานะประธานบริหารโครงการ, <persName>นายสุมิตร แช่มประสิทธิ์</persName> ผู้อำนวยการโครงการ และ<persName>นายประโภชน์ สภาวสุ</persName> รองผู้อำนวยการโครงการ จากนั้นจะไปร้องเรียนต่อกรมสอบสวนคดีพิเศษ หรือ ดีเอสไอ ให้ตรวจสอบต่อไป โฆษกพรรคเพื่อไทย ยังกล่าวถึงกรณีที่กระทรวงทรัพยากรธรรมชาติและสิ่งแวดลอ้มพิสูจน์ว่า ที่ดินเขายายเที่ยงเป็นพื้นที่ป่าอนุรักษ์ว่า ในวันนี้(6 กย)นายทุน และ<persName>พลเอกสุรยุทธ์ จุลานนท์</persName> องคมนตรียังไม่ถูกดำเนินคดี แม้จะมีหมายเรียกถึง 2 ครั้งแล้วก็ตาม จึงเรียกร้องให้<persName>พลเอกสุรยุทธ์</persName> ลาออกจากการเป็นองคมนตรี และให้พนักงานสอบสวนดำเนินคดีตามกฎหมาย หากภายใน 30 วัน คดีไม่คืบหน้า จะร้องเรียนพนักงานสอบสวนในข้อหาละเว้นการปฏิบัติหน้าที่</p></body>
</news>
