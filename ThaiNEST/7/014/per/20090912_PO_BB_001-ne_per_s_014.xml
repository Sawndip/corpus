<teiHeader>
<fileDesc>
<titleStmt>
  <title>ทัพ 4 โต้ข่าว"ยูเอ็น-โอไอซี"เล็งตั้ง สนง.ใต้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/12/news_29455273.php?news_id=29455273  </bibl>
</sourceDesc>
</fileDesc>
</teiHeader>
<news>
<headline>ทัพ 4 โต้ข่าว"ยูเอ็น-โอไอซี"เล็งตั้ง สนง.ใต้</headline>
<lead></lead>
<neck></neck>
<body><p><persName>พล.ท.พิเชษฐ์ วิสัยจร</persName> แม่ทัพภาคที่ 4 และผู้อำนวยการรักษาความมั่นคงภายในภาค 4 ชี้แจงกรณีมีข่าวทางสื่อบางแขนงอ้างว่าองค์การสหประชาชาติ (ยูเอ็น) และองค์การการประชุมอิสลาม (โอไอซี) มีแนวคิดจะมาตั้งสำนักงานในพื้นที่จังหวัดชายแดนภาคใต้ เพื่อติดตามการแก้ไขปัญหาความรุนแรงของรัฐบาลไทย ว่า ข่าวดังกล่าวไม่เป็นความจริง
<persName>พล.ท.พิเชษฐ์</persName> กล่าวว่า เมื่อวันที่ 8 ก.ย. มีเจ้าหน้าที่จากโอไอซีมาพบที่ค่าย<persName>สิรินธร</persName> เพื่อขอทราบข้อมูลที่เกิดขึ้นในสามจังหวัดชายแดนภาคใต้ โดยทางกองทัพภาคที่ 4 ได้ชี้แจงว่า เหตุรุนแรงรายวันที่เกิดขึ้นในช่วงเทศกาลเดือนรอมฎอน เกิดจากกลุ่มผู้ก่อความไม่สงบบิดเบือนคำสอนทางศาสนาแล้วไปปลุกปั่นยุยงวัยรุ่นให้เข้าใจผิด และใช้กลุ่มวัยรุ่นเป็นเครื่องมือเพื่อสร้างสถานการณ์ นอกจากนี้ยังมีปัญหาการเมืองท้องถิ่นและกลุ่มผลประโยชน์ที่ฉกฉวยสถานการณ์ก่อความรุนแรงเพื่อล้างแค้นส่วนตัว แล้วสวมรอยว่าเกิดจากฝีมือของกลุ่มแบ่งแยกดินแดนด้วย</p>
<p>"ทุกครั้งที่เจ้าหน้าที่จากยูเอ็นหรือโอไอซีเข้ามา เราไม่เคยปกปิดข้อมูล และได้พาไปพบชาวบ้านในพื้นที่ อ.เจาะไอร้อง จ.นราธิวาส (ซึ่งเพิ่งเกิดเหตุการณ์กราดยิงในมัสยิด เมื่อ 3 เดือนก่อน) ซึ่งเขาก็เข้าใจปัญหาดี และจากการหารือกัน ทางโอไอซีและยูเอ็นไม่เคยบอกว่าจะมาตั้งสำนักงานหรือหน่วยงานย่อยที่นี่ ทั้งยังบอกอีกเข้าใจและพอใจกับการทำงานของเจ้าหน้าที่ไทยทุกฝ่าย" <persName>พล.ท.พิเชษฐ์</persName> ระบุ</p></body>
</news>
