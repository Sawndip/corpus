<teiHeader>
<fileDesc>
<titleStmt>
  <title>"เนวิน" ยืนยัน จะมารับฟังคำพิพากษา 21 ก.ย.นี้ แน่นอน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170199&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>เนวิน</persName>" ยืนยัน จะมารับฟังคำพิพากษา 21 ก.ย.นี้ แน่นอน</headline>
<lead></lead>
<neck></neck>
<body><p>แกนนำพรรคภูมิใจไทย ออกจากศาลฎีกา พร้อมด้วยสีหน้ายิ้มแย้ม ยืนยัน จะมารับฟังคำพิพากษาในวันที่ 21 กันยายนนี้ แน่นอน <persName>นายเนวิน ชิดชอบ</persName> แกนนำพรรคภูมิใจไทย หนึ่งในจำเลยคดีทุจริตการจัดซื้อต้นกล้ายางพารา เดินทางออกจากศาลฎีกา พร้อมด้วยสีหน้ายิ้มแย้ม หลังองค์คณะผู้พิพากษาศาลฎีกา แผนกคดีอาญาของผู้ดำรงตำแหน่งทางการเมือง ได้มีคำสั่งให้เลื่อนการอ่านคำพิพากษาออกไปเป็นวันที่ 21 กันยายน ในเวลา 14.00 น. และมีคำสั่งให้ออกหมายจับ <persName>นายอดิศัย โพธารามิก</persName> จำเลยที่ 5 ในคดีดังกล่าว โดย <persName>นายเนวิน</persName> ปฏิเสธที่จะตอบคำถามเกี่ยวกับ <persName>นายอดิศัย</persName> โดยกล่าวเพียงว่า จะเดินทางมารับฟังการอ่านคำพิพากษาในวันที่ 21 กันยายนนี้ อย่างแน่นอน โดยก่อนเดินทางกลับมีประชาชนมอบดอกไม้ให้กำลังใจ ก่อนที่จะขึ้นรถเดินทางกลับ ขณะที่ <persName>นายวราเทพ รัตนากร</persName> และ <persName>นายสรอรรถ กลิ่นประทุม</persName> จำเลยในคดีดังกล่าว กล่าวว่า ไม่ได้ติดต่อกับ <persName>นายอดิศัย</persName> มานานแล้ว และยืนยันว่า ตนเองจะมารับฟังคำพิพากษาในวันที่ 21 กันยายนนี้เช่นกัน  </p></body>
</news>
