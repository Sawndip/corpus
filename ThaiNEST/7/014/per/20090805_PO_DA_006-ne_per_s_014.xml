<teiHeader>
<fileDesc>
<titleStmt>
  <title>ฟัน 3 เจ้าหน้าที่โกงชุมชนพอเพียง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-05 19:32:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12517  </bibl>
</sourceDesc>
</fileDesc>
</teiHeader>
<news>
<headline>ฟัน 3 เจ้าหน้าที่โกงชุมชนพอเพียง</headline>
<lead></lead>
<neck></neck>
<body><p>วันนี้ (5 ส.ค.)<persName>นายกอร์ปศักดิ์ สภาวสุ</persName> รองนายกรัฐมนตรี ในฐานะประธานคณะกรรมการบริหารโครงการเศรษฐกิจพอเพียงเพื่อยกระดับชุมชน กล่าวถึง กรณีสำนักงานชุมชนพอเพียง เข้าแจ้งความดำเนินคดีกับเจ้าหน้าที่ สพช. 3 ราย ที่มีส่วนเกี่ยวข้องกับการทุจริตในโครงการชุมชนพอเพียง ว่า  สำนักงานชุมชนพอเพียง ใช้เวลาประมาณ 2 สัปดาห์ ในการตรวจสอบข้อมูล จนกระทั่งพบว่า เจ้าหน้าที่ทั้ง 3 ราย มีส่วนเกี่ยวข้องกับเรื่องนี้จริง และพฤติกรรมอย่างหนึ่ง ที่รับไม่ได้เข้าการเข้าไปแก้ไขข้อมูลในเครื่องคอมพิวเตอร์ของสำนักงาน ในการเปลี่ยนแปลงโครงการ และจากการตรวจสอบข้อมูลก็พบว่า เจ้าหน้าที่ ทั้ง 3 ราย เคยทำงานในโครงการเอสเอ็มแอล ของรัฐบาลชุดที่แล้วมาก่อนด้วย   </p>
<p>“เจ้าหน้าที่ 3 ราย แบ่งเป็นข้าราชการ 1 คน ส่วนอีก 2 คนเป็นเจ้าหน้าที่ ซึ่งขณะนี้ ในส่วนของข้าราชการ ได้ส่งตัวคืนกับไปที่หน่วยงานต้นสังกัดให้จัดการแล้ว ส่วนเจ้าหน้าที่ อีก 2 ราย ได้ให้พักงานไปแล้ว และนอกเหนือจากเจ้าหน้าที่กลุ่มนี้ ก่อนหน้านี้ ทางสำนักงานฯ ได้มีการตรวจพบเจ้าหน้าที่รายหนึ่ง มีพฤติกรรมไม่ถูกต้องเช่นกัน และไล่ออกจากสำนักงานไปเรียบร้อยแล้ว” <persName>นายกอร์ปศักดิ์</persName> กล่าว.</p></body>
</news>
