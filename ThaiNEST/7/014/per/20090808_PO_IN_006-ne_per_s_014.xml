<teiHeader>
<fileDesc>
<titleStmt>
  <title>พท.แฉ"ผอ.โครงการชุมชนพอเพียง"โกหก!  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-08 12:44:20  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184406  </bibl>
</sourceDesc>
</fileDesc>
</teiHeader>
<news>
<headline>พท.แฉ"ผอ.โครงการชุมชนพอเพียง"โกหก!</headline>
<lead>ส.ส.กทม. พรรคเพื่อไทย แฉ ผอ.โครงการชุมชนพอเพียง ยังไม่ได้แจ้งความกับตำรวจ เพื่อเอาผิดกับผู้ที่กระทำการทุจริต</lead>
<neck></neck>
<body><p><persName>น.อ.อนุดิษฐ์ นาครทรรพ</persName> ส.ส.กรุงเทพมหานคร พรรคเพื่อไทย กล่าวถึง การตรวจสอบการทุจริตโครงการเศรษฐกิจพอเพียงเพื่อยกระดับชุมชน ว่า ตนได้ทำการสอบถามไปยังเจ้าหน้าที่ตำรวจ กองบังคับปราบปรามแล้ว และได้รับการยืนยันว่า ยังไม่มีการแจ้งความดำเนินคดีกับผู้ที่กระทำความผิดทุจริตในโครงการดังกล่าว ตามที่ ผู้อำนวยการโครงการเศรษฐกิจพอเพียง เพื่อยกระดับชุมชน กล่าวอ้างแต่อย่างใด แต่เป็นเพียงเอาเอกสารหลักฐานไปปรึกษากับเจ้าหน้าที่ตำรวจเท่านั้นจึงตั้งข้อสังเกตว่าการกระทำดังกล่าวเป็นการหลอกลวงประชาชนหรือไม่ พร้อมกันนี้ยังกล่าวอีกว่า วันพรุ่งนี้ ส.ส.กทม. พรรคเพื่อไทย จะนำ ประชาชนที่ได้รับผลกระทบจากการทุจริตในโครงการดังกล่าว ในพื้นที่ของกรุงเทพมหานคร ไปแจ้งความตามที่ สน.ลาดพร้าว</p>
<p>อย่างไรก็ตาม <persName>น.อ.อนุดิษฐ์</persName> ยังยืนยันว่า ต้องการให้นายกรัฐมนตรี ได้ตรวจสอบข้อเท็จจริงในโครงการเศรษฐกิจพอเพียงยกระดับชุมชนให้เร็วที่สุด เพื่อเป็นการแสดงให้ประชาชน เห็นประสิทธิภาพการทำงานของรัฐบาลว่า มีความโปร่งใสมากน้อยเพียงใด</p></body>
</news>
