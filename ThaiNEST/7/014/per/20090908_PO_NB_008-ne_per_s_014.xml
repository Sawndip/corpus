<teiHeader>
<fileDesc>
<titleStmt>
  <title>อดีต สสร.40 ระบุ การแก้ไขรัฐธรรมนูญต้องเพื่อประโยชน์ของประชาชน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080130&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อดีต สสร.40 ระบุ การแก้ไขรัฐธรรมนูญต้องเพื่อประโยชน์ของประชาชน</headline>
<lead></lead>
<neck></neck>
<body><p>อดีต สสร.40 ระบุ การแก้ไขรัฐธรรมนูญต้องเพื่อประโยชน์ของประชาชน เนื่องจากเมื่อเวลาผ่านไป กฎหมายบางมาตราอาจล้าสมัย จำเป็นต้องปรับเปลี่ยนให้ทันกับปัญหาที่เกิดขึ้นในปัจจุบัน <persName>นายองอาจ หลำอุบล</persName> อดีตสมาชิกสภาร่างรัฐธรรมนูญ (สสร.) ปี 2540 เปิดเผยว่า ปัจจุบันได้มีกระแสการแก้ไขรัฐธรรมนูญ ทั้งในภาคประชาชน และนักการเมือง ซึ่ง มีทั้งเห็นด้วยและไม่เห็นด้วย ในฐานะที่มีส่วนร่วมในการร่างรัฐธรรมนูญแห่งราชอาณาจักรไทย พ.ศ.2540 เห็นว่า รัฐธรรมนูญฉบับดังกล่าวมีหลายประเด็นที่มีข้อดี เช่น ที่มาของ ส.ส. ที่มาของ ส.ว. การใช้สิทธิคนเดียวเสียงเดียว ส่วนข้อเสียก็มีเช่นกัน เช่น การเปิดช่องให้ฝ่ายบริหารเข้าไปแทรกแซงองค์กรอิสระได้ ทำให้องค์กรอิสระไม่สามารถทำหน้าที่ตรวจสอบการทำงานของฝ่ายบริหารได้ ส่วนอำนาจนิติบัญญัติ ก็ไม่สอดคล้องกับความต้องการของประชาชนส่วนใหญ่ ส่วนรัฐธรรมนูญแห่งราชอาณาจักรไทย พ.ศ.2540 มีข้อดีคือ อุดช่องว่างของรัฐธรรมนูญแห่งราชอาณาจักรไทย พ.ศ.2540 แต่บางประเด็นก็สร้างความสับสน เช่น ที่มาของ ส.ส. ที่มาจากการแบ่งเขต และมาจากบัญชีรายชื่อ ซึ่งแบ่งตามรายภาค ซึ่งอาจทำให้เกิดความไม่เข้าใจที่ถูกต้อง </p></body>
</news>
