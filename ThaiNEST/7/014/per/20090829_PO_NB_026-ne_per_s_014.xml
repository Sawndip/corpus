<teiHeader>
<fileDesc>
<titleStmt>
  <title>รัฐมนตรีประจำสำนักนายกฯ ชี้สื่อควรทบทวนการนำเสนอข่าว 3 จชต.  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290103&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>รัฐมนตรีประจำสำนักนายกฯ ชี้สื่อควรทบทวนการนำเสนอข่าว 3 จชต.</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ระบุ สื่อต้องทบทวนบทบาทการนำเสนอข่าวใน 3 จังหวัดชายแดนภาคใต้ เตรียมจัดสัมมนาสื่อสันติภาพ เพื่อปรับทัศนคติการนำเสนอข่าวของสื่อมวลชน <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวในงานเสวนาบทบาทสื่อมวลชนกับการแก้ไขปัญหาสถานการณ์จังหวัดชายแดนใต้ ที่สมาคมรัฐศาสตร์ มหาวิทยาลัยสงขลานครินทร์จัดขึ้นว่า การนำเสนอข่าวใน 3 จังหวัดชายแดนภาคใต้ของสื่อมวลชนในปัจจุบัน เน้นเสนอเหตุการณ์ที่ดึงดูดความสนใจ แต่ขาดการนำเสนอรายละเอียดรอบด้าน ซึ่งส่งผลกระทบต่อความรู้สึกของผู้รับข่าวสาร โดยเฉพาะมุมมองที่แตกต่างระหว่างคนในพื้นที่และคนนอกพื้นที่ สื่อมวลชนควรมีการทบทวนบทบาทใน 2 ประเด็นหลัก ว่าการเป็นสื่อที่ทำความเข้าใจในสถานการณ์ และการเป็นสื่อเพื่อนำเสนอข้อเท็จจริง ว่าความหมายที่แท้จริงของ 2 ประเด็นหลักนี้คืออะไร ซึ่งในเดือนกันยายนนี้ จะมีการจัดสัมมนาเรื่องสื่อสันติภาพ โดยมีบรรณาธิการทุกแขนงในส่วนกลางและสื่อใน 3 จังหวัดชายแดนภาคใต้ ออกมาหารือทิศทางการนำเสนอข่าวของ 3 จังหวัดชายแดนภาคใต้ รัฐมนตรีประจำสำนักนายกรัฐมนตรี กล่าวอีกว่า การนำเสนอข่าวเชิงลึกใน 3 จังหวัดชายแดนภาคใต้ยังมีข้อจำกัด เนื่องจากสื่อมวลชนที่ลงพื้นที่ ต้องตกอยู่ในภาวะความเสี่ยงสูง จึงทำให้เข้าถึงข้อมูลข่าวสารได้ไม่รอบด้าน </p></body>
</news>
