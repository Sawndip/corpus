<teiHeader>
<fileDesc>
<titleStmt>
  <title>สุเทพ  เผยยังไม่ประกาศ พรบ.มั่นคงพรุ่งนี้  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040211&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName>  เผยยังไม่ประกาศ พรบ.มั่นคงพรุ่งนี้</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ระบุ ยังไม่ประกาศใช้ พรบ.ความมั่นคงในวันพรุ่งนี้ แต่คงกำลังเจ้าหน้าที่เตรียมรับมือหากมีเหตุการณ์ความไม่สงบ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เปิดเผยภายหลังหารือกับหน่วยงานความมั่นคงว่า จากการประเมินสถานการณ์ขณะนี้ คาดว่าจะไม่มีสถานการณ์ความไม่สงบ จึงไม่ต้องประกาศใช้พระราชบัญญัติรักษาความมั่นคงภายในราชอาณาจักร แต่จะจัดกำลังเจ้าหน้าจำนวนหนึ่งรักษาความสงบเรียบร้อย ทั้งนี้ ไม่ขอคาดการณ์ล่วงหน้าว่าในวันที่ 19 กันยายนจะมีเหตุการณ์รุนแรงหรือไม่ โดยจะติดตามสถานการณ์แบบวันต่อวัน และให้หน่วยข่าวรายงานสถานการณ์มาอย่างต่อเนื่อง หากพบสถานการณ์ที่อาจนำไปสู่ความรุนแรง จะนัดประชุมคณะรัฐมนตรีพิเศษ และหน่วยงานความมั่นคงทันที อย่างไรก็ตาม พยายามหาช่องทางเจรจากับแกนนำกลุ่มคนเสื้อแดงมาโดยตลอด และไม่ต้องการตอบโต้<persName>พันตำรวจโททักษิณ ชินวัตร</persName> อดีตนายกรัฐมนตรี เพราะเห็นว่าการตอบโต้เป็นการเอาแพ้เอาชนะ <persName>นายสุเทพ</persName> ยังกล่าวถึงสถานการณ์ความไม่สงบในพื้นที่จังหวัดชายแดนภาคใต้ว่า รัฐบาลต้องเร่งแก้ไขปัญหาต่อไป โดยไม่ใช้วีธีการรุนแรง พร้อมระบุยังไม่ได้ตรวจสอบกรณี<persName>นายมะแซ อุเซ็ง</persName> แกนนำกลุ่มก่อความไม่สงบในจังหวัดชายแดนภาคใต้ ส่งตัวแทนลงสมัครรับเลือกตั้งการเมืองท้องถิ่น </p></body>
</news>
