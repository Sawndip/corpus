<teiHeader>
<fileDesc>
<titleStmt>
  <title>"อภิสิทธิ์"ลั่นสุวรรณภูมิต้องไม่มีมาเฟีย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090815/24413  </bibl>
</sourceDesc>
</fileDesc>
</teiHeader>
<news>
<headline>"<persName>อภิสิทธิ์</persName>"ลั่นสุวรรณภูมิต้องไม่มีมาเฟีย</headline>
<lead>"<persName>มาร์ค</persName>" อัดรายการเชื่อมั่นประเทศไทยฯ ที่สุวรรณภูมิ เยี่ยมร้านค้าปลอดภาษี สถานที่จอดรถแท๊กซี่ กำชับ จนท.อำนวยความสะดวกนักท่องเที่ยวเต็มที่ ลั่นต้องไม่มีมาเฟียหากิน</lead>
<neck></neck>
<body><p>(15ส.ค.) ผู้สื่อข่าวรายงานว่า เมื่อเวลา 09.50 น. <persName>นายอภิสิทธิ์ เวชชาชีวะ</persName> นายกรัฐมนตรี เดินทางมาบันทึกเทปรายการ “เชื่อมั่นประเทศไทยกับ<persName>นายกฯอภิสิทธิ์</persName>” ที่บริเวณอาคารผู้โดยสารสนามบินสุวรรณภูมิ ซึ่งมี<persName>นายเสรีรัตน์ ประสุตานนท์</persName> กรรมการผู้อำนวยการใหญ่ บริษัทท่าอากาศยานไทย จำกัด (มหาชน) <persName>นายนิรันดร์ ธีรนาทสิน</persName> ผู้อำนวยการท่าอากาศยานสุวรรณภูมิ ร่วมบันทึกรายการ ทั้งนี้นายกรัฐมนตรีได้ตรวจเยี่ยมร้านขายสินค้าปลอดภาษี โดยเฉพาะร้านมูนซึ่งเป็นร้านที่ถูกนักท่องเที่ยวขโมยกระเป๋า นอกจากนั้นยังได้ตรวจสอบปัญหาเกี่ยวกับสถานที่จอดรถแท็กซี่และการขนย้าย กระเป๋าผู้โดยสาร ซึ่งได้รับความสนใจจากนักท่องเที่ยวที่กำลังจะเดินทางออกนอกประเทศไทย</p>
<p>จากนั้นเวลา 11.45 น.<persName>นายอภิสิทธิ์</persName> ให้สัมภาษณ์ว่า ตนพยายามดูปัญหาต่างๆที่สนามบินให้ครบถ้วนทุกประเด็น ตั้งแต่ปัญหาร้านค้าปลอดภาษี (ดิวตี้ฟรี)ว่ามีการกลั่นแกล้งกันหรือไม่ กระบวนการสืบสวนสอบสวน ปัญหาแท็กซี่ ไกด์ผี และปัญหของถูกขโมยจากกระเป๋าเดินทาง คาดว่าจะมีแนวปฏิบัติที่ชัดเจนโปร่งใสและทำให้เกิดความมั่นใจด้านการท่อง เที่ยวมากขึ้น โดยให้หน่วยงานที่เกี่ยวข้องสรุปปัญหาต่างๆ มาเสนออีกครั้งหนึ่ง เพื่อให้<persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ในฐานะที่ได้รับมอบหมายจาก ครม.นำเสนอให้ ครม.พิจารณาอีกครั้งหนึ่ง</p>
<p> เมื่อถามว่าเท่าที่ตรวจสนามบินยังมีกลุ่มมาเฟียกลุ่มใหญ่ที่ยังหากินอยู่ภายในสนามบินหรือไม่ <persName>นายอภิสิทธิ์</persName> กล่าวว่า เวลานี้สิ่งที่เราทำได้คือทำให้มีมาตรการที่เข้มงวดและไม่เปิดโอกาสให้มีขบวนการที่ทำผิดกฎหมาย อย่างไรก็ตามตนได้กำชับให้เจ้าหน้าที่ดูแลอำนวยความสะดวกให้กับนักท่องเที่ยวและดูแลปัญหาเกี่ยวกับมิจฉาชีพ เพื่อสร้างความมั่นใจให้กับนักท่องเที่ยว อย่างเช่นร้านค้าปลอดภาษี จะต้องมีการติดป้ายให้ชัดเจนว่าจุดใดเป็นจุดจ่ายเงิน หรือจุดไหนห้ามนำ สินค้าออกมา การทำงานของเจ้าหน้าที่ตำรวจในสถานีย่อยให้ครบวงจร การใช้ล่ามให้บริการนักท่องเที่ยวไม่ใช่เป็นช่องทางให้มาหากิน การขนส่งกระเป๋าเดินทางที่มีการใช้กล้องวงจรปิดในการตรวจสอบ</p></body>
</news>
