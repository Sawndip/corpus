<teiHeader>
<fileDesc>
<titleStmt>
  <title>พัชรวาทสั่งเลิกคณะทำงานชุด'ปทีป' เดินหน้าตั้ง 688 นายเว้นหลักเกณฑ์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/29/news_29375595.php?news_id=29375595  </bibl>
</sourceDesc>
</fileDesc>
</teiHeader>
<news>
<headline><persName>พัชรวาท</persName>สั่งเลิกคณะทำงานชุด'<persName>ปทีป</persName>' เดินหน้าตั้ง 688 นายเว้นหลักเกณฑ์</headline>
<lead>"<persName>พัชรวาท</persName>" เซ็นคำสั่งยุบคณะทำงานชุด "<persName>ปทีป</persName>" ที่ "<persName>วิเชียร</persName>" เคยตั้งให้ช่วยกลั่นกรองโผนายพัน อ้างเหตุผลเพื่อลดขั้นตอน ก่อนอนุมัติบัญชีแต่งตั้ง "รอง ผบก.-สารวัตร" ฉลุย บอกเหลือแค่ 688 นาย ที่ยกเว้นหลักเกณฑ์ ต้องเสนอเข้าที่ประชุม ก.ตร.จันทร์นี้ ด้านตำแหน่ง ผบ.ตร.ใหม่ยังลับลวงพราง "<persName>สุเทพ</persName>-<persName>ชวรัตน์</persName>" ปิดปากหนุนใคร ส่วนคดียิง "<persName>สนธิ</persName>" ไม่คืบ "<persName>ธานี</persName>" ยอมรับจับใครไม่ได้เพราะผู้ต้องหาพวกมาก มีคนคอยช่วยเหลือ</lead>
<neck></neck>
<body><p>มีรายงานว่า เมื่อวันที่ 27 ส.ค. ที่ผ่านมา <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) มีคำสั่ง ตร.ที่ 412
2552 ยกเลิกคำสั่งแต่งตั้งคณะทำงานจัดทำบัญชีข้อมูลแต่งตั้ง ตามคำสั่ง ตร.ที่ 395/2552 ลงวันที่ 14 ส.ค.ที่ <persName>พล.ต.อ.วิเชียร พจน์โพธิ์ศรี</persName> ที่ปรึกษา (สบ 10) รักษาราชการแทน ผบ.ตร.ในขณะนั้น แต่งตั้งให้ <persName>พล.ต.อ.ปทีป ตันประเสริฐ</persName> จเรตำรวจแห่งชาติ (จตช.) เป็นหัวหน้าคณะทำงาน มีอำนาจหน้าที่ร่วมกันพิจารณาจัดทำข้อมูลบัญชีแต่งตั้งข้าราชการตำรวจเข้าสู่ตำแหน่งตามโครงสร้างส่วนราชการสำนักงานตำรวจแห่งชาติใหม่ แล้วเสนอให้ ผบ.ตร.พิจารณาก่อนเสนอคณะกรรมการแต่งตั้ง</p>
<p>ทั้งนี้ <persName>พล.ต.อ.พัชรวาท</persName> ระบุเหตุผลในการยกเลิกคำสั่งดังกล่าวว่า เนื่องจากการดำเนินการแต่งตั้งข้าราชการเข้าสู่ตำแหน่งตามโครงสร้างส่วนราชการตำรวจใหม่ในครั้งนี้ ส่วนใหญ่เป็นการแต่งตั้งเพื่อปรับเกลี่ยกับบุคคลเดิมเข้าสู่ตำแหน่งใหม่ที่มีหน้าที่งานเช่นเดิม ซึ่งหน่วยต่างๆ เป็นผู้พิจารณาเสนอข้อมูลมายัง ตร. และไม่มีการพิจารณาแต่งตั้งเลื่อนดำรงตำแหน่งสูงขึ้น ประกอบกับเพื่อให้การดำเนินการแต่งตั้งข้าราชการตำรวจระดับรองผู้บังคับการ (รอง ผบก.) ลงมาเสร็จทันภายในกำหนด จึงให้ยกเลิกคำสั่งแต่งตั้งคณะทำงานดังกล่าว เพื่อเป็นการลดขั้นตอนการปฏิบัติ โดยให้มีผลตั้งแต่วันที่ 27 ส.ค. เป็นต้นไป</p>
<p>อนึ่ง คำสั่งที่ลงนามโดย <persName>พล.ต.อ.วิเชียร</persName> มอบหมายให้ <persName>พล.ต.อ.ปทีป</persName> เป็นหัวหน้าคณะทำงานพิจารณาบัญชีรายชื่อแต่งตั้งโยกย้าย ให้เหตุผลว่าการแต่งตั้งดังกล่าว ซึ่ง <persName>พล.ต.อ.พัชรวาท</persName> จัดทำไว้ มีการยกเว้นหลักเกณฑ์ให้กับข้าราชการตำรวจที่ได้รับแต่งตั้งเป็นจำนวนมาก เช่น ได้รับแต่งตั้งโดยยังดำรงตำแหน่งเดิมหรือครองยศเดิมไม่ครบระยะเวลาที่กำหนด เป็นต้น</p>
<p>สำหรับคำสั่งใหม่ของ <persName>พล.ต.อ.พัชรวาท</persName> นี้ มีขึ้นเพียง 1 วัน ก่อนที่ <persName>พล.ต.อ.พัชรวาท</persName> จะนัดประชุม รอง ผบ.ตร. และ จตช.ซึ่งเป็นคณะกรรมการพิจารณาแต่งตั้งโยกย้ายข้าราชการตำรวจระดับรอง ผบก.ถึง สารวัตร ตามโครงสร้างใหม่ ตามมติคณะกรรมการข้าราชการตำรวจ (ก.ตร.) ที่ให้ ผบ.ตร.ใช้อำนาจตามมาตรา 56 พระราชบัญญัติตำรวจแห่งชาติ พ.ศ. 2547</p>
<p>ดันแต่งตั้ง688นายยกเว้นหลักเกณฑ์</p>
<p>ทั้งนี้ การประชุมคณะกรรมการพิจารณาแต่งตั้งโยกย้ายฯดังกล่าว ใช้เวลาประมาณ 4 ชั่วโมง โดย <persName>พล.ต.อ.พัชรวาท</persName> เปิดเผยภายหลังการประชุมว่า มีนายตำรวจ 688 นายที่ต้องขออนุมัติ ก.ตร. เพื่อยกเว้นหลักเกณฑ์ในการแต่งตั้ง ซึ่งจะนำเข้าสู่การพิจารณาของที่ประชุม ก.ตร.ครั้งที่ 11
2552 เวลา 09.00 น. วันที่ 31 ส.ค.นี้ ห้องประชุม 1 อาคาร 1 สำนักงานตำรวจแห่งชาติ ซึ่งนอกจากจะขออนุมัติยกเว้นหลักเกณฑ์การแต่งตั้งแล้ว ยังมีวาระว่าด้วยการรับรองการประชุม ก.ตร.ครั้งที่ 10/2552 กรณีที่ <persName>พล.ต.อ.เพรียวพันธ์ ดามาพงศ์</persName> รอง ผบ.ตร. ส่งความเห็นเพื่อบันทึกในรายงานการประชุม รวมถึงขออนุมัติ ก.ตร.เพื่อขยายเวลาการคัดเลือกแต่งตั้งข้าราชการตำรวจระดับ ผบก.ขึ้นไป วาระประจำปี 2552</p>
<p>"การประชุมวันนี้เป็นการปรับเกลี่ยตำแหน่งโครงสร้างที่มีการยุบ เช่น ฝ่ายอำนวยการรอง ผบ.ตร. ผู้ช่วย ผบ.ตร. และคำสั่งแต่งตั้ง 26 คำสั่งที่มีปัญหาเดิม ก็มีการปรับเกลี่ยลงทั้งหมด รวมตำแหน่งทั้งชั้นประทวนและสัญญาบัตรจำนวนเป็นแสนนาย ส่วนกรณียกเว้นคุณสมบัติมีจำนวนไม่มากคือ 688 นายเท่านั้น ส่วนเหตุผลที่ยกเว้นเป็นเรื่องคุณสมบัติ เช่น ชื่อตำแหน่งเปลี่ยน หน้าที่เดิมแต่เลขตำแหน่งเดิมเปลี่ยน ส่วนที่ยกเว้นทั้งหมดจะนำเข้าพิจารณาในที่ประชุม ก.ตร.ในวันที่ 31 ส.ค." ผบ.ตร.ระบุ
ต่อข้อถามถึงกรณีที่ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ซึ่งกำกับดูแล ตร. จะตั้งคณะกรรมการสอบสวนข้อเท็จจริง กรณีมีข้อกล่าวหาการทุจริตการใช้งบประชาสัมพันธ์ในองค์กรจำนวน 18 ล้านบาทนั้น <persName>พล.ต.อ.พัชรวาท</persName> กล่าวว่า "กำลังรอชี้แจงอยู่"</p>
<p>"<persName>สุเทพ</persName>-<persName>ชวรัตน์</persName>"ปิดปากปมตั้ง ผบ.ตร.</p>
<p>วันเดียวกัน ที่ทำเนียบรัฐบาล <persName>นายสุเทพ</persName> ปฏิเสธที่จะแสดงความคิดเห็นเกี่ยวกับการประชุมคณะกรรมการนโยบายตำรวจแห่งชาติ (ก.ต.ช.) เพื่อแต่งตั้ง ผบ.ตร.คนใหม่ หลังจากแกนนำพรรคภูมิใจไทยอ้างว่าได้ตกลงกับ<persName>นายสุเทพ</persName>ในฐานะผู้จัดการรัฐบาลเรียบร้อยแล้ว
"เรื่องนี้ขอเว้นวรรคไว้ก่อนนะ คำว่าเว้นวรรคหมายความว่ายังมีเวลาให้ถามได้อีกในวันข้างหน้า ผมคิดว่าในขณะนี้ยังไม่มีอะไรที่ต้องรีบร้อนถึงขนาดนั้น" <persName>นายสุเทพ</persName> ระบุ
ผู้สื่อข่าวถามถึงกรณีที่ <persName>พล.ต.อ.เสรีพิศุทธ์ เตมียาเวส</persName> อดีต ผบ.ตร. ออกมาโวยว่าถูกเจ้าหน้าที่ตำรวจกลั่นแกล้งบุกค้นรีสอร์ทที่ อ.ทองผาภูมิ จ.กาญจนบุรี หลังออกมาเรียกร้องให้ตั้งคณะกรรมการสอบสวน <persName>พล.ต.อ.พัชรวาท</persName> กรณีงบประชาสัมพันธ์จำนวน 18 ล้านบาทของ ตร.นั้น <persName>นายสุเทพ</persName> กล่าวว่า คงไม่เกี่ยวกัน แต่ก็พร้อมที่จะให้มีการตรวจสอบว่าเจ้าหน้าที่ตำรวจไปทำอะไร เรื่องอะไร เพราะเหตุอะไร</p>
<p>ขณะที่ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย กล่าวเรื่องเดียวกันว่า ขณะนี้ยังไม่มีสัญญาณจากนายกฯว่าจะเรียกประชุม ก.ต.ช.เมื่อไร คาดว่าจะเป็นสัปดาห์หน้า และยังไม่มีโอกาสได้พบ <persName>นายนิพนธ์ พร้อมพันธุ์</persName> เลขาธิการนายกรัฐมนตรีด้วย
ผู้สื่อข่าวถามว่า จะผลักดัน <persName>พล.ต.อ.จุมพล มั่นหมาย</persName> รอง ผบ.ตร. ขึ้นเป็น ผบ.ตร.หรือไม่ <persName>นายชวรัตน์</persName> กล่าวว่า "ผมไม่ได้พูดแบบนั้น"</p>
<p>"<persName>ธานี</persName>"รับมือยิง<persName>สนธิ</persName>พวกมาก-มีคนช่วย</p>
<p>ที่ สำนักงานตำรวจแห่งชาติ (ตร.) <persName>พล.ต.อ.ธานี สมบูรณ์ทรัพย์</persName> รอง ผบ.ตร. ในฐานะหัวหน้าคณะพนักงานสอบสวนคลี่คลายคดีลอบยิง<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย ได้เรียกประชุมทีมพนักงานสืบสวนสอบสวน ติดตามความคืบหน้าของคดี
ภายหลังการประชุมซึ่งใช้เวลาประมาณ 1 ชั่วโมง <persName>พล.ต.อ.ธานี</persName> กล่าวว่า เป็นการประชุมติดตามความคืบหน้าเรื่องที่ได้สั่งการไปในการประชุมก่อนหน้า ทั้งเรื่องการตรวจสอบรถต้องสงสัย การติดตามผู้ต้องหา อาวุธปืน และเอกสารต่างๆ ที่ใช้ประกอบสำนวนการสอบสวน โดยพนักงานงานสืบสวนได้รายงานความคืบหน้าว่าได้ดำเนินการไปหลายเรื่อง แต่ยังไม่สามารถออกหมายจับเพิ่มเติมได้ เนื่องจากพยานหลักฐานยังไม่เพียงพอ ต้องรวบรวมพยานหลักฐานให้แน่นหนาก่อนจึงจะออกหมายจับเพิ่มได้
ส่วนการติดตามผู้ต้องหา <persName>พล.ต.อ.ธานี</persName> กล่าวว่าได้สั่งการให้ชุดสืบสวนไปเฝ้าตามจุดต่างๆ ที่คาดว่าคนหลายจะใช้หลบหนี ซึ่งมีหลายจุด ก็มีความคืบหน้าอยู่บ้าง เบื้องต้นพบว่าคนร้ายทั้ง 3 คนแยกกันอยู่คนละจุด คาดว่ามีพวกเยอะที่ให้ความช่วยเหลือ แต่น่าจะยังอยู่ในประเทศไทย ตำรวจก็ยังมีความหวังที่ส่งคนไปติดตาม ถ้าหากไม่มีการติดตาม โอกาสที่จะได้ตัวคนร้ายก็คงไม่มี</p>
<p><persName>พล.ต.อ.ธานี</persName> กล่าวด้วยว่า ในส่วนของผลการตรวจพิสูจน์รถต้องสงสัยที่ได้จากกรมสอบสวนคดีพิเศษ (ดีเอสไอ) เบื้องต้นมีการรายงานผลว่ารถมีรอยซ่อมปะและมีรู ต้องตรวจสอบว่าร่องรอยเหล่านี้เกิดจากอะไร เพื่อนำไปประกอบสำนวนการสอบสวนต่อไป
</p></body>
</news>
