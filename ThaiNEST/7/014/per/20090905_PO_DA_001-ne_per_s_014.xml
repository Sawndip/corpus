<teiHeader>
<fileDesc>
<titleStmt>
  <title>เสวนา111ทรท. มั่นใจรัฐบาลยื้อเวลา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-05 21:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18374  </bibl>
</sourceDesc>
</fileDesc>
</teiHeader>
<news>
<headline>เสวนา111ทรท. มั่นใจรัฐบาลยื้อเวลา</headline>
<lead></lead>
<neck></neck>
<body><p>วันนี้(4 ก.ย.) ที่มูลนิธิ 111 ไทยรักไทย ได้จัดเสวนาหัวข้อ 'ยุบสภาแล้วประชาชนได้อะไร' โดยมี<persName>นายประจวบ ไชยสาส์น</persName> อดีตกรรมการบริหารพรรคไทยรักไทย <persName>นายพงศ์เทพ เทพกาญจนา</persName> ประธานมูลนิธิ 111 ทรท. และ<persName>นายคณิน บุญสุวรรณ</persName> อดีต ส.ส.ร.2540 เข้าร่วมเสวนาด้วย โดย<persName>นายประจวบ</persName> กล่าวว่า สาเหตุของปัญหาขณะนี้มาจากรัฐธรรมนูญ ที่มีอสูรเป็นผู้ร่างขึ้นมา โดยวางกับดักค่ายกล 7 ดาวเต็มไปหมด ส่วนรัฐบาลตนเชื่อว่าไม่อยากแก้รัฐธรรมนูญและไม่อยากยุบสภา แต่ขอยื้อเวลาเอาไว้ โดยเอาเรื่องแก้รัฐธรรมนูญขึ้นมาล่อ แต่ความจริงคือ ปิดบังซ่อนเร้นทางการเมือง เพราะพรรคประชาธิปัตย์รู้อนาคตตัวเองดีว่ายุบสภาทีไรจะแพ้เลือกตั้งทุกที และหากยุบสภาตอนนี้ตนเชื่อว่าพรรคประชาธิปัตย์แพ้ล้านเปอร์เซ็นต์ </p>
<p><persName>นายคณิณ</persName> กล่าวว่า เงื่อนไขสำคัญที่จะนำไปสู่การยุบสภาคือภาวะผู้นำบกพร่องอย่างร้ายแรงและภาวะสูญญากาศทางอำนาจ ซึ่งประเด็นภาวะสูญญากาศทางอำนาจยังล่อต่อการล่มสลายของระบอบการเมืองไทย ดังนั้นการยุบสภาในเวลานี้จะเป็นการหาทางลงจากหลังเสือ โดย<persName>นายอภิสิทธิ์</persName>ไม่เจ็บตัว แต่ถ้าหลังจากนี้ไป ไม่มีทางที่จะไม่เจ็บตัว อีกทั้งจะนำมาซึ่งความอัปยศอดสูจากการพ่ายแพ้เลือกตั้ง ขณะที่รัฐธรรมนูญ 2550 ก็พิษต่อการเมืองตามระบอบประชาธิปไตย วิธีเดียวที่จะแก้ไขได้คือยุบสภาคืนอำนาจให้ประชาชน จากนั้นให้พรรคการเมืองที่ได้รับเลือกตั้งมีเสียงเกินกึ่งเป็นผู้นำล้างพิษการเมือง ซึ่งการจะแก้ไขรัฐธรรมนูญสำเร็จจะต้องเป็นรัฐบาลพรรคเดียวเท่านั้น</p>
<p>ด้าน<persName>นายพงศ์เทพ</persName> กล่าวว่า ขณะนี้กระบวนการยุติธรรม การบังคับใช้กฏหมายแบ่งเป็นสองมาตราฐาน ซึ่งอยากบอกว่าพวกที่เคยทำเรื่องเลวร้าย ทำบาปเอาไว้เกี่ยวกับ <persName>พ.ต.ท.ทักษิณ</persName> โดยใช้กฎหมายที่ไม่เป็นธรรมไถ่บาปด้วยการลาออกไปจากวงการ ส่วนคนในวงการที่ดีอยู่จะต้องมีหน้าที่ในการขจัดคนเลวออกจากสังคมของท่าน ไม่เช่นนั้นจะเหมือนกับปลาตายตัวเดียวแต่เหม็นไปทั้งข้อง อย่างไรก็ตาม พรรคประชาธิปัตย์รู้ดีว่า ถ้ายุบสภาและจัดให้มีเลือกตั้งใหม่จะแพ้ร้อยเปอร์เซ็นต์ จึงต้องยื้อไปเรื่อยๆ แต่ขอให้ประชาชนอดทนรอ เพราะเปรียบเหมือนฝีเมื่อเป็นไม่นานก็ต้องแตก.
</p></body>
</news>
