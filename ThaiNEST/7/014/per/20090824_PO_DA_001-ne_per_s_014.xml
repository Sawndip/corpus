<teiHeader>
<fileDesc>
<titleStmt>
  <title>'ประจักษ์'ยันภท.เดินหน้าเสนอกม.นิรโทษกรรม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-24 16:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16053  </bibl>
</sourceDesc>
</fileDesc>
</teiHeader>
<news>
<headline>'<persName>ประจักษ์</persName>'ยันภท.เดินหน้าเสนอกม.นิรโทษกรรม</headline>
<lead></lead>
<neck></neck>
<body><p>เมื่อเวลา 13.30 น. วันนี้(24 ส.ค.) ที่ทำเนียบรัฐบาล <persName>นายประจักษ์ แกล้วกล้าหาญ</persName> รมช.คมนาคม ในฐานะแกนนำพรรคภูมิใจไทยให้สัมภาษณ์ว่า ทางพรรคภูมิใจไทยยืนยันเสนอร่าง พ.ร.บ.นิรโทษกรรมแก่ผู้ซึ่งกระทำความผิดเนื่องในการชุมนุมทางการเมืองของประชาชนระหว่างวันที่ 26 พ.ค.- 3 ธ.ค. 2551 และระหว่างวันที่ 26 มี.ค. -14 เม.ย. 2552 ถึงหลายฝ่ายจะไม่เห็นด้วยก็ตาม เพราะถือว่าเป็นเหตุผลของแต่ละฝ่าย การไม่เห็นด้วยของแต่ละคนไม่ใช่เรื่องแปลก และเชื่อว่าสุดท้ายก็จะมีการพูดคุย ในที่สุดก็จะสามารถตกผลึกได้ว่าจะดำเนินการกันอย่างไรต่อไป ซึ่งในส่วนของพรรคภูมิใจไทยยืนยันว่าจะเดินหน้าผลักดันกฎหมายนี้ต่อไป </p>
<p>เมื่อถามว่าร่างกฎหมายฉบับนี้มีเสียงคัดค้านมาก เมื่อเข้าสู่การพิจารณาของสภาแล้วคิดว่าจะได้รับการสนับสนุนหรือไม่ <persName>นายประจักษ์</persName> กล่าวว่า ถ้าเสนอแล้วไม่ผ่านการพิจารณาก็เป็นเรื่องปกติ ขอให้รอดูการพิจาณาในสภายืนยันว่าในสัปดาห์นี้ร่างกฎหมายดังกล่าวจะเข้าสู่การพิจารณาของสภาแน่นอน.</p></body>
</news>
