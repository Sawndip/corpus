<teiHeader>
<fileDesc>
<titleStmt>
  <title>ปชป.สนับสนุนการประกาศใช้ พ.ร.บ.ความมั่นคงฯ ของรัฐบาล  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250279&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.สนับสนุนการประกาศใช้ พ.ร.บ.ความมั่นคงฯ ของรัฐบาล</headline>
<lead></lead>
<neck></neck>
<body><p>พรรคประชาธิปัตย์ สนับสนุนการประกาศใช้พระราชบัญญัติความมั่นคงภายในราชอาณาจักร พร้อมขอให้การชุมนุมในวันที่ 30 สิงหาคม เป็นไปตามกรอบของกฎหมาย <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงมติของคณะรัฐมนตรีที่ประกาศใช้พระราชบัญญัติความมั่นคงภายในราชอาณาจักร ระหว่างวันที่ 29 สิงหาคม - 1 กันยายนนี้ ว่า เป็นการตัดสินใจที่ถูกต้องโดยพรรคประชาธิปัตย์พร้อมที่จะสนับสนุนเนื่องจากการชุมนุมในวันที่ 30 สิงหาคมนี้ สร้างความกังวลให้กับประชาชน เพราะเชื่อว่ากลุ่ม นปช.ต้องดำเนินการตามเป้าหมายของแผนตากสิน 1 และ 2 ดังนั้นรัฐบาลจึงจำเป็นต้องใช้พระราชบัญญัติดังกล่าวเพื่อป้องกันไม่ให้เกิดความรุนแรง ทั้งนี้ในส่วนของพรรคประชาธิปัตย์ขอเรียกร้องให้การชุมนุมเป็นไปด้วยความเรียบร้อย ขณะที่รัฐบาลเองจะเคารพสิทธิ์ในการแสดงออกภายใต้กรอบของกฎหมาย <persName>นายเทพไท เสนพงศ์</persName> กล่าวด้วยว่า มีการวิเคราะห์จากสำนักข่าวต่างชาติระบุว่าการชุมนุมของกลุ่ม นปช.เป็นเหตุบั่นทอนภาวะเศรษฐกิจ จึงอยากเรียกร้องให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี และกลุ่มผู้ชุมนุมคำนึงถึงประเทศชาติเป็นหลัก </p></body>
</news>
