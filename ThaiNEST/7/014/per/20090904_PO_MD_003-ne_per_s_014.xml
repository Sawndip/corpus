<teiHeader>
<fileDesc>
<titleStmt>
  <title>รัฐบาลถือฤกษ์เลข9จัดงานป้องสถาบัน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-04 19:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000102055  </bibl>
</sourceDesc>
</fileDesc>
</teiHeader>
<news>
<headline>รัฐบาลถือฤกษ์เลข9จัดงานป้องสถาบัน</headline>
<lead></lead>
<neck></neck>
<body><p>รายงานข่าวแจ้งว่า<persName>นายสุเทพ เทือกสุบรรณ</persName> รองนายกรัฐมนตรี ได้สั่งการให้สำนักปลัดสำนักนายกรัฐมนตรี (สปน.) เตรียมจัดงาน 9 ในดวงใจ ในวันมหามงคล วันที่ 9 เดือน 9 ปี 2009 เวลา 09.09 น. หรือวันที่ 9 กันยายนนี้ เพื่อเฉลิมฉลองพระบาทสมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 82 พรรษา 5 ธ.ค. 2552 และ ตามที่รัฐบาลได้กำหนดนโยบายความมั่นคงในการเทิดทูนสถาบันพระมหากษัติรย์ให้มีความมั่นคงเป็นศูนย์รวมจิตใจ และความรัก ความสามัคคีคนในชาติ และ เป็นการดำเนินการเสริมสร้างจิตสำนึก ให้มีความจงรักภักดี รวมถึงป้องกันไม่ให้มีการล่วงละเมิดพระบรมเดชานุภาพอย่างจริงจัง หรืออย่างต่อเนื่อง</p>
<p>ทั้งในวันที่ 9 เดือน 9 ปี 2009 เวลา 09.09 น. <persName>นายอภิสิทธิ์ เวชชาชีวะ</persName> นายกรัฐมนตรี ขะเป็นประธานในพิธี บริเวณสนามหญ้าหน้าตึกไทยคู่ฟ้า ทำเนียบรัฐบาล และนำร้องเพลงสดุดีมหาราชา และ เพลิงสรรเสริญพระบารมี ต่อหน้าพระบรมสาทิสลักษณ์ ร่วมกับคณะรัฐมนตรี ผู้บัญชาการเหล่าทัพ รวมถึงปลัดกระทรวงทุกกระทรวง ผู้บริหารองค์กรรัฐวิสาหกิจทุกแห่ง และ ข้าราชการระดับสูงทุกคนเข้าร่วมกันให้พร้อมเพียง</p>
<p>นอกจากนี้ <persName>นายสุเทพ</persName> ได้สั่งการให้ผู้ว่าราชการจังหวัดทั่วประเทศ ร่วมเป็นประธานในการจัดงานดังกล่าวเช่นกัน โดยใช้สถานที่ ณ ศาลากลางจังหวัดทั่วประเทศเป็นสถานที่จัดงาน พร้อมกับได้มอบหมายให้มีการถ่ายทอดสดทางสถานีโทรทัศน์ทุกช่อง และสถานีวิทยุทุกคลื่น</p>
<p>ผู้สื่อข่าวรายงานว่า ขณะนี้มีหน่วยงานกว่า 100 องค์กร ที่เข้าร่วมโครงการ 9 ในดวงใจ โดยนอกจากสำนักงานปลัดกระทรวงต่างๆ และหน่วยงานราชการ ยังมี สมาพันธ์สมาคมภาพยนตร์แห่งชาติ มูลนิธิลูกกตัญญูแห่งประเทศไทย สมาคมช่างภาพและโทรทัศน์ สมาคมวิทยุและโทรทัศน์ สมาคมคนหูหนวกแห่งประเทศไทย มัสยิดต้นสน สโมสรกีฬาปทุมวัน วัดพิชัยญาติ นายกเทศบาลนครเมืองนนทบุรี วิทยุชุมชนบางบัวทอง ซิตี้ เรดิโอ (FM.95.5) ชมรมแอโรบิก สหกรณ์พลังไทย</p>
<p>สมาพันธ์ผู้สูงอายุจังหวัดนนทบุรี วิทยุบางใหญ่เรดิโอ ภูมิพลังแท็กซี่ ชมรมรักษ์ไทย กรมเสมียนตรากระทรวงกลาโหม ชมรมสายสัมพันธ์รักแม่ ชมรมผู้สูงอายุปากเกร็ด มูลนิธิรักบิน รักน้ำ สมาคมสตรีไทย สมาคมอนุบาลศึกษาแห่งประเทศไทย ชมรมศิษย์เซนโยเซฟในพระบรมราชูปถัมภ์ ศูนย์วัฒนธรรมจังหวัดนนทบุรี ชมรมไม้ควงชมรมจี้ก๊ง ผู้ใหญ่บ้านสูงเนิน มูลนิธิศิลปะเพื่อมวลมนุษย์ เป็นต้น</p></body>
</news>
