<teiHeader>
<fileDesc>
<titleStmt>
  <title>รัฐมนตรีประจำสำนักนายกรัฐมนตรี ระบุ รัฐบาลต้องสร้างความเข้าใจในหลักการถวายฎีกาต่อประชาชนอย่างต่อเนื่อง  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030222&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐมนตรีประจำสำนักนายกรัฐมนตรี ระบุ รัฐบาลต้องสร้างความเข้าใจในหลักการถวายฎีกาต่อประชาชนอย่างต่อเนื่อง</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ระบุ รัฐบาลต้องสร้างความเข้าใจในหลักการถวายฎีกาต่อประชาชนอย่างต่อเนื่อง พร้อมเห็นว่าการเสนอทำประชามติเรื่องถวายฎีกาของคนเสื้อแดงไม่เป็นไปตามเจตนารมย์ของรัฐธรรมนูญ <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวว่า รัฐบาลต้องดำเนินการสร้างความรู้ความเข้าใจแก่ประชาชนอย่างต่อเนื่องในกระบวนการถวายฎีกา เพื่อแก้ไขความเข้าใจผิด รวมทั้งลดเงื่อนไขที่จะนำไปสู่การเผชิญหน้ากัน เช่นเหตุการณ์เมื่อเดือนเมษายนที่ผ่านมา จึงต้องดำเนินการให้ข้อมูลอย่างกว้างขวาง โดยได้มอบหมายกรมประชาสัมพันธ์ นำรายการที่มีการชี้แจงขั้นตอนถวายฎีกาที่ออกอากาศทางสถานีวิทยุโทรทัศน์แห่งประเทศไทย เมื่อคืนวันศุกร์ที่ผ่านมา จัดทำเป็นซีดี และวีซีดี ให้สถานีโทรทัศน์ และสถานีวิทยุทั่วประเทศนำไปออกซ้ำ รวมทั้งประสานเคเบิลท้องถิ่น วิทยชุมชนนำไปเผยแพร่ให้ประชาชนเข้าใจมากยิ่งขึ้นนอกจากนี้รัฐบาลจะเตรียมความพร้อมดูแลสถานการณ์วันที่ 17 สิงหาคมที่กลุ่มคนเสื้อแดงจะยื่นฎีกาต่อสำนักราชเลขาธิการ แต่ยังไม่มีคิดถึงขั้นต้องนำกฎหมายพิเศษมาใช้ ส่วนกรณีที่แกนนำกลุ่มคนเสื้อแดงเสนอรัฐบาลทำประชามติถามความเห็นประชาชนในการถวายฎีกานั้น <persName>นายสาทิตย์</persName> กล่าวว่า ยิ่งมีการเคลื่อนไหวยิ่งสร้างความสับสน ซึ่งโดยหลักการแล้ว การทำประชามตินั้นเจตนารมย์ของรัฐธรรมนูญระบุให้ทำในเรื่องที่เป็นประโยชน์ต่อประชาชน  </p></body>
</news>
