<teiHeader>
<fileDesc>
<titleStmt>
  <title>"สุเทพ" เชื่อ การลงโทษิผบ.ตร.จะไม่ส่งผลกระทบต่อความสัมพันธ์ รมว.กห.  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090042&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" เชื่อ การลงโทษิผบ.ตร.จะไม่ส่งผลกระทบต่อความสัมพันธ์ รมว.กห.</headline>
<lead></lead>
<neck></neck>
<body><p>รองนายกรัฐมนตรี เชื่อว่าความสัมพันธ์ของรัฐบาลกับ<persName>พลเอกประวิตร วงษ์สุวรรณ</persName> ไม่มีปัญหา แม้ว่านายกรัฐมนตรี จะพิจารณาลงโทษเรื่องของผู้บัญชาการตำรวจแห่งชาติ ตามความผิดที่ ป.ป.ช.ชี้มูล <persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง กล่าวว่า ทุกอย่างต้องเป็นไปตามกฎหมาย หลังจากที่คณะกรรมการป้องกันและปราบปรามการทุจริตแห่งชาติ หรือ ป.ป.ช.ได้ชี้มูลความผิดทางอาญาและทางวินัย กับ<persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ และ<persName>พลตำรวจโทสุชาติ เหมือนแก้ว</persName> ผู้บัญชาการตำรวจนครบาล เหตุสลายการชุมนุมเมื่อวันที่ 7 ตุลาคม 2551 ที่ผ่านมา ซึ่งขั้นตอนต่อไปคือ คณะกรรมการ ป.ป.ช.ต้องสรุปคำวินิจฉัยและเหตุผล ส่งให้นายกรัฐมนตรี ในฐานะผู้บังคับบัญชาพิจารณาการลงโทษทางวินัย คาดว่าจะใช้เวลาประมาณ 3-4 วัน โดยโทษทางวินัย มีไล่ออก และปลดออก แต่ในระหว่างนี้ที่ยังไม่มีคำสั่งลงโทษทางวินัย <persName>พลตำรวจเอกพัชรวาท</persName>สามารถปฏิบัติหน้าที่ได้ตามปกติ และเชื่อว่าเรื่องนี้จะไม่ส่งผลกระทบต่อรัฐบาล และความสัมพันธ์ของรัฐมนตรีว่าการกระทรวงกลาโหม และในช่วง 11.00 น. วันนี้ นายกรัฐมนตรี จะเรียกไปหารือ แต่ไม่ทราบรายละเอียดในขณะนี้ <persName>นายสุเทพ</persName> ยังขอร้องตำรวจที่ไม่เห็นด้วยว่าไม่ควรออกมาเคลื่อนไหว เพราะตำรวจมีหน้าที่รักษากฎหมาย ส่วนข้อกังวลว่าการทำงานของเจ้าหน้าที่ตำรวจจะเจอปัญหาเดียวกันนั้น กระทรวงมหาดไทยต้องรีบแก้ไขกฎหมาย เพื่อให้รองรับการทำงานของเจ้าหน้าที่ตำรวจระหว่างการปฏิบัติหน้าที่ ส่วนในวันที่ 19 ก.ย. หากเกิดความรุนแรงขึ้น รัฐบาลพร้อมประกาศใช้ พ.ร.บ.รักษาความมั่นคงภายในราชอาณาจักร ซึ่งจะมีกฎหมายรองรับการทำงานของเจ้าหน้าที่อยู่แล้ว รวมทั้งเชื่อว่า การชุมนุมในวันที่ 19 กันยายน จะไม่มีเหตุรุนแรงเกิดขึ้น ซึ่งรัฐบาลจะพยายามทำหน้าที่ให้ดีที่สุด และจะไม่ปิดกั้นการชุมนุมที่กรุงเทพมหานคร หากอยู่ภายใต้กรอบของกฎหมาย </p></body>
</news>
