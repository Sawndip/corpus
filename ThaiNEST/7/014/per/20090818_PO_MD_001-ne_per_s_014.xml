<teiHeader>
<fileDesc>
<titleStmt>
  <title>สรส.ยกทีมบุกเร่งป.ป.ช.จัดการพ่อ-เมียเนวินฮุบที่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-18 19:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000094061  </bibl>
</sourceDesc>
</fileDesc>
</teiHeader>
<news>
<headline>สรส.ยกทีมบุกเร่งป.ป.ช.จัดการพ่อ-เมีย<persName>เนวิน</persName>ฮุบที่</headline>
<lead></lead>
<neck></neck>
<body><p> วานนี้ (18 ส.ค.) สมาพันธ์แรงงานวิสาหกิจสัมพันธ์ (สรส.) นำโดย <persName>นายสาวิทย์ แก้วหวาน</persName> เลขาธิการ สรส. พร้อมสมาชิกกว่า100 คน เดินทางมาที่สำนักงานป้องกันและปราบปรามการทุจริตแห่งชาติ (ป.ป.ช.) เพื่อยื่นหนังสือต่อ <persName>นายณรงค์ รัตนอัมพร</persName> เลขาธิการคณะกรรมการป.ป.ช. เพื่อเรียกร้องให้เร่งดำเนินการ สอบสวนข้อเท็จจริงและติดความความคืบหน้าการทุจริตขององค์กรสมาชิกรัฐวิสาหกิจทั้ง 4 องค์กร ประกอบด้วย สหภาพแรงงานรัฐวิสาหกิจรถไฟแห่งประเทศไทย กรณีการครอบครองที่ดินการรถไฟของ<persName>นายชัย ชิดชอบ</persName> ประธานรัฐสภา และ<persName>นางกรุณา ชิดชอบ</persName> ภริยา<persName>นายเนวิน ชิดชอบ</persName> บริเวณเขากระโดง จ.บุรีรัมย์</p>
<p> และกรณีการดำเนินคดีกับ <persName>นายจิตต์สันติ ชนะโสภณ</persName> อดีตผู้ว่าการรถไฟแห่งประเทศไทย กับพวกรวม 8 คน กรณีนำพื้นที่ตลาดนัดซันเดย์ให้ บริษัท ธนสารสมบัติพัฒนา จำกัด เช่าเพื่อก่อสร้างอาคารและดำเนินการจัดหาผลประโยชน์โดยมิได้ดำเนินการประมูลให้เป็นไปตามระเบียบการรถไฟแห่งประเทศไทย</p>
<p>องค์กรขนส่งมวลชนกรุงเทพ (ขสมก.)กรณีโครงการเช่าและจ้างเหมา ซ่อมบำรุงรักษา รถโดยสารชั้นเดียวปรับอากาศ (ยูโรทู) ขนาด 12 เมตร จำนวน 500 คัน และการทำสัญญาเช่าพื้นที่อู้เพชรงาม ตำบลแพรกษา อำเภอเมือง จังหวัดสมุทรปราการ จำนวน 17 ไร่ 3 งาน แต่ใช้พื้นที่เพียงบางส่วน การทำประกันภัยให้กับรถของ ขสมก.ปีงบประมาณ 2545 รวมถึงการขายรถโดยสารปรับอากาศที่ปลดระวาง ยี่ห้อเบ็นซ์ จำนวน 500 คัน ปฏิบัติโดยมิชอบ</p>
<p>สถาบันวิจัยวิทยาศาสตร์และเทคโนโลยีแห่งประเทศไทย กรณีการก่อสร้าง อาคารวิจัยวิทยาศาสตร์ชีวภาพ โดยมีการเปลี่ยนแปลงโครงสร้างของอาคาร ซึ่งไม่เป็นไปตามสัญญา และธนาคารเพื่อการเกษตรและสหกรณ์การเกษตร กรณีการซื่อที่ดินเพื่อสร้าง สำนักงานแห่งใหม่มูลค่า 894,799,422.27 ล้านบาท</p>
<p>ทั้งนี้<persName>นายสาวิทย์</persName> กล่าวอีกว่าจะให้ระยะเวลาในการทำงานของป.ป.ช. เป็นเวลา หนึ่งเดือน หลังจากนั้นจะกลับมาทวงถามอีกครั้ง</p>
<p>นอกจากนี้ <persName>นายสาวิตย์</persName> พร้อมด้วยผู้ชุมนุมได้เดินทางมาที่ทำเนียบรัฐบาล เพื่อยื่นหนังสื่อฉบับดังกล่าวแก่<persName>นายถาวร เสนเนียม</persName> รมช.มหาดไทย เพื่อให้ติดตาม ความคืบหน้าในการตรวจสอบกรณีการครอบครองที่ดินการรถไฟของ<persName>นายชัย  ชิดชอบ</persName> ประธานสภาผู้แทนราษฎร ที่บริเวณเขากระโดง จ.บุรีรัมย์ และกรณีตลาดนัดซันเดย์ด้วย</p></body>
</news>
