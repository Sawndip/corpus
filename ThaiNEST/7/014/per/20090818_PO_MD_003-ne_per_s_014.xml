<teiHeader>
<fileDesc>
<titleStmt>
  <title>"มาร์ค"ต้อนรับผู้ว่าฯ เหอหนาน ขอช่วยหนุนด้านศก.-ท่องเที่ยว  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-18 23:12:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000093624  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"ต้อนรับผู้ว่าฯ เหอหนาน ขอช่วยหนุนด้านศก.-ท่องเที่ยว</headline>
<lead>"<persName>อภิสิทธิ์</persName>"ให้การต้อนรับผู้ว่าการมณฑลเหอหนาน ที่เดินทางมาเยือนไทย โอกาสนี้ ได้ขอให้จีน ช่วยผลักดัน ด้านการค้า การลงทุน และการท่องเที่ยวกับไทยด้วย</lead>
<neck></neck>
<body><p> "<persName>อภิสิทธิ์</persName>"ให้การต้อนรับผู้ว่าการมณฑลเหอหนาน ที่เดินทางมาเยือนไทย โอกาสนี้ ได้ขอให้จีน ช่วยผลักดัน ด้านการค้า การลงทุน และการท่องเที่ยวกับไทยด้วย</p>
<p> ด้านนายกรัฐมนตรียืนยันความสัมพันธ์ไทย-จีน ลึกซึ้งและยาวนาน โดยเฉพาะในปัจจุบันการเสด็จฯ เยือนจีนของราชวงศ์ระดับสูง ก็มีส่วนสำคัญในการผลักดันความสัมพันธ์ให้พัฒนาแน่นแฟ้นยิ่งขึ้น ทั้งทางด้านการค้า เศรษฐกิจ และวัฒนธรรม</P>
<p>ในโอกาสนี้ผู้ว่าการมณฑลเห อหนาน ยืนยันว่านอกจากการพัฒนาความสัมพันธ์กับไทยแล้วจีนยังพร้อมส่งเสริม มิตรภาพกับอาเซียนด้วย และยินดีที่ความสัมพันธ์จีนกับอาเซียนพัฒนาแน่นแฟ้นขึ้น พร้อมทั้งแสดงความยินดีที่การประชุมรัฐมนตรีเศรษฐกิจอาเซียนได้รับผลเป็นที่น่าพอใจ ซึ่งนายกรัฐมนตรี ได้แสดงความขอบคุณจีน ที่มีบทบาทสำคัญในการกระชับความ สัมพันธ์ และมีส่วนผลักดันข้อตกลงทางการลงทุนต่างๆในภูมิภาคนี้</p>
<p>  ทั้งนี้ มณฑลเหอหนาน ถือเป็นมณฑลที่มีขนาดใหญ่ และมีประชากรกว่า 100 ล้าน คนซึ่งเป็นมณฑลที่มีประชากรมากที่สุดของจีน และเมืองหลวงของเหอหนาน ยังเป็นจุดศูนย์กลางทางด้านคมนาคม และโลจิสติกส์ของจีนด้วย</p>
<p>นายกรัฐมนตรี กล่าวว่ารัฐบาลไทยมีนโยบายที่จะสร้างความสัมพันธ์กับ มณฑลต่างๆ ของจีนด้วย ซึ่งมณฑลเหอหนาน มีศักยภาพสูงทั้งทางด้านจำนวนประชากร และขนาดของตลาด</P>
<p>นอกจากนี้ นายกรัฐมนตรีได้ขอให้ผู้ว่าการมณฑลเหอหนาน ช่วยผลักดันในสามเรื่องคือ 1. การค้า ให้จีนช่วยผลักดันสินค้าเกษตรของไทย เช่น ยางพารา มันสำปะหลัง ผลไม้ ซึ่งไทยมีความสามารถในด้านการขยายการผลิตและการส่งออก</p>
<p> 2. การ ลงทุน ขณะนี้รัฐบาลไทยมีมาตรการกระตุ้นเศรษฐกิจโดยจะลงทุนในโครงสร้างพื้นฐานต่างๆ ทั้งด้านการขนส่ง การจัดสรรทรัพยากรน้ำ โรงพยาบาลและอื่นๆ ซึ่งอยากจะเชิญชวนนักธุรกิจเหอหนานให้เข้ามาลงทุน</p>
<p>3. การท่องเที่ยว ขอให้ช่วยกระตุ้นการท่องเที่ยวและส่งเสริมให้ชาวเหอหนานมาท่องเที่ยวที่ประเทศไทยด้วย</p></body>
</news>
