<teiHeader>
<fileDesc>
<titleStmt>
  <title>ป.ป.ช.ชี้มูลเจ้าหน้าที่รัฐปฏิบัติหน้าที่มิชอบ เหตุสั่งสลายการชุมนุมกลุ่มพันธมิตรฯ  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070224&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ป.ป.ช.ชี้มูลเจ้าหน้าที่รัฐปฏิบัติหน้าที่มิชอบ เหตุสั่งสลายการชุมนุมกลุ่มพันธมิตรฯ</headline>
<lead></lead>
<neck></neck>
<body><p>คณะกรรมการป้องกันและปราบปรามการทุจริตแห่งชาติ มีมติชี้มูลเจ้าหน้าที่ของรัฐปฏิบัติหน้าที่โดยมิชอบ เหตุสั่งสลายการชุมนุมกลุ่มพันธมิตรประชาชนเพื่อประชาธิปไตย 7 ตุลาคม 2551 ให้<persName>นายสมชาย วงศ์สวัสดิ์</persName> <persName>พลเอก ชวลิต ยงใจยุทธ</persName> มีความผิดอาญา <persName>พลตำรวจเอก พัชรวาท วงษ์สุวรรณ</persName> และ <persName>พลตำรวจโท สุชาติ เหมือนแก้ว</persName> ผิดอาญาและวินัยร้ายแรง <persName>นายกล้าณรงค์ จันทิก</persName> กรรมการป้องกันและปราบปรามการทุจริตแห่งชาติ หรือ ป.ป.ช. ในฐานะ โฆษก ป.ป.ช แถลงภายหลังการประชุมคณะกรรมการ ป.ป.ช. ในวันนี้(7 ก.ย.) ว่า ที่ประชุมมีมติ ชี้มูลความผิดเจ้าหน้าที่ของรัฐปฏิบัติหน้าที่โดยมิชอบกรณีสั่งสลายการชุมนุมของกลุ่มพันธมิตรประชาชนเพื่อประชาธิปไตยเมื่อวันที่ 7 ตุลาคม 2551 ในสมัยรัฐบาล<persName>นายสมชาย วงศ์สวัสดิ์</persName> เป็นนายกรัฐมนตรี โดยมีมติให้ดำเนินคดีบุคคลต่างๆประกอบด้วย <persName>นายสมชาย วงศ์สวัสดิ์</persName> อดีตนายกรัฐมนตรี โดยคณะกรรมการ ป.ป.ช. มีมติ 8 ต่อ 1 ชี้มูล<persName>นายสมชาย</persName> มีความผิดตามประมวลกฎหมายอาญา มาตรา 157 ฐานละเว้นการปฏิบัติหน้าที่หรือปฏิบัติหน้าที่โดยมิชอบ ในการเรียกประชุมคณะรัฐมนตรีและมอบหมายให้<persName>พลเอก ชวลิต ยงใจยุทธ</persName> อดีตรองนายกรัฐมนตรี เป็นผู้ควบคุมดูแลเพื่อเปิดทางให้สมาชิกรัฐสภาเข้าประชุม รวมถึงไม่ใช้อำนาจสั่งระงับเหตุการณ์แต่ปล่อยให้เหตุการณ์รุนแรงขึ้น และ มีมติ 6 ต่อ 3 ชี้มูลความผิด<persName>พลเอก ชวลิต</persName> มีความผิดตามประมวลกฎหมายอาญา มาตรา 157 ฐานละเว้นการปฏิบัติหน้าที่หรือปฏิบัติหน้าที่โดยมิชอบกรณีมอบนโยบายให้เจ้าหน้าที่ตำรวจใช้ความรุนแรงเกินกว่าเหตุโดยมุ่งหวังเพื่อเปิดทางให้สมาชิกรัฐสภาเข้าร่วมประชุม โดยมิได้คำนึงถึงชีวิต ร่างกายของผู้เข้าร่วมชุมนุม ส่วนการลาออกจากตำแหน่งนั้นถือเป็นการหลีกหนีความรับผิดชอบหลังเกิดความเสียหาย และมีมติ 8 ต่อ 1 ชี้มูล <persName>พลตำรวจเอก พัชรวาท วงษ์สุวรรณ</persName> ผู้บัญชาการตำรวจแห่งชาติ และ <persName>พลตำรวจโทสุชาติ เหมือนแก้ว</persName> อดีตผู้บัญชาการตำรวจนครบาล ผิดวินัยร้ายแรงและมีความผิดตามประมวลกฎหมายอาญา มาตรา 157 ฐานละเว้นการปฏิบัติหน้าที่หรือปฏิบัติหน้าที่โดยมิชอบ กรณีไม่หยุดยั้งกระทำการหรือยอมกระทำอันเป็นการเสียงต่อการได้รับอันตรายของประชาชนเพื่อตอบสนองนโยบายฝ่ายการเมือง สำหรับ <persName>พลตำรวจตรี ลิขิต กลิ่นอวล</persName> <persName>พลตำรวจตรี เอกรัตน์ มีปรีชา</persName> <persName>พลตำรวจตรี วิบูลย์ บางท่าไม้</persName> และ <persName>พลตำรวจตรี จักรทิพย์ ชัยจินดา</persName> รองผู้บัญชาการตำรวจนครบาล รวมทั้งเจ้าหน้าที่ตำรวจที่ออกปฏิบัติหน้าที่ในการสลายการชุมนุม ทั้งหมดถือเป็นการปฏิบัติหน้าที่ภายใต้การควบคุมและสั่งการของผู้บัญชาการตำรวจนครบาล ในฐานะผู้บัญชาการเหตุการณ์และผู้บัญชาการตำรวจแห่งชาติ ซึ่งพฤติการณ์และหลักฐานยังไม่พอฟังว่ามีมูลเป็นความผิดต่อตำแหน่งหน้าที่ราชการ จึงให้ข้อกล่าวหาตกไป ขณะที่ <persName>พลตำรวจเอกวิโรจน์ พหลเวชช์</persName> รองผู้บัญชาการตำรวจแห่งชาติ ไม่ปรากฏพยานหลักฐานว่ามีอำนาจหน้าที่รับผิดชอบโดยตรงต่อเหตุการณ์ที่เกิดขึ้น ข้อกล่าวหาไม่มีมูล จึงให้ข้อกล่าวหาตกไป ทั้งนี้กรรมการป.ป.ช. จะส่งรายงานเอกสารและความเห็นไปยังผู้บังคับบัญชาเพื่อพิจารณาโทษทางวินัยกับบุคลที่ถูกชี้มูล รวมถึงส่งเรื่องไปยังอัยการสูงสุด และศาลฎีกาแผนกคดีอาญาของผู้ดำรงตำแหน่งทางการเมืองเพื่อดำเนินการฟ้องร้องคดีตามกฏหมายต่อไป</p></body>
</news>
