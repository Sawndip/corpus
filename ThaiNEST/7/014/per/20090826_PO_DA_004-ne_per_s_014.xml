<teiHeader>
<fileDesc>
<titleStmt>
  <title>'ชินวรณ์'ย้ำไร้ความขัดแย้งในพรรคร่วมรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-26 10:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16375  </bibl>
</sourceDesc>
</fileDesc>
</teiHeader>
<news>
<headline>'<persName>ชินวรณ์</persName>'ย้ำไร้ความขัดแย้งในพรรคร่วมรบ.</headline>
<lead></lead>
<neck></neck>
<body><p>เมื่อเวลา 09.00น. วันนี้(26 ส.ค.) ที่รัฐสภา <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล (วิปรัฐบาล) ให้สัมภาษณ์ก่อนการประชุมสภาผู้แทนราษฎรเพื่อพิจารณาร่าง พ.ร.บ.งบประมาณรายจ่าย ประจำปีงบประมาณ พ.ศ.2553 ที่คณะกรรมาธิการวิสามัญฯพิจารณาเสร็จแล้ว ว่า เบื้องต้นมี ส.ส.ขอแปรญัตติ 184 คน คาดว่าจะใช้เวลาพิจารณาทั้งสิ้น 2 วัน</p>
<p>ผู้สื่อข่าวถามถึงความขัดแย้งภายในพรรคร่วมรัฐบาล โดยเฉพาะระหว่างพรรคประชาธิปัตย์และพรรคภูมิใจไทย เกี่ยวกับเรื่องการแต่งตั้งโยกย้ายนั้น จะมีผลกระทบต่อการพิจารณาร่าง พ.ร.บ.งบประมาณฯ <persName>นายชินวรณ์</persName> กล่าวโดยเชื่อว่า ไม่มีความขัดแย้งระหว่างพรรคร่วมรัฐบาล อีกทั้งการพิจารณางบประมาณมีตัวแทนของพรรคร่วมรัฐบาลทุกพรรคร่วมพิจารณาอยู่แล้ว จึงเชื่อว่าองค์ประชุมจะพร้อมอยู่ตลอดเวลา เพื่อรองรับการลงมติเป็นรายมาตรา และการลงมติในชั้นสุดท้าย</p>
<p>'การโยกย้ายข้าราชการไม่ใช่เป็นเรื่องความขัดแย้ง แต่เป็นเรื่องของกระบวนการบริหาร ซึ่งตามปกติในฤดูโยกย้ายมักจะมีการวิพากษ์วิจารณ์ตลอด นายกรัฐมนตรีในฐานะผู้บริหารสูงสุดจะแก้ไขปัญหาเหล่านี้ได้ ผมขอยืนยันว่าเรื่องของฝ่ายบริหารจะไม่เกี่ยวข้องกับการต่อรองเพื่อลงมติในสภาอย่างแน่นอน' <persName>นายชินวรณ์</persName> กล่าว.
</p></body>
</news>
