<teiHeader>
<fileDesc>
<titleStmt>
  <title>พท.เตรียมยื่น ป.ป.ช. ตรวจสอบกรณี มท.1 สั่งตั้งโต๊ะถอนรายชื่อถวายฎีกา  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020061&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>พท.เตรียมยื่น ป.ป.ช. ตรวจสอบกรณี มท.1 สั่งตั้งโต๊ะถอนรายชื่อถวายฎีกา</headline>
<lead></lead>
<neck></neck>
<body><p>พรรคเพื่อไทย เตรียมยื่นหนังสือต่อ ป.ป.ช. ตรวจสอบรัฐมนตรีว่าการกระทรวงมหาดไทย ในวันที่ 5 สิงหาคมนี้ กรณีสั่งตั้งโต๊ะถอนรายชื่อถวายฎีกาขอพระราชทานอภัยโทษให้ "<persName>พ.ต.ท.ทักษิณ</persName>" <persName>นายพร้อมพงษ์ นพฤทธิ์</persName> โฆษกพรรคเพื่อไทย กล่าวถึงกรณีที่ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย มีคำสั่งให้ <persName>นายวิชัย ศรีขวัญ</persName> ปลัดกระทรวงมหาดไทย มีคำสั่งไปยังผู้ว่าราชการจังหวัดและนายอำเภอทั่วประเทศ จัดตั้งโต๊ะอำนายความสะดวกให้ประชาชนที่เคยลงชื่อไว้ในการถวายฎีกาขอพระราชทานอภัยโทษให้แก่ <persName>พันตำรวจโททักษิณ ชินวัตร</persName> อดีตนายกรัฐมนตรี ได้ถอนรายชื่อออก ซึ่งถือเป็นการกระทำที่ไม่เหมาะสมและเข้าข่ายละเว้นการปฏิบัติหน้าที่ อันเป็นความผิดตามประมวลกฎหมายอาญามาตรา 157 ทั้งนี้พรรคเพื่อไทยพร้อมด้วย <persName>นายพิชา วิจิตรศิลป์</persName> ประธานชมรมกฎหมายภิวัฒน์แห่งประเทศไทยและเครือข่าย จะนำหนังสือไปยื่นต่อคณะกรรมการ ป.ป.ช. ตรวจสอบความผิด ในวันพุธที่ 5 สิงหาคม เวลา 10.00 น. โฆษกพรรคเพื่อไทย กล่าวว่า พระราชอำนาจในการพระราชทานอภัยโทษถือเป็นพระราชอำนาจโดยเด็ดขาดของพระบาทสมเด็จพระเจ้าอยู่หัว และการดำเนินการของประชาชนก็อยู่ภายใต้กรอบของรัฐธรรมนูญที่จะใช้สิทธิและเสรีภาพในการดำเนินการได้ตามรัฐธรรมนูญ รัฐบาลไม่ควรปิดกั้น เพราะอาจจะส่งผลกระทบให้ประชาชนเกิดความแตกแยก</p></body>
</news>
