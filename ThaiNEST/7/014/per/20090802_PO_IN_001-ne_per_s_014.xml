<teiHeader>
<fileDesc>
<titleStmt>
  <title>ปชป.โต้ทุจริตชุมชนพอเพียงไม่เกี่ยวพรรค  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-02 13:50:46  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=183445  </bibl>
</sourceDesc>
</fileDesc>
</teiHeader>
<news>
<headline>ปชป.โต้ทุจริตชุมชนพอเพียงไม่เกี่ยวพรรค</headline>
<lead>พรรคประชาธิปัตย์ สวนกลับ พรรคเพื่อไทย ระบุ การทุจริตโครงการชุมชนพอเพียง ไม่เกี่ยวกับพรรค พร้อมตั้งคณะทำงานมาสอบแล้ว</lead>
<neck></neck>
<body><p><persName>นายสาธิต ปิตุเตชะ</persName> กรรมการบริหารพรรคประชาธิปัตย์ ชี้แจงกรณีที่ พรรคเพื่อไทย พยายามบิดเบือนข้อมูลว่าพบหลักฐานการโอนเงินก่อนได้รับอนุมัติในโครงการชุมชนพอเพียง ว่า เรื่องนี้ไม่ตรงกับข้อเท็จจริง เป็นการเข้าใจผิด เพราะกระบวนการอนุมัติเป็นขั้นตอนของคณะกรรมการชุมชนพอเพียง แต่สิ่งที่พรรคเพื่อไทยนำมาแสดงเป็นเพียงหนังสือแจ้งว่า ได้รับการอนุมัติโครงการ ซึ่งหนังสือดังกล่าวอาจจะมาถึงล่าช้ากว่าการอนุมัติโอนเงิน ขณะที่ทางด้าน <persName>น.ส.รัชดา ธนาดิเรก</persName> ส.ส.กทม. พรรคประชาธิปัตย์ กล่าวว่า พรรคได้ตั้งคณะกรรมการขึ้นมาตรวจสอบเรื่องนี้แล้วทั้งนี้ ขอเรียกร้องให้พรรคเพื่อไทย เปิดเผยรายชื่อบุคคลที่ทำให้โครงการชุมชนพอเพียงไม่โปร่งใส ขณะเดียวกันยืนยันว่า โครงการดังกล่าวมีประโยชน์ และสร้างความเข้มแข็งให้กับ กทม.</p></body>
</news>
