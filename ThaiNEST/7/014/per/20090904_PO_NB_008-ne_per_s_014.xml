<teiHeader>
<fileDesc>
<titleStmt>
  <title>โฆษก ปชป.ระบุ ประธาน ส.ส.พรรคเพื่อไทยจงใจนำข้อมูลที่บิดเบือนมาอภิปราย เพื่อสร้างความขัดแย้ง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040079&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก ปชป.ระบุ ประธาน ส.ส.พรรคเพื่อไทยจงใจนำข้อมูลที่บิดเบือนมาอภิปราย เพื่อสร้างความขัดแย้ง</headline>
<lead></lead>
<neck></neck>
<body><p>โฆษกพรรคประชาธิปัตย์ ระบุ ประธาน ส.ส.พรรคเพื่อไทย จงใจนำข้อมูลที่บิดเบือนมาอภิปราย เพื่อสร้างความขัดแย้ง พร้อมเรียกร้องทุกฝ่ายปฏิเสธแนวทางการเมืองของฝ่ายค้าน <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงการอภิปรายกระทู้ถามสด<persName>นายอภิสิทธิ์ เวชชาชีวะ</persName> นายกรัฐมนตรี เรื่องคลิปเสียงนายกรัฐมนตรีของ<persName>ร.ต.อ.เฉลิม อยู่บำรุง</persName> ส.ส.สัดส่วน ประธาน ส.ส.พรรคเพื่อไทยว่า <persName>ร.ต.อ.เฉลิม</persName> จงใจนำข้อมูลที่บิดเบือนมาอภิปราย เพื่อสร้างความขัดแย้งใส่ร้ายนายกรัฐมนตรี โดยหวังผลทางการเมือง ขณะที่พรรคตั้งข้อสังเกตว่า<persName>ร.ตอ.เฉลิม</persName>กับพรรคเพื่อไทย ปกป้องที่มาของคลิปเสียงดังกล่าวมีพิรุธในหลายอย่าง อย่างไรก็ตามพรรคเรียกร้องให้ทุกฝ่ายปฏิเสธแนวทางการเมืองของฝ่ายค้านที่พยายามสร้างความแตกแยกอยู่ตลอดเวลา โฆษกพรรคประชาธิปัตย์ ยังกล่าวถึงการแก้ไขรัฐธรรมนูญว่า พรรคเห็นว่าควรเสนอวาระของการสร้างความสมานฉันท์เข้าสู้ที่ประชุมร่วมรัฐสภา เพื่อให้ ส.ส.และส.ว.มีส่วนร่วมในการพิจารณา และนำไปสู่การมีส่วนร่วมของประชาชน อย่างไรก็ตามพรรคประชาธิปัตย์จะหารือกับพรรคร่วมรัฐบาลด้วย </p></body>
</news>
