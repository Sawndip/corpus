<teiHeader>
<fileDesc>
<titleStmt>
  <title>"เนวิน"ยันไม่หนี-ฟังพิพากษา"กล้ายาง"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/05/news_29232542.php?news_id=29232542  </bibl>
</sourceDesc>
</fileDesc>
</teiHeader>
<news>
<headline>"<persName>เนวิน</persName>"ยันไม่หนี-ฟังพิพากษา"กล้ายาง"</headline>
<lead>“<persName>เนวิน</persName>” โต้เสื้อแดงกล่าวหาเตรียมหนีคดีทุจริตกล้ายาง ยันฟังคำพิพากษา 17 ส.ค.แน่นอน ระบุเป็นคนไทยและเคารพกฎหมาย</lead>
<neck></neck>
<body><p>วลา 14.00 น. วานนี้ (4 ส.ค.) <persName>นายเนวิน ชิดชอบ</persName> แกนนำพรรคภูมิใจไทย กล่าวถึง กรณี ส.ส.เพื่อไทยและกลุ่มเสื้อแดง ให้ข่าวผ่านสื่อมวลชนอย่างต่อเนื่อง ว่า ตนเองจะหนีไม่ไปฟังคำพิพากษาทุจริตกล้ายาง ในวันที่ 17 ส.ค.นั้น ไม่เป็นความจริงแต่อย่างใด โดยตนจะไปฟังคำพิพากษา และพร้อมที่จะน้อมรับคำพิพากษาของศาลทุกประการ ไม่ว่าจะเป็นอย่างไร</p>
“ผมชื่อ<persName>เนวิน</persName>พร้อมที่จะน้อมรับคำพิพากษาของศาลทุกประการ โดยไม่เคยหนี ขนาดช่วง คมช. ก็ยังไม่หนีเลยแล้วทำไมต้องหนีศาล คนที่ปล่อยข่าวอยากให้เป็นเหมือนตัวเขาเองหรือเปล่า เราเป็นคนไทย อยู่ประเทศไทย สัญชาติเชื้อชาติไทย ก็ต้องเคารพกฎหมายไทย ไม่เหมือนคนที่ปากบอกว่ารักประเทศไทย แต่ไม่ยอมรับกระบวนการยุติธรรมไทย”
<p>ส่วนกรณีที่มีการพูดว่า ตนต่อรองให้พ้นคดีกล้ายาง โดยให้พรรคภูมิใจไทยออกมาคัดค้านการถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> นั้น ก็ไม่เป็นความจริงเช่นกัน ผู้ที่เอาเรื่องนี้มาพูดถือว่าจิตใจแย่มาก เพราะหน้าที่ของ
คนไทยต้องถวายความจงรักภักดี จะต้องปกป้องสถาบันสูงสุดของชาติ เป็นหน้าที่ของคนไทยทุกคน ไม่จำเป็นต้องเอาเรื่องใดมาเป็นเงื่อนไขหรือต่อรองใดๆ</p></body>
</news>
