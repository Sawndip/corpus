<teiHeader>
<fileDesc>
<titleStmt>
  <title>"สาทิตย์" ยืนยัน รัฐบาลใช้สื่อของรัฐเพื่อชี้แจงข้อเท็จจริงให้กับประชาชน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270273&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" ยืนยัน รัฐบาลใช้สื่อของรัฐเพื่อชี้แจงข้อเท็จจริงให้กับประชาชน</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ยืนยัน รัฐบาลใช้สื่อของรัฐเพื่อชี้แจงข้อเท็จจริงให้กับประชาชน โดยอยู่ภายใต้กรอบของกฎหมาย <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ลุกขึ้นอภิปรายภายหลัง <persName>นายสุรพงษ์ โตวิจักษ์ชัยกุล</persName> ส.ส.เชียงใหม่ พรรคเพื่อไทย กล่าวพาดพิง รัฐบาลใช้สื่อตามอำเภอใจ ในการโฆษณาเกินความจำเป็น การประกาศพระราชบัญญัติ หรือ พ.ร.บ. ความมั่นคงฯ ในพื้นที่เขตดุสิต ระหว่างวันที่ 29 สิงหาคม ถึงวันที่ 1 กันยายน 2552 รวมถึงกรณีที่ผู้นำรัฐบาลมีนิสัยเป็นเด็ก โดยระบุว่า รัฐบาลใช้สื่อเพื่อชี้แจงข้อเท็จจริงให้กับประชาชน ซึ่งเป็นการดำเนินงานตามกรอบและนโยบายของสถานีวิทยุโทรทัศน์แห่งประเทศไทย และการโฆษณาผลงานของรัฐบาลนั้น ก็เป็นการนำเสนอให้เห็นถึงความคืบหน้าของการดำเนินนโยบายตามที่ประกาศไว้ เพื่อให้ประชาชนได้รับทราบ ส่วนการประกาศ พ.ร.บ. ความมั่นคงฯ นั้น ยืนยันว่าเป็นการใช้อำนาจโดยอยู่ภายใต้กรอบของกฎหมาย ซึ่งรัฐบาลคำนึงถึงความสงบเรียบร้อยของประเทศชาติเป็นหลัก ส่วนกรณีที่ <persName>นายสุรพงษ์</persName> กล่าวพาดพิงผู้นำรัฐบาลมีนิสัยเหมือนเด็กและใช้จินตนาการในการตัดสินใจนั้น ไม่เป็นความจริง เพราะการตัดสินใจในทุกๆ เรื่อง คำนึงถึงผลประโยชน์ของประชาชนเป็นหลัก</p></body>
</news>
