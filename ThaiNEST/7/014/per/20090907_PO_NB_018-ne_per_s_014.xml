<teiHeader>
<fileDesc>
<titleStmt>
  <title>"เกียรติกร" ลาออกจากการเป็น ส.ส.ยืนยัน ไม่ใช่ประชดประชาธิปัตย์  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070207&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>เกียรติกร</persName>" ลาออกจากการเป็น ส.ส.ยืนยัน ไม่ใช่ประชดประชาธิปัตย์</headline>
<lead></lead>
<neck></neck>
<body><p>ส.ส.ปราจีนบุรี พรรคประชาธิปัตย์ ลาออกจากการเป็น ส.ส. ยืนยัน ไม่ใช่การประชดพรรคประชาธิปัตย์ แต่ยึดถือความถูกต้องเป็นธรรม <persName>นายเกียรติกร ภาคเพียรศิลป์</persName> ส.ส.ปราจีนบุรี พรรคประชาธิปัตย์ แถลงข่าวลาออกจากการเป็นสมาชิกสภาผู้แทนราษฎร โดยให้เหตุผลว่าประเทศไทยไม่มีความยุติธรรม และที่ผ่านมาตนเองได้พยายามให้บ้านเมืองมีความสมานฉันท์แล้วแต่ไม่สามารถทำได้ นอกจากนี้ เป็นการรับผิดชอบต่อคำพูดที่ได้ยืนยันมาตลอดว่าการตัดสินในเรื่องๆ ต่างขององค์กรอิสระมีเพียงมาตรฐานเดียว แต่ถึงขณะนี้เห็นว่าเป็น 2 มาตรฐาน โดย <persName>นายเกียรติกร</persName> ยังกล่าวถึง <persName>นายอภิสิทธิ์ เวชชาชีวะ</persName> นายกรัฐมนตรี ว่า มีการโกหกเกี่ยวกับเรื่องของเขาพระวิหาร รวมถึงได้ตำแหน่งนายกรัฐมนตรีมาด้วยความไม่ชอบธรรม อย่างไรก็ตาม การลาออกในครั้งนี้ไม่ใช่การประชดประชันพรรคประชาธิปัตย์หรือได้รับการว่าจ้างจากบุคคลใด แต่เพราะยึดถือความถูกต้องเป็นธรรม และไม่ยึดติดกับตำแหน่ง ส่วนอนาคตทางการเมือง ยังไม่สามารถระบุได้ เพราะขึ้นอยู่กับการตัดสินใจของบุคคลที่ตนเองนับถือเป็นพ่อบุญธรรมแต่จะไม่ลงสมัครรับเลือกตั้งซ่อม ส.ส.แน่นอน <persName>นายเกียรติกร ภาคเพียรศิลป์</persName> ยังฝากถึงนายกรัฐมนตรีว่าขอให้นำสิ่งของที่ตนเองเคยมอบให้เมื่อครั้งที่ย้ายมาสังกัดพรรคประชาธิปัตย์ ซึ่งนายกรัฐมนตรี พกติดตัวอยู่ คืนให้กับตนเองด้วย เนื่องจากสิ่งของดังกล่าวไม่เหมาะที่จะอยู่กับนายกรัฐมนตรีแล้ว</p></body>
</news>
