<teiHeader>
<fileDesc>
<titleStmt>
  <title>ประธานรัฐสภา มั่นใจ ควบคุมการประชุมร่วมกันของรัฐสภาวันนี้ได้  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310033&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ประธานรัฐสภา มั่นใจ ควบคุมการประชุมร่วมกันของรัฐสภาวันนี้ได้</headline>
<lead></lead>
<neck></neck>
<body><p>ประธานรัฐสภา มั่นใจ ควบคุมการประชุมร่วมกันของรัฐสภาวันนี้ได้ พร้อมเห็นว่าการยื่นศาลรัฐธรรมนูญให้ตีความร่างพระราชบัญญัติงบประมาณของพรรคเพื่อไทย เป็นการเล่นเกมทางการเมืองมากเกินไป <persName>นายชัย ชิดชอบ</persName> ประธานรัฐสภา กล่าวว่า ไม่รู้สึกกังวลใจต่อการควบคุมการประชุมร่วมกันของรัฐสภาวันนี้(31 สค) โดยจะเปิดโอกาสให้ ส.ส. และ ส.ว. อภิปรายได้อย่างเต็มที่ เพราะมี ส.ว.ต้องการอภิปรายแถลงการณ์ร่วมไทย-กัมพูชา กรณีปราสาทพระวิหาร และหากไม่มีการเสนอร่างการพิจารณาการแก้ไขรัฐธรรมนูญฉบับ คปพร. ก็จะปล่อยให้เป็นไปตามระเบียบวาระ ส่วนกรณีที่พรรคเพื่อไทยยื่นศาลรัฐธรรมนูญตีความร่างพระราชบัญญัติงบประมาณรายจ่ายประจำปีงบประมาณ 2553 ขัดรัฐธรรมนูญหรือไม่ <persName>นายชัย</persName> กล่าวว่า ไม่ขัดรัฐธรรมนูญอย่างแน่นอน และเห็นว่าพรรคเพื่อไทย เล่นการเมืองมากเกินไป ซึ่งควรยุติและปล่อยให้เป็นไปตามกระบวนการ ทั้งนี้ ยืนยันว่าขณะนี้ยังไม่มีสัญญาณใดๆ ที่บ่งชี้ว่าจะมีการยุบสภา ประธานรัฐสภายังยืนยันว่า พรรคประชาธิปัตย์กับพรรคภูมิใจไทย ไม่ได้มีความขัดแย้งกรณีสรรหาผู้บัญชาการตำรวจแห่งชาติคนใหม่ เพราะยังรักกันเหนียวแน่น และจะร่วมเป็นร่วมตาย ขณะเดียวกันมั่นใจว่า ไม่มีพรรคร่วมรัฐบาลถอนตัวออกจากการเป็นรัฐบาลอย่างแน่นอน</p></body>
</news>
