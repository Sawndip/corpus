<teiHeader>
<fileDesc>
<titleStmt>
  <title>รัฐบาล กำหนดกฎ 5 ข้อ ในการประกาศใช้ พรบ. มั่นคง เพื่อป้องกันอันตรายที่อาจเกิดขึ้น ย้ำทำตามคำแนะนำของหน่วยงานด้านความมั่นคง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250201&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐบาล กำหนดกฎ 5 ข้อ ในการประกาศใช้ พรบ. มั่นคง เพื่อป้องกันอันตรายที่อาจเกิดขึ้น ย้ำทำตามคำแนะนำของหน่วยงานด้านความมั่นคง</headline>
<lead></lead>
<neck></neck>
<body><p>รัฐบาลกำหนดกฎ 5 ข้อ ในการประกาศใช้ พรบ. มั่นคง เพื่อป้องกันอันตรายที่อาจเกิดขึ้น ย้ำทำตามคำแนะนำของหน่วยงานด้านความมั่นคง <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี กล่าวว่าถึงข้อกำหนดในการประกาศใช้พระราชบัญญัติรักษาความมั่นคงภายในราชอาณาจักร ระหว่างวันที่ 29 สิงหาคมถึง 1 กันยายน 2552 ในพื้นที่เขตดุสิต เพื่อควบคุมการชุมนุมของกลุ่มคนเสื้อแดง ซึ่งมีข้อกำหนด 5 ข้อที่ต้องปฏิบัติตาม คือ เจ้าหน้าที่ของรัฐที่เกี่ยวข้องจะต้องปฏิบัติงานเพื่อช่วยเหลือสนับสนุนตามแผนการของกองอำนวยการรักษาความมั่นคงภายใน หรือ กอ.รมน. เพื่อป้องกันและแก้ไขต่อเหตุการณ์ที่กระทบต่อความมั่นคง ขณะเดียวกันห้ามบุคคลใดเข้าหรือออกจากบริเวณพื้นที่อาคาร หรือสถานที่ที่เกี่ยวกับการปฏิบัติหน้าที่ของ กอ.รมน. พร้อมทั้งยังห้ามนำอาวุธออกนอกเคหะสถานและห้ามใช้เส้นทางคมนาคมหรือใช้ยานพาหนะ รวมถึงงดเว้นการใช้เครื่องมืออิเล็กทรอนิกภายในเขตพื้นที่ ที่ผู้อำนวยการ กอ.รมน. กำหนดเพื่อป้องกันอันตรายที่อาจเกิดขึ้นได้ <persName>นายศุภชัย</persName> กล่าวย้ำว่า การประกาศใช้พระราชบัญญัติรักษาความมั่นคงภายในราชอาณาจักร เป็นคำแนะนำของหน่วยงานด้านความมั่นคงที่เชื่อว่า อาจมีบุคคลไม่หวังดีเข้ามาสร้างสถานการณ์ในการชุมนุม ซึ่งรัฐบาลไม่ต้องการให้มีความวุ่นวายเกิดขึ้น จึงได้ออกประกาศใช้ พรบ.ดังกล่าวเพื่อเป็นการป้องกันไว้ก่อน </p></body>
</news>
