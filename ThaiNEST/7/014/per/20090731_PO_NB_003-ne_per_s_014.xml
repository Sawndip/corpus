<teiHeader>
<fileDesc>
<titleStmt>
  <title>นายกฯ  ระบุ รัฐบาลจะขยายภารกิจในด้านสิ่งแวดล้อม  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207310261&tb=N255207&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ  ระบุ รัฐบาลจะขยายภารกิจในด้านสิ่งแวดล้อม</headline>
<lead></lead>
<neck></neck>
<body><p>นายกรัฐมนตรี ระบุ รัฐบาลจะขยายภารกิจในด้านสิ่งแวดล้อมโดยเฉพาะการอนุรักษ์ทรัพยากรที่มีคุณค่าทางธรรมชาติ พร้อมขอบคุณภาครัฐและเอกชนที่ร่วมกันกำหนดยุทธศาสตร์ลดการใช้พลังงาน <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานในพิธีเปิดโครงการ ซีล เดอะ ดีล (SEAL THE DEAL) ซึ่งเป็นโครงการที่มีเป้าหมายเพื่อรวบรวมรายนามผู้สนับสนุนให้เกิดข้อตกลงด้านสิ่งแวดล้อมในเวทีโลกของแต่ละประเทศสู่เวทีการประชุม ณ กรุงโคเปนเฮเกน ประเทศเดนมาร์ก ในระหว่างวันที่ 7-18 ธันวาคมนี้ ตามโครงการสิ่งแวดล้อมแห่งสหประชาชาติ (UITID NATIONS ENVIRONMEANT PROGRAMME) ที่ศูนย์การค้า ดิ เอ็มโพเรียม ถนนสุขุมวิท ซึ่งโครงการดังกล่าวได้รับการสนับสนุนจากองค์กรภาครัฐและเอกชน โดย นายกรัฐมนตรี กล่าวว่า โครงการนี้ถือว่ามีความสำคัญในด้านการดูแลสิ่งแวดล้อม ซึ่งในส่วนของรัฐบาลจะมีการขยายภารกิจในด้านสิ่งแวดล้อมเพราะถือเป็นสิ่งที่เป็นประโยชน์ โดยเฉพาะการอนุรักษ์ทรัพยากรที่มีคุณค่าและความหลากหลายตามธรรมชาติ รวมถึงส่งเสริมการใช้พลังงานด้านต่างๆ ที่เป็นมิตรกับสิ่งแวดล้อม เพื่อนำไปสู่ความร่วมมือในการชะลอ และยับยั้งภาวะโลกร้อนที่กำลังก่อให้เกิดปัญหาด้านต่างๆ ในปัจจุบัน นายกรัฐมนตรี ยังได้กล่าวขอบคุณทุกหน่วยงานทั้งภาครัฐและเอกชน ที่ร่วมจัดโครงการดังกล่าวขึ้น รวมถึงอีกหลายโครงการที่กำหนดยุทธศาสตร์ลดการใช้พลังงานของประเทศ เพื่อเป้าหมายในการช่วยให้โลกเกิดความสมดุลทางสิ่งแวดล้อมมากที่สุด </p></body>
</news>
