<teiHeader>
<fileDesc>
<titleStmt>
  <title>"พล.ต.สนั่น" เสนอให้หารือ  พ.ร.บ.นิรโทษกรรม ในที่ประชุมพรรคร่วมรัฐบาล ก่อนเข้าสภาฯ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200120&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline>"<persName>พล.ต.สนั่น</persName>" เสนอให้หารือ  พ.ร.บ.นิรโทษกรรม ในที่ประชุมพรรคร่วมรัฐบาล ก่อนเข้าสภาฯ</headline>
<lead></lead>
<neck></neck>
<body><p>ประธานที่ปรึกษาพรรคชาติไทยพัฒนา เสนอให้หารือ พ.ร.บ.นิรโทษกรรม ในที่ประชุมพรรคร่วมรัฐบาล ก่อนนำเข้าสู่การพิจารณาของสภาผู้แทนราษฎร <persName>พลตรีสนั่น ขจรประศาสน์</persName> รองนายกรัฐมนตรี และประธานที่ปรึกษาพรรคชาติไทยพัฒนา มองการเสนอร่างพระราชบัญญัติ (พ.ร.บ.) นิรโทษกรรมของพรรคภูมิใจไทยว่า เป็นเจตนาที่ดี ที่ต้องการให้เกิดความปรองดองในชาติ แต่เห็นว่า น่าจะมีการพูดคุยในพรรคร่วมรัฐบาลเพื่อให้เกิดความรอบคอบ ก่อนนำเข้าสู่พิจารณาของสภาผู้แทนราษฎร เพราะเท่าที่ติดตามทั้งกลุ่มเสื้อเหลือง และเสื้อแดงไม่เห็นด้วย ทำให้เรื่องดังกล่าวยังเดินหน้าไม่ได้ ส่วนตัวยังเห็นว่า หาก พ.ร.บ.ดังกล่าวอยู่ในภาคเดียวกับคณะกรรมการสมานฉันท์เพื่อการปฏิรูปการเมือง และศึกษาการแก้ไขรัฐธรรมนูญ ก็น่าจะนำขึ้นมาพิจารณาร่วมกัน</p></body>
</news>
