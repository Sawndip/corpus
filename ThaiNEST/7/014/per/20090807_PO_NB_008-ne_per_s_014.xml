<teiHeader>
<fileDesc>
<titleStmt>
  <title>“ พล.อ.ชวลิต ”  ขอให้ทุกฝ่ายดูเนื้อหาการถวายฎีกา ก่อนที่จะเคลื่อนไหวต่อต้าน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208070101&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>“ <persName>พล.อ.ชวลิต</persName> ”  ขอให้ทุกฝ่ายดูเนื้อหาการถวายฎีกา ก่อนที่จะเคลื่อนไหวต่อต้าน</headline>
<lead></lead>
<neck></neck>
<body><p>อดีตนายกรัฐมนตรี ขอให้ทุกฝ่ายดูเนื้อหาการถวายฎีกาขอพระราชทานอภัยโทษให้ "<persName>พ.ต.ท.ทักษิณ</persName>" ก่อนที่จะมีการเคลื่อนไหวต่อต้าน พร้อมขอให้ทุกคนลดความขัดแย้ง และใช้หลักกฎหมายเข้ามาดำเนินการแก้ปัญหา <persName>พล.อ.ชวลิต ยงใจยุทธ</persName> อดีตนายกรัฐมนตรี เปิดเผยถึงกรณีที่กลุ่ม นปช.จะยื่นขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ว่า โดยส่วนตัวมองว่าขึ้นอยู่กับสาระของฎีกา ที่จะมีการถวายว่ามีสาระสำคัญมากน้อยเพียงใด และอยากให้ทุกคนรอดูก่อน อย่างไรก็ตามสิ่งที่อยากเห็นมากที่สุดในขณะนี้ คือ อยากให้ทุกคนลดความขัดแย้งและใช้หลักกฎหมายเข้ามาแก้ปัญหา รวมถึงอยากเห็นรัฐบาลทำงานโดยมีประชาชนเข้ามามีส่วนร่วมมากที่สุด สำหรับอนาคตทางการเมืองนั้น <persName>พล.อ.ชวลิต</persName> กล่าวว่า ตนเองอายุมากแล้ว คงเล่นการเมืองไม่ไหว ส่วนกรณีที่ <persName>พล.ต.อ.เพรียวพันธ์ ดามาพงศ์</persName> รองผู้บัญชาการตำรวจแห่งชาติ พี่ชาย<persName>คุณหญิงพจมาน ดามาพงศ์</persName> จะยื่นฟ้องนายกรัฐมนตรี เกี่ยวกับโผการแต่งตั้งโยกย้ายนายตำรวจนั้น <persName>พล.อ.ชวลิต</persName> ระบุว่า ยังไม่ทราบเรื่องและเป็นเรื่องส่วนตัวของรองผู้บัญชาการตำรวจแห่งชาติ</p></body>
</news>
