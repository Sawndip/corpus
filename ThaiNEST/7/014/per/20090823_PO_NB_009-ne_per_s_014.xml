<teiHeader>
<fileDesc>
<titleStmt>
  <title>ผู้ว่าฯมุกดาหาร ห่วงฝนตก เป็นอุปสรรคทำให้ประชาชนไปใช้สิทธิเลือกตั้งนายกอบจ.ไม่มาก  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230054&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผู้ว่าฯมุกดาหาร ห่วงฝนตก เป็นอุปสรรคทำให้ประชาชนไปใช้สิทธิเลือกตั้งนายกอบจ.ไม่มาก</headline>
<lead></lead>
<neck></neck>
<body><p>ผู้ว่าราชการจังหวัดมุกดาหาร เชิญชวนประชาชนออกมาใช้สิทธิเลือกตั้ง ห่วงฝนตกอาจเป็นอุปสรรคทำให้ประชาชนใช้สิทธิกันน้อย พร้อมแนะเลือกคนดีเพื่อบริหารท้องถิ่น <persName>นายปราณีต บุญมี</persName> ผู้ว่าราชการจังหวัดมุกดาหาร เดินทางไปใช้สิทธิเลือกตั้งตั้งแต่เวลา 09.08 น. โดยมีชื่ออยู่ในทะเบียนรายชื่อลำดับที่ 184 บ้านเลขที่ 88 หมู่ 9 บ้านสงเปือย ตำบลบางทรายใหญ่ อำเภอเมืองมุกดาหาร อยู่ในหน่วยเลือกตั้งที่ 7 ของเขตเลือกตั้งที่ 2 ภายในหอประชุมประจำหมู่บ้าน ซึ่งหน่วยเลือกตั้งดังกล่าว มีผู้มีสิทธิเลือกตั้งจำนวน 192 คน ภายหลังลงคะแนนเลือกตั้งแล้ว ผู้ว่าราชการจังหวัดมุกดาหากล่าวว่า ก่อนมาลงคะแนนได้ตระเวณตรวจเยี่ยมตามหน่วยเลือกตั้งภายในเขตเทศบาลเมืองมุกดาหาร ซึ่งการจัดการเลือกตั้งเป็นไปด้วยความเรียบร้อย โดยช่วงนี้ห่วงเรื่องสภาพดินฟ้าอากาศ เพราะมีฝนตกลงมาตั้งแต่ช่วงเช้าและเกรงว่าจะส่งผลให้ผู้มาใช้สิทธิเลือกตั้งน้อย จึงเชิญชวนประชาชนออกมาใช้สิทธิเลือกตั้งกันให้มาก อีกทั้งขอให้เลือกคนดีเพียงหมายเลขเดียว เพื่อเข้ามาทำหน้าที่ในการบริหารท้องถิ่นจังหวัดมุกดาหารให้เจริญก้าวหน้า ทั้งนี้จากการติดตามลักษณะสภาพอากาศจากกรมอุตุนิยมวิทยา ระบุว่า ระหว่างวันที่ 23-26 สิงหาคม 2552 ภาคตะวันออกเฉียงเหนือ จะมีฝนฟ้าคะนองเกือบทั่วไปร้อยละ 70 ของพื้นที่และมีฝนตกหนักถึงหนักมากบางแห่งบริเวณจังหวัดหนองคาย มุกดาหาร อำนาจเจริญ อุบลราชธานี บุรีรัมย์ สุรินทร์ ศรีษะเกษ และนครราชสีมา</p></body>
</news>
