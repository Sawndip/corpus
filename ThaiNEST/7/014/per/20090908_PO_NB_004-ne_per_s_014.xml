<teiHeader>
<fileDesc>
<titleStmt>
  <title>รายชื่อปลัดหลายกระทรวง เพื่อแทนตำแหน่งเดิมที่จะเกษียณยังไม่เข้า ครม.วันนี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080048&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รายชื่อปลัดหลายกระทรวง เพื่อแทนตำแหน่งเดิมที่จะเกษียณยังไม่เข้า ครม.วันนี้</headline>
<lead></lead>
<neck></neck>
<body><pรายชื่อปลัดหลายกระทรวง เพื่อแทนตำแหน่งเดิมที่จะเกษียณอายุราชการเดือนกันยายนนี้ ยังไม่มีการเสนอเข้าที่ประชุมคณะรัฐมนตรี วันนี้ <persName>นายประจักษ์ แกล้วกล้าหาญ</persName> รัฐมนตรีช่วยว่าการกระทรวงคมนาคม ให้สัมภาษณ์ถึงกรณีที่หลายฝ่ายจับตามองการเสนอให้คณะรัฐมนตรีพิจารณาตำแหน่งปลัดกระทรวงคมนาคมแทนคนเดิม ที่จะเกษียณอายุราชการเดือนกันยายนนี้ ว่า รัฐมนตรีว่าการกระทรวงคมนาคม ยังไม่มีการพิจารณา ซึ่งตนเองไม่ทราบสาเหตุ และคงไม่เกี่ยวกับนายกรัฐมนตรี เพราะเป็นการเสนอชื่อโดยรัฐมนตรีว่าการกระทรวงคมนาคมให้คณะรัฐมนตรีทราบเท่านั้น ซึ่งจนถึงขณะนี้ยังไม่มีการบรรจุในวาระคณะรัฐมนตรีแต่อย่างใด แต่ต้องจับตาดูเพราะอาจจะมีการเสนอเข้าในวาระจรก็เป็นได้ เมื่อถามว่า ที่ยังไม่มีการเสนอเข้าที่ประชุมคณะรัฐมนตรี เนื่องจากต้องรอให้<persName>นายเนวิน ชิดชอบ</persName> แกนนำพรรคภูมิใจไทย มาพิจารณาก่อนหรือไม่ <persName>นายประจักษ์</persName> กล่าวว่า ไม่เป็นความจริง <persName>นายนัที เปรมรัศมี</persName> ปลัดสำนักนายกรัฐมนตรี กล่าวถึง เรื่องการเสนอชื่อปลัดสำนักนายกคนใหม่แทนตนที่จะเกษียณอายุราชการ ว่า ในวันเดียวกันนี้ยังไม่มีการเสนอเข้าที่ประชุมคณะรัฐมนตรี เพื่อพิจารณาแต่อย่างใด ด้าน<persName>นายมานิต นพอมรบดี</persName> รัฐมนตรีช่วยว่าการกระทรวงสาธาณสุข กล่าวว่า สำหรับตำแหน่งปลัดกระทรวงสาธารณสุขที่ต้องแต่งตั้งใหม่แทนคนเดิมที่จะเกษียณอายุราชการนั้น ในวันเดียวกันนี้ยังไม่มีการเสนอเข้าคณะรัฐมนตรี เนื่องจากยังพิจารณาคัดเลือกไม่เสร็จ เพราะต้องเลือกจากอธิบดีอีกหลายกรม อย่างไรก็ตามคาดว่าน่าจะเสนอเข้าคณะรัฐมนตรีได้ในสัปดาห์หน้า </p></body>
</news>
