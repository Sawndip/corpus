<teiHeader>
<fileDesc>
<titleStmt>
  <title>การประชุมวุฒิสภา นัดแรกสมัยสามัญนิติบัญญัติ เลื่อนพิจารณา พ.ร.บ.เงินกู้ 4 แสนล้านบาท  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020150&tb=N255208  </bibl>
</sourceDesc>
</fileDesc>
</teiHeader>
<news>
<headline>การประชุมวุฒิสภา นัดแรกสมัยสามัญนิติบัญญัติ เลื่อนพิจารณา พ.ร.บ.เงินกู้ 4 แสนล้านบาท</headline>
<lead></lead>
<neck></neck>
<body><p>ที่ประชุมวุฒิสภานัดแรก สมัยสามัญนิติบัญญัติ เลื่อนพิจารณาร่างพระราชบัญญัติให้อำนาจกระทรวงการคลังกู้เงินเพื่อฟื้นฟูเศรษฐกิจ การประชุมวุฒิสภาวันนี้ (3 ส.ค.) ซึ่งเป็นการประชุมครั้งแรกของสมัยสามัญนิติบัญญัติ จะเริ่มขึ้นในเวลา 10.00 น. โดยวาระการประชุมเริ่มด้วยเรื่องที่ประธานจะแจ้งต่อที่ประชุม คือ รับทราบพระราชกฤษฎีกาเรียกประชุมรัฐสภาสมัยสามัญนิติบัญญัติ , รับทราบพระบรมราชโองการประกาศแต่งตั้งคณะกรรมการการเลือกตั้ง และรับทราบการขยายเวลาพิจารณาศึกษาของคณะกรรมาธิการวิสามัญศึกษาติดตามการบังคับใช้กฎหมายและมาตรการเกี่ยวกับการพิทักษ์สถาบันพระมหากษัตริย์ และมีวาระการพิจารณาเรื่องด่วน 5 เรื่อง เช่น ร่างพระราชบัญญัติจัดตั้งศาลจังหวัดที่อำเภอพระประแดง จังหวัดสมุทรปราการ และร่างพระราชบัญญัติสำนักงานผู้ตรวจการแผ่นดิน ซี่งคณะกรรมาธิการพิจารณาเสร็จแล้ว และร่างพระราชบัญญัติให้อำนาจกระทรวงการคลังกู้เงินเพื่อฟื้นฟูเศรษฐกิจ ที่สภาผู้แทนราษฎรให้ความเห็นชอบแล้ว ซึ่งเป็นเรื่องที่วุฒิสภาจะต้องพิจารณาให้แล้วเสร็จภายใน 30 วัน แต่มติที่ประชุมคณะกรรมาธิการวิสามัญกิจการวุฒิสภา ให้เลื่อนการพิจารณาพระราชบัญญัติฉบับนี้ออกไปเป็นวันจันทร์ที่ 10 สิงหาคม 2552 นอกจากนี้ยังมีเรื่องการตั้งกรรมาธิการแทนตำแหน่งที่ว่างอีก 2 คณะ คือ คณะกรรมาธิการวิสามัญติดตาม เร่งรัดประเมินผลการแก้ไขปัญหาและพัฒนาจังหวัดชายแดนภาคใต้ และคณะกรรมาธิการการเงินการคลัง การธนาคาร และสถาบันการเงิน วุฒิสภา  </p></body>
</news>
