<teiHeader>
<fileDesc>
<titleStmt>
  <title>มาร์คสั่งรื้อระบบสวัสดิการขรก.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-03 19:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000101005  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>สั่งรื้อระบบสวัสดิการขรก.</headline>
<lead></lead>
<neck></neck>
<body><p><persName>นายสถิตย์ ลิ่มพงศ์พันธุ์</persName> ปลัดกระทรวงการคลัง กล่าวภายหลังการประชุมการจัดสวัสดิการข้าราชการ ที่มี<persName>นายอภิสิทธิ์ เวชชาชีวะ</persName> นายกรัฐมนตรี เป็นประธาน รวมถึงกระทรวงการคลัง กระทรวงสาธารณสุข กระทรวงแรงงาน และ สำนักงานคณะกรรมการพัฒนาเศรษฐกิจและสังคมแห่งชาติ(สศช.) ว่า จริงๆแล้วเรื่องนี้ต้องให้ <persName>นายวิทยา แก้วภารดัย</persName> รมว.สาธารณสุข เป็นผู้ชี้แจง เพราะกระทรวงการคลัง เป็นเพียง ผู้ร่วมประชุมเท่านั้น และ เรื่องนี้เป็นเรื่องนโยบายระดับสูง แต่จุดประสงค์ที่นายกรัฐมนตรีเรียกประชุมในครั้งนี้คือ ต้องการให้มาดูค่ารักษาพยาบาล ซึ่งนายกรัฐมนตรี ต้องการให้มองในเชิงโครงสร้างทั้งระบบว่าควรจะดำเนินการอย่างไรดี</p>
<p><persName>นายสถิตย์</persName> กล่าวว่า นายกรัฐมนตรีต้องการให้มีการศึกษาระบบสวัสดิการสุขภาพทั้งระบบ คือ ระบบสวัสดิการข้าราชการ ระบบประกันสังคม และ ระบบสุขภาพถ้วนหน้า นอกจากนี้นายกรัฐมนตรีได้กำชับว่า จะต้องศึกษาภายใน กรอบเวลาระยะสั้นให้เสร็จภายใน 30 วัน ส่วนในระยะปานกลางให้มาหารือกันอีกครั้งหนึ่งซึ่งโดยหลักการใหญ่ คือ ต้องร่วมมือกันทำงานระหว่าง กรมบัญชีกลาง สศช. กระทรวงแรงงาน และ กระทรวงสาธารณสุข</p>
<p> ผู้สื่อข่าวถามว่าระบบสวัสดิการข้าราชการปัจจุบันเป็นภาระงบประมาณมาก ใช่หรือไม่จ งต้องมีการปรับปรุงใหม่ ปลัดกระทรวงการคลัง กล่าวว่าพูดได้เพียงว่า เรื่องนี้เป็นเรื่องนโยบายระดับสูง</p>
<p>รายงานข่าวแจ้งว่า นายกฯ ต้องการให้เรื่องระบบสวัสดิการการรักษาพยาบาล เกิดความเป็นธรรมมากที่สุด เพราะที่ผ่านมาแต่ละระบบ ต่างคนต่างทำกันคนละแบบ โดยเน้นให้หน่วยงานที่เกี่ยวข้องเข้ามาศึกษา เพื่อให้ประชาชนได้เข้าถึงสิทธิขั้นพื้นฐาน</p>
<p>รายงานข่าวแจ้งว่า ในการหารือเรื่องสวัสดิการข้าราชการครั้งนี้นายกรัฐมนตรี ต้องการปรับปรุงระบบการรักษาพยาบาลทั้ง 3 ระบบ ให้มีประสิทธิภาพ มีคุณภาพ โดยเฉพาะสิทธิความเท่าเทียมกัน เนื่องจากทั้ง 3 ระบบยังมีความไม่เท่าเทียมกันจนเกิดความลักลั่นระหว่างกันมาก จึงมอบหมายให้กรมบัญชีกลาง สศช. และกระทรวงสาธารณสุข เร่งไปหารือเพื่อปรับระบบโครงสร้างการรักษาพยาบาลใหม่ทั้งหมด</p>
<p>ก่อนหน้านี้<persName>นายกอร์ปศักดิ์ สภาวสุ</persName> รองนายกฯ กล่าวว่า ปัจจุบันการเบิกจ่ายค่ารักษาพยาบาลของข้าราชการสูงมากและถูกวิจารณ์มากว่าเบิกจ่ายโดยไม่จำเป็น หรือบางครั้งไม่ได้เป็นการรักษาพยาบาลที่แท้จริง เช่นการนวดแผนโบราณ หรือการทำสปา เป็นต้น</p>
<p> เห็นว่าควรปรับปรุงให้มีประสิทธิภาพมากกว่านี้ เช่นอาจให้ข้าราชการจ่าย เองบ้าง 10-20 % ซึ่งจะเร่งหารือกับสำนักงบประมาณเพื่อหาทางลดค่าใช้จ่ายด้าน การรักษาพยาบาลลงจากปัจจุบันที่มีอัตราเติบโตสูงถึงปีละ 15,000 ล้านบาท รวมทั้งการเบิกจ่ายแต่ละปีก้าวกระโดดมากโดยในช่วง 10 ปีที่ผ่านมาจากที่เคยเบิกจ่ายปีละ 30,000 ล้านบาท เป็น 80,000 ล้านบาทในปัจจุบัน </p></body>
</news>
