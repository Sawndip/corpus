<teiHeader>
<fileDesc>
<titleStmt>
  <title>"สาทิตย์" ยืนยันสั่งย้ายผู้อำนวยการสถานีวิทยุโทรทัศน์แห่งประเทศไทยเหมาะสมแล้ว  </title>
  <author>ศศิธร ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208240209&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" ยืนยันสั่งย้ายผู้อำนวยการสถานีวิทยุโทรทัศน์แห่งประเทศไทยเหมาะสมแล้ว</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ยืนยัน สั่งย้ายผู้อำนวยการสถานีวิทยุโทรทัศน์แห่งประเทศไทยมีความเหมาะสม <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงการโยกย้ายผู้อำนวยการสถานีโทรทัศน์แห่งประเทศไทยว่า ตนเองได้เซ็นต์รับทราบคำสั่งสำนักนายกรัฐมนตรีแล้ว โดยให้มีผลในทางปฏิบัติทันที และในวันนี้(24 สค)ได้ตั้งคณะกรรมการสืบสวนข้อเท็จจริงต่อเหตุการณ์ที่เกิดขึ้น ให้เสร็จสิ้นภายใน 7 วัน โดยคณะกรรมการประกอบด้วยผู้ที่มีความรู้ด้านดาวเทียม และด้านการสืบสวนสอบสวน เพื่อให้ได้ข้อเท็จจริงที่ครอบคลุม พร้อมเสนอแนวทางปฏิบัติในการถ่ายทอดสด เพื่อไม่ให้เกิดปัญหาขึ้นอีก นอกจากนี้ ยังเห็นว่าภายในช่อง 11 ยังมีอีกหลายเรื่องที่ต้องเข้าไปดูแลอย่างใกล้ชิด ซึ่งอาจมีการปรับเปลี่ยนภายในอีก เพราะยังมีบางส่วนที่เป็นปัญหาด้านประสิทธิภาพในการทำงาน อย่างไรก็ตามยืนยันว่า การโยกย้ายผู้อำนวยการสถานีโทรทัศน์แห่งประเทศไทย ไม่ได้ทำเกินกว่าเหตุ เพราะเป็นไปตามข้อเท็จจริง เพื่อให้มีการปรัปปรุงการทำงานให้มีประสิทธิภาพเหมาะสม และมีความน่าเชื่อถือในสายตาประชาชน </p></body>
</news>
