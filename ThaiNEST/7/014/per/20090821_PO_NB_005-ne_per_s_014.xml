<teiHeader>
<fileDesc>
<titleStmt>
  <title>กรรมการสภาที่ปรึกษาพรรคประชาธิปัตย์ มั่นใจ นายกรัฐมนตรี มีภาวะผู้นำ ฝ่าปัญหาตั้ง ผ้บัญชาการตำรวจแห่งชาติ ได้ เชื่อประชุมครั้งต่อไปได้ ข้อยุติ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210115&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กรรมการสภาที่ปรึกษาพรรคประชาธิปัตย์ มั่นใจ นายกรัฐมนตรี มีภาวะผู้นำ ฝ่าปัญหาตั้ง ผ้บัญชาการตำรวจแห่งชาติ ได้ เชื่อประชุมครั้งต่อไปได้ ข้อยุติ</headline>
<lead></lead>
<neck></neck>
<body><p>กรรมการสภาที่ปรึกษาพรรคประชาธิปัตย์ มั่นใจ นายกรัฐมนตรีจะแต่งตั้งผู้บัญชาการตำรวจแห่งชาติคนใหม่ได้ ในการประชุม กตช.ครั้งต่อไป <persName>นายบัญญัติ บรรทัดฐาน</persName> กรรมการสภาที่ปรึกษาพรรคประชาธิปัตย์ กล่าวภายหลังร่วมหารือกับ<persName>นายอภิสิทธิ เวชชาชีวะ</persName> นายกรัฐมนตรี และ<persName>นายชวน หลีกภัย</persName> ประธานสภาที่ปรึกษาพรรคว่า การเสนอชื่อผู้บัญชาการตำรวจแห่งชาติคนใหม่ นายกรัฐมนตรีได้ปฏิบัติตามกฎหมาย และธรรมเนียมปฏิบัติ ตามอำนาจหน้าที่ในการคัดเลือกและเสนอผู้ที่มีความเหมาะสม ทั้งนี้ เห็นว่าปัญหาดังกล่าวไม่ได้เกิดขึ้นครั้งแรก แต่ได้เกิดขึ้นในสมัย <persName>พล.อ.ชวลิต ยงใจยุทธ</persName> ในสมัยดำรงตำแหน่งรัฐมนตรีว่าการกระทรวงมหาดไทย และมีหน้าที่กำกับดูแลกรมตำรวจมาแล้ว อย่างไรก็ตาม เชื่อว่าแต่งตั้งผู้บัญชาการตำรวจแห่งชาติคนใหม่ จะได้ข้อยุติในการประชุม กตช.ครั้งต่อไป กรรมการสภาที่ปรึกษาพรรคประชาธิปัตย์ ยังเชื่อว่า เป็นปัญหาที่เกิดขึ้นจะไม่ทำให้ยุบสภา หรือนายกรัฐมนตรีลาออก เพราะการเปลี่ยนแปลงไม่ใช่เรื่องง่าย นอกจากนี้ยังต้องคำนึงถึงผลกระทบที่ตามมา โดยเฉพาะปัญหาเศรษฐกิจ </p></body>
</news>
