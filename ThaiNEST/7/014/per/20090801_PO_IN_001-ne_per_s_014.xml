<teiHeader>
<fileDesc>
<titleStmt>
  <title>สาธิตเชื่อรองสุเทพไม่ลาออกหากปลดผบ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-01 14:14:15  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=183345  </bibl>
</sourceDesc>
</fileDesc>
</teiHeader>
<news>
<headline><persName>สาธิต</persName>เชื่อรอง<persName>สุเทพ</persName>ไม่ลาออกหากปลดผบ.ตร.</headline>
<lead>"<persName>สาธิต ปิตุเตชะ</persName>" เชื่อ "<persName>สุเทพ เทือกสุบรรณ</persName>" จะไม่ลาออกจากตำแหน่งรองนายกฯ หากมีการปลด "<persName>พล.ต.อ.พัชรวาท วงษ์สุวรรณ</persName>"</lead>
<neck></neck>
<body><p><persName>นายสาธิต ปิตุเตชะ</persName> กรรมการบริหารพรรคประชาธิปัตย์ กล่าวถึง กรณีที่ <persName>นายอภิสิทธิ์ เวชชาชีวะ</persName> นายกรัฐมนตรี ชี้แจงว่า <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ลาพักร้อน 10 วัน เพื่อให้คดีการยิง <persName>นายสนธิ ลิ้มทองกุล</persName> แกนนำกลุ่มพันธมิตรฯ มีความคืบหน้า ในส่วนตัวเห็นว่า นายกรัฐมนตรี ตัดสินใจแก้ไขปัญหาด้วยความกล้าหาญ ที่นึกถึงกฎหมาย รวมทั้ง ความถูกต้องเป็นหลัก ซึ่งส่วนตัวเชื่อว่า เรื่องดังกล่าวจะไม่มีผลกระทบต่อเสถียรภาพของรัฐบาล ตามที่มีกระแสข่าวว่า <persName>นายสุเทพ เทือกสุบรรณ</persName> รองนายกฯ ด้านความมั่นคง และ <persName>พล.อ.ประวิตร วงษ์สุวรรณ</persName> รัฐมนตรีฯกลาโหมจะลาออกจากตำแหน่ง หากมีการปลด หรือ ย้าย หรือให้ <persName>พล.ต.อ.พัชรวาท</persName> ลาพักร้อน ขณะเดียวกันมองว่า นายกรัฐมนตรีจะกำชับกับ <persName>พล.อ.ประวิตร</persName> ในการให้สัมภาษณ์สื่อและผลกระทบต่าง ๆ ที่แสดงออกในภาพรวมของรัฐบาล เนื่องจากเป็นรัฐมนตรีในรัฐบาลชุดนี้ </p>
<p>ส่วนกรณีที่ <persName>พล.อ.ประวิตร</persName> จะลาออกจากตำแหน่งหรือไม่นั้น ต้องเคารพในการตัดสินใจ เพราะรัฐบาลชุดนี้ไม่ได้ขึ้นอยู่กับ<persName>พล.อ.ประวิตร</persName> เพียงผู้เดียว ขณะเดียวกันเชื่อว่า <persName>นายสุเทพ</persName> คงไม่มีปัญหาต่อการตัดสินใจของนายกรัฐมนตรีในเรื่องดังกล่าวเพราะเป็นผู้ใต้บังคับบัญชา และคงไม่ตัดสินใจลาออกจากตำแหน่ง รองนายกรัฐมนตรี ด้านความมั่นคง อย่างแน่นอน 
</p></body>
</news>
