<teiHeader>
<fileDesc>
<titleStmt>
  <title>'ธีระ'ยันไม่มีโยกปลัดวัฒนธรรม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-01 16:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17706  </bibl>
</sourceDesc>
</fileDesc>
</teiHeader>
<news>
<headline>'<persName>ธีระ</persName>'ยันไม่มีโยกปลัดวัฒนธรรม</headline>
<lead></lead>
<neck></neck>
<body><p>วันนี้(1 ก.ย.) <persName>นายธีระ สลักเพชร</persName> รัฐมนตรีว่าการกระทรวงวัฒนธรรม (วธ.) กล่าวภายหลังการประชุมคณะรัฐมนตรี ว่า จากการที่ วธ. ได้เสนอร่าง พ.ร.บ.วัฒนธรรมแห่งชาติ ต่อที่ประชุมครม. แต่เนื่องจากมีเรื่องพิจารณาด่วนของกระทรวงเกษตรและสหกรณ์ ร่างดังกล่าวจึงต้องเลื่อนไปพิจารณาในสัปดาห์หน้า อย่างไรก็ตาม ขณะนี้มีการวิพากษ์วิจารณ์กรณีจะมีการโยกย้าย <persName>นายวีระ โรจน์พจนรัตน์</persName> ปลัดวธ. ไปอยู่สำนักนายกรัฐมนตรีนั้น ตนยืนยันว่าในช่วงนี้ วธ.ยังไม่มีการโยกย้ายข้าราชการแต่อย่างใด โดยเฉพาะตำแหน่งปลัดกระทรวงวัฒนธรรม ไม่มีการย้ายแน่นอน เพราะคนเดิมทำงานได้ดีอยู่แล้ว ส่วนโผโยกย้ายข้าราชการระดับ 10 ที่จะมีผู้เกษียณอายุราชการนั้น ขณะนี้ตนได้พิจารณาเสร็จสิ้นแล้ว แต่ยังไม่สามารถเปิดเผยได้ ต้องเสนอต่อที่ประชุมคณะรัฐมนตรีพร้อมกับกระทรวงอื่นๆก่อน.
</p></body>
</news>
