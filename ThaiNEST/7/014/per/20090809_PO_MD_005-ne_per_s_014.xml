<teiHeader>
<fileDesc>
<titleStmt>
  <title>เตือนแก๊งแดงระดมคนล้อมวังวันถวายฎีกาไม่เหมาะสม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-09 19:55:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000090441  </bibl>
</sourceDesc>
</fileDesc>
</teiHeader>
<news>
<headline>เตือนแก๊งแดงระดมคนล้อมวังวันถวายฎีกาไม่เหมาะสม</headline>
<lead></lead>
<neck></neck>
<body><p><persName>นายประสพสุข บุญเดช</persName> ประธานวุฒิสภา กล่าวถึงกรณีที่กลุ่มเสื้อแดงจะยื่นถวายฎีกาเพื่ออภัยโทษ ให้ <persName>พ.ต.ท. ทักษิณ ชินวัตร</persName> ในวันที่ 17 สิงหาคมนี้ว่า เห็นกลุ่มคนเสื้อแดงประกาศว่า เมื่อยื่นเสร็จน่าจะหยุดเคลื่อนไหว ถือว่าเขาได้แสดงพลังแล้ว แต่หากไปยืนที่สำนักราชเลขาธิการสำนักราชวังถือว่าผิดขั้นตอนของกฎหมาย ความจริงแล้วต้องจะนำรายชื่อไปยื่นที่กระทรวงยุติธรรมเพื่อให้รัฐมนตรีพิจารณาก่อน</p>
<p> ทั้งนี้ก็ขึ้นอยู่กับสำนักราชเลขาธิการสำนักราชวังว่าจะพิจารณาอย่างไร ท่านอาจจะรับเรื่องไว้ แล้วส่งเรื่องไปยังกระทรวงยุติธรรมก็ได้ หรือไม่รับเรื่องก็ได้</p>
<p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า การโฟนอินครั้งล่าสุดของ <persName>พ.ต.ท.ทักษิณ ชินวัตร</persName> มายังกลุ่มคนเสื้อแดงจ.นครราชสีมา โดยขอบคุณคนเสื้อแดงที่ทำเรื่องยื่นถวายฎีกาให้ตนเองได้กลับบ้าน แสดงให้เห็นว่า เป็นความต้องการของ<persName>พ.ต.ท.ทักษิณ</persName>จริงๆ โดยใช้คนเสื้อแดงเป็นเครื่องมือล่ารายชื่อ เพื่อถวายฎีกา และอยากถามตรงๆว่า ที่ประกาศมีคนลงรายชื่อ 5 ล้านคน นั้น เป็นจริงหรือไม่ รายชื่ออยู่ที่ไหน ทำไมไม่เอามาเปิดเผย โดยเฉพาะส.ส.พรรคเพื่อไทย ได้เข้าร่วมการเซ็นชื่อกี่คน เพราะก่อนหน้านี้<persName>นายสุรพงษ์ โตวิจักษ์ชัยกุล</persName> ส.ส.เชียงใหม่ พรรคเพื่อไทย ประกาศว่าจะเกณฑ์ส.ส.พรรคเพื่อไทยลงรายชื่อทุกคน วันนี้เซ็นครบหรือยัง โดยเฉพาะ<persName>ร.ต.อ.เฉลิม อยู่บำรุง</persName> ประธานส.ส.พรรคเพื่อไทย ที่เป็นดอกเตอร์ทางกฎหมาย จะมีความคิดต่อการถวายฎีกาที่ผิดกฎหมายครังนี้อย่างไร</p>
<p>เพราะการเคลื่อนไหวเสื้อแดง <persName>ร.ต.อ.เฉลิม</persName>ไม่มีท่าทีและอยากให้จับตาว่า <persName>ร.ต.อ.เฉลิม</persName>เข้าร่วมด้วยหรือไม่ รวมไปถึงกลุ่มคนตระกูล<persName>ชินวัตร</persName> และครอบครัว <persName>พ.ต.ท.ทักษิณ</persName>ว่ามีกี่คนเข้าร่วมลงรายชื่อครั้งนี้ ทั้งๆ ที่เป็นผู้มีส่วนได้เสียโดยตรง ไม่อยากให้คนเลื้อแดงตกเป็นเครื่องมือ<persName>พ.ต.ท.ทักษิณ</persName> ที่เคยเคลื่อนไหววันที่ 8-13 เม.ย. ที่ปลุกระดมคนเสื้อแดงมาเผาบ้านเผาเมือง ประกาศว่าคนเสื้อแดงไม่กลับบ้านมือเปล่า ต้องล้มอำมาตยาธิปไตยให้ได้ แต่ขณะเดียวกันคนในตระกูล<persName>ชินวัตร</persName>และลูกเมีย เดินทางหนีออกนอกประเทศ ปล่อยให้คนเสื้อแดงรับชะตากรรมเพียงฝ่ายเดียว ไม่มีความรับผิดชอบใดๆ จากแกนนำ เสื้อแดงรวมไปถึง <persName>พ.ต.ท.ทักษิณ</persName> จึงไม่อยากให้ ครังนี้เป็นการหลอกลวงคนเสื้อแดงครั้งที่ 2 โดยคนของตัวเองไม่ลงรายชื่อด้วย ถ้ามีความผิดใดๆ เกิดขึ้น คนเสื้อแดงจะกลายเป็นผู้รับกรรม <persName>พ.ต.ท.ทักษิณ</persName>และเครือญาติก็จะลอยนวนเหมือนเดิม</p>
<p>ส่วนที่แกนนำเสื้อแดงประกาศว่า การยื่นถวายฎีกาครั้งนี้ สุดแท้แต่พระบาทสมเด็จพรเจ้าอยู่หัวจะมีพระบรมราชวินิฉัยอย่างไรก็จะยอมรับนั้น <persName>นายเทพไท</persName> กล่าวว่า อยากถามว่า พระองค์ท่านจะมีพระบรมราชวินิฉัยได้อย่างไร เมื่อการถวายฎีกา ครั้งนี้ แตกต่างกับการถวายฎีกาทั่วไป ที่ไม่มีความขัดแย้งทางการเมือง ถ้าจะวินิจฉัยให้กับฝ่ายใดฝ่ายหนึ่ง ก็จะเกิดความไม่พอใจให้กับอีกฝ่ายหนึ่ง ซึ่งอาจกลายเป็น ความแตกแยกเกิดขึ้นในชาติ ซึ่งเป็นเรื่องที่ไปกดดันพระราชวินิจฉัยพระองค์ จึงไม่ควรทำให้ระคายเคืองพระบุคลบาทใดๆทั้งสิ้น</p>
<p> สำหรับการประกาศชุมนุมของกลุ่มคนเสื้อแดงในวันที่ 17 ส.ค. เพื่อยื่น ถวายรายชื่อขอนิรโทษกรรมให้<persName>พ.ต.ท.ทักษิณ</persName>นั้น <persName>นายเทพไท</persName> กล่าวว่า เชื่อว่าคนไทยทั้งประเทศ ไม่อยากเห็นการชุมนุมของคนเสื้อแดงเกิดขึ้นอีกแล้ว แกนนำควรยึดในคำ ประกาศของตนเองที่เคยประกาศว่าจะใช้ตัวแทนไม่กี่คน เข้ายื่นรายชื่อดังกล่าว แต่เมื่อกลับคำพูดที่เคยประกาศไว้ โดยนัดชุมนุมคนนับแสนให้ยิ่งใหญ่กว่าการชุมนุม เมื่อเดือนเม.ย. ดังนั้นอยากถามว่า แกนนำเสื้อแดงชุมนุมคนเสื้อแดงขึ้นมาทำไม ถ้าจะเคลื่อนขบวนคนเสื้อแดงไปยื่นฎีกา ในลักษณะที่เคยปิดล้อมทำเนียบและรัฐสภามาแล้ว มาใช้พลังมวลชนมาปิดล้อมพระบรมมหาราชวังนั้น เชื่อว่าคนไทยยอมไม่ได้แน่นอน และลองนึกภาพดูว่าอะไรจะเกิดขึ้น ไม่อยากเกิดความรุนแรงใดๆ เพื่อให้เกิดความสูญเสีย ที่สร้างความเสียหายให้เกิดขึ้นแก่ชาติบ้านเมือง</p>
<p><persName>นพ.บุรณัชย์ สมุทรักษ์</persName> โฆษกพรรคประชาธิปัตย์ กล่าวว่า ขณะนี้ยังคงมีความ เคลื่อนไหวของคนกลุ่มน้อย ที่ใช้เงินจำนวนมากมาเคลื่อนไหวเพื่อให้เกิดความขัดแย้งในบ้านเมือง โดยเฉพาะอย่างยิ่งการถวายฎีกาเพื่อขอพระราชทานอภัยโทษ</p>
<p><persName>นพ.บุรณัชย์</persName> กล่าวว่า คำพูดของ <persName>พ.ต.ท.ทักษิณ</persName> ผ่านโฟนอินครั้งล่าสุดที่บอกว่า จะฟิตร่างกายเพื่อกลับมาและขอบคุณคนเสื้อแดงที่ร่วมลงชื่อในฎีกานั้น สอดคล้องกับข้อมูลของพรรคประชาธิปัตย์ที่์ได้รับรายงานจากหลายพื้นที่ เช่น ในจ.สุโขทัย เกี่ยวกับกระบวนการขนคนมาก่อความไม่สงบทางการเมือง เมื่อเดือน เม.ย. และร่วมกับนักการเมืองท้องถิ่นในการว่าจ้างประชาชนให้เกิดความเข้าใจผิดและให้ร่วมลงชื่อเในฎีกา จึงเป็นเรื่องที่หน่วยงานที่เกี่ยวข้องด้านความมั่นคงของกระทรวงมหาดไทยต้องทำงานร่วมกับกระทรวงอื่นที่เกี่ยวข้องกับกระบวนการยุติธรรม เพื่อสร้างความเข้าใจ</p>
<p><persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงกรณีที่กระทรวงมหาดไทย ออกคำสั่งให้ผู้ว่าราชการจังหวัด องค์กรปกครองส่วนท้องถิ่น ระดมประชาชนมาร่วม ลงชื่อคัดค้านการถวายฎีกาขอพระราชทานอภัยโทษให้ <persName>พ.ต.ท.ทักษิณ</persName> ว่า ขณะนี้ พรรคเพื่อไทยได้รับการร้องเรียนจากหน่วยงานรัฐ และประชาชนจำนวนมาก ถึงการกระทำไม่ชอบธรรมของหน่วยงานรัฐ ในการล่าชื่อเพื่อคัดค้านการถวายฎีกา พรรคเพื่อไทยเห็นว่าการดำเนินการดังกล่าวของกระทรวงมหาดไทย เป็นการ ลิดรอนสิทธิเสรีภาพของประชาชน ซึ่งประชาชนที่ถูกละเมิดสิทธิสามารถฟ้องร้อง ผู้ออกคำสั่งตาม พ.ร.บ.จัดตั้งศาลปกครองและวิธีพิจารณา หคดีปกครอง พ.ศ.2542 มาตรา 9 (1) ได้ เนื่องจากคำสั่งดังกล่าวไม่ได้อยู่อำนาจ ของกระทรวงมหาดไทย ตามที่บัญญัติไว้ใน พ.ร.บ.ปรับปรุงกระทรวง ทบวง กรม พ.ศ. 2545 มาตรา 30 ดังนั้นใน วันที่ 11 ส.ค. เวลา 09.30 น. จะเดินทาง ไปยื่นฟ้องต่อ ศาลปกครองกลาง เพื่อให้เพิกถอนคำสั่งที่ไม่ชอบธรรมของกระทรวงมหาดไทย</p>
<p><persName>นายพร้อมพงศ์</persName> กล่าวต่อว่า ขอตั้งข้อสังเกตว่า การดำเนินการดังกล่าว อาจเป็นความตั้งใจของผู้มีบารมีนอกพรรคร่วมรัฐบาลบางคนที่ต้องการให้เกิดความขัดแย้งขึ้นในสังคม เพื่อนำไปสู่เหตุการณ์เช่นเดียวกับวันที่ 19 ก.ย. 2549 จึงขอฝากเตือนไปถึง <persName>นายอภิสิทธิ์ เวชชาชีวะ</persName> นายกรัฐมนตรี ว่าอย่าไปหลงกลบุคคลดังกล่าว แต่ถ้ารัฐบาลยังเพิกเฉย ไม่ยอมดำเนินการใดๆ จนเกิดเหตุการณ์อย่างใด ที่ทำให้ประชาชนขัดแย้งกัน รัฐบาลจะต้องเป็นผู้รับผิดชอบในสิ่งที่เกิดขึ้น</p>
></body>
</news>
