<teiHeader>
<fileDesc>
<titleStmt>
  <title>3ฝ่ายรุมตรวจสอบขบวนการทุจริตชุมชนพอเพียง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/06/news_29240671.php?news_id=29240671  </bibl>
</sourceDesc>
</fileDesc>
</teiHeader>
<news>
<headline>3ฝ่ายรุมตรวจสอบขบวนการทุจริตชุมชนพอเพียง</headline>
<lead>มติดตามตรวจสอบทุจริตโครงการเศรษฐกิจพอเพียงเพื่อยกระดับชุมชน พรรคเพื่อไทย ในฐานะฝ่ายค้าน ได้แถลงเปิดเผยหลักฐานข้อมูลเกี่ยวกับการบริหารงบประมาณโครงการ ที่ส่อทุจริตและโยงใยไปถึงบุคคลต่างๆ ทั้งนักการเมือง และบริษัทเอกชน ที่รวบรวมมาได้ พร้อมทั้งข้อมูลจากชาวบ้านในชุมชนที่ยอมเปิดเผย โดยฉายภาพหลักฐานทั้งหมดผ่านจอโปรเจคเตอร์</lead>
<neck></neck>
<body><p><persName>น.อ.อนุดิษฐ์ นาครทรรพ</persName> ส.ส. กทม. พรรคเพื่อไทย ระบุว่า โครงการนี้มีงบประมาณตลอดโครงการ 21,000 ล้านบาท วันนี้มีการอนุมัติไปแล้ว 8,432 ล้านบาท และมีเงื่อนงำที่ส่อให้เห็นว่ามีการทุจริตเป็นขบวนการทั้งระบบ 6 ประการ และขณะนี้ กำลังมีความพยายามตัดตอนเรื่องนี้
ฝ่ายค้านยังเตือนไปยังเจ้าหน้าที่เขต เจ้าหน้าที่อำเภอ ที่ลงนามในเอกสารที่ตรวจสอบแล้วเป็นเท็จด้วยว่า “ท่านกำลังจะตกเป็นแพะรับบาป ดังนั้น จึงขอแนะนำให้ออกมาแจ้งความดำเนินคดีกับผู้ที่เกี่ยวข้องโดยด่วน และยังมีข้อสงสัยว่า เหตุใดนายอำเภอ ผอ.เขต จึงกล้าลงนาม น่าจะมีคำตอบเพียง 2 อย่าง คือ สมรู้ร่วมคิดด้วย หรือมีกลุ่มคนที่มีอิทธิพลเหนือกว่าเข้ามาบงการ” <persName>น.อ.อนุดิษฐ์</persName> ระบุ</p>
<p>ทั้งนี้ฝ่ายค้าน ได้สรุปว่า โครงการนี้คือการทำโดยรู้เห็นทั้งระบบโดยใช้ชาวบ้านเป็นเครื่องมือ สำหรับวงจรอุบาทว์นี้ ถ้าดำเนินการลักษณะเดียวกันทั้งประเทศ มูลค่าความเสียหายจะไม่ต่ำกว่า 3-4 พันล้านบาท และถ้ายังปล่อยให้โครงการนี้ดำเนินต่อไป ความเสียหายจะมากถึงหมื่นล้านบาทแน่นอน</p>
<p>ขณะที่<persName>นายวรวัจน์ เอื้ออภิญญกุล</persName> ส.ส.แพร่ พรรคเพื่อไทย เปิดเผยด้วยว่า
ในต่างจังหวัดนั้น มีการใช้ข้าราชการครูระดับ 8 เป็นเครื่องมือ โดยมีเอกสารกำกับว่าชุมชนต้องทำอะไรบ้าง รวมทั้งยังกำกับไว้อย่างชัดเจนว่ายังไม่ต้องเปิดบัญชีธนาคาร โดยหน่วยงานที่สังกัดอยู่นั้นจะดำเนินการให้ในวันที่มีการโอนเงิน และยังบอกอีกว่าเอกสารทั้งหมดนั้นยังไม่ต้องลงวันที่ เดือน และ พ.ศ.
เรื่องนี้ถือเป็นจริยธรรมของนักการเมือง ซึ่งฉาวโฉ่กว่ากรณี ส.ป.ก. 4-01 หากินกับผลประโยชน์ที่จะถึงมือของ ประชาชนในทุกหมู่บ้าน ฮุบเอาเม็ดเงินนี้ไป ดังนั้น หากเป็นนักการเมืองที่มีจริยธรรมเพียงพอต้องออกมาแสดงความรับผิดชอบก่อนที่ความจริงจะถูกเปิดเผยมากกว่านี้ ต้องออกมารับผิดชอบต่อจริยธรรมที่ตัวเองมักอวดอ้าง วันนี้หมดความน่าเชื่อถือในสายตาประชาชนไปแล้ว</p>
<p>ส่วน<persName>นายจิรายุ ห่วงทรัพย์</persName> รองโฆษกพรรคเพื่อไทย ได้เรียกร้องต่อผู้บริหารโครงการ ว่า อย่าไปแจ้งความจับเจ้าหน้าที่ของตัวเอง เพราะเหมือนกับการหักหลังลูกน้อง ให้ลูกน้องซวยไปก่อน และหากใครที่คิดว่าถูกบังคับให้สมรู้ร่วมคิดก็ขอให้ไป
แจ้งความเพื่อปกป้องตัวเอง เพื่อความสบายใจ สำหรับประธานชุมชนและข้าราชการนั้น หากไม่มีส่วนรู้เห็นต้องแสดงความบริสุทธิ์ใจโดยไปลงบันทึกประจำวันไว้ว่าไม่มีส่วนเกี่ยวข้อง ทั้งนี้ ก็เพื่อเป็นประโยชน์กับตัวเอง</p>
<p>ทั้งนี้ ฝ่ายค้านได้เรียกร้องให้<persName>นายกอร์ปศักดิ์ สภาวสุ</persName> รองนายกรัฐมนตรี แสดงความรับผิดชอบด้วยการลาออกจากประธานบอร์ดสำนักงานพัฒนาเศรษฐกิจชุมชน รวมทั้งโยกย้ายผู้บริหารโครงการออกจากตำแหน่ง คือ <persName>นายสุมิท แช่มประสิทธิ์</persName> เป็นผู้อำนวยการ สพช. และ<persName>นายประโภชฌ์ สภาวสุ</persName> น้องชายของ<persName>นายกอร์ปศักดิ์</persName> ซึ่งเป็นรองผู้อำนวยการ สพช.</p>
<p><persName>น.อ.อนุดิษฐ์</persName> ระบุว่า “ต้องดู<persName>นายกอร์ปศักดิ์</persName>แสดงความรับผิดชอบในวันนี้ก่อนว่ารับผิดชอบอย่างไร แต่ถ้ายังไม่แสดงความรับผิดชอบพรรคเพื่อไทยก็จะยื่นให้ปลดออกจากตำแหน่งประธานบอร์ด สพช.เป็นอย่างน้อย เพราะวันนี้ หาก<persName>นายกอร์ปศักดิ์</persName>แสดงสปิริตเราก็พอใจแล้ว แต่ในส่วนของกระบวนการรับผิดชอบทางกฎหมายนั้นถือว่ายังไม่หมดสิ้น ต้องหาคนผิดมาลงโทษให้ได้ ดังนั้นเชื่อว่าหาก<persName>นายกอร์ปศักดิ์</persName>กล้าปลดตัวเองออกจากตำแหน่ง ก็เชื่อว่ากระบวนการทั้งหมดที่ไม่โปร่งใสนั้น ท่านก็คงจะไม่เอาไว้”</p>
<p>ทางด้านการตรวจสอบภายในของพรรคประชาธิปัตย์ วันเดียวกันนี้ (5 ส.ค.) ได้มีการประชุมคณะกรรมการตรวจสอบการทุจริตโครงการชุมชนพอเพียง จากนั้น <persName>นายนิพิฏฐ์ อินทรสมบัติ</persName> ส.ส.พัทลุง เปิดเผยว่า
ที่ประชุมได้เชิญสมาชิกสภา กทม. (ส.ก.) 2 คน ที่ถูกพาดพิงในทางสื่อมาสอบถาม ได้รับการปฏิเสธว่า ไม่มีส่วนเกี่ยวข้อง แต่คณะกรรมการจะต้องสอบต่อเพื่อเป็นจิ๊กซอว์ และขยายผลให้ได้ว่าสิ่งผิดปกติที่เกิดขึ้นเกี่ยวข้องกับใครบ้าง
ปัญหาของเรื่องนี้อยู่ที่ตัวสินค้า เช่น ตู้น้ำหยอดเหรียญตู้ละ 3 แสนบาท และเสาไฟฟ้าโซลาร์เซลล์ ต้นละ 5 หมื่นบาท ต้องไปดูใครเป็นคนนำเสนอให้ชุมชน เพราะเป็นสินค้าไม่มีคุณภาพและราคาแพง เชื่อได้ว่าน่าจะส่อแสวงหาผลประโยชน์ ดังนั้น จึงต้องหาคนเริ่มเสนอสินค้าก่อน และจะดูว่าเจ้าของและผู้ถือหุ้นส่วนในบริษัทเป็นใคร ขณะนี้พอเป็นเห็นเค้าลางบ้างแล้ว</P>
<p>ด้าน<persName>นายวิศณุ บุญยะชัย</persName> รองประธานเจ้าหน้าที่บริหาร บริษัท บีเอ็นบี อินเตอร์กรุ๊ป จำกัด (มหาชน) ชี้แจง ถึงกรณีปรากฏชื่อบริษัทไปเกี่ยวข้องกับการขายสินค้าโครงการชุมชนพอเพียงว่า ได้ตัดสินใจยุติการขายสินค้าชั่วคราว
“ปัญหาที่เกิดขึ้นทำให้บริษัทได้รับผลกระทบในเชิงภาพลักษณ์ จึงขอยุติการจัดจำหน่ายสินค้าประเภทนี้ต่อคู่ค้า และลูกค้าทุกรายชั่วคราว เพื่อปกป้องชื่อเสียงบริษัทและผู้ถือหุ้นจนกว่าผลตรวจสอบโครงการจะยืนยันถึงความโปร่งใสของบริษัท จึงจะดำเนินการธุรกิจต่อไป และว่า บริษัทร่วมกิจกรรมของชุมชนในโครงการ “อยู่ดีมีสุข” และ “เอสเอ็มแอล” มาโดยตลอด ตั้งแต่ปี 2549 แต่ในปี 2552 บริษัทไม่ได้ดำเนินกิจการโดยตรงกับทางชุมชนพอเพียง”</p>
<p>ถึงแม้ตัวแทนบริษัทบีเอ็นบีฯ อ้างว่า ไม่ได้ดำเนินกิจการโดยตรงกับชุมชนพอเพียงในปี 2552 แต่<persName>นายภาสกร พุทธิชีวิน</persName> ผู้ถือหุ้นใหญ่บริษัทบีเอ็นบี เคยให้สัมภาษณ์ยอมรับว่า บริษัทได้ให้บริษัทขนาดเล็ก 2-3 บริษัท เป็นตัวแทนนำสินค้าไปเสนอขายให้ชุมชนแล้วแบ่งเปอร์เซ็นต์กัน โดยบีเอ็นบีฯ ได้ 10-15% ส่วนบริษัทตัวแทนได้ส่วนแบ่ง 3-5%</p>
<p>กมธ.วุฒิฯตั้ง 3 ปมชี้อาจส่งผลคว่ำงบฯ</p>
<p>ทางด้านคณะกรรมาธิการ (กมธ.)กิจการองค์กรตามรัฐธรรมนูญและติดตามการบริหารงบประมาณ วุฒิสภา ได้ตั้งประเด็นตรวจสอบการบริหารงบประมาณโครงการของสำนักงานเศรษฐกิจพอเพียงเพื่อยกระดับชุมชน (สพช.) 3 เรื่องเช่นกัน โดย<persName>นายยุทธนา ยุพฤทธิ์</persName> ส.ว.ยโสธร เลขานุการกมธ. เปิดเผยว่า กม.ได้ติดตามการบริหารงบประมาณของ สพช. พบว่ามีการกระทำที่ส่อไปในทางทุจริต ในโครงการที่ดำเนินการมาแล้วว่า 31,000 ชุมชน วงเงินงบประมาณเกือบ 10,000 ล้านบาท จากชุมชนต่างๆ ทั้งในกรุงเทพฯ และต่างจังหวัด</p>
<p>ในสัปดาห์หน้ากมธ.จะเชิญประธาน สพช.มาชี้แจง ทั้งนี้จากการตรวจสอบพบว่า โครงการดังกล่าวส่อทุจริตใน 3 ประเด็น คือ 1.การล็อกสเปคสินค้าที่ชุมชนจะต้องจัดซื้อ เช่น เครื่องกรองน้ำที่มีราคาสูงถึง 3 แสนบาท ทั้งที่ราคาจริงไม่ถึง 2.การโอนเงินไปยังชุมชนก่อนที่โครงการจะมีการอนุมัติ ซึ่งเป็นเงินกว่า 10,000 ล้านบาท 3.มีเจ้าหน้าที่โครงการไปชี้นำให้ชุมชนดำเนินการตามโครงการที่ตนเองนำเสนอ ทั้งที่โครงการดังกล่าวชุมชนจะต้องเป็นผู้นำเสนอเอง พฤติกรรมดังกล่าวอาจเข้าข่ายมีความผิดทั้งทางแพ่ง และทางอาญา แต่เชื่อว่าลำพังเพียงเจ้าหน้าที่ระดับล่างคงไม่สามารถทำได้ น่าจะมีผู้บงการใหญ่อยู่เบื้องหลัง</p>
<p>ส่วนกรณีที่มีการแต่งตั้งน้องชาย<persName>นายกอร์ปศักดิ์ สภาวสุ</persName> รองนายกรัฐมนตรี เข้ามาดูแลในโครงการนี้นั้น ยังไม่มีข้อมูล แต่ต้องตรวจสอบต่อไป ทั้งนี้การส่อทุจริตโครงการดังกล่าวอาจส่งผลทำให้รัฐบาลที่มีพรรคประชาธิปัตย์เป็นแกนนำถึงกับพังได้ เนื่องจากเป็นโครงการที่ยึดแนวปรัชญาพอเพียง แต่กลับมีปัญหาเรื่องทุจริตเสียเอง</p>
<p>ผู้สื่อข่าวถามว่า ปัญหานี้จะส่งผลต่อการพิจารณาร่าง พ.ร.บ.ให้อำนาจกระทรวงการคลังกู้เงินเพื่อฟื้นฟูเศรษฐกิจ ที่รัฐบาลจะเสนอเข้าสู่การพิจารณาของวุฒิสภาในวันที่ 10 ส.ค.นี้หรือไม่ <persName>นายยุทธนา</persName> กล่าวว่า มี ส.ว.หลายคนหารือกัน และพูดถึงการใช้จ่ายงบประมาณของรัฐบาลช่วงที่ผ่านมา พบว่าไม่ค่อยมีประสิทธิภาพ และอาจมีแนวโน้มที่จะคว่ำร่างพ.ร.บ.ดังกล่าว โดยมีประเด็นทุจริตโครงการชุมชนพอเพียงเข้ามาเกี่ยวข้องด้วย</p></body>
</news>
