<teiHeader>
<fileDesc>
<titleStmt>
  <title>"เทพไท"  ยืนยัน  รัฐบาลไม่มีการตอบแทนบุญคุณทางการเมือง จากกรณีแต่งตั้ง ผบ.ตร.คนใหม่  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230026&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>"  ยืนยัน  รัฐบาลไม่มีการตอบแทนบุญคุณทางการเมือง จากกรณีแต่งตั้ง ผบ.ตร.คนใหม่</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ ยืนยัน รัฐบาลไม่มีการตอบแทนบุญคุณทางการเมือง จากกรณีการแต่งตั้งผู้บัญชาการตำรวจแห่งชาติคนใหม่ พร้อมระบุ นายกรัฐมนตรียังคงเห็นว่าจเรตำรวจแห่งชาติมีความเหมาะสม ในตำแหน่งนี้ <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ เปิดเผยถึงกรณีที่ <persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าพรรคประชาธิปัตย์ เดินทางลงพื้นที่จังหวัดสุราษฎร์ธานี ช่วยผู้สมัครรับเลือกตั้งซ่อม ส.ส.เขต 1 จ.สุราษฎ์ธานี ปราศรัยหาเสียง วานนี้ (22 ส.ค.52) ว่า <persName>นายอภิสิทธิ์</persName> คงมีการพูดคุยกับ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เกี่ยวกับการแต่งตั้งผู้บัญชาการตำรวจแห่งชาติคนใหม่ ส่วนที่ <persName>นายพงษ์เทพ เทพกาญจนา</persName> โฆษกส่วนตัว <persName>พันตำรวจโท ทักษิณ ชินวัตร</persName> อดีตนายกรัฐมนตรี ออกมาพาดพิงในกรณีดังกล่าว แสดงให้เห็นว่านายกรัฐมนตรีไม่มีภาวะความเป็นผู้นำ และมีการตอบแทนบุญคุณทางการเมืองนั้น ตนเองขอยืนยันว่ารัฐบาลไม่มีเรื่องการตอบแทนบุญคุณใครนอกจากประชาชน และสิ่งที่เกิดขึ้นเป็นเพราะนายกรัฐมนตรีอยากให้ทุกฝ่ายได้มีส่วนร่วม จึงเปิดโอกาสให้มีการทบทวนอย่างรอบคอบ ไม่ได้เป็นเรื่องของการไร้ภาวะผู้นำ อย่างไรก็ตามขณะนี้ นายกรัฐมนตรี ยังคงเห็นว่า <persName>พลตำรวจเอกปทีป ตันประเสริฐ</persName> จเรตำรวจแห่งชาติ มีความเหมาะสม ในตำแหน่งผู้บัญชาการตำรวจแห่งชาติคนใหม่ <persName>นายเทพไท เสนพงศ์</persName> กล่าวอีกว่า จากการลงพื้นที่ จ.สุราษฎร์ธานี ของนายกรัฐมนตรี ร่วมกับ <persName>นายสุเทพ เทือกสุบรรณ</persName> นั้น แสดงให้เห็นว่าบุคคลทั้งสองไม่มีความขัดแย้งกันแต่อย่างใด และคงทำให้ยุติกระแสข่าวในเรื่องนี้ได้ </p></body>
</news>
