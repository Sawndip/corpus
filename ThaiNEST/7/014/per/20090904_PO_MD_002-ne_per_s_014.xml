<teiHeader>
<fileDesc>
<titleStmt>
  <title>คงทหาร-ตร.คุมพื้นที่เสี่ยงก๊กแดงก่อม็อบ19กันยาฯ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-04 19:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000102052  </bibl>
</sourceDesc>
</fileDesc>
</teiHeader>
<news>
<headline>คงทหาร-ตร.คุมพื้นที่เสี่ยงก๊กแดงก่อม็อบ19กันยาฯ</headline>
<lead></lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรี กล่าวถึงการประเมินสถานการณ์ การชุมนุมของคนเสื้อแดงที่จะมีการประกาศใช้ พ.ร.บ.ความมั่นคงภายในราชอาณาจักรว่า หลังจากได้ประชุมหน่วยงานเกี่ยวกับความมั่นคง คิดว่าในช่วงระยะเวลานี้ยังไม่มีสถานการณ์อะไรเป็นเหตุให้เราต้องประกาศพื้นที่ความมั่นคง ไม่มีสถานการณ์อะไรที่ต้องใช้ พ.ร.บ.ความมั่นคงเข้ามาแก้ปัญหา</p>
<p>อย่างไรก็ตาม ได้จัดให้มีกำลังเจ้าหน้าที่ดูแลรักษาความสงบไว้จำนวนหนึ่ง ขอให้พี่น้องประชาชนได้สบายใจว่าจะไม่มีเรื่องราวอะไรในช่วงนี้ ส่วนวันที่ 19 ก.ย. ที่กลุ่มเสื้อแดงประกาศว่าจะชุมนุมใหญ่ ก็ค่อยมาว่ากันใหม่ ติดตามกันไปวันต่อวัน จะไม่คาดการณ์อะไรล่วงหน้า แต่ถ้าสถานการณ์เปลี่ยนแปลง ก็จะนัดประชุม หน่วยงานความมั่นคง ร่วมกันเพื่อประเมินสถานการณ์ ถ้าทุกอย่างเรียบร้อยดีไม่มีอะไรก็ไม่ต้องทำอะไรมาก แต่หากเห็นว่าสถานการณ์จะนำไปสู่ความวุ่นวายและรุนแรง มีผลกระทบต่อความมั่นคงก็จะเสนอ ครม.พิจารณาประกาศพ.ร.บ.ความมั่นคง ซึ่งสามารถเรียกได้ตลอดเวลา แม้จะเป็นเวลากลางคืน</p>
<p>ส่วนที่กลุ่มคนเสื้อแดง ประกาศจะไปชุมนุมที่หน้าบ้านพัก <persName>พล.อ. เปรม ติณสูลานนท์</persName> ประธานองคมนตรี ในวันที่ 19 ก.ย.นั้น ตนยังไม่พูดจากล่วงเลยไปเหตุการณ์ข้างหน้า เพียงแต่เราติดตามสถานการณ์ และอยากเรียนประชาชน วิงวอนกับประชาชนทุกฝ่ายว่าเรามีหน้าที่ช่วยกันดูแล ชาติบ้านเมือง จะทำอะไรต้องคำนึงถึงความเสียหายที่เกิดขึ้นกับชาติบ้านเมืองด้วย ถ้าเราป้องกันได้ เราต้องช่วยกันป้องกัน ห้ามปราม เมื่อถามว่า ช่องทางการเจรจากับแกนนำมีบ้างหรือไม่ <persName>นายสุเทพ</persName> กล่าวว่า ก็พยายามอยู่เรื่อย ถ้ามีช่องทาง ตนก็ปฏิบัติทุกช่องทาง ที่จะนำไปสู่ความสงบเรียบร้อยของบ้านเมือง</p>
<p><persName>นายวีระ มุสิกพงศ์</persName> <persName>นายจตุพร พรมพันธุ์</persName> และ<persName>นายณัฐวุฒิ ใสยเกื้อ</persName> แกนนำกลุ่มเสื้อแดงร่วมกันแถลงข่าว เลื่อนการชุมนุมที่ได้ประกาศไว้ จากวันที่ 5 ก.ย. ไปเป็นวันที่ 19 ก.ย. กรณีที่ซึ่งเป็นวันครบรอบ 3 ปีเหตุการณ์รัฐประหาร โดยจะไม่มีการชุมนุมวันเสาร์ที่ 5 และ 12 ก.ย.นี้ โดยวันที่ 19 ก.ย.จะชุมนุมบริเวณลานพระบรมรูปทรงม้าก่อนเคลื่อนขบวนผู้ชุมนุมไปยังหน้าบ้านสี่เสาเทเวศร์ ของ<persName>พล.อ.เปรม ติณสูลานนท์</persName></p>
<p><persName>ม.ล.ปนัดดา ดิศกุล</persName> ที่ปรึกษาด้านความมั่นคงกระทรวงมหาดไทย กล่าวว่าจากที่ได้ศึกษาการปาฐกถาของ<persName>นายอำพล เสนาณรงค์</persName> องคมนตรี แล้วเห็นว่าเป็นการกล่าวถึงประสพการณ์ส่วนตัว ไม่ได้เอยชื่อใคร และไม่ได้พูดถึงเรื่องการเมือง แต่<persName>นายจตุพร</persName> ที่ออกมาโจมตีท่านกลับร้อนตัวไปเอง</p>
<p><persName>นายจตุพร</persName> รู้หรือไม่ว่า ตระกูล <persName>เสนาณรงค์</persName> มีบุญคุณต่อประเทศชาติ ด้วยการออกศึกสงครามรักษาเอกราชอธิปไตยให้กับลูกหลานไทย</p></body>
</news>
