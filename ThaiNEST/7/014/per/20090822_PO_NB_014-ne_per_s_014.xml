<teiHeader>
<fileDesc>
<titleStmt>
  <title>นายกฯ ถึง จ.สุราษฎร์ธานีแล้ว เพื่อช่วยผู้สมัครหาเสียงเลือกตั้งซ่อม ส.ส.เขต 1  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220058&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ถึง จ.สุราษฎร์ธานีแล้ว เพื่อช่วยผู้สมัครหาเสียงเลือกตั้งซ่อม ส.ส.เขต 1</headline>
<lead></lead>
<neck></neck>
<body><p>นายกรัฐมนตรี เดินทางถึงจังหวัดสุราษฎร์ธานีแล้ว เพื่อช่วยผู้สมัครหาเสียงเลือกตั้งซ่อมจังหวัดสุราษฎร์ธานี พร้อมร่วมรับประทานอาหารกลางวันกับเลขาธิการพรรคประชาธิปัตย์และแกนนำพรรคคนอื่นๆ <persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าพรรคประชาธิปัตย์ พร้อมด้วยแกนนำพรรค อาทิ <persName>นายบัญญัติ บรรทัดฐาน</persName> รองประธานสภาที่ปรึกษาพรรคประชาธิปัตย์ <persName>นายจุรินทร์ ลักษณวิศิษฏ์</persName> รัฐมนตรีว่าการกระทรวงศึกษาธิการ เดินทางถึงจังหวัดสุราษร์ธานีแล้ว เมื่อเวลาประมาณ 10.50 น.ที่ผ่านมา เพื่อลงพื้นที่ช่วยรณรงค์หาเสียงให้กับผู้ลงสมัครรับเลือกตั้งซ่อม ส.ส. เขต 1 จังหวัดสุราษฎร์ธานีของพรรค โดยนายกรัฐมนตรี มีกำหนดการร่วมรับประทานอาหารกลางวันกับ<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ในฐานะเลขาธิการพรรคประชาธิปัตย์ รวมถึงผู้สมัครและแกนนำพรรคคนอื่นๆ ที่บ้านพักของ<persName>นายสุเทพ</persName> หลังจากนั้น เวลา 13.00 น. จะเป็นประธานเปิดเทศบาลท่าคลองใหม่ อ.กาญจนดิษฐ์ เวลา 14.00 น. จะร่วมขึ้นรถแห่พร้อมแกนนำและผู้สมัครพบปะประชาชนในเขตเทศบาลเมืองสุราษฎร์ธานี และในเวลา 17.00-22.00 น.วันนี้ จะมีการปราศรัยใหญ่ครั้งแรกที่สนามหน้าศาลากลางจังหวัดสุราษฎร์ธานี ซึ่งทางเจ้าหน้าที่ได้จัดเตรียมสถานที่ไว้รองรับและอำนวยความสะดวกให้กับประชาชนที่จะมารับฟังการปราศรัย 
 
</p></body>
</news>
