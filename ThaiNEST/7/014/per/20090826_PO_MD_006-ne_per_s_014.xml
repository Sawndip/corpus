<teiHeader>
<fileDesc>
<titleStmt>
  <title>"เทือก-เนวิน"ถกแก้ไขรธน. ม.190-แบ่งเขตเลือกตั้งใหม่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-26 20:44:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000097545  </bibl>
</sourceDesc>
</fileDesc>
</teiHeader>
<news>
<headline>"<persName>เทือก</persName>-<persName>เนวิน</persName>"ถกแก้ไขรธน. ม.190-แบ่งเขตเลือกตั้งใหม่</headline>
<lead></lead>
<neck></neck>
<body><p> <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง กล่าวถึงกรณีที่มีข่าวว่า เมื่อวันที่ 24 ส.ค.ที่ผ่านมา ตนได้ไปร่วมรับประทานอาหารกับพรรคร่วมรัฐบาลโดยมี<persName>นายเนวิน ชิดชอบ</persName> แกนนำพรรคภูมิใจไทย ไปร่วมด้วย และได้ข้อสรุปเบื้องต้นเกี่ยวกับการแก้ไขรัฐธรรมนูญ ว่า เรื่องการแก้ไขรัฐธรรมนูญ ทุกพรรคในพรรคร่วมรัฐบาลได้มอบหมายให้กรรมการประสานงานในสภาผู้แทนราษฎรของแต่ละพรรค (วิปรัฐบาล) ไปประชุมปรึกษากันโดยให้ธงไปว่ามี 2 เรื่อง ที่อย่างน้อยเห็นพ้องต้องกันคือ</p>
<p> 1. แก้ไขรัฐธรรมนูญ มาตรา 190 ซึ่งเป็นอุปสรรคในการทำงานของรัฐบาล แม้กระทั่งการทำสัญญาค้าขาย ก็ถูกห้าม</p>
<p> 2. เรื่องของเขตเลือกตั้ง วันนี้ได้แนวทางที่จะเป็นเขตเดียว คนเดียว เป็นที่รับกันได้ แต่ว่าทั้งนี้ทั้งนั้น ให้วิปไปปรึกษากัน เมื่อได้ข้อสรุปอย่างไร ก็แจ้งไปให้แต่ละพรรคบอกกับสมาชิกได้รับทราบ</p>
<p>ส่วนประเด็นอื่นๆ คณะกรรมการสมานฉันท์ของรัฐสภาที่ได้ศึกษาไว้ รวมทั้งที่พรรคการเมืองต่าง ๆ จะมีความเห็นให้แก้ไข ก็จะรวบรวมเอาไปทำประชามติ เพื่อให้ได้ข้อสรุปที่ทุกคนจะได้ไม่โต้แย้งกัน ส่วนจะใช้เวลานานหรือไม่ คิดว่าแนวทางขณะนี้ แยกกันทำ อะไรที่คิดเห็นตรงกันก็แก้ไปก่อน อะไรที่ต้องใช้เวลา ต้องได้ความเห็นร่วมกันของทั้งประเทศ ก็เอาไปทำประชามติ</p>
<p>เมื่อถามว่ามีการหารือเรื่อง ส.ส.ร. 3 หรือไม่ <persName>นายสุเทพ</persName> กล่าวว่า ไม่ได้พูดถึงขนาดนั้น ผู้สื่อข่าวถามว่าพรรคภูมิใจไทย ได้ขอการรสนับสนุนเรื่องกฎหมายนิรโทษกรรมหรือไม่ <persName>นายสุเทพ</persName> กล่าวว่า เรื่องนี้ พรรคร่วมรัฐบาลไม่ได้แสดงท่าทีที่จะสนับสนุนพรรคภูมิใจไทย ตนได้เรียนต่อที่ประชุมว่า คนที่ทำความผิดต่อกฎหมาย เราคงจะไปออกกฎหมายนิรโทษให้ในสถานการณ์แบบนี้คงไม่เป็นประโยชน์ต่อบ้านเมือง ไม่เช่นนั้นจะทำความผิดซ้ำแล้วซ้ำอีก ประเทศก็เสียหาย ถ้าไม่ใช้กฎหมายในการกำกับ ก็จะทำให้แก้ปัญหายาก พรรคร่วมทุกคนก็เข้าใจ</p>
<p>**เรื่องพ.ร.บ.นิรโทษมีทางออก</p>
<p><persName>นายชินวรณ์ บุญยเกียรติ</persName> ประธานวิปรัฐบาล กล่าวถึงกรณีที่พรรคภูมิใจไทย ยืนยันจะเดินหน้าผลักดัน ร่าง พ.ร.บ.นิรโทษกรรม แก่ผู้ซึ่งกระทำความผิด เนื่องในการชุมนุมทางการเมืองของประชาชน ระหว่างวันที่ 26 พ.ค.ถึง 3 ธ.ค. 51 และระหว่างวันที่ 26 มี.ค.ถึง 14 เม.ย.52 ยกเว้นกลุ่มบุคคลบ้านเลขที่ 109 และ 111 ว่า เป็นสิทธิของผู้เสนอ แต่ในส่วนของวิปรัฐบาลต้องมีการหารือกันก่อน ซึ่งโดยหลักแล้วเมื่อวิปรัฐบาลมีมติอย่างไร แต่ละพรรคก็ต้องยอมรับ เราเคยมีกรณีของร่าง พ.ร.บ.ปรองดองแห่งชาติ ที่วิปรัฐบาลได้หารือกันแล้ว ซึ่งท้ายที่สุดทุกพรรคก็เห็นตรงกันว่า ยังไม่ควรหยิบยกขึ้นมาพิจารณาก่อน แต่ในส่วนของร่าง พ.ร.บ.นิรโทษกรรม ที่ดูเหมือนว่ายังมีความขัดแย้งกันนั้น ตนยืนยันว่ายังมีทางออกที่จะดำเนินการอยู่แล้ว</p>
<p> ส่วนที่หลายฝ่ายเป็นห่วงว่า พรรคภูมิใจไทย อาจจะจับมือกับพรรคเพื่อไทย ในการผลักดันร่าง พ.ร.บ.นี้ให้ผ่านสภา เพราะทั้ง 2 ฝ่ายสมประโยชน์นั้น <persName>นายชินวรณ์</persName> กล่าวว่า คงไม่จับมือแน่นอน เพราะเป็นเจตนารมย์ที่ชัดเจนอยู่แล้วว่าเป็นข้อเสนอที่ต้องการหลักสมานฉันท์เหมือนกัน เพราะฉะนั้นวิธีการจึงต้องมาพูดคุยกันว่าในท้ายที่สุดเราจะทำอย่างไรให้เกิดความสมานฉันท์อย่างแท้จริง ถ้าเห็นว่ากฎหมายฉบับนี้ ยังไม่สามารถให้คำตอบในเรื่องนี้ได้ ก็อาจจะเป็นมติของวิปรัฐบาลที่ทุกฝ่ายต้องยอมรับ</p>
<p> **"<persName>ชัย</persName>"รูดซิปปาก"<persName>เนวิน</persName>"เค้นคอ"<persName>มาร์ค</persName>"</p>
<p><persName>นายชัย ชิดชอบ</persName> ประธานสภาผู้แทนราษฎร กล่าวถึงกรณีที่<persName>นายเนวิน ชิดชอบ</persName> แกนนำพรรคภูมิใจไทย ออกมาระบุว่า ต้องการให้นายกรัฐมนตรี ชี้แจงถึงสาเหตุที่คัดค้าน ร่าง พ.ร.บ.นิรโทษกรรม ว่า เป็นเรื่องของนายกรัฐมนตรี ต้องไปถามนายกรัฐมนตรี ทางสภาฯนั้นตนได้บรรจุเป็นวาระแล้ว ต่อไปก็เป็นเรื่องของสภาฯ จะหยิบขึ้นมาพิจารณาหรือไม่ก็ได้ เป็นเรื่องของวิปฝ่ายค้าน และวิปรัฐบาล ที่จะต้องทำตามครรลองระเบียบของสภาฯ เชื่อว่าเรื่องนี้ไม่มีปัญห า ส่วนการพิจารณาจะช้าหรือเร็ว และจะมีแรงกดดันนอกสภาฯ อย่างไรบ้างนั้น ตนตอบไม่ได้ เพราะมันต่างจิตต่างใจกัน</p>
<p>สำหรับร่าง พ.ร.บ.นิรโทษกรรมนั้น หากมีการพิจารณาเร็ว จะเป็นประโยชน์ต่อความขัดแย้งที่เกิดขึ้นในเวลานี้หรือไม่ <persName>นายชัย</persName> กล่าวว่า คนที่กำลังถูกกล่าวหา ไม่ว่าใครทั้งนั้น เมื่อรู้ตัวว่าตัวเองทำผิดหรือถูกกล่าวหา เมื่อตัวเองสามารถพ้นมลทินได้ ก็จะเกิดความสบายใจ ส่วนจะต้องรีบพิจารณาหรือไม่ ก็แล้วแต่ทางสภาฯ</p></body>
</news>
