<teiHeader>
<fileDesc>
<titleStmt>
  <title>แกนนำ นปช. คาด รมว.กลาโหม-ผบ.ทบ. เป็นเป้าหมายที่อาจถูกปลดจากตำแหน่ง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100188&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำ นปช. คาด รมว.กลาโหม-ผบ.ทบ. เป็นเป้าหมายที่อาจถูกปลดจากตำแหน่ง</headline>
<lead></lead>
<neck></neck>
<body><p>แกนนำ นปช. คาดรัฐมนตรีว่าการกระทรวงกลาโหม และผู้บัญชาการทหารบก เป็นเป้าหมายที่อาจถูกปลดจากตำแหน่ง พร้อมระบุให้จับตาสถานการณ์ทางการเมือง <persName>นายจตุพร พรหมพันธ์</persName> ส.ส.พรรคเพื่อไทย แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. เชื่อว่าหลังจากที่มีคำสั่งโยกย้ายผู้บัญชาการตำรวจแห่งชาติ และตั้ง<persName>พลตำรวจเอกธานี สมบูรณ์ทรัพย์</persName> รักษาราชการแทน ซึ่งเป็นไปตามธงของ<persName>นายสนธิ ลิ้มทองกุล</persName> แกนนำกลุ่มพันธมิตรประชาชนเพื่อประชาธิปไตย เพื่อหวังผลทางการเมือง ในการกลบกระแสข่าวคลิปเสียงนายกรัฐมนตรี การแต่งตั้งผู้บัญชาการตำรวจแห่งชาติคนใหม่ และช่วยเหลือคดีต่างๆ ของ<persName>นายสนธิ</persName>แล้ว ซึ่งเป้าหมายต่อไปคือ การปลด<persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม และ<persName>พลเอกอนุพงษ์ เผ่าจินดา</persName> ผู้บัญชาการทหารบก ออกจากตำแหน่ง ซึ่งทั้ง 2 คน ทราบเรื่องดี และอยู่ในฐานะลำบากในรัฐบาล จึงมองว่า สถานการณ์การเมืองขณะนี้ใกล้สู่ภาวะแตกหัก ขอให้จับตาความเคลื่อนไหว ก่อนและหลังวันที่ 19 กันยายนนี้ เพราะอาจมีการเปลี่ยนแปลงเกิดขึ้น <persName>นายจตุพร</persName> ยังเรียกร้องให้นายกรัฐมนตรี ตรวจสอบข่าวการซื้อขายตำแหน่งผู้ว่าราชการจังหวัดของกระทรวงมหาดไทย เพื่อเตรียมสำหรับการเลือกตั้งครั้งหน้า เพราะเชื่อว่า มีการดำเนินการดังกล่าวจริง และเรื่องนี้ส่งผลกระทบต่อประชาชน นายกรัฐมนตรีจึงควรทำเรื่องนี้ให้ชัดเจน </p></body>
</news>
