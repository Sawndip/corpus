<teiHeader>
<fileDesc>
<titleStmt>
  <title>เอกอัครราชทูตสหราชอาณาจักรประจำประเทศไทย เสนอให้อาเซียน เพิ่มบทบาทหลังจากที่ศาลพม่าตัดสินคดีนางอองซาน ซูจี  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130027&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เอกอัครราชทูตสหราชอาณาจักรประจำประเทศไทย เสนอให้อาเซียน เพิ่มบทบาทหลังจากที่ศาลพม่าตัดสินคดี<persName>นางอองซาน ซูจี</persName></headline>
<lead></lead>
<neck></neck>
<body><p>เอกอัครราชทูตสหราชอาณาจักรประจำประเทศไทย เสนอให้อาเซียนเพิ่มบทบาท หลังจากศาลพม่าตัดสินให้กักขัง<persName>นางอองซานซูจี</persName> ต่อไปอีก 18 เดือน <persName>นายควินตัน มาร์ก เควล</persName> เอกอัครราชทูตสหราชอาณาจักรประจำประเทศไทย กล่าวภายหลังเข้าเยี่ยมคาราวะ <persName>นายอภิสิทธิ์ เวชชาชีวะ</persName> นายกรัฐมนตรี ที่ทำเนียบรัฐบาลว่า อังกฤษเห็นด้วยกับท่าทีของประเทศไทย ในฐานะประธานอาเซียน ที่ออกแถลงการณ์แสดงความผิดหวังต่อกรณีที่ศาลพม่าตัดสินให้กักขัง<persName>นางอองซานซูจี</persName> ผู้นำฝ่ายค้านในพม่าต่อไปอีก 18 เดือน และเรียกร้องให้พม่าปล่อยตัวนักโทษการเมืองทั้งหมด ทั้งนี้เห็นว่า นอกจากแถลงการณ์แล้ว ควรจะมีมาตรการอื่นตามมา เพราะเห็นว่าการตัดสินของศาลพม่า ไม่ก่อให้เกิดความก้าวหน้าในพม่า และเชื่อว่านายกรัฐมนตรีกับรัฐมนตรีว่าการกระทรวงการต่างประเทศของไทย จะหารือกับอาเซียนว่าจะดำเนินการอย่างไรต่อไป นอกจากนี้ อังกฤษยังขอความร่วมมือตำรวจไทยจับกุมผู้ใช้เอกสารปลอมขอวีซ่าเข้าอังกฤษ ซึ่งในแต่ละปีมีคนไทยขอวีซ่าประมาณ 45,000 คน และพบว่าประมาณ 100 คน ใช้เอกสารปลอมเข้าเมืองโดยผิดกฎหมาย ส่วนเรื่องการลดภาวะโลกร้อน ซึ่งขณะนี้เป็นปัญหารุนแรงที่เกิดกับไต้หวันและจีน อังกฤษควรประสานเพื่อหาวิธีประหยัดการใช้ไฟฟ้าและลดมลภาวะของสิ่งแวดล้อมลง  </p></body>
</news>
