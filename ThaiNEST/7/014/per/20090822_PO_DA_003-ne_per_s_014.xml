<teiHeader>
<fileDesc>
<titleStmt>
  <title>'เทพไท'ซัดเสื้อแดงแต่งดำวันเกิด'ป๋า'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-22 15:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15702  </bibl>
</sourceDesc>
</fileDesc>
</teiHeader>
<news>
<headline>'<persName>เทพไท</persName>'ซัดเสื้อแดงแต่งดำวันเกิด'ป๋า'</headline>
<lead></lead>
<neck></neck>
<body><p>วันนี้(22 ส.ค.) ผู้สื่อข่าวรายงานว่า <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่กลุ่มคนเสื้อแดงประกาศนัดแต่งชุดดำวันที่ 26 ส.ค. ซึ่งเป็นวันเกิดของ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษว่า เป็นสิทธิที่ทำได้ จะแต่งดำทั้งแผ่นดินหรือจะดำไปถึงดูไบก็ทำได้ แต่จะต้องไม่ทำผิดกฎหมาย ไม่ไปบุกบ้านสี่เสาเทเวศร์ เหมือนที่ผ่านมา เพราะถ้าเป็นอย่างนั้นรัฐบาลก็คงต้องดำเนินการตามกฎหมาย ส่วนที่กลุ่มเสื้อแดงประกาศชุมนุมใหญ่วันที่ 30 ส.ค.เป็นการพิสูจน์ว่าคำประกาศของกลุ่มคนเสื้อแดงที่ว่า หลังจากยื่นถวายฎีกาขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี แล้วจะยุติความเคลื่อนไหวทางการเมือง เป็นเพียงแค่ลมปากไม่มีสัจจะ อยากเรียกร้องให้ทุกฝ่ายใช้แนวทางสมานฉันท์ และอยากถามว่าการปลุกให้คนเสื้อแดงเคลื่อนไหววันที่ 26 และวันที่ 30 ส.ค.นี้ เป็นการเคลื่อนไหวทำลายชาติหรือไม่.
</p></body>
</news>
