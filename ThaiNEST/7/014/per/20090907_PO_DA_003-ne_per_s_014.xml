<teiHeader>
<fileDesc>
<titleStmt>
  <title>'มาร์ค'ชี้ราชการไทยต้องบริหารบุคคล  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-07 11:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18848  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>'ชี้ราชการไทยต้องบริหารบุคคล</headline>
<lead></lead>
<neck></neck>
<body><p>วันนี้(7 ก.ย.) <persName>นายอภิสิทธิ์ เวชชาชีวะ</persName> นายกรัฐมนตรี กล่าวในงานสัมมนาวิชาการประจำปี หัวข้อ 'คิดมุ่งสู่ทศวรรษแห่งการบริหารกำลังคนคุณภาพ' ว่า รัฐบาลได้ตระหนักและให้ความสำคัญกับการบริหารทรัพยากรบุคคลของหน่วยงานราชการ ซึ่งสอดคล้องกับนโยบายที่ต้องการให้ระบบราชการไทยมุ่งเน้นประโยชน์สูงสุดของประชาชนให้เป็นข้าราชการที่มีคุณภาพสามารถเรียนรู้ปรับตัว เพื่อตอบสนองต่อการเปลี่ยนแปลงของสิ่งรอบข้างได้ อีกทั้งยังต้องเป็นผู้ที่ยึดมั่นในหลักจริยธรรม อย่างไรก็ตาม ในปัจจุบันนี้ประเทศไทยได้พัฒนาในหลายเรื่องจนเป็นที่น่าพอใจแล้ว แต่ยังคงมีปัญหาในเรื่องการบริหารจัดการบุคคลที่ต้องแก้ไขต่อไป โดย ระบบ HIPPS ถือเป็นจุดเริ่มต้นและเป็นเครื่องมือหลักในการสร้างและสนับสนุนบุคลากรภาครัฐและส่วนราชการไทยให้แข็งแกร่งเป็นกลไกของรัฐ เพื่อบริหารกิจการบ้านเมือง ภายใต้การปกครองในระบอบประชาธิปไตย ได้อย่างมีประสิทธิภาพ.</p></body>
</news>
