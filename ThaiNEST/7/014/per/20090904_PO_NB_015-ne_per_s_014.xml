<teiHeader>
<fileDesc>
<titleStmt>
  <title>12 ส.ส.ประชาธิปัตย์  เตรียมร้องศาลปกครองตรวจสอบอำนาจ กกต.กรณีวินิจฉัยให้ ส.ส.พ้นสมาชิกภาพ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040139&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>12 ส.ส.ประชาธิปัตย์  เตรียมร้องศาลปกครองตรวจสอบอำนาจ กกต.กรณีวินิจฉัยให้ ส.ส.พ้นสมาชิกภาพ</headline>
<lead></lead>
<neck></neck>
<body><p>12 ส.ส.พรรคประชาธิปัตย์ เตรียมยื่นเรื่องต่อศาลปกครองให้ตรวจสอบอำนาจการวินิจฉัยของ กกต.กรณีให้ ส.ส.พ้นสมาชิกภาพจากการถือครองหุ้นสื่อและหุ้นบริษัทที่ได้รับสัมปทานจากรัฐ <persName>นายเจือ ราชสีห์</persName> ส.ส.สงขลา พรรคประชาธิปัตย์ เปิดเผยภายหลังการหารือร่วมกับ <persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง ในฐานะเลขาธิการพรรค พร้อมกับแกนนำพรรคและ ส.ส. 6 คน ใน 12 คนที่ถูกคณะกรรมการการเลือกตั้ง หรือ กกต. วินิจฉัยให้พ้นสมาชิกภาพการเป็น ส.ส.จากกรณีการถือครองหุ้นสื่อและหุ้นบริษัทที่ได้รับสัมปทานจากรัฐว่า มีการรับฟังความคิดเห็นของแต่ละคน โดยมี ส.ส. 6 คนเดินทางไปต่างจังหวัด แต่ทั้งหมดเห็นตรงกันว่าจะยื่นคำร้องต่อศาลปกครองให้ตรวจสอบอำนาจการวินิจฉัยของ กกต.รวมถึงการถือหุ้นดังกล่าวเป็นการผูกขาดและตัดตอนหรือไม่ เนื่องจากเป็นเรื่องข้อกฎหมายที่ไม่มี ส.ส.ผู้ใดทราบ อย่างไรก็ตาม ขณะนี้กำลังให้คณะทำงานด้านกฎหมาย ร่างคำร้องและคาดว่าจะสามารถยื่นต่อศาลปกครองได้ภายในสัปดาห์หน้า</p></body>
</news>
