<teiHeader>
<fileDesc>
<titleStmt>
  <title>กลุ่มพันธมิตรฯ ค้านออกพรบ.นิรโทษกรรม เชื่อมีวาระซ่อนเร้นช่วยนักการเมืองพ้นผิด  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260261&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กลุ่มพันธมิตรฯ ค้านออกพรบ.นิรโทษกรรม เชื่อมีวาระซ่อนเร้นช่วยนักการเมืองพ้นผิด</headline>
<lead></lead>
<neck></neck>
<body><p>กลุ่มพันธมิตรประชาชนเพื่อประชาธิปไตย ค้านออกพระราชบัญญัตินิรโทษกรรม เชื่อ มีวาระซ่อนเร้นช่วยนักการเมืองพ้นผิด เรียกร้องรัฐบาลแสดงจุดยืนชัดเจน <persName>นายสุริยะใส กตะศิลา</persName> ผู้ประสานงานกลุ่มพันธมิตรประชาชนเพื่อประชาธิปไตย แถลงจุดยืนของกลุ่มที่คัดค้านการออกพระราชบัญญัตินิรโทษกรรม ที่เสนอโดยพรรคภูมิใจไทย โดยเชื่อว่ามีวาระซ่อนเร้น เพื่อต้องการช่วยเหลือนักการเมือง รวมถึงข้าราชการที่ใกล้ชิดพรรคภูมิใจไทยให้พ้นผิด โดยเฉพาะกรณีเหตุสลายการชุมนุมเมื่อวันที่ 7 ตุลาคม 2551 และยังเกรงว่าจะไต่ระดับเพื่อช่วยเหลือนักการเมืองที่ถูกตัดสิทธิ์ และไม่เชื่อว่า พระราชบัญญัติดังกล่าวจะสร้างความสมานฉันท์ให้เกิดขึ้นได้ จึงเรียกร้องให้รัฐบาลแสดงจุดยืนที่ชัดเจนในเรื่องนี้ ขณะที่กลุ่มพันธมิตรฯจะยังไม่ออกมาเคลื่อนไหวคัดค้านพระราชบัญญัติดังกล่าว แต่จะติดตามสถานการณ์อย่างใกล้ชิด สำหรับในส่วนของพรรคการเมืองใหม่ของกลุ่มพันธมิตรฯ ได้เตรียมจัดประชุมใหญ่สามัญครั้งแรกในวันที่ 20 กันยายนนี้ โดยจะเปิดโอกาสให้สมาชิกพรรคทั่วประเทศ เข้าร่วมคัดเลือกกรรมการบริหารพรรค นอกจากนี้ กรณีที่รัฐบาลประกาศใช้พระราชบัญญัติความมั่นคงในราชอาณาจักร เพื่อควบคุมการชุมนุมของกลุ่มเสื้อแดง มองว่า ควรใช้เพียงกำลังตำรวจและการบังคับใช้กฏหมายอย่างจริงจังน่าจะเพียงพอแล้ว</p></body>
</news>
