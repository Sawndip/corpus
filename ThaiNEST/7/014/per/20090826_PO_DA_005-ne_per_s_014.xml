<teiHeader>
<fileDesc>
<titleStmt>
  <title>'สุเทพ'ลั่นเชือดจาบจ้วงเบื้องสูง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-26 11:23:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16417  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ลั่นเชือดจาบจ้วงเบื้องสูง</headline>
<lead></lead>
<neck></neck>
<body><p>ที่ทำเนียบรัฐบาล วันนี้(26 ส.ค.) <persName>นายสุเทพ เทือกสุบรรณ</persName> รองนายกรัฐมนตตรีฝ่ายความมั่นคง ให้สัมภาษณ์ถึงกรณีที่<persName>ท่านผู้หญิงจรุงจิตต์ ทีขะระ</persName> รองราชเลขานุการในพระองค์สมเด็จพระนางเจ้าฯพระบรมราชินีนาถ และ <persName>พล.ต.อ.วสิษฐ เดชกุญชร</persName> อดีตอธิบดีกรมตำรวจ ออกมาพูดถึงเรื่องสถาบัน ว่ารัฐบาลจะมีส่วนช่วยอย่างไรที่จะไม่ทำให้พระองค์ท่านระคายเคือง สำหรับตนคิดว่าไม่เฉพาะรัฐบาล แต่ทุกฝ่าย ทุกคนต้องสำนึกในพระมหากรุณาธิคุณของพระบาทสมเด็จพระเจ้าอยู่หัวและสมเด็จพระนางเจ้าฯพระบรมราชินีนาถที่ได้ทรงปฏิบัติราชกรณียกิจให้กับประชาชนได้มีความสุขอยู่ทุกวันนี้ เพราะฉะนั้นถ้ามีอะไรที่ทำให้ระคายเคืองเบื้องพระยุคลบาทเป็นหน้าที่ของพวกเราที่จะต้องดูแลปกป้อง รัฐบาลจะทำหน้าที่นี้</p>
<p><persName>นายสุเทพ</persName> กล่าวต่อว่า ล่าสุดตนได้สังการให้กระทรวง ทบวง กรม ที่มีความสัมพันธ์ในสายงานอยู่กับพี่น้องประชาชนได้ ไปจัดทำโครงการปลูกฝังค่านิยม สำนึกและอุดมการณ์ที่ถูกต้องให้กับคนรุ่นใหม่ ให้ตระหนักถึงความสำคัญของสถาบันหลักของชาติที่ได้ยึดโยงให้คนไทยทั้งหลายได้อยู่เป็นชาติ เป็นประเทศอยู่ในขณะนี้ ส่วนกรณีที่มีเอาสถาบันมาแอบอ้างทำให้คนเข้าใจผิดนั้นก็ต้องดำเนินการตามกฎหมาย และที่ผ่านมาก็ดำเนินการไปหลายรายแล้ว </p>
<p>'เราต้องเอาจริงกับทุกฝ่ายที่ทำให้ระคายเคืองเบื้องพระยุคลบาท ถ้าเข้าข่ายผิดกฎหมายตนจะไม่เว้น' <persName>นายสุเทพ</persName> กล่าว.</p></body>
</news>
