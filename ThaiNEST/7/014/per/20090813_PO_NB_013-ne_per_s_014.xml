<teiHeader>
<fileDesc>
<titleStmt>
  <title>รัฐบาลผนึกกำลังทุกภาคส่วน ขับเคลื่อนนโยบาย เอฟ 3 เฟิร์ท รับวิกฤติอาหาร พลังงาน สิ่งแวดล้อม  </title>
  <author>กรรณิกา แก้วใส(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130063&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐบาลผนึกกำลังทุกภาคส่วน ขับเคลื่อนนโยบาย เอฟ 3 เฟิร์ท รับวิกฤติอาหาร พลังงาน สิ่งแวดล้อม</headline>
<lead></lead>
<neck></neck>
<body><p>รัฐบาลผนึกกำลังทุกภาคส่วนขับเคลื่อนนโยบาย เอฟ 3 เฟิร์ท รับวิกฤติอาหาร พลังงาน สิ่งแวดล้อม จัดประชุมปฏิบัติการสร้าง 5 มาตรการรองรับ เพื่อให้ประชาชนมีคุณภาพชีวิตที่ดีขึ้นอย่างยั่งยืน <persName>นายอรรคพล สรสุชาติ</persName> รองเลขาธิการนายกรัฐมนตรีฝ่ายการเมือง กล่าวว่า ทุกประเทศทั่วโลกกำลังเข้าสู่วิกฤตอาหาร พลังงานและสิ่งแวดล้อมอย่างร้ายแรง จากรายงานสภาวะอาหารและแนวโน้มภาวะการเกษตรขององค์การอาหารและเกษตรแห่งสหประชาชาติ หรือ เอฟเอโอ พบว่า แนวโน้มราคาอาหารจะแพงขึ้นทั่วโลก ส่งผลให้ประเทศที่ยากจนที่สุดของโลกต้องจ่ายเงินนำเข้าอาหารเพิ่มขึ้นร้อยละ 56 ซึ่งถือเป็นโอกาสดีของไทย ซึ่งเป็นผู้ผลิตอาหารส่งออกสำคัญของโลก แต่กลับพบเกษตรกรไทยส่วนใหญ่ยากจน ราคาผลผลิตตกต่ำ ทำให้เกิดสินค้าล้นตลาด ดังนั้น รัฐบาลจึงจัดประชุมปฏิบัติการในระดับชาติ เรื่องการค้าและการพัฒนาอาหารพลังงานและสิ่งแวดล้อมอย่างยั่งยืน ระหว่างวันที่ 21-22 สิงหาคม ที่ศูนย์ประชุมสิริกิติ์ ภายใต้ยุทธศาสตร์ เอฟ 3 เฟิร์สท์ โดยเอฟ 3 ประกอบด้วย อาหาร พลังงาน และสิ่งแวดล้อม-ป่าไม้ ส่วนคำว่าเฟิร์สท์หมายถึงภาคส่วนต่างๆ ได้แก่ ภาคการเงิน ภาคข้อมูลและการสื่อสาร ภาครัฐ ภาคสังคมและภาคธุรกิจการค้า โดยคาดว่าจะมีประเทศแหล่งผลิตอาหารเข้าร่วม อาทิ จีน เวียดนาม ฟิลิปปินส์และอินโดนีเซีย ทั้งนี้ 100 คนแรกที่ลงทะเบียนเข้าร่วมประชุมก่อนวันที่ 14 สิงหาคมนี้ ไม่ต้องเสียค่าใช้จ่าย สอบถามรายละเอียดเพิ่มเติมได้ที่ www.f3first.org หรือ หมายเลขโทรศัพท์ 08 3293 3016 </p></body>
</news>
