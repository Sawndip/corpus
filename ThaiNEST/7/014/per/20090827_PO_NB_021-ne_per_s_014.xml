<teiHeader>
<fileDesc>
<titleStmt>
  <title>"สุเทพ" ยัน คลิปเสียงนายกฯ สั่งการใช้ความรุนแรงช่วงเดือน เม.ย.เป็นการตัดต่อเพื่อดิสเครดิตรัฐบาล  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270033&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ยัน คลิปเสียงนายกฯ สั่งการใช้ความรุนแรงช่วงเดือน เม.ย.เป็นการตัดต่อเพื่อดิสเครดิตรัฐบาล</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ระบุ คลิปเสียงนายกรัฐมนตรีสั่งการให้ดำเนินการกับกลุ่มผู้ชุมนุม เป็นการดิสเคดิตรัฐบาล เชื่อเป็นคลิปที่ถูตัดต่อขึ้น มั่นใจประชาชนมีวิจารณญาณ โดยจะเร่งให้ผู้เชี่ยวชาญเข้าตรวจสอบ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีที่มีคลิปเสียง <persName>นายอภิสิทธิ์ เวชชาชีวะ</persName> นายกรัฐมนตรีเผยแพร่ทางอินเทอร์เนตที่เป็นคำพูดในลักษณะการสั่งการให้ดำเนินการกับกลุ่มผู้ชุมนุม โดยให้เจ้าหน้าที่ใช้ความรุนแรงในการควบคุมสถานการณ์และกลุ่มผู้ชุมนุมในช่วงสงกรานต์เดือนเมษายนที่ผ่านมา เพื่อใช้เป็นข้ออ้างในการที่รัฐบาลจะประกาศใช้พระราชกำหนดการบริหารราชการในสถานการณ์ฉุกเฉิน ตนเองมองว่าเป็นการลดความน่าเชื่อถือของรัฐบาล และมั่นใจว่าคลิปดังกล่าวถูกตัดต่อขึ้นมาใหม่ โดยกลุ่มคนที่ไม่ต้องการให้เกิดความสงบเรียบร้อยขึ้นในประเทศ โดยเฉพาะการนำคลิปเสียงดังกล่าวมาเผยแพร่ในช่วงนี้ ยิ่งสร้างความน่าเคลือบแคลงใจ อย่างไรก็ตามตนเองจะติดต่อผู้เชี่ยวชาญเข้ามาพิสูจน์คลิปเสียงดังกล่าวต่อไป และขอร้องให้ประชาชนไตร่ตรองให้ดี และใช้วิจารญาณในการรับฟัง <persName>นายสุเทพ</persName> ยังกล่าวถึงการชุมนุมของกลุ่มคนเสื้อแดงในวันที่ 30 สิงหาคมนี้ว่า เป็นสิทธิการแสดงออกตามประชาธิปไตย แต่ขอร้องให้อยู่ในกรอบของกฎหมาย ไม่ละเมิดสิทธิของประชาชน และขัดขวางการทำงานของเจ้าหน้าที่ โดยปฏิเสธที่จะกล่าวถึงความขัดแย้งของแกนนำกลุ่มคนเสื้อแดงที่เกิดขึ้นในขณะนี้ </p></body>
</news>
