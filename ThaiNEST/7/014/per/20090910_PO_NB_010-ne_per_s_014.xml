<teiHeader>
<fileDesc>
<titleStmt>
  <title>รัฐมนตรีประจำสำนักนายกฯ ระบุ กลุ่ม นปช.หวังใช้กรณีปัญหา  ผบ.ตร.สร้างการชุมนุมในวันที่ 19 ก.ย.  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100072&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐมนตรีประจำสำนักนายกฯ ระบุ กลุ่ม นปช.หวังใช้กรณีปัญหา  ผบ.ตร.สร้างการชุมนุมในวันที่ 19 ก.ย.</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ระบุ กลุ่ม นปช.หวังใช้กรณีปัญหาผู้บัญชาการตำรวจแห่งชาติ สร้างการชุมนุมในวันที่ 19 กันยายน พร้อมเชื่อจะไม่มีเหตุการณ์รุนแรงเกิดขึ้น <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงการยื่นใบลาออกของ<persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ ว่า เป็นเรื่องที่นายกรัฐมนตรีจะพิจารณาดำเนินการตามหลักกฎหมาย เพราะเรื่องนี้มีความคาบเกี่ยวกับการชี้มูลความผิดของคณะกรรมการป้องกันและปราบปรามการทุจริตแห่งชาติ หรือ ป.ป.ช. นอกจากนี้เชื่อว่า จะไม่ส่งผลกระทบต่อสถานการณ์การเมือง รัฐมนตรีประจำสำนักนายกรัฐมนตรี ยังกล่าวถึงกรณีที่<persName>นายจตุพร พรหมพันธ์</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ระบุว่า เรื่องดังกล่าว มีการกดดันจาก<persName>นายสนธิ ลิ้มทองกุล</persName> แกนนำกลุ่มพันธมิตรประชาชนเพื่อประชาธิไตนั้น ยืนยันว่า ไม่มีใครมีอำนาจเหนือรัฐบาล พร้อมมองว่า เป็นความต้องการสร้างกระแสในการชุมนุมวันที่ 19 กันยายนนี้ ซึ่งคงไม่มีประโยชน์ เพราะทุกคนทราบข้อเท็จจริงดี และมั่นใจจะไม่มีเหตุการณ์รุนแรง </p></body>
</news>
