<teiHeader>
<fileDesc>
<titleStmt>
  <title>สาทิตย์ เตรียมใช้สื่อชี้แจงประชาชนเข้าใจพรบ.มั่นคง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260073&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สาทิตย์</persName> เตรียมใช้สื่อชี้แจงประชาชนเข้าใจพรบ.มั่นคง</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี เตรียมใช้สื่อของรัฐชี้แจงให้ประชาชนเข้าใจการประกาศใช้ พ.ร.บ.ความมั่นคงภายในราชอาณาจักร ควบคุมการชุมนุมวันที่ 30 สิงหาคม พร้อมยืนยันการบังคับใช้กฎหมายดังกล่าว ไม่ส่งผลกระทบต่อสิทธิเสรีภาพของประชาชน <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวว่า การที่รัฐบาลประกาศใช้ พ.ร.บ.ความมั่นคงภายในราชอาณาจักร ควบคุมการชุมนุมของกลุ่มเสื้อแดง ไม่ได้เป็นการตื่นตูม แต่เพื่อป้องกันไม่ให้เกิดเหตุวุ่นวายขึ้น โดยรัฐบาลจะเร่งชี้แจงให้ประชาชนเข้าใจถึงความจำเป็นที่ต้องบังคับใช้กฎหมาย และย้ำว่าการบังคับใช้กฎหมายดังกล่าว จะไม่ส่งผลกระทบต่อสิทธิเสรีภาพของประชาชน โดยก่อนหน้านี้ได้หารือกับวิทยุชุมชน เคเบิ้ลทีวีและโทรทัศน์ดาวเทียม ที่จะถ่ายทอดการชุมนุม แม้สามารถทำได้ แต่ต้องระมัดระวังเรื่องเนื้อหาด้วย หากมีการล่วงละเมิดบุคคลหรือหมิ่นสถาบันจะมีความผิด  </p></body>
</news>
