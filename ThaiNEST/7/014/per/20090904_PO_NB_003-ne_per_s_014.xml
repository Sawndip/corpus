<teiHeader>
<fileDesc>
<titleStmt>
  <title>สวท.ตราด ร่วมกระตุ้นประชาชน เลือกตั้ง อบต. ทั้ง 19 แห่ง ของ จ.ตราด  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040123&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สวท.ตราด ร่วมกระตุ้นประชาชน เลือกตั้ง อบต. ทั้ง 19 แห่ง ของ จ.ตราด</headline>
<lead></lead>
<neck></neck>
<body><p>สวท.ตราด ร่วมกระตุ้นประชาชน เลือกตั้ง อบต. ทั้ง 19 แห่ง ของ จ.ตราด พร้อมรายงานบรรยากาศการเลือกตั้ง <persName>นางสาวสาริกา สัมมา</persName> ผู้อำนวยการสถานีวิทยุกระจายเสียงแห่งประเทศไทยจังหวัดตราด เปิดเผยว่า จังหวัดตราด มีองค์การบริหารส่วนตำบล (อบต.) ครบวาระการดำรงตำแหน่ง จำนวน 19 แห่ง และจะมีการเลือกตั้งในวันอาทิตย์ที่ 6 กันยายน 2552 ดังนั้น เพื่อเป็นการกระตุ้นให้ประชาชนออกมาใช้สิทธิเลือกตั้ง และให้ประชาชนรับทราบข่าวสารความเคลื่อนไหว ก่อนการเลือกตั้ง ระหว่างการเลือกตั้ง และหลังการเลือกตั้ง รวมทั้งผลการเลือกตั้งทั้ง 19 แห่ง ทางสถานีวิทยุกระจายเสียงแห่งประเทศไทยจังหวัดตราด ระบบเอฟเอ็ม ความถี่ 92.75 เมกกะเฮิร์ซ จึงได้จัดรายการพิเศษเกาะติดการเลือกตั้ง อบต.ในวันอาทิตย์ที่ 6 กันยายนนี้ ตั้งแต่ 09.00 น. เป็นต้นไป ซึ่งในพื้นที่การแข่งขันเพื่อชิงตำแหน่งนายก อบต.และสมาชิก อบต. ของจังหวัดตราด ที่น่าจับตามอง ได้แก่ ที่ อบต.หนองโสน อบต.อ่าวใหญ่ อบต.หนองคันทรง ในเขตอำเภอเมืองตราด อบต.เกาะช้างใต้ อำเภอเกาะช้าง และ อบต.ไม้รูด ของอำเภอคลองใหญ่ .-</p></body>
</news>
