<teiHeader>
<fileDesc>
<titleStmt>
  <title>สพท.พบ5โฮมสเตย์ตกประเมินมาตรฐาน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-01 15:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17704  </bibl>
</sourceDesc>
</fileDesc>
</teiHeader>
<news>
<headline>สพท.พบ5โฮมสเตย์ตกประเมินมาตรฐาน</headline>
<lead></lead>
<neck></neck>
<body><p>วันนี้(1 ก.ย.) <persName>นายเสกสรร นาควงศ์</persName> ผู้อำนวยการ สำนักงานพัฒนาการท่องเที่ยว(สพท.) เปิดเผยว่า ปีนี้มีโฮมสเตย์ทั่วประเทศ เข้าร่วมตรวจประเมินเพื่อรับรองมาตรฐานโฮมสเตย์ไทย กับ สพท. รวม 69 แห่ง โดยในจำนวนนี้ไม่ผ่านการตรวจประเมิน 5 แห่ง เนื่องจาก สพท. พบว่า โฮมสเตย์เหล่านี้ยังขาดคุณสมบัติการเป็นโฮมสเตย์ที่ได้มาตรฐานหลายข้อ เช่น บางแห่งเข้าข่ายเป็นรีสอร์ท มีการแต่งตั้งคณะกรรมการดูแลโฮมสเตย์แต่ในนาม แต่สมาชิกไม่ได้มีส่วนร่วม ชุมชนไม่ได้ร่วมมือ ไม่มีผลิตภัณฑ์ชุมชนจำหน่าย นอกจากนี้ยังขาดการจัดการที่ดี ไม่มีจุดทิ้งขยะ ขาดการจัดการขยะ ตู้ยามีเชื้อรา ห้องน้ำไม่สะอาด แสงสว่างน้อย </p>
<p>นอกจากนี้ยังมี ข้อบกพร่องเรื่องไม่มีแผนที่ชุมชน ที่แสดงแหล่งท่องเที่ยวและโฮมสเตย์ เพื่อให้นักท่องเที่ยวเข้าใจสภาพแวดล้อมทางกายภาพของชุมชน ขาดผู้ประสานงานรอรับนักท่องเที่ยวเวลาที่เดินทางเข้าไป ไม่มีผู้ทำหน้าที่แนะนำนักท่องเที่ยวว่าควรไปท่องเที่ยวบริเวณใด รวมทั้งขาดความเข้าใจในการบริหารจัดการ ไม่มีการรวบรวมรายชื่อผู้เข้าพักและรายได้แต่ละเดือน </p>
<p>'โฮมสเตย์เหล่านี้สามารถไปปรับปรุงการดำเนินงานใหม่ เพื่อมาขื่นขอตรวจประเมินมาตรฐานได้ใหม่ในปีถัดไป ส่วนโฮมสเตย์ที่ผ่านการตรวจประเมินและรับรองในปีนี้ ทาง สพท. จะมอบป้ายตราสัญลักษณ์มาตรฐานโฮมสเตย์ไทยและมาตรฐานท่องเที่ยวไทยให้ วันที่ 29 ก.ย.นี้ ที่ศูนย์แสดงสินค้าไบเทค บางนา' <persName>นายเสกสรร</persName> กล่าว.</p></body>
</news>
