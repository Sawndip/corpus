<teiHeader>
<fileDesc>
<titleStmt>
  <title>'สมชาย'ขย่มรัฐบาล 'มาร์ค' ยุบสภาแน่!!  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-22 15:27:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15704  </bibl>
</sourceDesc>
</fileDesc>
</teiHeader>
<news>
<headline>'<persName>สมชาย</persName>'ขย่มรัฐบาล '<persName>มาร์ค</persName>' ยุบสภาแน่!!</headline>
<lead></lead>
<neck></neck>
<body><p>วันนี้(22 ส.ค.) ผู้สื่อข่าวรายงานว่า <persName>นายสมชาย วงศ์สวัสดิ์</persName> อดีตนายกรัฐมนตรี น้องเขย <persName>พ.ต.ท.ทักษิณ ชินวัตร</persName> เดินทางมาที่ จ.อำนาจเจริญ พบปะว่าที่ผู้สมัคร ส.ส.พรรคเพื่อไทย  โดยมีกลุ่มคนเสื้อแดงประมาณ 200 คน ให้การต้อนรับ ในโอกาสนี้ <persName>นายสมชาย</persName> กล่าวว่า อยากให้ประชาชนภาคอีสานเลือก ส.ส.พรรคเพื่อไทย ทุกเขตเลือกตั้ง อย่าให้พรรคอื่นๆได้คะแนนเสียงแม้แต่พรรคเดียว ถึงโอกาสนั้น เราจะได้ <persName>พ.ต.ท.ทักษิณ</persName> กลับคืนมา เพื่อบริหารประเทศต่อไปให้รุ่งเรือง </p>
<p><persName>นายสมชาย</persName> กล่าวว่า พรรคประชาธิปัตย์บริหารงานล้มเหลว ตนไม่อยากสอน<persName>นายอภิสิทธิ์</persName> นายกรัฐมนตรี เพราะเป็นคนหัวดื้อ เอาแต่หลักการไม่ยอมฟังคนอื่น กรณีแต่งตั้ง ผบ.ตร.จะเป็นชนวนให้รัฐบาลอยู่ไม่ได้ เพราะใครอยู่ใกล้นายกฯ คนนั้นก็แสวงหาผลประโยชน์ เชื่อว่าเร็วๆนี้ จะยุบสภาแน่นอน รัฐบาล<persName>นายอภิสิทธิ์</persName> จะใช้นโยบายกู้เงืนมาบริหารประเทศ แต่รัฐบาลพรรคเพื่อไทย จะสร้างความเข้มแข็งให้ประชาชนโดยไม่มีนโยบายกู้เงินต่างประเทศ ด้วยการใช้หลักการของ <persName>พ.ต.ท.ทักษิณ</persName> ที่เคยทำให้ไทยปลอดหนี้ และให้ประชาชนทุกครอบครัวมีรายได้</p>
<p>ผู้สื่อข่าวรายงานว่า เขตเลือกตั้งอำนาจเจริญ พรรคเพื่อไทยยังไม่แน่ใจว่าจะเลือกใครลงสมัคร ระหว่าง<persName>นายธีระชัย ศิริขันธ์</persName> อดีต ส.ส.สอบตก และ<persName>นางสมหญิง บัวบุตร</persName>. </p></body>
</news>
