<teiHeader>
<fileDesc>
<titleStmt>
  <title>ที่ประชุมสภาฯ มีมติยืนยันการอนุมัติใช้ พ.ร.ก.แก้ไขเพิ่มเติม พ.ร.บ.พิกัดอัตราภาษีสรรพสามิต  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200006&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมสภาฯ มีมติยืนยันการอนุมัติใช้ พ.ร.ก.แก้ไขเพิ่มเติม พ.ร.บ.พิกัดอัตราภาษีสรรพสามิต</headline>
<lead></lead>
<neck></neck>
<body><p>ที่ประชุมสภาผู้แทนราษฎร มีมติยืนยันการอนุมัติใช้พระราชกำหนด (พ.ร.ก.) แก้ไขเพิ่มเติมพระราชบัญญัติพิกัดอัตราภาษีสรรพสามิต การประชุมสภาผู้แทนราษฎร สมัยสามัญนิติบัญญัติ วานนี้ (19 ส.ค.) ซึ่งที่ประชุมได้พิจารณาเรื่องด่วน การพิจารณายืนยันการอนุมัติ พ.ร.ก.แก้ไขเพิ่มเติม พ.ร.บ.พิกัดอัตราภาษีสรรพสามิต ที่รัฐบาลเป็นผู้เสนอ ซึ่งร่างกฎหมายดังกล่าว วุฒิสภามีมติไม่ผ่านความเห็นชอบในการประชุมเมื่อวันที่ 22 มิถุนายนที่ผ่านมา โดยสาระสำคัญ คือ การขยายเพดานการจัดเก็บภาษีน้ำมัน จาก 5 บาท เป็น 10 บาท จึงส่งกลับมายังสภาผู้แทนราษฎร เพื่อยืนยันการอนุมัติใช้ เพื่อให้มีผลทางกฎหมายอีกครั้ง โดยก่อนเข้าสู่วาระ ส.ส.ฝ่ายค้าน ได้ท้วงติงในประเด็นที่ไม่มีการถ่ายทอดสดให้ประชาชนทั่วประเทศได้รับทราบ ทำให้ประธานการประชุมต้องพยายามไกล่เกลี่ยและสั่งพักการประชุม 10 นาที เพื่อให้วิปรัฐบาลและฝ่ายค้านไปหาข้อสรุป และเมื่อเปิดประชุมยังคงมีการโต้เถียงกันในเรื่องการถ่ายทอดสน จนในที่สุดมีการลงมติด้วยคะแนน 244 ต่อ 143 เสียง ให้พิจารณาต่อไป เมื่อเข้าสู่การพิจารณา <persName>นพ.พฤฒิชัย ดำรงรัตน์</persName> รัฐมนตรีช่วยว่าการกระทรวงการคลัง ได้เสนอร่าง พ.ร.ก.แก้ไขเพิ่มเติม พ.ร.บ.พิกัดภาษีสรรพสามิตทันที โดยระบุว่า รัฐบาลมีความจำเป็นที่ต้องยืนยันการออก พ.ร.ก.ฉบับนี้ เพราะมีสาระสำคัญในการกำหนดราคาภาษีน้ำมัน ของเหลวและแก๊สที่คล้ายๆ กัน เนื่องจากอัตราการจัดเก็บภาษีน้ำมันได้ใช้มาเป็นเวลา 18 ปีแล้ว ทำให้อัตราภาษีไม่เหมาะสมกับภาวะการเปลี่ยนแปลงของราคาน้ำมันโลก ก่อนตรา พ.ร.ก.นี้ กรมสรรพสามิตได้จัดเก็บภาษีน้ำมันทั้งเบนซินและดีเซลในอัตราลิตรละ 5 บาท โดยน้ำมันทั้งสองชนิดมีการบริโภคในอัตราที่สูง รัฐบาลจำเป็นต้องเก็บอัตราภาษีน้ำมันที่เหมาะสม เพื่อรักษาความสมดุลในการหารายได้ของรัฐและรักษาเสถียรภาพของประเทศ จึงจำเป็นต้องออก พ.ร.ก.ฉบับนี้ เพื่อขยายอัตราภาษีน้ำมันเบนซินและดีเซล โดยจะจัดเก็บในอัตราที่ต่ำกว่าภาษีที่กำหนดไว้ และให้เหมาะสมกับสถานการณ์ที่เปลี่ยนแปลงไป จึงขอให้สภาผู้แทนราษฎร ยืนยันการอนุมัติ พ.ร.ก.ดังกล่าว เพื่อให้มีผลบังคับใช้ต่อไป จากนั้น ที่ประชุมได้เปิดโอกาสให้สมาชิกได้อภิปรายกันอย่างกว้างขวาง โดย ส.ส.พรรคเพื่อไทย อภิปรายว่า เห็นด้วยที่วุฒิสภาไม่ผ่าน พ.ร.ก.ที่สร้างความเดือดร้อนให้กับประชาชน อย่างไรก็ตามหลังการอภิปรายของสมาชิกจนถึงเวลา 01.00 น. ที่ผ่านมา ที่ประชุมได้มีมติด้วยคะแนนเสียงมากกว่ากึ่งหนึ่งของจำนวนสมาชิก ยืนยันการอนุมัติใช้พระราชกำหนดดังกล่าว </p></body>
</news>
