<teiHeader>
<fileDesc>
<titleStmt>
  <title>กกต.อุบลฯ แนะนำการพิจารณาเลือกผู้แทนท้องถิ่นที่ดี พร้อมระบุการแจ้งเบาะแสทุจริตเลือกตั้ง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010056&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.อุบลฯ แนะนำการพิจารณาเลือกผู้แทนท้องถิ่นที่ดี พร้อมระบุการแจ้งเบาะแสทุจริตเลือกตั้ง</headline>
<lead></lead>
<neck></neck>
<body><p>กรรมการการเลือกตั้งจังหวัดอุบลราชธานี แนะนำการพิจารณาเลือกผู้แทนท้องถิ่นที่ดี พร้อมระบุการแจ้งเบาะแสทุจริตเลือกตั้ง <persName>นายปริญญา นากลาง</persName> ผู้อำนวยการการเลือกตั้งจังหวัดอุบลราชธานี ให้ข้อแนะนำการพิจารณาเลือกผู้แทนท้องถิ่นที่ดีว่า ขอให้ผู้มีสิทธิเลือกตั้งเลือกคนที่อาศัยอยู่ในท้องถิ่น รับรู้ปัญหาของท้องถิ่น มีคุณธรรมและรู้จักเสียสละ ไม่เห็นแก่ตัว มีการหาเสียงอย่างสร้างสรรค์ โดยไม่ผิดกฎหมาย เข้าถึงประชาชนในพื้นที่อย่างสม่ำเสมอ เข้าใจปัญหาที่เกิดขึ้น และนำมาแก้ไข โดยเสนอนโยบายที่เป็นประโยชน์ต่อประชาชนและปฏิบัติได้จริง เปิดโอกาสให้ประชาชนมีส่วนร่วมในการแก้ไขปัญหาและรับฟังความคิดเห็นของประชาชน เพื่อร่วมกันพัฒนา เป็นแบบอย่างของการรู้จักรักษาประโยชน์ส่วนรวม มีบทบาทในการส่งเสริมและพัฒนาประชาธิปไตย และไม่มีพฤติกรรมฝ่าฝืนกฎหมายเลือกตั้ง เช่น แจกเงิน หรือสิ่งของ ผู้อำนวยการการเลือกตั้งจังหวัดอุบลราชธานี กล่าวเพิ่มเติมว่า หากมีการทุจริตการเลือกตั้ง จะส่งผลเสียต่อท้องถิ่นของเรา คือ สูญเสียงบประมาณ ซึ่งมาจากภาษีของพวกเราในการจัดการเลือกตั้งใหม่ ผู้แทนที่เลือกเข้าไปจะโกงเงินภาษี สร้างงานไม่คุ้มค่ากับงบประมาณพัฒนางานของท้องถิ่น ดังนั้น หากพบเห็นการทุจริตเลือกตั้ง แจ้งเบาะแสได้ที่ เจ้าหน้าที่ตำรวจ กกต.ท้องถิ่น กกต.จังหวัด หรือสายด่วน กกต. โทรศัพท์หมายเลข 1171</p></body>
</news>
