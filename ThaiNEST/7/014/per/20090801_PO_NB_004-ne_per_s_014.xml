<teiHeader>
<fileDesc>
<titleStmt>
  <title>"เทพไท"  เชื่อกลุ่มเสื้อแดง อ้างมีคนที่รับใช้ใต้เบื้องพระยุคลบาท มาร่วมลงชื่อถวายฎีกา เป็นการสร้างกระแส  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208010050&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>"  เชื่อกลุ่มเสื้อแดง อ้างมีคนที่รับใช้ใต้เบื้องพระยุคลบาท มาร่วมลงชื่อถวายฎีกา เป็นการสร้างกระแส</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ ระบุ การที่กลุ่มคนเสื้อแดงอ้างว่ามีคนที่รับใช้ใต้เบื้องพระยุคลบาท มาร่วมลงชื่อเพื่อยื่นถวายฎีกาให้<persName>พันตำรวจโททักษิณ ชินวัตร</persName> เป็นการสร้างกระแส ให้คนมาร่วมลงชื่อมากขึ้น <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงคำพูดตอนหนึ่งที่ <persName>พันตำรวจโททักษิณ ชินวัตร</persName> อดีตนายกรัฐมนตรี กล่าวผ่านวิดีโอลิงก์มายังการชุมนุมของกลุ่มคนเสื้อแดงเมื่อคืนที่ผ่านมาว่า กลับมาไม่ได้เพราะเขาไม่ให้กลับ จึงอยากทราบว่าหมายถึงใคร เพราะหลายคนก็อยากให้<persName>พันตำรวจโททักษิณ</persName> กลับมาเพื่อพิสูจน์ข้อเท็จจริง ส่วนเรื่องการจัดโทรทัศน์ 4 ช่อง ที่ได้กล่าวไว้ มองว่า อาจเป็นการฉวยโอกาสในการปลุกระดม เพราะตอนที่<persName>พันตำรวจโททักษิณ</persName>เป็นถึงนายกรัฐมนตรี ก็ไม่มีโครงการดังกล่าวเกิดขึ้นเลย ขณะเดียวกันก็อยากให้เปิดเผยรายชื่อที่มีการกล่าวอ้างว่ามีคนรับใช้ใต้เบื้องพระยุคลบาท ร่วมลงชื่อในการยื่นถวายฎีกาขอพระราชทานอภัยโทษให้กับ<persName>พันตำรวจโททักษิณ</persName> ว่ามีผู้ใดบ้าง เพราะการกระทำเช่นนี้เหมือนเป็นการสร้างกระแส ให้คนมาร่วมลงชื่อมากขึ้น ทั้งนี้ยังอยากฝากถามไปยังแกนนำและกลุ่มคนเสื้อแดงว่า ถ้าปรารถนาดีต่อบ้านเมือง หลังจากที่ประกาศไว้ว่าในวันที่ 12 สิงหาคม จะยื่นรายชื่อทั้งหมดเพื่อยื่นถวายฎีกา แล้วจะยุติการกระทำต่าง ๆ หรือไม่ </p></body>
</news>
