<teiHeader>
<fileDesc>
<titleStmt>
  <title>เครือข่ายประชาสัมพันธ์ศูนย์ประสานงานเครือข่ายผู้ปกครองในสถานศึกษา ยื่นหนังสือ เรียกร้องรัฐเร่งจัดการร้านเหล้ารอบสถานศึกษา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070101&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เครือข่ายประชาสัมพันธ์ศูนย์ประสานงานเครือข่ายผู้ปกครองในสถานศึกษา ยื่นหนังสือ เรียกร้องรัฐเร่งจัดการร้านเหล้ารอบสถานศึกษา</headline>
<lead></lead>
<neck></neck>
<body><p>เครือข่ายประชาสัมพันธ์ศูนย์ประสานงานเครือข่ายผู้ปกครองในสถานศึกษา ยื่นหนังสือถึง<persName>พลตรีสนั่น ขจรประศาสน์</persName> เรียกร้องให้เร่งจัดประชุมพิจารณามาตรการคุมเหล้าปั่นและร้านเหล้ารอบสถานศึกษา เครือข่ายประชาสัมพันธ์ศูนย์ประสานงานเครือข่ายผู้ปกครองในสถานศึกษา เครือข่ายพ่อแม่ชุมชน กทม. มูลนิธิเพื่อนหญิง และเครือข่ายละครรณรงค์ DDD จำนวน 50 คน นำโดย<persName>นายอิมรอน เชษฐวัฒน์</persName> เดินทางมายังทำเนียบรัฐบาล เพื่อยื่นหนังสือถึง<persName>พลตรีสนั่น ขจรประศาสน์</persName> รองนายกรัฐมนตรี ในฐานะประธานกรรมการนโยบายเครื่องดื่มแอลกอฮอล์แห่งชาติ โดยมี<persName>นายอุกฤษฎ์ ภักดีวานิช</persName> หัวหน้าฝ่ายประสานมวลชน เพื่อเรียกร้องให้เร่งจัดประชุมพิจารณามาตรการคุมเหล้าปั่นและร้านเหล้ารอบสถานศึกษาเป็นการด่วน เนื่องจากที่ผ่านมา คณะกรรมการดังกล่าวได้เพิกเฉยในการพิจารณาอย่างจริงจัง โดย<persName>นายอิมรอน</persName> กล่าวว่า เรื่องดังกล่าวได้ผ่านความเห็นชอบจากคณะกรรมการควบคุมเครื่องดื่มแอลกอฮอล์มาเกือบ 2 เดือนแล้ว แต่กลับไม่มีการเดินหน้าต่อ ซึ่งทางเครือข่ายรู้สึกเป็นห่วงต่อกรณีดังกล่าว ที่นอกจากจะเป็นการมอมเมาเยาวชนแล้วยังนำไปสู่การถูกล่อลวง คุกคามทางเพศ และการใช้ความรุนแรง จากการขาดสติ จึงเห็นว่าถึงเวลาที่คณะกรรมการดังกล่าว จะเดินหน้าในเรื่องนี้ โดยหวังว่าในวันเยาวชนแห่งชาติ ในวันที่ 20 กันยายนนี้ เยาวชนจะได้รับนโยบายดังกล่าวเป็นของขวัญ ทั้งนี้ ทางเครือข่ายได้มีการแสดงละครล้อเลียน สภาพปัญหาเหล้าปั่นและร้านเหล้ารอบสถานศึกษา โดยนำเยาวชนในชุดนักเรียน ถือป้ายขอความช่วยเหลือจากผู้ใหญ่</p></body>
</news>
