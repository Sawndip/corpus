<teiHeader>
<fileDesc>
<titleStmt>
  <title>ครม.เห็นชอบร่าง พ.ร.บ การบริหารจังหวัดชายแดนใต้ และให้ ศอ.บต. เป็นส่วนราชการถาวร  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180211&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบร่าง พ.ร.บ การบริหารจังหวัดชายแดนใต้ และให้ ศอ.บต. เป็นส่วนราชการถาวร</headline>
<lead></lead>
<neck></neck>
<body><p>คณะรัฐมนตรี เห็นชอบร่างพระราชบัญญัติการบริหารจังหวัดชายแดนภาคใต้ และให้ ศอ.บต. เป็นส่วนราชการถาวร มีเลขาธิการ ศอ.บต.เทียบเท่าปลัดกระทรวง <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี เห็นชอบร่างพระราชบัญญัติการบริหารจังหวัดชายแดนภาคใต้ โดยให้มีศูนย์อำนวยการบริหารจังหวัดชายแดนภาคใต้ หรือ ศอ.บต.เป็นส่วนราชการถาวร ภายใต้การบังคับบัญชาของนายกรัฐมนตรี มีเลขาธิการ ศอ.บต.เทียบเท่าปลัดกระทรวง ทั้งนี้เลขา ศอ.บต.จะต้องรายงานและขึ้นตรงต่อรัฐมนตรีว่าการกระทรวงมหาดไทย โดยมีเนื้อหากำหนดยุทธศาสตร์แก้ไขปัญหาจังหวัดชายแดนภาคใต้อย่างเป็นเอกภาพและมีความเชื่อมโยงทางนโยบายและยุทธศาสตร์ด้านความมั่นคง และอนุมัติการให้สิทธิประโยชน์แก่พนักงานราชการที่ปฏิบัติงานในพื้นที่จังหวัดชายแดนภาคใต้ ได้แก่ จังหวัดนราธิวาส ปัตตานี ยะลา สตูล และ อำเภอเทพา สะบ้าย้อย นาทวี จะนะ จังหวัดสงขลา ให้ได้รับเป็นกรณีพิเศษนอกเหนือจากระเบียบสำนักนายกรัฐมนตรีและประกาศ คพร.กำหนด เพื่อเป็นขวัญและกำลังใจในการปฏิบัติหน้าที่ นอกจากนี้ คณะรัฐมนตรี ยังได้อนุมัติตามที่กระทรวงกลาโหมเสนอขอรับการสนับสนุนงบประมาณรายจ่ายประจำปี 2553 เพิ่มเติมจำนวน 87 ล้านบาท เพื่อเพิ่มเงินสงเคราะห์รายเดือนของทหารผ่านศึกและครอบครัว โดยเป็นเงินผดุงเกียรติทหารผ่านศึกพิการบัตรชั้นที่ 1 จำนวน 36 ล้านบาท ปรับเพิ่มจากเดิมเดือนละ 2 พันบาทเป็นเดือนละ 3 พันบาท จำนวนทั้งสิ้น 3,005 คน และเงินช่วยเหลือรายเดือนครอบครัวทหารผ่านศึกบัตรชั้นที่ 1 จำนวน 51 ล้านบาท ปรับเพิ่มจากเดิมเดือนละ 1,818 บาท เป็นเดือนละ 2,500 บาท จำนวนทั้งสิ้น 6,255 ครอบครัว ให้มีผลตั้งแต่วันที่ 1 ตุลาคม 2552 เป็นต้นไป รองโฆษกประจำสำนักนายกรัฐมนตรี กล่าวอีกว่า ครม. ยังเห็นชอบให้กระทรวงการต่างประเทศจัดตั้งกงสุลฮัจย์ ประจำประเทศซาอุดิอาระเบีย เพื่ออำนวยความสะดวกและแก้ไขปัญหาให้กับคนไทยที่เดินทางไปประกอบพิธีฮัจย์ พร้อมให้กระทรวงวัฒนธรรม กระทรวงการต่างประเทศ ศอ.บต. ร่วมกันพิจารณาจัดตั้งสำนักกิจการฮัจย์ประเทศไทย ในพื้นที่จังหวัดชายแดนภาคใต้เพื่อดูแลกิจการฮัจย์ในภาพรวมของประเทศ </p></body>
</news>
