<teiHeader>
<fileDesc>
<titleStmt>
  <title>"เทพไท"จวกแกนนำเสื้อแดงไม่สนปัญหาประเทศ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090830/26420  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>"จวกแกนนำเสื้อแดงไม่สนปัญหาประเทศ</headline>
<lead>"<persName>เทพไท เสนพงศ์</persName>" จวกแกนนำกลุ่มคนเสื้อแดง ไม่สนใจปัญหาของประเทศ สนแค่สภาพคล่องแกนนำดี ชี้สังคมจับตาไร้อาชีพชัดเจน</lead>
<neck></neck>
<body><p>วันที่ 30 ส.ค.52 <persName>นายเทพไท เสนพงศ์</persName> ส.ส.นครศรีธรรมราชโฆษกประจำตัวหัวหน้าพรรคประชาธิปัตย์ กล่าวถึงความแตกแยกภายในกลุ่มเสื้อแดงอย่างหนักในขณะนี้ว่าแท้จริงแล้วส่วนหนึ่งจะมีข้อเท็จจริงที่ขัดแย้งในวิธีการ เพราะการรวมตัวของคนเสื้อแดงค่อนข้างหลากหลายและมีเป้าหมายความไฝ่ฝันที่แตกต่างกัน แต่ทั้งหมดนั้นต้องการหวังใช้ทุนของ <persName>พ.ต.ท.ทักษิณ ชินวัตร</persName> อดีตนายกรัฐมนตรี  ในการเคลื่อนไหว</p>
<p>“จะเห็นได้ว่าการเคลื่อนไหวของคนเสื้อแดงวันนี้คนเหล่านี้ไม่ได้สนใจสถานการณ์บ้านเมืองหรือเศรษฐกิจว่าเสียหายขนาดไหนขอเพียงเศรษฐกิจของตัวเองดี เชื่อว่าคนเหล่านี้เคลื่อนไหวแต่ละครั้งจะเกิดสภาพคล่องในหมู่แกนนำมากขึ้น ภาพของการสู้แล้วรวยอธิบายได้ชัดว่าแกนนำคนเสื้อแดงไม่มีอาชีพหลักแหล่ง ไม่มีการทำมาหากินเป็นที่แน่นอนการเคลื่อนไหวแต่ละครั้งใช้จ่ายจำนวนมากคนเหล่านี้เอาเงินมาจากไหน คนเช่น<persName>นายวีระ</persName> <persName>นายณัฐวุฒิ</persName> หรือ<persName>นายจตุพร</persName> มีอาชีพอะไรมาก่อนที่เคลื่อนม็อบแล้วใช้เงินนับล้าน ทำอาชีพอะไรมาก่อนจึงนำเงินเหล่านี้มาใช้ได้ เช่นที่อุดรมีเหตุผลชัดคือการประกาศพูดถึงการเคลื่อนแต่ละครั้งต้องใช้เงินนับล้านบาท ไม่คุ้มสำหรับการเดินทางมาในวันที่ 30 สิงหาคม ชัดเจนว่าแต่ละจังหวัดไม่น้อยกว่า 1 ล้าน 10 จังหวัดไม่น้อยกว่า 10 ล้านสังคมตั้งคำถามว่าเงินเหล่านี้มาจากไหน ถ้าดูถึงเงินบริจาคสนับสนุนในทีวีดีสเตชั่น มีหน้าม้าบริจาคจริงมีรายเล็กรายน้อยรายย่อยเช่น 500 บาท 1,000 บาท ไม่พอเพียงแค่การซื้อน้ำมาดื่มในหมู่ผู้ชุมนุมด้วยซ้ำไป”</p></body>
</news>
