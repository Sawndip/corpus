<teiHeader>
<fileDesc>
<titleStmt>
  <title>ตั้ง"วิเชียร"รักษาการ ผบ.ตร.  "สุเทพ"ฉะ"ศิริโชค"ปูดวิ่งเต้น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/05/news_29232536.php?news_id=29232536  </bibl>
</sourceDesc>
</fileDesc>
</teiHeader>
<news>
<headline>ตั้ง"<persName>วิเชียร</persName>"รักษาการ ผบ.ตร. "<persName>สุเทพ</persName>"ฉะ"<persName>ศิริโชค</persName>"ปูดวิ่งเต้น</headline>
<lead>นายกฯ ตั้ง “<persName>วิเชียร พจน์โพธิ์ศรี</persName>” รักษาการผบ.ตร.ช่วง “<persName>พัชรวาท</persName>” ไปจีน พร้อมเรียกเข้าติวเข้มที่ทำเนียบทันทีหลังเซ็นคำสั่ง โผโยกย้ายยังวุ่น “<persName>ศิริโชค</persName>” แฉกลับคนใกล้ชิด ผบ.ตร.เร่ขายตำแหน่ง เงินสะพัดพันล้าน “<persName>สุเทพ</persName>” ฮึ่มพูดอะไรต้องรับผิดชอบ การันตีย้ายตำรวจไม่มีวิ่งเต้น</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ลงนามในคำสั่งแต่งตั้ง <persName>พล.ต.อ.วิเชียร พจน์โพธิ์ศรี</persName> ที่ปรึกษา (สบ 10) เทียบเท่ารองผู้บัญชาการตำรวจแห่งชาติ (ผบ.ตร.) ขึ้นรักษาราชการแทน ผบ.ตร. ในช่วงที่ <persName>พล.ต.อ.พัชรวาท วงษ์สุวรรณ</persName> ผบ.ตร.ยื่นใบลาเดินทางไปปฏิบัติภารกิจในต่างประเทศ
“ผบ.ตร.ยื่นหนังสือลาเรียบร้อยแล้ว มีผลตั้งแต่วันที่ 5 ส.ค.ถึงวันที่ 14 ส.ค. โดยจะกลับมาในช่วงวันที่ 11-12 ส.ค. เพราะมีพระราชพิธีและมีงานสำคัญซึ่งอันนี้คิดว่าทุกคนเข้าใจดี ในระหว่างที่ลาผมได้ตั้งผู้ที่รักษาราชการแทนและได้ลงนามในคำสั่งแล้ว คือ <persName>พล.ต.อ.วิเชียร พจน์โพธิ์ศรี</persName> มีผลในวันที่ 5 ส.ค. เป็นต้นไป และจะรักษาการเฉพาะช่วงที่ ผบ.ตร.เดินทางไปต่างประเทศเท่านั้น”</p>
<p>นายกฯ ยังกล่าวถึงเหตุผลที่เลือก <persName>พล.ต.อ.วิเชียร</persName> ทั้งที่ไม่ได้มีอาวุโสสูงสุดในระดับรอง ผบ.ตร.ว่า ดูจากประวัติการรับราชการมามีความอาวุโส และเชื่อว่าในภาวะซึ่งคนมีความวิตกกังวลเกี่ยวกับเรื่องคดีต่างๆ ที่เกี่ยวข้องกับการเมือง <persName>พล.ต.อ.วิเชียร</persName> เป็นบุคคลที่ได้รับการยอมรับและมีความเหมาะสมในสถานการณ์ปัจจุบัน
ต่อมา <persName>พล.ต.อ.วิเชียร</persName> ได้เดินทางเข้าพบนายกฯ ที่ทำเนียบรัฐบาล โดยใช้เวลาหารือกว่า 1 ชั่วโมงจากนั้นจึงได้กลับออกไปในช่วงค่ำ</p>
<p>สำหรับ <persName>พล.ต.อ.วิเชียร</persName> ปัจจุบันดำรงตำแหน่งที่ปรึกษา (สบ 10) ทำหน้าที่ด้านความมั่นคงและกิจการพิเศษ เป็นนักเรียนนายร้อยตำรวจรุ่นที่ 28 (นรต. 28) ติดยศพลตำรวจเอกตั้งแต่ปี 2545 ในตำแหน่งหัวหน้านายตำรวจราชสำนักประจำ ซึ่งถือว่าครองยศพลตำรวจเอกก่อนรอง ผบ.ตร.และผู้ดำรงตำแหน่งเทียบเท่าคนอื่นๆ ในขณะนี้ทุกคน แต่ในบัญชีอาวุโสของสำนักงานตำรวจแห่งชาติฉบับปัจจุบันยังไม่ถูกจัดลำดับอาวุโส เนื่องจากไม่ได้ครองตำแหน่งหลัก (ไม่ได้เป็น ผบ.ตร.) และจะเกษียณในปี 2556</p>
<p><persName>พล.ต.อ.วิเชียร</persName> โยกจากตำแหน่งนายตำรวจราชสำนักประจำ มาดำรงตำแหน่งประจำสำนักงานตำรวจแห่งชาติ (ประจำ ตร.) ซึ่งเป็นตำแหน่งเฉพาะตัวอยู่ระยะหนึ่ง โดยรับผิดชอบงานด้านรักษาความสงบเรียบร้อยในการเลือกตั้งทุกครั้ง ตลอดจนงานดูแลความสงบเรียบร้อยในการชุมนุมทางการเมือง กระทั่งต้นปี 2552 จึงได้ขยับเข้าสู่ตำแหน่งที่ปรึกษา (สบ 10) ดูแลการเลือกตั้ง และการรักษาความปลอดภัยท่าอากาศยาน โดยไม่มีประวัติเรื่องการวางตัวไม่เป็นกลางหรือเข้าข้างฝ่ายหนึ่งฝ่ายใด</p>
<p>ส.ว.พันธมิตรขานรับ”<persName>พล.ต.อ.วิเชียร</persName>”</p>
<p><persName>นายคำนูณ สิทธิสมาน</persName> ส.ว.สรรหา กล่าวว่า ส่วนตัวยอมรับได้ที่นายกฯ แต่งตั้ง<persName>พล.ต.อ.วิเชียร</persName> รักษาราชการแทน ผบ.ตร. เพราะเห็นว่ามีความเหมาะสม เป็นกลาง และไม่เข้าข้างฝ่ายใด เชื่อว่าในคดีลอบยิง <persName>นายสนธิ ลิ้มทองกุล</persName> แกนนำกลุ่มพันธมิตร จะได้รับความเป็นธรรม</p>
<p>“<persName>สุเทพ</persName>”การันตีย้าย ตร.ไม่มีวิ่งเต้น</p>
<p>ด้าน<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ตอบข้อถามของผู้สื่อข่าวถึงการตั้ง <persName>พล.ต.อ.วิเชียร</persName> ว่าจะมีอำนาจไปพิจารณาโผโยกย้ายของตำรวจหรือไม่ ว่า คงตอบไม่ได้ เพราะยังไม่ได้ไปศึกษารายละเอียดของกฎหมาย แต่ได้สั่งการให้นัดประชุม ก.ตร.ในเร็ววันนี้ เพื่อให้พิจารณาทบทวนเรื่องโผโยกย้าย
ผู้สื่อข่าวถามว่า มีข่าวลือว่าที่ต้องทบทวนบัญชีรายชื่อแต่งตั้งโยกย้าย เพราะเด็กฝากบางคนไม่สมหวัง <persName>นายสุเทพ</persName> กล่าวว่า คงตอบเรื่องข่าวลือไม่ได้ ทั้งนี้เท่าที่ทราบก็ไม่มีการจ่ายเงินซื้อตำแหน่งกัน และไม่มีนักการเมืองเข้าไปเกี่ยวข้อง ถ้ามีก็ต้องถูกดำเนินคดี
“หากรู้ว่ามีใครวิ่งเต้นซื้อขายตำแหน่งเราก็จะดำเนินคดีกับเขา ถ้าสื่อเอาข้อมูลมาให้ ผมก็จะช่วยดำเนินการต่อ” <persName>นายสุเทพ</persName>กล่าว</p>
<p>ฉะ”<persName>ศิริโชค</persName>”พูดอะไรต้องรับผิดชอบ</p>
<p>เมื่อถามว่า <persName>นายศิริโชค โสภา</persName> ส.ส.สงขลา พรรคประชาธิปัตย(ปชป.) คนใกล้ชิดนายกรัฐมนตรี ระบุว่า มีนายพลที่ใกล้ชิด ผบ.ตร.เป็นคนเรียกรับเงิน และมาป้ายสีต่อให้ฝ่ายการเมือง <persName>นายสุเทพ</persName> กล่าวว่า หาก<persName>นายศิริโชค</persName>พูดอย่างนั้น ก็ต้องรับผิดชอบเอง เพราะ<persName>นายศิริโชค</persName>ไม่เคยมาบอกอะไรกับเขาในเรื่องนี้ แต่บอกผ่านสื่อ “วันหลังถ้าผมเจอคุณ<persName>ศิริโชค</persName> ผมจะถามว่าที่ไปเที่ยวพูดกับสื่ออย่างนั้น แล้วทำไมไม่ส่งข้อมูลให้ผม”</p>
<p>“<persName>ศิริโชค</persName>”ปูดเงินสะพัดกว่าพันล้าน
</p>
<p>ทั้งนี้ <persName>นายศิริโชค โสภา</persName> ส.ส.สงขลา ให้สัมภาษณ์ในวันเดียวกันถึงกรณีมีกระแสข่าวคนใกล้ชิดนายกฯ เข้าไปเกี่ยวข้องกับการจัดทำบัญชีแต่งตั้งโยกย้ายนายตำรวจ ว่า เป็นแค่การให้ข่าวเพื่อตีขลุม เพราะไม่มี ส.ส.พรรคปชป. และคนใกล้ชิดนายกฯ คนใดไปยุ่งเกี่ยวกับการจัดโผโยกย้ายนายตำรวจ ไม่ว่าโผระดับนายพล หรือระดับนายพันก็ตาม
“การกล่าวหาคนใกล้ชิดนายกฯ ว่า เป็นคนเข้าไปล้วงลูก จนทำให้โผชะงักนั้นไม่เป็นความจริง ทั้งหมดเกิดขึ้น เพราะว่ามีผู้สูญเสียผลประโยชน์ คือ นายตำรวจคนใกล้ชิด ผบ.ตร. ที่ทำการเร่ขายตำแหน่ง พอโผสะดุดเนื่องจากเทคนิคกฎหมาย ก็ทำให้คนที่ว่าจ้างออกมาทวงเงินคืน แล้วก็มาโยนความผิดให้ฝ่ายการเมือง ที่ผ่านมา เห็นได้ชัดว่าหลายกรณีตำรวจใช้หลักฐานเท็จจับกุมผู้ต้องหา ดังนั้น การจะอ้างแค่นามบัตรหรือโพยรายชื่อก็ต้องดูให้แน่ว่าเป็นลายเซ็นนักการเมืองจริงหรือไม่ ได้มาจากใคร เรื่องเหล่านี้ต้องพิสูจน์กันในศาล จึงขอท้าให้เอาหลักฐานมาพิสูจน์กัน ถ้าเป็นของปลอม คนนั้นต้องรับผิดชอบและถูกดำเนินคดี”
<persName>นายศิริโชค</persName> กล่าวด้วยว่า การโยกย้ายเที่ยวนี้มีการซื้อขายตำแหน่ง เงินสะพัดไม่ต่ำกว่า 1 พันล้านบาท แต่ก็ยอมรับว่าไม่มีหลักฐานเพียงพอที่จะเอาผิดใคร
พัชรวาทเรียกลูกน้องถกเครียดโผโยกย้าย</p>
<p>วันเดียวกัน <persName>พล.ต.อ.พัชรวาท</persName> ซึ่งยืนยันว่ายังคงปฏิบัติหน้าที่ ผบ.ตร.จนครบเกษียณอายุราชการ และจะไปประเทศจีนเพียง 3 วัน ได้เรียก <persName>พล.ต.ท.สุวัฒน์ จันทร์อิทธิกุล</persName> ผู้ช่วย ผบ.ตร. ซึ่งได้รับมอบหมายจาก ผบ.ตร.ให้ทำหน้าที่จัดทำบัญชีโยกย้ายข้าราชการตำรวจตามโครงสร้างใหม่ พร้อมด้วย <persName>พล.ต.ต.ชนาภัทร</persName> เชยสมบัติ ผู้บังคับการกองกำลังพล (ผบก.กพ.) เข้าพบ คาดว่าจะมีการหารือเรื่องการแต่งตั้งโยกย้ายข้าราชการตำรวจระดับรองผู้บังคับการ (รอง ผบก.) ลงไป แต่ภายหลังเสร็จประชุม ไม่มีใครยอมให้สัมภาษณ์</p>
<p>ศาลไม่รับ”<persName>จ่าปัญญา</persName>”ฟ้อง”<persName>ธานี</persName>”</p>
<p>ที่ศาลอาญา ถนนรัชดาภิเษก ศาลมีคำสั่งไม่รับฟ้อง ในคดีที่ <persName>จ.ส.อ.ปัญญา ศรีเหรา</persName> อดีตทหารสังกัดหน่วยบัญชาการสงครามพิเศษ ผู้ต้องหาตามหมายจับในคดีลอบสังหาร<persName>นายสนธิ</persName> มอบอำนาจให้<persName>นายบัญญัติ จิตรเย็น</persName> ทนายความ เป็นโจทก์ฟ้อง <persName>พล.ต.อ.ธานี สมบูรณ์ทรัพย์</persName> รอง ผบ.ตร. และ <persName>พ.ต.อ.วิชาญวัชร์ บริรักษ์กุล</persName> พนักงานสอบสวนกองบัญชาการตำรวจนครบาล (บช.น.) เป็นจำเลยในความผิดฐานปฏิบัติหรือละเว้นการปฏิบัติหน้าที่โดยมิชอบ และกระทำการอันมิชอบเพื่อจะกลั่นแกล้งบุคคลให้รับโทษทางอาญาโดยไม่เป็นธรรม ตามประมวลกฎหมายอาญา มาตรา 157 และ 200 โดยศาลเห็นว่าจำเลยทั้งสองปฏิบัติหน้าที่ตามกฎหมาย</p></body>
</news>
