<teiHeader>
<fileDesc>
<titleStmt>
  <title>กกต.เลื่อนลงมติ 258 ล้านบาท อ้างสอบพยานไม่ครบ  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250151&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.เลื่อนลงมติ 258 ล้านบาท อ้างสอบพยานไม่ครบ</headline>
<lead></lead>
<neck></neck>
<body><p>คณะกรรมการการเลือกตั้ง เลื่อนพิจารณากรณีเงินบริจาค 258 ล้านบาท ของพรรคประชาธิปัตย์อีก 30 วัน เนื่องจากยังสอบพยานบุคคลและพยานเอกสารไม่ครบ <persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง หรือ กกต. แถลงผลการประชุม กกต. ซึ่งมีการพิจารณาเงินบริจาค 258 ล้านบาท และการใช้เงินกองทุนพัฒนาพรรคการเมือง 29 ล้านบาท ของพรรคประชาธิปัตย์ โดยที่ประชุมเห็นว่า การสอบสวนพยานบุคคลและพยานเอกสารยังไม่ครบถ้วน เนื่องจากมีรายละเอียดจำนวนมาก เช่น เอกสารจากกรมสรรพากร ดังนั้น เพื่อให้เกิดความครบถ้วนและเป็นธรรม จึงให้คณะกรรมการสอบข้อเท็จจริง สอบพยานบุคคลและพยานเอกสารเพิ่มเติมให้เรียบร้อยภายใน 30 วัน ส่วนกรณีการถือครองหุ้นในกิจการสื่อและบริษัทที่รับสัมปทานจากรัฐของ ส.ส.44 คน ฝ่ายเลขานุการอนุกรรมการไต่สวนได้เสนอรายงานนำไปปรับปรุงให้ที่ประชุมแล้ว และจะชี้แจงเอกสารในวันพรุ่งนี้ ก่อนที่ประชุม กกต.จะนัดพิจารณาในวันที่ 2 กันยายนนี้ โดยในวันดังกล่าว ยังนัดพิจารณากรณี<persName>นายเรืองไกร ลีกิจวัฒนะ</persName> สว.สรรหา ร้องให้ตรวจสอบการถือครองหุ้นของ<persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย และ<persName>นางพรทิวา นาคาศัย</persName> รัฐมนตรีว่าการกระทรวพาณิชย์ด้วย </p></body>
</news>
