<teiHeader>
<fileDesc>
<titleStmt>
  <title>"สุเทพ" ปฏิเสธข่าวตั้งปลัด มท. คนใหม่เพื่อเตรียมการเลือกตั้ง  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190024&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ปฏิเสธข่าวตั้งปลัด มท. คนใหม่เพื่อเตรียมการเลือกตั้ง</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ปฏิเสธข่าวตั้งปลัดกระทรวงมหาดไทยคนใหม่เพื่อเตรียมการเลือกตั้ง หรือแลกเปลี่ยนการจัดโผตำรวจกับพรรคภูมิใจไทย <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีที่คณะรัฐมนตรีมีมติเห็นชอบตั้ง<persName>นายมานิต วัฒนเสน</persName> อธิบดีกรมส่งเสริมการปกครองท้องถิ่น เป็นปลัดกระทรวงมหาดไทยคนใหม่ว่า ในที่ประชุมวานนี้ คณะรัฐมนตรีไม่ได้ซักถาม จึงไม่มีการชี้แจงเรื่องดังกล่าวจากรัฐมนตรีว่าการกระทรวงมหาดไทย และส่วนตัวเห็นว่าการแต่งตั้งข้าราชการเป็นเรื่องของผู้บริหารแต่ละกระทรวงที่รับผิดชอบจะพิจารณา ซึ่งต้องให้ความเชื่อถือว่ามีการพิจารณากลั่นกรองดีแล้ว พร้อมปฏิเสธข่าวแต่งตั้งปลัดกระทรวงมหาดไทยคนใหม่เพื่อเตรียมการเลือกตั้ง หรือแลกเปลี่ยนกับพรรคภูมิใจไทยในการจัดโผตำรวจ ส่วนกรณีที่พรรคภูมิใจไทยเตรียมเสนอร่าง พ.ร.บ. นิรโทษกรรมแก่ผู้ซึ่งกระทำความผิด ในการชุมนุมทางการเมืองเข้าที่ประชุมสภา <persName>นายสุเทพ</persName> กล่าวว่า ไม่มีการหารือเรื่องนี้มาก่อน แต่เป็นเรื่องธรรมดาที่ ส.ส. ของแต่ละพรรค สามารถเสนอร่าง พ.ร.บ เข้าสู่การพิจารณาของสภาได้ ซึ่งเมื่อมีการเสนอแล้ว ต้องหารือและชี้แจงกันในที่ประชุมคณะกรรมการประสานงานสภาผู้แทนราษฎร พร้อมยอมรับว่าแปลกใจ แต่ยังไม่ขอวิจารณ์เพราะต้องไปศึกษารายละเอียดของร่าง พ.ร.บ.นี้ก่อน  </p></body>
</news>
