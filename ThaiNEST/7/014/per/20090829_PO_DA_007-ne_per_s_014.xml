<teiHeader>
<fileDesc>
<titleStmt>
  <title>'ณัฐวุฒิ'เผยเตรียมอุปกรณ์รับมือเครื่องแอลแรด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-29 13:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17027  </bibl>
</sourceDesc>
</fileDesc>
</teiHeader>
<news>
<headline>'<persName>ณัฐวุฒิ</persName>'เผยเตรียมอุปกรณ์รับมือเครื่องแอลแรด</headline>
<lead></lead>
<neck></neck>
<body><p>วันนี้ (29 ส.ค.) ที่อิมพีเรียล เวิร์ด ลาดพร้าว <persName>นายณัฐวุฒิ ใสยเกื้อ</persName> โฆษกกลุ่มแนวร่วมประชาธิปไตยต่อต้านเผด็จการแห่งชาติ (นปช.) กล่าวถึง กรณีที่กองบัญชาการตำรวจนครบาล ได้มีการเตรียมเครื่องแอลแรด (LRAD) ไว้ควบคุมการชุมนุมของกลุ่มคนเสื้อแดงว่า ต้องดูว่า อุปกรณ์แบบนั้นมีความชอบธรรมที่จะนำมาใช้กับการควบคุมการชุมนุม ที่มีความสงบของประชาชนหรือไม่ อุปกรณ์แบบนั้นเป็นอุปกรณ์ทางยุทธวิธีที่จะทำไปใช้กำหลาบ หรือสลายการชุมนุมที่มีเหตุรุนแรงเกิดขึ้น หากประชาชนชุมนุมตามกรอบกฎหมายรัฐธรรมนูญ และมีการใช้อุปกรณ์พวกนั้น ก็ถือว่า รัฐกำลังใช้อำนาจทำร้าย และรังแกประชาชน </p>
<p>"กลุ่มคนเสื้อแดงไม่ได้วิตกกังวลในเรื่องนี้ หากรัฐได้กระทำก็จะปรากฏไปทั่วโลก เพราะทั่วโลกรู้จัก และรู้ว่า มาตรการที่จะนำมาใช้ได้ต้องเป็นอย่างไร รัฐบาลต้องปฏิบัติให้เป็นไปตามหลักสากล ที่มีลำดับขั้นตอนของเหตุการณ์ ไม่ใช่อยู่ดีดีจะสามารถนำมาใช้ได้ อย่างไรก็ตาม เมื่อถึงเวลาของการชุมนุม ก็จะเตรียมอุปกรณ์รับมือ โดยขณะนี้กำลังศึกษาอุปกรณ์ที่หาง่าย สะดวก และถูกที่สุด เพื่อป้องกันคลื่นเสียงรบกวนแก้วหูของกลุ่มผู้ชุมนุมเสื้อแดง" <persName>นายณัฐวุฒิ</persName> กล่าว.
</p></body>
</news>
