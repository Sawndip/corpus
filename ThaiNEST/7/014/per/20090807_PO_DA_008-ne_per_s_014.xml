<teiHeader>
<fileDesc>
<titleStmt>
  <title>'สมพล วิชัยดิษฐ'ลงสู้เลือกตั้งส.ส.เขต1สุราษฎร์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-07 15:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12907  </bibl>
</sourceDesc>
</fileDesc>
</teiHeader>
<news>
<headline>'<persName>สมพล วิชัยดิษฐ</persName>'ลงสู้เลือกตั้งส.ส.เขต1สุราษฎร์</headline>
<lead></lead>
<neck></neck>
<body><p>เมื่อเวลา 08.00 น. วันนี้(7 ส.ค.) ผู้สื่อข่าว จ.สุราษฎร์ธานี รายงานว่า ที่ห้องประชุม ชั้น 3 ที่ว่าการอำเภอเมืองสุราษฎร์ธานี  ซึ่งเป็นสถานที่รับสมัครเลือกตั้ง ส.ส.เขต 1 แทนตำแหน่งที่ว่าง ซึ่งในวันนี้เป็นวันที่ 3 ของการรับสมัคร <persName>นายสมพล วิชัยดิษฐ</persName> เดินทางมายื่นใบสมัครพร้อมด้วย<persName>นายยงยุทธ วิชัยดิษฐ์</persName> หัวหน้าพรรคเพื่อไทย <persName>นางเยาวเรศ ชินวัตร</persName> และ<persName>นายพร้อมพงษ์ นพฤทธิ์</persName> โฆษกพรรคฯ นอกจากนี้ยังมีผู้สนับสนุนบางส่วนเดินทางมาให้กำลังใจ ทำให้บรรยากาศเป็นไปอย่างคึกคัก โดยเมื่อเสร็จสิ้นการสมัคร คณะของ<persName>นายสมพล</persName> ได้เดินทางไปสักการะศาลหลักเมืองสุราษฎร์ธานี เพื่อเอาฤกษ์เอาชัยในการลงชิงชัย ซึ่งขณะนี้มีผู้สมัครรับเลือกตั้ง ส.ส.แล้ว 2 คน คือ<persName>นายธานี เทือกสุบรรณ</persName> จากพรรคประชาธิปัตย์ หมายเลข 1 และ<persName>นายสมพล วิชัยดิษฐ</persName> พรรคเพื่อไทย หมายเลข 2 </p>
<p>ด้าน<persName>นายยงยุทธ</persName> กล่าวว่า ทางพรรคมีความมั่นใจในการส่งผู้สมัครลงรับเลือกตั้งในครั้งนี้ ซึ่งทางพรรคจะชูนโยบายเรื่องราคาสินค้าเกษตร การประมง พลังงาน และการท่องเที่ยวให้กับประชาชนสุราษฎร์ธานีเป็นทางเลือก ส่วนการแพ้ชนะเป็นอีกเรื่องหนึ่ง แต่ก็ยังมีความมั่นใจหลังจากที่พรรคประชาธิปัตย์แพ้การเลือกตั้งนายกองค์การบริหารส่วนจังหวัดซึ่งทางพรรคประชาธิปัตย์ยึดที่นั่งตรงนี้มานาน ทำให้ทางพรรคมองการเลือกตั้ง ส.ส.ครั้งนี้การแพ้ชนะอยู่ไม่ไกลเกินไป.</p></body>
</news>
