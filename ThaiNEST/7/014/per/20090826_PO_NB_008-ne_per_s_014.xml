<teiHeader>
<fileDesc>
<titleStmt>
  <title>"นายเกียรติกร  พากเพียรศิลป์"  เตือนกลุ่มคนเสื้อแดงยุติการชุมนุมวันที่ 30 ส.ค.  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260137&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>นายเกียรติกร  พากเพียรศิลป์</persName>"  เตือนกลุ่มคนเสื้อแดงยุติการชุมนุมวันที่ 30 ส.ค.</headline>
<lead></lead>
<neck></neck>
<body><p>สมาชิกสภาผู้แทนราษฎรจังหวัดปราจีนบุรี พรรคประชาธิปัตย์ เตือนกลุ่มเสื้อแดงยุติการชุมนุมวันที่ 30 สิงหาคมนี้ เพราะมีข้อมูลกลุ่มมือที่ 3 จะสร้างสถานการณ์ นำไปสู่การแต่งตั้งนายกรัฐมนตรีรักษาการ <persName>นายเกียรติกร พากเพียรศิลป์</persName> สมาชิกสภาผู้แทนราษฎร(ส.ส.)จังหวัดปราจีนบุรี พรรคประชาธิปัตย์ กล่าวเตือนแกนนำกลุ่มแนวร่วมประชาธิปไตยต่อต้านเผด็จการแห่งชาติหรือ นปช.ที่จะมาชุมนุมใหญ่ในวันที่ 30 สิงหาคม ว่า ตนเองได้รับข้อมูลว่าจะมีกลุ่มมือที่ 3 ที่ไม่ต้องการให้ประเทศไทยมีประชาธิปไตยแบบเต็มใบใช้โอกาสการชุมนุมของกลุ่มคนเสื้อแดง สร้างสถานการณ์ให้เกิดความวุ่นวายและทำให้เห็นว่า<persName>นายอภิสิทธิ์ เวชชาชีวะ</persName> นายกรัฐมนตรี ไม่สามารถดูแลบ้านเมืองและควบคุมสถานการณ์ได้ เพื่อเสนอให้<persName>พลเอกเปรม ติณสูลานนท์</persName> ประธานองคมนตรีและรัฐบุรุษ กราบบังคมทูลให้มีการแต่งตั้งนายกรัฐมนตรีรักษาการ <persName>นายเกียรติกร</persName> ยังยืนยันว่ากลุ่มมือที่ 3 ที่ตนเองกล่าวถึงไม่ใช่ตำรวจ ทหาร กลุ่มมวลชนพันธมิตรประชาชนเพื่อประชาธิปไตย รวมถึงพรรคประชาธิปัตย์ แต่เป็นกลุ่มที่มักจะนำสถาบันมาแอบอ้าง ตั้งแต่ปีพ.ศ. 2522 ดังนั้นจึงขอให้ทางกลุ่มคนเสื้อแดงยุติการชุมนุมในวันดังกล่าว เพราะหากเกิดเหตุการณ์ใดขึ้น ประเทศจะได้รับความเสียหายมาก </p></body>
</news>
