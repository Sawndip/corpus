<teiHeader>
<fileDesc>
<titleStmt>
  <title>'กษิต'จับตาเรียลลิตี้เมืองผู้ดีกระทบภาพลักษณ์ไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-13 11:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19948  </bibl>
</sourceDesc>
</fileDesc>
</teiHeader>
<news>
<headline>'<persName>กษิต</persName>'จับตาเรียลลิตี้เมืองผู้ดีกระทบภาพลักษณ์ไทย</headline>
<lead>เตรียมประสานหน่วยงานเกี่ยวข้องติดตามการแพร่ภาพเรียลลิตี้เมืองผู้ดีกระทบภาพลักษณ์และความมั่นคงของไทย</lead>
<neck></neck>
<body><p>ที่ขส.ทบ. เมื่อเวลา 07.10 น. ผู้สื่อข่าวรายงานว่า <persName>นายกษิต ภิรมย์</persName> รมว.ต่างประเทศให้สัมภาษณ์ก่อนลงพื้นที่เขาพระวิหาร อ.กันทรลักษณ์  จ.ศรีษะเกษ  ถึงกรณีรายการโทรทัศน์ของประเทศอังกฤษและเว็บไซต์ยูทูบเผยแพร่ภาพเหตุการณ์รายการเรียลลิตี้ โชว์ ที่มีภาพเจ้าของร้านเช่าเจ็ตสกี ใน จ.ภูเก็ตถือปืนข่มขู่นักท่องเที่ยว จนถูกตำรวจเข้าควบคุมตัว ว่า  ยังไม่ทราบรายละเอียดของเรื่องนี้  เมื่อถามว่าเรื่องนี้สร้างผลกระทบต่อภาพลักษณ์ของประเทศไทยหรือไม่ <persName>นายกษิต</persName> กล่าวว่า ไม่เป็นไร เมื่อปีปัญหาก็แก้ไป และกระทรวงการต่างประเทศจะได้ตรวจสอบต่อไป โดยมีการประสานความร่วมมือกับหน่วยงานที่เกี่ยวข้อง ส่วนกรณีข่าวระบุว่าจะมีการเผยแพร่ภาพรายการเรียลลิตี้ในลักษณะเช่นนี้ออกมาอีกจนครบ 7 ตอนจะกระทบต่อภาพลักษณ์และความมั่นคงของไทยหรือไม่นั้น <persName>นายกษิต</persName> กล่าวว่า ก็ค่อยๆ ติดตามไป ปัญหามีก็ต้องแก้ทุกเรื่อง.
</p>
<p>“<persName>กษิต</persName>” ชี้พธม.บุกพระวิหารถือเป็นสิทธิพลเมือง </p>
<p>ที่ขส.ทบ. เมื่อเวลา 07.10 น. ผู้สื่อข่าวรายงานว่า <persName>นายกษิต ภิรมย์</persName> กล่าวถึงกรณีที่กลุ่มพันธมิตรประชาชนเพื่อประชาธิปไตยจะเดินทางไปชุมนุมในพื้นที่เขาพระวิหารในวันที่ 19 ก.ย. ว่า เป็นเรื่องของกลุ่มพันธมิตรฯ  ส่วนจะเป็นปัญหาให้เกิดการกระทบกระทั่งกันต่อไปหรือไม่นั้น ก็คงไม่ใช่ เพราะเป็นเรื่องของความปลอดภัยที่ต้องดูแลกัน </p>
<p>เมื่อถามถึงกรณีที่กลุ่มพันธมิตรฯเรียกร้องให้ผลักดันชาวกัมพูชาออกจากพื้นที่ประเทศไทย <persName>นายกษิต</persName> กล่าวว่า ถือเป็นสิทธิในการที่จะเสนอความเห็น แต่ว่ารัฐบาลไทยมีหน้าที่ที่จะส่งเสริมความสัมพันธ์ที่ดี ส่วนปัญหากับประเทศเพื่อนบ้านที่มีมาตลอดก็จะใช้การเจรจาแก้ปัญหาด้วยสันติวิธี  ซึ่งเรื่องนี้ได้พูดกับผู้นำของประเทศเพื่อนบ้านทุกประเทศในช่วง 9 เดือนที่ผ่านมา และเชื่อว่าเรื่องนี้จะไม่ทำให้เกิดการเข้าใจผิดกัน เพราะตนได้พูดกับผู้นำของกัมพูชาอยู่ตลอดเวลา </p>
<p>เมื่อถามว่าเรื่องนี้จะสร้างความกดดันให้กับเจ้าหน้าที่ผู้ปฏิบัติงานในพื้นที่หรือไม่ <persName>นายกษิต</persName> กล่าวว่า ไม่มีแรงกดดัน เพราะทหารและตำรวจต่างก็ทำหน้าที่ของตัวเอง กระทรวงต่างประเทศก็มีหน้าที่เป็นของตัวเอง ส่วนเรื่องที่เกี่ยวกับอธิปไตยเราก็รายงานไปยังรัฐสภาเพื่อขอความเห็นชอบ.

 
</p></body>
</news>
