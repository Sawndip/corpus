<teiHeader>
<fileDesc>
<titleStmt>
  <title>เฉลิมกลับลำพูดทักษิณหน.ตัวจริงแค่สีสัน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-07 18:56:55  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184340  </bibl>
</sourceDesc>
</fileDesc>
</teiHeader>
<news>
<headline>เฉลิมกลับลำพูด<persName>ทักษิณ</persName>หน.ตัวจริงแค่สีสัน</headline>
<lead>" <persName>ร.ต.อ.เฉลิม อยู่บำรุง</persName> " กลับลำ อ้าง ที่เคยพูด <persName>พ.ต.ท.ทักษิณ ชินวัตร</persName> คือหัวหน้าพรรคเพื่อไทยตัวจริง แค่ให้สัมภาษณ์แบบเติมสีสัน</lead>
<neck></neck>
<body><p><persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย เปิดเผยภายหลังเข้าชี้แจงต่อคณะอนุกรรมการไต่สวน กกต.กรณีมีผู้ร้องเรียนว่า <persName>ร.ต.อ.เฉลิม</persName> ปราศรัยหาเสียงหลอกลวงเพื่อจูงใจให้ประชาชนมาลงคะแนนในการเลือกตั้งซ่อมเขต 3 จ.สกลนคร ว่า ตนได้ให้การไปครบถ้วนแล้ว ซึ่งทางคณะอนุกรรมการไต่สวนได้มีการตรวจสอบและจดบันทึกอย่างละเอียดและไม่ว่าผลการวินิจฉัยจะเป็นอย่างไรตนเคารพคำตัดสินของ กกต. ส่วนกรณีที่ตนเคยกล่าวผ่านสื่อว่า <persName>พ.ต.ท.ทักษิณ ชินวัตร</persName> อดีตนายกรัฐมนตรี คือหัวหน้าพรรคตัวจริงนั้นเป็นเพียงการให้สัมภาษณ์แบบเติมสีสัน ซึ่งทางนิตินัยหัวหน้าพรรคคือ <persName>นายยงยุทธ วิชัยดิษฐ</persName> แต่ <persName>พ.ต.ท.ทักษิณ</persName> คือผู้ถูกตัดสิทธิ์ทางการเมืองที่เป็นหัวหน้าพรรคทางจิตวิญญาณสำหรับประชาชนที่สนับสนุนพรรค ซึ่งไม่สามารถเปลี่ยนแปลงความรู้สึกได้ ทั้งนี้ หากมีการเลือกตั้งใหม่โดยเชื่อว่าพรรคเพื่อไทยจะสามารถกวาดที่นั่งในภาคอีสานได้ทั้งหมดยกเว้น จ.บุรีรัมย์ และ จ.นครราชสีมา เท่านั้นพร้อมระบุไม่หนักใจหากต้องจัดตั้งรัฐบาลพรรคเดียว </p>
<p>พร้อมกันนี้ <persName>ร.ต.อ.เฉลิม</persName> ปฏิเสธที่จะให้สัมภาษณ์กรณีเงินบริจาค 258 ล้านบาท ของพรรคประชาธิปัตย์และกรณี <persName>พล.ต.อ.เพรียวพันธ์ ดามาพงศ์</persName> รองผู้บัญชาการตำรวจแห่งชาติ โดยกล่าวเพียงว่าจะแถลงข่าวทุกเรื่อง พร้อมตอบโต้ผลงานของรัฐบาลในรอบ 6 เดือนในวันจันทร์ที่ 10 ส.ค.นี้ที่พรรคเพื่อไทย</p></body>
</news>
