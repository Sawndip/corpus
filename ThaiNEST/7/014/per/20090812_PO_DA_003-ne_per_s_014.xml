<teiHeader>
<fileDesc>
<titleStmt>
  <title>รัฐเห็นชอบตั้ง-คกก.ราชการท้องถิ่น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-12 09:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13715  </bibl>
</sourceDesc>
</fileDesc>
</teiHeader>
<news>
<headline>รัฐเห็นชอบตั้ง-คกก.ราชการท้องถิ่น</headline>
<lead></lead>
<neck></neck>
<body><p>เมื่อวันที่ 11 ส.ค. ที่ทำเนียบรัฐบาล <persName>นายศุภชัย ใจสุมทร</persName> รองโฆษกประจำสำนักนายกรัฐมนตรี แถลงว่า ที่ประชุมคณะรัฐมนตรีให้ความเห็นชอบหลักการร่าง พ.ร.บ.ระเบียบข้าราชการส่วนท้องถิ่น พ.ศ. ... ตามที่กระทรวงมหาดไทยเสนอ โดยมีสาระสำคัญคือ กำหนดให้มีคณะกรรมการข้าราชการส่วนท้องถิ่น (ก.ถ.) ที่มี รมว.มหาดไทยเป็นประธานกรรมการ มีสำนักงานคณะกรรมการข้าราชการส่วนท้องถิ่น (ส.ก.ถ.) เป็นส่วนราชการระดับกรม สังกัดกระทรวงมหาดไทย มีคณะกรรม การพิทักษ์ระบบคุณธรรมข้าราชการส่วนท้องถิ่นคณะหนึ่ง (ก.พ.ถ.) จำนวน 7 คน มีเลขาธิการ ก.ถ. เป็นเลขานุการ</p>
<p>โดย ก.ถ. จะกำหนดหลักเกณฑ์การบริหารงานบุคคลข้าราชการส่วนท้องถิ่น ในเรื่องที่เกี่ยวกับการบรรจุและการแต่งตั้ง การเพิ่มพูนประสิทธิภาพในการปฏิบัติราชการ คุณธรรมและจริยธรรม วินัยและการรักษาวินัย การดำเนินการทางวินัย การอุทธรณ์ การร้องทุกข์ รวมทั้งให้การบริหาร งานบุคคลของข้าราชการครูและบุคลากรทางการศึกษาขององค์กรปกครองส่วนท้องถิ่นเป็นไปตามมาตรฐานที่ ก.ถ. กำหนด โดยจะต้องมีมาตรฐานไม่ต่ำกว่ามาตรฐานการบริหารงานบุคคลตามกฎหมายว่าด้วยระเบียบข้าราชการครู และบุคลากรทางการศึกษากำหนด และกำหนดหลักเกณฑ์การบริหารงานบุคคลของลูกจ้างด้วย.
</p></body>
</news>
