<teiHeader>
<fileDesc>
<titleStmt>
  <title>ส.ส.กทม.เพื่อไทย ยื่นหนังถือถึงนายกฯ ปลดผู้บริหารโครงการชุมชนพอเพียงจนกว่าจะตรวจสอบและหาผู้กระทำความผิดมาลงโทษได้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208070073&tb=N255208&return  </bibl>
</sourceDesc>
</fileDesc>
</teiHeader>
<news>
<headline>ส.ส.กทม.เพื่อไทย ยื่นหนังถือถึงนายกฯ ปลดผู้บริหารโครงการชุมชนพอเพียงจนกว่าจะตรวจสอบและหาผู้กระทำความผิดมาลงโทษได้</headline>
<lead></lead>
<neck></neck>
<body><p>ส.ส.กทม. พรรคเพื่อไทย ยื่นหนังถือถึงนายกรัฐมนตรีปลดผู้บริหารโครงการชุมชนพอเพียงจนกว่าจะตรวจสอบและหาผู้กระทำความผิดมาลงโทษได้ <persName>นาวาอากาศเอกอนุดิษฐ์ นาครทรรพ</persName> พร้อมด้วย <persName>นายการุณ โหสกุล</persName> ส.ส.กทม. พรรคเพื่อไทย ยื่นหนังสือถึง <persName>นายอภิสิทธิ์ เวชชาชีวะ</persName> นายกรัฐมนตรี ให้ตรวจสอบการดำเนินการของผู้บริหารโครงการเศรษฐกิจพอเพียงเพื่อยกระดับชุมชน หรือโครงการชุมชนพอเพียง ประกอบด้วย <persName>นายกอร์ปศักดิ์ สภาวสุ</persName> รองนายกรัฐมนตรี ในฐานะประธานบริหารโครงการ <persName>นายสุมิท แช่มประสิทธิ์</persName> ผู้อำนวยการโครงการ และ <persName>นายประโภชฌ์ สภาวสุ</persName> รองผู้อำนวยการโครงการ รวมถึงให้ดำเนินการปลด ผู้บริหารโครงการ เพื่อให้การตรวจสอบการทุจริตเป็นไปด้วยความโปร่งใส และยุติธรรม ปราศจากการแทรกแซงของฝ่ายการเมือง รวมทั้งระงับการดำเนินโครงการจนกว่าจะสามารถตรวจสอบหาตัวผู้กระทำผิดมาลงโทษตามกฎหมาย และมั่นใจว่ากระบวนการทุจริตเชิงนโยบายจะไม่เกิดขึ้น พร้อมเรียกร้องให้นายกรัฐมนตรีตอบถำถามกรณีที่ <persName>นายกอร์ปศักดิ์</persName> แต่งตั้งน้องชายเป็นรองผู้อำนวยการสำนักงานชุมชนพอเพียงว่า เป็นเรื่องที่สมควรหรือไม่ และกรณี<persName>นายกอร์ปศักดิ์</persName> ระบุว่า ไม่ต้องการเปิดเผยรายชื่อผู้ที่เกี่ยวข้องในขณะนี้นั้น เนื่องจากบุคคลดังกล่าวเป็นผู้มีส่วนเกี่ยวข้องกับพรรคประชาธิปัตย์และต้องการให้เป็นผู้รับผิดชอบการทุจริตดังกล่าวหรือไม่ นอกจากนี้ได้ยื่นหนังสือพร้อมด้วยแผ่นบันทึกข้อมูลเกี่ยวกับการทุจริตโครงการดังกล่าวถึงอธิบดีกรมสอบสวนคดีพิเศษ หรือ ดีเอสไอ ให้ทำการสอบสวนและหาตัวผู้กระทำความผิดมาลงโทษเพื่อรักษาผลประโยชน์ของประเทศชาติและประชาชน</p></body>
</news>
