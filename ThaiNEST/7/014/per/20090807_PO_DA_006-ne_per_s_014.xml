<teiHeader>
<fileDesc>
<titleStmt>
  <title>พท.ยื่นDSIสอบทุจริตโครงการชุมชนพอเพียง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-07 15:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12905  </bibl>
</sourceDesc>
</fileDesc>
</teiHeader>
<news>
<headline>พท.ยื่นDSIสอบทุจริตโครงการชุมชนพอเพียง</headline>
<lead></lead>
<neck></neck>
<body><p>ที่กรมสอบสวนคดีพิเศษ(ดีเอสไอ) เมื่อวันนี้ (7 ส.ค.) <persName>น.อ.อนุดิษฐ์ นาครทรรพ</persName> และ<persName>นายการุณ โหสกุล</persName> ส.ส.กรุงเทพฯ พรรคเพื่อไทย เดินทางเข้ายื่นหนังสือให้ดีเอสไอตรวจสอบโครงการเศรษฐกิจพอเพียงเพื่อยกระดับชุมชน หรือโครงการชุมชนพอเพียง ซึ่งเชื่อว่ามีการทุจริตเชิงนโยบาย โดยมี <persName>พ.อ.ปิยะวัฒก์ กิ่งเกตุ</persName> ผบ.สำนักคดีอาญาพิเศษ ของดีเอสไอเป็นผู้รับเรื่อง ทั้งนี้ <persName>น.อ.อนุดิษฐ์</persName> กล่าวว่า ได้นำหนังสือร้องเรียนพร้อมด้วยเอกสารหลักฐานวีซีดีบันทึกข้อมูลที่เก็บมาการจากให้สัมภาษณ์ชาวบ้านถึงความไม่ชอบมาพากลในการบริหารโครงการซึ่งพรรคเพื่อไทยได้มีการติดตามตรวจสอบโครงการดังกล่าวแล้ว พบว่า น่าจะมีการทุจริตเริ่มตั้งแต่เชิงนโยบาย เนื่องจากพบความไม่ชอบมาพากลในหลายพื้นที่ทั่วประเทศ  ดังนั้น จึงต้องการให้ดีเอสไอต่อยอดการตรวจสอบที่พรรคเพื่อไทยได้รวบรวมข้อมูลไว้ก่อนหน้านี้ </p>
<p><persName>น.อ.อนุดิษฐ์</persName>  กล่าวต่อว่า โดยข้อมูลเบื้องต้นที่พบคือ โครงการดังกล่าวมีการจัดทำเข้าข่ายการทุจริตและประพฤติมิชอบ ตั้งแต่ระดับนโยบายจนมาถึงระดับปฏิบัติ โดยมีการละเมิดกฎระเบียบที่เข้าข่ายหลอกลวงประชาชน เพื่อแสวงหาผลประโยชน์ โดยการหลอกลวงให้ประชาชนลงชื่อแล้วมีการนำไปขออนุมัติงบประมาณซึ่งจากงบที่ตั้งไว้ 26,000 ล้านบาท ขณะนี้มีกว่า 30,000 ชุมชนที่ของบไปแล้ว คิดเป็นมูลค่ากว่า 8,000 ล้านบาท ซึ่งถือเป็นการใช้งบจำนวนมาก แต่ประชาชนไม่ได้รับประโยชน์ตามที่ควรจะเป็น พร้อมตั้งข้อสังเกตกรณีดังกล่าวต้องมีเจ้าหน้าที่รัฐและนักการเมืองตลอดจนเจ้าหน้าที่สำนักงานเศรษฐกิจพอเพียงเข้าไปเกี่ยวข้องแน่นอน เพราะงบกว่า 8,000 ล้านบาทอนุมัติมาแล้ว ดังนั้นผู้กำกับนโยบายจะอ้างว่าไม่รู้ไม่เห็นไม่ได้.
</p></body>
</news>
