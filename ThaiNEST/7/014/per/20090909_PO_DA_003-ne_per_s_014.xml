<teiHeader>
<fileDesc>
<titleStmt>
  <title>'ธิลิ้ม' อัดยับ 'กษิต' ปชป.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-09 23:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19170  </bibl>
</sourceDesc>
</fileDesc>
</teiHeader>
<news>
<headline>'<persName>ธิลิ้ม</persName>' อัดยับ '<persName>กษิต</persName>' ปชป.</headline>
<lead></lead>
<neck></neck>
<body><p>วันนี้ (8 ก.ย.) <persName>นายสนธิ ลิ้มทองกุล</persName> แกนนำกลุ่ม พธม. กล่าวถึง กรณีปราสาทเขาพระวิหารว่า การชี้แจงผ่านสถานีโทรทัศน์ช่อง 11 ของ <persName>นายกษิต ภิรมย์</persName> รมว.ต่างประเทศ เมื่อวันที่ 7 ก.ย.ที่ผ่านมา สร้างความผิดหวังให้กับพันธมิตรฯ ทั่วประเทศ การบอกว่า พื้นที่ 4.6 ตารางกิโลเมตร ที่เป็นปัญหาไทยยังไม่เสียดินแดน เพราะถือแผนที่คนละฉบับกับกัมพูชา และต้องแก้ไขปัญหาด้วยการเจรจานั้น พันธมิตรฯ รับไม่ได้ เพราะขณะนี้ทหารเขมรได้เข้าตรึงกำลัง และขยายอาณาเขตเข้ามาในพื้นที่ฝั่งไทย เท่ากับไทยเสียดินแดนไปแล้วโดยพฤตินัย  พันธมิตรฯ เห็นว่า รัฐบาลต้องแสดงจุดยืนด้วยการสั่งให้มีผลักดันทหารเขมรออกจากพื้นที่ดังกล่าวทันที แล้วค่อยเปิดการเจรจา     </p>
<p>“ที่ผ่านมาพรรคประชาธิปัตย์ไม่เคยแสดงจุดยืนเกี่ยวกับการรุกล้ำพื้นที่ดังกล่าวเลย ถ้าจำกันได้ทั้ง สปก.ที่ยกที่ให้กับคนรวย หรือ ปรส.ที่ยกทรัพย์สินให้กับฝรั่ง แล้วให้เขาเอากลับมาขายคืนคนไทย ก็ล้วนแต่เกิดขึ้นในรัฐบาลพรรคประชาธิปัตย์ทั้งนั้น รวมทั้งการเสียปราสาทเขาพระวิหารในคราวต่อสู้ที่ศาลโลก ดังนั้น เราต้องระวัง เพราะอะไรที่เกี่ยวกับแผ่นดิน ทรัพย์สิน ประชาธิปัตย์ชำนาญนัก” <persName>นายสนธิ</persName> กล่าว.
</p></body>
</news>
