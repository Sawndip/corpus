<teiHeader>
<fileDesc>
<titleStmt>
  <title>นายกฯสั่งการให้ รรท.ผบ.ตร. ดูแลไม่ให้เกิดเหตุปะทะกันระหว่างกลุ่มคนเสื้อแดงและกลุ่มเสื้อน้ำเงิน ในวันจันทร์นี้  </title>
  <author>นิตยา หิรัญประดิษฐ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208150090&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯสั่งการให้ รรท.ผบ.ตร. ดูแลไม่ให้เกิดเหตุปะทะกันระหว่างกลุ่มคนเสื้อแดงและกลุ่มเสื้อน้ำเงิน ในวันจันทร์นี้</headline>
<lead></lead>
<neck></neck>
<body><p>นายกรัฐมนตรี สั่งการให้รักษาราชการแทนผู้บัญชาการตำรวจแห่งชาติ ดูแลไม่ให้เกิดเหตุปะทะกันระหว่างกลุ่มคนเสื้อแดงและกลุ่มเสื้อน้ำเงิน ในวันจันทร์นี้ <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า ได้สั่งการให้ <persName>พลตำรวจเอกวิเชียร พจน์โพธิ์ศรี</persName> รักษาราชการแทนผู้บัญชาการตำรวจแห่งชาติ ดูแลเรื่องสถานที่และเวลาของกลุ่มคนเสื้อแดงที่จะเดินทางมาเพื่อยื่นถวายฎีกาขอพระราชทานอภัยโทษให้กับ <persName>พันตำรวจโททักษิณ ชินวัตร</persName> อดีตนายกรัฐมนตรี ในวันที่ 17 สิงหาคมนี้ เพื่อไม่ให้เกิดการปะทะกันระหว่างกลุ่มคนเสื้อแดงและกลุ่มคนเสื้อน้ำเงิน ที่จะเดินทางมาให้กำลังใจ <persName>นายเนวิน ชิดชอบ</persName> 1 ในผู้ต้องหาคดีทุจริตโครงการกล้ายาง ซึ่งเบื้องต้นทราบว่าเวลาในการชุมนุมของทั้ง 2 กลุ่มนั้นไม่ตรงกัน จึงขอร้องไปยังกลุ่มผู้ชุมนุมว่า ขอให้ชุมนุมอยู่ในกรอบของกฎหมาย เพราะประเทศกำลังเดินหน้า ไม่ต้องการให้เหตุการณ์ความไม่สงบมาทำให้ประเทศสะดุดลง <persName>นายอภิสิทธิ์</persName> ยังกล่าวถึงกรณีที่ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย สั่งให้ข้าราชการออกมาตั้งโต๊ะรับรายชื่อผู้คัดค้านการล่ารายชื่อถวายฎีกา ฯ นั้น เป็นเรื่องการแสดงออกทางประชาธิปไตย และเป็นความสมัครใจของผู้ลงนามโดยไม่มีผลประโยชน์แต่อย่างใด </p></body>
</news>
