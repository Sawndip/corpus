<teiHeader>
<fileDesc>
<titleStmt>
  <title>ก.ตร.ขยายเวลาตั้งนายพลประจำปีถึง30ก.ย.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 13:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17382  </bibl>
</sourceDesc>
</fileDesc>
</teiHeader>
<news>
<headline>ก.ตร.ขยายเวลาตั้งนายพลประจำปีถึง30ก.ย.</headline>
<lead></lead>
<neck></neck>
<body><p>ที่สำนักงานตำรวจแห่งชาติ วันนี้ (31 ส.ค.) <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง เป็นประธานการประชุมคณะกรรมการข้าราชการตำรวจ (ก.ตร.) โดยมีคณะ ก.ตร.ร่วมประชุมโดยพร้อมเพรียงกัน ประกอบด้วย <persName>พล.ต.อ.พัชรวาท วงษ์สุวรรณ</persName> ผบ.ตร. จเรตำรวจ รอง ผบ.ตร. และ ก.ตร.ผู้ทรงคุณวุฒิ โดยใช้เวลาประชุมประมาณ 2 ชั่วโมง </p>
<p><persName>พล.ต.อ.พัชรวาท</persName> กล่าวภายหลังการประชุมว่า การประชุมวันนี้ เป็นการขอความเห็นชอบจากคณะ ก.ตร. กรณี ตำรวจ 688 นาย ที่ได้รับการยกเว้นหลักเกณฑ์ในการแต่งตั้ง สรุปว่า ก็ผ่านที่ประชุมทุกตำแหน่ง แต่ ก.ตร.มีการซักถามในบางตำแหน่งที่มีปัญหา เนื่องจากตามโครงสร้างตำรวจใหม่นั้น ได้กำหนดคุณสมบัติผู้ดำรงตำแหน่งนั้นใหม่ โดยเฉพาะเรื่องวุฒิการศึกษา แต่สามารถชี้แจงได้ทุกตำแหน่ง ยืนยันว่า ใน 688 ตำแหน่งนั้น ไม่มีเด็กเส้นเด็กฝากแน่นอน เพราะตำแหน่งที่ยกเว้นนี้เป็นตำแหน่งเดิมที่ลงในโครงสร้างตำรวจใหม่ ส่วนกรณีที่ <persName>พล.ต.อ.เพรียวพันธ์ ดามาพงศ์</persName> รอง ผบ.ตร. ยื่นร้องเรียนความไม่เป็นธรรมในการแต่งตั้งรักษาราชการแทน ผบ.ตร.นั้น ที่ประชุม ก.ตร.ได้มอบหมายให้ เลขานุการ ก.ตร.ไปพิจารณาข้อกฎหมาย และมาเสนอในที่ประชุม ก.ตร.ครั้งต่อไป</p>
<p>ด้าน <persName>พล.ต.ท.อาจิณ โชติวงศ์</persName> ผบช.ก.ตร. กล่าวถึง การประชุม ก.ตร.ในเรื่องการขออนุมัติขยายระยะเวลาการแต่งตั้งข้าราชการตำรวจระดับนายพล ในวาระประจำปีนั้น เพื่อทดแทนผู้ที่จะเกษียณอายุราชการในวันที่ 30 ก.ย.นี้นั้น ที่ประชุม ก.ตร.ได้พิจารณาแล้วเห็นว่า ควรขยายระยะเวลา เนื่องจากเดิมกำหนดให้เสร็จสิ้นภายในวันที่ 30 ส.ค. แต่เนื่องจากช่วงนี้มีการปรับโครงสร้างใหม่ จึงต้องรอแต่งตั้งโครงสร้างใหม่ให้เสร็จสิ้นก่อน ที่ประชุมมีมติให้ขยายเวลาพิจารณาการแต่งตั้งไปถึงวันที่ 30 ก.ย. ส่วนการแต่งตั้งโยกย้ายระดับรอง ผบก.ลง ไป ไม่น่าจะเกินกำหนดระยะเวลาเดิม คือ 30 พ.ย.
</p></body>
</news>
