<teiHeader>
<fileDesc>
<titleStmt>
  <title>'สาทิตย์'ชี้รายการสด'แม้ว'ดูธรรมดา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 14:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17922  </bibl>
</sourceDesc>
</fileDesc>
</teiHeader>
<news>
<headline>'<persName>สาทิตย์</persName>'ชี้รายการสด'<persName>แม้ว</persName>'ดูธรรมดา</headline>
<lead></lead>
<neck></neck>
<body><p>วันนี้(2 ก.ย.) ที่รัฐสภา <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี และกรรมการบริหารพรรคประชาธิปัตย์ ให้สัมภาษณ์ถึงกรณีที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี พูดผ่านรายการ 'ทอล์ก อะราวด์เดอะเวิลด์' ซึ่งเป็นการจัดรายการสดผ่านเว็บไซต์<persName>ทักษิณ</persName>ไลฟ์ www.thaksinlive.com เว็บไซต์ส่วนตัวเป็นครั้งแรก ว่า ตนได้รับทราบเรื่องนี้แล้ว เห็นว่า <persName>พ.ต.ท.ทักษิณ</persName> พูดเรื่องเดิม รวมถึงเป็นเรื่องที่คนไทยรู้อยู่แล้ว และรัฐบาลก็ทำไปแล้ว จึงไม่น่าสนใจ </p>
<p>เมื่อถามว่าการที่ <persName>พ.ต.ท.ทักษิณ</persName> พูดย้ำเรื่องเดิมๆ อาจทำให้คนที่เชื่อ <persName>พ.ต.ท.ทักษิณ</persName>อยู่แล้ว ยิ่งเชื่อมากขึ้น <persName>นายสาทิตย์</persName> กล่าวว่า วันนี้ ตนคิดว่าประเด็นคนไทยกับ <persName>พ.ต.ท.ทักษิณ</persName> ก็มีผลสำรวจบอกชัดว่าอยากให้ <persName>พ.ต.ท.ทักษิณ</persName> หยุดเคลื่อนไหว หรือหยุดสนับสนุนคนที่สร้างความปั่นป่วนในประเทศ ซึ่งตรงนี้น่าจะทำให้<persName>พ.ต.ท.ทักษิณ</persName>คิดได้ จึงเข้าใจว่ารายการวิทยุดังกล่าวที่ออกอากาศวันแรกดูธรรมดา เมื่อถามต่อว่าจะมีการบล็อกการออกรายการวิทยุนี้หรือไม่ <persName>นายสาทิตย์</persName> กล่าวว่า “จะบล็อกทำไม ที่คุณทักษิณบอกว่าถ้าจะให้เขาหยุดเคลื่อนไหว ประเทศไทยต้องมีประชาธิปไตยมากกว่านี้ ผมจะบอกว่าถ้าประชาธิปไตยไม่เบ่งบาน คุณทักษิณจะได้พูดอย่างนี้หรือ”.</p></body>
</news>
