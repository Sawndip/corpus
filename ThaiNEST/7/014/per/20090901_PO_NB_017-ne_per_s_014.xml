<teiHeader>
<fileDesc>
<titleStmt>
  <title>วิปวุฒิสภา คาดพิจารณา ร่างพ.ร.บ.งบประมาณปี 53 ในวันที่14ก.ย.นี้  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010160&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิปวุฒิสภา คาดพิจารณา ร่างพ.ร.บ.งบประมาณปี 53 ในวันที่14ก.ย.นี้</headline>
<lead></lead>
<neck></neck>
<body><p>รองประธานวุฒิสภา คาดจะพิจารณาร่างพระราชบัญญัติงบประมาณรายจ่ายประจำปีงบประมาณ 2553 ในวันที่ 14 ก.ย.พร้อมเปิดโอกาสให้ ส.ว.อภิปราย 1 วัน ถ้าไม่แล้วเสร็จอาจขยายเวลาเป็น 2 วัน แต่ต้องอยู่ในกรอบเวลา 20วัน <persName>นายนิคม ไวยรัชพานิช</persName> รองประธานวุฒิสภา ในฐานะประธานคณะกรรมาธิการวิสามัญกิจการวุฒิสภา หรือ วิปวุฒิสภา คาดว่า วุฒิสภาจะพิจารณา ร่างพระราชบัญญัติ (พ.ร.บ.) งบประมาณรายจ่ายประจำปีงบประมาณ 2553 ในวันที่ 14 ก.ย. นี้ หลังผ่านการพิจารณาของที่ประชุมสภาผู้แทนราษฎรเมื่อสัปดาห์ที่ผ่านมา โดยเบื้องต้นมี ส.ว. แสดงความประสงค์อภิปราย ประมาณ 40-50 คนแล้ว ทั้งนี้จะเปิดให้สมาชิกอภิปรายอย่างเต็มที่ภายในกรอบเวลา 1 วัน แต่หากไม่แล้วเสร็จก็อาจขยายเป็น 2 วัน แต่ต้องอยู่ภายใต้กรอบเวลา 20 วัน ซึ่งจะครบกำหนดในวันที่ 20 ก.ย. นี้ ส่วนกรณีที่ ส.ส.พรรคเพื่อไทยยื่นเรื่องให้ตุลาการศาลรัฐธรรมนูญวินิจฉัยว่าการจัดทำร่างกฎหมายดังกล่าวขัดต่อรัฐธรรมนูญหรือไม่ หลังไม่มีรายละเอียดของโครงการที่ชัดเจน ที่อาจขัดรัฐธรรมนูญมาตรา 167 ที่ระบุให้การเสนอทำโครงการที่ต้องเบิกจ่ายงบประมาณจากรัฐ จะต้องมีรายละเอียดการดำเนินการนั้น <persName>นายนิคม</persName> กล่าวว่า ไม่กระทบต่อการพิจารณาเรื่องดังกล่าวของวุฒิสภา โดยการดำเนินการตามกระบวนการยุติธรรมเป็นคนละส่วนกันกับฝ่ายนิติบัญญัติ </p></body>
</news>
