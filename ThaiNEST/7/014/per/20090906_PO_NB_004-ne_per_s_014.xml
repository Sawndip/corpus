<teiHeader>
<fileDesc>
<titleStmt>
  <title>บุรีรัมย์เจ้าหน้าที่จับกุมผู้ฉีกบัตรเลือกตั้งในคูหาดำเนินคดี 1 ราย  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060073&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>บุรีรัมย์เจ้าหน้าที่จับกุมผู้ฉีกบัตรเลือกตั้งในคูหาดำเนินคดี 1 ราย</headline>
<lead></lead>
<neck></neck>
<body><p>จับผู้กระทำผิดฉีกบัตรเลือกตั้ง 1 ราย ที่เขตเลือก 10 ต.บ้านเป้า อ.พุทไธสง จ.บุรีรัมย์ เจ้าตัวอ้างกาบัตรเลือกผู้สมัครนายกฯ ผิด เพื่อขอบัตรลงคะแนนใหม่ ( 6 ก.ย.52)<persName>ว่าที่ร้อยตรีทวี ชุนเกาะ</persName> ผู้อำนวยการการเลือกตั้งประจำจ.บุรีรัมย์ เปิดเผยว่า เมื่อเวลาประมาณ 10.30 น. เจ้าหน้าที่รักษาความปลอดภัยประจำหน่วยเลือกตั้งที่ 10 เขตเลือกตั้งที่ 10 บ.หนองบัวลอง ต.บ้านเป้า อ.พุทไธสง ได้จับกุม<persName>นายสมศรี เตรียมไธสง</persName> ชาวบ้านหนองบัวลอง ที่มาใช้สิทธิ์เลือกตั้งนายก และสมาชิกสภาองค์การบริหารส่วนตำบลบ้านเป้า ได้ฉีกบัตรลงคะแนนเลือกตั้งนายกฯ ขณะเข้ากาบัตรในคูหา นำส่งพนักงานสอบสวน สภ.พุทไธสง เพื่อสอบสวนดำเนินคดี จากการสอบสวนนายสมศรี ให้การว่าไม่จงใจที่จะฉีกบัตรลงคะแนน แต่เนื่องจากได้กาผิดเลือกผู้สมัครนายก 2 เบอร์ จึงฉีกบัตรทิ้งในคูหา เพื่อขอบัตรลงคะแนนใหม่ ไม่คิดว่าจะผิดกฎหมายเลือกตั้ง แต่เจ้าหน้าที่ไม่ปักใจเชื่อ จึงได้ควบคุมตัวไว้ดำเนินคดี ฐานกระทำผิดกฎหมายเลือกตั้ง  </p></body>
</news>
