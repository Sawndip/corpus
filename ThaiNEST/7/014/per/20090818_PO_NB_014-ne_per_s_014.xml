<teiHeader>
<fileDesc>
<titleStmt>
  <title>เครือข่ายแรงงานนอกระบบร้องพรรคภูมิใจไทย เสนอร่าง พ.ร.บ.ผู้รับงานไปทำที่บ้านประกบ ก.แรงงาน  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180121&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>เครือข่ายแรงงานนอกระบบร้องพรรคภูมิใจไทย เสนอร่าง พ.ร.บ.ผู้รับงานไปทำที่บ้านประกบ ก.แรงงาน</headline>
<lead></lead>
<neck></neck>
<body><p>เครือข่ายแรงงานนอกระบบ ยื่นหนังสือให้พรรคภูมิใจไทยนำร่าง พ.ร.บ.คุ้มครองและส่งเสริมพัฒนาผู้รับงานไปทำที่บ้านของเครือข่ายฯ ให้สภาผู้แทนราษฎรพิจารณาควบคู่กับร่าง พ.ร.บ.คุ้มครองผู้รับงานไปทำที่บ้านของกระทรวงแรงงาน <persName>นายสมคิด ด้วงเงิน</persName> ประธานเครือข่ายแรงงานนอกระบบ พร้อมคณะประมาณ 10 คน เข้ายื่นหนังสือกับ <persName>น.ส.ศิลัมพา เลิศนุวัฒน์</persName> ผู้อำนวยการพรรคภูมิใจไทยและ<persName>นายประกิจ พลเดช</persName> ประธานคณะทำงานฝ่ายกฎหมาย เพื่อขอให้พิจารณานำ ร่าง พ.ร.บ.คุ้มครองและส่งเสริมพัฒนาผู้รับงานไปทำที่บ้าน ของเครือข่าย เสนอคู่ขนานกับร่าง พ.ร.บ.คุ้มครองผู้รับงานไปทำที่บ้าน กระทรวงแรงงาน ที่จะเข้าสู่การพิจารณาของสภาผู้แทนราษฎรในเร็วๆ นี้ เนื่องจากร่างของกระทรวงแรงงานให้ความคุ้มครองไม่ทั่วถึง เพราะแรงงานที่นำงานกลับไปทำที่บ้านบางส่วน ไม่ได้รับงานตรงจากผู้จ้าง รวมถึงปัญหาค่าแรงที่ได้รับต่ำกว่าโรงงานทั้งที่ต้องเสียค่าน้ำ ค่าไฟเอง นอกจากนี้ยังมีปัญหากดค่าแรงจากคนกลางที่รับมาจากโรงงานโดยตรง จึงอยากให้ระบุชัดว่า ควรจ่ายค่าแรงงานขั้นต่ำเท่าใด ทั้งนี้เครือข่ายฯ อยากขอสัดส่วนการเข้าเป็นคณะกรรมาธิการ เพื่อสามารถสะท้อนปัญหาได้อย่างแท้จริง <persName>นายประกิจ</persName> กล่าวว่า คณะทำงานของพรรคภูมิใจไทย จะนำร่างนี้ประกบคู่กับกระทรวงแรงงาน โดยจะนำเรื่องขอมติที่ประชุมพรรคในวันที่ 25 สิงหาคมนี้ ส่วนการเข้าเป็นคณะกรรมาธิการที่ขอมา พรรคภูมิใจไทยได้สัดส่วน 2 ที่นั่ง ซึ่งเป็นของ ส.ส. ดังนั้นพรรคฯจะเปิดช่องรับฟังความเห็นอย่างเต็มที่ เพื่อนำเสนอต่อคณะกรรมาธิการฯ และสภาผู้แทนราษฎรในวาระ 2 ต่อไป</p></body>
</news>
