<teiHeader>
<fileDesc>
<titleStmt>
  <title>พรรคเพื่อไทย ไม่เชื่อพรรคภูมิใจไทยมีความจริงใจในการเสนอ พ.ร.บ.นิรโทษกรรม  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200260&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พรรคเพื่อไทย ไม่เชื่อพรรคภูมิใจไทยมีความจริงใจในการเสนอ พ.ร.บ.นิรโทษกรรม</headline>
<lead></lead>
<neck></neck>
<body><p>พรรคเพื่อไทย ไม่เชื่อว่า พรรคภูมิใจไทยมีความจริงใจในการเสนอ พ.ร.บ.นิรโทษกรรม มองว่าแก้ปัญหาความขัดแย้งทางการเมืองไม่ได้ <persName>นายพีรพันธ์ พาลุสุข</persName> ส.ส.ยโสธร พรรคเพื่อไทย แถลงผลประชุมวิปฝ่ายค้านว่า ได้พิจารณาเนื้อหาเบื้องต้นของ พ.ร.บ.นิรโทษกรรม ที่พรรคภูมิใจไทยเสนอที่จะนิรโทษกรรมความผิดให้กลุ่มเสื้อเหลือง และเสื้อแดง โดยไม่เชื่อว่าจะแก้ปัญหาทางการเมืองที่เกิดขึ้นในขณะนี้ได้ เพราะทั้ง 2 กลุ่ม ไม่เห็นด้วยกับเรื่องดังกล่าว จึงมองได้ว่า เรื่องนี้อาจเป็นเกมทางการเมืองของพรรคภูมิใจไทย ซึ่งหากตั้งใจจริงควรผลักดันให้เป็นการดำเนินการของฝ่ายรัฐบาล ทั้งนี้ พรรคเพื่อไทยยังเชื่อมั่นว่า แนวทางของคณะกรรมการสมานฉันท์ฯที่เสนอแก้รัฐธรรมนูญในบางประเด็นจะสามารถนำไปสู่ความสมานฉันท์ได้ ทั้งนี้จะเร่งผลักดันแนวทางดังกล่าวให้เป็นรูปธรรมโดยเร็ว อย่างไรก็ตาม พรรคเพื่อไทย จะติดตามการดำเนินการของพรรคภูมิใจไทยต่อไปเพื่อให้เกิดความรอบคอบ และจะนำเรื่องนี้ไปหารือในที่ประชุมพรรคต่อไป  </p></body>
</news>
