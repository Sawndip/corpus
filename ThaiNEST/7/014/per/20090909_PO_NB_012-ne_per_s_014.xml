<teiHeader>
<fileDesc>
<titleStmt>
  <title>ส.ส.พรรคเพื่อไทย ระบุการย้าย พล.ต.อ.พัชรวาท มีการตั้งธงไว้ล่วงหน้าแล้ว  </title>
  <author>วิลาวัลย์ ปะมา  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090249&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.พรรคเพื่อไทย ระบุการย้าย <persName>พล.ต.อ.พัชรวาท</persName> มีการตั้งธงไว้ล่วงหน้าแล้ว</headline>
<lead></lead>
<neck></neck>
<body><p>สมาชิกสภาผู้แทนราษฎรพรรคเพื่อไทย ระบุ การย้าย <persName>พลตำรวจเอกพัชรวาท วงษ์สุวรรณ</persName> มีการตั้งธงไว้ล่วงหน้าแล้ว <persName>นายจตุพร พรหมพันธุ์</persName> สมาชิกสภาผู้แทนราษฎร (ส.ส.)พรรคเพื่อไทย แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. กล่าวถึงกรณีคำสั่งย้าย<persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ ไปช่วยราชการประจำสำนักนายกรัฐมนตรี หลังคณะกรรมการ ป้องกันและปราบปรามการทุจริตแห่งชาติ หรือ ป.ป.ช.ชี้มูลความผิดกรณีสลายการชุมนุมกลุ่มพันธมิตรประชาชนเพื่อประชาธิปไตย เมื่อวันที่ 7 ตุลาคม 2551 และให้<persName>พลตำรวจเอกธานี สมบูรณ์ทรัพย์</persName> รักษาราชการแทน ว่า การดำเนินการทั้งหมดมีการตั้งธงไว้ล่วงหน้าจากผู้มีอำนาจ ทั้งการชี้มูลความผิดจาก ป.ป.ช. ที่เลือกดำเนินการเฉพาะบุคคล รวมถึงการตั้ง<persName>พลตำรวจเอกธานี</persName> ขึ้นรักษาการ เพื่อหวังให้การจัดกำลัง และแต่งตั้งผู้บัญชาการตำรวจแห่งชาติทำได้ง่ายขึ้น ซึ่งการดำเนินการดังกล่าวจะทำให้กลุ่ม นปช.มาร่วมชุมนุมในวันที่ 19 กันยายนมากขึ้น พร้อมฝากเตือนนายกรัฐมนตรี ให้ระวังการเปลี่ยนแปลงในช่วงที่เดินทางไปร่วมประชุมสมัชชาสหประชาชาติ ซึ่งอาจเกิดจากฝีมือของคนในรัฐบาลเอง ไม่ใช่จากการกระทำของกลุ่ม นปช. ทั้งนี้ ย้ำว่า จะไม่ชุมนุมยืดเยื้อ และจะต่อต้านการรัฐประหารทุกรูปแบบไม่ว่าจะเกิดขึ้นกับรัฐบาลใด <persName>นายจตุพร</persName> ยังกล่าวถึง กลุ่มพันธมิตรประชาชนเพื่อประชาธิปไตย ที่ระบุจะออกมาเคลื่อนไหวต่อต้าน การแก้ไขรัฐธรรมนูญ เป็นการหาทางออกให้กับพรรคประชาธิปัตย์ ที่ไม่ต้องการให้มีการแก้ไขรัฐธรรมนูญ เพราะเชื่อว่า การแก้ไขรัฐธรรมนูญจะทำได้ไม่สำเร็จ อาจเสียเวลาเปล่า เพราะรัฐบาลไม่มีความจริงใจ  </p></body>
</news>
