<teiHeader>
<fileDesc>
<titleStmt>
  <title>ศาลเชียงใหม่ อนุมัติหมายจับแกนนำ นปช.ปลุกม็อบไล่ รมว. คลัง แล้ว  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030267&tb=N255208  </bibl>
</sourceDesc>
</fileDesc>
</teiHeader>
<news>
<headline>ศาลเชียงใหม่ อนุมัติหมายจับแกนนำ นปช.ปลุกม็อบไล่ รมว. คลัง แล้ว</headline>
<lead></lead>
<neck></neck>
<body><p>ศาลจังหวัดเชียงใหม่ อนุมัติหมายจับแกนนำกลุ่ม นปช. 5 คนที่ก่อเหตุชุมนุมปิดล้อมสถานีตำรวจภูธรภูพิงคราชนิเวศน์และชุมนุมขับไล่รัฐมนตรีว่าการกระทรวงการคลัง เมื่อกลางเดือนที่ผ่านมาแล้ว ศาลจังหวัดเชียงใหม่ อนุมัติออกหมายจับผู้ต้องหา 5 คน กลุ่ม นปช.ตามที่พนักงานสอบสวนยื่นขอ ประกอบด้วย<persName>นายอภิชาต อินสอน หรือดีเจอ้วน</persName> <persName>นายสมชาย คุณาจรัสเดช หรือดีเจกาก้า</persName> <persName>นายศรายุทธ สุยะศักดิ์</persName> และ <persName>นายแจ๊ค พัทยา</persName> ไม่ทราบชื่อและนามสกุลจริง กรณีปลุกระดมมวลชนปิดล้อมสถานีตำรวจภูธรภูพิงคราชนิเวศ เมื่อวันที่ 16 กรกฎาคม 2552 และก่อเหตุขว้างระเบิดปิงปอง ก้อนอิฐ ก้อนหินและขวดน้ำใส่เจ้าหน้าที่ตำรวจ ส่งผลให้เจ้าหน้าที่ตำรวจบาดเจ็บ 18 คน ขณะเดียวกันศาลได้อนุมัติหมายจับแกนนำ นปช.ที่ก่อเหตุปิดถนนที่หน้าสำนักงานสาธารณสุขจังหวัดเชียงใหม่ เพื่อขับไล่ <persName>นายกรณ์ จาติกวณิช</persName> รัฐมนตรีว่าการกระทรวงการคลัง เมื่อวันที่ 17 กรกฎาคม 2552 ประกอบด้วย <persName>นายอภิชาต อินสอนหรือดีเจอ้วน</persName> และชายอีกคนไม่ทราบชื่อและนามสกุลจริง ในข้อหาชุมนุมเกิน 10 คน สร้างความเดือดร้อนวุ่นวาย ยุยง ปลุกปั่นให้เกิดความไม่สงบ ซึ่งพนักงานสอบสวนจะติดต่อผู้ต้องหามามอบตัวต่อไป ขณะที่ <persName>พลตำรวจโทสมคิด บุญถนอม</persName> ผู้บัญชาการตำรวจภูธรภาค 5 ได้เน้นย้ำให้จับกุมดำเนินคดีผู้ก่อเหตุไม่สงบทุกรายโดยไม่มีข้อยกเว้น  
 
</p></body>
</news>
