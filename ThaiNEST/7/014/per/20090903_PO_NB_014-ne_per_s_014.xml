<teiHeader>
<fileDesc>
<titleStmt>
  <title>"ด.ช.หม่อง" เข้าพบนายกรัฐมนตรีเพื่อขอบคุณที่ช่วยให้ได้ไปแข่งขันที่ญี่ปุ่น  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030284&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ด.ช.หม่อง</persName>" เข้าพบนายกรัฐมนตรีเพื่อขอบคุณที่ช่วยให้ได้ไปแข่งขันที่ญี่ปุ่น</headline>
<lead></lead>
<neck></neck>
<body><p>"<persName>ด.ช.หม่อง</persName>" เข้าพบนายกรัฐมนตรีเพื่อขอบคุณที่ช่วยให้ได้ไปแข่งขันที่ญี่ปุ่น ขณะที่ นายกรัฐมนตรี ขอให้ตั้งใจเรียน และทำในสิ่งที่กำลังทำในขณะนี้ให้ดีที่สุด <persName>ด.ช.หม่อง ทองดี</persName> อายุ 12 ปี นักเรียนโรงเรียนบ้านห้วยทราย อ.เมือง จ.เชียงใหม่ ซึ่งเป็นเด็กไร้สัญชาติ แชมป์เครื่องบินกระดาษพับประเทศไทย เข้าพบ <persName>นายอภิสิทธิ์ เวชชาชีวะ</persName> นายกรัฐมนตรี ที่อาคารรัฐสภา เพื่อขอบคุณที่ช่วยเหลือให้ตนเองได้เดินทางไปแข่งขันเครื่องบินพับกระดาษนานาชาติ ที่เมืองชิบะ ประเทศญี่ปุ่น โดย นายกรัฐมนตรี กล่าวว่า ขณะนี้ทุกอย่างเป็นไปด้วยความเรียบร้อย ซึ่งกระทรวงการต่างประเทศ และกระทรวงมหาดไทยได้หารือกันโดยคาดว่าในคืนนี้จะแล้วเสร็จ ซึ่งในกรณีนี้ถือเป็นกรณีตัวอย่างให้หน่วยงานที่เกี่ยวข้องได้นำไปศึกษา และคงมีการนำเข้าสู่การประชุมของสภาความมั่นคงแห่งชาติ ทั้งนี้ยอมรับว่าในประเทศมีผู้ไร้สัญญาณจำนวนมากในพื้นที่จังหวัดเชียงใหม่ เชียงราย และกาญจนบุรี นายกรัฐมนตรี ยังขอให้ <persName>ด.ช.หม่อง</persName> ตั้งใจเรียน และทำในสิ่งที่กำลังทำในขณะนี้ให้ดีที่สุด ขณะที่ <persName>ด.ช.หม่อง</persName> กล่าวขอบคุณประชาชนคนไทยที่ให้การช่วยเหลือจนสามารถเดินทางไปแข่งขันได้ ซึ่งตนเองจะตั้งใจแข่งขันเต็มที่เพื่อให้ได้รับรางวัลชนะเลิศ และขอให้คนไทยเป็นกำลังใจให้กับตนเองด้วย พร้อมชมว่านายกรัฐมนตรีใจดี โดย นายกรัฐมนตรี ตอบว่า ผู้ใหญ่ทุกคนใจดีและคอยเป็นห่วงอยู่</p></body>
</news>
