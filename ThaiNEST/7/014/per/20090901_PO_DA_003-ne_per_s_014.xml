<teiHeader>
<fileDesc>
<titleStmt>
  <title>'มาร์ค'ไม่หวั่นเสื้อแดงบุกยันไม่มีเงื่อนไขยุบสภา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-01 14:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17703  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>'ไม่หวั่นเสื้อแดงบุกยันไม่มีเงื่อนไขยุบสภา</headline>
<lead></lead>
<neck></neck>
<body><p>วันนี้ (1 ก.ย.) ที่ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี แถลงภายหลังร่วมประชุมคณะรัฐมนตรี ว่า ที่ประชุมได้รับรายงานว่า ช่วง 2-3 สัปดาห์นี้ ยังมีความเคลื่อนไหวการชุมนุมอยู่ แต่ไม่มีข่าวว่า จะรุ่นแรง หรือวุ่นวายแต่อย่างใด นอกจากนี้ ในที่ประชุมยังได้เห็นชอบให้มีการประชุม ครม.นัดพิเศษได้ หากมีสถานการณ์วุ่นวาย หรือส่งผลกระทบต่อความมั่นคง </p>
<p>เมื่อถามว่า วันที่ 19 ก.ย.กลุ่มคนเสื้อแดงจะมีการชุมนุมใหญ่ แต่นายกฯ ต้องเดินทางไปปฏิบัติหน้าที่ในต่างประเทศ นายกฯ กล่าวว่า ต้องเดินทางไปทำหน้าที่ที่สหประชาชาติ และเป็นตัวแทนเข้าร่วมประชุมจี 20 ส่วนความสงบเรียบร้อยเป็นหน้าที่ของรองนายกฯ ที่รักษาการแทน</p>
<p>เมื่อถามว่า ที่ผ่านมามีผู้นำประเทศเดินทางไปต่างประเทศแล้วไม่ได้กลับมาในฐานะนายกฯ <persName>นายอภิสิทธิ์</persName> กล่าวว่า ไม่กลัว เพราะเงื่อนไขแตกต่างกัน แต่ยืนยันว่า ครม.จะหลีกเลี่ยงการเผชิญหน้า และปะทะ ส่วนเรื่องการยุบสภานั้น ไม่สามารถตอบได้ว่า จะเป็นเมื่อไร หรืออย่างไร แต่ขณะนี้ยืนยันว่า ไม่มีเงื่อนไขอะไร และพรรคร่วมรัฐบาลก็ยังเรียบร้อยปกติ.
</p></body>
</news>
