<teiHeader>
<fileDesc>
<titleStmt>
  <title>ประธาน กกต.คาด ชาวสุราษฎร์ฯ จะใช้สิทธิ์เลือกตั้งซ่อม ส.ส.ร้อยละ 60 ตามเป้า  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300042&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ประธาน กกต.คาด ชาวสุราษฎร์ฯ จะใช้สิทธิ์เลือกตั้งซ่อม ส.ส.ร้อยละ 60 ตามเป้า</headline>
<lead></lead>
<neck></neck>
<body><p>ประธานกรรมการการเลือกตั้ง คาด ชาวจังหวัดสุราษฎร์ธานี จะออกมาใช้สิทธิ์เลือกตั้งซ่อม ส.ส.ในครั้งนี้ร้อยละ 60 ตามที่ตั้งเป้าหมายไว้ ขณะที่ผู้ว่าราชการจังหวัดสุราษฎร์ธานีตั้งรางวัลสำหรับอำเภอที่มีประชาชนออกมาใช้สิทธิ์มากที่สุด 50,000 บาท <persName>นายอภิชาติ สุขัคคานนท์</persName> ประธานกรรมการการเลือกตั้ง กล่าวภายหลังการลงพื้นที่เลือกตั้งซ่อม ส.ส.เขต1 จังหวัดสุราษฎร์ธานี ว่า จนถึงขณะนี้ทุกอย่างยังคงเป็นไปด้วยความเรียบร้อย ไม่มีสิ่งผิดปกติ หรือเรื่องร้องเรียนการทุจริต ซึ่งตั้งแต่เปิดหีบบัตรเลือกตั้งในเวลา 8.00 น. มีประชาชนเดินทางมาใช้สิทธิ์อย่างต่อเนื่อง จึงคาดว่าน่าจะมีประชาชนออกมาใช้สิทธิ์ตามที่ตั้งเป้าหมายไว้ร้อยละ 60 แต่รู้สึกเป็นห่วงว่าในช่วงบ่ายอาจเกิดฝนตก ดังนั้นจึงอยากเชิญชวนให้ประชาชนออกมาใช้สิทธิ์เลือกตั้งในช่วงเช้า หากไม่ติดภารกิจอะไร ด้าน <persName>นายประชา เตรัตน์</persName> ผู้ว่าราชการจังหวัดสุราษฎร์ธานี กล่าวว่า ทางจังหวัดได้ตั้งรางวัลไว้ หากอำเภอใดมีผู้ออกมาใช้สิทธิ์เลือกตั้งเป็นจำนวนมาก จะได้รับรางวัล 50,000 บาท รองลงมา 30,000 บาท และ 20,000 บาท ตามลำดับ โดยคิดเป็นเปอร์เซ็น และการแข่งขันจะเป็นระดับหมู่บ้าน ตำบล และอำเภอหากหมู่บ้านใดมีผู้ใช้สิทธิ์เท่ากันก็จะให้คิดบัตรเสียน้อยที่สุด ส่วนการร้องเรียนทุจริตเลือกตั้งขณะนี้ยังไม่มีร้องเรียนเข้ามา แต่เชื่อว่าไม่น่าจะมีปัญหาเรื่องการทุจริต เพราะปัจจุบันหลักฐานสามารถหาได้ง่ายทั้งจากวิดีโอและคลิปมือถือ </p></body>
</news>
