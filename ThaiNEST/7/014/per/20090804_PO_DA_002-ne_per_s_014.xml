<teiHeader>
<fileDesc>
<titleStmt>
  <title>ใช้สิทธิประโยชน์ 5 กรณีล่อใจประกันนอกระบบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-04 07:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12102  </bibl>
</sourceDesc>
</fileDesc>
</teiHeader>
<news>
<headline>ใช้สิทธิประโยชน์ 5 กรณีล่อใจประกันนอกระบบ</headline>
<lead></lead>
<neck></neck>
<body><p>เมื่อวันที่ 3 ส.ค. ที่กระทรวงแรงงาน <persName>นายไพฑูรย์ แก้วทอง</persName> รมว.แรงงาน กล่าวภายหลังเป็นประธานเปิดการสัมมนาในหัวข้อ  “แรงงานนอกระบบ ก้าวต่อไปของกระทรวงแรงงาน” ว่า ในวันที่ 5 ส.ค. ตนจะนำข้อเรียกร้องของแรงงานนอกระบบที่ขอให้สำนักงานประกันสังคม (สปส.) ขยายสิทธิประโยชน์ ให้กับผู้ประกันตนมาตรา 40 (ผู้ประกันตนสมัครใจ) เข้าสู่ที่ประชุมคณะรัฐมนตรี (ครม.) จากเดิมที่ได้รับสิทธิประโยชน์ 3 กรณี คือ คลอดบุตร ทุพพลภาพ และตาย เพิ่มเป็น 5 กรณี คือ เพิ่มสิทธิประโยชน์การชดเชยการขาดรายได้ กรณีเจ็บป่วย ครั้งละไม่เกิน 1,000 บาท ปีละไม่เกิน 2 ครั้ง และพักรักษาตัวที่โรงพยาบาลตั้งแต่ 3 วันขึ้นไปและสิทธิประโยชน์ชราภาพในรูปของบำเหน็จ รวมทั้งเสนอให้รัฐบาลพิจารณาจ่ายเงินสมทบในมาตรา 40 ไม่น้อยกว่าร้อยละ 50 ของเงินสมทบผู้ประกันตนด้วย ทั้งนี้เชื่อว่าหากรัฐบาลเห็นชอบจะได้รับความสนใจจากแรงงานนอกระบบที่มีกว่า 24 ล้านคน เข้าสู่ระบบประกันสังคม มากขึ้น.
</p></body>
</news>
