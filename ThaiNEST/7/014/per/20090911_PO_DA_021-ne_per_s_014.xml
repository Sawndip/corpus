<teiHeader>
<fileDesc>
<titleStmt>
  <title>'สาทิตย์'สั่งเช่าดาวเทียมยิงสด'มาร์ค'ปาฐกถา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-11 19:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19759  </bibl>
</sourceDesc>
</fileDesc>
</teiHeader>
<news>
<headline>'<persName>สาทิตย์</persName>'สั่งเช่าดาวเทียมยิงสด'<persName>มาร์ค</persName>'ปาฐกถา</headline>
<lead></lead>
<neck></neck>
<body><p>วันนี้ (11 ก.ย.) มีรายงานข่าวจากทำเนียบรัฐบาล เปิดเผยว่า ในการเดินทางไปร่วมประชุมสมัชชาสหประชาชาติ ที่สำนักงานใหญ่สหประชาชาติ นครนิวยอร์ก ของ <persName>นายอภิสิทธิ์ เวชชาชีวะ</persName> นายกรัฐมนตรี ระหว่างวันที่ 22-26 ก.ย.นั้น <persName>นายสาทิตย์ วงศ์หนองเตย</persName> รมต.ประจำสำนักนายกฯ ที่กำกับดูแลสื่อ ได้เตรียมจัดให้นายกฯ คอนเฟอร์เรนมาร่วมประชุม ครม.ที่ทำเนียบฯ ในวันที่ 22 ก.ย.ด้วย</p>
<p>นอกจากนี้ ยังได้เตรียมให้มีการจัดสถานที่ ที่ศูนย์แถลงข่าว ตึกนารีสโมสร เพื่อให้นายกฯ ได้คอนเฟอร์เรนกับผู้สื่อข่าวไทยทุกวัน ช่วงเวลา 09.00-10.00 น. หวั่นเกิดเหตุไม่สงบในประเทศ และหาช่องชี้แจงไม่ได้เหมือนสมัย <persName>พ.ต.ท.ทักษิณ ชินวัตร</persName> อดีตนายกฯ โดยสั่งการให้เตรียมเช่าสัญญาณดาวเทียม เพื่อถ่ายทอดสดการกล่าวปาฐกถาของนายกฯ ต่อที่ประชุมสมัชชาสหประชาชาติ มายังประเทศไทย ในวันที่ 26 ก.ย.ด้วย  </p>
<p>รายงานข่าวแจ้งด้วยว่า นอกจากนี้ ยังสั่งการให้ทีมงานรายการ “เชื่อมั่นประเทศไทยกับ<persName>นายกฯ อภิสิทธิ์</persName>” และทีมงานรายการ “เจาะลึก ครม.” จำนวน 5 คน ติดตามคณะไปด้วย ซึ่งในจำนวนนี้มีช่างภาพส่วนตัวของนายกฯ ด้วย โดยค่าใช้จ่ายทั้งหมดให้ลงงบประมาณของสำนักเลขาธิการนายกฯ ทั้งนี้ มีการให้เหตุผลว่า ที่ต้องนำทีมงานดังกล่าวไป เพราะทีมข่าวของช่อง 11 ที่เป็นทีวีพูล ซึ่งร่วมคณะไปในครั้งนี้ 3 คน ไม่สามารถทำหน้าที่ดังกล่าวได้ ซึ่งคาดว่า ค่าใช้จ่ายของการเดินทางครั้งนี้ ต้องใช้จำนวนมาก เพราะเฉพาะค่าตั๋วเครื่องบินไป-กลับของผู้สื่อข่าว 1 คน ตกประมาณ 1 แสนบาท ยังไม่รวมค่าที่พัก ค่ารถ และค่าเช่าสัญญาณดาวเทียมเพื่อถ่ายทอดการปาฐกถาของนายกฯ มายังประเทศไทย ที่ค่อนข้างสูงมากหลายแสนบาท.
</p></body>
</news>
