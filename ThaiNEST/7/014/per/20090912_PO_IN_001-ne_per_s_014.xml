<teiHeader>
<fileDesc>
<titleStmt>
  <title>ปชป.ยันไม่มีเงื่อนไขพิเศษกับบิ๊กป้อม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-12 12:34:01  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189392  </bibl>
</sourceDesc>
</fileDesc>
</teiHeader>
<news>
<headline>ปชป.ยันไม่มีเงื่อนไขพิเศษกับ<persName>บิ๊กป้อม</persName></headline>
<lead>โฆษกพรรคประชาธิปัตย์ ยืนยัน พรรค ไม่ได้มีเงื่อนไขพิเศษ กับ <persName>พล.อ.ประวิตร วงษ์สุวรรณ</persName></lead>
<neck></neck>
<body><p><persName>น.พ.บุรณัชย์ สมุทรักษ์</persName> โฆษกพรรคประชาธิปัตย์ แถลงยืนยัน การลาออกของ <persName>พล.ต.อ.สุเทพ ธรรมรักษ์</persName> คณะกรรมการนโยบายตำรวจแห่งชาติ หรือ ก.ต.ช. จะไม่กระทบต่อการโหวตเลือก ผู้บัญชาการตำรวจแห่งชาติ เพราะขณะนี้ รัฐบาลและพรรคร่วมรัฐบาล มีเอกภาพและมีแนวทางที่สอดคล้องกัน </p>
<p>ส่วนกรณีที่กลุ่มคนเสื้อแดงปล่อยข่าวเงื่อนไข ระหว่างรัฐบาลกับ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม นั้น ตำแหน่งดังกล่าวเป็นสัดส่วนของ พรรคประชาธิปัตย์ ซึ่งที่ผ่านมา <persName>พล.อ.ประวิตร</persName> กระทรวงกลาโหม หรือ แม้แต่เหล่าทัพก็มีส่วนสำคัญ ในการดูแลรักษาความสงบของบ้านเมืองได้ดีมาตลอด พร้อมกันนี้ พรรคประชาธิปัตย์ ยืนยัน รัฐบาล จะไม่มีการปรับคณะรัฐมนตรี หรือ ยุบสภาแต่อย่างใด</p>
<p>นอกจากนี้ โฆษกพรรคประชาธิปัตย์ ยังกล่าวถึง การประชุมร่วมรัฐสภา เพื่อพิจารณาข้อเสนอของคณะกรรมการสมานฉันท์ เพื่อปฏิรูปการเมืองและศึกษาการแก้ไขรัฐธรรมนูญ ในวันที่ 16-17 ก.ย. โดยเชื่อว่า แนวทางการแก้ไขรัฐธรรมนูญ ทั้ง 6 ประเด็น จะมีความชัดเจนมากขึ้น และเรื่องของกรอบเวลาในการดำเนินการ ทั้งนี้ หากมาตราใดที่สภาเห็นตรงกัน ก็ให้สมควรแก้ได้ และหากเห็นต่างกัน ก็ทำประชามติ และหากเห็นต่างกันมาก ก็ให้ตั้ง ส.ส.ร. 3 ขึ้นมาดำเนินการ ให้สภาทำข้อเสนอ ออกสู่สาธารณชน เพื่อให้มีการสะท้อนความคิดเห็นในประเด็นดังกล่าวร่วมกัน</p></body>
</news>
