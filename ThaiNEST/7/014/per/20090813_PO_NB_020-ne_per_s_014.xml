<teiHeader>
<fileDesc>
<titleStmt>
  <title>นายกรัฐมนตรี ให้การต้อนรับ อะมีรุ้ลฮัจย์  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208130203&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี ให้การต้อนรับ อะมีรุ้ลฮัจย์</headline>
<lead></lead>
<neck></neck>
<body><p>นายกรัฐมนตรีให้การต้อนรับ หัวหน้าคณะผู้แทนฮัจย์ทางการ ของประเทศในเอเชียตะวันออกเฉียงใต้ ในการจัดประชุมสัมมนาที่กรุงเทพมหานคร <persName>นายอภิสิทธิ์ เวชชาชีวะ</persName> นายกรัฐมนตรี ให้การต้อนรับ หัวหน้าคณะผู้แทนฮัจย์ทางการ (อะมีรุ้ลฮัจย์) ของประเทศในเอเชียตะวันออกเฉียงใต้ (The Southeast Asian Amirul Hajj Symposium )10 ประเทศ ในโอกาสที่ประเทศไทยเป็นเจ้าภาพในการจัดประชุม สัมมนาหัวหน้าคณะผู้แทนฮัจย์ทางการ (อะมีรุ้ลฮัจย์) ซึ่งมีวัตถุประสงค์ให้อะมีรุ้ลฮัจย์ รวมทั้งหน่วยงานในด้านการบริหารจัดการฮัจย์ของประเทศในภูมิภาค ได้พบหารือ แลกเปลี่ยนความเห็นและประสบการณ์เพื่อแสวงหาแนวทางและรูปแบบการดำเนินการ เพื่อเพิ่มประสิทธิภาพ มาตรฐานการบริหารจัดการฮัจย์ โดยนายกรัฐมนตรีได้กล่าวแสดงความยินดีในนามของรัฐบาลและประชาชนคนไทยที่ได้เป็นเจ้าภาพในการจัดประชุมครั้งนี้ขึ้น เพราะถือเป็นโอกาสสำคัญที่ประเทศในภูมิภาคจะได้มีการแลกเปลี่ยนข้อมูลการบริหารจัดการเพื่อให้เกิดประโยชน์ต่อประชาชนที่จะเดินทางไปประกอบพิธีฮัจย์ นายกรัฐมนตรี กล่าวอีกว่า จากการที่ไทยเป็นประธานอาเซียนและมีการผลักดันให้เกิดความเป็นประชาคมอาเซียนขึ้นภายในปี 2015 ดังนั้นความร่วมมือกันของประเทศสมาชิกทั้งในด้าน สังคม วัฒนธรรมและศาสนา จึงถือเป็นกลไกสำคัญในการสร้างประชาคมอาเซียน</p></body>
</news>
