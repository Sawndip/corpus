<teiHeader>
<fileDesc>
<titleStmt>
  <title>นปช.ร้าวหนักสั่งแบนข่าว'จักรภพ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-05 18:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18547  </bibl>
</sourceDesc>
</fileDesc>
</teiHeader>
<news>
<headline>นปช.ร้าวหนักสั่งแบนข่าว'<persName>จักรภพ</persName>'</headline>
<lead></lead>
<neck></neck>
<body><p>เมื่อวันนี้( 5 ก.ย.) ผู้สื่อข่าวรายงานว่า <persName>นายจักรภพ เพ็ญแข</persName>  แกนนำคนเสื้อแดง  ได้เขียนชี้แจงถึงญหาความขัดแย้งกับ<persName>นายจตุพร พรหมพันธุ์</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ( นปช.) กลุ่มความจริงวันนี้ ลงในคอลัมน์ “ผมเป็นข้าราษฎร” หนังสือพิมพ์รายสัปดาห์วิวาทะ ไทยเรดนิวส์ ฉบับล่าสุด ตอนหนึ่งว่า การที่ออกมาวิพากษ์วิจารณ์แกนนำกลุ่มความจริงวันนี้  ได้มาจากการขัดผลประโยชน์หรืออิจฉาริษยาความสำเร็จของกลุ่มความจริงวันนี้ แต่เห็นว่ายุทธวิธีที่ นปช.ใช้เคลื่อนไหวทางการเมืองในขณะนี้ ไม่เป็นไปตามยุทธศาสตร์ 5ข้อ คือ  1.อำนาจอธิปไตยเป็นของปวงชนชาวไทย 2.บ้านเมืองปกครองด้วยหลักกฎหมายที่ชาวไทยร่วมกำหนด ไม่ใช่ด้วยกระบวนการฝ่ายอำมาตย์ที่แอบควบคุมสังคมไทยอยู่โดยอ้างคำว่ากฎหมาย 3. ประชาชนต้องมีเสรีภาพ 4. สังคมต้องมุ่งความเสมอภาค และ 5. รัฐบาลและผู้ใช้อำนาจอธิปไตยชาวไทยต้องมาจากการเลือกตั้ง  จึงต้องออกมาตั้งคำถามกับ นปช.ว่า จึงตั้งคำถามว่า การเคลื่อนไหวแต่ละครั้งของฝ่ายประชาธิปไตย ซึ่งมีมวลชนเข้าร่วมอย่างน่าปลื้มใจทุกครั้ง เรามีข้อเรียกร้องที่ใหญ่พอและคุ้มค่าต่อความเหนื่อยกายและเหนื่อยใจของประชาชนหรือไม่ </p>
<p>" สังคมเสื้อแดงและฝ่ายประชาธิปไตยควรหยุดถกเถียงและใคร่ครวญเป็นระยะๆ ว่า ทิศทางของเรานำไปสู่เป้าหมายใหญ่ทั้ง 5 ข้อนี้หรือไม่  หลายท่านบอกผมว่าเราต้องแกล้งทำ ต้องลับลวงพราง และต้องใจเย็น ในใจของแต่ละท่านก็คือรอให้ธรรมชาติช่วยตัดสิน แล้วทุกอย่างจะพลิกผันมาเข้าทางเราโดยอัตโนมัติ  ผมต้องขอประทานโทษ ผมไม่เชื่อ  เพราะ สังคมไทยวันนี้ไม่ได้คลุมด้วยตาข่ายทางสังคมที่ประชาชนเป็นใหญ่และมีส่วนร่วมในการตัดสินชะตากรรมของตัวเอง แต่เป็นการครอบงำของสิ่งที่เรียกว่า “รัฐภายในรัฐ” นั่นคือมีรัฐบาลตัวจริงที่คอยชี้นำทิศทางของประเทศอยู่ และชี้นำทุกอย่างไปสู่การรักษาอำนาจอันล้นเหลือและความมั่งคั่งร่ำรวยที่อธิบายที่มาไม่ได้ของตัวเองและพวกเท่านั้น" <persName>นายจักรภพ</persName>  กล่าวและว่า ตราบใดที่ยังไม่ได้ข้อแรกมา เราก็จะเสียหมดทุกข้อ  </p>
<p>วันเดียวกัน มีรายงานข่าวจากสถานีโทรทัศน์ผ่านดาวเทียมพีเพิลชาแนล หรือ ดี-สเตชั่น ซึ่งเป็นสื่อโทรทัศน์คลื่นหลักของกลุ่มคนเสื้อแดง ได้มีคำสั่งจากผู้บริหารระดับสูงของสถานี ไม่ให้กองบรรณาธิการข่าวของพีเพิลชาแนลรายงานข่าวความเคลื่อนไหวหรือเผยแพร่ความเห็นของ<persName>นายจักรภพ เพ็ญแข</persName> และ<persName>นายสุรชัย ด่านวัฒนานุสรณ์</persName> 2 แกนนำคนเสื้อแดงที่กำลังมีปัญหาความขัดแย้งกับแกนนำ นปช.กลุ่มความจริงวันนี้ ในรายการข่าวของทางสถานี  ทั้งนี้แหล่งข่าวในพีเพิลชาแนล เปิดเผยว่า เหตุที่ต้องห้ามนำเสนอข่าว<persName>นายจักรภพ</persName>และ<persName>สุรชัย</persName>นั้น  เพราะไม่อยากให้คนเสื้อแดงสับสนกับแนวทางที่ทางกลุ่มความจริงวันนี้นำเสนอ นอกจากนี้ทางผู้บริหารของสถานีก็ไม่อยากมีความขัดแย้งกับกลุ่ม 3เกลอ ซึ่งเป็นเจ้าของรายงานความจริงวันนี้ ที่มียอดผู้ชมสูงสุดของทางสถานี
</p></body>
</news>
