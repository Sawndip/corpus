<teiHeader>
<fileDesc>
<titleStmt>
  <title>โฆษกปชป.อัดทักษิณไร้จิตสำนึกต่อความผิด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-17 17:36:35  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185635  </bibl>
</sourceDesc>
</fileDesc>
</teiHeader>
<news>
<headline>โฆษกปชป.อัด<persName>ทักษิณ</persName>ไร้จิตสำนึกต่อความผิด</headline>
<lead>โฆษกพรรคประชาธิปัตย์ อัด " <persName>พ.ต.ท.ทักษิณ ชินวัตร</persName> " ไร้จิตสำนึกต่อการกระทำความผิด ชี้ ฎีกาขอพระราชทานอภัยโทษ ขัดกฎหมายชัดเจน</lead>
<neck></neck>
<body><p><persName>น.พ.บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงการโฟนอินของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ในระหว่างการชุมนุม ของกลุ่มคนเสื้อแดงเพื่อยื่นถวายฎีกา ขอพระราชทานอภัยโทษให้กับ <persName>พ.ต.ท.ทักษิณ</persName> เมื่อช่วงเช้าที่ผ่านมานั้นเห็นว่าไม่มีข้อความหรือคำพูดใดที่แสดงให้เห็นว่า <persName>พ.ต.ท.ทักษิณ</persName> มีความสำนึกต่อการกระทำของตนเอง ว่ามีความผิดแต่ยืนยันที่ จะขอพระราชทานอภัยโทษ โดยอ้างถึงราชประเพณีการถวายฎีกา แต่การดำเนินการนั้น ตนมองว่าขัดกับหลักการขอพระราชทานอภัยโทษ ที่ต้องดำเนินการด้วยตนเอง บุพการี คู่สมรส หรือทายาทตามกฎหมาย อีกทั้งสาระของการถวายฎีกาก็ไม่ใช่เรื่องทุกข์ร้อนของราษฎรเพราะเป็นเรื่องการเมืองรวมทั้งดึงสถาบันหลักชาติ สู่ความขัดแย้งทางการเมือง ทั้งนี้ตนรู้สึกไม่สบายใจที่มีการใช้พระภิกษุสงฆ์เข้าร่วมเพื่อสร้างแรงกดดันระหว่าง 3 สถาบันหลักของชาติ อย่างไรก็ตามกรณีที่ <persName>นายประชา ประสพดี</persName> ส.ส.สมุทรปราการ พรรคเพื่อไทย เชื่อมโยงเงื่อนไขเวลา 3 เดือน กับการเปลี่ยนแปลงของรัฐบาล โดยเปรียบเทียบกับ ปี 2475 นั้นเห็นว่าไม่บังควรอย่างยิ่งซึ่งแกนนำกลุ่มคนเสื้อแดง และพรรคเพื่อไทยจะต้องไม่นำเงื่อนไขเวลา และเหตุผลดังกล่าว มาเชื่อมโยงกับกระบวนการถวายฎีกาในลักษณะการยื่นคำขาดหรือขีดเส้นตายโดยเด็ดขาด</p></body>
</news>
