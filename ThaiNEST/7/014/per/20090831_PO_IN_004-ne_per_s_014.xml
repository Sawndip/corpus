<teiHeader>
<fileDesc>
<titleStmt>
  <title>ปธ.วุฒิเชื่อข้อสรุปสมานฉันท์ทำการเมืองดี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-31 10:32:23  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187632  </bibl>
</sourceDesc>
</fileDesc>
</teiHeader>
<news>
<headline>ปธ.วุฒิเชื่อข้อสรุปสมานฉันท์ทำการเมืองดี</headline>
<lead>ประธานวุฒิสภา เชื่อ ข้อสรุปคณะกรรมการสมานฉันท์ทางการเมือง จะคลี่คลายสถานการณ์ทางการเมืองขณะนี้ได้ แต่ที่ยังล่าช้า เพราะต้องรอพิจารณา ร่าง พ.ร.บ.งบฯ 53 ก่อน</lead>
<neck></neck>
<body><p><persName>นายประสพสุข บุญเดช</persName> ประธานวุฒิสภา กล่าาวถึงความคืบหน้าในการพิจารณาข้อเสนอของ คณะกรรมการสมานฉันท์ เพื่อปฏิรูปการเมืองและศึกษาการแก้ไขรัฐธรรมนูญว่า ขณะนี้ยังไม่มีการหารือกันในรายละเอียด แต่ในเบื้องต้น อาจนำเข้าหารือในการประชุมร่วมรัฐสภาในวันนี้ รวมทั้ง อาจมีการหารือกับ <persName>นายชัย ชิดชอบ</persName> ประธานสภาผู้แทนราษฎร ถึงแนวทางการดำเนินการต่อไป ทั้งนี้ เบื้องต้นตนเห็นว่า อาจต้องรอผลสรุปของ คณะกรรมการตรวจสอบข้อเท็จจริง เหตุการณ์ทางการเมืองก่อน เพื่อพิจารณาพร้อมกัน อย่างไรก็ตาม ตนเชื่อว่า หากการดำเนินการของ คณะกรรมการสมานฉันท์ จะช่วยคลี่คลายสถานการณ์บ้านเมืองในขณะนี้ได้ ส่วนที่มีหลายฝ่ายวิพากษ์วิจารณ์ว่ามีความล่าช้านั้น ตนเห็นว่า เมื่อการพิจารณางบประมาณรายจ่ายประจำปีงบประมาณ 2553 เสร็จสิ้นแล้ว เรื่องนี้คงเดินหน้าต่อไปได้</p>
<p>นอกจากนี้ <persName>นายประสพสุข</persName> ยังกล่าวถึงการชุมนุมของกลุ่มคนเสื้อแดงว่า ทุกฝ่ายควรพูดด้วยกันด้วยเหตุและผล และควรเห็นแก่ชาติบ้านเมืองเป็นหลัก ซึ่งหากเป็นเช่นนี้ ตนเชื่อว่า สถานการณ์ความรุนแรงคงไม่น่าจะเกิดขึ้น </p></body>
</news>
