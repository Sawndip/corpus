<teiHeader>
<fileDesc>
<titleStmt>
  <title>จ.เชียงใหม่นับคะแนนการเลือกตั้งท้องถิ่นเสร็จแล้ว 55 แห่ง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070131&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>จ.เชียงใหม่นับคะแนนการเลือกตั้งท้องถิ่นเสร็จแล้ว 55 แห่ง</headline>
<lead></lead>
<neck></neck>
<body><p>จังหวัดเชียงใหม่ นับคะแนนการเลือกตั้งนายกเทศมนตรีองค์การบริหารส่วนตำบลและสมาชิกสภาองค์การบริหารส่วนตำบล เสร็จแล้ว 55 แห่ง ส่วนอีก 25 แห่ง คาดว่าจะแล้วเสร็จ ในเวลา 17.00 น.วันนี้ การนับคะแนนเลือกตั้งสมาชิกสภาองค์การบริหารส่วนตำบลและนายกองค์การบริหารส่วนตำบลในส่วนของจังหวัดเชียงใหม่ ล่าสุดนับคะแนนเสร็จสิ้นแล้ว 55 แห่ง ยังเหลืออีก 25 แห่ง อยู่ระหว่างการนับคะแนน ทั้งนี้เนื่องจากเมื่อคืนที่ผ่านมา บางพื้นที่ฝนตกหนัก และไฟฟ้าดับ บางแห่งต้องใช้การเดินเท้าส่งหีบบัตร ซึ่งมีความยากลำบากมากขึ้นกว่าเดิม ขณะที่ผลการรายงานเบื้องต้นมีผู้ไปใช้สิทธิ์เลือกตั้งร้อยละ 81 ซึ่ง<persName>นายพงษ์พันธ์ ริ้วทองทวี</persName> ผู้อำนวยการการเลือกตั้งประจำจังหวัดเชียงใหม่ แสดงความมั่นใจว่าภาพรวมชาวเชียงใหม่ไปใช้สิทธิ์มากกว่าครั้งที่ผ่านมาอย่างแน่นอน ขณะที่เรื่องร้องเรียนในพื้นที่จังหวัดเชียงใหม่มีน้อยมาก แต่มีรายงานเรื่องการกาบัตรผิดใบ ซึ่งคณะกรรมการประจำหน่วยเลือกตั้งได้พิจารณาให้เป็นบัตรเสีย ทั้งนี้ กกต.เชียงใหม่คาดว่าจะนับคะแนนเสร็จสิ้นทั้ง 80 หน่วยภายในเวลา 17.00 น.วันนี้(7 ก.ย.)และจะรับรองผลการเลือกตั้งภายใน 30 วัน </p></body>
</news>
