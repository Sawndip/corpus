<teiHeader>
<fileDesc>
<titleStmt>
  <title>'ส.ส.พท.'บี้รัฐกลางสภาช่วยแรงงานถูกหลอก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 16:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17943  </bibl>
</sourceDesc>
</fileDesc>
</teiHeader>
<news>
<headline>'ส.ส.พท.'บี้รัฐกลางสภาช่วยแรงงานถูกหลอก</headline>
<lead></lead>
<neck></neck>
<body><p>เมื่อเวลา 13.30น. วันนี้(2 ก.ย.) มีการประชุมสภาผู้แทนราษฎร โดยมี<persName>นายสามารถ แก้วมีชัย</persName> รองประธานสภาผู้แทนราษฎร ทำหน้าที่ประธานในที่ประชุมทั้งนี้ในช่วงของการเปิดให้สมาชิกได้หารือถึงปัญหาความเดือดร้อนต่างๆ <persName>นายสถาพร มณีรัตน์</persName> ส.ส.ลำพูน พรรคเพื่อไทย ได้หารือถึงปัญหาแรงงานไทยที่ถูกหลอกไปทำงานเก็บผลไม้ป่าที่ประเทศสวีเดน กว่า 100 คน โดยให้ค่าตอบแทนสูง แต่กลับไม่ได้ค่าตอบแทนตามที่ระบุ ซึ่งคนงานเหล่านี้ถูกบริษัทจัดหางาน 3 บริษัทเก็บค่าหัวคนละ 75,000-120,000 บาท และยังเหลือแรงงานไทยอยู่ที่สวีเดนอีกกว่า 5,000 คน จึงอยากให้รัฐบาลเร่งช่วยเหลือแรงงานที่ยังตกค้าง และให้บริษัทจัดหางานทั้ง 3 แห่ง คืนเงินให้แรงงานที่ถูกหลอกโดยด่วน</p>
<p>'ตรงนี้ถือเป็นเรื่องไม่ชอบมาพากล เข้าข่ายความผิดค้ามนุษย์ และหลอกลวงแรงงาน ซึ่งเป็นความผิดพื้นฐานที่สามารถอายัด หรือยึดทรัพย์บริษัทที่ดำเนินการได้ ซึ่งมีข่าวลือกว่ามีเงินตกหล่นอยู่แถวกระทรวงแรงงานเป็นหลักร้อยล้าน จึงอยากให้มีการตรวจสอบตรงนี้ด้วย' <persName>นายสถาพร</persName> กล่าว.
</p></body>
</news>
