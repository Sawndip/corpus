<teiHeader>
<fileDesc>
<titleStmt>
  <title>"เนวิน" ยืนยัน จะไปรับฟังคำตัดสินของศาลในคดีทุจริตการจัดซื้อกล้ายาง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040201&tb=N255208  </bibl>
</sourceDesc>
</fileDesc>
</teiHeader>
<news>
<headline>"<persName>เนวิน</persName>" ยืนยัน จะไปรับฟังคำตัดสินของศาลในคดีทุจริตการจัดซื้อกล้ายาง</headline>
<lead></lead>
<neck></neck>
<body><p><persName>นายเนวิน ชิดชอบ</persName> ยืนยัน จะเดินทางไปรับฟังคำตัดสินของศาลในคดีทุจริตการจัดซื้อกล้ายาง พร้อมปฏิเสธกรณีที่ตนเองออกมาคัดค้านการล่ารายชื่อเพื่อยื่นถวายฎีกาของกลุ่ม นปช. ไม่ใช่เพื่อต่อรองการตัดสินคดีของตนเอง <persName>นายเนวิน ชิดชอบ</persName> แกนนำพรรคภูมิใจไทย กล่าวว่า ในวันที่ 17 สิงหาคมนี้ จะมีการพิจารณาคดีทุจริตจัดซื้อต้นกล้ายางพาราจำนวน 90 ล้านต้น ซึ่งตนเองเกี่ยวข้องกับคดีด้วยจึงยืนยันว่าในฐานะเป็นคนไทยที่เคารพต่อกฎหมาย ไม่คิดที่จะหนี และจะเดินทางไปรับฟังคำพิพากษาของศาล พร้อมกันนี้ขอปฏิเสธการที่ตนเองออกมาเคลื่อนไหวคัดค้านการรวบรวมรายชื่อของกลุ่ม นปช.เพื่อถวายฎีกาขอพระราชทานอภัยโทษให้กับ <persName>พ.ต.ท. ทักษิณ ชินวัตร</persName> อดีตนายกรัฐมนตรี นั้น ไม่ได้เป็นไปเพื่อการต่อรองเรื่องของคดีเพื่อให้ตนเองพ้นผิดแต่อย่างใด และการคัดค้านการรวบรวมรายชื่อเพื่อยื่นถวายฎีกาดังกล่าวตนเองอยู่เบื้องหน้าตลอดไม่เคยอยู่เบื้องหลัง <persName>นายเนวิน</persName> กล่าวด้วยว่า ตนเองรู้สึกประหลาดใจที่กลุ่ม นปช.ออกมาระบุว่ามีรายชื่อถึง 5 ล้านรายชื่อที่ร่วมลงชื่อถวายฎีกาแล้ว ซึ่งตามหลักสถิติต้องถือว่าเป็นอัตราส่วน 1 ต่อ 10 ของประชากรผู้มีบัตรประชาชน นั่นเท่ากับว่าคนไทย 10 คน ต้องมี 1 คนที่ลงชื่อ </p></body>
</news>
