<teiHeader>
<fileDesc>
<titleStmt>
  <title>หน.พรรคภูมิใจไทย  ยืนยัน ความสัมพันธ์ระหว่างพรรคร่วมรัฐบาลยังคงดีอยู่  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010189&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>หน.พรรคภูมิใจไทย  ยืนยัน ความสัมพันธ์ระหว่างพรรคร่วมรัฐบาลยังคงดีอยู่</headline>
<lead></lead>
<neck></neck>
<body><p>หัวหน้าพรรคภูมิใจไทย ยืนยัน ความสัมพันธ์ระหว่างพรรคร่วมรัฐบาลยังคงดีอยู่ ส่วนประเด็นการแต่งตั้ง ผู้บัญชาการตำรวจแห่งชาติคนไหม่ จะไม่นำมาสู่ความขัดแย้งภายในรัฐบาล <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย ในฐานะ หัวหน้าพรรคภูมิใจไทย กล่าวถึงกรณีกระแสข่าวความขัดแย้งระหว่างพรรคภูมิใจไทยและพรรคประชาธิปัตย์ เรื่องการแต่งตั้ง ผู้บัญชาการตำรวจแห่งชาติคนใหม่ ว่า พรรคร่วมรัฐบาลยังมีความเป็นเอกภาพกันดี ส่วนจะมีการเข้าไปหารือกับนายกรัฐมนตรีก่อนการประชุม คณะกรรมการนโยบายตำรวจแห่งชาติ(ก.ต.ช.) เพื่อไม่ให้เกิดปัญหาเหมือนครั้งที่ผ่านมาหรือไม่นั้น ขึ้นอยู่กับนายกรัฐมนตรีว่าจะเรียกตนเองเข้าไปพบหรือไม่ อย่างไรก็ตามการที่พรรคภูมิใจไทยเสนอชื่อปลัดคนใหม่ของกระทรวงพาณิชย์ และกระทรวงคมนาคมนั้น ยืนยันว่าไม่ใช่เกมการเมืองเพื่อเป็นข้อต่อรองกับตำแหน่ง ผู้บัญชาการตำรวจแห่งชาติ แต่อย่างใด <persName>นายชวรัตน์</persName> ยังกล่าวถึงกรณีมีกระแสข่าวว่าพรรคภูมิใจไทยเป็นผู้ตัดต่อคลิปเสียงสั่งการให้ใช้ความรุนแรงในการสลายการชุมนุมของกลุ่มคนเสื้อแดง ช่วงเดือนเมษายนที่ผ่านมา ว่า พรรคภูมิใจไทยไม่มีส่วนเกี่ยวข้องและไม่เคยใช้วิธีสกปรกตามที่ถูกกล่าวหาแน่นอน</p></body>
</news>
