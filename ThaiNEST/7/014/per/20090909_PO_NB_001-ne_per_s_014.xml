<teiHeader>
<fileDesc>
<titleStmt>
  <title>กกต.ลงมติ ส.ส.44 คนถือหุ้นแล้ว โดย ส.ส. 16 คนเข้าข่ายถือหุ้นต้องห้าม  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090325&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.ลงมติ ส.ส.44 คนถือหุ้นแล้ว โดย ส.ส. 16 คนเข้าข่ายถือหุ้นต้องห้าม</headline>
<lead></lead>
<neck></neck>
<body><p>คณะกรรมการการเลือกตั้ง มีมติให้สมาชิกสภาผู้แทนราษฎร 16 คน พ้นสมาชิกภาพ ส.ส.กรณีถือหุ้นต้องห้ามในกิจการสื่อ และบริษัทที่ได้รับสัมปทานจากรัฐ การประชุมคณะกรรมการการเลือกตั้ง หรือ กกต.วันนี้ (9 ก.ย.52) ได้มีการพิจารณาคุณสมบัติสมาชิกสภาผู้แทนราษฎร (ส.ส.) 44 คน ที่ถือหุ้นในกิจการสื่อ และบริษัทที่ได้รับสัมปทานจากรัฐ รวมทั้งกรณีคุณสมบัติของ <persName>นายพรทิวา นาคาศัย</persName> รัฐมนตรีว่าการกระทรวงพาณิชย์ และ <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย หลังจากที่เมื่อช่วงเช้ามีกระแสข่าวว่าอาจไม่มีการพิจารณา เนื่องจาก <persName>นายประพันธ์ นัยโกวิท</persName> หนึ่งใน กกต. นอนรักษาตัวอยู่ที่โรงพยาบาล เพราะการพิจารณาเรื่องสำคัญควรจะมี กกต. ครบทั้ง 5 คนเข้าร่วมพิจารณา แต่ในที่สุด <persName>นายประพันธ์</persName> ก็ได้เดินทางเข้ามาร่วมประชุมด้วย กกต.จึงได้มีการพิจารณาเรื่องดังกล่าว โดย <persName>นายสุทธิพล ทวีชัยการ</persName> เลขาธิการ กกต. แถลงผลการประชุม ว่า ที่ประชุมมีมติให้ ส.ส. 16 คน จาก 44 คน มีความผิดกรณีถือหุ้นต้องห้ามตามรัฐธรรมนูญ ได้แก่ <persName>นายเกื้อกูล ด่านชัยวิจิตร</persName> <persName>นางสาวตรีนุช เทียนทอง</persName> <persName>นายเสนาะ เทียนทอง</persName> <persName>นางมลิวัลย์ ธัญญสกุลกิจ</persName> <persName>นายสุนัย จุลพงศธร</persName> <persName>นายสมพล เกยุราพันธุ์</persName> <persName>นายสาธิต เทพวงศ์ศิริรัตน์</persName> <persName>นางปานหทัย เสรีรักษ์</persName> <persName>นายเอี่ยม ทองใจสด</persName> <persName>นายไพโรจน์ ตันบรรจง</persName> <persName>นายรังสรรค์ วันไชยธนวงศ์</persName> <persName>ร.ท.ปรีชาพล พงษ์พานิช</persName> <persName>นายบุญจง วงศ์ไตรรัตน์</persName> <persName>ม.ร.ว.กิตติวัฒนา ไชยันต์ ปกมนตรี</persName> <persName>นายอัสนี เชิดชัย</persName> และ <persName>นายมานิต นพอมรบดี</persName> โดย ส.ส.ทั้งหมดยังสามารถปฏิบัติหน้าที่ต่อไปได้จนกว่าศาลรัฐธรรมนูญจะมีคำวินิจฉัยออกมา เลขาธิการ กกต. กล่าวเพิ่มเติมว่า กรณีของ <persName>นายถาวร เสนเนียม</persName> และ <persName>นางพรทิวา นาคาศัย</persName> ที่ประชุม กกต.เห็นชอบตามคณะอนุกรรมการไต่สวน ว่าไม่ขัดต่อรัฐธรรมนูญ เนื่องจาก<persName>นายถาวร</persName> ถือหุ้นโดยคู่สมรสที่ไม่หวังผลกำไร ส่วน <persName>นางพรทิวา</persName> เป็นการถือหุ้นก่อนเข้ารับตำแหน่งและจำนวนหุ้นไม่เกินร้อยละ 5 ตามที่กฎหมายกำหนด</p></body>
</news>
