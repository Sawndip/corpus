<teiHeader>
<fileDesc>
<titleStmt>
  <title>นายกฯขอให้ ส.ส.ของพรรคประชาธิปัตย์ ระมัดระวังการแสดงความคิดเห็นทางการเมือง  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220082&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯขอให้ ส.ส.ของพรรคประชาธิปัตย์ ระมัดระวังการแสดงความคิดเห็นทางการเมือง</headline>
<lead></lead>
<neck></neck>
<body><p>นายกรัฐมนตรี ขอให้ สมาชิกสภาผู้แทนราษฎรของพรรคประชาธิปัตย์ ระมัดระวังการแสดงความเห็นทางการเมือง เพื่อไม่ให้ประชาชนเกิดความสับสน <persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าพรรคประชาธิปัตย์ กล่าวกับ สมาชิกสภาผู้แทนราษฎรของพรรคประชาธิปัตย์ หลังรับประทานอาหารร่วมกันระหว่างลงพื้นที่ช่วยผู้สมัครของพรรคหาเสียงเลือกตั้งซ่อมจังหวัดสุราษฎร์ธานี ว่า ขอให้ทุกคนระมัดระวังในการแสดงความคิดเห็นทางการเมือง เพราะอาจมีบางประเด็นที่มีสมาชิกบางคนแสดงความเห็นไปแล้ว แต่ปรากฎว่าไม่ตรงกับมติพรรค หรือมติพรรคร่วมรัฐบาล ซึ่งจะทำให้ประชาชนเกิดความสับสนว่ารัฐบาลมีปัญหาขัดแย้งกัน พร้อมกล่าวถึงการทำงานของรัฐบาลว่าเป็นเรื่องปกติที่ต้องมีอุปสรรค โดยได้พูดคุยกับแกนนำพรรคหลายคน ก็พร้อมให้ความมั่นใจว่าการแก้ปัญหาทุกอย่างจะเป็นไปด้วยความเรียบร้อย ขณะที่ล่าสุด นายกรัฐมนตรี ได้เดินทางเป็นประธานในพิธีเปิดอาคารสำนักงานเทศบาลตำบลท่าคลองใหม่ อำเภอกาญจนดิษฐ์ จังหวัดสุราษฎร์ธานี โดยในพิธีมีประชาชนในพื้นทีจำนวนมากรอให้การต้อนรับนายกรัฐมนตรีและคณะ ขณะที่บนเวทีมีการแสดงของนักเรียนนักศึกษาจำนวนหลายชุด อาทิ การแสดงมโนราห์ ซึ่งเป็นศิลปะพื้นบ้านของทางภาคใต้ </p></body>
</news>
