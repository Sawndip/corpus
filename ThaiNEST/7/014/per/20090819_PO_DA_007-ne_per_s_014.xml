<teiHeader>
<fileDesc>
<titleStmt>
  <title>รัฐขอชงเลิก3องค์การมหาชน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 06:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14980  </bibl>
</sourceDesc>
</fileDesc>
</teiHeader>
<news>
<headline>รัฐขอชงเลิก3องค์การมหาชน</headline>
<lead></lead>
<neck></neck>
<body><p>เมื่อวันที่ 18 ส.ค. ที่ทำเนียบรัฐบาล <persName>นายวัชระ กรรณิการ์</persName> รองโฆษกประจำสำนักนายกรัฐมนตรี แถลงผลการประชุมคณะรัฐมนตรี (ครม.) ว่า สำนักงานคณะกรรมการพัฒนา   ระบบราชการ (ก.พ.ร.) ได้รายงานผลที่มอบให้มหาวิทยาลัยธรรมศาสตร์ประเมินผลการทำงานองค์การมหาชน โดยผลการประเมินพบว่ามีองค์การมหาชนจำนวน 3 แห่ง ที่มีผลสัมฤทธิ์ในการบรรลุภารกิจต่ำ และความเป็นองค์การมหาชนไม่ได้เกื้อกูลต่อความสำเร็จโดยตรงคือ 1.สถาบันระหว่างประเทศเพื่อการค้าและการพัฒนา (ไอทีดี) 2.สำนักงานความร่วมมือพัฒนาเศรษฐกิจกับประเทศเพื่อนบ้าน 3.องค์การบริหารการพัฒนาพื้นที่พิเศษเพื่อการท่องเที่ยวอย่างยั่งยืน ซึ่งมีข้อเสนอว่าให้ยกเลิกความเป็นองค์การมหาชน</p>
<p>รองโฆษกประจำสำนักนายกรัฐมนตรี กล่าวว่า แต่ปรากฏว่า <persName>น.ส.นริศรา ชวาลตันพิทักษ์</persName> รมช.ศึกษาธิการ แย้งว่า ผลการประเมินน่าจะคลาดเคลื่อน เพราะกรณีของไอทีดีไม่ใช่องค์การมหาชน และทำหน้าที่ในเชิงการให้ข้อมูลกับประเทศเพื่อนบ้านได้ดี ดังนั้นที่ประชุม ครม. จึงมีมติรับทราบถึงผลการประเมินดังกล่าว แต่ยังไม่ยกเลิก 3 องค์การมหาชนตามที่ ก.พ.ร. เสนอ โดยให้กระทรวงต้นสังกัดองค์การมหาชนเหล่านั้นไปหารือกับสภาพัฒนาเศรษฐกิจและสังคมแห่งชาติ (สศช.) เพื่อหาทางออกในเรื่องนี้.
</p></body>
</news>
