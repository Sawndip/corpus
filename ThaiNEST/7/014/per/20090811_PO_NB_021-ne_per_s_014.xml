<teiHeader>
<fileDesc>
<titleStmt>
  <title>รองนายกฯ นัดหารือการแต่งตั้งโยกย้าย ขรก.ตำรวจ 13 ส.ค.นี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110043&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>รองนายกฯ นัดหารือการแต่งตั้งโยกย้าย ขรก.ตำรวจ 13 ส.ค.นี้</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ระบุ นัดหารือรายชื่อการแต่งตั้งโยกย้ายข้าราชการตำรวจในวันพฤหัสบดีนี้ ยืนยันไม่ได้บีบผู้บัญชาการตำรวจแห่งชาติ ไปปฏิบัติหน้าที่ในภาคใต้ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เปิดเผยว่า ในวันพฤหัสบดีที่ 13 สิงหาคมนี้ ได้นัดหารือกับคณะกรรมการข้าราชการตำรวจ พิจารณารายชื่อการแต่งตั้งโยกย้ายข้าราชการตำรวจ โดยยืนยันไม่ได้บีบ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ไปปฏิบัติราช การในพื้นที่จังหวัดชายแดนภาคใต้ แต่เนื่องจากต้องการให้ผู้บัญชาการตำรวจแห่งชาติ เร่งสะสางคดีสำคัญที่ยังค้างอยู่หลายคดี อีกทั้งยังเป็นการไปดูแลการประชุมสุดยอดผู้นำอาเซียนด้วย โดยเชื่อว่า <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม ไม่มีข้อสงสัยในการออกคำสั่งในครั้งนี้ ทั้งนี้การที่ <persName>พล.ต.อ.พัชรวาท</persName> ลงพื้นที่ไปสะสางคดีจะเสร็จทันอายุราชการที่เหลือเพียง 50 วันหรือไม่นั้น ไม่สำคัญ เนื่องจากต้องการให้คดีที่ค้างอยู่เดินหน้าไปได้ <persName>นายสุเทพ</persName> กล่าวอีกว่า สำหรับตำแหน่งรักษาการผู้บัญชาการตำรวจแห่งชาตินั้น ต้องมีผู้รักษาการแทน แม้ผู้บัญชาการตำรวจแห่งชาติจะปฏิบัติราชการอยู่ในประเทศหรือต่างประเทศก็ตาม</p></body>
</news>
