<teiHeader>
<fileDesc>
<titleStmt>
  <title>ส.ว.ชี้พื้นที่ 4.6 ตารางกิโลเมตรของไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-26 06:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16316  </bibl>
</sourceDesc>
</fileDesc>
</teiHeader>
<news>
<headline>ส.ว.ชี้พื้นที่ 4.6 ตารางกิโลเมตรของไทย</headline>
<lead></lead>
<neck></neck>
<body><p>เมื่อวันที่ 25 ส.ค. ที่รัฐสภา คณะกรรมการพัฒนาการเมืองและการมีส่วนร่วมของประชาชน วุฒิสภาร่วมกับภาคีเครือข่ายผู้ติดตามสถานการณ์ปราสาทเขาพระวิหาร จัดเสวนาเรื่อง “แผ่นดินเขาพระวิหาร 4.6 ตารางกิโลเมตรบทพิสูจน์ศักดิ์ศรีและอธิปไตยของไทย” โดย <persName>นายไพบูลย์ นิติตะวัน</persName> แกนนำ 40 ส.ว. สรรหา เปิดเผยว่า ข้อตกลงชั่วคราวที่ให้ทหารไทยและกัม    พูชาถอนกำลังออกจากวัดแก้วสิขาคีรีสะวารานั้น ดูผิวเผินเหมือนเป็นข้อเสนอที่ดี แต่แท้จริงแล้วกัมพูชายังคงวางกำลังไว้ในบริเวณใกล้เคียง ขณะที่ฝ่ายไทยไม่มี เท่ากับเรากำลังเสียเปรียบ นอกจากนี้การเจรจาของทั้ง 2 ฝ่ายเรื่องพื้นที่ทับซ้อน 4.6 ตารางกิโลเมตร โดยแบ่งพื้นที่เป็น 2 ส่วนเท่า   กัน ในฐานะคนไทยไม่เห็นด้วยอย่างยิ่งเพราะพื้นที่ดังกล่าวไม่ใช่พื้นที่ทับซ้อนแต่เป็นแผ่นดินของประเทศไทยทั้งหมด</p>
<p> ด้าน <persName>พล.อ.โปล ซาเรียน</persName> ผบ.ทหารสูงสุดกัมพูชา เปิดเผยภายหลังให้การต้อนรับคณะพัฒนาความสัมพันธ์ระหว่างประเทศของ <persName>พล.อ. ทรงกิตติ จักกาบาตร์</persName> ผบ.ทหารสูงสุด ที่วิทยาลัยกัม ปงเฌอเตียล ประเทศกัมพูชา ว่า <persName>สมเด็จฮุนเซน</persName> นายกรัฐมนตรี เห็นด้วยกับการถอนทหารออกจากปราสาทเขาพระวิหาร แต่จะดำเนินการตามความเหมาะสม อย่างไรก็ตามรัฐบาลพยายามที่จะเปิดปราสาทเขาพระวิหารให้เป็นแหล่งท่องเที่ยวร่วมกับฝ่ายไทย ขณะที่ <persName>พล.อ.ทรงกิตติ</persName> ผบ.ทหาร  สูงสุด กล่าวว่า ภายในสิ้นปี 52 ฝ่ายไทยจะปรับกำลังให้เหลือเท่าที่จำเป็นเช่นเดียวกัน และไม่อยากให้ใครวิตกกังวลเรื่องปัญหาชายแดนไทย-กัมพูชา เพราะเราสามารถพูดคุยกันได้ทั้งในระดับประเทศและภูมิภาค.</p></body>
</news>
