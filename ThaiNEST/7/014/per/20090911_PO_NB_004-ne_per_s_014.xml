<teiHeader>
<fileDesc>
<titleStmt>
  <title>ยืนยัน ยังไม่เลิกโครงการต้นกล้าอาชีพ  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110157&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ยืนยัน ยังไม่เลิกโครงการต้นกล้าอาชีพ</headline>
<lead></lead>
<neck></neck>
<body><p>ประธานคณะอนุกรรมการโครงการต้นกล้าอาชีพ ยืนยันไม่ยุบเลิกโครงการตามที่มีข่าว พร้อมเชิญชวนผู้สนใจสมัครร่วมโครงการได้ในเดือนตุลาคมนี้ <persName>นายกนก วงษ์ตระหง่าน</persName> ที่ปรึกษานายกรัฐมนตรี ในฐานะประธานคณะอนุกรรมการโครงการต้นกล้าอาชีพ กล่าวว่ารัฐบาลยังคงให้ความสำคัญกับโครงการต้นกล้าอาชีพ ส่วนที่มีข่าวว่าจะยุบเลิกโครงการ เป็นความเข้าใจที่คลาดเคลื่อน สำหรับโครงการในระยะที่ 2 ปีงบประมาณ 2553 ได้กำหนดฝึกอบรมผู้ว่างงานให้ได้ 260,000 คน งบประมาณ 7,000 ล้านบาท แต่จะปรับรายละเอียดการดำเนินงานให้สอดรับกับสถานการณ์ให้มากขึ้น ซึ่งขณะนี้อยู่ระหว่างหารือ คาดว่าจะได้ข้อสรุปใน 2 สัปดาห์ เพื่อให้ดำเนินการได้ตั้งแต่เดือนธันวาคมเป็นต้นไป ผู้สนใจสมัครเข้าร่วมโครงการ สมัครได้ตั้งแต่เดือนตุลาคมนี้เป็นต้นไป เพื่อรับคัดเลือกเข้าฝึกอบรมในเดือนพฤศจิกายน สอบถามรายละเอียดได้ทาง www.tonkla-archeep.com สำนักงานจัดหางานจังหวัดทั่วประเทศ และจุดฝึกที่เข้าร่วมโครงการ สอบถามรายละเอียดได้ที่ CALL CENTER โทร. 1111 ส่วนการดำเนินงานในระยะที่ 1 ประสบผลสำเร็จเกินคาดหมาย สามารถฝึกอบรมผู้ว่างงานได้กว่า 3 แสนคน จากที่ตั้งไว้ 240,000 คน ใช้งบประมาณกว่า 5,000 ล้านบาท ผู้ผ่านการฝึกอบรมได้เข้าทำงานทั้งในระบบบริษัท การประกอบกิจการอิสระ กลุ่มธุรกิจประเภทเอสเอ็มอี และการกลับไปประกอบอาชีพยังภูมิลำเนาในรูปแบบวิสาหกิจชุมชน </p></body>
</news>
