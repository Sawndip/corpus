<teiHeader>
<fileDesc>
<titleStmt>
  <title>แกนนำ นปช. ประกาศเลื่อนการชุมนุม  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290058&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำ นปช. ประกาศเลื่อนการชุมนุม</headline>
<lead></lead>
<neck></neck>
<body><p>แกนนำกลุ่มแนวร่วมประชาธิปไตยต่อต้านเผด็จการแห่งชาติ ประกาศเลื่อนการชุมนุมวันที่ 30 สิงหาคมนี้ ออกไปเป็นวันที่ 5 กันยายน หรือ วันที่ 12 และ 19 กันยายน หากรัฐบาล ยังคงประกาศใช้พระราชบัญญัติความมั่นคงฯ <persName>นายณัฐวุฒิ ใสยเกื้อ</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ประกาศเลื่อนการชุมนุมในวันอาทิตย์ที่ 30 สิงหาคมนี้ ออกเป็นไปวันที่ 5 กันยายน 2552 ภายใต้ยุทธวิธีการต่อสู้ที่เรียกว่า ปล่อย<persName>มาร์ค</persName>บ้าไปคนเดียว โดยหากรัฐบาลมีการประกาศพระราชบัญญัติความมั่นคงในวันที่ 5 กันยายน 2552 ก็จะมีการเลื่อนการชุมนุมออกไปเป็นวันที่ 12 กันยายน 2552 และจะเลื่อนไปจนถึงวันที่ 19 กันยายน 2552 ซึ่งวันดังกล่าวเป็นวันคล้ายวันครบรอบวันยึดอำนาจ หรือการรัฐประหาร 19 กันยายน 2549 โดยหลังจากนั้นจะปักหลักชุมนุมต่อไปเรื่อย ๆ ทั้งนี้การตัดสินใจเลื่อนการชุมนุมของกลุ่มคนเสื้อแดง เป็นการหารือร่วมกันระหว่างตนเอง <persName>นายจตุพร พรหมพันธุ์</persName> <persName>นายวีระ มุสิกพงศ์</persName> แกนนำกลุ่มคนเสื้อแดง ในระหว่างช่วงเช้าก่อนที่จะมีการแถลงข่าวในวันนี้ โดยเห็นว่าการเตรียมมาตรการการเตรียมกำลัง และการเตรียมพร้อมรับมือการชุมนุมของกลุ่มคนเสื้อแดงทุกด้าน เป็นเรื่องที่รัฐบาลสร้างสถานการณ์ให้ประชาชนมองว่า สถานการณ์ดังกล่าวเป็นสถานการณ์ที่รุนแรง และทำให้เกิดความรุนแรงต่อ 3 จังหวัดชายแดนภาคใต้ <persName>นายณัฐวุฒิ</persName> ยังยืนยันว่า การชุมนุมของกลุ่มคนเสื้อแดง จะเป็นการชุมนุมด้วยความสงบภายใต้กรอบของกฎหมาย </p></body>
</news>
