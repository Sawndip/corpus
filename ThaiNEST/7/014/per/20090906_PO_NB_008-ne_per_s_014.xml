<teiHeader>
<fileDesc>
<titleStmt>
  <title>กกต.ตราด เชิญชวนผู้มีสิทธิเลือกตั้งท้องถิ่น19 แห่ง รวมพลังออกมาใช้สิทธิวันนี้  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060018&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.ตราด เชิญชวนผู้มีสิทธิเลือกตั้งท้องถิ่น19 แห่ง รวมพลังออกมาใช้สิทธิวันนี้</headline>
<lead></lead>
<neck></neck>
<body><p>กกต.ตราด เชิญชวนผู้มีสิทธิเลือกตั้งท้องถิ่น 19 แห่ง รวมพลังออกมาใช้สิทธิวันนี้ <persName>นายพงษ์เกตุ เติมกิจธนสาร</persName> ผู้อำนวยการการเลือกตั้งประจำจังหวัดตราด เปิดเผยว่า ตามที่จังหวัดตราดมีการจัดการเลือกตั้งนายก/สมาชิกสภาขององค์กรปกครองส่วนท้องถิ่นในจังหวัดตราด รวม 19 แห่งในวันนี้ (6 ก.ย. 52) ระหว่างเวลา 08.00 – 15.00 น. กกต.ตราด จึงขอประชาสัมพันธ์ให้ประชาชนได้ทราบถึงการใช้สิทธิว่า การเลือกตั้งท้องถิ่นผู้ใช้สิทธิจะได้รับบัตร 2 ใบ คือ บัตรเลือกตั้งนายก อบต. สามารถกากบาทได้ 1 เบอร์ และบัตรเลือกตั้งสมาชิกสภา อบต. สามารถกากบาทได้ 2 เบอร์ ซึ่งหากประชาชนไม่ออกมาใช้สิทธิเลือกตั้งในครั้งนี้ จะทำให้เสียสิทธิในระดับท้องถิ่น อาทิ การยื่นคัดค้านการเลือกตั้งท้องถิ่น, การยื่นคัดค้านการเลือกตั้งกำนัน ผู้ใหญ่บ้าน หรือการลงรับสมัครเลือกตั้งท้องถิ่น หรือสมัครลงเลือกตั้งกำนัน ผู้ใหญ่บ้าน เป็นต้น ดังนั้น กกต.ตราด จึงขอเชิญชวนประชาชนผู้มีสิทธิในเขต อปท.ทั้ง 19 แห่ง ร่วมกันออกมาแสดงพลังใช้สิทธิเลือกตั้งท้องถิ่นครั้งนี้โดยพร้อมเพรียงกัน เนื่องจากผู้บริหารท้องถิ่นนับเป็นผู้ที่จะเข้ามาพัฒนาท้องถิ่นที่ใกล้ชิดประชาชนมากที่สุด</p></body>
</news>
