<teiHeader>
<fileDesc>
<titleStmt>
  <title>เตรียมลงนาม มจธ.ใช้พท.ผลิตวัคซีนหวัด09  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-30 20:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17223  </bibl>
</sourceDesc>
</fileDesc>
</teiHeader>
<news>
<headline>เตรียมลงนาม มจธ.ใช้พท.ผลิตวัคซีนหวัด09</headline>
<lead></lead>
<neck></neck>
<body><p>วันนี้(30 ส.ค.) <persName>นพ.วิทิต อรรถเวชกุล</persName> ผอ.องค์การเภสัชกรรม (อภ.) เปิดเผยว่า ในสัปดาห์นี้จะมีการลงนามความร่วมมือระหว่าง อภ. กับมหาวิทยาลัยพระจอมเกล้า ธนบุรี (มจธ.) เพื่อปรับปรุงอาคารของ มจธ.เป็นโรงงานผลิตวัคซีนป้องกันโรคไข้หวัดใหญ่สายพันธุ์ใหม่ 2009 แห่งที่ 2 ซึ่งจากการพูดคุยกันทาง มจธ.อนุญาตให้ใช้พื้นที่ 10 ปีในการผลิตวัคซีน คาดว่าจะใช้เวลาประมาณ 3 เดือน เข้าไปปรับปรุงโรงงานผลิตวัคซีน</p>
<p>ผอ.อภ. เปิดเผยว่า สำหรับการฉีดเชื้อไวรัสเข้าไปในไข่ไก่ล็อตที่ 2 นั้น ในเบื้องต้นได้ปริมาณของเหลวมากกว่าเดิม ส่วนการคำนวนปริมาณไวรัสนั้นคาดว่าจะใช้เวลาอีกประมาณ 3 วัน จึงจะทราบผลว่าจะได้ปริมาณไวรัสมากกว่าเดิมหรือไม่ หากได้ 7-8 ล็อกขึ้นไปถือว่าน่ายินดี ในส่วนของการตรวจการปราศจากเชื้อของวัคซีนล็อตแรกจากการเพาะเชื้อพบว่า ไม่มีการปนเปื้อนของเชื้ออื่น ๆ อย่างไรก็ตาม คงต้องรอผลการทดสอบความเป็นพิษที่ฉีดเข้าไปในท้องหนูก่อนว่า ผลจะออกมาอย่างไร.
</p></body>
</news>
