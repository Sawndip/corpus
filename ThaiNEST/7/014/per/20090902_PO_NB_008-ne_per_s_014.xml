<teiHeader>
<fileDesc>
<titleStmt>
  <title>กกต. นำสำนวน 44 ส.ส.ถือหุ้นพิจารณาเช้าวันนี้  </title>
  <author>วีระพันธ์ วุฒิบุญญะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020050&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต. นำสำนวน 44 ส.ส.ถือหุ้นพิจารณาเช้าวันนี้</headline>
<lead></lead>
<neck></neck>
<body><p>กกต.นำสำนวน 44 ส.ส.ถือหุ้นในกิจการสื่อ และบริษัทที่ได้รับสัมปทานจากรัฐพิจารณาในที่ประชุมเช้าวันนี้(2 กย) ส่วนจะลงมติได้หรือไม่อยู่ที่ดุลพินิจของ กกต. <persName>นายสุทธิพล ทวีชัยการ</persName> เลขาธิการ กกต. กล่าวว่า การประชุม กกต.วันนี้(2 กย) จะพิจารณาการถือหุ้นในกิจการสื่อและบริษัทที่ได้รับสัมปทานจากรัฐของ ส.ส. 44 คน และกรณีของ<persName>นางพรทิวา นาคาศัย</persName> รัฐมนตรีว่าการกระทรวงพาณิชย์ <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย กระทำการขัดรัฐธรรมนูญมาตรา 267 และมาตรา 269 เกี่ยวกับการถือหุ้นในห้างหุ้นส่วนหรือบริษัท ส่วนจะลงมติได้หรือไม่ขึ้นอยู่กับ กกต.จะพิจารณา เพราะคณะกรรมการไต่สวน ไปจัดประเภทหุ้นให้ชัดเจนขึ้นตามที่ กกต.มอบหมาย แล้วให้คณะอนุกรรมการไต่สวนไปดำเนินการจัดแยกกลุ่มบริษัทที่ กกต.ได้พิจารณาลงมติการถือครองหุ้นของ 16 ส.ว.และ 13 ส.ส.ของพรรคประชาธิปัตย์ไปแล้ว ซึ่งมีอยู่ 18 บริษัท โดยทางคณะอนุกรรมการไต่สวนชุดนี้ เห็นว่า มีบริษัทที่เข้าลักษณะต้องห้ามเพิ่มอีก 11 บริษัท ซึ่งใน 11 บริษัทนี้มีบางบริษัทที่ กกต.ได้ยกคำร้องไปแล้ว ดังนั้น หาก กกต.ยึดมาตรฐานเดิมจะมีบริษัทต้องห้ามประมาณ 20 บริษัท ทั้งนี้ เมื่อวันที่ 1 กันยายนที่ผ่านมา คณะอนุกรรมการไต่สวนได้มอบสำนวนที่ได้จัดแยกประเภทบริษัทใหม่เสนอให้ประธาน กกต.แล้ว </p></body>
</news>
