<teiHeader>
<fileDesc>
<titleStmt>
  <title>ปชป.เชื่อเหตุความไม่สงบหลาย เป็นความพยายามสร้างความแตกแยกของผู้ไม่หวังดี  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209120035&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.เชื่อเหตุความไม่สงบหลาย เป็นความพยายามสร้างความแตกแยกของผู้ไม่หวังดี</headline>
<lead></lead>
<neck></neck>
<body><p>โฆษกพรรคประชาธิปัตย์ ระบุ เหตุลอบวางระเบิดบ้านบุคคลสำคัญด้านกระบวนการยุติธรรม เป็นความพยายามสร้างความแตกแยกของผู้ไม่หวังดี พร้อมเตือนประชาชนอย่าตกเป็นเหยื่อผู้ที่ต้องการให้บ้านเมืองวุ่นวาย <persName>นายแพทย์ บุรณัชย์ สมุทรรักษ์</persName> โฆษกพรรคประชาธิปัตย์กล่าวถึงเหตุความไม่สงบอย่างต่อเนื่องในหลายพื้นที่ โดยเฉพาะการวางระเบิดบ้านพักบุคลคลสำคัญด้านกระบวนการยุติธรรมและข่าวการลอบสังหารองคมนตรี ว่า เป็นความพยายามสร้างกระแสเพื่อให้เกิดความสับสนในสังคมนำไปสู่ความแตกแยกทางความรู้สึก ซึ่งจะก่อให้เกิดความรุนแรงในการชุมนุมของกลุ่มคนเสื้อแดงในวันที่ 19 กันยายนนี้ จึงเรียกร้องประชาชนอย่าตกเป็นเหยื่อของผู้ที่ต้องการให้บ้านเมืองเกิดความวุ่นวาย ส่วนเจ้าหน้าที่ตำรวจต้องทำงานอย่างหนัก เพื่อไม่ให้เกิดความรุนแรงบานปลาย ซึ่งรัฐบาลพร้อมสนับสนุนและคุ้มครองการทำงานของเจ้าหน้าที่อย่างเต็มที่ ด้าน<persName>นายบุญยอด สุขถิ่นไทย</persName> สมาชิกสภาผู้แทนราษฎร กรุงเทพมหานคร พรรคประชาธิปัตย์ เชื่อว่าเจ้าหน้าที่ตำรวจสามารถแยกแยะได้ ในเรื่องการตัดสินความผิดของอดีตผู้บัญชาการตำรวจแห่งชาติ ว่าเป็นไปตามข้อเท็จจริงและความถูกต้อง คงไม่นำมาเป็นเรื่องส่วนตัว ทำให้ละเว้นการปฏิบัติหน้าที่ </p></body>
</news>
