<teiHeader>
<fileDesc>
<titleStmt>
  <title>ศอ.รส.มีมติไม่ต่ออายุ พรบ.ความมั่นคงฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 17:12:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17442  </bibl>
</sourceDesc>
</fileDesc>
</teiHeader>
<news>
<headline>ศอ.รส.มีมติไม่ต่ออายุ พรบ.ความมั่นคงฯ</headline>
<lead></lead>
<neck></neck>
<body><p>วันนี้ ( 31 ส.ค.) ผู้สื่อข่าวรายงานว่า <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ในฐานะผู้อำนวยการกองอำนวยการรักษาความสงบเรียบร้อย (ศอ.รส.) พร้อมด้วย <persName>พล.อ.ประวิตร วงษ์สุวรรณ</persName> รมว.กลาโหม <persName>พล.อ.อภิชาต เพ็ญกิตติ</persName> ปลัดกระทรวงกลาโหม <persName>พล.อ.ทรงกิตติ จักกาบาตร์</persName> ผบ.สส. <persName>พล.อ.อนุพงษ์ เผ่าจินดา</persName> ผบ.ทบ. <persName>พล.ร.อ.กำธร พุ่มหิรัญ</persName> ผบ.ทร. <persName>พล.อ.อ.อิทธพร ศุภวงศ์</persName> ผบ.ทอ. <persName>พล.ต.อ.พัชรวาท วงษ์สุวรรณ</persName> ผบ.ตร.  <persName>พล.อ.ประยุทธ์ จันทร์โอชา</persName> เสนาธิการทหารบก <persName>พล.ต.ท.วรพงษ์ ชิวปรีชา</persName> ผบช.น. <persName>พ.อ.สรรเสริญ แก้วกำเนิด</persName> โฆษกกองทัพบก ในฐานะ โฆษก ศอ.รส. พร้อมด้วยหน่วยงานด้านความมั่นคงที่เกี่ยวข้องเข้าร่วมประชุมหารือกันอย่างพร้อมเพียง     </p>
<p>ภายหลังการประชุม  <persName>นายสุเทพ</persName> กล่าวว่า ต่อจากนี้รัฐบาลจะเกาะติดสถานการณ์อย่างใกล้ชิด และเมื่อไรก็ตามที่ฝ่ายข่าวประเมินว่าสถานการณ์จะเกิดความรุนแรง นายกรัฐมนตรีสามารถใช้อำนาจในการเรียกประชุม ครม.นัดพิเศษ เพื่อจะประกาศ ใช้ พ.ร.บ.ความมั่นคงฯ ได้อีกครั้งตามสถานการณ์ และในที่ประชุมจะสรุปผลและรายงานผลการทำงานระหว่างการประกาศ พ.ร.บ.ความมั่นคงฯ ให้ที่ประชุมคณะรัฐมนตรีทราบในวันพรุ่งนี้ ว่า ครม. จะตัดสินใจอย่างไรต่อไป ทั้งนี้ <persName>นายสุเทพ</persName> กล่าวว่า ไม่มีความจำเป็นต้องประกาศยกเลิก พ.ร.บ.ความมั่นคงฯ เนื่องจากได้ประกาศใช้ถึงวันที่ 1 กันยายน ดังนั้น วันพรุ่งนี้ก็จะถือเป็นการสิ้นสุดการประกาศใช้ไปโดยปริยาย ส่วนกำลังทหารที่ดูแลความเรียบร้อยตามจุดต่างๆ ก็จะเสร็จสิ้นภารกิจในวันพรุ่งนี้ด้วยเช่นกัน</p>
<p><persName>นายสุเทพ</persName> กล่าวด้วยว่า ที่ประชุมมีข้อเสนอต่อ ครม. ว่าควรเตรียมพร้อมในการเรียกประชุม ครม.นัดพิเศษตลอดเวลา หากฝ่ายข่าวประเมินว่า การชุมนุมจะทำให้เกิดความรุนแรง ครม.สามารถใช้อำนาจในการประกาศ พ.ร.บ.ความมั่นคงฯ เพื่อรักษาความสงบเรียบร้อยได้ทุกเมื่อ.
</p></body>
</news>
