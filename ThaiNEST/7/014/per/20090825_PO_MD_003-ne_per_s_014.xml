<teiHeader>
<fileDesc>
<titleStmt>
  <title>อัด"เพื่อไทย"ปล่อยข่าว "ชวน"เสียบแทน"มาร์ค"  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-25 21:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000096525  </bibl>
</sourceDesc>
</fileDesc>
</teiHeader>
<news>
<headline>อัด"เพื่อไทย"ปล่อยข่าว "<persName>ชวน</persName>"เสียบแทน"<persName>มาร์ค</persName>"</headline>
<lead></lead>
<neck></neck>
<body><p> <persName>นพ.บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงผลสำรวจทัศนของประชาชนต่อ<persName>นายอภิสิทธิ์ เวชชาชีวะ</persName> นายกรัฐมนตรี ในฐษนะผู้นำรัฐบาล จากกรณีการแต่งตั้ง ผบ.ตร. ว่า ขณะนี้ผลการแต่งตั้งยังไม่สิ้นสุด ไม่ว่าจะเป็นเรื่องภาวะผู้นำของนายกฯ หรือเรื่องอื่นๆ ถือว่าจะต้องรอให้กระบวนการยุติเสียก่อน จึงจะสะท้อนความรู้สึกของประชาชนที่แท้จริง</p>
<p>ขณะเดียวกัน ยอมรับว่ากระบวนการปล่อยข่าวลวง ในเรื่องการปฏิวัติ การเตรียมชุมนุมใหญ่ ของกลุ่ม นปช. ก็มีผลต่อความเชื่อมั่น แต่เมื่อสิ่งต่างๆ ยุติลงในสิ้นเดือนนี้ ความเชื่อมั่นและความคาดหวังที่ประชาชนมี ก็จะทำให้ประเทศชาติสามารถเดินหน้าได้อีกครั้งหนึ่ง</p>
<p><persName>นพ.บุรณัชย์</persName> ยังกล่าวถึงกรณี พรรคเพื่อไทยได้เตรียมยื่นหนังสือถึงนายกฯ ในวันนี้ (25ส.ค.) เพื่อทวงถามถึงความคืบหน้าในคดี พันธมิตรฯ ยึดสนามบิน ว่า การเคลื่อนไหวดังกล่าวมีพื้นฐานมาจากเจตนาในการสร้างความเข้าใจผิดแก่ประชาชนว่า รัฐบาลเลือกปฏิบัติต่อกลุ่มการเมือง ซึ่งไม่เป็นความจริงแต่อย่างใด</p>
<p>ทั้งนี้ ข้อเท็จจริงคดีความเกิดขึ้นกับกลุ่ม นปช. ตั้งแต่เมื่อรัฐบาลที่แล้ว และรัฐบาลปัจจุบัน คดีความของ <persName>พ.ต.ท.ทักษิณ ชินวัตร</persName> และคดีหมิ่นพระบรมเดชานุภาพ ทั้งหมดถือว่าเดินหน้าด้วยมาตรฐานเดียว ตามกระบวนการยุติธรรม ซึ่งรัฐบาลจะไม่เข้าไปแทรกแซงเด็ดขาด</p>
<p>อย่างไรก็ตาม หากนับตามจำนวนคดี กลุ่มพันธมิตรฯ มีคดีมากกว่ากลุ่ม นปช. แต่พันธมิตรฯ ก็ยอมรับที่จะเข้าสู่กระบวนการยุติธรรม หากพรรคเพื่อไทยต้องการรักษาความถูกต้องของบ้านเมือง ก็ควรจะเรียกร้องให้ <persName>พ.ต.ท.ทักษิณ</persName> กลับเข้ามาสู่กระบวนการยุติธรรม เช่น เดียวกับผู้ที่ถูกกล่าวหาในคดีอื่น โดยรัฐบาลจะไม่เลือกปฏิบัติ และจะให้ทุกคนได้รับสิทธิในการได้รับความยุติธรรม</p>
<p> <persName>นพ.บุรณัชย์</persName> ยังกล่าวถึงกรณีโฆษกพรรคเพื่อไทย ออกมาระบุว่า จะสนับสนุนให้ <persName>นายชวน หลีกภัย</persName> เป็นนายกฯ ต่อจาก<persName>นายอภิสิทธิ์</persName> ว่า พรรคได้มีการประเมินว่า ข่าวที่ปล่อยออกมาจากไหน ซึ่งวันนี้ทราบแล้วว่า มาจากพรรคเพื่อไทย จึงตั้งข้อสงสัยว่า วันนี้หากพรรคเพื่อไทยเห็นว่ารัฐบาลชุดนี้ไม่เหมาะสมที่จะบริหารบ้านเมืองต่อไป ทำไมฝ่ายค้านจึงไม่มีความพร้อมที่จะเสนอบุคคลที่มีความเหมาะสม เข้ามาดูแลปัญหาของประเทศชาติ หากจะใช้กระบวนการรัฐสภาให้เดินหน้าได้ การอภิปรายไม่ไว้วางใจ ในการปะชุมสภาสมัยทั่วไปครั้งหน้า ก็สามารถกระทำได้</p>
<p>ขณะนี้สิ่งที่ทำให้กระบวนการตรวจสอบไม่สามารถทำงานได้ คือ การที่พรรคเพื่อไทยไม่สามารถ หาบุคคลที่พร้อมจะเป็นนายกฯ มาเป็นหัวหน้าพรรค ทำให้ไม่สามารถโปรดเกล้าฯ แต่งตั้งตำแหน่งผู้นำฝ่ายค้านได้ ถือเป็นอุปสรรคสำคัญที่จะทำให้สังคมขาดทางเลือกทางการเมือง ในช่วงที่บ้านเมืองจำเป็นต้องมีการเปรียบเทียบแข่งขันตรวจสอบนโยบายและการบริหารประเทศเพื่อให้ประชาชนมั่นใจว่า ระบอบประชาธิปไตยจะมีทางออกให้กับบ้านเมืองแม้จะอยูในยามวิกฤติก็ตาม </p></body>
</news>
