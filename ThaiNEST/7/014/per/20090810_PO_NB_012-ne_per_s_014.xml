<teiHeader>
<fileDesc>
<titleStmt>
  <title>ผอ.กกต.เทศบาล ต.ตาจง ระบุ พร้อมจัดการเลือกตั้งนายกเทศมนตรี และสมาชิกสภาเทศบาลตำบลตาจง เต็มที่  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100181&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผอ.กกต.เทศบาล ต.ตาจง ระบุ พร้อมจัดการเลือกตั้งนายกเทศมนตรี และสมาชิกสภาเทศบาลตำบลตาจง เต็มที่</headline>
<lead></lead>
<neck></neck>
<body><p>ผู้อำนวยการการเลือกตั้งประจำเทศบาลตำบลตาจง ระบุ พร้อมจัดการเลือกตั้งนายกเทศมนตรี และสมาชิกสภาเทศบาลตำบลตาจง ในวันที่ 12 กันยายน นี้อย่างเต็มที่ คาดจะมีผู้มาใช้สิทธิ์เลือกตั้งไม่น้อยกว่า ร้อยละ 65 <persName>นางนิธินาถ จิตต์ไชยวัฒน์</persName> ปลัดเทศบาลตำบลตาจง อำเภอละหานทราย จังหวัดบุรีรัมย์ ในฐานะผู้อำนวยการการเลือกตั้งประจำเทศบาลตำบลตาจง เปิดเผยว่า การสมัครรับเลือกตั้งนายกเทศมนตรี และสมาชิกสภาเทศบาลตำบลตาจง ระหว่างวันที่ 3 – 7 สิงหาคม 2552 ที่ผ่านมา มีผู้ลงสมัครนายกเทศมนตรี 2 คน คือ <persName>นายอุดม แซ่ตัง</persName> อดีตนายกเทศมนตรีตำบลตาจง หมายเลข 1 และ <persName>นายศักดิ์ชัย วงศ์ประมวล</persName> อดีตกำนันตำบลตาจง หมายเลข 2 ส่วนสมาชิกสภาเทศบาลตำบล มีผู้สมัคร 3 กลุ่มใน 2 เขตเลือกตั้ง ประกอบด้วย เขตเลือกตั้งที่ 1 กลุ่มพัฒนาตาจง ส่งลงสมัครครบทั้ง 2 เขตๆ ละ 6 คน กลุ่มพลังตาจง ส่งลงสมัคร 11 คน เขต 1 ส่ง 5 คน เขต 2 ส่ง 6 คน นอกจากนี้ยังมีกลุ่มอิสระอีก 2 คน ซึ่งจะจัดให้มีการเลือกตั้งขึ้น ในวันที่ 12 กันยายน 2552 <persName>นางนิธินาถ</persName> กล่าวอีกว่า ขณะนี้เทศบาลมีความพร้อมจัดการเลือกตั้งนายกเทศมนตรี และสมาชิกสภาเทศบาลตำบลตาจง โดยมีการรณรงค์ประชาสัมพันธ์ให้ประชาชนในเขตเทศบาลตำบล ออกมาใช้สิทธิ์เลือกตั้งอย่างทั่วถึง โดยตั้งเป้าหมายจะมีผู้มาใช้สิทธิ์ไม่น้อยกว่าร้อยละ 65 จากจำนวนผู้มีสิทธิ์กว่า 10,000 คน ใน 22 หมู่บ้าน 23 หน่วยเลือกตั้ง</p></body>
</news>
