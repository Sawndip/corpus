<teiHeader>
<fileDesc>
<titleStmt>
  <title>เลขาฯพรรค ปชป. ลงพื้นที่ช่วยลูกพรรคหาเสียงที่จ.สุราษฎร์ธานี  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210255&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขาฯพรรค ปชป. ลงพื้นที่ช่วยลูกพรรคหาเสียงที่จ.สุราษฎร์ธานี</headline>
<lead></lead>
<neck></neck>
<body><p>รองนายกรัฐมนตรี ในฐานะเลขาธิการพรรคประชาธิปัตย์ ลงพื้นที่ช่วยผู้สมัครรับเลือกตั้ง ส.ส. เขต 1 จังหวัดสุราษฎร์ธานี แทนตำแหน่งที่ว่าง <persName>นายสุเทพ เทือกสุบรรณ</persName> เลขาธิการพรรคประชาธิปัตย์ พร้อมด้วย<persName>นายเชน เทือกสุบรรณ</persName> ส.ส.สุราษฎร์ธานี พรรคประชาธิปัตย์ นำทีมลงพื้นที่ถนนหน้าเมือง อำเภอเมือง จังหวัดสุราษฎร์ธานี ซึ่งเป็นย่านชุมชนกลางเมือง เพื่อช่วย<persName>นายธานี เทือกสุบรรณ</persName> อดีตนายกองค์การบริหารส่วนจังหวัดสุราษฎร์ธานี รณรงค์หาเสียงเลือกตั้ง ส.ส.เขต 1 จังหวัดสุราษฎร์ธานี โดย<persName>นายสุเทพ</persName> ใช้วิธีพบปะประชาชนแบบเคาะประตูบ้าน ตั้งแต่ถนนหน้าเมืองผ่านตลาดสดเทศบาลเมืองสุราษฎร์ธานี ท่าเรือเดินทางไปยังอำเภอเกาะสมุย ริมแม่น้ำตาปี เรื่อยไปยังตลาดโต้รุ่งโดยได้รับความสนใจจากประชาชนเป็นจำนวนมาก เนื่องจากเป็นช่วงเย็นที่ประชาชนออกมาจับจ่ายซื้อของ นอกจากนี้วันพรุ่งนี้(22 ส.ค.)ตั้งแต่เวลา 15.30น.เป็นต้นไปพรรคประชาธิปัตย์จะปราศรัยใหญ่บริเวณสนามหน้าศาลากลางจังหวัดสุราษฎร์ธานี โดยมี<persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าพรรคประชาธิปัตย์ และแกนนำพรรคคนอื่นๆ เช่น <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์นำทีมปราศรัยด้วย อย่างไรก็ตามการสมัครรับเลือกตั้งครั้งนี้ มีผู้สมัครจาก 2 พรรคการเมือง ได้แก่ <persName>นายธานี เทือกสุบรรณ</persName> จากพรรคประชาธิปัตย์ และ<persName>นายสมพล วิชัยดิษฐ์</persName> จากพรรคเพื่อไทย โดยจะมีการเลือกตั้งในวันอาทิตย์ที่ 30 สิงหาคมนี้ </p></body>
</news>
