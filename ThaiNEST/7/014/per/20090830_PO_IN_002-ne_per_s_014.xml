<teiHeader>
<fileDesc>
<titleStmt>
  <title>ABACโพลปชช.หนุนรัฐอยู่ต่อ-ทักษิณยุติ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-30 10:15:36  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187510  </bibl>
</sourceDesc>
</fileDesc>
</teiHeader>
<news>
<headline>ABACโพลปชช.หนุนรัฐอยู่ต่อ-<persName>ทักษิณ</persName>ยุติ</headline>
<lead>เอแบคโพล เผย ในรอบ 1 ปี ประชาชนมีความสุขมวลรวมเพิ่มขึ้น และเปิดโอกาส รัฐบาลทำงานต่อ แต่ <persName>พ.ต.ท.ทักษิณ ชินวัตร</persName> ควรหยุดเคลื่อนไหวจะทำให้ประเทศสงบสุข</lead>
<neck></neck>
<body><p>เอแบคโพล เผยผลสำรวจถึงความสุขของประชาชนชาวไทยมวลรวมในวันนี้ พบว่า ประชาชนชาวไทยมีความสุขมวลรวมมากขึ้นอย่างต่อเนื่อง ในระยะเวลา 1 ปี ที่ผ่านมา โดยวัดสถิติตั้งแต่เดือน ก.ค. 2551 ถึง เดือน ส.ค. 2552 นี้ โดยคิดจากคะแนนเต็ม 10 คะแนน ซึ่งจากเริ่มต้นเก็บสถิติ ประชาชน มีความสุข 5.82 คะแนน และใน เดือน ส.ค. 2552 ประชาชนมีความสุขเพิ่มขึ้นเป็น 7.18 คะแนน และจากการสำรวจพบว่า ประชาชนถึง 9.20 คะแนน มีความสุขจากการแสดงความจงรักภักดีต่อพระมหากษัตริย์ของคนไทย รองลงมา มีความสุขจากครอบคัว คือ 8.44 คะแนน โดยประชาชนไม่มีความสุข และแสดงความเป็นห่วงมากที่สุด คือ สถานการณ์ทางการเมือง กับสถานการณ์ความไม่สงบในพื้นที่ 3 จังหวัดชายแดนใต้ ตามลำดับ อย่างไรก็ตาม ประชาชนส่วนใหญ่ ยังคงให้โอกาสรัฐบาลชุด <persName>นายอภิสิทธิ์ เวชชาชีวะ</persName> ทำหน้าที่บริหารบ้านเมืองต่อไป และให้ <persName>พ.ต.ท.ทักษิณ ชินวัตร</persName> ยุติการเคลื่อนไหว เพื่อความสงบสุขของประเทศไทย</p></body>
</news>
