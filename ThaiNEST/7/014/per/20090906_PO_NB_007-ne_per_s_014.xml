<teiHeader>
<fileDesc>
<titleStmt>
  <title>นายกรัฐมนตรี เชิญชวนประชาชนร่วมกิจกรรมเฉลิมพระเกียรติพระบาทสมเด็จพระเจ้าอยู่หัวในวันพุธที่ 9 กันยายน เวลา 09.09 น.  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060020&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี เชิญชวนประชาชนร่วมกิจกรรมเฉลิมพระเกียรติพระบาทสมเด็จพระเจ้าอยู่หัวในวันพุธที่ 9 กันยายน เวลา 09.09 น.</headline>
<lead></lead>
<neck></neck>
<body><p>นายกรัฐมนตรี เชิญชวนประชาชนร่วมกิจกรรมเฉลิมพระเกียรติพระบาทสมเด็จพระเจ้าอยู่หัวในวันที่ 9 กันยายน เวลา 09.09 น. <persName>นายอภิสิทธ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกฯอภิสิทธิ์</persName> ทางสถานีวิทยุกระจายเสียงแห่งประเทศไทย พร้อมสวมเสื้อยืดคอโปโลสีขาวมีโลโก้โครงการ 9 ในดวงใจ ได้กล่าวเชิญชวนประชาชนภาครัฐและเอกชน ร่วมกันร้องเพลงสรรเสริญพระบารมีและเพลงสดุดีมหาราชา ในวันพุธที่ 9 กันยายน เวลา 09.09 น. เพื่อเฉลิมพระเกียรติพระบาทสมเด็จพระเจ้าอยู่หัว รัชกาลที่ 9 นายกรัฐมนตรีกล่าวด้วยว่า สัปดาห์ที่ผ่านมา คณะรัฐมนตรีมีมติแก้ปัญหาราคาข้าว โดยเฉพาะพื้นที่การเกษตรภาคเหนือตอนล่างและภาคกลาง ซึ่งมีปัญหาผลผลิตข้าวของเกษตรกรออกมาไม่ทันกับโครงการรับจำนำข้าวที่สิ้นสุดไปเมื่อเดือนกรกฎาคมที่ผ่านมา ซึ่งนายกรัฐมนตรีย้ำว่า รัฐบาลยังเหลือโควต้าในการเปิดรับจำนำข้าวอีก 9 แสนตัน คณะรัฐมนตรีจึงมีมติรับจำนำข้าวเพิ่มเติมจนครบโควต้าจนกว่าจะสิ้นสุดโครงการในสิ้นเดือนกันยายนนี้ โดยยังไม่เปลียนแปลงรายละเอียดและเงื่อนไข แต่มีเงื่อนไขเพิ่มเข้ามาคือ เกษตรกรที่ได้รับประโยชน์จากโครงการจำนำข้าวนาปรังเมื่อรอบที่แล้ว จะไม่ให้เข้ามาร่วมโครงการในครั้งนี้ เพื่อเป็นการกระจายโครงการต่างๆ ไปยังพี่น้องเกษตรกรให้มากที่สุด.</p></body>
</news>
