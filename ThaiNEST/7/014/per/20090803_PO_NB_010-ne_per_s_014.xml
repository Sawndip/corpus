<teiHeader>
<fileDesc>
<titleStmt>
  <title>ผรท.อีสาน บุกทำเนียบทวงสัญญาให้รัฐบาลช่วยเหลือ เพิ่มข้อเรียกร้องขอ650,000 แทน ยันไม่เกียวกับกลุ่มคนเสื้อแดง  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030045&tb=N255208  </bibl>
</sourceDesc>
</fileDesc>
</teiHeader>
<news>
<headline>ผรท.อีสาน บุกทำเนียบทวงสัญญาให้รัฐบาลช่วยเหลือ เพิ่มข้อเรียกร้องขอ650,000 แทน ยันไม่เกียวกับกลุ่มคนเสื้อแดง</headline>
<lead></lead>
<neck></neck>
<body><p>กลุ่มผู้ร่วมพัฒนาชาติไทยภาคอีสาน ทวงสัญญาที่รัฐบาลจะช่วยเหลือ โดยยื่นข้อเรีกร้องใหม่ขอเงินทำทุน 650,000 บาท พร้อมยืนยันไม่มีนัยทางการเมือง <persName>นายไสว แสงชาติ</persName> ประธานผู้ร่วมพัฒนาชาติไทยภาคอีสาน พร้อมสมาชิกกว่า 300 คน เดินทางมายังทำเนียบรัฐบาล เพื่อทวงถามความช่วยเหลือที่เคยให้ไว้ โดยมีมติคณะรัฐมนตรี ให้แต่งตั้งคณะกรรมการแก้ไขปัญหา นร.97/52 เมื่อวันที่ 7 เมษายน 2552 เพื่อช่วยเหลือประชาชนกลุ่มผู้ร่วมพัฒนาชาติไทย หรือ ผรท.ภายในสามเดือน แต่จนถึงปัจจุบันมีการช่วยเหลือสมาชิกกลุ่มเพียงบางส่วนเท่านั้น ยังมีสมาชิกอีกกว่า 6, 000 คน ยังไม่ได้รับการช่วยเหลือ โดยยื่นข้อเสนอขอเป็นเงินทดแทนจำนวน 6 แสน 5 หมื่นบาท หากรัฐบาลไม่ทำตามข้อเรียกร้อง ก็จะระดมสมาชิกจากทั่วประเทศมาเพิ่มอีก <persName>นายไสว แสงชาติ</persName> ยืนยันว่า การเรียกร้องครั้งนี้ ซึ่งใกล้กับช่วงเวลาที่กลุ่มแนวร่วมประชาธิประไตยต่อต้านเผด็จการแห่งชาติ จะยื่นรายชื่อถวายฏีกาขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> โดยยืนยันว่าทางกลุ่มไม่มีความเกี่ยวข้องกับกรณีดังกล่าว</p></body>
</news>
