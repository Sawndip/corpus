<teiHeader>
<fileDesc>
<titleStmt>
  <title>ฝ่ายค้าน ตั้งกระทู้ถามนายกฯ กรณีคลิปเสียง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030104&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ฝ่ายค้าน ตั้งกระทู้ถามนายกฯ กรณีคลิปเสียง</headline>
<lead></lead>
<neck></neck>
<body><p>ฝ่ายค้าน ตั้งกระทู้ถามนายกรัฐมนตรีในที่ประชุมสภาผู้แทนราษฎร กรณีเทปคำพูดของนายกรัฐมนตรีในการใช้อำนาจการบริหารราชการแผ่นดิน ซึ่งขึ้นอยู่กับดุลพินิจของประธานสภาผู้แทนราษฎรจะอนุญาตให้เปิดได้หรือไม่ การประชุมสภาผู้แทนราษฎร สมัยสามัญนิติบัญญัติ วันนี้ (3 ก.ย.) เริ่มเมื่อเวลา 11.00 น. โดยมี<persName>นายชัย ชิดชอบ</persName> ประธานสภาผู้แทนราษฎร ทำหน้าที่ประธานการประชุม ทั้งนี้ก่อนเข้าสู่วาระการพิจารณากระทู้ถามทั่วไป เป็นการหารือของสมาชิกในเรื่องปัญหาความเดือดร้อนของประชาชนแต่ละพื้นที่ ขณะที่วาระการพิจารณากระทู้ถามทั่วไป ได้มีการตั้งกระทู้ถามนายกรัฐมนตรี เรื่องนโยบายการออกโฉนดชุมชน การดำเนินการของการเคหะแห่งชาติ ในโครงการที่อยู่อาศัยสำหรับผู้มีรายได้น้อย การพัฒนาระบบขนส่งให้ครบวงจรเพื่อการส่งออก ขณะที่ช่วงบ่าย เป็นการพิจารณากระทู้ถามสด โดยมีการตั้งถามสดนายกรัฐมนตรี เรื่องเทปคำพูดของ<persName>นายอภิสิทธิ์ เวชชาชีวะ</persName> นายกรัฐมนตรี ในการใช้อำนาจการบริหารราชการแผ่นดิน ซึ่ง<persName>ร้อยตำรวจเอกเฉลิม อยู่บำรุง</persName> ประธาน ส.ส.พรรคเพื่อไทย เป็นผู้ตั้งกระทู้ถาม พร้อมขออนุญาตเปิดเทปดังกล่าว ซึ่งคงต้องจับตาดูว่าจะสามารถเปิดได้หรือไม่ นอกจากนี้ ยังมีกระทู้ถามเรื่องปัญหาตลิ่งพังริมแม่น้ำตามแนวชายแดนระหว่างประเทศ การประกันราคาสินค้าเกษตร เรื่ององค์กรปกครองส่วนท้องถิ่นไม่ได้รับความเป็นธรรมในการจัดสรรเงินอุดหนุนเฉพาะกิจ </p></body>
</news>
