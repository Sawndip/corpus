<teiHeader>
<fileDesc>
<titleStmt>
  <title>คกก.ตรวจสอบข้อเท็จจริงเหตุชุมนุมทางการเมือง เตรียมนำผลสรุปเสนอต่อประธานสภาฯ 14 ก.ย.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110137&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>คกก.ตรวจสอบข้อเท็จจริงเหตุชุมนุมทางการเมือง เตรียมนำผลสรุปเสนอต่อประธานสภาฯ 14 ก.ย.นี้</headline>
<lead></lead>
<neck></neck>
<body><p>คณะกรรมการตรวจสอบข้อเท็จจริง กรณีเหตุการณ์การชุมนุมทางการเมือง เตรียมนำผลสรุปการตรวจสอบ เสนอต่อประธานสภาผู้แทนราษฎร ในวันจันทร์ที่ 14 กันยายนนี้ คณะกรรมการตรวจสอบข้อเท็จจริง กรณีเหตุการณ์การชุมนุมทางการเมือง ที่มี <persName>นายสมศักดิ์ บุญทอง</persName> เป็นประธาน ประชุมนัดสุดท้ายเพื่อสรุปผลการทำงาน โดยกรณีคลิปเสียงของนายกรัฐมนตรีนั้น กรรมการจากพรรคเพื่อไทย เช่น <persName>นาย วรวัจน์ เอื้ออภิญญกุล</persName> ขอให้บันทึกถ้อยคำเสียง นายกรัฐมนตรีในคลิป รวมทั้งผลการตรวจสอบ จากหน่วยงานต่างๆ ลงในผลสรุปของคณะกรรมการ แต่กรรมการหลายคนไม่เห็นด้วย เพราะยังไม่มีข้อสรุปชัดเจนอาจเสียหายถึงบุคคลที่ 3 โดย<persName>นายสมศักดิ์</persName> ให้นำผลการตรวจสอบจากหน่วยงานต่างๆ บันทึกไว้ในภาคผนวก จากนั้นในวันจันทร์ ที่ 14 กันยายน จะตรวจสอบรายละเอียดทั้งหมด ก่อนส่งให้ <persName>นายชัย ชิดชอบ</persName> ประธานสภาผู้แทนราษฎร นำไปประกอบการพิจารณาก่อนการเปิดประชุมร่วมรัฐสภาวันที่ 16-17 กันยายนนี้ นอกจากนี้ จากการตรวจสอบในแต่ละพื้นของอนุกรรมการชุดต่างๆ พบว่าไม่มีผู้เสียชีวิตจากการชุมนุม ส่วนการเสียชีวิตของ <persName>พลทหารอภินพ เครือสุข</persName> จากการชันสูตรของแพทย์ระบุว่า เป็นการเสียชีวิตจากการถูกของแข็งกระแทกบริเวณศีรษะแต่ยังไม่สามารถสรุปได้แน่ชัดว่าเกี่ยวข้องกับการชุมนุมหรือไม่ ทั้งนี้ คณะกรรมการฯ ได้เสนอแนะความเห็นไว้ เช่น การสลายการชุมนุมไม่ควรใช้กำลังทหาร แต่ควรใช้กำลังหรือเจ้าหน้าที่เฉพาะ และควรออกกฎหมายควบคุมการชุมนุม </p></body>
</news>
