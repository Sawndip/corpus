<teiHeader>
<fileDesc>
<titleStmt>
  <title>เด็กปชป.เปิดตัวรถไฮเทคต้านล่าชื่อถวายฎีกา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/08/news_29256105.php?news_id=29256105  </bibl>
</sourceDesc>
</fileDesc>
</teiHeader>
<news>
<headline>เด็กปชป.เปิดตัวรถไฮเทคต้านล่าชื่อถวายฎีกา</headline>
<lead>ส.ส.ประชาธิปัตย์เปิดตัวรถไฮเทคให้ความรู้ประชาชน เพื่อคัดค้านการล่าชื่อถวายฎีกา-ชี้ความเลวร้ายระบอบ<persName>ทักษิณ</persName> โว รมช.คมนาคม สั่งผลิตเพื่อออกวิ่งพื้นที่อีสาน ขณะที่ "<persName>ม.ล.ปนัดดา</persName>" สั่งกำนัน-ผญบ.เร่งทำความเข้าใจลูกบ้านเรื่องถวายฎีกา ว่าสิ่งใดควรและสิ่งใดไม่ควร ด้านผู้ว่าฯ ขอนแก่นลั่นในฐานะที่เป็นข้าราชการในพระบาทสมเด็จพระเจ้าอยู่หัว เมื่อเกิดความคิดเห็นที่ไม่ตรงกันในสังคมต้องให้ความเห็นที่ชัดเจน ส่วนนายก อบจ.พิจิตรเตือนสติกลุ่มเสื้อแดงหยุดทำให้ระคายเคืองเบื้องพระยุคลบาท</lead>
<neck></neck>
<body><p><persName>นายวัชระ เพชรทอง</persName> ส.ส.กทม. พรรคประชาธิปัตย์ นำรถไฮเทคต้านฎีกาแดงมาจอดไว้บริเวณหน้าบ่อปลาคาร์พ อาคารรัฐสภา 1 วานนี้ (7 ส.ค.) โดยรถคันดังกล่าวดัดแปลงช่วงท้ายให้แสดงภาพเคลื่อนไหว และข้อความได้ 3 ด้าน ด้านละ 16 ภาพ ภาพละ 3 วินาที โดยมีข้อความต่อต้านกลุ่มคนเสื้อแดง ที่กำลังล่าชื่อถวายฎีกาเพื่ออภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี และชี้ให้เห็นถึงระบอบ<persName>ทักษิณ</persName>ว่ามีความเลวร้ายอย่างไร</p>
<p><persName>นายวัชระ</persName> กล่าวว่า ทำขึ้นเพื่อต้องการรณรงค์ให้ประชาชนรับทราบถึงความเลวร้ายของระบอบ<persName>ทักษิณ</persName> และให้ความรู้แก่ประชาชน ถือเป็นคันแรกของประเทศไทย ซึ่ง<persName>นายประจักษ์ แก้วกล้าหาญ</persName> รมช.คมนาคม สนใจและสั่งผลิต 1 คัน เพื่อนำไปวิ่งในพื้นที่ภาคตะวันออกเฉียงเหนือแล้ว</p>
<p>ผู้สื่อข่าวถามว่าพรรคประชาธิปัตย์ เป็นผู้สั่งให้ทำรถคันนี้ใช่หรือไม่ <persName>นายวัชระ</persName> กล่าวว่า ไม่มีใครสั่งให้ทำอะไรได้ การกระทำครั้งนี้เป็นเรื่องที่คิดเองทำเอง
ผู้สื่อข่าวรายงานด้วยว่า รถกระบะไฮเทคต้านถวายฎีกาคันดังกล่าว นอกจากจะมีข้อความโจมตี <persName>พ.ต.ท.ทักษิณ</persName> และกลุ่มคนเสื้อแดงแล้ว ยังสามารถเปิดเสียงไฮด์ปาร์กได้อีกด้วย</p>
<p>"โฆษกท.ม"จี้กำนัน-ผญบ.แจงลูกบ้าน</p>
<p>วันเดียวกันนี้ <persName>ม.ล.ปนัดดา ดิศกุล</persName> ที่ปรึกษาด้านความมั่นคง และโฆษกกระทรวงมหาดไทย ฝ่ายข้าราชการประจำ กล่าวว่า กำนัน ผู้ใหญ่บ้าน ถือเป็นเจ้าหน้าที่ของรัฐ เป็นพนักงานฝ่ายปกครอง มิใช่นักการเมืองท้องถิ่น โดยมีบทบาทภาระหน้าที่แตกต่างกันกับนักการเมืองท้องถิ่น กำนัน ผู้ใหญ่บ้าน จึงมีหน้าที่รับผิดชอบเหมือนกับข้าราชการของแผ่นดิน คือ เป็นข้าต่างพระเนตร พระกรรณขององค์พระมหากษัตริย์</p>
<p>"ยามที่บ้านเมืองกำลังเผชิญต่อปัญหาการแบ่งแยกของผู้คน ตลอดจนความรู้ความเข้าใจเกี่ยวกับเรื่องการถวายฎีกาในขณะนี้ นับเป็นเรื่องที่กำนัน ผู้ใหญ่บ้าน ผู้มีฐานะเป็นพนักงานฝ่ายปกครอง ต้องช่วยกันบอกกล่าวแก่ลูกบ้านว่าสิ่งใดคือความถูกต้อง และสิ่งใดไม่ควรกระทำ" <persName>ม.ล.ปนัดดา</persName> ระบุ</p>
<p>แม่ฮ่องสอนตั้งโต๊ะถอนชื่อถวายฎีกา</p>
<p>ที่ จ.แม่ฮ่องสอน มีการเปิดให้ประชาชนทั่วไปได้ลงนามถอนชื่อ และคัดค้านการถวายฎีกาของกลุ่มคนเสื้อแดง ณ บริเวณห้องโถงศาลากลางจังหวัด โดยล่าสุดมีประชาชนและข้าราชการมาลงนามคัดค้าน 6 คน และมีผู้ถอนชื่ออีก 1 คน โดย<persName>นายปัญญา จีนาคำ</persName> อดีต ส.ส.แม่ฮ่องสอน พรรคเพื่อไทย เปิดเผยว่า จ.แม่ฮ่องสอน มีการแจกแบบฟอร์มให้แก่ผู้ที่ต้องการลงชื่อถวายฎีกา 2,000 ชุด และเมื่อมีผู้ลงนามเสร็จแล้วได้รวบรวมส่งรายชื่อไปรวมกันที่กรุงเทพฯ เพื่อดำเนินการตามขั้นตอนต่อไป ส่วนจะมีผู้มาถอนชื่ออีกหรือไม่ คิดว่าชาวแม่ฮ่องสอนคงจะตัดสินใจที่จะพิจารณาเอาเอง</p>
<p>เครือข่ายชาวระยองยื่นหนังสือค้านถวายฎีกา</p>
<p>ส่วนที่ จ.ระยอง <persName>นายสุทธิ อัชฌาศัย</persName> แกนนำเครือข่ายประชาชนภาคตะวันออก พร้อมด้วยประชาชนชาวระยองกว่า 100 คน รวมตัวพร้อมป้ายข้อความแสดงเจตนาไม่เห็นด้วยกับการลงชื่อถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัต ร</persName>อดีตนายกรัฐมนตรี ของกลุ่มคนเสื้อแดง พร้อมกับยื่นหนังสือแสดงเจตนา และรายชื่อไม่เห็นด้วยต่อน<persName>ายสยุมพร ลิ่มไทย</persName> ผู้ว่าราชการจังหวัดระยอง</p>
<p><persName>นายสุทธิ</persName> เปิดเผยว่า การลงชื่อของประชาชนในช่วงที่ผ่านมา เป็นการลงชื่อจากความไม่เข้าใจ รวมถึงการไม่มีความรู้ในกฎหมาย และขั้นตอนของการยื่นถวายฎีกา แต่เกิดจากการชักจูงให้เข้าใจในข้อมูลที่ผิดพลาด ซึ่งเครือข่ายประชาชนภาคตะวันออก และประชาชนชาวระยอง ได้เฝ้าติดตามการลงชื่อไม่เหมาะสมมาโดยตลอด จึงขอแสดงเจตนาไม่เห็นด้วยกับการลงชื่อถวายฎีกาที่ไม่เหมาะสมมายังผู้ว่าราชการจังหวัดระยอง เพื่อให้เร่งทำความเข้าใจกับประชาชน และตรวจสอบผู้กระทำการบิดเบือนข้อเท็จจริงและบิดเบือนกระบวนการทางกฎหมายต่อเรื่องนี้อย่างจริงจังต่อไป</p>
<p>เสื้อแดงขอนแก่นจวกผู้ว่าฯขวางถวายฎีกา</p>
<p>ที่ จ.ขอนแก่น ชมรมเสื้อแดงขอนแก่น 51 กว่า 30 คน โดยการนำของ<persName>นางซาบีน่า ชาห์</persName> ประธานชมรมเสื้อแดงขอนแก่น 51 เดินทางเข้ายืนหนังสือร้องเรียน<persName>นายปราโมทย์ สัจจรักษ์</persName> ผู้ว่าราชการจังหวัดขอนแก่น ที่ศาลากลางจังหวัดขอนแก่น กรณีตั้งโต๊ะคัดค้านการถวายฎีกาขออภัยโทษให้ <persName>พ.ต.ท.ทักษิณ</persName> พร้อมทั้งออกแถลงการณ์ประณามผู้ว่าราชการจังหวัดขอนแก่น โดยมี<persName>นายณฐพล วิเชียรเพริศ</persName> รองผู้ว่าราชการจังหวัดขอนแก่น เป็นตัวแทนรับหนังสือ</p>
<p>ด้าน<persName>นายปราโมทย์ สัจจารักษ์</persName> กล่าวว่า การออกมาเคลื่อนไหวของกลุ่มคนเสื้อแดง จ.ขอนแก่น ในครั้งนี้ คงต้องปล่อยให้เจ้าหน้าที่ตำรวจเป็นผู้เข้ามาดูแล การชุมนุมเคลื่อนไหวและการปราศรัยที่มีการใช้คำพูดว่าจะมีการพาดพิง หรือจาบจ้วงสถาบันหรือไม่ และจากที่ได้มีการพบปะประชาชน ทั้งในเวลาปฏิบัติราชการ และนอกเวลาราชการ ก็พบว่ายังมีประชาชนที่แบ่งแยกออกเป็นสองความคิดเห็นเข้ามาพูดคุย และเสนอความเห็นว่า จังหวัดควรดำเนินการอย่างใดอย่างหนึ่ง ซึ่งในฐานะที่เป็นข้าราชการในพระบาทสมเด็จพระเจ้าอยู่หัว จึงต้องทำหน้าที่บำบัดทุกข์บำรุงสุขของประชาชน เมื่อเกิดความคิดเห็นที่ไม่ตรงกันในสังคมก็ต้องให้ความเห็นที่ชัดเจน และเป็นธรรมกับทุกคน แม้จะต่างความคิดเห็นกันก็ตาม</p>
<p>ดังนั้น การที่จังหวัดมีการตั้งโต๊ะคัดค้านการถวายฎีกาก็เพื่อให้ประชาชนได้แสดงความคิดเห็นที่แตกต่าง จึงไม่ใช่เรื่องที่ผิด เพราะหากใครไม่เห็นด้วยกับการถวายฎีกาก็มาลงชื่อคัดค้าน ใครเห็นต่างก็ไม่ต้องมาลงชื่อ</p>
<p>นายกอบจ.พิจิตรเตือนสติให้หยุดยื่นถวายฎีกา</p>
<p>ขณะที่ จ.พิจิตร <persName>นายชาติชาย เจียมศรีพงษ์</persName> นายกองค์การบริหารส่วนจังหวัดพิจิตร เปิดเผยว่า <persName>พ.ต.ท.ทักษิณ</persName> มีปัญหาในเรื่องของคดีอาญาที่ศาลตัดสินคดีที่ดินรัชดาภิเษก <persName>พ.ต.ท.ทักษิณ</persName> ไม่ยอมรับสภาพในเรื่องการตัดสินของศาล ทุกหน่วยงานให้ความเคารพต่อศาล แต่เมื่อมีปัญหา <persName>พ.ต.ท.ทักษิณ</persName> ไม่เคารพต่อศาล และยังมีแกนนำกลุ่มชน โดยเฉพาะแกนนำกลุ่มเสื้อแดงมองว่า <persName>พ.ต.ท.ทักษิณ</persName> ยังมีประโยชน์ จึงอยากให้สติกับคนเหล่านี้ว่า การที่ลงรายมือชื่อถวายฎีกาให้แก่ <persName>พ.ต.ท.ทักษิณ</persName> นั้น อาจมีทั้งแง่ดีและแง่ลบ ซึ่งคิดหวังดีกับ <persName>พ.ต.ท.ทักษิณ</persName> แต่สุดท้ายด้วยระบบกระบวนการทางศาลและพลังเงียบของประชาชนอีกหลาบสิบล้านคนเขาคิดกันอย่างไร</p>
"พระบาทสมเด็จพระเจ้าอยู่หัว เสด็จขึ้นครองราชฯ โดยใช้ทศพิธราชธรรม เราถือว่าเป็นพสกนิกรได้เล็งเห็นความสำคัญของพระองค์ท่านที่ทรงพัฒนาพื้นที่ต่างๆ และคนไทยเองได้ดูแบบอย่างท่านมาพัฒนาบ้านเมือง แต่มีคนกลุ่มเสื้อแดงออกมาทำแบบนี้ เป็นการดึงสถาบันลงมา ซึ่งอาจจะทำให้ระคายเคืองเบื้อพระยุคลบาทซึ่งผมคิดว่าประชาชนทั่วประเทศที่เป็นพลังเงียบคงจะไม่สบายใจ และไม่ยอมอย่างแน่นอน ซึ่งอยากให้กลุ่มเสื้อแดงตั้งสติ เพราะการออกมาชุมนุมในครั้งนี้เหมือนเป็นการกดดันเบื้องสูง"</body>
</news>
