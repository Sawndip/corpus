<teiHeader>
<fileDesc>
<titleStmt>
  <title>"สาทิตย์" เผยขึ้นอยู่ที่ดุลพินิจของ ปธ.สภาจะอนุญาตให้ฝ่ายค้านเปิดคลิปเสียงนายกฯ หรือไม่  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030077&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" เผยขึ้นอยู่ที่ดุลพินิจของ ปธ.สภาจะอนุญาตให้ฝ่ายค้านเปิดคลิปเสียงนายกฯ หรือไม่</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ระบุขึ้นอยู่กับดุลพินิจของประธานสภาผู้แทนราษฎรว่าจะอนุญาตให้ฝ่ายค้านเปิดคลิปเสียงนายกรัฐมนตรีในการตั้งกระทู้ถามสดหรือไม่ พร้อมระบุนายกรัฐมนตรีจะชี้แจงด้วยตนเอง <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงกรณีที่<persName>ร้อยตำรวจเอกเฉลิม อยู่บำรุง</persName> ประธาน ส.ส. พรรคเพื่อไทย ที่จะตั้งกระทู้สดถาม <persName>นายอภิสิทธิ์ เวชชาชีวะ</persName> นายกรัฐมนตรี ในกรณีคลิปเสียง และขออนุญาตประธานสภาผู้แทนราษฎรเปิดคลิปเสียงดังกล่าวในที่ประชุมสภาผู้แทนราษฎรวันนี้ว่า ขึ้นอยู่กับดุลพินิจของประธานสภาผู้แทนราษฎรว่าเห็นควรเปิดได้หรือไม่ เพราะเรื่องนี้มีความชัดเจนแล้ว่ามีการตัดต่อ และเรื่องนี้ก็จะเป็นบรรทัดฐานให้กับสภาผู้แทนราษฎร อย่างไรก็ตาม เห็นว่าเป็นเรื่องดีที่จะได้มีการกระจ่าง ซึ่งนายกรัฐมนตรีจะตอบกระทู้ถามด้วยตัวเอง พร้อมเตรียมเอกสารชี้แจง และยังเตรียมชี้แจงรายละเอียดการตัดต่อผ่านทางสถานีวิทยุโทรทัศนแห่งประทเศไทยด้วย เพื่อให้เข้าใจกันมากขึ้น ส่วนที่ฝ่ายค้านระบุว่า ผู้ตัดต่อคลิปเสียงดังกล่าวเป็นฝีมือของคนในรัฐบาลนั้น <persName>นายสาทิตย์</persName> เห็นว่า เป็นสิทธิ์ของฝ่ายค้าน พร้อมเรียกร้องว่าหลังนายกรัฐมนตรีชี้แจงแล้วให้ยุติ เพื่อไม่ให้ประชาชนสับสน และควรปล่อยให้เป็นกระบวนการของฝ่ายตำรวจ</p></body>
</news>
