<teiHeader>
<fileDesc>
<titleStmt>
  <title>รองปลัดสนร.เผย การปรับปรุงเครื่องแบบราชการยังไม่มีผลบังคับใช้ ต้องรอการพิจารณาจากกฤษฎีกาก่อน  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050135&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองปลัดสนร.เผย การปรับปรุงเครื่องแบบราชการยังไม่มีผลบังคับใช้ ต้องรอการพิจารณาจากกฤษฎีกาก่อน</headline>
<lead></lead>
<neck></neck>
<body><p>รองปลัดสำนักนายกรัฐมนตรี เผย การปรับปรุงเครื่องแบบข้าราชการพลเรือนและข้าราชการการเมือง ยังไม่มีผลบังคับใช้ ต้องรอการพิจารณาจากคณะกรรมการกฤษฎีกาก่อน <persName>นายจตุรงค์ ปัญญาดิลก</persName> รองปลัดสำนักนายกรัฐมนตรี เปิดเผยว่า จากการที่นายกรัฐมนตรีได้มีคำสั่งสำนักนายกรัฐมนตรี ให้มีการปรับปรุงเครื่องแบบข้าราชการพลเรือนเมื่อวันที่ 25 กุมภาพันธ์ที่ผ่านมา และคณะรัฐมนตรีอนุมัติหลักการร่างกฎสำนักนายกรัฐมนตรีว่าด้วยเครื่องแบบข้าราชการการเมือง พ.ศ. .... ตามที่สำนักงานปลัด สำนักนายกรัฐมนตรีเสนอ เมื่อวันที่ 2 กันยายน ที่ผ่านมา โดยระบุให้เพิ่มแบบสีกากีแกมเขียวและแบบสีขาวคอพับ ทั้งเครื่องแบบปฏิบัติราชการและเครื่องแบบพิธีการ, การปรับปรุงให้หมวกมีความสวยงามมากขึ้น ส่วนสาระสำคัญของการปรับปรุงในครั้งนี้ คือ การเปลี่ยนรูปแบบอินธนู หรือ บ่า จากเดิมเครื่องแบบปฏิบัติราชการจะใช้บ่าอ่อน ให้เปลี่ยนเป็นบ่าแข็ง และเพิ่มสัญลักษณ์ครุฑที่บ่าอีกด้วย ซึ่งหลังจากการประกาศข่าวสารเรื่องการปรับปรุงเครื่องแบบราชการ เป็นผลให้บางพื้นที่มีการจำหน่ายเครื่องแบบข้าราชการแบบใหม่แล้ว โดยระบุว่า เรื่องการปรับปรุงเครื่องแบบ ขณะนี้ยังอยู่ในขั้นตอนของการพิจารณาของคณะกรรมการกฤษฎีกา ซึ่งยังไม่มีผลบังคับใช้ จึงขอให้ใช้เครื่องแบบเดิม โดยการบังคับใช้ต้องรอการประกาศในพระราชกฤษฎีกาอย่างเป็นทางการก่อน ..................เสียง................. รองปลัดสำนักนายกรัฐมนตรี กล่าวเพิ่มเติมว่า การพิจารณาปรับปรุงเพิ่มเติมเครื่องแบบข้าราชการ เรื่องการปรับปรุงเครื่องแบบข้าราชการการเมือง เป็นไปตามระเบียบสำนักนายกรัฐมนตรี เพื่อให้สอดคล้องกับการปรับเครื่องแบบของข้าราชการพลเรือน และให้เครื่องแบบข้าราชการมีความชัดเจนมากขึ้น</p></body>
</news>
