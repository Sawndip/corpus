<teiHeader>
<fileDesc>
<titleStmt>
  <title>โพลชี้ ตร.หนุน'จุมพล-ปทีบ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-20 16:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15253  </bibl>
</sourceDesc>
</fileDesc>
</teiHeader>
<news>
<headline>โพลชี้ ตร.หนุน'<persName>จุมพล</persName>-<persName>ปทีบ</persName>'</headline>
<lead>บรรยากาศคึก! ลุ้น ผบ.ตร.คนใหม่</lead>
<neck>สื่อทุกแขนงแห่รายงานความเคลื่อนไหว สรรหา ผบ.ตร.คนที่ 7 คึกคัก</neck>
<body><p>เมื่อเวลา 16.00 น. ที่ทำเนียบรัฐบาล ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี ได้เดินทางมาเป็นประธานการประชุม ก.ต.ช. เพื่อเลือก ผบ.ตร.คนใหม่ แทน <persName>พล.ต.อ.พัชรวาท วงษ์สุวรรณ</persName> ผบ.ตร. ที่จะเกษียณอายุราชการ บรรยากาศเต็มไปด้วยความคึกคักของสื่อมวลชนทุกแขนงที่แห่ไปทำข่าว รวมทั้งการลุ้นระทึกของเหล่าคนสีกากี.
</p>
<p>'<persName>ปทีป</persName>'ยันรอผล '<persName>จุมพล</persName>'แถลงจับยา</p>
<p>'<persName>ปทีป</persName>' ยันรอผลเย็นนี้ ส่วน '<persName>จุมพล</persName>' เดินสายแถลงข่าวจับยา '<persName>วิเชียร</persName>' เผยไม่คาดหวังตำแหน่ง ผบ.ตร. </p>
<p>เมื่อเวลา 10.00 น. ที่สำนักงานตำรวจแห่งชาติ บรรยากาศภายในสำนักงานของ <persName>พล.ต.อ.จุมพล มั่นหมาย</persName> รองผบ.ตร. อาคาร 1 ชั้น 5 แคนดิเดตคนสำคัญ เป็นไปอย่างเงียบเหงา เนื่องจาก <persName>พล.ต.อ.จุมพล</persName> ไปแถลงข่าวที่กองบัญชาการตำรวจภุธรภาค 1</p>
<p>ขณะที่บรรยากาศภายในสำนักงาน <persName>พล.ต.อ.ปทีป ตันประเสริฐ</persName> จเรตำรวจแห่งชาติ (จตช.) อาคาร 1 ชั้น 6 มีผู้ใต้บังคับบัญชา รวมถึงคนสนิท มาคอยให้กำลังใจ โดย <persName>พล.ต.อ.ปทีป</persName> เดินทางเข้าทำงานตั้งแต่เช้า ได้ออกมาทักทายผู้สื่อข่าวด้วยสีหน้ายิ้มแย้มแจ่มใส พร้อมกล่าวว่า อยู่ทำงานตามปกติ คงไม่มีอะไร เพราะตอนนี้ยังไม่ทราบอะไร ตอนเย็นค่อยว่ากันอีกที จากนั้นขอเข้าไปทำงานต่อภายในห้องทำงาน </p>
<p>ผู้สื่อข่าวรายงานว่า <persName>พล.ต.อ.วิเชียร พจน์โพธิ์ศรี</persName> ที่ปรึกษา (สบ 10) กล่าวว่า เมื่อช่วงเช้าที่ผ่านมา ได้เข้าร่วมการประชุมสัมนาเกี่ยวกับการป้องกันอุบัติเหตุจราจร ซึ่งจัดโดยกรมป้องกันและบรรเทาสาธารณภัย โดยมี <persName>นายอภิสิทธิ์ เวชชาชีวะ</persName> นายกรัฐมนตรี เป็นประธาน ซึ่งท่านได้ให้นโยบายเฉพาะเรื่องที่เกี่ยวกับการลดอุบัติเหตุจราจร ไม่มีการพูดคุยถึงการประชุม กตช. ซึ่งจะเป็นอย่างไรต้องรอฟังผลการประชุม ส่วนตัวพร้อมทำหน้าที่ หากผู้บัญชามอบหมายให้ทำอะไร ก็ยินดีปฏิบัติ </p>
<p>นอกจากนี้ <persName>พล.ต.อ.วิเชียร</persName> กล่าวว่า ที่ผ่านมารู้สึกเป็นเกียรติที่ นายกฯ เคยมอบหมายให้รักษาราชการแทนผู้บัญชาการตำรวจแห่งชาติถึง 2 ครั้ง ส่วนกรณีที่ นายกฯ ไม่ได้เรียกเข้าไปแสดงวิสัยทัศน์วานนี้ ถือว่า ไม่ผิดปกติแต่อย่างใด เพราะช่วงการรักษาราชการแทน ผบ.ตร.ที่ผ่านมา ได้มีโอกาสพบปะพูดคุยกับท่านหลายครั้ง อย่างไรก็ตาม ส่วนตัวไม่ได้คาดหวังถึงตำแหน่ง ผบ.ตร.    </p>
<p>ขณะเดียวกัน มีรายงานว่า บรรยากาศภายในสำนักงานตำรวจแห่งชาติ ต่างมีการวิพากษ์วิจารณ์ถึงการประชุม กตช. ที่จะมีขึ้นเวลา 16.00 น. วันนี้ โดยคาดการณ์กันว่า ระหว่าง <persName>พล.ต.อ.ปทีป</persName> และ<persName>พล.ต.อ.จุมพล</persName> ใครจะก้าวขึ้นมาเป็น ผบ.ตร.คนที่ 7 นอกจากนี้ ยังมีข่าวลือเกี่ยวกับเรื่องนี้ออกมาจำนวนมาก.
</p>
<p>โพลชี้ ตร.หนุน'<persName>จุมพล</persName>-<persName>ปทีบ</persName>' </p>
<p>เอแบคโพลล์ เผย ชั้นประทวนหนุน '<persName>จุมพล</persName>' ชั้นสัญญาบัตรหนุน '<persName>ปทีป</persName>' คั่ว ผบ.ตร.คนใหม่ </p>
<p>ผู้สื่อข่าวรายงานว่า <persName>ดร.นพดล กรรณิกา</persName> ผอ.สำนักวิจัยเอแบคโพลล์ มหาวิทยาลัยอัสสัมชัญ เปิดเผยผลวิจัย “เอแบคเรียลไทม์โพล” ด้วยวิธีการสุ่มตัวอย่างเชิงระบบจากบัญชีรายชื่อ เรื่อง ถามใจตำรวจ หนุนใครเป็นผู้บัญชาการตำรวจแห่งชาติคนต่อไป กรณีศึกษาเจ้าหน้าที่ตำรวจทั่วประเทศ จำนวน 1,031 นาย ดำเนินการสำรวจในวันที่ 19 ส.ค.52 ผลการสำรวจเมื่อสอบถามความคิดเห็นตำรวจ เกี่ยวกับคุณสมบัติผู้บัญชาการตำรวจแห่งชาติคนใหม่ที่ต้องการ พบว่า ร้อยละ 100.0 ระบุ ต้องปกป้องสถาบันสูงสุดของประเทศ รองลงมา คือ ร้อยละ 99.3 ระบุ ต้องมีความซื่อสัตย์สุจริต ร้อยละ 99.0 ระบุ เป็นนักพัฒนาระบบงานตำรวจ เพื่ออำนวยความยุติธรรมแก่ประชาชน ร้อยละ 98.5 ระบุ ดูแลผู้ใต้บังคับบัญชาอย่างทั่วถึง ร้อยละ 97.8 ระบุ กล้าคิดกล้าทำ ร้อยละ 97.4 ระบุ เป็นกลางไม่ฝักใฝ่ฝ่ายการเมือง</p>
<p>นอกจากนี้ พบว่า ร้อยละ 96.6 ระบุ ผู้บัญชาการตำรวจแห่งชาติคนใหม่ควรรู้จักประนีประนอม แก้ปัญหาความขัดแย้งของคนในชาติได้ ร้อยละ 96.6 เมื่อถามถึง การสนับสนุนผู้ที่จะขึ้นเป็นผู้บัญชาการตำรวจแห่งชาติคนใหม่ต่อจาก <persName>พล.ต.อ.พัชรวาท</persName> ตำรวจผู้ตอบสามารถจะสนับสนุน ได้มากกว่า 1 ชื่อ พบประเด็นสำคัญ คือ ตำรวจชั้นประทวนส่วนใหญ่ หรือร้อยละ 60.7 และชั้นสัญญาบัตร ร้อยละ 58.3 สนับสนุน <persName>พล.ต.อ.จุมพล มั่นหมาย</persName> อย่างไรก็ตาม จำนวนที่ไม่แตกต่างกันของตำรวจชั้นสัญญาบัตร คือ ร้อยละ 58.6  และชั้นประทวนร้อยละ 49.9 สนับสนุน <persName>พล.ต.อ.ปทีป ตันประเสริฐ</persName>.</p>
<p>ลุ้นระทึก!'<persName>ปทีป</persName>-<persName>จุมพล</persName>'ใคร ผบ.ตร.ใหม่</p>
<p>นายกฯ เตรียมเป็น ปธ.ก.ตช. เลือก ผบ.ตร.ใหม่ '<persName>ปทีป</persName>-<persName>จุมพล</persName>' สูสี '<persName>สุเทพ</persName>' โยน กตช.ชี้ขาดเลือก ผบ.ตร.ใหม่</p>
<p>ผู้สื่อข่าวรายงานว่า วันนี้ (20 ส.ค.) <persName>นายอภิสิทธิ์ เวชชาชีวะ</persName> นายกรัฐมนตรี เตรียมนั่งเป็นประธานการประชุมคณะกรรมการนโยบายตำรวจแห่งชาติ (ก.ตช.) ในเวลา 16.00 น. วันนี้ ที่จะมีวาระสำคัญในการมีข้อสรุปการคัดเลือกบุคคลที่เหมาะสม มาดำรงตำแหน่งผู้บัญชาการตำรวจแห่งชาติคนต่อไป แทน <persName>พล.ต.อ.พัชรวาท วงษ์สุวรรณ</persName> ผบ.ตร.คนปัจจุบัน ที่จะเกษียณอายุราชการในเดือน ต.ค.นี้ </p>
<p>โดยมีตัวเต็งที่ได้รับการจับตามองหลายคน อาทิ <persName>พล.ต.อ.ปทีป ตันประเสริฐ</persName> จเรตำรวจ และ <persName>พล.ต.อ.จุมพล มั่นหมาย</persName> รอง ผบ.ตร.</p>
<p>ด้าน <persName>นายสุเทพ เทือกสุบรรณ</persName> รองนายกฯ ฝ่ายความมั่นคง ปฏิเสธที่จะกล่าวถึงความอาวุโสสูงสุดของ <persName>พล.ต.อ.เพรียวพันธ์ ดามาพงศ์</persName> รอง ผบ.ตร. ที่จะมีการนำมาพิจารณาในการประชุม กตช. ในวันนี้หรือไม่ โดย <persName>นายสุเทพ</persName> กล่าวว่า การคัดเลือกผู้บัญชาการตำรวจแห่งชาติ เป็นอำนาจหน้าที่ของ กตช. ที่จะพิจารณาคัดเลือกจากความเหมาะสม.</p></body>
</news>
