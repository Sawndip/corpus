<teiHeader>
<fileDesc>
<titleStmt>
  <title>อปท.โวย'มาร์ค'เพิ่มงานแต่หั่นงบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-12 09:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13717  </bibl>
</sourceDesc>
</fileDesc>
</teiHeader>
<news>
<headline>อปท.โวย'<persName>มาร์ค</persName>'เพิ่มงานแต่หั่นงบ</headline>
<lead></lead>
<neck></neck>
<body><p>เมื่อวันที่ 11 ส.ค. ผู้สื่อข่าวรายงานว่าที่ทำเนียบรัฐบาล <persName>นายประภัสร์ ภู่เจริญ</persName> นายกเทศมนตรีเมืองลำพูน ในฐานะนายกสมาคมสันนิบาตแห่งประเทศไทย (ส.ท.ท.) พร้อมด้วย  ตัวแทนผู้บริหารองค์กรปกครองส่วนท้องถิ่น (อปท.) ทั่วประเทศ กว่า 1,000 คน ได้มาชุมนุมเรียกร้องขอให้รัฐบาลทบทวนพิจารณางบประมาณรายจ่ายประจำปี 2553 ขององค์กรปกครองท้องถิ่น เนื่องจากรัฐบาลโดยคณะกรรม การการกระจายอำนาจ ได้ปรับลดส่วนรายได้ขององค์กรส่วนท้องถิ่น ในปีงบประมาณ 2553 ต่ำกว่าปี 2552 จากเดิมร้อยละ 25.25 หรือ 400,338.75 ล้านบาท เหลือเพียงร้อยละ 25.02 หรือ 337,800 ล้านบาท ทั้งที่รัฐบาลได้ผลักภาระการดำเนินการตามนโยบายรัฐบาลให้องค์กรปก ครองส่วนท้องถิ่นดำเนินการ ไม่ว่าจะเป็นเรื่องโครงสร้างหลักประกันรายได้ผู้สูงอายุ โครงการเรียนฟรี โครงการอาสาสมัครเชิงรุก (อสม.) แต่ถูกปรับลดงบประมาณลง จึงขอให้รัฐบาลพิจารณา ร่างงบประมาณรายจ่ายประจำปี 2553 ด้วยความเป็นธรรม</p>
<p>ทั้งนี้ <persName>นายประภัสร์</persName>และตัวแทนจำนวน 10 คน ได้เข้าหารือกับ<persName>นายอภิสิทธิ์ เวชชาชีวะ</persName>นายกรัฐมนตรี และ<persName>นายกอร์ปศักดิ์ สภาวสุ</persName> รองนายกรัฐมนตรี ที่ตึกสำนักเลขาธิการนายกรัฐมนตรี จากนั้น <persName>นายประภัสร์</persName> ได้ออกมาชี้แจงว่า นายกฯได้รับไปพิจารณา นอกจากนั้นยังบอกด้วยว่าในโครงการไทยเข้มแข็งที่รัฐบาลจะกู้เงินในรอบนี้นั้น รัฐบาลจะจัดสรรเงิน 2.3 หมื่นล้าน ให้ส่วนท้องถิ่น เพื่อไปพัฒนาพื้นที่ต่อไปด้วย</p>
<p><persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ว่า การพิจารณางบประมาณยังอยู่ระหว่างการพิจารณาของสภา แต่ถ้า อปท. มีความรู้สึกกังวลใจ ก็แสดงความรู้สึกและพบหารือกับผู้ที่เกี่ยวข้องได้ แต่ทราบว่างบประมาณอาจจะไม่ได้มาก เนื่องจากปีนี้รัฐบาลเก็บภาษีได้น้อย ส่วนเรื่องที่ห่วงว่ารัฐบาลจัดสรรงบประมาณให้ อปท. ไม่ครบตามที่กฎหมายกำหนดแล้วยังจะมีการดึงงบของ อปท. มาให้ส่วนกลางนั้น คงเป็นความเข้าใจผิด เพราะปีที่ผ่านมารัฐบาลมีนโยบายที่จะช่วยเหลือ อสม. กับผู้สูงอายุ ซึ่งได้ฝากให้ อปท. เป็นผู้ดำเนินการโดยรัฐบาลเป็นผู้สนับสนุนงบประมาณ แต่ ในการจัดทำงบประมาณรายจ่ายประจำปี 2553 จะต้องรอให้ พ.ร.ก. และ พ.ร.บ.กู้เงิน จบก่อน ก็จะเพิ่มเข้าไป ไม่มีปัญหาอะไร.
</p></body>
</news>
