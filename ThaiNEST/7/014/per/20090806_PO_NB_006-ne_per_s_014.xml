<teiHeader>
<fileDesc>
<titleStmt>
  <title>นายกฯ มอบโล่เกียรติคุณแก่บุคคล หน่วยงานและโครงการดีเด่นของชาติ ประจำปี 2551  </title>
  <author>วรัญญู นวกาลัญญู  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208060179&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ มอบโล่เกียรติคุณแก่บุคคล หน่วยงานและโครงการดีเด่นของชาติ ประจำปี 2551</headline>
<lead></lead>
<neck></neck>
<body><p>นายกรัฐมนตรี มอบโล่เกียรติคุณแก่บุคคล หน่วยงานและโครงการดีเด่นของชาติ ประจำปี 2551 เพื่อยกย่องให้เป็นแบบอย่างที่ดีกับประชาชน ด้วยแนวคิดจิตสำนึกสาธารณะ<persName>นายอภิสิทธิ์ เวชชาชีวะ</persName> นายกรัฐมนตรี ในฐานะประธานมอบโล่เกียรติคุณแก่บุคคล หน่วยงานและโครงการดีเด่นของชาติ ประจำปี 2551 กล่าวว่า การจัดงานดังกล่าว เป็นการส่งเสริมและให้กำลังใจในการปฏิบัติตนให้เป็นประโยชน์ต่อส่วนรวม ได้รับการยกย่องประกาศเกียรติคุณ โดยดำเนินการของสำนักเสริมสร้างเอกลักษณ์ของชาติ สำนักนายกรัฐมนตรี ซึ่งตั้งคณะอนุกรรมการคัดเลือกและเผยแพร่ผลงานดีเด่นของชาติ สรรหาผู้ที่มีคุณสมบัติเหมาะสมที่จะได้รับการยกย่องจากสังคม ซึ่งการเป็นสังคมที่ดีจะต้องประกอบด้วย บุคคลที่ช่วยกันทำคุณงามความดีด้วยความเสียสละ มีจิตสำนักสาธารณะ โดยในปีนี้ มีผู้ได้รับคัดเลือกเป็นบุคคลดีเด่นใน 4 สาขา จำนวน 8 ราย ได้แก่ สาขาพัฒนาสังคม มูลนิธิหมู่บ้านช้างการบินไทย จังหวัดสุรินทร์ของ<persName>นายกฤษณา ไกรสินธุ์</persName>, สาขาพัฒนาเศรษฐกิจประเภทหน่วยงานด้านเศรษฐกิจพอเพียง บริษัท ชุมพรคาบาน่า จำกัด, สาขาวิทยาศาสตร์และเทคโนโลยีประเภทบุคคล ด้านวิศวกรรมการคำนวณ <persName>นายปราโมทย์ เดชะอำไพ</persName> ด้านจักษุวิทยา <persName>นายแพทย์ปานเนตร ปางพุฒิพงศ์</persName>, ประเภทหน่วยงาน บริษัท ไอ.ที.ซี. (1993) จำกัด สาขาเผยแพร่เกียรติภูมิของไทย ประเภทบุคคล <persName>นายวีรธรรม ตระกูลเงินไทย</persName> และประเภทหน่วยงาน วิทยาลัยดุริยางคศิลป์ มหาวิทยาลัยมหิดล นายกรัฐมนตรี กล่าวว่า สภาพสังคมไทยในปัจจุบัน คนดีมักไม่ได้รับการส่งเสริมสานต่ออย่างเป็นรูปธรรม จึงจำเป็นต้องเสริมสร้างกำลังใจ สนับสนุนให้เกิดแรงผลักดันในการทำความดีให้มากขึ้น ด้วยแนวคิดจิตสำนึกสาธารณะ</p></body>
</news>
