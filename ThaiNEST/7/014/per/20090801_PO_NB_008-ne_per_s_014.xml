<teiHeader>
<fileDesc>
<titleStmt>
  <title>"เทพไท" ยืนยัน รัฐบาลพร้อมแถลงผลงาน แต่ต้องเลื่อนไปเพราะติดการประชุมวุฒิสภา  </title>
  <author>วีระพันธ์ วุฒิบุญญะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208010048&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>" ยืนยัน รัฐบาลพร้อมแถลงผลงาน แต่ต้องเลื่อนไปเพราะติดการประชุมวุฒิสภา</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ ยืนยัน รัฐบาลมีความพร้อมที่จะแถลงผลงานของรัฐบาล แต่เหตุผลที่ต้องเลื่อนไปเพราะติดการประชุมวุฒิสภา <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า การที่พรรคเพื่อไทยกล่าวหาว่ารัฐบาลต้องเลื่อนการแถลงผลงานของรัฐบาลออกไป เพราะรัฐบาลยังไม่มีผลงานที่ชัดเจนนั้น ขอยืนยันว่าไม่เป็นความจริง เพราะขณะนี้รัฐบาลได้เตรียมความพร้อมไว้หมดแล้ว ตั้งแต่เอกสารสิ่งพิมพ์ และผลงานของรัฐบาลบางส่วนก็ได้ตีพิมพ์ในหนังสือพิมพ์บางฉบับอยู่แล้ว แต่เหตุผลที่ต้องเลื่อนออกไปเป็นวันที่ 6 สิงหาคมนั้น เป็นเพราะติดการเปิดประชุมวุฒิสภา ซึ่งรัฐบาลจะต้องเข้าไปชี้แจงในวาระต่างๆ <persName>นายเทพไท</persName> กล่าวอีกว่า รัฐบาลมีผลงานที่ชัดเจน อาทิ ด้านการศึกษา ซึ่งประชาชนก็มีความพึงพอใจกับโครงการเรียนฟรี 15 ปี อย่างมีคุณภาพเป็นอย่างมาก ซึ่งเห็นได้จากผลสำรวจของสวนดุสิตโพลที่ได้ประกาศไปเมื่อวานนี้ </p></body>
</news>
