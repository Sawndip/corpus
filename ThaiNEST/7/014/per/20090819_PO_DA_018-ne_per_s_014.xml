<teiHeader>
<fileDesc>
<titleStmt>
  <title>ศาลรับฟ้องคดีส.ส.ปชป.หมิ่นปมรถเมล์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 18:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15179  </bibl>
</sourceDesc>
</fileDesc>
</teiHeader>
<news>
<headline>ศาลรับฟ้องคดีส.ส.ปชป.หมิ่นปมรถเมล์</headline>
<lead></lead>
<neck></neck>
<body><p>ที่ศาลอาญา ถนนรัชดาภิเษก วันนี้(19 ส.ค.) ศาลอ่านคำสั่งคดีหมายเลขดำ อ.1944/2552ที่ <persName>นายปิยะพันธ์ จัมปาสุต</persName> ประธานคณะกรรมการบริหารองค์การขนส่งมวลชนกรุงเทพ(ขสมก.)เป็นโจทก์ฟ้อง<persName>นายชาญชัย อิสระเสนารักษ์</persName> ส.ส.นครนายก พรรคประชาธิปัตย์ และรองประธานกรรมาธิการป้องกันและปราบปรามการทุจริตแห่งชาติ สภาผู้แทนราษฎร เป็นจำเลย ในความผิดฐานหมิ่นประมาทผู้อื่นโดยการโฆษณา ตามประมวลกฎหมายอาญา มาตรา 326, 328</p>
<p>กรณีเมื่อวันที่ 2-3 มิ.ย. จำเลยให้สัมภาษณ์สื่อมวลชนที่อาคารรัฐสภา ภายหลังการประชุมกรรมาธิการเพื่อพิจารณาเรื่องตรวจสอบการเช่ารถเมล์ปรับ อากาศเอ็นจีวี ขสมก.4,000 คัน ทำนองว่า มีหลักฐานว่าโจทก์มีส่วนร่วมทุจริต และยังไม่เคารพสภาฯ หลังจากไม่เข้าชี้แจงตามคำเชิญของกรรมาธิการฯ</p>
<p>ศาลพิเคราะห์คำเบิกความ และหลักฐานโจทก์ในชั้นไต่สวนมูลฟ้องแล้วเห็นว่าคดีมีมูล ให้ประทับรับฟ้องคดีไว้พิจารณา เนื่องจากจำเลยเป็น ส.ส.และขณะนี้อยู่ระหว่างประชุมสภาฯสมัยสามัญนิติบัญญัติ ปี 2552 ตั้งแต่วันที่ 1 ส.ค.เป็นต้นมา จึงให้มีหนังสือแจ้งสำนักงานศาลยุติธรรมส่งหนังสือแจ้งรัฐสภาเพื่อดำเนินการขอตัวจำเลยมาดำเนินคดีต่อไป  โดยนัดคู่ความเพื่อแถลงเปิดคดีในวันที่ 23 พ.ย.นี้ เวลา 09.00 น.
</p></body>
</news>
