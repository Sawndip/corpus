<teiHeader>
<fileDesc>
<titleStmt>
  <title>สั่ง'ธานี'ส่งกำลังเฝ้าบ้านบุคคลสำคัญ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-11 14:05:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19725  </bibl>
</sourceDesc>
</fileDesc>
</teiHeader>
<news>
<headline>สั่ง'<persName>ธานี</persName>'ส่งกำลังเฝ้าบ้านบุคคลสำคัญ</headline>
<lead></lead>
<neck></neck>
<body><p>ที่ทำเนียบรัฐบาล วันที่ 11 ก.ย. <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ให้สัมภาษณ์ถึง กรณีคนร้ายขว้างระเบิดใส่บ้านหลังเก่าของ <persName>นายวิชา มหาคุณ</persName> กรรมการ ป.ป.ช. ว่า <persName>พล.ต.ท.วรพงษ์ ชิวปรีชา</persName> ผบช.น. ได้รายงานให้ทราบตั้งแต่เกิดเหตุแล้ว ซึ่งตนได้โทรศัพท์ไปถึง <persName>พล.ต.อ.ธานี สมบูรณ์ทรัพย์</persName> รักษาการ ผบ.ตร. เพื่อให้สั่งการเจ้าหน้าที่ในทุกพื้นที่เฝ้าระวัง โดยเฉพาะบ้านพักบุคคลสำคัญ เช่น บุคคลในองค์กรอิสระ องคมนตรี เป็นต้น เพราะไม่อยากให้เกิดเหตุการณ์เช่นนี้ขึ้นอีก </p>
<p>นอกจากนี้ ยังได้มอบหมายให้ ผบช.น.เร่งบูรณาการกำลังของเจ้าหน้าที่ เพื่อตรวจตราในพื้นที่ต่าง ๆ ให้ประชาชนเกิดความมั่นใจในความปลอดภัย ทั้งชีวิต และทรัพย์สิน ก่อนหน้านี้ตนเคยสั่งการให้ตำรวจ ทหาร และเจ้าหน้าที่เทศกิจ ร่วมมือกันทำงาน ตรวจตราพื้นที่ต่าง ๆ ใน กทม. แต่เมื่อไม่มีเหตุการณ์เกิดขึ้น เจ้าหน้าที่ก็อาจจะลืมเลือนกันไปบ้าง จึงต้องกำชับให้ไปดูแลให้เข้มข้นขึ้น อย่างไรก็ตาม ยืนยันว่า จะดูแลความปลอดภัยให้อย่างเต็มที่ หากประชาชนได้เบาะแส ก็ขอให้ช่วยเป็นหูเป็นตาให้กับเจ้าหน้าที่ เพื่อให้เกิดความสงบเรียบร้อยในบ้านเมือง </p>
<p>เมื่อถามว่า เหตุการณ์ที่เกิดขึ้นเหมือนเป็นการส่งสัญญาณจากผู้ไม่หวังดีหรือไม่ <persName>นายสุเทพ</persName> กล่าวว่า อย่าไปคาดเดาว่า เป็นใคร แต่ถ้าเห็นใครกระทำการที่ฝ่าฝืนกฎหมาย ก็จะติดตามสืบสวนสอบสวน เพื่อนำไปสู่การจับกุม และหาทางป้องกันไม่ให้เกิดเหตุ </p>
<p>ผู้สื่อข่าวถามว่า ประเมินเหตุการณ์ที่เกิดขึ้นว่า เป็นการพยายามสร้างสถานการณ์หรือไม่ <persName>นายสุเทพ</persName> กล่าวว่า ขณะนี้ยังไม่สามารถระบุได้ อย่าคาดการ หรือไปตั้งข้อสงสัย แต่เรามีหน้าที่ที่ต้องดูแลแก้ไข.</p></body>
</news>
