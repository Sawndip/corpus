<teiHeader>
<fileDesc>
<titleStmt>
  <title>ครม.เห็นชอบสร้างวัดในเขตอุทยาน3แห่ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-11 20:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13655  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบสร้างวัดในเขตอุทยาน3แห่ง</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (11 ส.ค.) <persName>นพ.ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี แถลงผลการประชุมคณะรัฐมนตรี (ครม.) ว่า ที่ประชุมมีมติเห็นชอบตามที่สำนักงานพระพุทธศาสนาแห่งชาติ เสนอให้เพิกถอนพื้นที่อุทยานแห่งชาติบางส่วน เพื่อดำเนินการจัดตั้งวัดจำนวน 3 แห่ง ดังนี้ 1.ให้เพิกถอนอุทยานแห่งชาติผาแต้ม บางส่วน จำนวน 15 ไร่ เพื่อจัดตั้งวัดบ้านทุ่งนาเมือง จ.อุบลราชธานี 2.ให้เพิกถอนพื้นที่อุทยานแห่งชาติดอยสุเทพ-ปุย บางส่วน จำนวน 15 ไร่ เพื่อจัดตั้งวัดดอยปุย จ.เชียงใหม่ และ 3.ให้เพิกถอนพื้นที่อุทยานแห่งชาติภูซาง บางส่วน จำนวน 14 ไร่ 2 งาน 50 ตารางวา เพื่อจัดตั้งวัดพระธาตุขุนบง จ.พะเยา </p>
<p>และระหว่างการพิจารณา <persName>นายสุวิทย์ คุณกิตติ</persName> รัฐมนตรีว่าการกระทรวงทรัพยากรธรรมชาติและสิ่งแวดล้อม ได้เสนอว่า กระทรวงฯ มีโครงการพุทธอุทยาน ที่จะให้ศาสนากับป่าอยู่ร่วมกันได้ โดยไม่จำเป็นต้องขับไล่วัดออกจากป่า หรือให้เพิกถอนพื้นที่อุทยานฯ แต่จะให้วัดกับป่าอยู่ร่วมกัน โดยพระสงฆ์จะทำหน้าที่ดูแลอนุรักษ์พื้นที่ป่า ในส่วนที่เป็นสำนักสงฆ์และบริเวณโดยรอบ ดังนั้น ยืนยันว่า ไม่มีการไล่พระสงฆ์ออกจากป่าที่ขึ้นทะเบียนเป็นอุทยานแห่งชาติ ตามที่มีกระแสข่าวออกมาอย่างแน่นอน.</p></body>
</news>
