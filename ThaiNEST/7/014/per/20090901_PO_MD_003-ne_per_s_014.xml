<teiHeader>
<fileDesc>
<titleStmt>
  <title>“ศุภชัย”ยัน"ภท."ไม่ขัดแย้งพรรคประชาธิปัตย์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090901/26723  </bibl>
</sourceDesc>
</fileDesc>
</teiHeader>
<news>
<headline>ฉุนปูด3เกลอพบ<persName>เนวิน</persName>ตู่ฟัด<persName>สุรชัย</persName>งับ<persName>จักรภพ</persName></headline>
<lead></lead>
<neck></neck>
<body><p> <persName>นายจตุพร พรหมพันธุ์</persName> ส.ส.สัดส่วน พรรคเพื่อไทย ในฐานะแกนนำ กลุ่มแนวร่วมประชาธิปไตยต่อต้านเผด็จการแห่งขาติ (นปช.) หรือกลุ่มคนเสื้อแดง กล่าวถึงกรณีที่<persName>นายสุรชัย ด่านวัฒนานุสรณ์</persName> อดีตแกนนำ นปช. ที่แยกตัวไปตั้งกลุ่มสยามแดง เพราะไม่พอใจบทบาทการนำของ<persName>นายจตุพร</persName> <persName>นายวีระ มุสิกพงษ์</persName> และ<persName>นายณัฐวุฒิ ใสเกื้อ</persName> ที่ออกระบุว่า 3 เกลอได้เดินทางไปพบกับ<persName>นายเนวิน ชิดชอบ</persName> แกนนำพรรคภูมิใจไทยว่า นับจากนี้กลุ่มตนและกลุ่มสยามแดงของ<persName>นายสุรชัย</persName>คงจะขาดจากความเป็นเพื่อน เพราะสิ่งที่<persName>นายสุรชัย</persName>พูดเป็นความเท็จทั้งสิ้น</p>
<p>ถ้าผมนิ่งเฉยประชาชนก็จะคิดว่าเป็นความจริงจึงต้องชี้แจง ถ้า<persName>นายสุรชัย</persName>เป็นมิตรจริงก็ไม่ควรนำความเท็จขึ้นมากล่าวเพราะจะทำให้ศัตรูนำข้อมูลมาใส่ร้าย พวกเราได้ ไม่ทราบว่าสมัย<persName>นายสุรชัย</persName>อยู่พรรคคอมมิวนิสต์เขาเคยสอนหรือไม่ สมัยพวกผมรณรงค์ล่าชื่อถวายฎีกา<persName>นายสุรชัย</persName>ก็พูดผ่านสื่อคัดค้าน ครั้นพอผมชุมนุมที่สนามหลวงเพื่อเตรียมยื่นถวายฎีกา<persName>นายสุรชัย</persName>ก็จะมาขอขึ้นเวทีปราศรัย ถามว่าอย่างนี้จะเรียกว่าเป็นคอมมิวนิสต์ตลบแตลงได้หรือไม่</p>
<p><persName>นายจตุพร</persName> อ้างว่าตั้งแต่<persName>นายเนวิน</persName>ทรยศต่อ<persName>พ.ต.ท.ทักษิณ</persName>พวกตนก็ไม่เคยพบ <persName>นายเนวิน</persName>อีกเลย และที่<persName>นายสุรชัย</persName>กล่าวหาว่าพวกตนต่อสู้เพื่อหวังเป็นรัฐมนตรีนั้นขอเรียนว่า เวลานี้ตนเป็น ส.ส. อนาคตทางการเมืองต่อไปจะเป็นอะไรก็ไม่ทราบได้ ขณะที่<persName>นายณัฐวุฒิ ใสยเกื้อ</persName> แกนนำกลุ่ม นปช.อีกคนนั้น แม้จะมีการเลือกตั้งวันนี้และได้เป็นส.ส.แต่ก็เป็นรัฐมนตรีไม่ได้เพราะอายุไม่ถึง แต่<persName>นายสุรชัย</persName>ลงสมัครเลือกตั้งส.ส. ได้คะแนนเพียงเก้าพันกว่าคะแนน ขณะที่ผู้ชนะได้เป็นแสนคะแนน</p>
<p> ผม 3 คนหารือกันแล้วเห็นว่า ถ้าศัตรูโจมตีด่าว่าก็จะไม่โกรธเท่าบุคคล ที่เคยเป็นมิตรมาทำร้ายกันเช่นนี้ เพราะฉะนั้นต่างคนต่างอยู่ ต่อไปถ้า<persName>นายสุรชัย</persName>พาดพิงอะไรพวกผมอีกก็จำเป็นต้องให้ฝ่ายกฏหมายฟ้องร้อง</p>
<p><persName>นายจตุพร</persName> กล่าวว่า สำหรับ<persName>นายจักรภพ เพ็ญแข</persName> ที่ระบุว่าพวกเราเรียกระดมประชาชนเพราะหวังผลประโยชน์บางอย่างนั้น ตนก็ไม่อยากพูด แต่ขณะที่เราชุมนุม ที่หน้าทำเนียบรัฐบาล <persName>นายจักรภพ</persName>เผ่นหนีโดยไม่บอกเพื่อนเลย ไปก่อนที่รัฐบาลจะประกาศ พ.ร.ก.สถานการณ์ฉุกเฉินเสียด้วยซ้ำ และเรื่องนี้เราไม่เคยห่วง <persName>พ.ต.ท.ทักษิณ</persName> เพราะท่านเข้าใจดีเรื่องระหว่างกลุ่มเรากับกลุ่ม<persName>นายจักรภพ</persName></p>
<p>สำหรับการชุมนุมของกลุ่มคนเสื้อแดงนั้นจะมีคนมาร่วมเท่าไหร่ก็ไม่ใช่เรื่องที่ กลุ่มสยามแดงต้องมากังวลแทน ไม่มีคน ตน 3 คนกลับบ้าน ก็เท่านั้น</p></body>
</news>
