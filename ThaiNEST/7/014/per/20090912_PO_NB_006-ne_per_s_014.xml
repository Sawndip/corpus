<teiHeader>
<fileDesc>
<titleStmt>
  <title>ส.ส.ปชป.เรียกร้อง ตร.จับตาพฤติกรรมแกนนำเสื้อแดงหวั่นทำชุมนุมแรงซ้ำรอยเหตุ 19 ก.ย.49  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209120050&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ส.ส.ปชป.เรียกร้อง ตร.จับตาพฤติกรรมแกนนำเสื้อแดงหวั่นทำชุมนุมแรงซ้ำรอยเหตุ 19 ก.ย.49</headline>
<lead></lead>
<neck></neck>
<body><p>ส.ส.พรรคประชาธิปัตย์ เรียกร้องตำรวจจับตาพฤติกรรมแกนนำเสื้อแดง หวั่นปลุกปั่นการชุมนุม วันที่ 19 กันยายน รุนแรงซ้ำรอยเหตุ 19 กันยายน ปี 2549 <persName>นายบุญยอด สุขถิ่นไทย</persName> ส.ส.กทม.พรรคประชาธิปัตย์ กล่าวเรียกร้องให้เจ้าหน้าที่ตำรวจจับตาพฤติกรรมแกนนำกลุ่มคนเสื้อแดง โดยเฉพาะ<persName>นายจตุพร พรหมพันธ์</persName> <persName>นายวีระ มุสิกพงษ์</persName> และ<persName>นายณัฐวุฒิ ใสยเกื้อ</persName> ที่ยังคงพบมีการเคลื่อนไหวผ่านสื่ออยู่ตลอด เกรงจะมีความพยายามปลุกระดม จนนำไปสู่ความรุนแรงถึงขั้นแตกหักในการชุมนุมวันที่ 19 ก.ย.นี้ พร้อมขอให้เจ้าหน้าที่ตำรวจยื่นเรื่องถอนการประกันตัวของกลุ่มแกนนำเพื่อนำตัวเข้าสู่กระบวนการเอาผิดทันที ไม่ให้ไปขึ้นเวทีปลุกระดมให้เกิดความวุ่นวายตามที่มีการคาดการณ์ว่าทางกลุ่มพยายามให้เกิดเหตุรุนแรงเพื่อรำลึกวันครบรอบ 3 ปี เหตุรัฐประหาร 19 ก.ย.49 <persName>นายบุญยอด</persName> กล่าวด้วยว่า นอกจากกลุ่มแกนนำรุ่นที่ 1 แล้ว ยังต้องจับตา<persName>นายชินวัตร หาบุญพาด</persName> นายกสมาคมพิทักษ์ผลประโยชน์ผู้ขับรถแท็กซี่ ที่อาจขึ้นมาเป็นแกนนำหลักในการปลุกระดมให้เครือข่ายออกมาเคลื่อนไหวต่างๆ </p></body>
</news>
