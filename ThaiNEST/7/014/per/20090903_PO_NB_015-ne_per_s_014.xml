<teiHeader>
<fileDesc>
<titleStmt>
  <title>รับสมัครผู้สมัครรับเลือกตั้งนายกเทศมนตรีนครเชียงใหม่วันแรกคึกคัก มีผู้สมัครตัวเก็งสมัครถึง 7 คน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030272&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รับสมัครผู้สมัครรับเลือกตั้งนายกเทศมนตรีนครเชียงใหม่วันแรกคึกคัก มีผู้สมัครตัวเก็งสมัครถึง 7 คน</headline>
<lead></lead>
<neck></neck>
<body><p>การรับสมัครผู้สมัครรับเลือกตั้งนายกเทศมนตรีนครเชียงใหม่วันแรกคึกคัก มีผู้สมัครตัวเก็งมาลงชื่อสมัครถึง 7 คน บรรยากาศวันแรกของการเปิดรับสมัคร ผู้สมัครรับเลือกตั้งนายกเทศมนตรีนครเชียงใหม่ บรรดาผู้สมัครตัวเก็งต่างเดินทางไปรอสมัครตั้งแต่เช้าตรู่ โดยพบว่ามีผู้ไปรอก่อนเวลา 08.30 น.ถึง 7 คน ท่ามกลางกองเชียร์ให้กำลังใจอย่างคับคั่ง โดยผู้ที่ได้รับหมายเลข 1 คือ <persName>ดร.เดือนเต็มดวง ณ เชียงใหม่</persName> อดีตนายกเทศมนตรีนครเชียงใหม่ หมายเลข 2 คือ <persName>นายทัศนัย บูรณุปกรณ์</persName> หมายเลข 3 คือ <persName>นายแพทย์เพทาย เตโชฬาร</persName> หมายเลข 4 คือ <persName>นายวัลลภ แซ่เตี๋ยว</persName> หมายเลข 5 คือ <persName>ดร.วิชัย วงศ์ชัย</persName> หมายเลข 6 คือ <persName>นายพรชัย จิตรนวเสถียร</persName> และหมายเลข 7 คือ <persName>นางวิภาวัลย์ วรพุฒิพงษ์</persName> โดยพบว่ามีนักการเมืองหน้าเก่าถึง 4 คน ท่ามกลางบรรดากองเชียร์ของแต่ละคนที่ต่างถือป้ายผ้า ดอกไม้ และส่งเสียงเชียร์กระหึ่ม ซึ่ง <persName>นายพงพันธ์ ริ้วทองทวี</persName> ผู้อำนวยการการเลือกตั้งประจำจังหวัดเชียงใหม่ กล่าวว่า การเลือกตั้งครั้งนี้มีการแข่งขันสูงมาก จึงได้จัดส่งเจ้าหน้าที่ร่วมกับตำรวจภูธรภาค 5 ลงสืบสวนหาข่าวแล้ว เชื่อว่าการเลือกตั้งจะเป็นไปโดยบริสุทธิ์ ยุติธรรม ขั้นตอนต่อจากนี้คือการตรวจสอบคุณสมบัติผู้สมัคร สำหรับการเลือกตั้งนายกเทศมนตรีนครเชียงใหม่จะมีขึ้นในวันอาทิตย์ที่ 4 ตุลาคม 2552 โดยเปิดรับสมัครไปจนถึงวันที่ 7 กันยายนนี้ ขณะที่พบว่า ทั่วทุกบริเวณย่านชุมชนได้มีป้ายหาเสียงของบรรดาผู้สมัครไว้ล่วงหน้าแต่ยังไม่ติดหมายเลขผู้สมัคร </p></body>
</news>
