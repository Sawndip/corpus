<teiHeader>
<fileDesc>
<titleStmt>
  <title>ครม. อนุมัติงบ 1,655 ล้านบาท ขยายเขตไฟฟ้าในพื้นที่ทำกินทางการเกษตร  </title>
  <author>ณัชชา พรหมอินทร์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050273&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม. อนุมัติงบ 1,655 ล้านบาท ขยายเขตไฟฟ้าในพื้นที่ทำกินทางการเกษตร</headline>
<lead></lead>
<neck></neck>
<body><p>คณะรัฐมนตรี อนุมัติงบประมาณ 1,655 ล้านบาท ดำเนินโครงการขยายเขตไฟฟ้าในพื้นที่ทำกินทางการเกษตร <persName>นายวัชระ กรรณิการ์</persName> รองโฆษกประจำสำนักนายกรัฐมนตรี กล่าวว่า คณะรัฐมนตรีมีมติอนุมัติให้การไฟฟ้าส่วนภูมิภาค หรือ กฟภ. ดำเนินงานตามโครงการขยายเขตไฟฟ้าพื้นที่ทำกินทางการเกษตร ในวงเงิน 1,655 ล้านบาท โดยใช้เงินกู้ในประเทศ 1,240 ล้านบาท และเงินรายได้การไฟฟ้าส่วนภูมิภาค 415 ล้านบาท ตามที่กระทรวงมหาดไทยเสนอ ในการก่อสร้างระบบจำหน่ายไฟฟ้า ติดตั้งหม้อแปลง ตามความเหมาะสมกับความต้องการใช้ไฟฟ้าแต่ละพื้นที่ โดยกำหนดระยะเวลาการดำเนินการ ตั้งแต่ปี 2551 – 2554 ในพื้นที่รับผิดชอบของ กฟภ. ทั่วประเทศ ครอบคลุมพื้นที่ทำกินทางการเกษตรของเกษตรกร 30,000 ครอบครัว เพื่อจัดหาบริการไฟฟ้าให้พื้นที่ทำกินทางการเกษตรกร เป็นการสนับสนุนการประกอบอาชีพของเกษตรกร ให้สามารถใช้ไฟฟ้าเพื่อผลผลิตทางการเกษตร และพัฒนาเศรษฐกิจแบบพอเพียงของครัวเรือนเกษตรกรพื้นฐาน ก่อให้เกิดความยั่งยืนในการพัฒนาชนบท </p></body>
</news>
