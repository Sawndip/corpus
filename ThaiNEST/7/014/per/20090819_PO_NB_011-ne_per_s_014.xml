<teiHeader>
<fileDesc>
<titleStmt>
  <title>รัฐบาล พร้อมจัดงาน“โอท็อป ช้อปช่วยชาติ ”  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190251&tb=N255208&return=ok&news_headlin  </bibl>
</sourceDesc>
</fileDesc>
</teiHeader>
<news>
<headline>รัฐบาล พร้อมจัดงาน“โอท็อป ช้อปช่วยชาติ ”</headline>
<lead></lead>
<neck></neck>
<body><p>รัฐบาล พร้อมจัดงานแสดงสินค้าหนึ่งตำบล หนึ่งผลิตภัณฑ์ ภายใต้ชื่อ “โอท็อป ช้อปช่วยชาติ ” คาดจะมีเงินหมุนเวียนไม่ต่ำกว่า 500 ล้านบาท <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี เปิดเผยว่า รัฐบาลมีความพร้อมที่จะจัดงานแสดงสินค้าหนึ่งตำบล หนึ่งผลิตภัณฑ์ ภายใต้ชื่อ “โอท็อป ช้อปช่วยชาติ (OTOP Midyear 2009)” ในระหว่างวันที่ 22 – 30 สิงหาคม ที่อิมแพค เมืองทองธานี โดยใช้งบประมาณ 70 ล้านบาท เพื่อเพิ่มช่องทางการจำหน่ายสินค้าโอท็อปให้เป็นที่รู้จักอย่างกว้างขวางมากขึ้น และเป็นการกระตุ้นเศรษฐกิจในระดับชุมชน และยังเป็นโอกาสสำคัญที่ผู้ประกอบการจะสามารถเข้าถึงหน่วยงานของรัฐที่พร้อมจะให้การสนับสนุน ทั้งในแง่ของการพัฒนาคุณภาพผลิตภัณฑ์ การให้คำปรึกษาเกี่ยวกับแหล่งเงินทุน การจดทะเบียนเครื่องสำอาง อาหาร สมุนไพรต่างๆ รวมถึงการจดทะเบียนลิขสิทธิ์ทรัพย์สินทางปัญญาด้วย ทั้งนี้รัฐบาลได้เตรียมมาตรการป้องกันโรคไข้หวัดใหญ่สายพันธ์ใหม่ 2009 โดยส่งเจ้าหน้าที่กระทรวงสาธารณสุขดูแลอย่างเข้มงวด ด้าน<persName>นายชวรัตน์ ชาญวีระกูล</persName> รัฐมนตรีว่าการกระทรวงหมาดไทย กล่าวว่า ประชาชนจะได้ซื้อสินค้าทฝีมือของคนไทยจากทุกภูมิภาค ตั้งแต่ระดับ 3 – 5 ดาวในราคาถูก คาดว่าจะมีประชาชนมาร่วมงานไม่ต่ำกว่า 8 แสนคน และจะมีรายได้หมุนเวียนไม่ต่ำกว่า 500 ล้านบาท นอกจากนี้ ในการประชุมสุดยอดอาเซียน ซึ่งจะจัดขึ้นในกลางเดือน ตุลาคม นี้จะมีการจัดงานโอท็อปควบคู่ไปด้วย </p></body>
</news>
