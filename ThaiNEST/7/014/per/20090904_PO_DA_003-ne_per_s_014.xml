<teiHeader>
<fileDesc>
<titleStmt>
  <title>"เทพเทือก"กำชับตั้งกรรมการสอบ"ผบ.ตร."  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-04 07:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18238  </bibl>
</sourceDesc>
</fileDesc>
</teiHeader>
<news>
<headline>"<persName>เทพเทือก</persName>"กำชับตั้งกรรมการสอบ"ผบ.ตร."</headline>
<lead>ใช้งบประชาสัมพันธ์18ล."ซื้อขายตำแหน่ง"รอสรุป!</lead>
<neck></neck>
<body><p>“<persName>วิชัย</persName>” เผย ป.ป.ช. ชุดใหญ่เตรียมลงมติชี้มูลความผิด คดีสลายม็อบพันธมิตรฯ วันจันทร์นี้ ระบุ อยู่ระหว่างปรับปรุงสำนวนให้เรียบร้อยสมบูรณ์ยิ่งขึ้น ยันรัฐบาลไม่ได้ยืมมือฟัน “<persName>พัชรวาท</persName>” ชี้เมื่อสำนวนเสร็จก็ต้องแล้ว ก็ต้องลงมติ พันธมิตรฯยิ่งด่าว่าทำงานช้า  ด้าน  “<persName>สุเทพ</persName>” แย้ม 4 กันยายนได้ คณะกรรมการสอบ “<persName>พัชรวาท</persName>” กรณีใช้งบประชาสัมพันธ์ 18 ล้าน อย่าเร่งรัดที่ตน เพราะเรื่องนี้ผ่านมา 3-4 รัฐบาลแล้ว วอนสื่อฯ อย่ากดดัน นายกฯ กรณีหาตัว ผบ.ตร.คนใหม่ ยันช่วงที่ “<persName>มาร์ค</persName>” ไปยูเอ็น ไม่เรียกประชุม ก.ต.ช. ขณะทำหน้าที่รักษาการ นายกฯ  ด้าน “<persName>นภดล</persName>” ระบุ อนุฯ ก.ตร.สอบซื้อขายตำแหน่งเตรียมเรียก “<persName>สุวัฒน์</persName>” เข้าชี้แจงอีกรอบ ก่อนสรุปเรื่องส่ง “<persName>สุเทพ</persName>” เผยมือระดับนี้สอบต้องมีคนผิด</p>
<p>ที่ทำเนียบรัฐบาล เมื่อเวลา 17.30 น. วันที่ 3 ก.ย. <persName>นายสุเทพ เทือกสุบรรณ</persName> รองนายกรัฐมนตรี ให้สัมภาษณ์ถึงความคืบหน้า การตั้งคณะกรรมการสอบ ผู้บัญชาการตำรวจแห่งชาติ เรื่องการใช้งบประชาสัมพันธ์ 18 ล้านบาทว่า ตนได้เร่งไปแล้ว แต่ก็ไม่สามารถร่างหนังสือขึ้นมาเซ็นเองได้ เพราะไม่ได้เป็นรัฐมนตรีประจำกระทรวง แต่เป็นรองนายกฯ ต้องมีคนตั้งเรื่องมาให้ จึงได้สั่งไปที่ปลัดสำนักนายกรัฐมนตรี ซึ่ง     เขาก็ต้องพิจารณาไปตามกฎเกณฑ์ ว่าการตั้งกรรมการสอบต้องมีระดับไหนบ้าง มีใครเหมาะสม อย่างไรก็ตามตนได้กำชับไปแล้วว่าภายในวันที่ 4 ก.ย.นี้ ให้เสนอมาที่ตน ทั้งนี้จะไม่ไปทาบทามใครเป็นพิเศษ ให้เป็นเรื่องของผู้ปฏิบัติ เมื่อถามว่า จะเสร็จก่อนที่ ผบ.ตร. เกษียณอายุราชการหรือไม่ <persName>นายสุเทพ</persName> กล่าวว่า เรื่องนี้ผ่านมา 3-4 รัฐบาลแล้วกว่าจะมาถึงตน</p>
<p>เมื่อถามว่า <persName>พล.ต.ท.บุญเรือง ผลพานิช</persName> ผู้ช่วย ผบ.ตร.ทำหนังสือขอความเป็นธรรมมาถึงนายกฯ จะให้กรรมการที่ตั้งขึ้นพิจารณาไปด้วยหรือไม่ <persName>นายสุเทพ</persName> กล่าวว่า ตนยังไม่เห็น เมื่อถามถึงความคืบหน้าในการแต่งตั้งผบ.ตร.คนใหม่ ที่ <persName>นายชวรัตน์ ชาญวีรกูล</persName> รมว.มหาดไทย ระบุว่าคำตอบสุดท้ายอยู่ที่ <persName>นายสุเทพ</persName> และ<persName>นายนิพนธ์ พร้อมพันธุ์</persName> เลขาธิการนายกฯ <persName>นายสุเทพ</persName> กล่าวว่า ตนเรียนแล้วว่า ได้ยุติให้ความเห็นเรื่องนี้ไปหลายวันแล้ว และจะยุติต่อไป ส่วนที่พรรคภูมิใจไทยโยนลูกมานั้นก็ไม่เป็นไร ตนพร้อมรับทุกเรื่องอยู่แล้ว เมื่อถามว่ามีข่าวว่าเรื่องนี้จะเป็นชนวนให้มีการยุบสภา <persName>นายสุเทพ</persName> กล่าวว่า อย่าไปเชื่อรายงานข่าว ยังไม่มีอะไร เมื่อถามว่าเรื่องนี้จะกลายเป็นปัญหาต่อการอยู่รอดของรัฐบาลหรือไม่ <persName>นายสุเทพ</persName> กล่าวว่า ตนไม่คิดว่าอะไรจะเป็นปัญหา ทุกอย่างแก้ปัญหาได้</p>
<p>เมื่อถามว่าจะได้ตัว ผบ.ตร.ก่อนที่นายกรัฐมนตรีจะเดินทางไปสหรัฐหรือไม่ <persName>นายสุเทพ</persName> กล่าวว่า อย่าไปกดดันนายกรัฐมนตรีมาก วันนี้ สตช.อยู่ได้ ยังมีตำรวจที่ทำหน้าที่ปราบปรามโจรผู้ร้ายอยู่ ยังไม่ได้เดือดร้อนอะไรเลย ดังนั้นไม่ต้องไปรุกเร้าอะไรมาก เมื่อถามว่าในช่วงที่นายกฯไม่อยู่ และ<persName>นายสุเทพ</persName> ต้องทำหน้าที่รักษาการนายกฯจะสามารถเรียกประชุม ก.ต.ช. ได้หรือไม่ <persName>นายสุเทพ</persName> กล่าวว่า “อย่าสงสัยผมเกินเหตุ ผมประมาณตน สำรวมตนตลอดเวลาว่าเป็นรองนายกฯ ไม่ทำอะไรเกินขอบเขตแน่” เมื่อถามย้ำว่าในระหว่างที่ทำหน้าที่รักษาการนายกฯ จะไม่เรียกประชุม ก.ต.ช.ใช่หรือไม่ <persName>นายสุเทพ</persName> กล่าวว่า จะไม่ทำอะไรเกินหน้าที่ของรองนายกฯ</p>
<p>ด้าน <persName>นายวิชัย วิวิตเสวี</persName> กรรมการ ป.ป.ช. ให้สัมภาษณ์ว่า คิดว่าในวันที่ 7 ก.ย.ที่ประชุม ป.ป.ช.ชุดใหญ่จะลงมติชี้มูลความผิด คดีการ สลายม็อบกลุ่มพันธมิตรฯ วันที่ 7 ต.ค. 51 ได้อย่างแน่นอน ขณะนี้อยู่ระหว่างการให้เจ้าหน้าที่ ไปปรับปรุงสำนวนให้มีความเรียบร้อยสมบูรณ์ยิ่งขึ้น เนื่องจากสำนวนความเห็นที่เจ้าหน้าที่ส่งขึ้นมายังมีข้อบกพร่องอยู่ จึงต้องปรับให้กระชับมากขึ้น โดยคณะทำงานได้ทำความเห็นถึงพฤติการณ์ของผู้ถูกกล่าวหาทั้ง 9 คน ให้ที่ประชุมรับทราบ ซึ่ง ป.ป.ช.ก็ต้องนำไปวินิจฉัยอีกครั้งว่าจะเห็นตามนั้นหรือไม่</p>
<p>ผู้สื่อข่าวถามว่าจะถูกมองว่ารัฐบาลยืมมือ ป.ป.ช.ในการเล่นงาน ผบ.ตร.หรือไม่ <persName>นายวิชัย</persName> กล่าวว่า ไม่เกี่ยวกัน เพราะเมื่อมีการพิจารณาคดีเสร็จแล้วก็ต้องลงมติชี้มูลไม่ใช่การยืมมือ ป.ป.ช. คดีนี้สอบมานานแล้ว ซึ่งกลุ่มพันธมิตรฯ ก็ด่า ป.ป.ช.มา 7-8 เดือนแล้ว ว่าทำงานล่าช้า เมื่อถามว่ากังวลใจหรือไม่ว่าหากผลการชี้มูลความผิดในวันที่ 7 ก.ย. ออกมาแล้ว ป.ป.ช.จะถูกโจมตีว่าตกเป็นเครื่องมือทางการเมือง <persName>นายวิชัย</persName> กล่าวว่า ไม่กังวล เรื่องกฎหมายจะไปกังวลไม่ได้ ป.ป.ช.ทุกคนรู้ว่าอะไรควรไม่ควรกฎหมายก็คือ กฎหมาย</p>
<p>เมื่อถามว่าเก้าอี้ ผบ.ตร.จะสั่นคลอนในวันที่ 7 ก.ย.หรือไม่ <persName>นายวิชัย</persName> กล่าวว่า รู้ได้อย่างไรว่า ป.ป.ช. จะชี้มูลความผิด ผบ.ตร. เรื่อง <persName>พล.ต.อ.พัชรวาท</persName> เป็นอำนาจของนายกรัฐมนตรีอยู่แล้วว่าจะทำอะไร อย่างไร ไม่เกี่ยวกับ ป.ป.ช. ซึ่งเมื่อ ป.ป.ช.ทำคดีเสร็จจะไปกักเรื่องไว้ก็ไม่ได้ ยืนยันว่าไม่มีใบสั่ง ตนเป็นผู้พิพากษามา 30 กว่าปีใครจะมาสั่งได้</p>
<p>ส่วนที่สำนักงานตำรวจแห่งชาติ <persName>พล.ต.อ. นพดล สมบูรณ์ทรัพย์</persName> ก.ตร.ผู้ทรงคุณวุฒิ ในฐานะโฆษก อนุฯก.ตร.ตรวจสอบการซื้อขายตำแหน่ง เปิดเผยว่า ในวันที่ 4 ก.ย. เวลา 10.00 น. คณะอนุฯ ก.ตร.นัดประชุมครั้งสุดท้าย เพื่อสรุปผลการตรวจสอบเรื่องการซื้อขายตำแหน่ง โดย จะเชิญ <persName>พล.ต.ต.ชนาภัทร เชยสมบัตร</persName> ผบก.กพ. และ <persName>พล.ต.ท.สุวัฒน์ จันทร์อิทธิกุล</persName> ผู้ช่วย ผบ.ตร.มาสอบอีกครั้งในส่วนที่ยังไม่ชัดเจน จากนั้นก็จะสรุปผลการทำงาน พร้อมทั้งให้คณะอนุฯ ก.ตร.ทั้งหมดลงนาม และเสนอ <persName>นายสุเทพ เทือกสุบรรณ</persName> รองนายกรัฐมนตรี เพื่อพิจารณาชี้ขาดอีกครั้ง ในวันจันทร์ที่ 7 ก.ย.</p>
<p><persName>พล.ต.อ.นพดล</persName> กล่าวต่อว่า คณะอนุฯ ก.ตร.ได้สรุปผลไปแล้วบางส่วน ในการประชุมเมื่อวันที่ 2 ก.ย. ส่วนในวันพรุ่งนี้ก็จะมาดูรายละเอียดเพิ่มเติมให้เกิดความสมบูรณ์ครบถ้วนถูกต้อง สำหรับผลนั้นเป็นความลับสุดยอดไม่สามารถเปิดเผยได้ว่ามีการซื้อขายตำแหน่งหรือมีใครกระทำความผิดหรือไม่ แต่อนุฯ ก.ตร.ชุดนี้ประกอบไปด้วยบุคคลที่มีความสามารถมากมาย มีทั้งอัยการ และ พล.ต.อ.หลายนาย ซึ่งมือทำงานขนาดนี้สอบแล้วไม่มีใครผิดเลยคงไม่ใช่ ซึ่งผลสรุปของคณะกรรมการจะเป็นอย่างไรนั้นต้องไปถาม <persName>นายสุเทพ</persName> เราไม่สามารถเปิดเผยได้.
</p></body>
</news>
