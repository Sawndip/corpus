<teiHeader>
<fileDesc>
<titleStmt>
  <title>โปรดเกล้าฯ โผทหาร 568 ตำแหน่ง  ประยุทธ์ จันทร์โอชา  เป็นรองผู้บัญชาการทหารบก  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100201&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โปรดเกล้าฯ โผทหาร 568 ตำแหน่ง  <persName>ประยุทธ์ จันทร์โอชา</persName>  เป็นรองผู้บัญชาการทหารบก</headline>
<lead></lead>
<neck></neck>
<body><p>พระบาทสมเด็จพระเจ้าอยู่หัว มีพระบรมราชโองการโปรดเกล้าฯ ให้นายทหารรับราชการสนองพระเดชพระคุณ จำนวน 568 ตำแหน่ง โดย<persName>พลเอกประยุทธ์ จันทร์โอชา</persName> เสนาธิการทหารบก ดำรงตำแหน่งรองผู้บัญชาการทหารบก สำนักนายกรัฐมนตรีได้ออกประกาศในวันนี้(10 กย)ว่า พระบาทสมเด็จพระเจ้าอยู่หัว ทรงมีพระบรมราชโองการโปรดเกล้าฯ ให้นายทหารรับราชการสนองพระเดชพระคุณ จำนวน 568 ตำแหน่ง โดย<persName>นายอภิสิทธิ์ เวชชาชีวะ</persName> นายกรัฐมนตรี เป็นผู้รับสนองพระบรมราชโองการ มีผลตั้งแต่วันที่ 1 ตุลาคม 2552 เป็นต้นไป มีตำแหน่งที่สำคัญ ดังนี้.- กระทรวงกลาโหม <persName>พลเอกจงศักดิ์ พานิชกุล</persName> เจ้ากรมเสมียนตรา เป็น ประธานคณะที่ปรึกษากระทรวงกลาโหม <persName>พลเรือเอกเกียรติศักดิ์ อักษรศรีกุล</persName> ประธานคณะที่ปรึกษากองทัพเรือ เป็นรองปลัดกระทรวงกลาโหม <persName>พลเอกพหล สง่าเนตร</persName> ที่ปรึกษาพิเศษสำนักงานปลัดกระทรวงกลาโหม เป็นรองปลัดกระทรวงกลาโหม กองบัญชาการกองทัพไทย <persName>พลเอกกิตติพงษ์ เกษโกวิท</persName> หัวหน้านายทหารฝ่ายเสนาธิการ ประจำรัฐมนตรีว่าการกระทรวงกลาโหม เป็นรองผู้บัญชาการทหารสูงสุด <persName>พลเรือเอกวัลลภ เกิดผล</persName> ที่ปรึกษาพิเศษกองทัพเรือ เป็นรองผู้บัญชาการทหารสูงสุด <persName>พลอากาศเอกมานิตย์ ช้างเผือก</persName> หัวหน้าคณะทหารฝ่ายเสนาธิการประจำผู้บังคับบัญชา เป็นรองผู้บัญชาการทหารสูงสุด กองทัพบก <persName>พลเอกประยุทธ์ จันทร์โอชา</persName> เสนาธิการทหารบก เป็นรองผู้บัญชาการทหารบก <persName>พลเอกวิโรจน์ บัวจรูญ</persName> ผู้ช่วยผู้บัญชาการทหารบก เป็นประธานคณะที่ปรึกษากองทัพบก <persName>พลเอกวิชญ์ เทพหัสดิน ณ อยุธยา</persName> ผู้ทรงคุณวุฒิพิเศษกองทัพบก เป็นผู้ช่วยผู้บัญชาการทหารบก <persName>พลโทพิรุณ แผ้วพลสง</persName> รองเสนาธิการทหารบก เป็นเสนาธิการทหารบก <persName>พลโทดาว์พงษ์ รัตนสุวรรณ</persName> ผู้ช่วยเสนาธิการทหารบกฝ่ายยุทธการ เป็นรองเสนาธิการทหารบก กองทัพเรือ <persName>พลเรือเอกนิพนธ์ จักษุดุล</persName> ผู้ช่วยผู้บัญชาการทหารเรือ เป็นรองผู้บัญชาการทหารเรือ <persName>พลเรือโทพะจุณณ์ ตามประทีป</persName> ผู้ทรงคุณวุฒิพิเศษกองทัพเรือ เป็นผู้ทรงคุณวุฒิพิเศษกองทัพเรือ(อัตราพลเรือเอก) กองทัพอากาศ <persName>พลอากาศเอกอนาวิล ภิรมย์รัตน์</persName> ผู้ทรงคุณวุฒิพิเศษ กองทัพอากาศ เป็นรองผู้บัญชาการทหารอากาศ <persName>พลอากาศโทประจิน จั่นตอง</persName> รองเสนาธิการทหารอากาศ เป็นเสนาธิการทหารอากาศ สำหรับในปีนี้มีนายพลหญิงจำนวนทั้งสิ้น 13 อัตรา </p></body>
</news>
