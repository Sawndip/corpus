<teiHeader>
<fileDesc>
<titleStmt>
  <title>วันเกิดประวิตรเหล่าทัพเตรียมตบเท้าอวยพร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-11 21:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184702  </bibl>
</sourceDesc>
</fileDesc>
</teiHeader>
<news>
<headline>วันเกิด<persName>ประวิตร</persName>เหล่าทัพเตรียมตบเท้าอวยพร</headline>
<lead>วันเกิด <persName>พล.อ.ประวิตร</persName> พรุ่งนี้ เหล่าทัพ-ผบ.ตร.เตรียมตบเท้าเข้าอวยพร</lead>
<neck></neck>
<body><p><persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม จะเดินทางไปร่วมทำบุญเนื่องในวันคล้ายวันเกิดครบรอบ 64 ปี ที่วัดพระศรีมหาธาตุ บางเขน ในวันพรุ่งนี้ ร่วมกับญาติพี่น้องตระกูล<persName>วงษ์สุวรรณ</persName> รวมถึง <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) และคนสนิท ซึ่งจะเดินทางมาร่วมทำบุญด้วย </p>
<p>จากนั้น <persName>พล.อ.ประวิตร</persName> จะเปิดมูลนิธิป่ารอยต่อ 5 จังหวัด ในกรมทหารราบที่ 1 มหาดเล็กรักษาพระองค์ (ร.1 รอ.) ให้ <persName>พล.อ.อภิชาต เพ็ญกิตติ</persName> ปลัดกระทรวงกลาโหม นำผู้บัญชาการเหล่าทัพ (ผบ.เหล่าทัพ) ประกอบด้วย <persName>พล.อ.ทรงกิตติ จักกาบาตร์</persName> ผู้บัญชาการทหารสูงสุด <persName>พล.อ.อนุพงษ์ เผ่าจินดา</persName> ผู้บัญชาการทหารบก <persName>พล.ร.อ.กำธร พุ่มหิรัญ</persName> ผู้บัญชาการทหารเรือ <persName>พล.อ.อ.อิทธพร ศุภวงศ์</persName> ผู้บัญชาการทหารอากาศ <persName>พล.อ.ประยุทธ์ จันทร์โอชา</persName> เสนาธิการทหารบก และนายทหารระดับสูง ร่วมอวยพรวันเกิด และจะถวายภัตตาหารเพลที่วัดชนะสงคราม </p>
<P>มีรายงานว่าการเปิดมูลนิธิป่ารอยต่อ 5 จังหวัด เพื่อให้ ผบ.เหล่าทัพ ตบเท้าอวยพรในครั้งนี้เกิดขึ้นท่ามกลางกระแสข่าวความไม่เข้าใจกันระหว่าง <persName>นายอภิสิทธิ์ เวชชาชีวะ</persName> นายกรัฐมนตรี กับ <persName>พล.อ.ประวิตร</persName> ในประเด็นความขัดแย้งกรณีกระแสข่าวการปลด <persName>พล.ต.อ.พัชรวาท</persName> ออกจากตำแหน่งก่อนหน้านี้ โดยมีการวิเคราะห์กันว่า การเปิดมูลนิธิในครั้งนี้เพื่อให้ ผบ.เหล่าทัพ ตบเท้าอวยพร คล้ายเป็นการแสดงพลังเพื่อให้นายกรัฐมนตรีเห็นว่า ผบ.เหล่าทัพ ยังคงจับมือกันเหนียวแน่นในสถานการณ์การเมืองเช่นนี้
</p></body>
</news>
