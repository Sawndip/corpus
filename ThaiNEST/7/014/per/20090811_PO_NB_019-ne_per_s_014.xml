<teiHeader>
<fileDesc>
<titleStmt>
  <title>"เทพไท"   ชี้ "อภิรักษ์" เหมาะสมเป็นโฆษกประจำสำนักนายกฯ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110284&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>"   ชี้ "<persName>อภิรักษ์</persName>" เหมาะสมเป็นโฆษกประจำสำนักนายกฯ</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ ชี้ <persName>นายอภิรักษ์ โกษะโยธิน</persName> มีความเหมาะสมในตำแหน่งโฆษกประจำสำนักนายกรัฐมนตรี เพราะเป็นผู้ที่มีความรู้ความสามารถ <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกระแสข่าวการเปลี่ยนผู้ทำหน้าที่โฆษกประจำสำนักนายกรัฐมนตรีจาก <persName>นายปณิธาน วัฒนายากร</persName> เป็น<persName>นายอภิรักษ์ โกษะโยธิน</persName> อดีตผู้ว่าราชการกรุงเทพมหานคร ว่า การตัดสินใจนั้นขึ้นอยู่กับ <persName>นายอภิสิทธิ์ เวชชาชีวะ</persName> นายกรัฐมนตรี ซึ่งส่วนตัวมองว่า<persName>นายอภิรักษ์</persName> มีความเหมาะสม เพราะมีความเชี่ยวชาญทางการตลาด เป็นที่ยอมรับของประชาชน และได้ผ่านตำแหน่งที่สำคัญ จึงเหมาะสมกับการทำหน้าที่โฆษกประจำสำนักนายกรัฐมนตรี ส่วนการสอบสวนคดีรถและเรือดับเพลิง นั้น เห็นว่าไม่น่าจะมีผลกระทบกับการมาทำหน้าที่ดังกล่าว เพราะขณะนี้<persName>นายอภิรักษ์</persName>มีตำแหน่งทางการเมือง โดยเป็นที่ปรึกษานายกรัฐมนตรี <persName>นายเทพไท</persName> ยังกล่าวถึงกรณีที่พรรคเพื่อไทยออกมาวิพากษ์วิจารณ์ผลงานรัฐบาลว่า เป็นคำวิจารณ์ที่มีความคลาดเคลื่อนจากข้อเท็จจริง เพราะถ้าเปรียบเทียบกับรัฐบาล<persName>นายสมัคร สุนทรเวช</persName> และ <persName>นายสมชาย วงศ์สวัสดิ์</persName> อดีตนายกรัฐมนตรี จะพบว่ามีแต่ปัญหา ขณะที่รัฐบาล <persName>นายอภิสิทธิ์</persName> แม้จะบริหารประเทศภายใต้สถานการณ์กดดัน แต่มาถึงขณะนี้ก็ถือได้ว่าประสบความสำเร็จแล้ว</p></body>
</news>
