<teiHeader>
<fileDesc>
<titleStmt>
  <title>“อภิสิทธิ์”ทาบทามโฆษกใหม่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/12/news_29275583.php?news_id=29275583  </bibl>
</sourceDesc>
</fileDesc>
</teiHeader>
<news>
<headline>“<persName>อภิสิทธิ์</persName>”ทาบทามโฆษกใหม่</headline>
<lead>“<persName>ปณิธาน</persName>” ขอทิ้งโฆษกรัฐบาล เผยเร่งปรับโครงสร้างงานโฆษกเป็นเครือข่าย รูปแบบคณะ กก.นั่ง ปธ.เอง ใช้โฆษกทุกกระทรวงและพีอาร์จังหวัด “<persName>อภิสิทธิ์</persName>” ยอมรับทาบทามไว้หลายคนรอแค่ตอบรับ ดีเดย์ตอบคำถามผ่านเว็บนายกฯ รับข้อเสนอประชาชน เพื่อเปิดข้อมูลการใช้งบรัฐผ่านอินเทอร์เน็ต เริ่มจากไทยเข้มแข็ง “ภูมิใจไทย” ผวารัฐบาลอายุสั้น สั่ง ส.ส.ทำวิทยุชุมชนอัดโปรโมทหาเสียง</lead>
<neck></neck>
<body><p><persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี ชี้แจงถึงกระแสข่าวการถูกเปลี่ยนตัวจากการทำหน้าที่โฆษก ว่า ที่ผ่านมา ผู้ที่กำหนดทิศทางการให้ข้อมูลข่าวสารของรัฐบาล ก็คือ นายกฯ ส่วนตำแหน่งโฆษกที่ตนทำหน้าที่อยู่นั้น เป็นการชั่วคราว เพราะนายกฯ ได้สัญญาเอาไว้ตั้งแต่วันที่รับตำแหน่ง ว่า จะให้อยู่ช่วงเวลาสั้นๆ เมื่อมีใครเหมาะสม ก็ให้เข้ามาทำหน้าที่แทน ขณะนี้ กำลังคัดเลือกผู้ที่เหมาะสม โดยต้องฟังเสียงจากสังคมและสื่อมวลชน มาประกอบการพิจารณาด้วย</p>
<p><persName>นายปณิธาน</persName> อธิบายว่า หลังจากนี้ การทำงานโฆษกของรัฐบาลจะมีลักษณะเป็นเครือข่าย โดยมีการตั้งคณะกรรมการโฆษกตั้งแต่เดือน พ.ค. 2552 ประกอบด้วย โฆษกทุกกระทรวงๆ ละ 2 คน โดยตนเองเป็นประธานคณะกรรมการ จากนั้นจะมีการแต่งตั้งผู้ประสานนโยบายรัฐบาลในแต่ละจังหวัด ซึ่งจะทำงานร่วมกับประชาสัมพันธ์ทุกจังหวัด โครงสร้างนี้จะมีความชัดเจนภายใน 6 เดือน</p>
“ตลอดเวลาที่ทำงานมา ก็ได้รับคำแนะนำจากผู้มีประสบการณ์ทางการเมืองทุกท่าน เพราะเข้ามาทำงานทั้งที่ไม่มีพื้นฐานทางการเมือง และแลกเปลี่ยนความคิดเห็นอยู่ตลอดเวลาเป็นระยะ และนำมาประมวลเพื่อประกอบการตัดสินใจ โดยเฉพาะประเด็นทางการเมืองที่ประชาชนส่วนใหญ่ไม่ต้องการเห็นความขัดแย้ง”
<p>ผู้สื่อข่าวถามถึงกระแสวิจารณ์ว่า รัฐบาลดูเหมือนไม่มีผลงาน เพราะความอ่อนด้อยของโฆษกหรือไม่นั้น <persName>นายปณิธาน</persName> กล่าวว่า นายกฯ พูดไว้ชัดเจนว่า ต้องไม่ทำให้เกิดความขัดแย้ง โดยเฉพาะในช่วงที่การเมืองค่อนข้างแปรปรวน เราก็อย่าให้การเมืองมีเสถียรภาพ แต่ก็ไม่ได้หมายความว่าไม่ได้ทำงานทางการเมือง</p>
<p>ด้าน<persName>นายอภิสิทธิ์</persName> ชี้แจงถึงกระแสข่าวการเปลี่ยนตัวโฆษกรัฐบาล ว่า ตนได้ขอให้<persName>นายปณิธาน</persName>มาทำหน้าที่นี้ระยะหนึ่ง เพราะว่าตอนแรก<persName>นายปณิธาน</persName> ก็ลังเลและอยากทำหน้าที่รองเลขาธิการนายกฯ เพียงอย่างเดียว แต่ว่าก็พิจารณาดู <persName>นายปณิธาน</persName> ช่วยตนมากในเรื่องของการอธิบายหรือการชี้แจง โดยเฉพาะเรื่องความมั่นคง ปัญหาภาคใต้ ต่างประเทศ และเรื่องต่างๆ หากมีบุคคลที่เหมาะสม และพร้อม<persName>นายปณิธาน</persName> ก็ชอบใจอยู่แล้ว และเคยขอตนไว้ว่าไม่อยากเป็นนานเกินไป แต่โดยส่วนตัว ตนก็พอใจการทำหน้าที่โฆษกของ<persName>นายปณิธาน</persName></p>
<p>ผู้สื่อข่าวถามว่ามีการทาบทามคนอื่นมาทำหน้าที่แล้วหรือไม่ <persName>นายอภิสิทธิ์</persName> กล่าวว่า “ตอนนี้ยังไม่มี เพียงแต่มีการพูดคุยกันอยู่ถึงบุคคลหลายๆ คน แต่ยังไม่ได้มาตรวจสอบชัดเจนในแง่ของความพร้อมในการทำหน้าที่”</p>
<p>เมื่อถามว่า มีชื่อ<persName>นายอภิรักษ์ โกษะโยธิน</persName> ที่ปรึกษานายกฯ ด้วยหรือไม่ นายกฯ กล่าวว่า มองไว้หลายคน ส่วนคุณสมบัติโฆษกรัฐบาลคนใหม่ นายกฯ เห็นว่า ต้องทำหน้าที่ชี้ให้ข้อเท็จจริงอย่างตรงไปตรงมา มีเหตุมีผล อยากให้ชี้แจงแต่งานของรัฐบาลเป็นหลัก ไม่อยากให้ตอบโต้การเมือง เพราะมีโฆษกพรรคและนักการเมืองต่างๆ อยู่แล้ว ทั้งนี้ การหาโฆษกคนใหม่ ไม่ได้ขีดเส้นตายไว้ เมื่อผู้สื่อข่าวถามย้ำว่า แสดงว่ารอการตอบรับก่อน <persName>นายอภิสิทธิ์</persName> รับว่า “ใช่ครับ”</p>
<p>“<persName>สุเทพ</persName>” หนุน “<persName>อภิรักษ์</persName>” ชมเหมาะโฆษก</p>
<p>ด้าน<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ตอบข้อซักถามผู้สื่อข่าวเรื่องเดียวกัน ว่า เรื่องการตั้งโฆษกรัฐบาลเป็นเรื่องที่นายกฯ ต้องตัดสินใจ ซึ่งที่ผ่านมา <persName>นายปณิธาน</persName> ทำงานได้ดีมาตลอด แต่อาจจะมีข้อวิพากษ์วิจารณ์อยู่บ้าง เพราะไม่ใช่นักการเมือง</p>
<p>ส่วนกรณีมีชื่อ<persName>นายอภิรักษ์ โกษะโยธิน</persName> ที่ปรึกษานายกฯ ด้านเศรษฐกิจ มาทำหน้าที่แทนนั้น <persName>นายสาทิตย์</persName> กล่าวว่า ได้โทรศัพท์คุยกับ<persName>นายอภิรักษ์</persName> เมื่อช่วงเช้า (11 ส.ค.) แต่เจ้าตัวบอกว่า “งงอยู่เลยว่ามาจากไหน”</p>
<p>ด้าน<persName>นายศิริโชค โสภา</persName> ส.ส.สงขลา ซึ่งเป็นคนใกล้ชิดนายกฯ กล่าวถึง กระแสข่าวที่เป็นหนึ่งในแคนดิเดทโฆษกรัฐบาล ว่า ดีใจที่มีคนเห็นความสำคัญ ส่วนตัวยังอยากที่จะเป็น ส.ส.อยู่ “ผมยืนยันที่จะเป็นดำรงตำแหน่งผู้นำวอลล์เปเปอร์ของนายกฯ เช่นเดิม และในขณะนี้ ไม่ได้มีผมคนเดียว ผมเองก็ถือว่าเป็นผู้นำรุ่นบุกเบิก”</p>
<p>“<persName>อภิสิทธิ์</persName>” ดีเดย์ตอบคำถามผ่านเว็บส่วนตัว</p>
<p>จากการที่รัฐบาลได้เปิดตัวเว็บไซต์ www.pm.go.th เว็บไซต์ประจำตัว<persName>นายกฯ อภิสิทธิ์</persName> เพื่อเป็นพื้นที่สื่อสารกับประชาชนโดยตรงผ่านทางอินเทอร์เน็ต เมื่อวันที่ 6 ส.ค.ที่ผ่านมา และมีประชาชนสนใจเข้าร่วมชมผลงาน ตั้งคำถามและแสดงความคิดเห็นต่อนายกฯ มากกว่า 1 แสนคน ขณะนี้นายกฯ ได้คัดเลือก 3 คำถามที่มีคนโหวตเข้ามามากที่สุดในรอบสัปดาห์ที่ผ่านมา เพื่อจัดรายการนายกฯ ตอบคำถาม ออกอากาศในเว็บไซต์ www.pm.go.th</p>
<p>คำถามแรกจากผู้ใช้ชื่อว่า “<persName>กอล์ฟ</persName>” อายุ 26 ปี จากศูนย์ความเป็นเลิศทางชีววิทยาศาสตร์ของประเทศไทย มีข้อเสนอแนะด้วยว่า อยากให้รัฐบาลใช้อินเทอร์เน็ตในการเปิดเผยข้อมูลการดำเนินงานและการใช้งบประมาณ เพื่อความโปร่งใส และเป็นแนวทางให้รัฐบาลชุดต่อๆ ไป ซึ่ง<persName>นายอภิสิทธิ์</persName> ตอบว่า ยินดีรับข้อเสนอและดำเนินการต่อไป เพราะโครงการต่างๆ ของรัฐบาล อาทิเช่น ไทยเข้มแข็ง มาตรการกระตุ้นเศรษฐกิจรอบแรก ต่างก็ได้เปิดเว็บไซต์เฉพาะเรื่องเหล่านี้แล้ว ทำให้ประชาชนสามารถตรวจสอบข้อมูลได้ง่าย</p>
<p>ทั้งนี้ ประชาชนที่ต้องการถามนายกฯ ในเว็บ www.pm.go.th ยังสามารถโหวตให้คะแนนคำถามที่ต้องการให้นายกฯ ตอบได้ และทุกวันศุกร์ทางทีมงานจะนับคะแนน เพื่อส่งคำถามไปให้นายกฯ ตอบทุกวันจันทร์</p>
<p>ภท.สั่ง ส.ส.จัดวิทยุชุมชนโปรโมทงาน</p>
<p>ในการประชุมพรรคภูมิใจไทยวานนี้ (11 ส.ค.) แหล่งข่าวระดับสูงของพรรค เปิดเผยว่า ก่อนการประชุมมีการใช้ระบบสแกนลายนิ้วมือ ส.ส. ที่เข้าร่วมประชุมพรรคด้วย เนื่องจากเกรงจะมีคนนอก เข้ามาล้วงข้อมูลการประชุม นอกจากนี้ ยังมีการกำชับ ส.ส.พรรคให้ไปลงทะเบียนทำวิทยุชุมชน เพื่อโปรโมทตัวเองให้มาก และสั่งให้ลงพื้นที่อย่างต่อเนื่อง เพราะไม่มั่นใจว่ารัฐบาลจะอยู่ได้นานเพียงใด
</p></body>
</news>
