<teiHeader>
<fileDesc>
<titleStmt>
  <title>นายกฯ ระบุ ตำรวจสามารถตรวจสอบคลิปเสียงใกล้ถึงตัวต้นตอผู้กระทำผิดแล้ว  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310105&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ ตำรวจสามารถตรวจสอบคลิปเสียงใกล้ถึงตัวต้นตอผู้กระทำผิดแล้ว</headline>
<lead></lead>
<neck></neck>
<body><p>นายกรัฐมนตรี ระบุ ตำรวจสามารถตรวจสอบคลิปเสียงใกล้ถึงตัวต้นตอผู้กระทำผิดแล้ว พร้อมยืนยันไม่มีความขัดแย้งกับ<persName>นายนิพนธ์</persName> <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า ขณะนี้เจ้าหน้าที่ที่ตรวจสอบคลิปเสียงทำงานคืบหน้าไปพอสมควรแล้ว โดยเฉพาะในส่วนของผู้ที่เผยแพร่ ซึ่งจะทำให้สามารถสาวไปถึงต้นตอผู้กระทำผิดได้ และคาดว่าน่าจะเห็นภาพชัดเจนว่ามีความเชื่อมโยงกันอย่างไรบ้าง ส่วนจะเกี่ยวพันกับพรรคการเมืองจนนำไปสู่การยุบพรรคหรือไม่นั้น ไม่อยากให้นำไปพูด เพราะอาจนำไปสู่การทะเลาะและแตกแยก ทั้งนี้เจ้าหน้าที่ดำเนินการอย่างตรงไปตรงมา หากตรวจสอบพบใครเกี่ยวข้องก็ดำเนินการไปตามกฎหมาย ส่วนกระแสข่าวที่ว่ามีความขัดแย้งกับ<persName>นายนิพนธ์ พร้อมพันธ์</persName> เลขาธิการนายกรัฐมนตรี กรณีการคัดสรรผู้บัญชาการตำรวจแห่งชาติคนใหม่นั้น นายกรัฐมนตรี ยืนยันว่า ยังมีความเข้าใจกันดี ซึ่งไม่ทราบว่ากระแสข่าวดังกล่าวออกมาได้อย่างไร อย่างไรก็ตามก่อนจะมีการประชุมคณะกรรมการนโยบายข้าราชการตำรวจแห่งชาติ หรือ ก.ต.ช. จะมีการทำความเข้าใจกับผู้ที่เกี่ยวข้องก่อน ทั้งนี้ ยังระบุว่ากระแสข่าวความเห็นไม่ตรงกับ<persName>นายชวรัตน์ ชาญวีรกูล</persName> หัวหน้าพรรคภูมิใจไทย ในการแต่งตั้งผู้บัญชาการตำรวจแห่งชาติ ว่าเป็นเรื่องเดิม ซึ่งเชื่อว่าสามารถทำความเข้าใจกันได้ </p></body>
</news>
