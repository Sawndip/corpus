<teiHeader>
<fileDesc>
<titleStmt>
  <title>นายกฯ ยืนยันเป็นไปไม่ได้ที่ ปชป.จะจับมือ พท.ตั้งรัฐบาล  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020028&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยันเป็นไปไม่ได้ที่ ปชป.จะจับมือ พท.ตั้งรัฐบาล</headline>
<lead></lead>
<neck></neck>
<body><p>นายกรัฐมนตรี ยืนยัน เป็นไปไม่ได้ที่พรรคประชาธิปัตย์ และพรรคเพื่อไทยจะร่วมจัดตั้งรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีที่มีข่าวว่าพรรคประชาธิปัตย์กับพรรคเพื่อไทยจะร่วมมือกันจัดตั้งรัฐบาลว่า ไม่มีโอกาสเป็นไปได้ เพราะมีจุดยืนที่ชัดเจนและยังไม่เปลี่ยนแปลงจุดยืน ซึ่งแต่ละพรรคก็มีหน้าที่ของตัวเอง ทั้งนี้ไม่ทราบว่ากระแสข่าวดังกล่าวเกิดขึ้นได้อย่างไร โดยขออย่านำไปโยงกับกรณี<persName>นายสุเทพ เทือกสุบรรณ</persName> รองนายกรัฐมนตรี เคยระบุว่าพร้อมพูดคุยกับ <persName>พ.ต.ท.ทักษิณ ชินวัตร</persName> อดีตนายกรัฐมนตรี เพราะเป็นคนละเรื่องกัน ด้าน<persName>นายสุเทพ เทือกสุบรรณ</persName> รองนายกรัฐมนตรี กล่าวถึงกรณีเดียวกันว่า หากยังเป็นผู้จัดการรัฐบาลก็จะไม่มีเรื่องนี้ เพราะหากมีการร่วมตัวกันจัดตั้งรัฐบาลจริง ก็แสดงว่าตนเองไม่ได้เป็นผู้จัดการรัฐบาลแล้ว ส่วนที่<persName>นายปณิธาน วัฒนายากร</persName> รองเลขาธิการนายกรัฐมนตรี วิเคราะห์ว่าช่วงเดือนกันยายน – ตุลาคมนี้ อาจมีการเปลี่ยนแปลงรัฐบาลนั้น <persName>นายสุเทพ</persName> กล่าวว่า คงไม่ขอวิเคราะห์ล่วงหน้า เพราะทุกอย่างต้องเป็นไปตามข้อเท็จจริง ขณะที่<persName>นายชัย ชิดชอบ</persName> ประธานสภาผู้แทนราษฎร กล่าวถึงกรณีที่มีข่าวว่าพรรคประชาธิปัตย์ และพรรคเพื่อไทยจะร่วมมือกันจัดตั้งรัฐบาลว่า ไม่ทราบเรื่องนี้มาก่อน แต่การเมืองไม่มีอะไรแน่นอน </p></body>
</news>
