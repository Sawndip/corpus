<teiHeader>
<fileDesc>
<titleStmt>
  <title>ประชาชนมองการตอบโต้ระหว่างนายอภิสิทธิ์กับร้อยตำรวจเอกเฉลิม เป็นเรื่อง เสียเวลาและไม่มีประโยชน์  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040152&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประชาชนมองการตอบโต้ระหว่าง<persName>นายอภิสิทธิ์</persName>กับ<persName>ร้อยตำรวจเอกเฉลิม</persName> เป็นเรื่อง เสียเวลาและไม่มีประโยชน์</headline>
<lead></lead>
<neck></neck>
<body><p>ประชาชนมองการตอบโต้ระหว่างนายกรัฐมนตรีกับ<persName>ร้อยตำรวจเอกเฉลิม อยู่บำรุง</persName> กรณีคลิปเสียง เป็นเรื่องเสียเวลาและไม่มีประโยชน์ สวนดุสิตโพลล์ ได้ทำการสำรวจความเห็นประชาชนในกรุงเทพมหานคร ที่ติดตามข่าวการตอบโต้ระหว่าง<persName>นายอภิสิทธิ์ เวชชาชีวะ</persName> นายกรัฐมนตรี กับ<persName>ร้อยตำรวจเอกเฉลิม อยู่บำรุง</persName> สส.สัดส่วนพรรคเพื่อไทย ในการตอบกระทู้ถามสดเรื่องคลิปเสียงนายกรัฐมนตรี จำนวน 1,116 คน อันดับ 1 ร้อยละ 35.72 เป็นเรื่องที่เสียเวลา ไม่มีประโยชน์ที่จะมาทะเลากัน รองลงมาร้อยละ 28.57 เป็นการปะทะคารมที่ดุเดือด พูดจาเสียดสีและต้องการเอาชนะกัน ส่วนความเห็นต่อ คลิปเสียงนายกรัฐมนตรี อันดับ 1 ร้อยละ 47.82 เป็นเรื่องการเมืองที่ต้องดิสเครดิตนายกรัฐมนตรี อันดับ 2 ร้อยละ 30.43 เป็นการตัดต่อโดยนำเสียงนายกรัฐมนตรีที่พูดจากรายการต่างๆ มารวมกัน ส่วนประเด็นเชื่อหรือไม่ว่าเป็นเสียงนายกรัฐมนตรี อันดับ 1 ร้อยละ 52.54 เชื่อ เพราะนายกรัฐมนตรีออกมายอมรับว่าเป็นเสียงนายกฯจริง แต่มีการตัดต่อ น้ำเสียง สไตล์การพูดเหมือนมาก ส่วนนายกรัฐมนตรีจะป้องกันอย่างไร อันดับ 1 ร้อยละ 42.1 ระบุว่าป้องกันยาก เพราะเป็นบุคคลสาธารณะและถูกจับตามอง รองลงมาร้อยละ 31.58 ต้องระวังคำพูดหรือการให้สัมภาษณ์ในที่สาธารณะ</p></body>
</news>
