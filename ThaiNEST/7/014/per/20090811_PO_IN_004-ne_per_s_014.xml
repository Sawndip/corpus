<teiHeader>
<fileDesc>
<titleStmt>
  <title>พท.ร้องป.เอาผิดมท.1,มท.2หมิ่นเบื้องสูง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-11 10:35:50  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184762  </bibl>
</sourceDesc>
</fileDesc>
</teiHeader>
<news>
<headline>พท.ร้องป.เอาผิดมท.1,มท.2หมิ่นเบื้องสูง</headline>
<lead>โฆษกพรรคเพื่อไทย ร้องกองปราบเอาผิด มท.1 มท.2 และ ปลัดกระทรวงมหาดไทย ฐานหมิ่นพระบรมเดชานุภาพ กรณีออกคำสั่งให้ ผู้ว่าฯ ระดมประชาชน ลงชื่อค้านฎีกาเสื้อแดง</lead>
<neck></neck>
<body><p><persName>นายพร้อมพงศ์ นพฤทธิ์</persName> โฆษกพรรคเพื่อไทย พร้อมด้วยกลุ่มชาวบ้านจำนวนหนึ่งเดินทางเข้าพบพนักงานสอบสวนกองปราบปราม เพื่อร้องทุกข์กล่าวโทษให้พนักงานสอบสวนดำเนินคดีอาญากับ <persName>นายชวรัตน์ ชาญวีรกูล</persName> รมว.มหาดไทย <persName>นายบุญจง วงศ์ไตรรัตน์</persName> รมช.มหาดไทย และ <persName>นายวิชัย ศรีขวัญ</persName> ปลัดกระทรวงมหาดไทย ในความผิดดูหมิ่นพระบรมเดชานุภาพอันเป็นความผิดตามประมวลกฎหมายอาญามาตรา 112 จากกรณีที่ทั้ง 3 คน ออกคำสั่งไปยังผู้ว่าราชการจังหวัด นายอำเภอ กำนัน ผู้ใหญ่บ้าน เพื่อให้หน่วยงานเหล่านี้ระดมประชาชนให้มาร่วมลงชื่อคัดค้านการทูลเกล้าถวายฎีกาของกลุ่มคนเสื้อแดง ที่ยื่นถวายฎีกาขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ทั้งที่เรื่องดังกล่าวไม่ได้อยู่ในอำนาจหน้าที่ของกระทรวงมหาดไทยที่จะดำเนินการและไม่มีกฎหมายใดให้อำนาจไว้</p>
<p>อย่างไรก็ตาม ในวันนี้ <persName>นายพร้อมพงศ์</persName> ได้นำหลักฐานเป็นหนังสือคำสั่งของกระทรวงมหาดไทย ที่ออกคำสั่งไปยังผู้ว่าราชการจังหวัดต่างๆ มายื่นให้กับพนักงานสอบสวนกองปราบปรามด้วย</p></body>
</news>
