<teiHeader>
<fileDesc>
<titleStmt>
  <title>กองทัพแจ้งปชช.กรณีฎีกาอภัยโทษ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-01 10:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=11644  </bibl>
</sourceDesc>
</fileDesc>
</teiHeader>
<news>
<headline>กองทัพแจ้งปชช.กรณีฎีกาอภัยโทษ</headline>
<lead></lead>
<neck></neck>
<body><p>วันนี้ (1 ส.ค.) ผู้สื่อข่าวรายงานว่า <persName>พล.อ.อนุพงษ์ เผ่าจินดา</persName> ผบ.ทบ. กล่าวก่อนเดินทางไปติดตามสถานการณ์ในจังหวัดชายแดนภาคใต้ กรณีคนเสื้อแดงรวบรวมรายชื่อถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี  ว่า การถวายฎีกาเป็นเรื่องที่มีขั้นตอนกำหนดอยู่แล้วว่า สามารถทำได้หรือไม่อย่างไร ซึ่งกลุ่มผู้ดำเนินการต้องศึกษาขั้นตอนปฏิบัติที่ถูกต้อง สำหรับในส่วนของกองทัพได้เตรียมให้ผู้บังคับหน่วยทำความเข้าใจที่ถูกต้องกับกำลังพลทหารทั่วประเทศ เพื่อชี้แจงให้ประชาชนทราบ โดยเฉพาะพลทหารให้ชี้แจงในพื้นที่ในส่วนที่ทำได้ </p>
<p>นอกจากนี้ ยังมีมวลชนของกองทัพดำเนินการชี้แจงระเบียบขั้นตอนดำเนินการในเรื่องดังกล่าวด้วย ส่วนจะล้มเลิกแนวคิดการยื่นถวายฎีกาได้หรือไม่ อยากใช้คำว่า เราทำให้เกิดความเข้าใจในขั้นตอนที่ถูกต้องดีกว่า เพราะคาดว่าบางคนอาจจะไม่เข้าใจเรื่องการถวายฎีกาว่ามีวิธีการปฏิบัติอย่างไร หากทำแล้วมีผลกระทบอย่างไร ซึ่งเรื่องดังกล่าวเป็นสิ่งที่บอกได้ว่าควรหรือไม่ควร.</p></body>
</news>
