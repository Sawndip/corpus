<teiHeader>
<fileDesc>
<titleStmt>
  <title>สุเทพ ปฏิเสธตอบคำถามการกลับก่อนกำหนดของ พล.ต.อ.พัชรวาท เชื่อวันนี้จะมีหนังสือมาชี้แจงตนเอง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100027&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName> ปฏิเสธตอบคำถามการกลับก่อนกำหนดของ <persName>พล.ต.อ.พัชรวาท</persName> เชื่อวันนี้จะมีหนังสือมาชี้แจงตนเอง</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ปฏิเสธแสดงความคิดเห็นกรณีผู้บัญชาการตำรวจแห่งชาติ เดินทางกลับจากต่างประเทศก่อนกำหนด เชื่อ วันนี้ ผู้บัญชาการตำรวจแห่งชาติ จะมีหนังสือแจ้งมาถึงตนเอง <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวถึงกรณีที่ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ เดินทางกลับจากต่างประเทศก่อนครบกำหนดวันลาว่า ไม่ขอให้ความเห็นในเรื่องใดๆ ที่เกี่ยวกับสำนักงานตำรวจแห่งชาติและไม่คิดว่าการที่ ผู้บัญชาการตำรวจแห่งชาติ กลับเร็วกว่ากำหนดจะเป็นปัญหากับการปฏิบัติหน้าที่ หรือการทำหน้าที่ของ <persName>พล.ต.อ.วิเชียร พจน์โพธิ์ศรี</persName> รักษาราชการแทน ผบ.ตร. เพราะทุกอย่างต้องเป็นไปตามกฎหมาย อย่างไรก็ตาม <persName>พล.ต.อ.พัชรวาท</persName> ยังไม่ได้เข้ารายงานตัวแต่คาดว่าในวันนี้ คงจะทำหนังสือมาถึงตนเองเกี่ยวกับเรื่องดังกล่าว ส่วนกรณีที่สำนักงานคณะกรรมการข้าราชการตำรวจหรือ ก.ตร. ยืนยันการแต่งตั้งนายตำรวจระดับนายพล 152 ตำแหน่งแล้ว <persName>นายสุเทพ</persName> กล่าวว่า ต้องรอพระราชกฤษฎีกาแบ่งส่วนราชการสำนักงานตำรวจแห่งชาติ ประกาศในราชกิจจานุเบกษาก่อน จากนั้นนายกรัฐมนตรีจะลงนามในบัญชีรายชื่อเพื่อกราบบังคมทูลฯ ทรงลงพระปรมาภิไธยต่อไป ขณะที่การแต่งตั้งนายตำรวจระดับผู้บังคับการลงมา <persName>นายสุเทพ</persName> กล่าวว่าหากมีความจำเป็นก็จะเรียกประชุม ก.ตร.เพื่อพิจารณา</p></body>
</news>
