<teiHeader>
<fileDesc>
<titleStmt>
  <title>ประชาชนบางส่วน ระบุ ไม่เห็นด้วยกับการชุมนุมของกลุ่ม นปช.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270191&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประชาชนบางส่วน ระบุ ไม่เห็นด้วยกับการชุมนุมของกลุ่ม นปช.</headline>
<lead></lead>
<neck></neck>
<body><p>ประชาชนบางส่วน ระบุ ไม่เห็นด้วยกับการชุมนุมของกลุ่ม นปช. เพราะกระทบกับภาพลักษณ์และไม่ใช่วิธีการแก้ไขปัญหาอย่างแท้จริง ภายหลังจากที่แกนนำกลุ่มแนวร่วมประชาธิปไตยแห่งชาติ หรือ นปช. ประกาศนัดชุมนุมใหญ่ในวันที่ 30 สิงหาคมนี้ เพื่อแสดงออกทางการเมือง แม้ว่ารัฐบาลจะประกาศใช้พระราชบัญญัติการรักษาความมั่นคงภายในราชอาณาจักรในพื้นที่เขตดุสิต ระหว่างวันที่ 29 สิงหาคม 1 กันยายน จากการที่ผู้สื่อข่าวสอบถามความความคิดเห็นของประชาชนต่อการเคลื่อนไหวชุมนุมของกลุ่ม นปช.ในครั้งนี้ พบว่าประชาชนบางส่วนไม่อยากเห็นคนที่มีความคิดเห็นแตกต่างกันออกมาเดินขบวนเคลื่อนไหวประท้วง เพราะนอกจากจะส่งผลกระทบต่อภาพลักษณ์ของประเทศแล้วยังส่งผลกระทบต่อประชาชนส่วนใหญ่ด้วย นอกจากนี้ ประชาชนบางส่วนคิดว่าการออกมาเคลื่อนไหวชุมนุมประท้วงไม่สามารถแก้ไขปัญหาทางการเมืองได้อย่างแท้จริง อีกทั้งเป็นอุปสรรคต่อการพัฒนาของประเทศอีกด้วย</p></body>
</news>
