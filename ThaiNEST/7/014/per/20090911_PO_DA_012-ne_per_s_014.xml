<teiHeader>
<fileDesc>
<titleStmt>
  <title>'เทพไท'ปัดข่าว'สพรั่ง'เสียบเก้าอี้ รมว.กลาโหม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-11 14:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19727  </bibl>
</sourceDesc>
</fileDesc>
</teiHeader>
<news>
<headline>'<persName>เทพไท</persName>'ปัดข่าว'<persName>สพรั่ง</persName>'เสียบเก้าอี้ รมว.กลาโหม</headline>
<lead></lead>
<neck></neck>
<body><p>เมื่อวันที่ 11 ก.ย. <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึง กระแสข่าวการปฏิวัติรัฐประหาร และความแตกแยกในพรรคร่วมรัฐบาลว่า ไม่เป็นความจริง เป็นเพียงการสร้างข่าวที่ต้องการเห็นความแตกแยกในรัฐบาล เป็นเรื่องของการวิเคราะห์สถานการณ์ของคนวงนอก โดยปราศจากข้อเท็จจริง และเป็นการจินตนาการของคนแซ่เสี้ยมบางคน ที่คอยยุแยงตะแคงรั่ว เช่นกรณีที่ <persName>นายจตุพร พรหมพันธุ์</persName> แกนนำคนเสื้อแดง ออกมาบอกเรื่องการเปลี่ยนแปลง รมว.กลาโหม จาก <persName>พล.อ.ประวิตร วงษ์สุวรรณ</persName> เป็น <persName>พล.อ.สพรั่ง กัลยาณมิตร</persName> ก็เป็นเรื่องเป็นไปไม่ได้ เพราะตัวของ <persName>พล.อ.สพรั่ง</persName> เอง ก็ไม่เคยมาเกี่ยวข้องกับพรรคร่วมรัฐบาล ขอยืนยันว่า เป็นเรื่องที่เป็นไปไม่ได้แน่นอน เพราะแกนนำรัฐบาลกับนายทหารในเหล่าทัพมีความเข้าใจที่ดี และมีความหนักแน่น ไม่หวาดวิตกกับเสียงนกเสียงกา.
</p></body>
</news>
