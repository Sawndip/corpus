<teiHeader>
<fileDesc>
<titleStmt>
  <title>พท.จี้นายกฯปลดทีมสพช.-ร้องดีเอสไอ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/08/news_29256103.php?news_id=29256103  </bibl>
</sourceDesc>
</fileDesc>
</teiHeader>
<news>
<headline>พท.จี้นายกฯปลดทีมสพช.-ร้องดีเอสไอ</headline>
<lead>เพื่อไทยยื่นหนังสือถึงนายกฯ จี้ปลด “<persName>กอร์ปศักดิ์</persName>-<persName>สุมิท</persName>-<persName>ประโภชฌ์</persName>” พ้นตำแหน่ง อ้างเพื่อเปิดทางตรวจสอบ พร้อมร้องดีเอสไอสอบอีกทาง ระบุ ผอ.สพช.แจ้งความกองปราบฯ เป็นแค่ร้องทุกข์ไม่ได้แจ้งจับ "<persName>น.อ.อนุดิษฐ์</persName>" ระบุพร้อมตรวจสอบเครื่องผลิตปุ๋ยต่อ</lead>
<neck></neck>
<body><p>ผู้สื่อข่าวรายงานว่า เมื่อวานนี้ (7 ส.ค.) <persName>น.อ.อนุดิษฐ์ นาครทรรพ</persName> ส.ส.กทม. พร้อมด้วย<persName>นายการุณ โหสกุล</persName> ส.ส.กทม. พรรคเพื่อไทย เดินทางมายื่นหนังสือถึง <persName>นายอภิสิทธิ์ เวชชาชีวะ</persName> นายกรัฐมนตรี ที่ทำเนียบรัฐบาล เพื่อเรียกร้องให้ปลด<persName>นายกอร์ปศักดิ์ สภาวสุ</persName> รองนายกรัฐมนตรี ในฐานะประธานกรรมการบริหารโครงการสำนักงานเศรษฐกิจพอเพียงเพื่อยกระดับชุมชน (ประธานบอร์ด สพช.) <persName>นายสุมิท แช่มประสิทธิ์</persName> ผู้อำนวยการ สพช. และ<persName>นายประโภชฌ์ สภาวสุ</persName> รอง ผอ.สพช. ออกจากตำแหน่ง</p>
<p><persName>น.อ.อนุดิษฐ์</persName> กล่าวว่า สาเหตุที่เรียกร้องให้นายกรัฐมนตรีปลดบุคคลทั้ง 3 คน เพื่อให้การตรวจสอบการทุจริตโครงการชุมชนพอเพียง ปราศจากการแทรกแซงของฝ่ายการเมือง และให้สามารถนำตัวผู้กระทำผิดมาลงโทษตามกฎหมาย</p>
<p>นอกจากนี้ยังเรียกร้องให้นายกรัฐมนตรี ออกมาชี้แจงในกรณีที่ระบุว่า จากการตรวจสอบเบื้องต้นพบเพียงการทุจริตในระดับท้องถิ่น เนื่องจากเกรงว่าจะเกิดการตัดตอน ไม่ให้ความผิดถึงบุคคลสำคัญของพรรคประชาธิปัตย์ หรืออาจได้คนผิดแค่ระดับท้องถิ่น อย่างมากไม่เกินระดับ ส.ส. โดยไม่สามารถสาวไปถึงตัวผู้บงการที่แท้จริง
"นายกฯ ต้องชี้แจงถึงความโปร่งใสเกี่ยวกับการใช้เงิน 2.1 หมื่นล้านบาท ในการอนุมัติโครงการดังกล่าว โดยเฉพาะประเด็นที่<persName>นายกอร์ปศักดิ์</persName>แต่งตั้งน้องชายมาเป็นรอง ผอ. ซึ่งมีอำนาจในการอนุมัติโครงการ จึงสังเกตได้ว่าน้อง(<persName>นายสมโภชฌ์ สภาวสุ</persName>) เป็นผู้อนุมัติโครงการ แล้วพี่ (<persName>นายกอร์ปศักดิ์</persName>) เป็นผู้อนุมัติเงิน"</p>
<p>ชี้ผู้บริหารปัดความรับผิดไม่ได้</p>
<p>สำหรับประเด็นที่บอกว่าผู้บริหารโครงการไม่เกี่ยวข้องนั้น หากพิจารณาตามข้อเท็จจริงจะพบว่าผู้บริหารโครงการไม่สามารถปัดความรับผิดชอบได้ เนื่องจากตามกระบวนการโครงการระบุว่า ให้ชุมชนต้องทำประชาคมเพื่อเสนอให้หน่วยงานท้องถิ่นเซ็นรับรอง แล้วส่งให้ สพช.เป็นผู้อนุมัติ โดยขั้นตอนผู้บริหารต้องรู้ว่ามีการประชาคมจริง ถึงจะเข้าเกณฑ์</p>
<p>หลังจากนั้นเมื่อโครงการส่งมาถึงสำนักงาน ก่อนที่ผู้บริหารจะอนุมัติจะต้องเห็นโครงการต่างๆ และเมื่อเห็นแล้วด้วยสามัญสำนึกทั่วไปคงรู้ว่ามีความผิดปกติ เนื่องจากเป็นไปได้อย่างไรที่ชุมชน ซึ่งมีความต้องการหลากหลาย จะจัดซื้อเครื่องมืออุปกรณ์เหมือนๆ กัน ไม่ว่าจะเป็นตู้น้ำหยอดเหรียญหรือเครื่องผลิตปุ๋ย
"เป็นไปได้อย่างไรชุมชนจำนวนมากซื้อของเหมือนกัน หรือที่สำคัญเป็นยี่ห้อเดียวกัน แบบนี้ใครก็รู้ว่าผิดปกติ แต่ผู้บริหารก็อนุมัติเงินให้ไป ซึ่งไม่ถูกต้อง นอกจากจะมีอะไรอยู่เบื้องหลัง"</p>
<p>ย้ำทุจริตเชิงนโยบาย-การเมืองเอี่ยว</p>
<p><persName>น.อ.อนุดิษฐ์</persName> ระบุความผิดปกติที่ตรวจสอบพบว่า มีความเกี่ยวพันกับหลายฝ่ายๆ แรกคือการเมืองผู้คุมนโยบาย เห็นได้จากผู้อำนวยการ สพช.มีความเกี่ยวพันกับผู้บริหารบริษัทเอกชนผู้ผลิตสินค้าให้กับชุมชน ขณะเดียวกันจากการตรวจสอบในพื้นที่ พบว่ามีบรรดาสมาชิกพรรคร่วมรัฐบาลได้ลงไปโน้มน้าวให้ชุมชนจัดซื้ออุปกรณ์ที่ฝ่ายการเมืองชี้นำ เห็นได้ว่ามีการจัดซื้อแบบเดียวกันจำนวนมาก และยังมีบรรดาข้าราชการท้องถิ่นลงไปช่วยเหลือให้การขายสะดวกมากขึ้น</p>
"จะสังเกตว่ามีการเตรียมการในการทุจริตเป็นอย่างดี อุปกรณ์บางอย่าง เช่น ตู้น้ำหยอดเหรียญที่ขายให้กับชุมชน สเปคไม่มีขายในตลาด เป็นสเปคพิเศษ ซึ่งเชื่อว่าเพื่อหลีกเลี่ยงไม่ให้ผู้บริหารโครงการมีความผิด และยังสามารถอ้างราคาสูงกว่าทั่วไปได้อีกด้วย แต่เมื่อมองให้ลึกลงไป การอนุมัติใช้เงินจำนวนมหาศาลนี้ เป็นการใช้เงินภาษี จะต้องปฏิบัติตามกฎหมาย และมีการตรวจสอบการใช้เงิน ซึ่งอาจจะเข้าข่าย พ.ร.บ.ฮั้วด้วย"
<p>กังขา"<persName>สุมิท</persName>"แจ้งความไม่จริง</p>
<p>นอกจากนี้ ขอให้ตรวจสอบเรื่องที่<persName>นายกอร์ปศักดิ์</persName> และ<persName>นายสุมิท</persName>ระบุว่า ได้ไปแจ้งความดำเนินคดีกับผู้ที่เกี่ยวข้องในการกระทำผิด 3 คน เมื่อเร็วๆ นี้ เนื่องจากเชื่อว่าไม่ได้แจ้งความดำเนินคดีจริง</p>
<p><persName>น.อ.อนุดิษฐ์</persName> กล่าวต่อว่า การที่พรรคประชาธิปัตย์ตั้งคณะกรรมการสืบสวนสอบสวนโครงการดังกล่าว และแถลงว่าพบการทุจริต แต่ยังไม่ดำเนินการใดๆ จึงอดคิดไม่ได้ว่าเป็นการบิดเบือนประเด็น โดยโยนให้เป็นความผิดระดับท้องถิ่น ดังนั้นจะเดินทางไปยื่นเรื่องที่กรมสอบสวนคดีพิเศษให้จัดการตรวจสอบเรื่องนี้ด้วย
"หากนายกฯ ยังเพิกเฉย อาจจะยื่นเรื่องไปถึงคณะกรรมการป้องกันและปราบปรามการทุจริตแห่งชาติ (ป.ป.ช.) โดยจะให้ฝ่ายกฎหมายตรวจสอบในประเด็นทางกฎหมาย เพื่อให้เกิดความถูกต้องก่อนที่จะดำเนินการ เพราะอยากรู้ว่านายกฯ จะเป็นคุณชายสะอาดอย่างที่บอกเอาไว้หรือไม่"</p>
<p>มุ่งตรวจสอบเครื่องผลิตปุ๋ย</p>
<p><persName>น.อ.อนุดิษฐ์</persName> กล่าวอีกว่า หลังจากก่อนหน้านี้ทีมงานได้มุ่งตรวจสอบความไม่โปร่งใสกรณีเครื่องผลิตน้ำหยอดเหรียญพลังแสงอาทิตย์ ซึ่งพบความข้อเท็จจริงแสดงให้เห็นถึงการทุจริตเชิงนโยบาย และขณะนี้ทีมงานได้เข้าไปรวบรวมข้อมูลความไม่ชอบมาพากลเกี่ยวกับเครื่องผลิตปุ๋ยหมักและก๊าซชีวภาพ เบื้องต้นพบความผิดปกติหลายประการ
ประการแรกเครื่องที่ชุมชนจัดซื้อมีราคาแพงกว่าท้องตลาด เมื่อเปรียบเทียบสเปคกับเครื่องที่ผลิตขายในท้องตลาดทั่วไป สอง เครื่องที่จัดซื้อไม่สามารถใช้งานได้ตามปกติความเป็นจริง เพราะขาดอุปกรณ์สำคัญ ถือเป็นการหลอกลวงชุมชน และสาม เชื่อว่ามีการทุจริตในการจัดซื้อระหว่างผู้เกี่ยวข้องทั้งเอกชนและการเมือง</p>
<p>ต่อมาในช่วงบ่าย <persName>น.อ.อนุดิษฐ์</persName> พร้อมด้วยกลุ่ม ส.ส.กทม. พรรคเพื่อไทย เดินทางไปยังกรมสอบสวนคดีพิเศษ หรือดีเอสไอ โดยนำข้อมูลพร้อมหลักฐานยื่นเรื่องร้องเรียนให้ดีเอสไอตรวจสอบ โครงการเศรษฐกิจพอเพียงเพื่อยกระดับชุมชน โดยเชื่อว่ามีการทุจริตเชิงนโยบายของนักการเมืองระดับชาติ ซึ่งการทุจริตเกิดขึ้นทั้งในกรุงเทพฯ และต่างจังหวัด</p>
"คณะทำงานตรวจสอบของพรรคเพื่อไทย ได้ดำเนินการตรวจสอบเบื้องต้นจากการร้องเรียนของประชาชน และคำให้สัมภาษณ์ของชาวบ้าน ซึ่งระบุถึงสินค้าบางอย่างที่มีการล็อกสเปค นอกจากนี้ยังพบว่า มีการกระทำอันเป็นการทุจริตและประพฤติมิชอบจากเจ้าหน้าที่ของรัฐเข้าไปเกี่ยวข้อง ขณะที่กระบวนการตรวจสอบที่รัฐแต่งตั้งขึ้น ก็มีลักษณะเหมือนการตรวจสอบกันเอง และโครงการนี้ถือเป็นการทุจริตเชิงนโยบาย"
<p>พรรคเพื่อไทยจึงอยากให้ดีเอสไอเข้าไปตรวจสอบในเรื่องนี้ เพราะมีการกระทำที่เข้าข่ายหลอกลวงประชาชนเพื่อหาประโยชน์ และเอื้อประโยชน์ให้เอกชนเพื่อขายสินค้าในราคาแพงแก่ชุมชน ที่สำคัญเงินทั้งหมดเป็นเงินภาษีแผ่นดินซึ่งรัฐได้จัดสรรงบประมาณถึง 21,000 ล้านบาท เบิกจ่ายไปแล้วหลายพันล้านบาท</p>
<p>ด้าน <persName>พ.อ.ปิยะวัฒก์ กิ่งเกตุ</persName> ผู้บัญชาการสำนักคดีอาญาพิเศษ ดีเอสไอ กล่าวภายหลังรับร้องเรียนจากพรรคเพื่อไทยว่า หลังจากได้รับเรื่องร้องเรียนจะตรวจสอบข้อเท็จจริงเบื้องต้น หากเรื่องมีมูลความผิดจะนำเรื่องเสนอผู้บังคับบัญชาเป็นระดับชั้น เพื่อให้อธิบดีดีเอสไอสั่งการว่าจะให้สำนักคดีใดในดีเอสไอรับผิดชอบ
</p>
<p>ตร.ชี้"<persName>สุมิท</persName>"แค่ร้องทุกข์</p>
<p>ด้าน <persName>พ.ต.ท.วิทยา ศรีประเสริฐภาพ</persName> รอง ผกก.1 บก.ป. กล่าวถึงกรณีที่<persName>นายสุมิท แช่มประสิทธิ์</persName> ผอ.สพช. ร้องทุกข์กล่าวโทษพนักงาน สพช. 3 คน ว่า คดีนี้ยังไม่ได้กล่าวหาใครว่าเป็นผู้กระทำความผิด จากการตรวจสอบเอกสารที่นายสุมิทยื่นเพื่อเป็นหลักฐานที่เป็นประโยชน์ จึงต้องตรวจสอบอีกครั้งว่าเจ้าหน้าที่คนใดกระทำความผิดหรือไม่
"เบื้องต้น<persName>นายสุมิท</persName>ให้ข้อมูลว่า เจ้าหน้าที่ 3 คน มีการกระทำที่ส่อไปในทางทุจริตในโครงการทุกโครงการของชุมชนพอเพียง ซึ่งขณะนี้อยู่ระหว่างรวบรวมตรวจสอบเอกสารเพื่อเสนอต่อผู้บังคับบัญชาว่า เรื่องดังกล่าวเจ้าหน้าที่โครงการซึ่งเป็นคนของรัฐบาล เข้าไปมีส่วนเกี่ยวข้องหรือไม่"
</p></body>
</news>
