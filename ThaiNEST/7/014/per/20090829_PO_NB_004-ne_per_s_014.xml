<teiHeader>
<fileDesc>
<titleStmt>
  <title>นายกฯ แปลกใจเสื้อแดงเลื่อนชุมนุม พร้อมเตรียมพิจารณาจะประกาศ พ.ร.บ.มั่นคง 5 ก.ย.หรือไม่  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290091&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ แปลกใจเสื้อแดงเลื่อนชุมนุม พร้อมเตรียมพิจารณาจะประกาศ พ.ร.บ.มั่นคง 5 ก.ย.หรือไม่</headline>
<lead></lead>
<neck></neck>
<body><p>นายกรัฐมนตรี แปลกใจที่กลุ่มเสื้อแดงแถลงเลื่อนการชุมนุม แต่ยังไม่ยกเลิกการรักษาความปลอดภัย พร้อมระบุจะพิจารณาในการประชุมคณะรัฐมนตรีว่าจะประกาศ พ.ร.บ.ความมั่นคงในวันที่ 5 กันยายนหรือไม่ <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า รู้สึกแปลกใจที่กลุ่มเสื้อแดงแถลงเลื่อนการชุมนุมเป็นวันที่ 5 กันยายน เพราะต้องการหลีกเลี่ยงการชุมนุม ในระหว่างที่มีการประกาศพระราชบัญญัติ (พ.ร.บ.) รักษาความมั่นคงภายในราชอาณาจักร ในเขตพื้นที่ดุสิต เนื่องจากเหตุผลที่รัฐบาลประกาศ พ.ร.บ.ความมั่นคงฯ เพื่อควบคุมสถานการณ์ให้อยู่ในความเรียบร้อย และป้องกันมือที่ 3 ก่อเหตุวุ่นวาย ซึ่งไม่ได้ห้ามการชุมนุมอย่างสงบ และวานนี้ <persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ พร้อม<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ได้ไปเจรจากับแกนนำเสื้อแดง ถึงการเปิดเส้นทางให้เจ้าหน้าที่ไปทำงานในทำเนียบรัฐบาลได้ ทั้งนี้ในส่วนของรัฐบาล ก็จะยังไม่เปลี่ยนแปลงการรักษาความปลอดภัย จะคงกำลังเจ้าหน้าที่ไว้ก่อน โดยในวันพรุ่งนี้ (30 ส.ค.52) จะประเมินสถานการณ์อีกครั้งว่าจะยกเลิก พ.ร.บ.ดังกล่าวหรือไม่ อย่างไรก๋ตามเมื่อเลื่อนการชุมนุมออกไป ก็ไม่ถือว่าเป็นปัญหา เพราะในการประชุมคณะรัฐมนตรี วันอังคารหน้า จะพิจารณาว่าต้องประกาศ พ.ร.บ.ความมั่นคงฯ ในวันที่ 5 กันยายนหรือไม่ ทั้งนี้ยืนยันว่าไม่มีการข่าวใดเป็นพิเศษ นายกรัฐมนตรี ระบุด้วยว่า ยังไม่มีกำหนดประชุมคณะกรรมการนโยบายข้าราชการตำรวจแห่งชาติ หรือ ก.ต.ช. เพื่อพิจารณาเลือกผู้บัญชาการตำรวจแห่งชาติคนใหม่  </p></body>
</news>
