<teiHeader>
<fileDesc>
<titleStmt>
  <title>เลขาฯ กกต. ตรวจความพร้อมการเลือกตั้งซ่อม ส.ส. สุราษฎร์ธานีเขต 1  </title>
  <author>ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290104&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>เลขาฯ กกต. ตรวจความพร้อมการเลือกตั้งซ่อม ส.ส. สุราษฎร์ธานีเขต 1</headline>
<lead></lead>
<neck></neck>
<body><p>เลขาธิการคณะกรรมการการเลือกตั้ง ตรวจความพร้อมการเลือกตั้งซ่อม ส.ส. สุราษฎร์ธานี เขต 1 โดยแสดงความเป็นห่วงประชาชนที่จะออกมาใช้สิทธิน้อย หากฝนตกในวันพรุ่งนี้ <persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง ลงพื้นที่ตรวจเยี่ยมความพร้อมการเลือกตั้งซ่อม ส.ส.เขต 1 จังหวัดสุราษฎร์ธานี แทน <persName>นายสุเทพ เทือกสุบรรณ</persName> ที่ลาออก โดยแสดงความเป็นห่วงประชาชนที่จะออกมาใช้สิทธิเลือกตั้ง หลังจากที่ช่วง 2-3 วันที่ผ่านมา มีฝนตกค่อนข้างหนัก อาจทำให้ประชาชนออกมาใช้สิทธิน้อยกว่าที่คาดการณ์ไว้ โดยเปรียบเทียบกับการออกมาใช้สิทธิเลือกตั้งในวันที่ 23 ธันวาคม 2550 ผู้มาใช้สิทธิเลือกตั้งในพื้นที่เขต 1 จังหวัดสุราษฎร์ธานี มีผู้ออกมาใช้สิทธิร้อยละ 75 ดังนั้นในวันพรุ่งนี้อาจมีผู้มาใช้สิทธิประมาณร้อยละ 60 ขณะเดียวกันได้เตรียมเต็นท์สำรองเอาไว้ กรณีฝนตก รวมทั้งเฮลิคอปเตอร์ หากไม่สามารถขนหีบบัตรทันด้วยเรือในหน่วยเลือกตั้งที่เป็นเกาะได้ สำหรับเรื่องร้องเรียนการทุจริตผิดกฎหมายนั้น ขณะนี้ยังไม่มีเรื่องร้องเรียนเข้ามา แต่ได้ส่งชุดป้องปรามหาข่าว ทั้งจาก กกต.กลาง กกต.จังหวัดสุราษฎร์ธานี และ กกต.จังหวัดใกล้เคียง รวมทั้งเจ้าหน้าที่ตำรวจ เพื่อประสานงานป้องกันการทุจริตอีกทางหนึ่ง นอกจากนี้ กกต. ยังเปิดศูนย์ประสานงานการเลือกตั้ง เพื่อรับเรื่องร้องเรียนต่าง ๆ ที่ว่าการอำเภอเมืองสุราษฎร์ธานี หากพบมีเบาะแสการทุจริต สามารถแจ้งมาได้ที่หมายเลขโทรศัพท์ 0-7727-5819 และ 0-7727-4853</p></body>
</news>
