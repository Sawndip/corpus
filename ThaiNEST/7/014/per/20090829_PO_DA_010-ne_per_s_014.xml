<teiHeader>
<fileDesc>
<titleStmt>
  <title>โฆษก ศอ.รส.เผย ทหารยังคงปฏิบัติหน้าที่ตามเดิม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-29 13:37:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17026  </bibl>
</sourceDesc>
</fileDesc>
</teiHeader>
<news>
<headline>โฆษก ศอ.รส.เผย ทหารยังคงปฏิบัติหน้าที่ตามเดิม</headline>
<lead></lead>
<neck></neck>
<body><p>วันนี้ (29 ส.ค.) <persName>พ.อ.สรรเสริญ แก้วกำเนิด</persName> โฆษกศูนย์อำนวยการรักษาความปลอดภัย (ศอ.รส.) ให้สัมภาษณ์ภายหลังจากที่กลุ่มคนเสื้อแดงประกาศเลื่อนการชุมนุมออกไป จนกว่ารัฐบาลจะยกเลิก พ.ร.บ.ความมั่นคงฯ ว่า ขณะนี้เบื้องต้นยังไม่มีอะไรเปลี่ยนแปลง ทหารยังคงปฏิบัติหน้าที่ตามปกติ จนกว่า <persName>นายสุเทพ เทือกสุบรรณ</persName> รองนายกรัฐมนตรี ในฐานะ ผอ.ศอ.รส.จะมีคำสั่งออกมาอย่างไร ทั้งนี้ ตนเห็นว่า พ.ร.บ.ความมั่นคงฯ ที่ประกาศออกมา ไม่มีผลกระทบกับใคร ส่วนเรื่องการห้ามพกอาวุธ ประชาชนทั่วไปก็ไม่พกอาวุธกันอยู่แล้ว ฉะนั้น พ.ร.บ.จึงไม่ได้ทำให้ใครเดือดร้อน อีกทั้งตนว่า ทำให้เกิดความปลอดภัยกับประชาชนมากกว่า แต่อย่างไรก็ตาม คงต้องฟังนโยบายจากรัฐบาลที่จะประกาศออกมาอีกครั้งว่า จะมีการปรับลดกองกำลังลงหรือไม่</p>
<p>ผู้สื่อข่าวรายงานว่า หลังจากที่กลุ่มคนเสื้อแดงประกาศเลื่อนการชุมนุมออกไปนั้น ปรากฎว่า ทางเจ้าหน้าที่ทหาร ตำรวจ ที่ยืนรักษาความสงบเรียบร้อยภายในทำเนียบรัฐบาล จำนวนหลายกองร้อย ได้เดินทางกลับ เหลือเพียงทหารไม่กี่นายที่ยืนถือโล่เฝ้าระวังอยู่บริเวณริมรั้วภายในทำเนียบฯ เท่านั้น และมีบางส่วนที่นอนหลับพักผ่อนอยู่ใต้อาคารโรงจอดรถ.</p></body>
</news>
