<teiHeader>
<fileDesc>
<titleStmt>
  <title>"อภิสิทธิ์"ยันฟันสข.ทุจริตงบชุมชนพอเพียง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090823/25466  </bibl>
</sourceDesc>
</fileDesc>
</teiHeader>
<news>
<headline>"<persName>อภิสิทธิ์</persName>"ยันฟันสข.ทุจริตงบชุมชนพอเพียง</headline>
<lead></lead>
<neck></neck>
<body><p>เมื่อเวลา 13 . 00 น.  วันที่ 23 ส.ค. <persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงกรณีที่พรรคเพื่อไทยออกมาระบุว่าพบการทุจริตในโครงการชุมชนพอเพียงอีก ว่า ข้อมูลการทุจริตสามารถส่งมาให้ตนได้ตลอด เพราะเราไม่ได้เพิกเฉย</p>
<p> เมื่อถามว่า<persName>นายเจริญ คันธวงศ์</persName> ประธานคณะกรรมการสอบสวนข้อเท็จจริงโครงการเศรษฐกิจพอเพียงเพื่อยกระดับชุมชน พรรคประชาธิปัตย์ ได้รายงานผลการสอบสวนมาบ้างหรือยัง นายกรัฐมนตรี กล่าวว่า ได้รายงานด้วยวาจา ซึ่งคงจะส่งเรื่องเป็นรายลักษณ์อักษรมาแล้วแต่บังเอิญว่าเมื่อวันที่ 22 ส.ค.ตนไม่อยู่  เมื่อถามว่าจะจัดการกับ สข.และสมาชิกพรรคทั้ง 4 คนที่มีส่วนพัวพันกับการทุจริตอย่างไร <persName>นายอภิสิทธิ์</persName> กล่าวว่า ตนกำลังรอดูผลสอบเพราะจะต้องเสนอเรื่องเข้าที่ประชุมกรรมการบริหารพรรคตามข้อบังคับพรรค</p>
<p> เมื่อถามว่าโทษถึงขั้นขับออกจากพรรคหรือไม่ <persName>นายอภิสิทธิ์</persName> กล่าวว่า ยังไม่ทราบว่ากรรมการบริหารพรรคจะเห็นอย่างไร
</p>
<p>ต่อข้อถามว่าปัญหาที่เกิดขึ้นจะกระทบฐานเสียงในกทม.หรือไม่ <persName>นายอภิสิทธิ์</persName> กล่าวว่า ถ้าเสียคนของเราไปก็ต้องกระทบอยู่แล้ว แต่เราต้องยืนยันในหลักการที่ถูกต้อง ความจริงคนเหล่านี้ไม่จำเป็นต้องสังกัดพรรคตามระบบของ สข.แต่เราก็ต้องรับผิดชอบต่อประชาชน
</p>
<p> ต่อข้อถามว่าหลังจากแก้ปัญหาดังกล่าวแล้วคิดว่าประชาชนยังจะมีความมั่นใจในโครงการนี้หรือไม่ <persName>นายอภิสิทธิ์</persName> กล่าวว่า ตนเห็นผลสำรวจก็ยืนยันว่าประชาชนต้องการให้โครงการดังกล่าวเดินหน้าต่อ ซึ่งการที่<persName>นายมีชัย วีระไวทยะ</persName> เข้ามาดูแลก็คงช่วยให้คนมีความมั่นใจมากขึ้น แต่ไม่ทราบว่าจะมีการปรับเปลี่ยนหรือรื้อแผนการดำเนินงานอย่างไรเพราะเพิ่งทาบทามเข้ามาเมื่อสัปดาห์ที่แล้ว แต่หากมีการปรับเปลี่ยนอะไรก็ต้องรายงานให้ตนทราบเพราะโครงการนี้เป็นนโยบายของรัฐบาล แต่ถ้าเป็นเรื่องภายในก็ให้<persName>นายมีชัย</persName> มีอิสระในการตัดสินใจเต็มที่</p>
<p>ผู้สื่อข่าวถามถึงข้อร้องเรียนว่าองค์กรปกครองส่วนท้องถิ่นอมเงินเบี้ยยังชีพผู้สูงอายุที่จังหวัดกาฬสินธุ์ นายกรัฐมนตรี กล่าวว่า คงต้องดำเนินการเพราะเป็นเรื่องท้องถิ่น เนื่องจากเราให้ท้องถิ่นเป็นผู้ดำเนินการตั้งแต่การขึ้นทะเบียน การจ่ายเงิน แต่ท้องถิ่นไม่มีสิทธิ์ที่จะหักเงินส่วนนี้ออกไป ดังนั้นจะต้องไปทำให้ถูกต้องและท้องถิ่นก็ต้องรับผิอชอบต่อประชาชนของตัวเองด้วยเช่นกัน ซึ่งเรื่องที่เกิดขึ้นน่าจะเป็นการใช้เงินผิดประเภท โดยจะต้องมีการตรวจสอบทั่วประเทศ ที่ผานมาตนได้กำชับไปแล้วว่าให้จ่ายเงินให้รวดเร็ว เนื่องจากยังมีหลายพื้นที่มีปัญหาไม่ยอมจ่ายเงิน ล่าสุดได้รับข้อมูลว่าจ่ายเงินไปแล้วแต่มีการหักเงินออกไปซึ่งกำลังดำเนินการกันอยู่</p></body>
</news>
