<teiHeader>
<fileDesc>
<titleStmt>
  <title>นายกเปิดการประชุมการประกันราคาผลิตผล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-07 16:50:39  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=188664  </bibl>
</sourceDesc>
</fileDesc>
</teiHeader>
<news>
<headline>นายกเปิดการประชุมการประกันราคาผลิตผล</headline>
<lead>นายกรัฐมนตรี เปิดการประชุมมอบนโยบายการประกันราคาผลิตผลทางการเกษตร แก่ผู้ว่าทั่วประเทศ พร้อมยืนยันจะไม่มีการทุจริตเกิดขึ้น</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวก่อนเปิดการประชุมมอบนโยบายการประกันราคาผลิตผลการเกษตรแทนการรับจำนำผลผลิตให้แก่ ผู้ว่าราชการจังหวัด ทั่วประเทศ โดยกล่าวว่า รัฐบาลกำลังเร่งรัดการขึ้นทะเบียนอย่างเต็มที่ ให้กับเกษตรกรทุกรายถือเป็นขั้นตอนที่สำคัญ เพื่อเป็นฐานข้อมูลในการส่งเสริมการเกษตรในอนาคต ก่อนที่จะมีการทำสัญญาเพื่อให้ได้รับเงินชดเชยต่อไป ทั้งนี้ การคำนวณผลผลิต จะเป็นการประมาณการที่ภาครัฐมีตัวเลขอยู่แล้วในแต่ละพื้นที่ว่ามีพื้นที่เท่าใด เพื่อใช้ตัวเลขอ้างอิงในการแทรกแซง และการกำหนดราคาประกันในการคำนวณส่วนต่าง อย่างไรนั้นรัฐบาลจะไม่เข้าไปเกี่ยวข้องกับการซื้อขาย หรือส่งมอบสินค้า เพื่อไม่ให้เสียระบบ แต่จะแค่ประเมินราคาเพื่อชดเชยส่วนต่างพร้อมกันนี้ ยังยืนยันว่า จะไม่มีการทุจริตเกิดขึ้น และจะมีความโปร่งใสชัดเจน ไม่บิดเบือนกลไกตลาด โดยให้ความมั่นใจว่าจะเกิดผลดีกับเกษตรกร อย่างแน่นอน</p></body>
</news>
