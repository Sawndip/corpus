<teiHeader>
<fileDesc>
<titleStmt>
  <title>'ฮุนเซ็น'ฝากปธ.สภาฯกัมพูชาอวยพร'มาร์ค'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-07 13:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12878  </bibl>
</sourceDesc>
</fileDesc>
</teiHeader>
<news>
<headline>'<persName>ฮุนเซ็น</persName>'ฝากปธ.สภาฯกัมพูชาอวยพร'<persName>มาร์ค</persName>'</headline>
<lead></lead>
<neck></neck>
<body><p>เมื่อเวลา 12.00 น. วันนี้(7 ส.ค.) ที่ทำเนียบรัฐบาล <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี ให้สัมภาษณ์ถึงกรณีที่<persName>สมเด็จอัครมหาพญาจักรีเฮง สัมริน</persName> ประธานสภาแห่งชาติกัมพูชา เข้าเยี่ยมคารวะนายกรัฐมนตรี ที่ห้องสีงาช้าง ทำเนียบรัฐบาล เมื่อช่วงเช้าที่ผ่านมา ว่า ประธานสภาแห่งชาติกัมพูชาได้ยืนยันความสัมพันธ์ที่ดีระหว่างไทยกับกัมพูชา รวมถึงยังได้แสดงความขอบคุณที่ไทยผลักดันเดินหน้าในการสร้างเส้นทางคมนาคม สาย 68 ด้วยงบประมาณ 1,400 ล้านบาท อีกทั้งฝากความระลึกถึงจาก<persName>สมเด็จฮุนเซ็น</persName> นายกรัฐมนตรีกัมพูชา มายังนายกรัฐมนตรีของไทย โดยเชื่อว่า<persName>นายอภิสิทธิ์</persName>จะฝ่าฟันและชนะอุปสรรคทั้งหลายทั้งหมดได้ ซึ่งนายกรัฐมนตรีได้ตอบกลับและแสดงความยินดีกับ<persName>สมเด็จฮุนเซ็น</persName>หลังประสบความสำเร็จในการประชุมรัฐสภา และฝากความระลึกถึงไปยัง<persName>สมเด็จฮุนเซน</persName>ด้วย พร้อมทั้งฝากแจ้งกลับไปว่าขณะนี้รัฐสภาของไทยเปิดการประชุมแล้ว  ดังนั้น ประเด็นปัญหาที่ยังเป็นอุปสรรคอยู่ รวมถึงกรอบการเจรจาและข้อตกลงที่สำคัญหลายเรื่อง ซึ่งจะถูกนำเข้าสู่การพิจารณาของรัฐสภาเพื่อผ่านกรอบและจะได้เดินหน้าต่อไป อย่างไรก็ตาม ไม่ได้มีการหารือถึงปัญหาตามแนวชายแดนแต่อย่างไร </p>
<p><persName>นายปณิธาน</persName> กล่าวอีกว่า นอกจากนี้ นายกรัฐมนตรียังได้ฝากถวายพระพร<persName>พระบาทสมเด็จพระบรมนาถนโรดม สีหมุนี</persName> ของกัมพูชา และให้ประธานสภาแห่งชาติกัมพูชาช่วยแจ้งว่ารัฐบาลไทยมีความประสงค์ที่จะเชิญ<persName>พระบาทสมเด็จพระบรมนาถนโรดม สีหมุนี</persName> เสด็จฯเยือนประเทศไทยอย่างเป็นทางการในฐานะแขกของรัฐบาลไทยด้วย.
</p></body>
</news>
