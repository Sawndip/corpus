<teiHeader>
<fileDesc>
<titleStmt>
  <title>'ชัย'บรรจุร่างพ.ร.บ.นิรโทษฯเข้าวาระการประชุมสภาฯแล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-24 16:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16057  </bibl>
</sourceDesc>
</fileDesc>
</teiHeader>
<news>
<headline>'<persName>ชัย</persName>'บรรจุร่างพ.ร.บ.นิรโทษฯเข้าวาระการประชุมสภาฯแล้ว</headline>
<lead></lead>
<neck></neck>
<body><p>เมื่อเวลา 14.00 น. วันนี้(24 ส.ค.) ที่รัฐสภา <persName>นายชัย ชิดชอบ</persName> ประธานสภาผู้แทนราษฎร กล่าวถึงการพิจารณาร่าง พ.ร.บ.นิรโทษกรรมผู้ชุมนุมทางการเมือง ที่พรรคภูมิใจไทยเสนอ มีการบรรจุเข้าระเบียบวาระการประชุมสภาผู้แทนราษฎรแล้ว ว่า เรื่องนี้ขึ้นกับวิปรัฐบาลและวิปฝ่ายค้านจะตกลงกัน แต่ตอนนี้บรรจุเข้าระเบียบวาระไว้แล้ว ส่วนการพิจารณาเลื่อนระเบียบวาระดังกล่าวขึ้นมาพิจารณาก่อนหรือไม่นั้น แล้วแต่วิปทั้ง 2 ฝ่ายจะตกลงกัน เและเป็นเรื่องของที่ประชุมสภาฯจะพิจารณา</p>
<p>ผู้สื่อข่าวถามว่า ร่างพ.ร.บ.ดังกล่าว มองว่าจะช่วยสร้างความสมานฉันท์ได้จริงหรือไม่ <persName>นายชัย</persName> กล่าวว่า ถ้าทำได้ก็ดี ร่างพ.ร.บ.ทุกฉบับถ้าผ่านการพิจารณาของสภาแล้วก็ดีทั้งนั้น เพราะมีการกลั่นกรอง</p>
<p>เมื่อถามถึงการดำเนินการของรัฐสภากับข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ <persName>นายชัย</persName> กล่าวว่า ขณะนี้รายงานของคณะกรรมการตรวจสอบข้อเท็จจริงเหตุการณ์การชุมนุมทางการเมืองยังไมได้ส่งมา ซึ่งเรื่องนี้เป็นเรื่องสำคัญที่ต้องมาประกอบการพิจารณา รัฐสภาจึงต้องรอก่อน โดยตนทำหนังสือเร่งรัดไปยังประธานคณะกรรมการฯแล้ว กำหนดเดิมคือ 45 วัน แต่ก็มีการขอเลื่อนอีก 45 วัน ตนจึงขอให้เร่งรัดทำให้เร็ว เพื่อดำเนินการตามขั้นตอนพร้อมไปกับรายงานของคณะกรรมการสมานฉันท์ฯ คือต้องเรียบร้อยทั้ง 2 คณะก่อน จากนั้นประธานและรองประธานของทั้ง 2 สภา จะนัดหารือกันว่า จะดำเนินการอย่างไรต่อไป.</p></body>
</news>
