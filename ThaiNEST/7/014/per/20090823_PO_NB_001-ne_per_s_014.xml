<teiHeader>
<fileDesc>
<titleStmt>
  <title>นายกฯ ยืนยัน พร้อมผลักดันโครงการโอทอปต่อไป  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230068&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน พร้อมผลักดันโครงการโอทอปต่อไป</headline>
<lead></lead>
<neck></neck>
<body><p>นายกรัฐมนตรี ยืนยัน พร้อมจะผลักดันโครงการโอทอปต่อไป แนะควรพัฒนาสินค้า รักษามาตรฐาน เพื่อเพิ่มช่องทางการตลาดให้กว้างขวางมากยิ่งขึ้น <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกฯ อภิสิทธิ์</persName> ถึงการจัดงานโอทอปช็อปช่วยชาติ หรือ OTOP MidYear 2009 ที่อิมแพค เมืองทองธานี ว่า เป็นการกระตุ้นให้ผู้ประกอบการ และหน่วยงานที่เกี่ยวข้องตระหนักในการพัฒนาสินค้าและการแข่งขันทั้งตลาดในและต่างประเทศได้อย่างยั่งยืน รวมทั้งเป็นการรักษามาตรฐานสินค้า และหาจุดขายใหม่ ๆ ส่วนกรณีการที่รัฐบาลดำเนินโครงการ โอทอป เป็นการตอกย้ำความสำเร็จของรัฐบาลสมัย <persName>พ.ต.ท.ทักษิณ ชินวัตร</persName> อดีตนายกรัฐมนตรี หรือไม่นั้น นายกรัฐมนตรี ระบุว่า หากเป็นโครงการที่เป็นประโยชน์ต่อประชาชน ไม่ว่าใครทำไว้ก็ควรที่จะดำเนินการต่อ ส่วนไหนที่ไม่ดีก็ปรับปรุงให้ดีขึ้น ซึ่งที่ผ่านมาโครงการโอทอป ก็มีทั้งประสบความสำเร็จและประสบปัญหา ไม่ว่าจะเป็นปัญหาด้านการเงิน หรือการตลาด ซึ่งการจะพิจารณาเลือกสินค้าประเภทใดเป็นสินค้าโอทอปต้องมีหลักเกณฑ์ในการพิจารณา การจัดมาตรฐานของสินค้าจะต้องมีระบบ และการพัฒนาผลิตภัณฑ์ต้องดำเนินการอย่างต่อเนื่อง ส่วนเรื่องการตลาดนั้น ต้องหาช่องทางในการเผยแพร่ให้มากขึ้น ทั้งนี้ ยืนยันว่า รัฐบาลจะดำเนินการผลักดันเรื่องนี้อย่างแน่นอน เนื่องจากเป็นส่วนสำคัญของนโยบายใหญ่ 2 เรื่อง คือ ต้องการให้เศรษฐกิจของไทยมีโครงสร้างแข็งแกร่งจากฐานราก และแผนพัฒนาเศรษฐกิจจากนี้ไป จะต้องแปลงทุนทางปัญญาที่มีอยู่เอามาใช้ให้มากขึ้น เพื่อพัฒนาเพิ่มมูลค่าสินค้า นายกรัฐมนตรี ยังเชื่อมั่นว่า หากโครงการโอทอป สามารถทำให้มีความเข้มแข็งมากยิ่งขึ้น แม้จะเปลี่ยนรัฐบาลไปก็เชื่อว่า จะยังคงเดินหน้าต่อไปได้ ส่วนจะมีความจำเป็นหรือไม่ที่จะพัฒนาให้เกิดเป็นองค์กรที่มีการบริหารงานอย่างอิสระนั้น คงต้องดูเป็นเรื่อง ๆ ไป เช่น เรื่องมาตรฐาน ขณะที่การเสนอให้มีการตั้งเป็นกองทุนโอทอปในแต่ละจังหวัดนั้น นายกรัฐมนตรี กล่าวว่า ยินดีที่จะรับฟังและจะนำไปพิจารณารูปแบบการดำเนินการอีกครั้งว่าจะทำในรูปแบบใด โอกาสนี้ นายกรัฐมนตรี ยังได้มอบรางวัลให้แก่ผู้ชนะการประกวดผลงานเครือข่ายองค์ความรู้โอทอป เคบีโอ จังหวัดดีเด่น และเดินชมงาน รวมทั้งรับของขวัญจากผู้ประกอบการเป็นผ้าขาวม้าทอชื่อพรรคภูมิใจไทย และพรรคประชาธิปัตย์ โดยผู้ประกอบการแบ่งเป็น 2 ส่วน ให้นายกรัฐมนตรี และรัฐมนตรีว่าการกระทรวงมหาดไทย ซึ่งนายกรัฐมนตรี กล่าวหยอกล้อว่า ไม่ทราบว่าพรรคภูมิใจไทยรักพรรคประชาธิปัตย์หรือไม่ ส่วนผู้ประกอบการอีกราย ได้มอบมีดดาบอรัญญิกให้กับนายกรัฐมนตรีด้วย </p></body>
</news>
