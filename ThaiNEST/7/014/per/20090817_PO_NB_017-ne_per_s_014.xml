<teiHeader>
<fileDesc>
<titleStmt>
  <title>"สุเทพ" ยืนยัน การปกป้องสถาบันเป็นหน้าที่ของรัฐบาลต้องถือปฏิบัติอย่างเข้มแข็ง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170243&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ยืนยัน การปกป้องสถาบันเป็นหน้าที่ของรัฐบาลต้องถือปฏิบัติอย่างเข้มแข็ง</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ยืนยัน การปกป้องสถาบันเป็นหน้าที่ของรัฐบาลที่ต้องถือปฏิบัติอย่างเข้มแข็ง ยอมรับ ประชาชนต้องให้ความร่วมมือ เพื่อไม่ให้กลุ่มคนที่ดูหมิ่นสถาบันฮึกเหิม และจะดำเนินคดีภายใต้กรอบกฎหมาย <persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง กล่าวตอบกระทู้ถามด่วนต่อหน้าวุฒิสภา เรื่อง บทบาทของกองทัพในการพิทักษ์สถาบันพระมหากษัตริย์ และนโยบายการแก้ไขปัญหากรณีการกระทำอันกระทบกระเทือนต่อสถาบันเบื้องสูง ว่า การปกป้องสถาบันพระมหากษัตริย์ เป็นนโยบายของรัฐบาลที่จะถือปฏิบัติอย่างเข้มแข็ง และทราบถึงสถานการณ์ความรุนแรงในขณะนี้ดี โดยมอบหมายให้สำนักงานตำรวจแห่งชาติติดตาม ตรวจสอบการดำเนินการของผู้ที่เคลื่อนไหวและมีการพาดพิงสถาบัน เพื่อนำมาเป็นหลักฐานในการดำเนินคดี ซึ่งในปีนี้ได้มีการตรวจสอบคดีจำนวน 35 คดี โดยยอมรับว่ารัฐบาลเพียงลำพังคงแก้ไขปัญหาเรื่องดังกล่าวลำบาก จึงหวังว่าประชาชนจะร่วมมือกันในการสกัดกั้นผู้ที่คิดกระทำการฮึกเหิม โดยได้มอบหมายให้กระทรวงต่างๆ ทำโครงการอบรม สัมมนาให้ประชนเข้าใจในระบอบประชาธิปไตยอันมีพระมหากษัตริย์ทรงเป็นประมุขอย่างถูกต้อง รวมทั้งมอบนโยบายให้เจ้าหน้าที่เฝ้าระวัง ติดตามการละเมิด สถาบันเบื้องสูงด้วย <persName>นายสุเทพ เทือกสุบรรณ</persName> กล่าวด้วยว่า รัฐบาลรู้สึกหนักใจกับกระทำของบุคคลที่นำกลุ่มคนจำนวนมากมาบีบบังคับรัฐบาล แต่รัฐบาลก็ได้อดกลั้นกับการกระทำดังกล่าวเพื่อไม่ให้เกิดปัญหาบานปลาย และยืนยันว่าจะไม่ละเลยการดำเนินคดี กับกลุ่มบุคคลที่ดูหมิ่นสถาบัน ภายใต้กรอบกฎหมาย นอกจากนี้ยังมีคำสั่งเฉพาะกำหนดมาตรการให้เจ้าหน้าที่คอยเฝ้าระวังตรวจสอบสถานการณ์ที่สุ่มเสี่ยงต่อการละเมิดสถาบัน </p></body>
</news>
