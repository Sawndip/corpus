<teiHeader>
<fileDesc>
<titleStmt>
  <title>ถกกม.มั่นคงก่อนมาร์คไปUS  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-11 18:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000105937  </bibl>
</sourceDesc>
</fileDesc>
</teiHeader>
<news>
<headline>ถกกม.มั่นคงก่อน<persName>มาร์ค</persName>ไปUS</headline>
<lead></lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงการหารือกับ <persName>พล.อ.ประวิตร วงษ์สุวรรณ</persName> รมว.กลาโหมว่า เป็นการประเมินการชุมนุมของกลุ่มคนเสื้อแดงในวันที่ 19 ก.ย.โดยจะประเมินตั้งแต่วันนี้จนถึงวันชุมนุม เพื่อนำผลประเมินเข้าสู้ที่ประชุม ครม.ในวันที่ 15 ก.ย.ก่อนที่ตนจะเดินทางไปประชุมสหประชาชาติที่สหรัฐอเมริกา ส่วนจะมีการประกาศใช้ พ.ร.บ.รักษาความมั่นคงภายในราชอาณาจักรหรือไม่นั้น อยู่ที่ฝ่ายความมั่นคงจะประเมิน เมื่อถามว่ามั่นใจในตัว <persName>พล.อ.ประวิตร</persName> มากน้อยแค่ไหน นายกรัฐมนตรี ยิ้ม ก่อนจะกล่าวว่าไม่มีปัญหาอะไร ก็คุยกันตามปกติธรรมดา และทุกคนต้องทำหน้าที่ของตัวเองต่อไป</p>
<p>ผู้สื่อข่าวถามว่ากังวลอะไรก่อนเดินทางไปต่างประเทศ <persName>นายอภิสิทธิ์</persName> กล่าวว่า ตนเป็นห่วงทุกครั้งที่มีการชุมนุม แต่อยากให้ทุกฝ่ายคิดถึงสถานการณ์บ้านเมือง ตอนนี้ว่าเรากำลังเดินไปข้างหน้า ที่จริงแล้วสัปดาห์หน้า เราจะเปิดโอกาสให้รัฐสภามีการพูดคุยถึงการแก้ไขรัฐธรรมนูญ และเศรษฐกิจก็อยู่ในช่วงที่จะฟื้นตัวขึ้นมา จึงอยากให้ทุกคนช่วยกันประคับประคองให้ประเทศเดินไปข้างหน้า เพราะหลายคนเหนื่อยกันมามากทั้งในเรื่องเศรษฐกิจและการเมือง</p>
<p><persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เปิดเผยว่า ขณะนี้หลายฝ่ายมีความกังวลกับสถานการณ์ในช่วงนายกฯไม่อยู่ในประเทศไทย ซึ่งขอยืนยันว่าการบริหารจัดการความเรียบร้อยในประเทศในช่วงที่นายกฯไม่อยู่นั้น จะมีการดำเนินการต่อเนื่อง และชัดเจนเหมือนกับการจัดประชุม รมว.ต่างประเทศอาเซียน ที่ จ.ภูเก็ต โดยจะมีการประกาศควบคุมพื้นที่พิเศษตาม พ.ร.บ.ความมั่นคง และยังประเมินสถานการณ์เป็นระยะๆ เพราะวันนี้นายกฯ และรมว.กลาโหม ได้ประเมินเรื่องนี้กันด้วย และในช่วงที่นายกฯไม่อยู่นั้น นายกฯ จะติดตามสถานการณ์เป็นระยะๆ โดยจะรายงานความคืบหน้า รวมทั้งสัมภาษณ์สด เป็นระยะๆ ในรายการต่างๆรวมทั้งมีช่องทางพิเศษในการติดต่อกับนายกฯ อยู่ตลอดเวลา</p>
<p>สำหรับรายการที่นายกฯ จะออกสดจากสหรัฐฯ ให้ทางสำนักโฆษกประสานอยู่ โดยจะดูระยะเวลา และความเหมาะสมจากทางสหรัฐฯ จะไม่ให้นายกรัฐมนตรี ขาดหายไปจากการให้ข่าว แต่จะเป็นห่วงเวลาใดจะแจ้งให้ทราบอีกครั้ง</p>
<p> ทั้งนี้ได้กำหนดไว้หลายรูปแบบ เช่น สัมภาษณ์สดผ่านอินเตอร์เน็ต เข้ามายังรายการต่างๆ เพราะภารกิจของนายกฯ จะมีโทรทัศน์รวมการเฉพาะกิจ (ทีวีพูล) ทำหน้าที่อยู่แล้ว และคาดว่าจะมีการออกรายการเชื่อมั่นประเทศไทย กับ<persName>นายกฯอภิสิทธิ์</persName> จากสหรัฐ 1 ครั้ง และบันทึกเทปเพื่อออกอากาศในประเทศอีก 1 ครั้ง อย่างไรก็ตาม ยังไม่มีการประสานว่า จะมีการประชุม ครม.จากสหรัฐฯ ด้วยหรือไม่</p>
<p>แหล่งข่าวจากทำเนียบฯ เปิดเผยว่า <persName>นายปณิธาน</persName>ได้เสนอในที่ประชุมคณะกรรมการโฆษกกระทรวงว่า ระหว่างที่นายกรัฐมนตรี เดินทางไปร่วมประชุมใหญ่สหประชาชาติ ครั้งที่ 64 และประชุมกลุ่มประเทศจี-20 (Pittsburgh Summit 2009) ที่เมือง Pittsburgh รัฐ ระหว่างวันที่ 20-27 ก.ย.นี้ จะจัดให้มีการรายงาน ภารกิจของนายกรัฐมนตรี ที่มีจำนวนมาก เสนอผ่านเว็บคอนเฟอเรนส์ มายังประเทศไทย เนื่องจากภารกิจของนายกรัฐมนตรี จะเดินทางไปรัฐต่าง ๆ พร้อมกับคณะรัฐมนตรีบางท่าน ข้าราชการ และนักธุรกิจ อีกหลายคน</p>
<p>เหมือนกับเป็นการโรดโชว์ให้กับประเทศไทยไปในตัว ซึ่งการคอนเฟอเรนส์ จะเป็นการเปิดโอกาสให้สื่อมวลชนสามารถซักถามได้ทั้งสองทาง โดยนายกฯ จะพูดจาก สหรัฐฯ และสื่อมวลชนที่อยู่ที่ตึกนารีสโมสร ก็จะสามารถสอบถามนายกฯได้</p>
<p>ทั้งนี้ ทางสำนักโฆษก สำนักเลขาธิการนายกรัฐมนตรี ได้ประสานงานไปยังบริษัท กสท จำกัด (มหาชน) จัดทำเว็บคอนเฟอเรนส์ ถ่ายทอดสดจากสหรัฐอเมริกา โดยได้ประสานงานไปยังสถานทูตไทย ประจำนครนิวยอร์ก และรัฐอื่นๆบ้างแล้ว</p>
<p>เบื้องต้นกำหนดว่า จะเปิดให้สื่อมวลชน นั่งพูดคุยกับนายกรัฐมนตรี ที่ตึกนารีสโมสร ตั้งแต่ เวลา 08.00-09.00 น.ในเวลาประเทศไทย ซึ่งจะตรงกับรัฐนิวยอร์กในช่วงที่มีการประชุมสหประชาชาติ ซึ่งในโซนเวลาฝั่งตะวันออกของสหรัฐฯ ประมาณหรือเวลาท้องถิ่นจะตรงกับเวลา 19.45-20.45 น. ส่วนในเมืองอื่นๆ ที่นายกฯ ไปปฏิบัติภารกิจ ก็ต้องดูความเหมาะสม ซึ่งสหรัฐฯแบ่งโซนเวลาประเทศออกเป็น 3 โซน ขณะที่ช่วงค่ำ ในเวลาท้องถิ่นสหรัฐฯ อาจจะออกอากาศไมได้ เพราะภารกิจของนายกรัฐมนตรี อาจจะมีถึงช่วงดึกในวันนั้น ๆ</p></body>
</news>
