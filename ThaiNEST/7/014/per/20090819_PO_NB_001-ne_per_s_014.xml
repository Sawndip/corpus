<teiHeader>
<fileDesc>
<titleStmt>
  <title>นักการเมือง ข้าราชการ ร่วมอวยพรวันเกิดครบรอบ 77 ปี อดีตหัวหน้าพรรคชาติไทย อย่างคึกคัก  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190241&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นักการเมือง ข้าราชการ ร่วมอวยพรวันเกิดครบรอบ 77 ปี อดีตหัวหน้าพรรคชาติไทย อย่างคึกคัก</headline>
<lead></lead>
<neck></neck>
<body><p>นักการเมือง ข้าราชการ ร่วมอวยพรวันเกิดครบรอบ 77 ปี อดีตหัวหน้าพรรคชาติไทย อย่างคึกคัก ขณะที่เจ้าตัว ระบุ หากการเมืองดีประเทศก็ดีและถ้ารัฐบาลใช้การประนีประนอมจะอยู่ได้ถึง 8 ปี <persName>นายบรรหาร ศิลปอาชา</persName> อดีตหัวหน้าพรรคชาติไทย เปิดบ้านพักย่านถนนจรัญสนิทวงศ์ให้นักการเมือง ข้าราชการ และบุคคลใกล้ชิด เข้าอวยพรเนื่องในวันเกิดครบรอบปีที่ 77 ซึ่งบรรยากาศก็เป็นไปอย่างคึกคัก โดยบุคคลสำคัญจากทุกวงการเดินทางมาถึงตั้งแต่ช่วงเช้าทั้ง รัฐมนตรีและสส.ของพรรคชาติไทยพัฒนา <persName>นายชวรัตน์ ชาญวีรกูล</persName> หัวหน้าพรรคภูมิใจไทยและรัฐมนตรีว่าการกระทรวงมหาดไทย <persName>นายเนวิน ชิดชอบ</persName> <persName>นายอภิสิทธิ์ เวชชาชีวะ</persName> นายกรัฐมนตรี และ<persName>นายสุเทพ เทือกสุบรรณ</persName> รองนายกรัฐมนตรี นอกจากนี้แกนนำพรรคเพื่อไทย ทั้ง<persName>นายสมชาย วงศ์สวัสดิ์</persName> <persName>คุณหญิงสุดารัตน์ เกยุราพันธ์</persName> <persName>นายยงยุทธ วิชัยดิษฐ์</persName> ต่างก็พร้อมใจกันมาร่วมอวยพรกันอย่างพร้อมเพียง อดีตหัวหน้าพรรคชาติไทย กล่าวด้วยว่า ฝากพรรคและตนเองให้แกนนำพรรคร่วมรัฐบาลที่มาอวยพรและ<persName>นายเนวิน</persName> ช่วยดูแลด้วย โดยเฉพาะ<persName>นายเนวิน</persName> เป็นบุคคลที่ถือเป็นคนที่มีวิสัยทัศน์ มีความรู้ความสามารถ และขอให้อยู่ช่วยบ้านเมืองต่อไป รวมทั้งในวันที่ 21 กันยายน นี้ ขอให้หลุดพ้นข้อกล่าวหาจากคดีทุจริตกล้ายางด้วย พร้อมกันนี้ยังแนะนำนายกรัฐมนตรีว่าหากมีการประนีประนอม เชื่อว่ารัฐบาลชุดนี้จะอยู่ได้ถึง 8 ปี</p></body>
</news>
