<teiHeader>
<fileDesc>
<titleStmt>
  <title>ก.ต.ช. เลื่อนการสรรหา ผบ.ตร.คนใหม่ ออกไปโดยไม่มีกำหนด  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200305&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ก.ต.ช. เลื่อนการสรรหา ผบ.ตร.คนใหม่ ออกไปโดยไม่มีกำหนด</headline>
<lead></lead>
<neck></neck>
<body><p>คณะกรรมการนโยบายตำรวจแห่งชาติ (ก.ต.ช.) เลื่อนการสรรหาผู้บัญชาการตำรวจแห่งชาติ คนใหม่ ออกไปโดยไม่มีกำหนด ชี้ การพิจารณาบุคคลที่เหมาะสมต้องมีความรอบคอบ การประชุมคณะกรรมการนโยบายตำรวจแห่งชาติ (ก.ต.ช.) ที่ตึกไทยคู่ฟ้า ทำเนียบรัฐบาล เพื่อลงมติสรรหาผู้บัญชาการตำรวจแห่งชาติ หรือ ผบ.ตร.คนใหม่ แทน <persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ ที่จะเกษียณอายุราชการในเดือนกันยายนนี้ ได้มีการเลื่อนการพิจารณาออกไปอย่างไม่มีกำหนด โดย <persName>พลตำรวจเอก สุเทพ ธรรมรักษ์</persName> คณะกรรมการนโยบายตำรวจแห่งชาติ กล่าวว่า ในการพิจารณาผู้ดำรงตำแหน่ง ผบ.ตร.คนใหม่ ในวันนี้ยังมีข้อมูลไม่เพียงพอ โดยขณะนี้สำนักงานตำรวจแห่งชาติมีปัญหามาก ดังนั้นการพิจารณาตัวบุคคลที่เหมาะสมต้องมีความรอบคอบและมีข้อมูลมากกว่านี้ รวมทั้ง ก.ต.ช.อยากให้ผู้มีคุณสมบัติที่จะเป็น ผบ.ตร.คนใหม่ทั้ง 9 คนมาแสดงวิสัยทัศน์ที่ชัดเจนเพราะก่อนหน้านื้มีการแสดงวิสัยทัศน์ไปเพียง 3 คนเท่านั้น พร้อมยืนยันว่าการเลื่อนพิจารณาตัวบุคคลในครั้งนี้ไม่ได้เป็นการต่อต้านนายกรัฐมนตรี ส่วนจะมีการคัดเลือกตัวบุคคลเมื่อใดนั้นอยู่ที่ดุลยพินิจของนายกรัฐมนตรี ทั้งนี้ หลังจากคณะกรรมการ ก.ต.ช.เดินทางออกจากตึกไทยคู่ฟ้า ทำเนียบรัฐบาล เหลือเพียง <persName>นายอภิสิทธิ์ เวชชาชีวะ</persName> นายกรัฐมนตรี เพียงคนเดียว ได้มีการเรียก <persName>นายสุรชัย ภู่ประเสริฐ</persName> เลขาธิการคณะรัฐมนตรี เข้าพบเป็นการส่วนตัวส่วนจะเป็นเรื่องอะไรนั้นคงต้องติดตามกันต่อไป</p></body>
</news>
