<teiHeader>
<fileDesc>
<titleStmt>
  <title>โวยก.แรงงานอุ้มลูกจ้างต่างด้าว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 07:08:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17243  </bibl>
</sourceDesc>
</fileDesc>
</teiHeader>
<news>
<headline>โวยก.แรงงานอุ้มลูกจ้างต่างด้าว</headline>
<lead></lead>
<neck></neck>
<body><p>เมื่อวันที่ 30 ส.ค. <persName>นายสุวิทย์ ใจคุณ</persName> เจ้าหน้าที่วิทยุสื่อสารของ บริษัทเชฟรอน ออฟชอร์ ไทยแลนด์ ในฐานะตัวแทนคนงานไทย จ.สงขลา เข้ายื่นหนังสือผ่าน <persName>นายพร้อมพงศ์ นพฤทธิ์</persName> โฆษกพรรคเพื่อไทย ถึง<persName>นายยงยุทธ วิชัยดิษฐ</persName> หัวหน้าพรรคเพื่อไทย เพื่อขอให้ช่วยดำเนินการตรวจสอบ  ข้าราชการการเมือง ข้าราชการประจำ ในกระทรวงแรงงานและกระทรวงพลังงาน ในกรณีที่คนงานไทยกว่า 60 คน ที่ได้รับการฝึกอบรมการดำรงชีพในทะเล จากศูนย์ความปลอดภัยทางทะเลของบริษัท ปตท. จำกัด (มหาชน) ตามระเบียบการทำงานด้านปิโตรเลียมขุดเจาะแก๊สในอ่าวไทย โดยได้เสียค่าใช้จ่ายในการอบรมกว่า 3 หมื่นบาทต่อ  คน ซึ่งพวกตนได้ตกลงที่จะทำงานกับบริษัทโกล บอลท์ อินดัสตรี้ ภายใต้เจ้าของสัมปทานแหล่งก๊าซธรรมชาติจากเชฟรอนฯ และได้กำหนดทำงานกับเรือชื่อ บาร์ก โคแมนท์ เพื่อมาทำงานวางท่อก๊าซในอ่าวไทย แต่เมื่อถึงเวลาเริ่มงานในวันที่ 26 มิ.ย. 2552 ปรากฏว่าเรือดังกล่าวไม่รับพวกตนขึ้นเรือ โดยให้เหตุผลว่า ค่าแรงงานของลูกเรือชาวอินโดนีเซียถูกกว่าแรงงานไทย    </p>
<p><persName>นายสุวิทย์</persName>กล่าวว่า เรื่องดังกล่าวสร้างความมึนงงให้กับพวกตนเป็นอย่างมากว่าเหตุใดบริษัท  ดังกล่าวกล้านำแรงงานต่างด้าวเข้ามาทำงานและเข้าเมืองโดยไม่ได้รับการรับรองจากกระทรวงแรงงาน พวกตนจึงทำหนังสือถึง<persName>นายขภัช นิมมานเหมินท์</persName> เลขานุการ รมว.แรงงาน เมื่อวันที่ 27 มิ.ย.ที่ผ่านมา เพื่อให้ดำเนินการตรวจสอบในเรื่องนี้ จากนั้นในวันที่ 30 มิ.ย. ถึงได้เข้าพบ<persName>นายขภัช</persName> และ ผอ.กองแรงงานต่างด้าว ซึ่งทั้งสองคนได้รับปากว่าจะดำเนินการตรวจสอบให้แต่เรื่องเงียบหายไป จนกระทั่งวันที่ 4 ส.ค.ที่ผ่านมา ตนทราบว่าเรือดังกล่าวจะเดินทางเข้าเกาะสมุย จ.สุราษฎร์ธานี และได้แจ้งข้อมูลให้กระทรวงแรงงานตรวจสอบอีกครั้ง แต่ได้รับคำตอบว่า กระทรวงแรงงานไม่มีงบประมาณค่าน้ำมันในการตรวจสอบ ซึ่งจนถึงขณะนี้ลูกเรือต่างด้าวจำนวน 155 คน ยังทำหน้าที่บนเรือดังกล่าวอยู่ ซึ่งถือว่าผิดกฎหมาย</p>
<p>“พวกเราขอเรียกร้องให้พรรคเพื่อไทยดำเนินการตรวจสอบข้อเท็จจริงในเรื่องนี้ และ  ทวงถามไปยังกระทรวงแรงงานว่าเหตุใดถึงไม่มีการตรวจสอบให้พวกเราตามที่เคยทำหนังสือร้องเรียนไป เพราะขณะนี้มีผู้ได้รับความเดือดร้อนกว่า 60 ครอบครัวที่ผู้นำครอบครัวไม่มีงานทำ” <persName>นายสุวิทย์</persName>กล่าว</p>
<p>ด้าน<persName>นายพร้อมพงศ์</persName> กล่าวว่า พรรคเพื่อไทยจะดำเนินการยื่นเรื่องดังกล่าวต่อคณะกรรมา   ธิการแรงงาน สภาผู้แทนราษฎร ในวันที่ 2 ก.ย.นี้ เวลา 10.00 น. ซึ่งหากพบว่า รมว.แรงงาน และข้าราชการกระทรวงแรงงาน มีพฤติกรรมเข้าข่ายละเว้นการปฏิบัติหน้าที่ไม่เข้าตรวจสอบแรงงานต่างด้าว พรรคเพื่อไทยจะเป็นผู้ดำเนินคดีอาญาตามมาตรา 157 ให้กับผู้เสียหายด้วย.
</p></body>
</news>
