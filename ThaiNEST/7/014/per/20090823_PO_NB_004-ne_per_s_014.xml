<teiHeader>
<fileDesc>
<titleStmt>
  <title>นายกฯ ยืนยัน เสนอชื่อ "พล.ต.อ.ปทีป" เป็น ผบ.ตร.คนใหม่ พิจารณาแล้วว่าเหมาะสม  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230042&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน เสนอชื่อ "<persName>พล.ต.อ.ปทีป</persName>" เป็น ผบ.ตร.คนใหม่ พิจารณาแล้วว่าเหมาะสม</headline>
<lead></lead>
<neck></neck>
<body><p>นายกรัฐมนตรี ยืนยัน การเสนอชื่อจเรตำรวจแห่งชาติ เป็นผู้บัญชาการตำรวจแห่งชาติคนใหม่ พิจารณาแล้วว่ามีความเหมาะสม พร้อมระบุ ผู้บัญชาการตำรวจแห่งชาติคนใหม่ ต้องสามารถประสานความร่วมมือทุกฝ่ายได้ <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกอภิสิทธิ์ฯ</persName> ทางสถานีวิทยุโทรทัศน์แห่งประเทศไทย ถึงการแต่งตั้งผู้บัญชาการตำรวจแห่งชาติ (ผบ.ตร.) คนใหม่ ว่า เป็นไปตามกระบวนการทางกฎหมายว่าด้วยเรื่องของตำรวจ โดยนายกรัฐมนตรี ในฐานะประธานคณะกรรมการนโยบายตำรวจแห่งชาติ จะเป็นผู้คัดเลือกรายชื่อบุคคลที่เหมาะสมเพียงคนเดียวให้กรรมการนโยบายตำรวจแห่งชาติ (กตช.) พิจารณาลงมติเห็นชอบ พร้อมยืนยันว่า การที่ตนเองเสนอชื่อ <persName>พล.ต.อ.ปทีป ตันประเสริฐ</persName> จเรตำรวจแห่งชาติ เป็น ผู้บัญชาการตำรวจแห่งชาติคนใหม่ ได้รับการพิจารณาจากหลายฝ่ายที่มีความเชี่ยวชาญงานด้านตำรวจแล้วว่ามีความเหมาะสม เพื่อให้เกิดการพัฒนาในสำนักงานตำรวจแห่งชาติ ในฐานะองค์กรที่รักษากฎหมาย ดูแลความสงบเรียบร้อยของบ้านเมือง ทำให้ประชาชนเกิดความศรัทธามากขึ้น โดยเฉพาะช่วงที่เกิดความขัดแย้งทางการเมืองและปัญหาอาชญากรรมต่างๆ เพิ่มมากขึ้น นายกรัฐมนตรี ยอมรับด้วยว่า หลายปีที่ผ่านมามีการเมืองเข้าไปแทรกแซงองค์กรตำรวจจนทำให้ระบบคุณธรรมของตำรวจได้รับผลกระทบรุนแรง จึงย้ำว่า บุคคลที่เสนอชื่อไปนั้นจะต้องมีคุณสมบัติ 2 อย่าง คือ สามารถทำให้ความขัดแย้งภายในลดลงได้ เป็นบุคคลที่ได้รับการยอมรับนับถือ มีบุคลิกที่ประสานความร่วมมือจากทุกฝ่ายได้ เพื่อให้การทำงานของตำรวจมีประสิทธิภาพ และต้องมีความเป็นกลางทางการเมืองสามารถเดินหน้าคดีต่างๆ ได้อย่างตรงไปตรงมา เพื่อให้การดำเนินคดีเป็นไปด้วยความโปร่งใส่ อย่างไรก็ตาม การประชุม ก.ต.ช.ครั้งที่ผ่านมาอาจมีข้อมูลไม่เพียงพอและคณะกรรมการมีความเห็นที่ไม่ตรงกัน ซึ่งถือเป็นเรื่องปกติ โดยจะเดินหน้าสรรหาบุคคลที่เหมาะสมมาดำรงตำแหน่งให้แล้วเสร็จโดยเร็วที่สุด ซึ่งอาจต้องใช้เวลานานสักหน่อย แต่ยมั่นใจว่าจะก้าวผ่านอุปสรรคนี้ไปได้ </p></body>
</news>
