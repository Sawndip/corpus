<teiHeader>
<fileDesc>
<titleStmt>
  <title>ปลัดยธ.สั่งฝ่ายกฎหมายตรวจเนื้อหาฎีกาเสื้อแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090901/26716  </bibl>
</sourceDesc>
</fileDesc>
</teiHeader>
<news>
<headline>ปลัดยธ.สั่งฝ่ายกฎหมายตรวจเนื้อหาฎีกาเสื้อแดง</headline>
<lead>ปลัดยุติธรรมไม่ตั้งกก.พิเศษตรวจฎีกาเสื้อแดง สั่งสำนักกฎหมายค้นหาฎีกาเทียบเคียง เผย เนื้อหาฎีกามีเพียงวรรคสุดท้ายที่ขอพระราชทานอภัยโทษ</lead>
<neck></neck>
<body><p>(1ก.ย.) <persName>นายกิตติพงษ์ กิตยารักษ์</persName> ปลัดกระทรวงยุติธรรม กล่าวถึงการตรวจสอบฎีกาเสื้อแดงขอพระราชทานอภัยโทษให้<persName>พ.ต.ท.ทักษิณ ชินวัตร</persName> อดีตนายกรัฐมนตรี ว่า ตนได้มอบหมายให้สำนักกฎหมาย กระทรวงยุติธรรม ตรวจสอบเนื้อหาของฎีกา เนื่องจากถ้อยคำในฎีกาไม่เหมือนกับฎีกาขอพระราชทานอภัยโทษตามแบบฟอร์มปกติ ที่สำคัญตัวจำเลยและญาติใกล้ชิดไม่ได้เป็นผู้ยื่นฎีกาขอพระราชทานอภัยโทษ ดังนั้นจึงได้มอบหมายให้เจ้าหน้าที่ไปศึกษาค้นคว้าและแยกประเภทฎีกาให้ชัดเจน ส่วนกรมราชทัณฑ์สั่งการให้ตรวจสอบว่าเคยมีฎีกาใดมีลักษณะคล้ายหรือใกล้เคียงกับฎีกาของเสื้อแดงบ้าง เมื่อได้ข้อมูลชัดเจนสำนักปลัดกระทรวงจะทำรายงานเสนอรัฐมนตรีว่าการกระทรวงยุติธรรม ให้ตัดสินใจว่าจะดำเนินการอย่างไรอีกครั้ง</p>
<p> ผู้สื่อข่าวถามว่าถ้อยคำของฎีการะบุว่าขอพระราชทานอภัยโทษหรือไม่ <persName>นายกิตติพงษ์</persName> กล่าวว่า มีเพียงประโยควรรคสุดท้าย ที่ระบุว่าขอพระราชทานอภัยโทษจากคดีที่ถูกศาลฎีกาแผนกคดีอาญาผู้ดำรงตำแหน่งทางการเมืองลงโทษจำคุก 2 ปี ส่วนเนื้อหาที่เหลือทั้งหมดเป็นการบรรยายพรรณนาเรื่องราวต่างๆ อย่างไรก็ตาม ตนตรวจสอบฎีกาไปตามหน้าที่ของข้าราชการประจำ ไม่มีการเมืองเข้ามากดดันหรือเร่งรัด ในชั้นนี้ยังไม่จำเป็นต้องตั้งคณะกรรมการพิเศษขึ้นมาตรวจสอบหรือตีความข้อกฎหมาย</p></body>
</news>
