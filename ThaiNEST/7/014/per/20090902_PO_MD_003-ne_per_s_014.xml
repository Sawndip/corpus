<teiHeader>
<fileDesc>
<titleStmt>
  <title>คาดครม.แปรงบเพิ่มไม่ขัดรธน.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-02 19:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000100479  </bibl>
</sourceDesc>
</fileDesc>
</teiHeader>
<news>
<headline>คาดครม.แปรงบเพิ่มไม่ขัดรธน.</headline>
<lead></lead>
<neck></neck>
<body><p>วานนี้ ( 2 ก.ย.) คณะตุลาการศาลรัฐธรรมนูญได้รับฟังคำชี้แจง กรณี <persName>นายสุรพงษ์ โตวิจักษณ์ชัยกุล</persName> และส.ส. พรรคเพื่อไทย ขอให้ตรวจสอบว่า ร่าง พ.ร.บ.งบประมาณประจำปี 2553 ขัดต่อรัฐธรรมนูญ มาตรา168 วรรคหก หรือไม่ โดยฝ่ายผู้ร้องมีผู้มาเข้าชี้แจงประกอบด้วยฝ่ายผู้ร้องได้แก่<persName>นายสุรพงษ์</persName> <persName>นายประเกียรติ นาสิมมา</persName> <persName>นางอนุสรา ยังตรง</persName> ส.ส. พรรคเพื่อไทย ขณะที่ฝ่ายกรรมาธิการงบประมาณ ประกอบด้วย<persName>นายกรณ์ จาติกวณิช</persName> รมว.คลัง <persName>นายไตรรงค์ สุวรรณคีรี</persName> รองประธานกรรมาธิการ และ<persName>นายบัณฑูร สุภัควณิช</persName> ผอ.สำนักงบประมาณ ผู้เข้าชี้แจง</p>
<p>วานนี้ ( 2 ก.ย.) คณะตุลาการศาลรัฐธรรมนูญได้รับฟังคำชี้แจง กรณี <persName>นายสุรพงษ์ โตวิจักษณ์ชัยกุล</persName> และส.ส. พรรคเพื่อไทย ขอให้ตรวจสอบว่า ร่าง พ.ร.บ.งบประมาณประจำปี 2553 ขัดต่อรัฐธรรมนูญ มาตรา168 วรรคหก หรือไม่ โดยฝ่ายผู้ร้องมีผู้มาเข้าชี้แจงประกอบด้วยฝ่ายผู้ร้องได้แก่<persName>นายสุรพงษ์</persName> <persName>นายประเกียรติ นาสิมมา</persName> <persName>นางอนุสรา ยังตรง</persName> ส.ส. พรรคเพื่อไทย ขณะที่ฝ่ายกรรมาธิการงบประมาณ ประกอบด้วย<persName>นายกรณ์ จาติกวณิช</persName> รมว.คลัง <persName>นายไตรรงค์ สุวรรณคีรี</persName> รองประธานกรรมาธิการ และ<persName>นายบัณฑูร สุภัควณิช</persName> ผอ.สำนักงบประมาณ ผู้เข้าชี้แจง</p>
<p> หลังการชี้แจงกว่า 1 ชั่วโมง <persName>นายสุรพงษ์</persName> กล่าวว่าได้ให้ปากคำเพิ่มเติมกรณีที่ กมธ.งบประมาณฯได้แปรญัตติเพิ่มเติมงบประมาณ 22,000 ล้านบาท ซึ่งถือว่าขัดต่อรธน. โดยยืนยันว่า การเสนอดังกล่าว ขัดต่อมาตรา 168 วรรหก เพราะกรรมาธิการและส.ส.จะมีส่วนรู้ถึงการใช้งบประมาณ ไม่ว่าจะทางตรงหรือทางอ้อมจะกระทำมิได้ เพราะฉะนั้นการพิจารณาของกมธ.งบฯ โดยไม่มีรายละเอียดของโครงการ เป็นไปไม่ได้ นอกจากจะมีการสมรู้ร่วมคิดกันเท่านั้น หากศาลรัฐธรรมนูญตัดสินว่าขัดต่อรัฐธรรมนูญ การแปรญัตติเพิ่มเติมก็ถือว่าตกไป เพราะส.ส.จะทำได้แค่ปรับลดเท่านั้น</p>
<p>ผู้สื่อข่าวถามว่า หากมีการตีความว่า การแปรญัตติเพิ่มเติมนั้นไม่ได้แปรโดย กมธ.งบฯ แต่ทำโดยคณะรัฐมนตรี จะเป็นอย่างไร <persName>นายสุรงพงษ์</persName> กล่าวว่าจะบอกว่าเป็น ครม.เป็นผู้แปรญัตติก็ทำไม่ได้ เพราะครม. ก็ต้องแปรผ่านกมธ.ฯ เช่นกัน แล้วนำมา เข้าสู่สภา โดยที่ไม่มีรายละเอียด และให้ สภารับรอง ส.ส.ไม่ใช่วัวใช่ควาย แต่ไม่ว่าผลจะออกอย่างไร เราก็ยอมรับ หากศาลตีความว่าถูก คราวหน้าเราจะทำบ้าง เพราะเราชอบเลียนแบบ</p>
<p>  "หาก ศาลรัฐธรมนูญตีความว่าผิด รัฐบาลจะยุบสภาหรือไม่ยุบก็เป็นเรื่องของนายกฯ เพราะเหตุการณ์เช่นนี้ ก็เคยเกิดขึ้นสมัยพ.ศ. 2481 ที่พระยาพหลพลพยุหเสนา เป็นนายกฯ ซึ่ง พ.ร.บ. งบประมาณไม่ผ่านสภา ก็เป็นสาเหตุที่ทำให้ยุบสภา ดังนั้น ก็อยู่ที่รัฐบาลว่าจะละอายหรือไม่"</p>
<p> ผู้สื่อข่าวถามว่า มั่นใจว่าจะชนะคดีหรือไม่ <persName>นายสุรพงษ์</persName> กล่าวว่า "ผมไม่เคยมั่นใจอะไรกับศาล"</p>
<p>ด้าน<persName>นายประเกียติ</persName> กล่าวว่า ตามธรรมเนียมปกติ หากรัฐบาลจะตั้งงบประมาณเพิ่มเติมให้กับกระทรวง ทบวง กรม จะต้องทำเป็น ร่าง พ.ร.บ.งบประมาณ รายจ่ายเพิ่มเติม มีรายละเอียดเพิ่มเติมว่า เพิ่มให้หน่วยงานใด และใช้ในกิจการอะไร และเสนอเข้าสู่สภา เริ่มต้นตั้งแต่ วาระ1 ใหม่ ไม่ใช่ลักไก่พอผ่านวาระ 1 ก็เพิ่มงบฯในชั้น กมธ.โดยที่ไม่มีรายละเอียดเช่นนี้</p>
<p>ด้านรมว.คลังและกมธ.งบฯ หลังใช้เวลาชี้แจงประมาณ 40 นาที ก็รีบเดินทางกลับทันที โดยปฏิเสธที่จะให้รายละเอียดของการชี้แจง ซึ่ง<persName>นายกรณ์</persName> กล่าวเพียงว่า "ชี้แจงไปหมดแล้วและไม่น่ามีปัญหาใดๆ"</p>
<p>ภายหลังการชี้แจงศาลรัฐธรรมนูญได้กำหนดวันแถลงด้วยวาจา และลงมติในวันที่ 3 ก.ย. เวลา 17.00 น.</p>
<p> ** ครม.แปรงบ 53 เพิ่มส่อไม่ขัดรธน.</p>
<p>รายงานข่าวแจ้งว่า กรณีคำร้องที่พรรคเพื่อไทยมายื่นมานั้น มีลักษณะเดียวกับที่ ส.ว. 30 คนที่นำโดย <persName>น.ส.รสนา โตสิตระกูล</persName> ส.ว.กทม. เคยยื่นร้องขอให้ศาลรัฐธรรมนูญวินิจฉัย พ.ร.บ.งบประมาณรายจ่ายประจำปี 2552 สมัย<persName>นายสมชาย วงศ์สวัสดิ์</persName> เป็นนายกฯ โดยขณะนั้นมีการร้องว่า การตัดลดงบประมาณ และตั้งงบประมาณเพิ่มกลับมาอีกนั้น น่าจะขัดต่อรัฐธรรมนูญ มาตรา 167 และ 168 เพราะครม.เป็นผู้ใช้งบประมาณ แต่ ครม.ยังมีสถานะเป็น ส.ส.จึงต้องห้ามแปรญัตติใดๆที่มีผลได้เสีย ไม่ว่าทางตรงหรืออ้อม ซึ่งในครั้งนั้นตุลาการศาลรัฐธรรมนูญได้ลงมติวินิจฉัยด้วยมติ 8 ต่อ 1 เห็นว่า ร่าง พ.ร.บ.งบประมาณฯ ไม่ขัดต่อรัฐธรรมนูญ ตามมาตรา 168 วรรคหก แต่อย่างใด เพราะการที่ ครม. มีมติให้เสนอเพิ่มงบประมาณ เท่ากับจำนวนที่ถูกปรับลดต่อคณะกรรมาธิการวิสามัญ เป็นการกระทำในฐานะฝ่ายบริหาร ซึ่งเป็นผู้เสนอร่าง พ.ร.บ.งบประมาณฯ เพื่อให้รัฐสภาอนุมัติ ซึ่งเป็นการดำเนินการในฐานะองค์กรฝ่ายบริหาร มิได้กระทำในฐานะ ส.ส.</p></body>
</news>
