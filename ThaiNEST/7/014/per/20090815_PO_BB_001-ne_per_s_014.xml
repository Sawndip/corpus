<teiHeader>
<fileDesc>
<titleStmt>
  <title>กอร์ปศักดิ์แฉบริษัทญาติทักษิณ เอี่ยวโจมตีทุจริตชุมชนพอเพียง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/15/news_29294166.php?news_id=29294166  </bibl>
</sourceDesc>
</fileDesc>
</teiHeader>
<news>
<headline><persName>กอร์ปศักดิ์</persName>แฉบริษัทญาติ<persName>ทักษิณ</persName> เอี่ยวโจมตีทุจริตชุมชนพอเพียง</headline>
<lead></lead>
<neck></neck>
<body><p>"<persName>กอร์ปศักดิ์</persName>" แฉกลางที่ประชุม ส.ส.ประชาธิปัตย์เขตกรุงเทพฯ ระบุบริษัทญาติ "<persName>ทักษิณ</persName>" และอดีตนักการเมืองรวมหัวถล่มโครงการชุมชนพอเพียง เหตุผิดหวังขายสินค้าไม่ได้ พร้อมส่งเรื่องให้ สตง.ช่วยสอบ ล่าสุดระบุแจ้งความคนสนิท ส.ส.เพื่อไทยอ้างชื่อหาผลประโยชน์ที่อำนาจเจริญ ด้าน "<persName>อนุดิษฐ์</persName>" ลุยขุดคุ้ยพื้นที่ ตจว.</p>
<p>ผู้สื่อข่าวรายงานว่า เมื่อวานนี้ (14 ส.ค.) มีการประชุมของ ส.ส.เขตกรุงเทพฯ ของพรรคประชาธิปัตย์ โดย<persName>นายกรณ์ จาติกวณิช</persName> รัฐมนตรีว่าการกระทรวงการคลัง ในฐานะรองหัวหน้าพรรคดูแลพื้นที่ กทม. <persName>นายกอร์ปศักดิ์ สภาวสุ</persName> รองนายกรัฐมนตรี และ ส.ส.กทม.ของพรรค เข้าร่วมประชุม พร้อมเชิญ<persName>นายสุมิท แช่มประสิทธิ์</persName> ผู้อำนวยการสำนักงานเศรษฐกิจพอเพียงเพื่อยกระดับชุมชน (สพช.) มาให้ข้อมูลเกี่ยวกับโครงการชุมชนพอเพียง</p>
<p>ทั้งนี้ <persName>นายกอร์ปศักดิ์</persName>ยืนยันในที่ประชุมว่า โครงการดังกล่าวไม่เกี่ยวข้องกับน้องชายของตน (<persName>นายสมโภชฌ์ สภาวสุ</persName>) โดยมีความพยายามของกลุ่มขบวนการที่ต้องการโยงให้เห็นว่ามีการทุจริตในระดับนโยบาย ซึ่งไม่เป็นความจริง</p>
<p>นอกจากนี้ยังมีบริษัทเอกชนร่วมมือด้วย โดยบริษัทดังกล่าวต้องการขายสินค้าให้กับชุมชน แต่ผิดหวังที่เสนอขายไม่ได้ ซึ่งหนึ่งในนั้นมีบริษัทที่เจ้าของเป็นเครือญาติของ <persName>พ.ต.ท.ทักษิณ ชินวัตร</persName> และบริษัทของอดีตนักการเมืองใหญ่อีกหนึ่งราย จึงเป็นที่มาของการร้องเรียน</p>
<p>"โครงการชุมชนพอเพียง เมื่อเปรียบเทียบกับโครงการเอสเอ็มแอลของรัฐบาลในอดีตแล้ว โครงการชุมชนพอเพียงมีประสิทธิภาพมากกว่า เพราะชุมชนพอเพียงมีเงื่อนไขให้ชุมชนต้องทำประชาคม" <persName>นายกอร์ปศักดิ์</persName> กล่าว</p>
<p>ยันเดินหน้าโครงการต่อ</p>
<p>ผู้สื่อข่าวรายงานว่า หลังการประชุมเสร็จสิ้น นายกรณ์ให้สัมภาษณ์ว่า การประชุมดังกล่าวมีการหารือหลายเรื่อง เช่น การชี้แจงเกี่ยวกับการใช้งบประมาณปี 2553 การรายงานความคืบหน้าเกี่ยวกับการลงทุนรถไฟฟ้าในเส้นทางสีม่วง รวมทั้งรับฟังปัญหาอุปสรรคของโครงการชุมชนพอเพียง
</p>
"ยืนยันว่าโครงการชุมชนพอเพียงจะเดินหน้าต่อ เพราะมีประโยชน์กับคน กทม.เกือบ 2,000 ชุมชน จึงหารือกันถึงวิธีการพิจารณาอนุมัติโครงการให้รัดกุม และตรงต่อความต้องการของประชาชนในชุมชน กทม.มากขึ้น เพื่อนำไปปรับปรุงให้ตรงต่อความต้องการของชุมชน และคุ้มค่ากับเงินภาษีประชาชน"
<p>สำหรับวิธีการในการพิจารณานับจากนี้ จะใช้ความรอบคอบมากขึ้น ซึ่งเป็นหน้าที่ของผู้บริหารโครงการที่ต้องนำไปแก้ไข แต่ส่วนหนึ่งคือต้องส่งเสริมแนวคิดปรัชญาเศรษฐกิจพอเพียงในการใช้เม็ดเงินด้วย โดย ส.ส.กทม.ทุกเขตก็ยืนยันว่าประชาชนในพื้นที่ยังต้องการโครงการดังกล่าว เพื่อประโยชน์ของชุมชน จึงจะร่วมมือกับทางกรุงเทพมหานครในการดำเนินการเพื่อทำให้มีความชัดเจนมากขึ้น ไม่ยุติโครงการนี้เด็ดขาด</p>
"ต่อไปกฎเกณฑ์จะเข้มงวดมากขึ้น มากกว่าโครงการเอสเอ็มแอลของรัฐบาลที่ผ่านมา และเราจะทบทวนในทุกขั้นตอน เพื่อป้องกันปัญหาที่เกิดขึ้นอย่างเป็นระบบ"
<p><persName>นายกรณ์</persName> กล่าวอีกว่า ส.ส.กทม.ได้ฝากข้อคิดให้<persName>นายกอร์ปศักดิ์</persName>ว่า โครงการต้องมีความโปร่งใส และต้องพร้อมรับการตรวจสอบจากหน่วยงานที่ประชาชนไว้วางใจ เช่น สำนักงานการตรวจเงินแผ่นดิน (สตง.) นอกจากนี้จะต้องหยุดโครงการที่เป็นปัญหาทั้งหมด จนกว่าจะพิสูจน์ได้ว่ามีความโปร่งใส ส่วนกรณีผู้อำนวยการ สพช.ยอมรับว่าเคยมีความสัมพันธ์ทางธุรกิจกับบริษัทที่ขายสินค้าให้กับโครงการนั้น ผู้ที่รับผิดชอบต้องตรวจสอบและชี้แจง</p>
<p>"<persName>กอร์ปศักดิ์</persName>" แจ้งความถูกอ้างชื่อ</p>
<p>ด้าน<persName>นายกอร์ปศักดิ์</persName>เปิดเผยถึงความคืบหน้าในการตรวจสอบโครงการชุมชนพอเพียงว่า ขณะนี้ได้ส่งเรื่องไปให้ สตง.เข้าตรวจสอบการใช้งบประมาณในโครงการดังกล่าวแล้ว ภายหลังจากก่อนหน้านี้ ได้ไปแจ้งความกับกองปราบปราม โดยกำชับให้กองปราบฯ ช่วยติดตามตรวจสอบขบวนการทุจริตที่เกิดขึ้นด้วย</p>
"ล่าสุดผมส่งเจ้าหน้าที่ไปแจ้งความที่ จ.อำนาจเจริญ เพิ่มเติม เพราะจับได้ว่าเอาชื่อผมไปอ้าง ซึ่งได้หลักฐานว่ากลุ่มนี้ทั้งหมดเป็นลูกน้องของ ส.ส.พรรคเพื่อไทย เป็นข้าราชการที่ถูกยืมตัวมาทำงาน และผมยืนยันว่าจะขัดขวางขบวนการเหล่านี้ ถึงจะถูกไล่ออกจากตำแหน่งก็ไม่กลัว"
<p>พท.ถล่มกลางที่ประชุมสภา</p>
<p>ผู้สื่อข่าวรายงานว่า ในการประชุมสภาผู้แทนราษฎรเมื่อวานนี้ (14 ส.ค.) <persName>นายจุมพฏ บุญใหญ่</persName> ส.ส.สกลนคร พรรคเพื่อไทย กลุ่มเพื่อน<persName>เนวิน</persName> ได้ขอหารือที่ประชุมว่า ประชาชนใน อ.อากาศอำนวย จ.สกลนคร ได้ลงรายชื่อร้องเรียนมายังตน ถึงความไม่ชอบมาพากลของโครงการชุมชนพอเพียง โดยระบุว่า หากหมู่บ้านใดเสนอโครงการไม่ตรงตามที่นายอำเภอต้องการก็จะไม่ได้รับการอนุมัติงบประมาณดังกล่าว อีกทั้งราคาสินค้าที่เสนอยังสูงกว่าท้องตลาดมาก อาทิ รถไถนาแบบเดินตามราคาไม่เกิน 1 แสนบาท แต่โครงการนี้ต้องใช้เงิน 1.2 แสนบาท</p>
<p><persName>นพ.ชลน่าน ศรีแก้ว</persName> ส.ส.น่าน พรรคเพื่อไทย ได้หารือเรื่องเดียวกันว่า ประชาชนในหลายร้อยหมู่บ้านของ จ.น่าน ถูกหลอกให้เข้าโครงการชุมชนพอเพียง ที่มีการล็อกสเปคไว้เรียบร้อยแล้ว ไม่ว่าจะเป็นรถไถนา ตู้น้ำดื่ม จึงเห็นว่า สพช.น่าจะระงับการอนุมัติโครงการไว้ก่อน เพื่อทบทวนให้โครงการตรงกับตามความต้องการของชุมชนจริง</p>
<p><persName>นายวัชระ กรรณิการ์</persName> โฆษกพรรคชาติไทยพัฒนา แถลงว่า การที่พรรคประชาธิปัตย์ตั้งคณะกรรมการขึ้นมาตรวจสอบโครงการชุมชนพอเพียง แม้วันนี้ยังไม่มีข้อมูลหลักฐานบ่งชี้ว่ามีการทุจริต แต่เพื่อแสดงออกถึงความโปร่งใสของรัฐบาล ซึ่งก็เป็นห่วงประเด็นที่มีการโยงใยไปถึง<persName>นายกอร์ปศักดิ์ สภาวสุ</persName> รองนายกฯ ดังนั้นคณะกรรมการชุดดังกล่าวจะต้องเอาจริงเอาจัง และต้องมีบทสรุปที่ชัดเจนว่ามีการทุจริตหรือไม่</p>
"จะต้องทำเรื่องนี้ให้ชัดเจน เพราะสังคมไม่ต้องการเห็นการจับแพะมาบูชายัญ หรือลงโทษเฉพาะข้าราชการระดับล่างเท่านั้น โดยหากมีหลักฐานสาวไปถึงใครก็ขอให้ดำเนินการอย่างเข้มข้นและเอาจริงเอาจัง"
<p>"<persName>อนุดิษฐ์</persName>"เดินหน้าลงพื้นที่ตจว.</p>
<p>ด้าน <persName>น.อ.อนุดิษฐ์ นาครทรรพ</persName> ส.ส.กทม.พรรคเพื่อไทย กล่าวว่า มีการประชุมคณะทำงานติดตามโครงการชุมชนพอเพียงของพรรคเพื่อไทย เพื่อรวบรวมเอกสารหลักฐานการทุจริตพื้นที่ต่างจังหวัด โดยล่าสุดพบจุดผิดสังเกตในพื้นที่ภาคอีสาน เนื่องจากเนื้อหาการเขียนโครงการของบประมาณโครงการในหลายจังหวัดมีรายละเอียดเหมือนกัน
นอกจากนี้ยังพบว่า หลายชุมชนเสนอของบประมาณโครงการอย่างหนึ่ง แต่กลับได้รับการอนุมัติให้ซื้อสินค้าอีกอย่างหนึ่ง ซึ่งไม่ตรงตามวัตถุประสงค์ของชาวบ้าน ดังนั้นสัปดาห์หน้าพรรคจะลงพื้นที่ภาคอีสานและภาคเหนือ เพื่อเก็บข้อมูลเพิ่มเติมมาพิสูจน์ให้เห็นว่าเป็นการทุจริตเชิงนโยบาย พร้อมทั้งเตรียมไว้อภิปรายช่วงพิจารณาร่าง พ.ร.บ.งบประมาณรายจ่ายประจำปี 2553 ในวาระ 2 ด้วย
</p></body>
</news>
