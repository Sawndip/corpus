<teiHeader>
<fileDesc>
<titleStmt>
  <title>ประธานวิปฝ่ายค้าน เตรียมหารือ 3 ฝ่ายเกี่ยวกับประเด็นการแก้ รธน. พร้อมยืนยันทำตามหน้าที่  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100099&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานวิปฝ่ายค้าน เตรียมหารือ 3 ฝ่ายเกี่ยวกับประเด็นการแก้ รธน. พร้อมยืนยันทำตามหน้าที่</headline>
<lead></lead>
<neck></neck>
<body><p>ประธานวิปฝ่ายค้าน เตรียมหารือ 3 ฝ่ายเกี่ยวกับประเด็นการแก้ไขรัฐธรรมนูญ พร้อมยืนยันทำตามหน้าที่ ไม่กังวลกรณีสมาชิกวุฒิสภา 40 คนยื่นถอดถอน <persName>นายวิทยา บุรณศิริ</persName> ประธานคณะกรรมการประสานงานพรรคฝ่ายค้าน หรือ วิปฝ่ายค้าน กล่าวว่า ช่วยบ่ายวันนี้(10 ก.ย.) จะมีการหารือกับรัฐบาล ฝ่ายค้าน และวุฒิสภา ถึงประเด็นที่จะอภิปรายเกี่ยวกับการแก้ไขรัฐธรรมนูญ ในการประชุมร่วมรัฐสภาในวันที่ 16 - 17 กันยายนนี้ โดยฝ่ายค้านมีหลายประเด็นที่จะหารือ เพราะมีแนวทางการศึกษาแก้ไขรัฐธรรมนูญด้วย ซึ่งหากเห็นว่าอะไรที่เป็นประโยชน์ก็จะมีการแก้ไข และประเด็นที่จะแก้ไขก็คงไม่แตกต่างจากที่ได้ศึกษามา พร้อมเตือนรัฐบาลอย่าซื้อเวลาเรื่องดังกล่าว ส่วนที่สมาชิกวุฒิสภา(ส.ว.) 40 คนและกลุ่มพันธมิตรประชาชนเพื่อประชาธิปไตย จะยื่นถอดถอนผู้ที่ลงชื่อสนับสนุนแก้ไขรัฐธรรมนูญ 152 คนนั้น อยากให้ผู้ยื่นถอดถอนเข้าใจบทบาทหน้าที่ของ ส.ส.และ ส.ว. ด้วย เพราะการดำเนินการทุกอย่างเป็นไปตามหน้าที่ <persName>นายวิทยา</persName> กล่าวอีกว่า ไม่จำเป็นต้องทำประชามติ เพราะบางประเด็นมีการทำประชาพิจารณ์มาแล้ว รวมถึงประเด็นที่แก้ไขก็ไม่เกินขอบเขตที่จำเป็น จึงอยากให้จบในที่ประชุมที่ทุกฝ่ายยอมรับ </p></body>
</news>
