<teiHeader>
<fileDesc>
<titleStmt>
  <title>ชี้สัญชาติบิดาเรื่องเก่าไม่ใช่ปัญหาทำงาน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-31 12:40:56  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187653  </bibl>
</sourceDesc>
</fileDesc>
</teiHeader>
<news>
<headline>ชี้สัญชาติบิดาเรื่องเก่าไม่ใช่ปัญหาทำงาน</headline>
<lead>ส.ส.สงขลา พรรคประชาธิปัตย์ <persName>ศิริโชค</persName> ชี้ สัญชาติลาวของพ่อ ไม่ใช่ปัญหาในการทำงานการเมือง เตรียมหาช่อง ฟ้อง โฆษกพรรคเพื่อไทย ที่โจมตีอย่างไร้จริยธรรมแล้ว</lead>
<neck></neck>
<body><p><persName>นายศิริโชค โสภา</persName> ส.ส.สงขลา พรรคประชาธิปัตย์ และบุคคลใกล้ชิดนายกรัฐมนตรี กล่าวถึงกรณีที่ <persName>นายพร้อมพงศ์ นพฤทธิ์</persName> โฆษกพรรคเพื่อไทย เรียกร้องให้ นายกรัฐมนตรี ตรวจสอบภูมิหลังของบุคคลรอบข้างว่า เป็นเรื่องเก่าที่ <persName>พ.ต.ท.ทักษิณ ชินวัตร</persName> อดีตนายกฯ เคยใช้เมื่อ 10 ปี ที่แล้ว อีกทั้งเรื่องดังกล่าว ไม่มีสาระ เพราะกรณีที่พ่อของตนมีสัญชาติลาวนั้น ไม่มีสิ่งใดที่จะเสียหาย ขณะเดียวกัน ส.ส. พรรคเพื่อไทย หลายคนก็มีสัญชาติลาวเช่นกัน ซึ่งตน ไม่อยากให้ <persName>นายพร้อมพงศ์</persName> นำสัญชาติลาว มาเล่นการเมือง เนื่องจาก คนลาว ก็มีศักดิ์ศรี ทั้งนี้มองว่า <persName>นายพร้อมพงศ์</persName> ควรเป็นแบบอย่างให้นักการเมืองในพรรคเพื่อไทย แต่กลายเป็นนักการเมืองที่ไม่จริยธรรม โดยขณะนี้ ตนกำลังหา ช่องทางทางกฎหมาย เพื่อดำเนินการฟ้องร้องอยู่</p>
<p>อย่างไรก็ตาม กรณีที่มีกระแสข่าวว่า <persName>นายนิพนธ์ พร้อมพันธุ์</persName> จะลาออกจากตำแหน่ง เลขาธิการนายกรัฐมนตรี เนื่องจากเกิดความไม่พอใจที่ นายกฯ ไม่เปลี่ยนแปลงการเสนอชื่อ ผู้ที่จะมาเป็น ผู้บัญชาการตำรวจแห่งชาติคนใหม่นั้น ตนยืนยันว่า <persName>นายนิพนธ์</persName> ยังสามารถทำงานร่วมกับนายกฯ ได้ และขยันกว่าปกติ ซึ่งกระแสข่าวดังกล่าว เป็นการปล่อยข่าวจากผู้ที่ไม่หวังดี เพื่อทำลายความเชื่อถือของรัฐบาล</p></body>
</news>
