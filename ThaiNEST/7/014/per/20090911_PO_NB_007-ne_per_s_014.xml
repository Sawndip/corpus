<teiHeader>
<fileDesc>
<titleStmt>
  <title>เลขาฯ สมาคม  อบจ.แห่งประเทศไทย  ห่วง กรณี ผบ.ตร.  กลายเป็นน้ำผึ้งหยดเดียว จนทำให้เกิดการเคลื่อนไหวของคนสีกากี  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110062&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขาฯ สมาคม  อบจ.แห่งประเทศไทย  ห่วง กรณี ผบ.ตร.  กลายเป็นน้ำผึ้งหยดเดียว จนทำให้เกิดการเคลื่อนไหวของคนสีกากี</headline>
<lead></lead>
<neck></neck>
<body><p> เลขาธิการสมาคมองค์การบริหารส่วนจังหวัดแห่งประเทศไทย ห่วงกรณี <persName>พล.ต.อ.พัชรวาท</persName> ลาออกจากผู้บัญชาการตำรวจแห่งชาติ จะกลายเป็นน้ำผึ้งหยดเดียว แนะ รัฐบาลเร่งสร้างความเข้าใจกับตำรวจ วันนี้ (11 ก.ย.52) เวลา 10.30 น. <persName>นายชาตรี อยู่ประเสริฐ</persName> เลขาธิการสมาคมองค์การบริหารส่วนจังหวัดแห่งประเทศไทย กล่าวว่า กรณีที่ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ยื่นใบลาออกจากราชการ หลังถูกนายกรัฐมนตรีเซ็นคำสั่งย้ายให้ไปประจำสำนักงานตำรวจแห่งชาติ เพราะถูก ป.ป.ช.ชี้มูลความผิดนั้น เรื่องที่เกิดขึ้นอาจกลายเป็นน้ำผึ้งหยดเดียว ที่อาจนำไปสู่การเคลื่อนไหวของชาวสีกากี เพราะมีตำรวจหลายคนไม่พอใจกับเรื่องที่เกิดขึ้น <persName>นายชาตรี</persName> กล่าวอีกว่า รัฐบาลต้องเร่งสร้างความเข้าใจให้กระจ่างกับตำรวจทั่วประเทศ ว่าเกิดอะไรขึ้นในครั้งนี้ เพราะเท่าที่ทราบมีตำรวจระดับสูงที่สนิทกับตนหลายคน พูดเรื่องที่เกิดขึ้นกับสำนักงานตำรวจแห่งชาติในทางที่ไม่พอใจ กับฝ่ายรัฐบาลในช่วงนี้ และกรณีนี้เองอาจเป็นแรงกระเพื่อม ให้เกิดการต่อต้านของตำรวจกับการทำงานของรัฐบาล ทั้งนี้เหตุการณ์ที่เกิดขึ้นอาจนำไปสู่ความรุนแรง จนถึงขั้นปฏิวัติ เพราะการตัดสินคดีของ ป.ป.ช. และการโยกย้าย <persName>พล.ต.อ.พัชราวาท</persName>ในช่วงนี้ ทำให้ฝ่ายตำรวจมองว่า มีการเมืองเข้ามาแทรกแซงการทำงาน และมีความพยายามที่จะผลักดันคนของรัฐบาลให้ขึ้นนั่งตำแหน่งเก้าอี้ ผู้บัญชาการตำรวจแห่งชาติ </p></body>
</news>
