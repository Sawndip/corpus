<teiHeader>
<fileDesc>
<titleStmt>
  <title>พบ2สข.ปชป.เอี่ยวทุจริตชุมชนพอเพียง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-21 21:11:26  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=186181  </bibl>
</sourceDesc>
</fileDesc>
</teiHeader>
<news>
<headline>พบ2สข.ปชป.เอี่ยวทุจริตชุมชนพอเพียง</headline>
<lead>ประธานคณะกรรมการตรวจสอบการทุจริตโครงการชุมชนพอเพียง พรรคประชาธิปปัตย์ เผยพบ ส.ข.ของพรรค 2 รายมีเอี่ยวพร้อมเตรียมสรุปเรื่องเสนอนายกรัฐมนตรีและแถลงพรุ่งนี้</lead>
<neck></neck>
<body><p><persName>นายเจริญ คันธวงศ์</persName> ส.ส.สัดส่วน พรรคประชาธิปัตย์ ในฐานะประธานคณะกรรมการตรวจสอบการทุจริตโครงการชุมชนพอเพียงของพรรคประชาธิปัตย์ เปิดเผยความคืบหน้าว่าขณะนี้กำลังให้ <persName>นายนิพิฏฐ์ อินทรสมบัติ</persName> ส.ส.พัทลุง และเป็นหนึ่งในคณะกรรมการร่างผลสรุปการสอบสวนเพื่อเสนอต่อ <persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าพรรคประชาธิปัตย์ โดยคาดว่าจะแถลงผลได้ในช่วงบ่ายของวันพรุ่งนี้ ที่สภาผู้แทนราษฎร ทั้งนี้การสอบสวนมีการตั้งข้อสังเกตว่า การดำเนินการโครงการพบระบบการจัดซื้อสิ่งของที่ให้นักการเมืองท้องถิ่นเจรจากับผู้นำชุมชนต่างๆ ให้ซื้อสินค้านั้น เป็นเหมือนกันทั้งประเทศ รวมถึงการซื้อขายสินค้าในชุมชนที่ไม่มีคู่แข่ง ขณะเดียวกันพบ ส.ข.ของพรรค 2 คน เกี่ยวข้องกับเรื่องดังกล่าว ซึ่งยังไม่สามารถระบุได้ว่า มีความผิดส่วนต่างจังหวัด จะเป็นนักการเมืองท้องถิ่นที่สามารถเจรจากับ ผู้นำชุมชนได้ซึ่งปัญหาที่เกิดขึ้นนั้น พบว่า ชาวบ้านเกิดความไม่พอใจที่ ไม่มีการเปิดโอกาสให้เลือกซื้อสินค้าที่มีความเหมาะสมจะใช้ในชุมชน </p>
<p>อย่างไรก็ตามกรณีที่ <persName>นายกอร์ปศักดิ์ สภาวสุ</persName> รองนายกรัฐมนตรี ฝ่ายเศรษฐกิจ ลาออกจากตำแหน่งประธานคณะกรรมการบริหารโครงการดังกล่าวและ <persName>นายประโภชฌ์ สภาวสุ</persName> ลาออกจากตำแหน่งรองผู้อำนวยการสำนักงานเศรษฐกิจพอเพียงนั้น มองว่าเป็นการแสดงความบริสุทธิ์ใจที่ต้องการเปิดโอกาสให้มีการตรวจสอบได้</p></body>
</news>
