<teiHeader>
<fileDesc>
<titleStmt>
  <title>สภาพัฒนาการเมือง เดินสายชี้แจงและรับฟังความคิดเห็นต่อแผนพัฒนาการเมืองที่ชลบุรี  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208160062&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาพัฒนาการเมือง เดินสายชี้แจงและรับฟังความคิดเห็นต่อแผนพัฒนาการเมืองที่ชลบุรี</headline>
<lead></lead>
<neck></neck>
<body><p>คณะกรรมการแผนพัฒนาการเมือง สภาพัฒนาการเมือง จัดประชุมหัวหน้าส่วนราชการจังหวัดชลบุรี เพื่อทำความเข้าใจและรับฟังความคิดเห็นต่อแผนพัฒนาการเมือง <persName>นายเสนีย์ จิตตเกษม</persName> ผู้ว่าราชการจังหวัดชลบุรี กล่าวว่า คณะกรรมการแผนพัฒนาการเมือง สภาพัฒนาการเมือง ได้เชิญหัวหน้าส่วนราชการที่เกี่ยวข้อง เข้าร่วมรับฟังการประชุมชี้แจงทำความเข้าใจ ให้คำแนะนำ และปรึกษาหารือเกี่ยวกับแนวทางการสอดส่อง และติดตามการปฏิบัติตามแผนพัฒนาการเมืองของพื้นที่ จังหวัดชลบุรี ในวันที่ 18 สิงหาคม ศกนี้ เวลา 10.00 น. ณ ห้องประชุมพระพิพิธโภไคย ศาลากลางจังหวัดชลบุรี ทั้งนี้ สืบเนื่องมาจาก คณะกรรมการแผนพัฒนาการเมือง ซึ่งจัดตั้งขึ้นตามพระราชบัญญัติสภาพัฒนการเมือง พ.ศ.2551 ได้จัดทำโครงการขับเคลื่อนแผนพัฒนาการเมืองและติดตามประเมินผลการปฏิบัติตามแผนพัฒนาการเมือง ขึ้น เพื่อดำเนินการชี้แจงทำความเข้าใจ และรับฟังความคิดเห็นจากทุกภาคส่วนที่มีต่อแผนพัฒนาการเมืองฉบับปัจจุบัน เพื่อรวบรวม วิเคราะห์ และประเมินผลการดำเนินงานที่มีความสอดคล้องกับแผนพัฒนาการเมืองของภาคส่วนต่างๆ โดยในส่วนพื้นที่ กรุงเทพฯ ปริมณฑล และจังหวัดในภาคตะวันออก จะดำเนินการระหว่างวันที่ 17-20 สิงหาคม ศกนี้</p></body>
</news>
