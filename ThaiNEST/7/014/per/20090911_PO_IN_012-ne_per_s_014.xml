<teiHeader>
<fileDesc>
<titleStmt>
  <title>ถาวรเมินกระแสข่าวกดดันไล่พ้นเก้าอี้มท.3  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-11 10:37:28  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189223  </bibl>
</sourceDesc>
</fileDesc>
</teiHeader>
<news>
<headline><persName>ถาวร</persName>เมินกระแสข่าวกดดันไล่พ้นเก้าอี้มท.3</headline>
<lead>" <persName>ถาวร เสนเนียม</persName> " เมินกระแสข่าวพรรคภูมิใจไทย กดดันไล่พ้นเก้าอี้ รัฐมนตรีช่วยมหาดไทย ชี้ แค่ข่าวปล่อยฝ่ายค้าน ยืนยัน สัมพันธ์ มท.1 และ มท.2 แนบแน่น</lead>
<neck></neck>
<body><p><persName>นายถาวร เสนเนียม</persName> รมช.มหาดไทย กล่าวถึงกรณีที่มีข่าวว่าพรรคภูมิใจไทยจะเสนอให้ปรับคณะรัฐมนตรีในตำแหน่งของตนนั้น โดยตนเชื่อว่าน่าจะเป็นข่าวปล่อยจากฝ่ายค้านมากกว่า พร้อมยืนยันว่าตนมีความสัมพันธ์ที่เหนียวแน่นกับ <persName>นายชวรัตน์ ชาญวีรกูล</persName> รมว.มหาดไทย หัวหน้าพรรคภูมิใจไทย และ <persName>นายบุญจง วงศ์ไตรรัตน์</persName> รมช.มหาดไทย ซึ่งเมื่อวานนี้ <persName>นายบุญจง</persName> ก็ได้โทรศัพท์มาปรึกษากับตนในเรื่องคดีกรณีที่ กกต. วินิจฉัยเรื่องการถือครองหุ้นในบริษัทที่เป็นสัมปทานกับรัฐด้วย นอกจากนี้ <persName>นายถาวร</persName> ยังกล่าวถึงเรื่องที่ดินสนามกอล์ฟอัลไพน์ ภายหลังจาก <persName>นายวิชัย ศรีขวัญ</persName> ปลัดกระทรวงมหาดไทย ออกมาระบุจะไม่เพิกถอนการถือครองกรรมสิทธิ์ที่ดิน โดย <persName>นายถาวร</persName> กล่าวว่า คงต้องปล่อยให้เป็นไปตามกระบวนการทางกฎหมาย</p>
<p>นอกจากนี้ <persName>นายถาวร เสนเนียม</persName> รมช.มหาดไทย กล่าวถึงการดำเนินการในเรื่องที่ดินสนามกอล์ฟอัลไพน์ ว่า ตนไม่มีสิทธิ์ออกคำสั่งให้ปลัดกระทรวงมหาดไทยเร่งดำเนินการในกรณีดังกล่าวเนื่องจากตนไม่ได้เป็นผู้บังคับบัญชา ซึ่งคนที่ออกคำสั่งได้นั้นคือ รมว.มหาดไทย อย่างไรก็ตามตนยังยืนยันว่าที่ดินดังกล่าวเป็นที่ธรณีสงฆ์ ส่วนการที่ปลัดกระทรวงมหาดไทยไม่ดำเนินการในเรื่องดังกล่าว โดยขอให้มีการพิจารณาอย่างรอบคอบมากขึ้นซึ่งจะมีความผิดหรือไม่นั้นต้องกลับไปดูคำวินิจฉัยของคณะกรรมการกฤษฎีกา แต่ส่วนตัวเห็นว่าเรื่องดังกล่าวมีการพิจารณาอย่างรอบคอบแล้ว</p>
<p>นอกจากนี้ <persName>นายถาวร</persName> ยังยืนยันว่าไม่ได้ขัดแย้งกับ <persName>นายสุเทพ เทือกสุบรรณ</persName> รองนายกรัฐมนตรี ในเรื่องการดำเนินการที่ดินสนามกอล์ฟอัลไพน์ ซึ่งที่ผ่านมา <persName>นายสุเทพ</persName> และ <persName>นายอภิสิทธิ์ เวชชาชีวะ</persName> นายกรัฐมนตรี กล่าวกับตนว่าเดินมาถูกทางแล้ว</p></body>
</news>
