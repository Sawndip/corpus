<teiHeader>
<fileDesc>
<titleStmt>
  <title>วิป รัฐบาลมีมติเสนอ ครม. เปิดสภาแก้ รธม. ใช้เวลา 3 วัน  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070151&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>วิป รัฐบาลมีมติเสนอ ครม. เปิดสภาแก้ รธม. ใช้เวลา 3 วัน</headline>
<lead></lead>
<neck></neck>
<body><p>วันพรุ่งนี้(8 กย)ประธานคณะกรรมการประสานงานพรรคร่วมรัฐบาล จะเสนอที่ประชุมคณะรัฐมนตรี พิจารณาขอเปิดอภิปรายทั่วไป รายงานของคณะกรรมการสมานฉันท์ เพื่อการปฏิรูปการเมืองและการศึกษาการแก้ไขรัฐธรรมนูญ แบบไม่ลงมติ เพื่อกำหนดวันเปิดอภิปราย <persName>นายชินวร บุญยเกรียติ</persName> ประธานคณะกรรมการประสานงานพรรคร่วมรัฐบาล หรือวิปรัฐบาล เปิดเผยว่า ที่ประชุมวิปรัฐบาล มีมติจะเสนอให้เปิดอภิปรายทั่วไปแบบไม่ลงมติ เพื่อพิจารณารายงานของคณะกรรมการสมานฉันท์ เพื่อการปฏิรูปการเมืองและการศึกษาการแก้ไขรัฐธรรมนูญ เนื่องจากเป็นเรื่องที่อยู่ในความสนใจของประชาชน โดยจะเปิดให้มีการอภิปรายอย่างกว้างขวางทุกประเด็นเป็นเวลา 3 วัน โดยในวันพรุ่งนี้(8 กย) จะเสนอให้ที่ประชุมคณะรัฐมนตรีพิจารณาเห็นชอบ ก่อนเสนอเรื่องไปยังประธานรัฐสภา เพื่อบรรจุเข้าสู่ระเบียบวาระ และกำหนดวันในการเปิดอภิปราย จากนั้นกรรมการประสานงานทั้ง 3 ฝ่าย จะหารือร่วมกันเพื่อกำหนดเวลาในการอภิปรายของแต่ละฝ่ายอีกครั้ง <persName>นายชินวรณ์</persName> กล่าวว่า หากมีสมาชิกในสภาต้องการเสนอการแก้ไขรัฐธรรมนูญในเรื่องอื่น ก็เป็นสิทธิที่สามารถทำได้ ทั้งนี้เชื่อว่าการรับฟังเสียงส่วนใหญ่ในที่ประชุม จะทำให้เกิดประโยชน์สูงสุดในการแก้รัฐธรรมนูญ</p></body>
</news>
