<teiHeader>
<fileDesc>
<titleStmt>
  <title>'สุเทพ'เชื่อคลิปนายกฯหวังดิสเครดิตรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 10:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16585  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'เชื่อคลิปนายกฯหวังดิสเครดิตรบ.</headline>
<lead></lead>
<neck></neck>
<body><p>เมื่อเวลา 08.30 น. วันนี้(27 ส.ค.) ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ถึงกรณีที่มีการเผยแพร่คลิปเสียง <persName>นายอภิสิทธิ์ เวชชาชีวะ</persName> นายกรัฐมนตรีผ่านทางอินเตอร์เนต ที่ระบุให้ใช้ความรุนแรงในการจัดการกับกลุ่มผู้ชุมนุมเมื่อเดือนเม.ย.ที่ผ่านมา เพื่อให้รัฐบาลใช้เป็นข้ออ้างในการประกาศใช้ พ.ร.ก.ฉุกเฉินควบคุมสถานการณ์ว่า ตนทราบแล้วว่ามีคนเอาคลิปเสียงคนพูดซึ่งคล้ายเสียงนายกรัฐมนตรีไปเปิด ขณะนี้กำลังให้เจ้าหน้าที่รวบรวมมาให้ดู เพื่อนำไปตรวจสอบว่าเขาทำอย่างไร เพราะว่าเท่าที่ได้รับรายงานมานั้น เนื้อหาของคลิปเสียงดังกล่าวมีเนื้อหาที่ไม่เป็นความจริง นายกรัฐมนตรีไม่เคยพูดจาอย่างนั้น ตนอยู่กับนายกรัฐมนตรีมาโดยตลอด แต่ปัจจุบันนี้มีเทคนิคในการตัดต่อ ก็ต้องหาผู้เชี่ยวชาญมาช่วยตรวจส</p>
<p>เมื่อถามว่า ยืนยันว่าเป็นการตัดต่อใช่หรือไม่ <persName>นายสุเทพ</persName> ระบุว่า จากข้อความที่มีการรายงานมาให้ทราบนั้น เป็นเรื่องจริงไม่ได้เลย ส่วนจะให้หน่วยงานใดเป็นผู้เข้ามาตรวจสอบ ต้องพิจารณาก่อนว่าหน่วยงานใดมีความเชี่ยวชาญในเรื่องนี้บ้าง แต่ยืนยันว่าจะต้องหาทางในการที่จะนำไปตรวจสอบว่า ทำกันได้โดยวิธีไหนอย่างไร </p>
<p>ต่อข้อถามว่า หากวันนี้ฝ่ายค้านจะขอนำคลิปเสียงดังกล่าวไปเปิดในที่ประชุมสภา รัฐบาลจะขัดข้องหรือไม่ <persName>นายสุเทพ</persName> กล่าวว่า ไม่ใช่หน้าที่ของรัฐบาล แต่เป็นหน้าที่รับผิดชอบของประธานสภา แต่คลิปเสียงนี้เป็นคลิปที่ผิดกฎหมายอยู่แล้ว ซึ่งตนจะต้องดำเนินการ และแม้คลิปดังกล่าวจะมีการเผยแพร่ไปอย่างรวดเร็ว แต่ก็มั่นใจว่าประชาชนส่วนใหญ่ในประเทศมีวิจารณญาณ ความคิด ที่สามารถวิเคราะห์ได้ว่า นายกรัฐมนตรีไม่ใช่บุคคลประเภทที่จะพูดจาอะไรอย่างที่ปรากฎในคลิปเสียง ทุกคนต้องทราบดี เพราะบุคลิกอย่างตนอาจจะพูดได้เด็ดขาดกว่านั้น</p>
<p>เมื่อถามว่า มองว่าเป็นกระบวนการดิสเครดิตรัฐบาลหรือไม่ <persName>นายสุเทพ</persName> กล่าวว่า แน่นอน เพราะมีการทำทุกอย่างโดยทำให้คนวุ่นวายสับสน สงสัย ไม่เชื่อถือ แต่เราก็พยายามทำให้สงบ.
</p></body>
</news>
