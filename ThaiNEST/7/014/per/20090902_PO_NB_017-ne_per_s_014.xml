<teiHeader>
<fileDesc>
<titleStmt>
  <title>แรงงานไทยที่ถูกหลอกไปทำงานที่ประเทศสวีเดน เข้าร้องเรียนคณะกรรมาธิการการแรงงงาน 2 สภา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020071&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>แรงงานไทยที่ถูกหลอกไปทำงานที่สวีเดน เข้าร้องเรียน กมธ.การแรงงาน 2 สภา</headline>
<lead></lead>
<neck></neck>
<body><p>แรงงานไทยที่ถูกหลอกไปทำงานที่ประเทศสวีเดน เข้าร้องเรียนคณะกรรมาธิการการแรงงาน 2 สภา ให้ช่วยเหลือแรงงานที่ยังตกค้างในประเทศสวีเดน พร้อมเรียกร้องเงินคืนจากบริษัทจัดหางาน แรงงานไทยที่ถูกหลอกลวงไปทำงานที่ประเทศสวีเดน เข้ายื่นหนังสือต่อ<persName>นายสถาพร มณีรัตน์</persName> รองประธานคณะกรรมาธิการการแรงงาน สภาผู้แทนราษฎร และ<persName>พลตำรวจตรีขจร สัยวัตร์</persName> ประธานคณะกรรมาธิการการแรงงาน วุฒิสภา ขอให้ช่วยเหลือกรณีแรงงานกว่า 100 คน ถูก 3 บริษัทซึ่งอ้างว่าเป็นบริษัทจัดหางาน หลอกลวงไปทำงานเก็บผลไม้ป่า ที่ประเทศสวีเดน โดยให้ค่าตอบแทนสูง แต่กลับไม่ได้ค่าตอบแทนตามที่ระบุ ขณะที่ได้ร้องเรียนเรื่องนี้ต่อรัฐมนตรีว่าการกระทรวงแรงงานแล้ว แต่ไม่ได้รับการช่วยเหลือ จึงขอให้คณะกรรมาธิการทั้ง 2 คณะ ช่วยเหลือนำเงินคืนจากบริษัทที่ถูกหลอกเป็นค่าใช้จ่าย ตั้งแต่คนละ 75,000-120,000 บาท พร้อมให้การช่วยเหลือแรงงานอีกกว่า 5,000 คน ที่ยังอยู่ในประเทศสวีเดนด้วย ซึ่งหลังจากนี้ จะไปร้องเรียนให้กรมสอบสวนคดีพิเศษ หรือ ดีเอสไอ ดำเนินการต่อ ขณะที่<persName>นายสถาพร</persName> ตั้งข้อสังเกตว่า การส่งแรงงานจำนวนมากไปทำงาน ทั้งที่ประเทศในแถบยุโรปไม่มีอัตราความต้องการแรงงาน และการใช้วีซ่านักท่องเที่ยวเพื่อเข้าไปทำงาน เป็นเรื่องไม่ชอบมาพากลที่อาจเป็นไปได้ว่าทั้ง 3 บริษัท และบุคคลในกระทรวงแรงงานมีส่วนรู้เห็นกัน ซึ่งจะนำเรื่องนี้เข้าที่ประชุมคณะกรรมาธิการ และเชิญรัฐมนตรีว่าการกระทรวงแรงงาน บริษัทจัดหางานและแรงงานมาชี้แจงต่อคณะกรรมาธิการในสัปดาห์หน้า <persName>นายสถาพร</persName> ยังกล่าวอีกว่า เรื่องดังกล่าวอาจเข้าข่ายความผิดค้ามนุษย์ และหลอกลวงแรงงาน ซึ่งเป็นความผิดพื้นฐานที่สามารถอายัด หรือยึดทรัพย์บริษัทที่ดำเนินการได้ </p></body>
</news>
