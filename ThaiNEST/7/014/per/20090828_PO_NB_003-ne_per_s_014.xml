<teiHeader>
<fileDesc>
<titleStmt>
  <title>ผบ.ทบ.ยันนายกฯ ไม่เคยสั่งให้ใช้ความรุนแรงสลายการชุมนุมกลุ่มคนเสื้อแดงช่วงเดือน เม.ย.ที่ผ่านมาตามที่มีเสียงคลิปเสียงแอบอ้าง  </title>
  <author>อรรถพล จันทะเลิศ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280213&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผบ.ทบ.ยันนายกฯ ไม่เคยสั่งให้ใช้ความรุนแรงสลายการชุมนุมกลุ่มคนเสื้อแดงช่วงเดือน เม.ย.ที่ผ่านมาตามที่มีเสียงคลิปเสียงแอบอ้าง</headline>
<lead></lead>
<neck></neck>
<body><p>ผู้บัญชาการทหารบกยืนยันนายกรัฐมนตรีไม่เคยออกคำสั่งให้ใช้ความรุนแรงเข้าสลายการชุมนุมกลุ่มคนเสื้อแดงในช่วงเดือน เม.ย.ที่ผ่านมาตามที่มีเสียงคลิปเสียงแอบอ้าง พร้อมปฏิเสธข่าวลือว่ากองทัพเป็นผู้จัดทำและเผยแพร่คลิปดังกล่าว <persName>พล.อ.อนุพงษ์ เผ่าจินดา</persName> ผู้บัญชาการทหารบก กล่าวถึงคลิปเสียง<persName>นายอภิสิทธิ์ เวชชาชีวะ</persName> นายกรัฐมนตรี ให้ใช้ความรุนแรงสลายการชุมนุมของกลุ่มคนเสื้อแดงในช่วงเดือนเมษายนที่ผ่านมา โดยยืนยันว่า นายกรัฐมนตรีไม่เคยพูดในลักษณะดังกล่าว เพราะในช่วงเกิดเหตุตนเองอยู่ใกล้ชิดกับนายกรัฐมนตรีตลอดเวลา พร้อมกันนี้ยังได้ปฏิเสธว่า คลิปดังกล่าวไม่ได้ถูกจัดทำหรือเผยแพร่จากกองทัพ ตามที่เป็นข่าวโดยขอเอาตัวเองเป็นประกัน <persName>พล.อ.อนุพงษ์</persName> ยังกล่าวถึงการชุมนุมของกลุ่มคนเสื้อแดงในวันที่ 30 สิงหาคมนี้ว่า กองทัพจะไม่สกัดกั้นประชาชนที่เดินทางเข้ามาร่วมชุมนุมจากต่างจังหวัด และเชื่อว่าการชุมนุมในครั้งนี้จะไม่ยืดยื้อ</p></body>
</news>
