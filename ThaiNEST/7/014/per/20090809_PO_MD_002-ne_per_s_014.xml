<teiHeader>
<fileDesc>
<titleStmt>
  <title>อภิสิทธิ์ปูดจนท.SMLยุคแม้วตัวการคอร์รัปชั่นชุมชนพอเพียง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-09 19:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>ปูดจนท.SMLยุคแม้วตัวการคอร์รัปชั่นชุมชนพอเพียง</headline>
<lead></lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงกระแสข่าวการทุจริตในโครงการชุมชนพอเพียง ว่า จะรอรายงานตัวเลขรายละเอียดทั้งหมดเข้ามาก่อน เท่าที่ทราบโครงการฯมีการอนุมัติแล้ว 5,300 ล้านบาท ส่วนโครงการฯที่ถูกวิจารณ์วงเงินประมาณ 50 ล้านบาท ถือเป็น 1 % เป็นปัญหาจากการซื้อของใหม่ และพบว่ามีคนเข้าไปเกี่ยวข้องในการจัดซื้อของเหล่านี้ ส่วนจะแพงมากน้อยแค่ไหนกำลังตรวจสอบอยู่ แต่ถ้าไม่เป็นไปตามเจตนารมณ์ ไม่เป็นไปตามความต้องการของชุมชน หรือมีความไม่โปร่งใสรัฐบาลก็ไม่ยอม ดังนั้นโครงการประเภทเดียวกันที่รออนุมัติจึงมีการระงับไปหมดแล้ว</p>
<p>จากการตรวจสอบเบื้องต้น พบว่ามีเจ้าหน้าที่เข้าไปเกี่ยวข้อง ปฏิบัติหน้าที่ไม่ถูกต้อง และมีการแจ้งความกับเจ้าหน้าที่ตำรวจและ ป.ป.ช.แล้ว ส่วนที่มีข่าวว่า มีคนไปตรวจสอบและถูกพักงานถ้าระบุชื่อมาได้ก็จะดี แต่มันไม่มี มีแต่กลุ่มคนกลุ่มหนึ่งที่ไม่ได้เป็นเจ้าหน้าที่ของรัฐ ซึ่งเคยเข้ามาช่วยงาน ในโครงการและเป็นผู้ถูกร้องเรียน จึงถูกให้หยุดปฏิบัติงานไป ผมยินดีรับข้อมูลจากทุกฝ่าย ถ้านำรายละเอียดมาจะดูแลให้โปร่งใส</p>
<p><persName>นายอภิสิทธิ์</persName> กล่าวว่า การทุจริตแยกเป็นสองส่วน แต่ถ้าสรุปเดี๋ยวจะหาว่า ตนอย่างนั้นอย่างนี้ คือในฝ่ายการเมือง มีกระบวนการของนักการเมืองท้องถิ่น ที่เกี่ยวข้องกับการส่งโครงการขึ้นมาอนุมัติ บวกกับคนในสำนักงานฯที่ถูกแจ้งความไป ซึ่งเป็นคนที่เข้าใจว่ามีปัญหามาตั้งแต่โครงการเอสเอ็มแอล เพราะเป็นเจ้าหน้าที่ ทำงานชุดเดียวมาต่อเนื่อง ส่วนระดับการเมืองนั้นถ้ามีอะไรที่บ่งบอก ก็ต้องดำเนินการ เพราะกติกาที่เรียกว่ากฎเหล็ก 9 ข้อนั้นยังอยู่ทุกประการ เพราะฉะนั้นตนจะติดตาม และให้<persName>นายกอร์ปศักดิ์ สภาวสุ</persName> รองนายกฯ ที่ดูแลเรื่องนี้สรุปรายงานมาให้ก่อน และพร้อมจะนำข้อมูลที่ฝ่ายค้าน ยื่นมาแล้วแต่ตนยังไม่ได้เห็นนั้นมาดูพร้อมๆ กันไป</p>
<p>ผู้สื่อข่าวถามว่าแต่ทิศทางของพรรคประชาธิปัตย์เหมือนปกป้อง<persName>นายกอร์ปศักดิ์</persName> <persName>นายอภิสิทธิ์</persName> กล่าวว่า ในขณะนี้ยังไม่มีการพบอะไรผิดปกติ ตนรับฟังรองนายกฯ มาโดยตลอด ซึ่งเห็นชัดเจนว่า<persName>นายกอร์ปศักดิ์</persName>มีความระมัดระวัง จนถูกต่อว่ามาตลอด ว่าอนุมัติช้า ท่านก็บอกว่าระมัดระวังและเป็นห่วง แต่หากมีข้อมูลอะไรส่งมาตนก็จะดู ซึ่งท่านเข้าใจดี ซึ่งตนจะดูข้อเท็จจริงและความเป็นธรรม</p>
<p>ผู้สื่อข่าวแย้งว่าแต่การจัดซื้อนั้นต้องผ่าน<persName>นายประโภชฌ์ สภาวสุ</persName> น้องชาย <persName>นายกอร์ปศักดิ์</persName> ที่ต้องเป็นคนอนุมัติโครงการ นายกรัฐมนตรี กล่าวว่า ตนให้ส่ง โครงสร้างมาให้ดู เพราะเท่าที่ตรวจสอบกับ<persName>นายกอร์ปศักดิ์</persName>และท่านอื่นๆ พบว่ามันไม่ได้เป็นอย่างนั้น แต่ถ้าเป็นปัญหาอย่างนั้นจริงก็ต้องว่ากันอย่างตรงไปตรงมา</p>
<p>อนึ่ง โครงการเอสเอ็มแอล เกิดขึ้นในสมัย<persName>พ.ต.ท.ทักษิณ ชินวัตร</persName> เป็นนายกฯ มีการร้องเรียนขึ้นมายังส่วนกลางอย่างมาก เนื่องจากเป็นโครงการที่ให้เงินไปทำ โดยไม่มีการตรวจสอบ ถูกเปลี่ยนชื่อในสมัยรัฐบาล<persName>พล.อ.สุรยุทธิ์ จุลานนท์</persName> ก่อนที่จะกลับมาเป็นเอสเอ็มแอลในสมัย<persName>นายสมัคร สุนทรเวช</persName>และ<persName>นายสมชาย วงศ์สวัสดิ์</persName> เป็นนายฯ แต่ไม่มีการตรวจสอบ จนสมัยรัฐบาลพรรคประชาธิปัตย์ ได้มีการตรวจสอบอย่างเข้มข้น</p>
<p><persName>นายสาธิต ปิตุเตชะ</persName> กรรมการบริหารพรรคพรรคประชาธิปัตย์ กล่าวว่า จากการ ตรวจสอบข้อมูลการทุจริตในขณะนี้ ยังไม่พบว่า <persName>นายกอร์ปศักดิ์</persName> มีส่วนเกี่ยวข้อง ตามที่พรรคเพื่อไทยกล่าวหา ขณะเดียวกันคณะกรรมการตรวจสอบเรื่องดังกล่าว รวมทั้งสำนักงานชุมชนพอเพียงได้ดำเนินคดีกับพนักงานในสำนักงานที่พบหลักฐานว่า มีส่วนเกี่ยวข้องกับการทุจริต หากองค์กรอิสระที่ดำเนินการตรวจสอบพบข้อมูล การทุจริตนั้น พรรคจะดำเนินการตามข้อมูลดังกล่าว</p>
<p> ผู้สื่อข่าวรายงานว่า สำหรับ<persName>นายประโภชฌ์</persName> ในฐานะผู้ขับเคลื่อนและอนุมัติงานตามนโยบายฯ ที่ส.ส.พรรคเพื่อไทย ยื่นหนังสือให้ นายกรัฐมนตรี ปลดออก พร้อม<persName>นายกอร์ปศักดิ์</persName> ในฐานะประธานโครงการฯ และ<persName>นายสุมิท แช่มประสิทธิ์</persName> ผอ.โครงการฯ โดยประวัติของ<persName>นายประโภชฌ์</persName> เป็นน้องคนสุดท้องของ<persName>นายกอร์ปศักดิ์</persName> เคยเป็นส.ส.พระนครศรีอยุธยา พรรคเอกภาพ ปี 2531 ควบผู้ช่วยเลขานุการรัฐมนตรีว่าการทบวงมหาวิทยาลัย เป็นเลขานุการรัฐมนตรีว่าการกระทรวงคมนาคม ในปี 2533 สอบตกเลือกตั้ง ส.ส.พระนครศรีอยุธยาปี 2540 ในปี 2544 ได้รับเลือกเป็น ส.ว.พระนครศรีอยุธยา ขณะที่ปี 2550 ลงสมัคร ส.ส.ระบบสัดส่วน หมายเลข 15 พรรคมัชฌิมาธิปไตยแต่ไม่ได้รับเลือกตั้ง มาในสมัยรัฐบาลพรรคประชาธิปัตย์ นายกรอ์ปศักดิ์ดึงตัวให้มาช่วยดูแลงาน โครงการชุมชนพอเพียงจน</p>
<p> <persName>น.อ.อนุดิษฐ์ นาครทรรพ</persName> ส.ส.กรุงเทพมหานคร พรรคเพื่อไทย กล่าวว่า ที่คณะกรรมการตรวจสอบพรรคประชาธิปัตย์ บอกว่า เป็นความผิดชุมชนเอง ไม่เกี่ยวข้องกับรัฐบาล และผู้บริหารในพรรคฯ เชื่อว่า เป็นการพยายามปกป้องความผิดให้กับพรรคพวกเดียวกัน ดูเหมือนจะเป็นการตัดตอนเพื่อไม่ให้กระทบ ชี้ให้เห็นว่า การกระทำความผิดที่เกิดขึ้นไม่เกี่ยวกับพรรค แต่เป็นความผิดของชุมชน ดังนั้นจึงจะเรียกประชุม ส.ส.ของพรรคเพื่อวางแนวทางการลงพื้นที่หาข้อมูล มาตรวจสอบในเชิงลึกเพิ่มเติม เพื่อจะได้เอาผิดกับผู้กระทำผิดอย่างแท้จริงให้ได้ </p></body>
</news>
