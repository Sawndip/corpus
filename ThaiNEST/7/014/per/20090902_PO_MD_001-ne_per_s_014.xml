<teiHeader>
<fileDesc>
<titleStmt>
  <title>"เทือก"ยันคุมม็อบแดงได้  ไกรศักดิ์หนุนเจรจา"แม้ว"  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-02 20:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000100495  </bibl>
</sourceDesc>
</fileDesc>
</teiHeader>
<news>
<headline>"<persName>เทือก</persName>"ยันคุมม็อบแดงได้ <persName>ไกรศักดิ์</persName>หนุนเจรจา"<persName>แม้ว</persName>"</headline>
<lead></lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรี และเลขาธิการพรรคประชาธิปัตย์ กล่าวถึงกรณีที่รัฐบาลเตรียมประกาศใช้ พ.ร.บ.รักษาความมั่นคงในราชอาณาจักร หากคนเสื้อแดงจะชุมนุมในวันที่ 19 ก.ย. ซึ่งเป็นวันครบรอบ 3 ปีการรัฐประหารว่า ตนได้รายงานให้ ครม. ทราบว่าเท่าที่ประเมินการข่าว กลุ่มคนเสื้อแดงยืนยันว่าจะชุมนุมกดดันรัฐบาลในวันที่ 19 ก.ย. และอาจมีกลุ่มอื่นมาร่วมด้วย ตนมีหน้าที่ดูแลความสงบเรียบร้อยในบ้านเมือง ใครจะชุมนุมก็ทำได้ ไม่มีอะไรกังวลใจ แต่ต้องอยู่ภายใต้กฎหมาย ไม่ละเมิดสิทธิคนอื่น ไม่สร้างความวุ่นวายในบ้านเมือง ใครที่กระทำเกินกว่านี้ ก็ต้องดำเนินการ</p>
<p> เมื่อถามว่า หากการชุมนุมยืดเยื้อจะทำอย่างไร <persName>นายสุเทพ</persName> กล่าวว่า ตนตอบไม่ได้ แต่ถ้าเป็นตน ตนจะประกาศใช้ พ.ร.บ.ความมั่นคง โดยสนธิกำลังของตำรวจ และทหารมารักษาการณ์ให้ทุกอย่างเป็นไปตามกฎหมาย หากการชุมนุมกระจายไปยังพื้นที่อื่น ก็ต้องดูตามสถานการณ์ความเป็นจริง</p>
<p> ส่วนในช่วงวันที่ 20-27 ก.ย. ที่<persName>นายอภิสิทธิ์ เวชชาชีวะ</persName> นายกรัฐมนตรี จะเดินทางไปประชุมสมัชชาใหญ่องค์การสหประชาชาติและประชุมกลุ่มจี 20 ก็มั่นใจว่าดูแลได้ และจะทำหน้าที่ให้ดีที่สุด</p>
<p> เมื่อถามว่ากลัวอาถรรพ์ ในกรณีที่นายกฯไม่อยู่หรือไม่ <persName>นายสุเทพ</persName> กล่าวว่า ตนเป็นศิษย์สวนโมกข์ อาจารย์สอนว่า ต้องเคารพความจริง มันเป็นเรื่องปกติธรรมดา ไม่มีเงื่อนไข</p>
<p> **เตือนใช้พ.ร.บ.มั่นคง<persName>มาร์ค</persName>จะแย่</p>
<p><persName>นายจตุพร พรหมพันธุ์</persName> แกนนำกลุ่มเสื้อแดง กล่าวว่า การชุมนุมในวันที่ 19 ก.ย. จะเป็นการชุมนุมวันเดียว จากนั้นจะแยกย้ายกันกลับก่อนเวลาเที่ยงคืน โดยจะรวมตัวกันที่ลานพระบรมรูปทรงม้า แล้วเคลื่อนไปยังทำเนียบรัฐบาล ส่วนรูปแบบจะเป็นอย่างไร ขอประเมินสถานการณ์ในช่วงนี้ก่อน ทั้งนี้รัฐบาลไม่จำเป็นต้องประกาศ พ.ร.บ.ความมั่งคง คนเสื้อแดงไม่มีแผนการใดๆ ทั้งสื้น และ<persName>พ.ต.ท.ทักษิณ ชินวัตร</persName> ก็ไม่ได้สั่งการอะไร</p>
<p><persName>นายจตุพร</persName> ยังกล่าวถึงกรณีที่นายกรัฐมนตรี จะเดินทางไปราชการในต่างประเทศระหว่างวันที่ 20-27 ก.ย. ด้วยว่า ถ้าจะมีเหตุอะไรที่นายกฯ ไม่สามารถกลับประเทศไทยได้ ก็เพราะความโง่ของ<persName>นายอภิสิทธิ์</persName>เอง ที่ประกาศใช้ พ.ร.บ.ความมั่นคง เพราะจะเป็นการเปิดช่องให้พวกพ้องตัวเองยึดอำนาจ <persName>นายอภิสิทธิ์</persName> ควรไปดูว่า ที่ผ่านมาไปทำร้ายจิตใจพวกเดียวกันอย่างไรบ้าง โดยเฉพาะตำแหน่ง ผบ.ตร.และ ตำแหน่ง รมว.กลาโหม</p>
<p>สำหรับกรณีที่ <persName>นายสุเทพ เทือกสุบรรณ</persName> ระบุว่า พร้อมตั้งโต๊ะเจรจากับกลุ่มคนเสื้อแดงนั้น คนเสื้อแดงไม่มีอะไรที่จะไปเจรจากับ<persName>นายสุเทพ</persName> แค่<persName>นายสุเทพ</persName>ไม่สร้างสถานการณ์ใช้กำลังห้ำหั่นคนเสื้อแดงแค่นั้นก็พอแล้ว ไม่มีอะไรต้องพูดคุยกัน จุดยืนของเราคือ ต้องการให้<persName>นายอภิสิทธิ์</persName> ยุบสภา การต่อสู้ของเราไม่ใช่แค่รัฐบาล แต่รวมไปถึงพวกอำมาตย์ด้วย</p>
<p>**<persName>ไกรศักดิ์</persName>หนุน"<persName>เทือก</persName>"เจรจา"<persName>แม้ว</persName>"</p>
<p><persName>นายไกรศักดิ์ ชุณหะวัณ</persName> ส.ส.สัดส่วน และรองหัวหน้าพรรคประชาธิปัตย์ ให้สัมภาณษ์ถึงกรณี<persName>นายสุเทพ เทือกสุวรรณ</persName> รองนายกรัฐมนตรี ยื่นเงื่อนไขพร้อมเจรจา กับ <persName>พ.ต.ท.ทักษิณ ชินวัตร</persName> เพื่อหย่าศึก และสร้างความสมานฉันท์ว่า มีความเป็นไปได้ เพราะขณะนี้ปัญหาความขัดแย้งทางการเมืองยังไม่เห็นว่าจะมีทางออกอย่างไร จึงต้องอาศัยการเจรจากับทุกฝ่าย เพื่อลดความขัดแย้ง ผ่านเงื่อนไขที่รับได้ทุกฝ่าย เพราะปัญหาที่เกิดขึ้นในขณะนี้มีแนวโน้มนำไปสู่ความรุนแรงได้ตลอดเวลา ซึ่งประชาชนส่วนใหญ่ของประเทศไม่ต้องการเช่นนั้น ส่วนตัวยังไม่ทราบแนวทางและเงื่อนไขการเจรจาของนายสุเทพ เพราะไม่เคยนำเรื่องนี้มาหารือภายในพรรค จึงเชื่อว่าการเจรจามีความเป็นไปได้สูง แต่ปัญหาคือ จะทำอย่างไรให้สองฝ่ายยอมรับเงื่อนไขของกันและกัน</p>
<p>ทั้งนี้ การช่วยเหลือเรื่องคดีความของ<persName>พ.ต.ท.ทักษิณ</persName> นั้นรัฐบาลคงทำไม่ได้ เพราะศาลฏีกาแผนกคดีอาญาของผู้ดำรงตำแหน่งทางการเมืองได้พิพากษาถึงที่สุดแล้ว รัฐบาลจะไปช่วยให้รอดพ้นจากความผิดคงไม่ได้ เพราะรัฐบาลที่หน้าที่ในการพิทักษ์กระบวนการตุลาการ และให้ทุกคนได้รับการปฏิบัติอย่างเท่าเทียมกัน แต่ทั้งนี้ ยังพอมีช่องทางในการออกกฎหมายย้อนหลัง เพื่อให้ <persName>พ.ต.ท.ทักษิณ</persName>พ้นผิดในกรณีการซื้อขายหุ้น โดยไม่เสียภาษี คดีการซุกหุ้น รวมไปถึงการซื้อขายที่ดิน แต่เชื่อว่า แนวทางนี้รัฐบาลจะได้รับการต่อต้านจากประชาชนจำนวนมาก</p>
<p> "ขณะนี้เชื่อว่ายังมีจุดที่สามารถเจรจาต่อรองกันได้ หาก<persName>พ.ต.ท.ทักษิณ</persName> สามารถหยุดหรือให้การสนับสนุนการเคลื่อนไหวของกลุ่มคนเสื้อแดง แต่ขึ้นอยู่กับว่า <persName>พ.ต.ท.ทักษิณ</persName> จะยอมรับเงื่อนไขได้หรือไม่ ซึ่งยังพอมีช่องทางที่พอรับได้ โดยผ่านกระทรวงการต่างประเทศ ในการหยุดไล่ล่า และตามจับ<persName>พ.ต.ท.ทักษิณ</persName> เพื่อให้เขาอยู่สุขสบายได้ในต่างประเทศ ซึ่งจะเป็นประเทศไหนก็ได้ แต่ <persName>พ.ต.ท.ทักษิณ</persName> ต้องหยุดเคลื่อนไหวทางการเมืองจริงๆ" <persName>นายไกรศักดิ์</persName>กล่าว</p>
<p>เมื่อถามว่า แนวทางการหยุดไล่ล่า<persName>พ.ต.ท.ทักษิณ</persName> จะยอมรับได้หรือไม่ <persName>นายไกรศักดิ์</persName> กล่าวว่า แนวทางนี้เป็นทางออกที่เหมาะสมที่สุด เพราะขณะนี้ <persName>พ.ต.ท.ทักษิณ</persName> เดินทางในต่างประเทศได้ลำบาก โดยเฉพาะในกลุ่มประเทศยุโรป หลังจากที่ประเทศอังกฤษ ถอนวีซ่า เนื่องจากมีข้อสงสัยว่า อาจจะมีการกระทำที่เข้าข่ายการฟอกเงิน กรณีซื้อขาย สโมสรฟุตบอลแมนเชสเตอร์ซีตี้ ที่อยู่ในระหว่างการสอบสวนของทางการอังกฤษ บวกกับข้อร้องเรียนของรัฐบาลในการเคลื่อนไหวทางการเมือง โดยใช้ประเทศต่างๆ เป็นฐานในการโจมตีประเทศไทย เพราะขณะนี้ <persName>พ.ต.ท.ทักษิณ</persName> สามารถเดินทางได้เฉพาะประเทศเล็ก ในแถบแอฟริกา ดังนั้นหาก <persName>พ.ต.ท.ทักษิณ</persName> ยอมรับเงื่อนไขนี้ได้ ก็เชื่อว่าจะเป็นทางออกที่เหมาะสม<p/>
<p> เมื่อถามว่าส่วนตัวเห็นด้วยกับแนวทางการเจรจาหรือไม่ <persName>นายไกรศักดิ์</persName> กล่าวว่า น่าจะเป็นทางออกที่เหมาะสม หากทำได้ก็จะเป็นประโยชน์กับทุกฝ่าย แต่ต้องไม่ทำลายหลักของกฎหมาย</p></body>
</news>
