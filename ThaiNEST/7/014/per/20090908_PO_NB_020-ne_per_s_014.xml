<teiHeader>
<fileDesc>
<titleStmt>
  <title>"สาทิตย์" ย้ำ สื่อต้องมีความรับผิดชอบต่อสังคม  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070236&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" ย้ำ สื่อต้องมีความรับผิดชอบต่อสังคม</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ระบุ การสร้างมาตรฐานการกำกับดูแลกันเองในวิชาชีพสื่อมวลชน ควบคู่ไปกับการสอดส่องจากภาครัฐ จะทำให้เกิดการยอมรับในวิชาชีพ พร้อมย้ำ สื่อต้องมีความรับผิดชอบต่อสังคม <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวบรรยายพิเศษในการสัมมนา “ความร่วมมือของสื่อท้องถิ่นกับการพัฒนาประเทศ” ในหัวข้อ “นโยบายรัฐบาลกับทิศทางของสื่อท้องถิ่น” ที่ห้องประชุมกรมประชาสัมพันธ์ว่า หลังจากที่รัฐธรรมนูญปี 2540 เปิดโอกาสให้สื่อมวลชนมีสิทธิเสรีภาพ ประชาชนมีโอกาสในการแสดงความคิดเห็นมากขึ้น ทำให้ในช่วง 12 ปีที่ผ่านมา มีสื่อมวลชนท้องถิ่นเกิดขึ้นมากมาย ทั้งสถานีวิทยุชุมชนและสถานีวิทยุโทรทัศน์ผ่านดาวเทียม (เคเบิลทีวี) ถือว่าเป็นสื่อที่มีความใกล้ชิด สามารถเข้าถึงประชาชนในพื้นที่ได้มากกว่าสื่อกระแสหลัก ดังนั้นรัฐบาลจึงมีแนวคิดที่จะกำกับดูแลแต่ไม่ใช่การแทรกแซงการทำงาน โดยส่งเสริมให้มีสมาคมวิชาชีพขึ้นมาสอดส่องดูแลภายใต้กรอบของจริยธรรมวิชาชีพ ซึ่งขณะนี้มีการแต่งตั้งคณะกรรมการขึ้นมา เพื่อร่างพระราชบัญญัติส่งเสริมการประกอบวิชาชีพสื่อมวลชน พ.ศ... ซึ่งจะเป็นส่วนหนึ่งในการสร้างมาตรฐานการกำกับดูแลกันเองในวิชาชีพสื่อมวลชน และเพื่อให้เกิดการยอมรับในฐานะการเป็นสถาบันหนึ่งของสังคม โดยมีสาระสำคัญคือการทำให้วิชาชีพสื่อมวลชนต้องมีความรับผิดชอบต่อสังคม ควบคู่ไปกับการเคารพกติกาเกี่ยวกับการใช้คลื่นความถี่ในฐานะที่เป็นทรัพยากรสาธารณะด้วย รัฐมนตรีประจำสำนักนายกรัฐมนตรี กล่าวเพิ่มเติมว่า กลไกการตรวจสอบดูแลทั้งจากภาครัฐและการดูแลกันในวิชาชีพ จะต้องอาศัยการมีส่วนร่วมจากภาคประชาชน และจะต้องดำเนินการให้เด็ดขาดกับผู้ที่ไม่เคารพกฎกติกาที่วางไว้</p></body>
</news>
