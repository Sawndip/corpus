<teiHeader>
<fileDesc>
<titleStmt>
  <title>อนุฯสอบซื้อขายตำแหน่ง ตร.คาดมีมูล  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-04 10:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18307  </bibl>
</sourceDesc>
</fileDesc>
</teiHeader>
<news>
<headline>อนุฯสอบซื้อขายตำแหน่ง ตร.คาดมีมูล</headline>
<lead></lead>
<neck></neck>
<body><p>ที่สำนักงานตำรวจแห่งชาติ วันนี้ (4 ก.ย.) ผู้สื่อข่าวรายงานว่า <persName>พล.ต.อ.นพดล สมบูรณ์ทรัพย์</persName> ก.ตร.ผู้ทรงคุณวุฒิ ในฐานะโฆษก อนุฯ ก.ตร.ตรวจสอบการซื้อขายตำแหน่ง เตรียมประชุมร่วมกับคณะอนุฯ ก.ตร.นัดสุดท้าย เพื่อสรุปผลการตรวจสอบเรื่องการซื้อขายตำแหน่ง โดยจะเชิญ <persName>พล.ต.ต.ชนาภัทร เชยสมบัตร</persName> ผบก.กพ. และ <persName>พล.ต.ท.สุวัฒน์ จันทร์อิทธิกุล</persName> ผู้ช่วย ผบ.ตร.มาสอบอีกครั้ง ในส่วนที่ยังไม่ชัดเจน </p>
<p>จากนั้นจะสรุปผลการทำงาน พร้อมทั้งให้คณะอนุฯ ก.ตร.ทั้งหมดลงนาม และเสนอ <persName>นายสุเทพ เทือกสุบรรณ</persName> รองนายกรัฐมนตรี เพื่อพิจารณาชี้ขาดอีกครั้ง ในวันที่ 7 ก.ย.52 ขณะที่ <persName>พล.ต.อ.นพดล</persName> กล่าวว่า คณะอนุฯ ก.ตร.ได้สรุปผลไปแล้วบางส่วน ในการประชุมเมื่อวันที่ 2 ก.ย. ส่วนวันนี้จะมาดูรายละเอียดเพิ่มเติมให้เกิดความสมบูรณ์ครบถ้วนถูกต้อง สำหรับผลนั้นเป็นความลับสุดยอดไม่สามารถเปิดเผยได้ว่า มีการซื้อขายตำแหน่ง หรือมีใครกระทำความผิดหรือไม่ แต่อนุฯ ก.ตร.ชุดนี้ประกอบไปด้วยบุคคลที่มีความสามารถมากมาย ซึ่งมือทำงานขนาดนี้สอบแล้วไม่มีใครผิดเลยคงไม่ใช่ ซึ่งผลสรุปของคณะกรรมการจะเป็นอย่างไรนั้น ต้องไปถาม <persName>นายสุเทพ</persName> ไม่สามารถเปิดเผยได้</p>
<p>ด้าน <persName>นายสมศักดิ์ บุญทอง</persName> ประธานอนุกรรมการตรวจสอบข้อเท็จจริง การซื้อขายตำแหน่งข้าราชการตำรวจ ยอมรับว่า จากการตรวจสอบพบความผิดปกติจริงในหลายพื้นที่ โดยเฉพาะพื้นที่รอบ ๆ กรุงเทพฯ พร้อมกันนี้ยังได้เชิญ <persName>อีจ๋อย</persName> ซึ่งเป็นตำรวจที่มีการอ้างว่า เป็นผู้วิ่งเต้นซื้อขายตำแหน่ง มาสอบสวนแล้ว ซึ่งเจ้าตัวได้ปฏิเสธว่า ไม่มีส่วนเกี่ยวข้องกับการแต่งตั้งโยกย้ายนายตำรวจ แต่ไม่ได้พูดถึงเรื่องการถูกล่าวหาใส่ร้าย ขณะที่ <persName>นายศิริโชค โสภา</persName> ส.ส.สงขลา พรรคประชาธิปัตย์ ผู้ที่ออกมาเปิดเผยเรื่องนี้ ได้ชี้แจงเป็นลายลักอักษรต่อคณะอนุกรรมการแล้ว คงไม่จำเป็นต้องเชิญตัวมาชี้แจงเพิ่มแต่อย่างใด
</p>
<p>เบื้องต้นมีรายงานข่าวว่า ในการสอบสวนการซื้อขายตำแหน่ง อนุฯ ก.ตร.ตรวจสอบคาดมีข้อมูลบ้างส่วน ในเรื่องการซื้อขายตำแหน่ง แต่คงจะรอตรวจสอบให้รอบครอบอีกครั้ง.</p></body>
</news>
