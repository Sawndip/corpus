<teiHeader>
<fileDesc>
<titleStmt>
  <title>นายกฯ ไม่กังวลการชุมนุมกลุ่มคนเสื้อแดงระหว่างเดินทางไปสหรัฐฯ  </title>
  <author>ศศิธร ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110200&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ ไม่กังวลการชุมนุมกลุ่มคนเสื้อแดงระหว่างเดินทางไปสหรัฐฯ</headline>
<lead></lead>
<neck></neck>
<body><p>นายกรัฐมนตรี ไม่กังวลการชุมนุมกลุ่มคนเสื้อแดงระหว่างเดินทางไปสหรัฐอเมริกา เชื่อฝ่ายความมั่นคงดูแลได้ พร้อมยืนยันไม่ได้ขัดแย้งกับ <persName>พล.อ.ประวิตร</persName> <persName>นายอภิสิทธิ์ เวชช่าชีวะ</persName> นายกรัฐมนตรี กล่าวว่า ไม่ได้รู้สึกกังวลต่อการชุมนุมใหญ่ของกลุ่มคนเสื้อแดง ในระหว่างเดินทางไปปฏิบัติภารกิจที่สหรัฐอเมริกา เพราะเชื่อว่าฝ่ายความมั่นคงจะดูแลสถานการณ์ให้เรียบร้อยได้ ซึ่งฝ่ายความมั่นคงจะประเมินสถานการณ์โดยรวมรายงานต่อคณะรัฐมนตรีในวันอังคารที่ 15 กันยายนนี้ เพื่อพิจารณาว่าจะมีการประกาศใช้พระราชบัญัติรักษาความมั่นคงภายในราชอาณาจักรหรือไม่ ทั้งนี้ยอมรับทุกครั้งที่มีการชุมนุมรู้สึกเป็นห่วง เพราะไม่สามารถทำให้ทุกคนยึดแนวทางความถูกต้องและรักษาความสงบของบ้านเมืองได้ แต่เชื่อว่าคนส่วนใหญ่จะร่วมมือทำให้บ้านเมืองอยู่ในสภาวะปกติ ขณะเดียวกันยืนยันไม่ได้มีความขัดแย้งกับ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม ซึ่งยังพูดคุยกันตามปกติ และทุกคนต้องทำหน้าที่ของตนเองต่อไป นายกรัฐมนตรี กล่าวด้วยว่า กำลังตรวจสอบกรณี <persName>พล.ต.อ.สุเทพ ธรรมรักษ์</persName> กรรมการนโยบายตำรวจแห่งชาติ (ก.ต.ช.) ผู้ทรงคุณวุฒิ ยื่นใบลาออกจากกรรมการ ก.ต.ช.แล้ว </p></body>
</news>
