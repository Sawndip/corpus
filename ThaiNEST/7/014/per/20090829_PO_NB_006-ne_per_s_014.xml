<teiHeader>
<fileDesc>
<titleStmt>
  <title>ส.ปชส.ภูเก็ต ร่วมกับ กกต. จัดกิจกรรมค่ายเยาวชนรักประชาธิปไตย  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290060&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ปชส.ภูเก็ต ร่วมกับ กกต. จัดกิจกรรมค่ายเยาวชนรักประชาธิปไตย</headline>
<lead></lead>
<neck></neck>
<body><p>สำนักงานประชาสัมพันธ์จังหวัดภูเก็ต ร่วมกับคณะกรรมการการเลือกตั้งฯ จัดกิจกรรมค่ายเยาวชนรักประชาธิปไตย เพื่อสร้างเครือข่ายระดับโรงเรียน วันนี้ (29 ส.ค.) <persName>นายวรพจน์ รัฐสีมา</persName> รองผู้ว่าราชการจังหวัดภูเก็ต เป็นประธานเปิดฝึกจัดกิจกรรมค่ายเยาวชนรักประชาธิปไตย ที่โรงแรมเมอร์ลินภูเก็ต ทั้งนี้ รัฐบาลได้มีนโยบายเร่งด่วนในด้านการปฏิรูปทางการเมือง โดยการจัดตั้งคณะกรรมการเพื่อศึกษาแนวทางดำเนินการปฏิรูป โดยให้ภาคประชาชนมีส่วนร่วม และมีบทบาทในการกำหนดกรอบแนวทางการบริหารประเทศ ให้มีเสถียรภาพ สนองตอบต่อการปกครองระบอบประชาธิปไตย อันมีพระมหากษัตริย์ทรงเป็นประมุข ที่มีความเหมาะสมกับสภาพสังคมไทย และเป็นไปตามความต้องการของประชาชนโดยแท้จริง การจัดกิจกรรมค่ายเยาวชนฯ ครั้งนี้ เป็นการสนับสนุนและส่งเสริมให้มีการประชาสัมพันธ์เผยแพร่ข้อมูล ข่าวสาร ไปสู่กลุ่มเยาวชนในสถานศึกษา ได้มีความเข้าใจ ในสิทธิหน้าที่ของตน ตามบทบัญญัติของรัฐธรรมนูญแห่งราชอาณาจักรไทย พ.ศ. 2550 รวมถึงการทำกิจกรรมโดยกระบวนการมีส่วนร่วม เพื่อวางรากฐานให้กับเยาวชน ได้เรียนรู้เกี่ยวกับระบอบประชาธิปไตยและการเลือกตั้ง พร้อมที่จะเป็นแกนนำอาสาประชาธิปไตยในโรงเรียนเผยแพร่ข่าวสารได้อย่างถูกต้องและมีประสิทธิภาพ โดยมี<persName>นางอัญชลี วานิช เทพบุตร</persName> รองเลขาธิการนายกรัฐมนตรี เป็นวิทยากรให้ความรู้เยาวชนในหัวข้อ “เยาวชนกับกับบทบาทการมีส่วนร่วมทางด้านการเมือง” โดยมีตัวแทนเยาวชนจากสถาบันการศึกษา 6 แห่ง ในจังหวัดภูเก็ต จำนวน 60 คน เข้าร่วมกิจกรรม </p></body>
</news>
