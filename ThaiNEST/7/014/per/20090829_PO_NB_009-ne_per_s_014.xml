<teiHeader>
<fileDesc>
<titleStmt>
  <title>พรรคชาติไทยพัฒนา เสนอตั้งคณะกรรมการกลางขึ้นตรวจสอบคลิปเสียงนายกฯ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280174&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline>พรรคชาติไทยพัฒนา เสนอตั้งคณะกรรมการกลางขึ้นตรวจสอบคลิปเสียงนายกฯ</headline>
<lead></lead>
<neck></neck>
<body><p>พรรคชาติไทยพัฒนา เสนอตั้งคณะกรรมการกลางขึ้นตรวจสอบคลิปเสียงนายกรัฐมนตรี เพื่อพิสูจน์ข้อเท็จจริงให้เกิดความกระจ่าง <persName>นายวัชระ กรรณิการ์</persName> โฆษกพรรคชาติพัฒนา กล่าวถึงท่าทีของพรรคว่าสนับสนุนการตัดสินใจของรัฐบาล ที่ประกาศใช้พระราชบัญญัติความมั่นคงภายในราชอาณาจักร ดูแลการชุมนุมของกลุ่ม นปช. ว่า เป็นการตัดสินใจที่ถูกต้อง แต่เรียกร้องรัฐบาล อย่าใช้ความรุนแรงกับผู้ชุมนุม และขอให้บังคับใช้กฏหมายอย่างเท่าเทียมกัน ไม่ว่าจะเป็นสีใดก็ตาม ขณะที่กลุ่มเสื้อแดงขอให้ชุมนุมอยู่ในกรอบตามสิทธิ์ หลีกเลี่ยงการปะทะ ที่จะนำไปสู่เหตุการณ์รุนแรง เพื่อความสงบสุขโดยรวม ส่วนกรณีคลิปเสียงของนายกรัฐมนตรี เสนอให้รัฐบาลตั้งคณะกรรมการกลางขึ้นตรวจสอบ โดยมีตัวแทนฝ่ายค้าน รัฐบาลและผู้เชี่ยวชาญโดยตรง เพื่อชี้แจงต่อประชาชนให้เกิดความเข้าใจ โฆษกพรรคชาติพัฒนา ยังเสนอแนะให้นายกรัฐมนตรี ปรับปรุงภาวะผู้นำ โดยชูจุดแข็งในเรื่องของความซื่อสัตย์ และความขยันของนายกรัฐมนตรีให้เด่นชัดมากขึ้น ลดการปาฐกถาเหลือเท่าที่จำเป็น และควรรับฟังความคิดเห็นจากทุกฝ่ายให้รอบด้านก่อนการตัดสินใจ เพื่อลดความผิดพลาด </p></body>
</news>
