<teiHeader>
<fileDesc>
<titleStmt>
  <title>นายกฯ ยืนยันไม่มีการยุบสภา  </title>
  <author>ฑีฆะสุดา ภักดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280186&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยันไม่มีการยุบสภา</headline>
<lead></lead>
<neck></neck>
<body><p>นายกรัฐมนตรี ยืนยันไม่มีการยุบสภา พร้อมย้ำการชุมนุมทำได้ภายใต้กรอบกฎหมายแต่ต้องไม่กระทบการทำงานของรัฐมนตรีและเจ้าหน้าที่ในทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยภายหลังเป็นประธานการประชุมคณะกรรมการอำนวยการรักษาความมั่นคงภายใน หรือ กอ.รมน. ถึงกรณีการชุมนุมของกลุ่มเสื้อแดงในวันที่ 30 สิงหาคมนี้ว่า สามารถชุมนุมได้ภายใต้กรอบกฎหมาย ไม่มีความรุนแรง และให้คณะรัฐมนตรี และเจ้าหน้าที่ สามารถเข้าทำงานที่ทำเนียบรัฐบาลได้ตามปกติ พร้อมย้ำเจ้าหน้าที่ดำเนินการภายใต้รัฐธรรมนูญ ตามหลักสากล เพื่อหลีกเลี่ยงเงื่อนไขที่จะนำไปสู่ความรุนแรง และให้ระวังในเรื่องของมือที่สาม ที่อาจใช้โอกาสในการสร้างสถานการณ์ อย่างไรก็ตาม หากการชุมุนมยืดเยื้อเลยวันที่ 1 กันยายน อาจมีการพิจารณาขยายระยะเวลาการใช้พระราชบัญญัติความมั่นคงภายในราชอาณาจักรออกไป นายกรัฐมนตรี กล่าวยืนยันว่า ขณะนี้ยังไม่มีความคิดที่จะยุบสภา พร้อมย้ำเงื่อนไขเดิม หากจะมีการยุบสภาเพื่อเลือกตั้งใหม่ ต้องมีกติกาเป็นที่ยอมรับทุกฝ่าย และมีการรณรงค์หาเสียงได้ตามปกติ รวมถึงขณะนี้รัฐบาลมีภาระในการแก้ไขปัญหาเศรษฐกิจ และทำหน้าที่ในฐานะประธานอาเซียน ส่วนที่ประธานสภาผู้แทนราษฎรออกมาพูดถึงการยุบสภา อาจเป็นเพราะความเครียดจากการควบคุมการประชุมสภาที่ผ่านมา</p></body>
</news>
