<teiHeader>
<fileDesc>
<titleStmt>
  <title>เลขาธิการมูลนิธิชัยพัฒนา ระบุ การเลื่อนวันการชุมนุมของกลุ่มคนเสื้อแดงเป็นกลไกทางการเมือง พร้อมย้ำ ขออย่าใช้สิทธิของประชาธิปไตยในทางที่ผิด  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290131&tb=N255208&return=ok&news_headlin  </bibl>
</sourceDesc>
</fileDesc>
</teiHeader>
<news>
<headline>เลขาธิการมูลนิธิชัยพัฒนา ระบุ การเลื่อนวันการชุมนุมของกลุ่มคนเสื้อแดงเป็นกลไกทางการเมือง พร้อมย้ำ ขออย่าใช้สิทธิของประชาธิปไตยในทางที่ผิด</headline>
<lead></lead>
<neck></neck>
<body><p>เลขาธิการมูลนิธิชัยพัฒนา ระบุ การเลื่อนวันการชุมนุมของกลุ่มคนเสื้อแดงเป็นกลไกทางการเมือง พร้อมย้ำ ขออย่าใช้สิทธิของประชาธิปไตยในทางที่ผิด <persName>นายสุเมธ ตันติเวชกุล</persName> เลขาธิการมูลนิธิชัยพัฒนา กล่าวภายหลังการมอบรางวัลในพิธีการแข่งขันเศษฐศาสตร์เพรชยอดมงกุฎ ของมีค่าและปรัญชาเศรษฐกิจพอเพียง ณโรงเรียนสตรีวิทยา 2 ว่า ตนเองเพิ่งทราบว่ากลุ่มแนวร่วมประชาธิปไตไตยต่อต้านเผด็จการแห่งชาติ หรือ นปช. หรือคนเสื้อแดง ได้เลื่อนการชุมนุมจากวันพรุ่งนี้เป็นวันที่ 5 กันยายน 2552 ซึ่งก็มองว่าการเมืองของทั่วโลกก็เป็นไปในทำนองนี้ จะเห็นได้ว่ามีความวุ่นวายอยู่ทุกมุมโลก โดยการเมืองเป็นเรื่องของการต่อสู้ การเอาชนะกัน และต่างก็พยายามเข้าไปสู่การมีอำนาจทางการเมือง ซึ่งคิดว่ากฎระเบียบของการต่อสู้จะต้องมี และเห็นว่าทั้งสองฝ่ายต่างก็อ้างเอาประชาธิปไตยมาใช้ อย่างไรก็ตาม อย่าใช้สิทธิดังกล่าวเกินกว่าที่กำหนดไว้และอย่าให้กระทบถึงคนส่วนใหญ่หรือส่วนรวม<persName>นายสุเมธ</persName> กล่าวอีกว่า บุคคลต่าง ๆ ที่อยู่ในความขัดแย้งนั้น ต้องสละประโยชน์ส่วนตน นึกถึงประโยชน์ส่วนรวม เห็นชาติบ้านเมืองเป็นหลัก คำว่าประชาธิปไตยคือต้องสละ ไม่ใช่นึกอยากจะทำอะไรก็ทำ การเป็นประชาธิปไตยคือการอยู่ร่วมกัน การทำเพื่อคนส่วนใหญ่ ต้องให้ความเคารพกระแสความคิดของคนส่วนใหญ่เป็นที่ตั้ง หรือเป็นบรรทัดฐานของเหตุและผล ถ้าทำได้ก็เกิดความสงบอย่างแน่นอน</p></body>
</news>
