<teiHeader>
<fileDesc>
<titleStmt>
  <title>กกต.ยะลา เชิญชวนประชาชนใช้สิทธิ์เลือกตั้ง นายก และ สมาชิก อบต. 6 ก.ย.นี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208290028&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.ยะลา เชิญชวนประชาชนใช้สิทธิ์เลือกตั้ง นายก และ สมาชิก อบต. 6 ก.ย.นี้</headline>
<lead></lead>
<neck></neck>
<body><p>สำนักงานคณะกรรมการการเลือกตั้งประจำจังหวัดยะลา เชิญชวนประชาชนใช้สิทธิ์เลือกตั้ง นายกและสมาชิก อบต. 33 อบต.ในวันที่ 6 กันยายนนี้ <persName>นายสัมพันธ์ มูซอดี</persName> คณะกรรมการการเลือกตั้งประจำจังหวัดยะลา กล่าวว่า จังหวัดยะลามีนายกและสมาชิกองค์การบริหารส่วนตำบล (อบต.) จำนวน 33 อบต. ที่หมดวาระเมื่อวันที่ 30 กรกฎาคม และมีผู้สมัครนายก อบต.จำนวน 54 คน สมาชิก อบต.จำนวน 753 คน ซึ่งผู้มีสิทธิ์เลือกตั้งไปเลือกตั้งที่หน่วยเลือกตั้ง ในวันที่ 6 กันยายน ตั้งแต่เวลา 08.00 – 15.00 น. <persName>นายสัมพันธ์</persName> กล่าวว่า ผู้มีสิทธิ์เลือกตั้งที่มีความจำเป็นไม่สามารถไปเลือกตั้งในวันดังกล่าว ต้องแจ้งเหตุผลต่อนายทะเบียนอำเภอก่อนวันเลือกตั้ง ไม่น้อยกว่า 7 วัน หรือหลังวันเลือกตั้งภายใน 7 วัน เพื่อไม่ให้ถูกตัดสิทธิ์ทางการเมือง อาทิ สิทธิ์ยื่นคำร้องคัดค้านการเลือกตั้งและสิทธิสมัครรับเลือกตั้งเป็นสมาชิกสภาท้องถิ่น ผู้บริหารท้องถิ่น สิทธิ์ร้องคัดค้าน และสิทธิ์สมัครรับเลือก เป็น กำนัน ผู้ใหญ่บ้าน ตามกฎหมายว่าด้วยลักษณะปกครองท้องถิ่น เป็นต้น </p></body>
</news>
