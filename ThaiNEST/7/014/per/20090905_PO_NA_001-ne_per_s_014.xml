<teiHeader>
<fileDesc>
<titleStmt>
  <title>ผอ. กกต.แม่ฮ่องสอน ระบุ มีเรื่องร้องเรียนทำผิดกฎหมายเลือกตั้งท้องถิ่น   2 เรื่อง  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050100&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผอ. กกต.แม่ฮ่องสอน ระบุ มีเรื่องร้องเรียนทำผิดกฎหมายเลือกตั้งท้องถิ่น   2 เรื่อง</headline>
<lead></lead>
<neck></neck>
<body><p>ผู้อำนวยการเลือกตั้งประจำจังหวัดแม่ฮ่องสอน ระบุ มีเรื่องร้องเรียนเกี่ยวกับการทำผิดกฎหมายเลือกตั้งท้องถิ่น 2 เรื่อง อยู่ระหว่างการสืบสวนสอบสวน <persName>นายปรพล พูตระกูล</persName> ผู้อำนวยการเลือกตั้งประจำจังหวัดแม่ฮ่องสอน กล่าวถึงการเลือกตั้งผู้บริหารท้องถิ่น และสมาชิกสภาท้องถิ่น ว่า จังหวัดแม่ฮ่องสอน มีองค์การบริหารส่วนตำบล( อบต.) ที่จะมีการเลือกตั้ง ในวันอาทิตย์ ที่ 6 กันยายน 52 นี้ 23 แห่ง ซึ่งได้มีการเตรียมการทุกอย่างไว้พร้อมแล้ว ทั้งบุคลากร และวัสดุ/อุปกรณ์ที่ใช้ในการจัดการเลือกตั้ง สำหรับเรื่องร้องเรียนเกี่ยวกับการทำผิดกฎหมายเลือกตั้ง ขณะนี้มีเข้ามา 2 เรื่อง อยู่ระหว่างการสืบสวนสอบสวน อย่างไรก็ตามที่ผ่านมาได้มีการประชุมตำรวจชุดป้องปราม หาข่าว และได้ส่งลงไปประจำพื้นที่ครอบคลุม ทั้ง 23 อบต.แล้ว เพื่อป้องกันการทำผิดกฎหมายเลือกตั้ง ขณะที่การรณรงค์ให้ประชาชนออกมาใช้สิทธิ์เลือกตั้ง นั้น ได้ขอความร่วมมือส่วนราชการ สื่อมวลชน และองค์กรปกครองส่วนท้องถิ่นที่มีการเลือกตั้ง ขอให้ประชาสัมพันธ์ให้ประชาชนออกมาใช้สิทธิ์เลือกตั้งให้มากที่สุด ซึ่งคาดว่าจะมีผู้ออกมาใช้สิทธิ์ประมาณ ร้อยละ 70 </p></body>
</news>
