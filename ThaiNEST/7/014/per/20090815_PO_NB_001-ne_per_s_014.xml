<teiHeader>
<fileDesc>
<titleStmt>
  <title>นายกฯ ระบุ พยายามตรวจสอบการแก้ปัญหาต่างๆที่เกิดขึ้นที่สุวรรณภูมิ ทุกประเด็น  </title>
  <author>นิตยา หิรัญประดิษฐ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208150113&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ พยายามตรวจสอบการแก้ปัญหาต่างๆที่เกิดขึ้นที่สุวรรณภูมิ ทุกประเด็น</headline>
<lead></lead>
<neck></neck>
<body><p>นายกรัฐมนตรี ระบุ พยายามตรวจสอบการแก้ปัญหาต่างๆที่เกิดขึ้นที่ท่าอากาศยานสุวรรณภูมิ ทุกประเด็น โดยกำชับให้ใช้กล้องวงจรปิดแก้ปัญหาการขโมยของจากกระเป๋าสัมภาระ <persName>นายอภิสิทธิ์ เวชชาชีวะ</persName> นายกรัฐมนตรี กล่าวหลังการบันทึกเทปรายการเชื่อมั่นประเทศไทย กับ<persName>นายกฯอภิสิทธิ์</persName> ที่ท่าอากาศยานสุวรรณภูมิ ถึงกรณีปัญหาในท่าอากาศยานสุวรรณภูมิ ว่า ตนเองพยายามดูให้ครบทุกประเด็นปัญหา อาธิ เรื่องของศูนย์การค้าปลอดภาษี ว่ามีการกลั่นแกล้งกันหรือไม่ ปัญหา taxi เถื่อน และ ไกด์ผี ซึ่งจะให้เจ้าหน้าที่เร่งแก้ไข ปัญหาการขโมยของจากกระกระเป๋าสัมภาระของนักท่องเที่ยวโดยจะใช้กล้องวงจรปิดในการตรวจสอบดูแล ทั้งนี้หากเกิดคดีความขึ้น ขอให้สถานีย่อยตำรวจภูธร ราชาเทวะ ในสนามบินสุวรรณภูมิเป็นผู้จัดการ สืบสวน การแจ้งความ ไปจนถึงการประกันตัว เพื่ออำนวยความสะดวกให้แก่ผู้ใช้บริการ ทั้งนี้ได้ปรึกษากับเจ้าหน้าที่และสั่งการให้สรุปผลของปัญหาดังกล่าว และส่งไปยัง <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ที่มีหน้าที่รับผิดชอบดูแลตามมติ คณะรัฐมนตรีเพื่อนำไปเสนอต่อที่ประชุมคณะรัฐมนตรีพิจรณา ต่อไป</p></body>
</news>
