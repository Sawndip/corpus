<teiHeader>
<fileDesc>
<titleStmt>
  <title>'เฉลิม'อัดรัฐบาลตาขาว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 19:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18188  </bibl>
</sourceDesc>
</fileDesc>
</teiHeader>
<news>
<headline>'<persName>เฉลิม</persName>'อัดรัฐบาลตาขาว</headline>
<lead></lead>
<neck>อารมณ์ค้าง แถลงหลังศึกกระทู้สด</neck>
<body><p>วันนี้(3ก.ย.) ที่รัฐสภา <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย กล่าวว่า คลิปเสียงนายกฯ ถูกเผยแพร่ออกมาช่วงที่มีความขัดแย้งกับหน่วยงานด้านความมั่นคง โดยเฉพาะปัญหาการแต่งตั้งรักษาการ ผบ.ตร. จึงอยากถามว่าคลิปของจริงอยู่ที่ไหน เพราะหากไม่มีของจริง จะมีของปลอมได้อย่างไร แต่ฝ่ายรัฐบาลมีขบวนการขัดขวางไม่ยอมให้ความจริงปรากฎ พฤติกรรมทางการเมืองอย่างนี้เหมือนคนขี้ขลาดตาขาว
</p>
<p>ที่ห้องทำงานคณะกรรมการประสานงานพรรคร่วมฝ่ายค้านหรือวิปฝ่ายค้าน <persName>ร.ต.อ.เฉลิม</persName> แถลงภายหลังกระทู้ถามสดนายกรัฐมนตรีกรณีคลิปเสียง ว่า นายกรัฐมนตรีไม่ได้ชี้แจง แต่ปฏิเสธอย่างเดียว ส่วนการลุกขึ้นประท้วงของส.ส.พรรคประชาธิปัตย์ผิดมารยาทการเมือง อย่างไรก็ตาม ตนยังยืนยันว่าคลิปเสียงดังกล่าวมีการตัดต่อ แต่เป็นการตัดต่อให้เหลือเฉพาะเสียง<persName>นายอภิสิทธิ์</persName>แต่สาระสำคัญ 6 ประเด็นไม่เปลี่ยน แต่ไม่สามารถเปิดให้ฟังนอกห้องประชุมสภาได้ เพราะจะโดนฟ้องฐานหมิ่นประมาทและรัฐบาลชุดนี้ก็ใจแคบ </p>
<p>'ข้อมูลทั้งหมด จะเก็บไว้ใช้อภิปรายไม่ไว้วางใจ รวมถึงการแต่งตั้ง ผบ.ตร. และทุจริตโครงการชุมชนพอเพียง เดือน ม.ค. ปีหน้าเจอกันแน่มาร์คเอ๊ย แต่จะอยู่ถึงหรือไม่ ถ้าอยู่เจอแน่' <persName>ร.ต.อ.เฉลิม</persName> กล่าว.</p></body>
</news>
