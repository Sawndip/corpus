<teiHeader>
<fileDesc>
<titleStmt>
  <title>ปลัดกระทรวงต่างประเทศ ยันไทยไม่มีเสียดินแดนให้เขมร ตามที่ ประชาชนและข้าราชการกังวล  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090105&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปลัดกระทรวงต่างประเทศ ยันไทยไม่มีเสียดินแดนให้เขมร ตามที่ ประชาชนและข้าราชการกังวล</headline>
<lead></lead>
<neck></neck>
<body><p>ปลัดกระทรวงการต่างประเทศ ยืนยัน ประเทศไทยไม่ได้เสียดินแดน ตามที่มีข้าราชการและนักวิชาการร้องเรียน ป.ป.ช. และกรณีดังกล่าวจะไม่กระทบกับการเจรจาชายแดนไทย -กัมพูชา <persName>นายวีระศักดิ์ ฟูตระกูล</persName> ปลัดกระทรวงการต่างประเทศ กล่าวยืนยันว่าประเทศไทยไม่ได้เสียดินแดน ตามที่มีข้าราชการและนักวิชาการได้ร้องเรียนต่อคณะกรรมการป้องกันและปราบปรามการทุจริตแห่งชาติ หรือ ปปช.ซึ่งการดำเนินการต่างๆ ได้ดำเนินการตามที่ฝ่ายกฎหมายของกระทรวงเป็นผู้ตีความ ไม่มีอะไรที่บอกว่าประเทศไทยจะเสียดินแดน โดยข้าราชการกระทรวง 4 คน ได้ให้การกับ ปปช.ไปแล้ว อย่างไรก็ตาม เป็นดุลยพินิจของ ปปช.ว่า จะมีความเห็นว่าอย่างไร ทั้งนี้เชื่อในกระบวนการยุติธรรมและความทรงความยุติธรรมของ ปปช. <persName>นายวีระศักดิ์</persName>ยังเชื่อว่า กรณีดังกล่าวจะไม่กระทบกับการเจรจาชายแดนไทย-กัมพูชา เนื่องจากมีคณะกรรมการเขตแดนไทย-กัมพูชา ดูแล ทั้งนี้ กระทรวงการต่างประเทศจะชี้แจงทำความเข้าใจกับประชาชนและนักวิชาการที่ยังคลางแคลงใจในเรื่องดังกล่าวต่อไป </p></body>
</news>
