<teiHeader>
<fileDesc>
<titleStmt>
  <title>'หมอเกษม'ชี้มหาวิทยาลัยที่พึ่งสุดท้ายของสังคม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-01 13:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=11690  </bibl>
</sourceDesc>
</fileDesc>
</teiHeader>
<news>
<headline>'<persName>หมอเกษม</persName>'ชี้มหาวิทยาลัยที่พึ่งสุดท้ายของสังคม</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (1 ส.ค.) <persName>ศ.นพ.เกษม วัฒนชัย</persName> องคมนตรี กล่าวบรรยายพิเศษ เรื่อง “มหาวิทยาลัยกับบทบาททางสังคม” ในการประชุมวิชาการเรื่อง การคัดเลือกบุคคลเข้าศึกษาในสถาบันอุดมศึกษา ด้วยระบบกลางการรับนิสิตนักศึกษา หรือแอดมิชชั่น ของที่ประชุมอธิการบดีแห่งประเทศไทย (ทปอ.) ที่มหาวิทยาลัยบูรพา จ.ชลบุรี ว่า มหาวิทยาลัยจะต้องทำหน้าที่ในการวิจัยความรู้ใหม่ ๆ ให้สังคม รวมทั้งผลิตบัณพิตที่มีคุณลักษณะพึงประสงค์ คือ ต้องมีความรู้ในวิชา ทักษะในวิชาชีพ จรรยาบรรณ บริการสังคม เชิดชูวัฒนธรรมไทย และร่วมพัฒนาระบบการศึกษาทุกระดับ </p>
<p>"นอกจากนี้ มหาวิทยาลัยจะต้องเสนอทางเลือกให้สาธารณะ ไม่ว่าจะเป็นประเด็นสาธารณะ นโยบายสาธารณะ และผลกระทบต่อสังคม แต่ก่อนที่จะเสนออะไร มหาวิทยาลัยจะต้องรู้จริงในเรื่องนั้น มีอิสระทางความคิด และเป็นกลาง ที่สำคัญมหาวิทยาลัยจะต้องช่วยสังคมแก้ปัญหา มิใช่สร้างปัญหาให้แก่สังคม หรืออย่างน้อยไม่ควรสร้างความสับสนให้สังคม ตลอดจนไม่ใช่เป็นนอมินีของใคร หรือเข้าฝ่ายใดฝ่ายหนึ่ง และหากประชาชนรู้ว่า มหาวิทยาลัยไม่เป็นกลาง สุดท้ายจะไม่มีใครเชื่อมหาวิทยาลัย อย่างไรก็ตาม หวังว่ามหาวิทยาลัยจะเป็นที่พึ่ง แหล่งความรู้ และความเห็นสุดท้ายของสังคม ในการแก้ปัญหาสังคมต่อไป" <persName>ศ.นพ.เกษม</persName> กล่าว  </p>
<p>จากนั้น <persName>ศ.นพ.เกษม</persName> ให้สัมภาษณ์ภายหลังการบรรยายถึง กรณีที่ประชุมอธิการบดีแห่งประเทศไทย (ทปอ.) ร่วมลงชื่อส่งหนังสือต่อราชเลขาธิการสำนักพระราชวัง ขอให้ใช้ดุลยพินิจยับยั้งไม่นำฎีกาที่เป็นเรื่องการเมืองโดยตรงถวายต่อ พระบาทสมเด็จพระเจ้าอยู่หัว ว่า ถือเป็นสิทธิส่วนบุคคล</p>
<p>เมื่อถามต่อว่า การที่กลุ่มอธิการบดีต่าง ๆ ยื่นถวายฎีกาจะทำให้เกิดความปรองดองขึ้นในสังคมได้หรือไม่ องคมนตรี กล่าวว่า ไม่ขอตอบเรื่องการเมือง และไม่ขอตอบเรื่องการถวายฎีกาต่อ พระบาทสมเด็กพระเจ้าอยู่หัว.</p></body>
</news>
