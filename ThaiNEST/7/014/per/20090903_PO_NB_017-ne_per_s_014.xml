<teiHeader>
<fileDesc>
<titleStmt>
  <title>กลุ่ม คปท.จ.บุรีรัมย์ ทวงสัญญารัฐบาลเรื่องเช่าทีดินทำกินต่อจากบริษัทเอกชน  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030065&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กลุ่ม คปท.จ.บุรีรัมย์ ทวงสัญญารัฐบาลเรื่องเช่าทีดินทำกินต่อจากบริษัทเอกชน</headline>
<lead></lead>
<neck></neck>
<body><p>กลุ่มชาวบ้านสมาชิกเครือข่ายปฏิรูปที่ดิน บ้านลำนางรอง อำเภอโนนดินแดง จังหวัดบุรีรัมย์เดินทางมายังทำเนียบรัฐบาล เรียกร้องขอเช่าที่ดินทำกินในเขตป่าสงวนแห่งชาติดงใหญ่ หลังจากบริษัทเอกชนที่เช่าก่อนหน้าหมดสัญญาลง หวั่นรัฐบาลจะต่อสัญญาให้เอกชนแทนชาวบ้านที่ไร้ที่ทำกิน <persName>นายคำแหง มีขาวเผื่อน</persName> ตัวแทนกลุ่มชาวบ้านสมาชิกเครือข่ายปฏิรูปที่ดิน หรือ คปท. บ้านลำนางรอง อำเภอโนนดินแดง จังหวัดบุรีรัมย์ พร้อมกลุ่มสมาชิกกว่า 40 คน เดินทางมายังทำเนียบรัฐบาล เพื่อติดตามการดำเนินงานของรัฐบาลที่เคยให้สัญญาเรื่องเช่าที่ดินทำกินบริเวณป่าเสื่อมโทรม ในเขตป่าสงวนแห่งชาติดงใหญ่ ตำบลโนนดินแดง และ ตำบลลำนางรอง อำเภอโนนดินแดง จังหวัดบุรีรัมย์ หลังจากสัญญาเช่าซึ่งกรมป่าไม้ได้อนุญาตให้เอกชนใช้ประโยชน์ในพื้นที่ดังกล่าวเพื่อปลูกไม้ยูคาลิปตัสป้อนโรงงานอุตสาหกรรมเยื่อกระกระดาษ นับตั้งแต่ปี พ.ศ.2528 ได้สิ้นสุดลง โดยรัฐบาลยืดเวลาให้บริษัทดังกล่าวออกไปอีก 60 วัน เพื่อตัดต้นยูคาลปตัสที่ยังเหลืออยู่โดยจะครบกำหนดในวันที่ 11 กันยายนนี้ อย่างไรก็ตามทางกลุ่มมีความกังวลว่ารัฐบาลจะต่ออายุสัญญาเช่าที่ดินผืนดังกล่าวให้กับบริษัทเอกชนต่อไปอีก ทางกลุ่มจึงส่งตัวแทนเพื่อมาทวงถามความชัดเจนต่อรัฐบาลในวันนี้(3 ก.ย.) ทั้งนี้ปัจจุบันบริษัทดังกล่าวจ่ายค่าเช่าที่ดินให้กับกรมป่าไม้ ในอัตรา 10 บาทต่อไร่ โดยที่ทางกลุ่มชาวบ้าน คปท.ได้เสนอค่าเช่า 15 บาทต่อไร่ </p></body>
</news>
