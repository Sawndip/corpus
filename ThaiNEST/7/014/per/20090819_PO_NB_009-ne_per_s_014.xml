<teiHeader>
<fileDesc>
<titleStmt>
  <title>นายกฯ อวยพรวันคล้ายวันเกิดอายุครบ 77 ปีของ" บรรหาร "  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190236&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ อวยพรวันคล้ายวันเกิดอายุครบ 77 ปีของ" <persName>บรรหาร</persName> "</headline>
<lead></lead>
<neck></neck>
<body><p>นายกรัฐมนตรี อวยพรวันคล้ายวันเกิดอายุครบ 77 ปีของ<persName>นายบรรหาร ศิลปอาชา</persName> ขณะที่<persName>นายบรรหารฯ</persName> แนะใช้ความอดทนและประนีประนอมในการบริหารประเทศ พร้อมอวยพรให้เป็นนายกรัฐมนตรีถึง 8 ปี <persName>นายอภิสิทธิ์ เวชชาชีวะ</persName> นายกรัฐมนตรี เข้าอวยพรวันคล้ายวันเกิดอายุครบ 77 ปีของ<persName>นายบรรหาร ศิลปอาชา</persName> อดีตหัวหน้าพรรคชาติไทย ที่บ้านพักถนนจรัญสนิทวงศ์ โดยบรรยากาศเป็นไปอย่างชื่นมื่น ซึ่งนายบรรหารฯ ให้คำแนะนำนายกรัฐมนตรีในการทำงาน ว่า ขณะนี้เดินมาถูกทิศทางแล้ว แต่อยากให้ลดวาระการประชุมคณะรัฐมนตรี เพราะเห็นว่ามีเรื่องสัพเพเหระมากเกินไป ซึ่งหากลดลงได้จะทุ่นเวลาได้มาก พร้อมกันนี้ยังระบุว่านายกรัฐมนตรียังหนุ่มและแข็งแรง จึงไม่รู้สึกเป็นห่วงอะไร โดยอวยพรให้อยู่ในตำแหน่งได้ถึง 8 ปี และตนจะอยู่เคียงข้างหากยังแข็งแรงอยู่ พร้อมแนะนำให้นายกรัฐมนตรีใช้ความอดทน ประนีประนอม ในการบริหารประเทศและมองหาข้อบกพร่องแล้วนำมาแก้ไข ด้านนายกรัฐมนตรี กล่าวตอบว่า ในวันนี้เป็นวันครบรอบวันแต่งงานของตนเองด้วย <persName>นายบรรหารฯ</persName> จึงอวยพรให้มีลูกเพิ่มอีก อย่างไรก็ตาม นายกรัฐมนตรี ได้มอบกระเช้าดอกไม้ให้<persName>นายบรรหาร</persName> และได้รับข้าวหอมมะลิสุพรรณบุรี ขนมสาลี่สุพรรณบุรี และหนังสือแนะนำสถานที่ท่องเที่ยวจังหวัดสุพรรณบุรี</p></body>
</news>
