<teiHeader>
<fileDesc>
<titleStmt>
  <title>รัฐบาล ได้ฤกษ์แถลงผลงานรัฐบาล 6 เดือนพรุ่งนี้ ที่ทำเนียบรัฐบาล  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050046&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐบาล ได้ฤกษ์แถลงผลงานรัฐบาล 6 เดือนพรุ่งนี้ ที่ทำเนียบรัฐบาล</headline>
<lead></lead>
<neck></neck>
<body><p>รัฐบาล ได้ฤกษ์แถลงผลงานรัฐบาล 6 เดือน วันพรุ่งนี้ ที่ทำเนียบรัฐบาล เน้นผลงานที่ผ่านมาและสิ่งที่ต้องดำเนินการ เพื่อให้ประชาชนได้ประโยชน์สูงสุด <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนรี กล่าวถึงความคืบหน้าการแถลงผลงานรัฐบาล 6 เดือนว่า ได้กำหนดไว้เป็นวันพรุ่งนี้ เวลา 10.00-11.00 น. ที่ตึกสันติไมตรี หลังใน ทำเนียบรัฐบาล โดยสถานีวิทยุโทรทัศน์แห่งประเทศไทย และสถานีวิทยุกระจายเสียงแห่งประเทศไทย ในเครือข่ายกรมประชาสัมพันธ์จะมีการถ่ายทอดสด โดยมีนายกรัฐมนตรี เป็นประธาน และคณะรัฐมนตรี ซึ่งจะมีรูปแบบใช้การอธิบายถึงงานที่รัฐบาลได้ดำเนินการไป และงานที่ต้องทำต่อไปในวันข้างหน้า เพื่อให้ประชาชนเห็นว่าสิ่งที่รัฐบาลทำได้ส่งผลอย่างไร และเดินหน้าอย่างไร นอกจากนี้ รัฐบาลได้ทำหนังสือออกมา 2 เล่ม โดยเล่มที่ 1 จัดพิมพ์ 1 หมี่นเล่ม เพื่อแจกจ่ายให้กับ ส.ส., สว. และสื่อมวลชน ส่วนชุดที่ 2 ใช้ชื่อเรื่อง เรื่องเล่าจากริมรั้ว จัดพิมพ์ 2 แสนเล่ม เพื่อแจกจ่ายทั่วประเทศ ทั้งกองทุนหมู่บ้านและชุมชนเมือง ห้องสมุดโรงเรียน และสถานที่ราชการและประชาชนทั่วไป ซึ่งหลังจากแถลงเรียบร้อยแล้วก็จะแจกได้ทันที <persName>นายสาทิตย์</persName> กล่าวอีกว่า สิ่งที่รัฐบาลคาดหวังคือ ต้องทำให้ประชาชนเห็นว่ารัฐบาลทำงานเพื่อประชาชนและประเทศ ไม่ใช่มีปัญหาความขัดแย้งทางการเมืองเท่านั้น สำหรับกระแสข่าวที่จะใช้หอศิลป์เป็นสถานที่แถลงข่าว นั้น <persName>นายสาทิตย์</persName> กล่าวว่า เดิมรัฐบาลได้พิจารณาสถานที่ไว้ 2 แห่ง คือหอศิลป์ที่มีปัญหาเรื่องการติดตั้งอุปกรณ์ จอโปรเจ็กเตอร์ และตึกสันติไมตรี ซึ่งพิจารณาแล้วตึกสันติไมตรีมีความพร้อมกว่า </p></body>
</news>
