<teiHeader>
<fileDesc>
<titleStmt>
  <title>สภาพัฒนาการเมือง ชวนผู้สนใจร่วมเวทีขับเคลื่อนแผนพัฒนาการเมือง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190283&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาพัฒนาการเมือง ชวนผู้สนใจร่วมเวทีขับเคลื่อนแผนพัฒนาการเมือง</headline>
<lead></lead>
<neck></neck>
<body><p>สภาพัฒนาการเมือง เชิญชวนผู้สนใจร่วมเวทีขับเคลื่อนแผนพัฒนาการเมืองและติดตามประเมินผลการปฏิบัติตามแผนพัฒนาการเมือง <persName>พลโทนิวัติ บูรณะกุล</persName> ประธานคณะกรรมการแผนพัฒนาการเมือง สภาพัฒนาการเมือง เปิดเผยว่า ตามที่คณะกรรมการแผนพัฒนาการเมือง สภาพัฒนาการเมือง ได้จัดโครงการขับเคลื่อนแผนพัฒนาการเมืองและติดตามประเมินผลการปฏิบัติตามแผนพัฒนาการเมือง เพื่อชี้แจงทำความเข้าใจ และรับฟังความคิดเห็นจากทุกภาคส่วนที่มีต่อแผนพัฒนาการเมืองฉบับปัจจุบัน เพื่อร่วมกันวิเคราะห์ และประเมินผลการดำเนินงานที่มีความสอดคล้องกับแผนพัฒนาการเมืองของภาคส่วนต่างๆ ทางจังหวัดตราดได้กำหนดจัดเวทีขับเคลื่อนแผนพัฒนาการเมืองและติดตามประเมินผลการปฏิบัติตามแผนพัฒนาการเมือง ในวันพรุ่งนี้ (20 ส.ค. 52) ที่ ห้องประชุมศาลากลางจังหวัดตราด ระหว่างเวลา 10.00 น. – 12.00 น. จึงขอเชิญชวนส่วนราชการที่เกี่ยวข้องผู้แทนจากองค์กรปกครองส่วนท้องถิ่น ผู้แทนสภาองค์กรชุมชนจังหวัด ผู้แทนภาคประชาสังคม ผู้แทนสถาบันอุดมศึกษา ผู้แทนองค์กรสตรี ตลอดจนประชาชนที่สนใจเข้าร่วมตามวันและเวลาดังกล่าว</p></body>
</news>
