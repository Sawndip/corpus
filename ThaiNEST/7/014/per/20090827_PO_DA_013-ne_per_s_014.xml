<teiHeader>
<fileDesc>
<titleStmt>
  <title>'ปธ.วิปรัฐ'ลั่น ส.ส.ด่าในสภาฯทำภาพพจน์เสียหาย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 11:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16591  </bibl>
</sourceDesc>
</fileDesc>
</teiHeader>
<news>
<headline>'ปธ.วิปรัฐ'ลั่น ส.ส.ด่าในสภาฯทำภาพพจน์เสียหาย</headline>
<lead></lead>
<neck></neck>
<body><p>วันนี้(27 ส.ค.) ที่รัฐสภา <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล (วิปรัฐบาล) กล่าวถึงกรณีที่มี ส.ส.ในสภากล่าวคำไม่สุภาพทั้งการให้ของลับและตะโกนคำด่าลั่นสภา ซึ่งเกิดขึ้นบ่อยครั้งในช่วงหลัง ในการประชุมสภาฯว่า เคยได้เตือนไปแล้วว่า ส.ส.เป็นอย่างไรประชาชนก็จะเป็นเช่นนั้น ทำให้ประชาชนเสียหายได้ การใช้วาจาและกิริยาที่ไม่สุภาพก็ต้องระมัดระวัง ทั้งนี้ในสภาส่วนใหญ่จะหารือและพูดกันได้มีสาระ แต่พอมีประเด็นเรื่องการทะเลาะวิวาทก็เป็นที่สนใจของสื่อมวลชน ทำให้ภาพพจน์ของสภาฯเสียหาย ดังนั้น ส.ส.ซึ่งเป็นผู้ที่มีคุณวุฒิต้องตระหนักต่อตนเอง ไม่เช่นนั้นจะทำให้คนที่เลือกตัวเองเข้ามาเสียหายไปด้วย</p>
<p><persName>นายชินวรณ์</persName> กล่าวต่อว่า ที่ผ่านมาเคยมีการเสนอให้คณะกรรมาธิการกิจการสภาผู้แทนราษฎรกำหนดวิธีการและบทลงโทษ แล้วนำมาใช้พิจารณาในสภา เพราะเรื่องนี้ทำให้ถูกวิจารณ์เสมอมา ซึ่งทุกคนต้องรับผิดชอบร่วมกัน ทั้งนี้หากคณะกรรมาธิการกิจการสภาฯ ได้ออกมาตรการให้ประธานรัฐสภาตักเตือน ส.ส.ก็จะเป็นประโยชน์เพราะนับวันจะยิ่งแรงขึ้น.
</p></body>
</news>
