<teiHeader>
<fileDesc>
<titleStmt>
  <title>นายกฯ ยืนยัน พรรคร่วมรัฐบาลไม่มีปัญหาความขัดแย้งและยังมีเสถียรภาพดี  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208120121&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน พรรคร่วมรัฐบาลไม่มีปัญหาความขัดแย้งและยังมีเสถียรภาพดี</headline>
<lead></lead>
<neck></neck>
<body><p>นายกรัฐมนตรี ยืนยัน พรรคร่วมรัฐบาลไม่มีปัญหาความขัดแย้งและยังมีเสถียรภาพดี <persName>นายอภิสิทธิ์ เวชชาชีวะ</persName> นายกรัฐมนตรี กล่าวยืนยันว่า ขณะนี้ พรรคร่วมรัฐบาลไม่ได้มีปัญหาความขัดแย้งจนทำให้รัฐบาลขาดเสถียรภาพแม้จะมีพรรคร่วมรัฐบาลบางพรรค เช่น พรรคภูมิใจไทย ออกมาเรียกร้องให้ <persName>นายกอร์ปศักดิ์ สภาวสุ</persName> รองนายกรัฐมนตรีด้านเศรษฐกิจ ที่มีหน้าที่รับผิดชอบโครงการชุมชนพอเพียง ลาออกจากตำแหน่งเพื่อแสดงความรับผิดชอบ หลังพบการทุจริตในโครงการ ทั้งนี้ ขอยืนยันว่า จะไม่มีการปกป้องคนผิดหากพบหลักฐานที่ชัดเจนก็จะไม่มีการยกเว้น ส่วนกรณีที่ <persName>นายบรรหาร ศิลปอาชา</persName> อดีตหัวหน้าพรรคชาติไทย ออกมาวิพากษ์วิจารณ์ว่าตนเองเข้าไปก้าวก่ายโผแต่งตั้งโยกย้ายข้าราชการตำรวจตามโครงสร้างใหม่ของสำนักงานตำรวจแห่งชาติ ก็เป็นเรื่องปกติในระบอบประชาธิปไตยในการแสดงความคิดเห็น อย่างไรก็ตาม <persName>นายบรรหาร ศิลปอาชา</persName> ได้ชี้แจงถึงบทสัมภาษณ์ดังกล่าวที่ลงในสื่อบางฉบับว่าไม่ได้เป็นคำพูดของ<persName>นายบรรหาร</persName>เอง แต่เป็นเพียงความเข้าใจผิดของสื่อมวลชน </p></body>
</news>
