<teiHeader>
<fileDesc>
<titleStmt>
  <title>โฆษก ปชป. ยืนยัน ไม่เคยพูดเรื่องที่พรรคปชป.จะจับมือพรรคเพื่อไทยตั้งรัฐบาล กับรองหน.พรรคเพื่อไทย  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020106&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก ปชป. ยืนยัน ไม่เคยพูดเรื่องที่พรรคปชป.จะจับมือพรรคเพื่อไทยตั้งรัฐบาล กับรองหน.พรรคเพื่อไทย</headline>
<lead></lead>
<neck></neck>
<body><p>โฆษกพรรคประชาธิปัตย์ ยืนยัน ไม่เคยพูดคุยเรื่องที่พรรคประชาธิปัตย์จะจับมือพรรคเพื่อไทยตั้งรัฐบาล กับรองหัวหน้าพรรคเพื่อไทย พร้อมระบุเป็นการปล่อยข่าวให้เกิดความสับสน <persName>นายแพทย์บุรณัชย์ สมุทรรักษ์</persName> โฆษกพรรคประชาธิปัตย์ กล่าวว่า ตนเองไม่เคยพูดคุยกับ <persName>นายคณวัฒน์ วศินสังวร</persName> รองหัวหน้าพรรคเพื่อไทย ถึงการที่พรรคประชาธิปัตย์จะจับมือกับพรรคเพื่อไทยจัดตั้งรัฐบาล ตามที่<persName>นายคณวัฒน์</persName>กล่าวพาดพิง ซึ่งข้อเท็จจริงนั้น ตนเองคุ้นเคยกับรองหัวหน้าพรรค เพื่อไทยระดับหนึ่ง และปีที่ผ่านมาเคยพูดคุยกัน 1 ครั้ง โดยไม่มีความสนิทสนมเป็นการส่วนตัว และได้ชี้แจงกับ<persName>นายอภิสิทธิ์ เวชชาชีวะ</persName> นายกรัฐมนตรีแล้ว และเห็นว่ากรณีดังกล่าว เป็นการปล่อยข่าวให้เกิดความสับสน อย่างไรก็ตามพรรคประชาธิปัตย์ ประเมินว่าในขณะนี้มีกระบวนการสร้างข่าวลือ เพื่อให้เกิดความขัดแย้งใน 3 เรื่อง คือ เรื่องการเมือง ความมั่นคง และเรื่องความขัดแย้งในหมู่ประชาชน เช่น การปล่อยคลิปเสียงที่มีการตัดต่อ พร้อมยืนยันว่าพรรคไม่มีความจำเป็นในการยื่นเรื่องยุบพรรคเพื่อไทยจากกรณีนี้ ด้าน<persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึง กรณีที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย จะขอเปิดคลิปเสียงนายกรัฐมนตรีในที่ประชุมสภาผู้แทนราษฎร์ ว่าเป็นความพยามใช้โอกาสนำเอกสิทธิ์คุ้มครองของ ส.ส.มาเป็นข้ออ้าง ทั้งนี้เชื่อว่า <persName>นายชัย ชิดชอบ</persName> ประธานสภาผู้แทนราษฎร จะดำเนินการทุกอย่างภายใต้กฎข้อบังคับการประชุม ส่วนจะอนุญาตให้เปิดคลิปหรือไม่ ขึ้นอยู่ กับดุลพินิจของประธานการประชุม และแม้จะมีเอกสิทธิ์คุ้มครอง แต่คลิปดังกล่าวอยู่ระหว่างการตรวจสอบของเจ้าหน้าที่ตำรวจ ซึ่งอาจผิดกฏหมายอาญาและและความมั่นคง</p></body>
</news>
