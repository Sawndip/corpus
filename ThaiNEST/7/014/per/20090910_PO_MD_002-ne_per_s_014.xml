<teiHeader>
<fileDesc>
<titleStmt>
  <title>"อัยการ"รับลูกทวิตเตอร์"แม้ว" ชี้ถอนฟ้องได้แต่รัฐบาลต้องสั่ง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-10 21:27:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000104821  </bibl>
</sourceDesc>
</fileDesc>
</teiHeader>
<news>
<headline>"อัยการ"รับลูกทวิตเตอร์"<persName>แม้ว</persName>" ชี้ถอนฟ้องได้แต่รัฐบาลต้องสั่ง</headline>
<lead></lead>
<neck></neck>
<body><P>วานนี้(9 ก.ย.) <persName>นายธนพิชญ์ มูลพฤกษ์</persName> อธิบดีอัยการฝ่ายคดีเศรษฐกิจ และทรัพยากร และโฆษกสำนักงานอัยการสูงสุด กล่าวถึงกรณีที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี แสดงความเห็นผ่านทวิตเตอร์ ว่า อัยการมีอำนาจถอนฟ้องคดี หากเห็นว่าการฟ้องจะไม่เกิดประโยชน์ และช่วยทำให้ประเทศชาติเกิดความสงบสุขว่า ถือเป็นความเห็นของ<persName>พ.ต.ท.ทักษิณ</persName> ซึ่งอำนาจการถอนฟ้อง แม้เป็นดุลพินิจของอัยการตามกฎหมาย แต่ขึ้นอยู่กับนโยบายรัฐบาลด้วยว่า จะเห็นสมควรให้อัยการถอนฟ้องคดีที่ไม่สมควรฟ้องหรือไม่ ส่วนข้อถามว่า ในความเห็นของอัยการสามารถถอนฟ้องได้หรือไม่ อัยการย้ำว่า ขึ้นอยู่กับนโยบายของรัฐบาล</p>
<p>ทั้งนี้ <persName>นายธนพิชญ์ มูลพฤกษ์</persName> ยกตัวอย่างคดีในอดีตว่า เคยมีคดีที่อัยการใช้ดุลพินิจถอนฟ้องจำเลย อาทิ คดีฆ่า <persName>น.ส.เชอรี่แอน ดันแคน</persName> หลังจากพบว่า มีการจับจำเลยผิดตัว และคดีเด็กขายของในห้างสรรพสินค้าโลตัส ขโมยซาลาเปาเหลือจากการขายกลับไปให้น้องกิน 1 ลูก แต่ถูกจับได้ และตำรวจส่งคดีมาให้อัยการสั่งฟ้องในยุคที่<persName>นายสุชาติ ไตรประสิทธิ์</persName> เป็นอัยการสูงสุด อัยการก็ใช้ดุลพินิจสั่งไม่ฟ้อง เพราะแม้เด็กกระทำผิด เพราะขโมยของจริง แต่ทำไปเพื่อให้น้องได้มีของกิน เพราะครอบครัวยากจน การฟ้องเด็กคนนี้ จึงไม่เกิดประโยชน์ อัยการสูงสุดจึงใช้อำนาจตามกฎหมายสั่งไม่ฟ้อง</p>
<p> โฆษกสำนักงานอัยการสูงสุด กล่าวต่อว่า ส่วนคดีที่รัฐบาลออกนโยบายให้อัยการถอนฟ้องในอดีต มีตัวอย่างเกิดขึ้น ในสมัยรัฐบาล <persName>ม.ร.ว.คึกฤทธิ์ ปราโมช</persName> เป็นนายกรัฐมนตรี เคยมีนโยบายให้ถอนฟ้องชาวบ้านกว่าร้อยคน ทำผิดฐานบุกรุกป่าสงวนแห่งชาติทางภาคเหนือ ชาวบ้านทำไป เพราะไม่มีที่ทำกินต่อมาถูกดำเนินคดี ซึ่งอัยการสั่งฟ้อง เพราะบุกรุกผิดกฎหมายจริง แต่ <persName>ม.ร.ว.คึกฤทธิ์</persName> เห็นว่า การฟ้องชาวบ้านซึ่งไร้ที่ทำกินไม่เกิดประโยชน์ เพราะชาวบ้านทำผิดโดยจำเป็น เนื่องจากยากจนและการดำเนินคดีไม่ใช่ทางแก้ปัญหา รัฐบาล <persName>ม.ร.ว.คึกฤทธิ์</persName> จึงมีนโยบายถอนฟ้อง และใช้แนวทางบริหารเข้าไปจัดการด้วยการหาที่ทำกินให้ใหม่แล้วให้ชาวบ้านออกจากสถานที่ที่บุกรุกเข้าไปอยู่อาศัย เรื่องนี้จึงจบลงด้วยความสงบสุข</p>
<p>นอกจากนี้ สมัย<persName>นายอานันท์ ปันยารชุน</persName> เป็นนายกรัฐมนตรี เคยมีนโยบายถอนฟ้องชาวเวียดนามจำนวนหนึ่ง ซึ่งมีความผิดฐานหลบหนีเข้าเมืองด้วยการลงเรือเข้ามาทางจังหวัดชลบุรี ขณะนั้นเรียกกันว่า คดีเรือมนุษย์ ช่วงนั้นรัฐบาล<persName>นายอานันท์</persName> กำลังมีนโยบายเปิดประเทศ สร้างสัมพันธไมตรีกับประเทศเวียดนาม จึงมีนโยบายสั่งให้อัยการถอนฟ้องคดีชาวเวียดนาม ที่หลบหนีเข้าเมือง เพื่อไม่ให้กระทบสัมพันธไมตรี การถอนฟ้องจึงเป็นประโยชน์กับประเทศมากกว่า</p>
<p> สำหรับ <persName>พ.ต.ท.ทักษิณ ชินวัตร</persName> มีคดีที่อยู่ในศาลประกอบด้วย คดีที่คณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.) เป็นโจทก์ยื่นฟ้อง 2 คดี คือ คดีทุจริตโครงการออกสลากเลขท้าย 2 ตัว 3 ตัว (หวยบนดิน) โดยศาลสั่งจำหน่ายคดีออกจากสารบบความชั่วคราว เนื่องจากจำเลยหนีคดี และคดีทุจริตจัดซื้อกล้ายางพารา 90 ล้านต้น ของกรมวิชาการเกษตรมูลค่า 1,440 ล้านบาท โดยศาลนัดพิพากษาวันที่ 21 ก.ย.นี้ เวลา 14.00 น.</p>
<p>ส่วนคดีความที่อัยการสั่งฟ้อง <persName>พ.ต.ท.ทักษิณ ชินวัตร</persName> มี 4 คดี ประกอบด้วย คดีอัยการสูงสุดร้องขอให้ศาลมีคำสั่งให้ทรัพย์สินที่ร่ำรวยผิดปกติ พร้อมขอยึดอายัดทรัพย์ จำนวน 76,621,603,061.05 บาท</p>
<p>คดีที่สองทุจริตปล่อยกู้ธนาคารเพื่อการส่งออกและนำเข้าแห่งประเทศไทย (เอ็กซิมแบงก์) ให้กับรัฐบาลพม่าวงเงิน 4,000 ล้านบาท</p>
<p> และคดีสุดท้าย <persName>คุณหญิงพจมาน ชินวัตร</persName> ภริยา <persName>พ.ต.ท.ทักษิณ ชินวัตร</persName> อดีตนายกรัฐมนตรี และ <persName>นายบรรณพจน์ ดามาพงศ์</persName> พี่ชายบุญธรรม 3 ปี และ <persName>นางกาญจนาภา หงษ์เหิน</persName> เลขานุการส่วนตัว<persName>คุณหญิงพจมาน</persName> 2 ปี ถูกฟ้องฐานจงใจเลี่ยงภาษีหุ้น<persName>ชินวัตร</persName>คอมพิวเตอร์ แอนด์ คอมมิวนิเคชั่น จำกัด (มหาชน) 546 ล้านบาท</p></body>
</news>
