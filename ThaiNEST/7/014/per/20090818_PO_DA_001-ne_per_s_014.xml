<teiHeader>
<fileDesc>
<titleStmt>
  <title>3ชาติเมินหนุนอาเซียนเรียกร้องปล่อย'ซูจี'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-18 20:33:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14957  </bibl>
</sourceDesc>
</fileDesc>
</teiHeader>
<news>
<headline>3ชาติเมินหนุนอาเซียนเรียกร้องปล่อย'<persName>ซูจี</persName>'</headline>
<lead></lead>
<neck></neck>
<body><p>วันนี้(18 ส.ค.) ที่กระทรวงการต่างประเทศ <persName>นายวิทวัส ศรีวิหค</persName> อธิบดีกรมอาเซียน กระทรวงการต่างประเทศ เปิดเผยว่า ในวันพรุ่งนี้( 19 ส.ค.) จะมีการจัดประชุมระดับเจ้าหน้าที่อาวุโส ที่กรุงจาการ์ตา ประเทศอินโดนีเซีย เพื่อเตรียมการประชุมผู้นำอาเซียน ครั้งที่ 15 ที่ อ.ชะอำ จ.เพชรบุรี และอ.หัวหิน จ.ประจวบคีรีขันธ์ โดยมี<persName>นายวีระศักดิ์ ฟูตระกูล</persName> ปลัดกระทรวงการต่างประเทศ เข้าร่วม ซึ่งจะมีการหารือกรณีของประเทศพม่า ภายหลังที่ประเทศไทยในฐานะประธานอาเซียน ได้ส่งหนังสือเวียนไปยังประเทศสมาชิกอาเซียนเพื่อขอฉันทามติในการขอให้รัฐบาลพม่าปล่อยตัว<persName>นางอองซาน ซูจี</persName> ผู้นำพรรคสันนิบาตแห่งชาติเพื่อประชาธิปไตย(เอ็นแอลดี) </p>
<p><persName>นายวิทวัส</persName> กล่าวอีกว่า ในขณะนี้ อาเซียนยังไม่มีความชัดเจนในเรื่องการลงฉันทามติเพื่อขอให้รัฐบาลพม่าปล่อยตัว<persName>นางซูจี</persName> ดังนั้น การขอเสียงเพื่อสร้างฉันทามติของอาเซียนในเรื่องนี้เป็นเรื่องค่อนข้างยาก เนื่องจาก สปป.ลาว กัมพูชา และเวียดนาม มีความเห็นที่ต่างไปจากสมาชิกอาเซียนประเทศอื่นๆ เพราะเรื่องนี้เป็นกิจการภายในของพม่า ทำให้เห็นว่าประเทศอาเซียนไม่สามารถฝ่าแนวคิดจากหลักการที่ว่าจะไม่แทรกแซงกิจการภายในของประเทศอาเซียนด้วยกัน อย่างไรก็ตาม <persName>นายกษิต ภิรมย์</persName> รมว.ต่างประเทศ พยายามพูดคุยกับรัฐมนตรีต่างประเทศในกลุ่มอาเซียน เพื่อให้ได้แสดงความคิดเห็นเป็นที่ยอมรับร่วมกัน.
</p></body>
</news>
