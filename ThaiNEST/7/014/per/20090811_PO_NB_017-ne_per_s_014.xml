<teiHeader>
<fileDesc>
<titleStmt>
  <title>กกต.กระบี่ จัดโครงการเลือกตั้งเชิงสมานฉันท์ แก่ผู้สมัครนายก สมาชิก อบต.  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100206&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>กกต.กระบี่ จัดโครงการเลือกตั้งเชิงสมานฉันท์ แก่ผู้สมัครนายก สมาชิก อบต.</headline>
<lead></lead>
<neck></neck>
<body><p>วันนี้ (10 ส.ค.2552) ที่ห้องประชุมโรงเรียนอ่าวลึกประชาสรรค์ อ.อ่าวลึก <persName>นายไมตรี บุญยัง</persName> ประธานกรรมการการเลือกตั้งประจำจังหวัดกระบี่ พร้อมด้วย กกต.ทั้ง 4 คน ประกอบด้วย <persName>พล ต.ต.ประจักษ์ มุสิกสุคนธ์</persName> <persName>นายนุกูล งานดี</persName> <persName>นายพินิจ อัศวโกวิทกรณ์</persName> และ<persName>นายพงษ์นารถ ทิพย์อักษร</persName> ประชุมผู้สมัครนายก สมาชิก อบต. ผู้สนับสนุน และบุคคลผู้มีหน้าที่เกี่ยวกับการเลือกตั้ง จำนวนกว่า 100 คน เพื่อให้ทราบถึงวิธีปฎิบัติและความรู้ความเข้าใจเพื่อการเลือกตั้งเชิงสมานฉันท์ ประธานกรรมการการเลือกตั้งประจำจังหวัดกระบี่ กล่าวว่า โครงการเลือกตั้งเชิงสมานฉันท์ในการเลือกตั้งนายก สมาชิก อบต.จัดขึ้นตามระเบียบคณะกรรมการการเลือกตั้งเชิงสมานฉันท์ พ.ศ.2550 เพื่อสร้างจิตสำนึกแก่ผู้สมัครรับเลือกตั้ง ผู้สนับสนุน ประชาชนผู้มีสิทธิเลือกตั้งให้ตระหนักถึงหลักการแข่งขันในระบอบประชาธิปไตย รู้แพ้ รู้ชนะ ตระหนักถึงผลเสียของการซื้อสิทธิขายเสียง ลดความแตกแยกอันอาจเกิดขึ้นในสังคม พร้อมทั้งให้การเลือกตั้งเป็นไปโดยสุจริต เที่ยงธรรม และไม่เอาเปรียบซึ่งกันและกัน สำหรับการจัดโครงการเลือกตั้งเชิงสมานฉันท์ วันที่ 11 สิงหาคม ที่ศาลาประชาคม อ.ปลายพระยา วันที่ 13 สิงหาคม ที่ อบต.เกาะลันตาน้อย วันที่ 14 สิงหาคม ที่ห้องประชุม โรงเรียนคลองท่อมราษฎร์รังสรรค์ วันที่ 17 สิงหาคม ที่ศาลาประชาคม อ.ลำทับ วันที่ 18 สิงหาคม ที่ อบต.คลองเขม้า และวันที่ 19 สิงหาคม ที่ อบต.คลองประสงค์</p></body>
</news>
