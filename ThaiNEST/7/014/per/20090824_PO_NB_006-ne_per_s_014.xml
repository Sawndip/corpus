<teiHeader>
<fileDesc>
<titleStmt>
  <title>กมธ.การปกครองส่วนท้องถิ่นฯ เตรียมนำรูปแบบ ท้องถิ่นพิเศษ “นครแม่สอด” เสนอรัฐบาลพิจารณา  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208240187&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กมธ.การปกครองส่วนท้องถิ่นฯ เตรียมนำรูปแบบ ท้องถิ่นพิเศษ “นครแม่สอด” เสนอรัฐบาลพิจารณา</headline>
<lead></lead>
<neck></neck>
<body><p>คณะกรรมาธิการการปกครองส่วนท้องถิ่น สภาผู้แทนราษฎร เตรียมนำรูปแบบ ท้องถิ่นพิเศษ “นครแม่สอด” เสนอรัฐบาลพิจารณา เนื่องจากมีลักษณะเด่น เป็นเมืองการค้า ท่องเที่ยว อุตสาหกรรม และเชื่อมโยงกับประเทศเพื่อนบ้าน <persName>นายวิรัช ร่มเย็น</persName> ประธานคณะกรรมาธิการการปกครองส่วนท้องถิ่น สภาผู้แทนราษฎร กล่าวที่ อำเภอแม่สอด จังหวัดตาก วันนี้(24 ส.ค.) ว่า เตรียมนำข้อมูล ความคิดเห็นของทุกภาคส่วน ที่จะยกฐานะเทศบาลเมืองแม่สอด เทศบาลตำบลท่าสายลวด และองค์การบริหารส่วนตำบลแม่ปะ อำเภอแม่สอด ซึ่งมีลักษณะเด่น เป็นเมืองการค้าชายแดน เมืองท่องเที่ยว อุตสาหกรรม และเชื่อมโยงกับประเทศเพื่อนบ้าน เสนอนำร่องต่อรัฐบาล ขึ้นเป็นท้องถิ่นพิเศษ “นครแม่สอด” หลังจากมีการทำความเข้าใจ และทำประชาคม กับประชาชนในพื้นที่แล้ว โดยจะเสนอให้แม่สอด เป็นท้องถิ่นพิเศษเมืองชายแดน ที่มีศักยภาพทางเศรษฐกิจ เช่นเดียวกับมาบตาพุด ที่เป็นท้องถิ่นพิเศษด้านอุตสาหกรรม เกาะสมุยและภูเก็ต เป็นท้องถิ่นพิเศษด้านท่องเที่ยว แหลมฉบัง เป็นท้องถิ่นพิเศษด้านท่าเรือสินค้า และ อยุธยา เป็นท้องถิ่นพิเศษด้านประวัติศาสตร์ ซึ่งเป็นนโยบายของ<persName>นายอภิสิทธิ์ เวชชาชีวะ</persName> นายกรัฐมนตรี ที่มีความตั้งใจจะพัฒนาพื้นที่ ที่มีความเหมาะสม ให้เป็นพื้นที่พิเศษ ที่จะช่วยฟื้นฟูสภาพเศรษฐกิจของประเทศ ที่กำลังประสบสภาวะวิกฤตในปัจจุบัน</p></body>
</news>
