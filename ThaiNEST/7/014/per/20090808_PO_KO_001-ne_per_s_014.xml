<teiHeader>
<fileDesc>
<titleStmt>
  <title>เจิมศักดิ์แจงฏีกานักวิชาการแค่ร้องทุกข์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090808/23575  </bibl>
</sourceDesc>
</fileDesc>
</teiHeader>
<news>
<headline><persName>เจิมศักดิ์</persName>แจงฏีกานักวิชาการแค่ร้องทุกข</headline>
<lead>"<persName>เจิมศักดิ์</persName>"โต้ทนาย<persName>ทักษิณ</persName> 99 นักวิชาการถวายฏีกาให้"<persName>เปรม</persName>"ลงจากตำแหน่ง แค่เป็นการร้องทุกข์ไม่ใช่ขอพระราชทานอภัยโทษ</lead>
<neck></neck>
<body><p>(8ส.ค.) <persName>นายเจิมศักดิ์ ปิ่นทอง</persName> 1 ใน 99 นักวิชาการที่เซ็นชื่อถวายฏีกาเรียกร้องให้<persName>พล.อ.เปรม ติณสูลานนท์</persName> ประธานองคนมนตรี ออกจากตำแหน่งนา ยกฯในขณะนั้น กล่าวว่า ครั้งนั้นไม่มีใครยื่นฏีกาเพื่อขอพระราชทานอภัยโทษแต่เป็นการยื่นเพื่อร้องทุกข์ให้<persName>พล.อ.เปรม</persName> ที่ดำรงค์ตำแหน่งนายกฯยาวนานกว่า 8 ปี ทำประโยชน์ให้ประเทศมากมายและ<persName>พล.อ.เปรม</persName>ได้ดำรงตำแหน่งนายกฯในช่วงเป็นผบ.ทบ.ที่พรรคการเมืองเลือกให้เป็นเมื่อ<persName>พล.อ.เปรม</persName>อยู่ในตำแหน่งนานก็อยากให้ประชาธิปไตยเดินหน้าต่อจึงขอให้ลาออกจากตำแหน่ง เจตนาการยื่นถวายฏีกาครั้งนั้นเป็นการร้องทุกข์ไม่เกี่ยวเรื่องใดๆ ต่างจากการถวายฏีกาของคนเสื้อแดงที่มีเจตนาและวัตถุประสงค์ที่แตกต่างกันและครั้งนั้น <persName>พล.อ.เปรม</persName>ยอมลาออกจึงทำให้ประชาธิปไตยเดินหน้า อีกทั้ง<persName>พล.อ.เปรม</persName>ก็ไม่ใช่นักโทษหรือเป็นผู้หนีคดีอาญาเหมือน<persName>พ.ต.ท.ทักษิณ</persName>ที่ขณะนี้กำลังหนีคดีอาญาอยู่</p>
<p>ก่อนหน้านี้ 99นักวิชาการเคยทำเรื่องเพื่อขอยื่นถวายฏีการ้องทุกข์ให้<persName>พ.ต.ท.ทักษิณ</persName>ลาออกจากตำแหน่งเมื่อต้นกพ.49 ก็เป็นคนกลุ่มเดียวกัน ที่นำโดย<persName>นายชัยอนันต์ สมุทรวณิช</persName> ได้ขอให้อาจารย์ร่วมเซ็นชื่อแต่ปรากฏว่ามีนักวิชาการอีกหลายคนต้องการร่วมเซ็นชื่อสุดท้ายก็มีการเปลี่ยนจากการถวายฏีกายื่นต่อนายกฯแทน เนื่องจาก<persName>นายจอน์ อึ้งภากรณ์</persName> เป็นคนเสนอว่า ทุกคนรู้สึกอย่างเดียวกันก็ควรบอก<persName>พ.ต.ท.ทักษิณ</persName>ไปตรงๆ</p>
<p>การที่ทนายของ<persName>พ.ต.ท.ทักษิณ</persName>ออกมาโต้ตอบอยากให้ไปศึกษาการถวายฏีกาของ 99 นักวิชาการให้ดีอย่าอกมาพูดโดยไม่ได้ศึกษา การยื่นถวายฏีกาของคนเสื้อแดงไม่ใช่เป็นการร้องทุกข์แต่มีเจตนาขอพระราชทานอภัยโทษให้บุคคลใดบุคคลหนึ่งซึ่งไม่เหมือนกันอย่านำมาเปรียบเทียบ และขอเตือนให้ระวังรายชื่อที่ถวายฏีกาว่าเป็นบุคคลที่ร่วมเซ็นชื่อจริงหรือไม่ หากมีการตรวจสอบและไม่ร่วมชื่อจริงอาจโดนคดีอาญา</p></body>
</news>
