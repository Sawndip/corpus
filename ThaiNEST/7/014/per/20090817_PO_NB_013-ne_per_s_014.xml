<teiHeader>
<fileDesc>
<titleStmt>
  <title>ตำรวจกระจายกำลังตามจุดต่างๆ โดยรอบศาลฎีกา ก่อนพิจารณาคดีทุจริตกล้ายาง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170081&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ตำรวจกระจายกำลังตามจุดต่างๆ โดยรอบศาลฎีกา ก่อนพิจารณาคดีทุจริตกล้ายาง</headline>
<lead></lead>
<neck></neck>
<body><p>เจ้าหน้าที่ตำรวจกระจายกำลังตามจุดต่างๆ โดยรอบบริเวณศาลฎีกา ก่อนจะมีการพิจารณาคดีทุจริตการจัดซื้อโครงการกล้ายางพารา บรรยากาศบริเวณโดยรอบศาลฎีกา แผนกคดีอาญาของผู้ดำรงตำแหน่งทางการเมือง ก่อนการพิจารณาคดีทุจริตกล้ายางพารา ซึ่งมีอดีตรัฐมนตรี และข้าราชการ 44 คน เป็นจำเลย มีการวางกำลังของเจ้าหน้าที่ตำรวจกระจายตามจุดต่างๆ โดยเฉพาะฝั่งทางเข้ามณฑลพิธีท้องสนามหลวง ที่มีการชุมนุมของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ที่มาชุมนุมเพื่อยื่นถวายฎีกาขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี โดยในช่วงเช้าของวันนี้ <persName>พล.ต.อ.วิเชียร พจน์โพธิ์ศรี</persName> รักษาราชการแทนผู้บัญชาการตำรวจแห่งชาติ ได้เดินทางมาตรวจสอบความเรียบร้อยบริเวณศาลฎีกาโดยรอบ โดยบังคับเจ้าหน้าที่ให้ปฏิบัติงานอย่างเคร่งครัด ทั้งนี้ ยังไม่มีกลุ่มคนเสื้อน้ำเงิน ที่จะเดินทางมาให้กำลังใจ<persName>นายเนวิน ชิดชอบ</persName> จำเลยที่ 4 ของคดีดังกล่าวด้วย</p></body>
</news>
