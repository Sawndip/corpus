<teiHeader>
<fileDesc>
<titleStmt>
  <title>ป๋าชมมาร์คเก่งทำงานสำเร็จได้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-26 20:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000097055  </bibl>
</sourceDesc>
</fileDesc>
</teiHeader>
<news>
<headline>ป๋าชม<persName>มาร์ค</persName>เก่งทำงานสำเร็จได้</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 13.50 น. วานนี้ (25 ส.ค.) หลังการประชุม ครม. <persName>นายอภิสิทธิ์ เวชชาชีวะ</persName> นายกรัฐมนตรี นำคณะรัฐมนตรี และ ส.ส.พรรคประชาธิปัตย์บางส่วน เข้าอวยพร <persName>พล.อ.เปรม ตินสูลานนท์</persName> ประธานองคมนตรี และรัฐบุรุษ ที่บ้านพักสี่เสาเทเวศร์ เนื่องในวันคล้ายวันเกิดครบรอบ 89 ปี โดยมี <persName>พล.ร.อ.พะจุณณ์ ตามประทีป</persName> หัวหน้าสำนักงานประธานองคมนตรี คอยให้การต้อนรับ เป็นเวลา 15 นาที โดยไม่อนุญาตให้สื่อมวลชนเข้าไป</p>
<p> <persName>นายถาวร เสนเนียม</persName> รมช.มหาดไทย ให้สัมภาษณ์ว่า <persName>พล.อ.เปรม</persName> ได้อวยพร ให้นายกรัฐมนตรีและรัฐบาล ทำงานให้สำเร็จ โดยขอให้พระสยามเทวาทิราชคุ้มครอง <persName>นายอภิสิทธิ์</persName>และรัฐบาลให้ประสบความสำเร็จในการทำงาน ซึ่ง<persName>พล.อ.เปรม</persName> เชื่อว่ารัฐบาลจะสามารถทำงานให้สำเร็จไปได้ เพราะ<persName>นายอภิสิทธิ์</persName> เป็นคนเก่งและยังหนุ่มอยู่ ทั้งนี้<persName>นายอภิสิทธิ์</persName> กล่าวที่พรรคประชาธิปัตย์ถึงคำอวยพรของ<persName>พล.อ.เปรม</persName> ที่มีต่อ ครม.ว่า ธรรมดา และ<persName>พล.อ.เปรม</persName>ไม่ได้อวยพรอะไรเป็นพิเศษ</p>
<p>ทั้งนี้รายงานข่าวแจ้งว่า ระหว่างที่<persName>นายอภิสิทธิ์</persName>นำคณะเข้าอวยพร ซึ่ง <persName>พล.อ.เปรม</persName> ได้กล่าวกับครม.ว่า ขอให้อำนาจพระสยามเทวาธิราช ปกป้องคุ้มครอง และให้นายกรัฐมนตรี มีพลังในการทำงานให้บ้านเมือง ซึ่งนายกรัฐมนตรียังต้องเหนื่อยอีกมาก แต่มีคณะรัฐมนตรีช่วยอยู่มาก อย่าง<persName>นายสุเทพ เทือกสุบรรณ</persName> รองนายกฯ ไม่ได้เป็นส.ส.แล้ว ต้องมาช่วยกันอย่างเต็มที่</p>
<p> <persName>พล.อ.เปรม</persName> ยังถามนายกรัฐมนตรีว่า ตอนมาทำงานการเมือง เข้ามาอย่างไร ตอนอายุเท่าไหร่ ซึ่งนายกรัฐมนตรี ตอบว่า มาช่วยงาน<persName>นายชวน หลีกภัย</persName> ตอนที่<persName>นายชวน</persName>เป็นรัฐมนตรี ซึ่งตอนนั้นยังไม่จบมหาวิทยาลัย</p>
<p>ทั้งนี้ เมื่อนายกฯพูดถึงตรงนี้ ได้มีคนพูดแทรกขึ้นมาว่า อย่างนี้ถึงได้เป็นนายกฯตั้งแต่อายุยังน้อย ซึ่ง<persName>พล.อ.เปรม</persName> ได้กล่าวต่อว่า อย่างนี้เขาเรียกว่า เป็นนายกฯที่เก็บประสบการณ์มานาน</p></body>
</news>
