<teiHeader>
<fileDesc>
<titleStmt>
  <title>"ประโภชฌ์" ลาออกจาก รอง ผอ. โครงการชุมชนพอเพียง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200259&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ประโภชฌ์</persName>" ลาออกจาก รอง ผอ. โครงการชุมชนพอเพียง</headline>
<lead></lead>
<neck></neck>
<body><p><persName>นายประโภชฌ์ สภาวสุ</persName> ลาออกจากตำแหน่งรองผู้อำนวยการสำนักงานเศรษฐกิจพอเพียงเพื่อยกระดับชุมชน ระบุ เพื่อให้การตรวจสอบการทุจริตในโครงการเป็นไปด้วยความโปร่งใส <persName>นายประโภชฌ์ สภาวสุ</persName> รองผู้อำนวยการสำนักงานเศรษฐกิจพอเพียงเพื่อยกระดับชุมชน ยื่นหนังสือลาออกจากตำแหน่งแล้วเมื่อช่วงเช้าของวันนี้ (20 ส.ค.52) โดยในหนังสือลาออกระบุเหตุผลว่าเพื่อเปิดโอกาสให้มีการปรับโครงสร้างทั้งระบบของโครงการชุมชนพอเพียงให้สามารถเดินหน้าต่อไปได้ โดย <persName>นายประโภชฌ์</persName> ระบุว่า ตนเองรับหน้าที่นี้ด้วยความรู้สึกเชื่อมั่นว่าจะสามารถทำงานให้ชุมชนได้รับประโยชน์อย่างเต็มที่ อย่างไรก็ตาม ภายหลังตรวจพบการทุจริตในโครงการ และมีผู้แสวงหาผลประโยชน์จากโครงการดังกล่าว ตนเองจึงขอลาออกจากตำแหน่ง เพื่อให้กระบวนการตรวจสอบเป็นไปด้วยความโปร่งใส พร้อมหวังว่าโครงการนี้จะสามารถสร้างประโยชน์ให้แก่ชุมชนได้อย่างแท้จริง </p></body>
</news>
