<teiHeader>
<fileDesc>
<titleStmt>
  <title>กกต.สุรินทร์ ชวนประชาชนออกไปใช้สิทธิเลือกตั้ง 6 ก.ย. นี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310129&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.สุรินทร์ ชวนประชาชนออกไปใช้สิทธิเลือกตั้ง 6 ก.ย. นี้</headline>
<lead></lead>
<neck></neck>
<body><p>ประธานกรรมการการเลือกตั้งประจำจังหวัดสุรินทร์ เชิญชวนประชาชนในพื้นที่ องค์การบริหารส่วนตำบล 90 แห่ง ออกไปใช้สิทธิเลือกตั้ง นายก และ สมาชิกสภา อบต. ที่จะมีขึ้นในวันที่ 6 กันยายน นี้ <persName>นายวิชัย ทัศนเศรษฐ</persName> ประธานกรรมการการเลือกตั้งประจำจังหวัดสุรินทร์ กล่าวว่า ขอให้ผู้มีสิทธิเลือกตั้งในพื้นที่ 90 ตำบล ที่จะมีการเลือกตั้งนายก และ สมาชิกสภา องค์การบริหารส่วนตำบล ในวันอาทิตย์ที่ 6 กันยายน ได้ตระหนักถึงความสำคัญของการเลือกตั้ง ซึ่งนอกจากจะเป็นหน้าที่ของประชาชนชาวไทยในการไปใช้สิทธิเลือกตั้งตามระบอบประชาธิปไตยแล้ว ยังเป็นการส่งเสริมการมีส่วนร่วมทางการเมืองของประชาชนในการเลือกบุคคลที่เป็นคนดี มีความรู้ ความสามารถให้ไปทำหน้าที่แทนประชาชนในระดับท้องถิ่น <persName>นายวิชัย</persName> กล่าวอีกว่า ขณะนี้มีความพร้อมในการจัดการเลือกตั้งแล้วทุกด้าน ทั้งวัสดุอุปกรณ์ และบุคลากร ตลอดจนการดูแลรักษาความปลอดภัย ซึ่งมีเจ้าหน้าที่ตำรวจจากตำรวจภูธรจังหวัดสุรินทร์ ปฏิบัติหน้าที่รักษาความสงบเรียบร้อย กว่า 1,000 นาย </p></body>
</news>
