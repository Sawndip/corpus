<teiHeader>
<fileDesc>
<titleStmt>
  <title>พท.ร้อง ป.ป.ช.สอบบิ๊กแรงงาน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-24 07:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15898  </bibl>
</sourceDesc>
</fileDesc>
</teiHeader>
<news>
<headline>พท.ร้อง ป.ป.ช.สอบบิ๊กแรงงาน</headline>
<lead></lead>
<neck></neck>
<body><p>เมื่อวันที่ 23 ส.ค. ที่พรรคเพื่อไทย <persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงว่า พรรคเพื่อไทยได้รับเรื่องร้องเรียนว่า มีการกระทำ  ที่ส่อไปในทางทุจริตภายในกรมการจัดหางาน กระทรวงแรงงานหลายเรื่องด้วยกัน ได้แก่ กรณีที่กรมการจัดหางาน ได้ออกประกาศเรื่องการสนับสนุนการจัดส่งคนงานไปทำงานยังประเทศแคนาดา แต่พบว่ามีความผิดปกติเกิดขึ้น จนทำให้คนงานเหล่านั้นต้องอยู่อย่างผิดกฎหมายในประเทศแคนาดา  จึงคิดว่าอาจจะมีการเรียกค่าหัวคิว การเลือกรับค่าตอบแทนเหมาจ่ายใน  การนำยานพาหนะมาใช้เอง แต่ยังคงใช้รถของทางราชการ มีการอนุมัติให้ใช้งบประมาณลับเกี่ยวกับกิจการแรงงานต่างด้าวประมาณเดือนละ 1 ล้าน   ทั้ง ๆ ที่มีงบปกติอยู่แล้ว รวมทั้งยังมีการใช้เงินของทางราชการจ้างเพื่อนของตนเองที่เกษียณราชการแล้ว มาทำงานเป็นที่ปรึกษา กรณีดังกล่าว  เป็นพฤติการณ์ที่ส่อว่ามีการทุจริต ซึ่งเรื่องดังกล่าวปลัดกระทรวงแรงงานและ รมว.แรงงานได้ทราบเรื่องแล้ว แต่ยังเพิกเฉยไม่ดำเนินการใด ๆ ซึ่งตนและทนายความจะไปยื่นเรื่องต่อคณะกรรมการป้องกันและปราบปรามการทุจริตแห่งชาติ (ป.ป.ช.) เพื่อตรวจสอบในเวลา 10.00 น. วันที่ 26 ส.ค. นี้.
</p></body>
</news>
