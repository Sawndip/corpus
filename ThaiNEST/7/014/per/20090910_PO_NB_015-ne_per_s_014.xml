<teiHeader>
<fileDesc>
<titleStmt>
  <title>สุเทพ เห็นว่า 3 รมต. ที่กกต.ให้พ้นสภาพ ส.ส. ยังเหมาะสมทำหน้าที่รัฐมนตรีต่อไป  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100037&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName> เห็นว่า 3 รมต. ที่กกต.ให้พ้นสภาพ ส.ส. ยังเหมาะสมทำหน้าที่รัฐมนตรีต่อไป</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง เห็นว่ารัฐมนตรี 3 คนที่คณะกรรมการการเลือกตั้ง มีมติให้พ้นสถานภาพการเป็น ส.ส. ไม่กระทบกับตำแหน่งและยังทำหน้าที่ได้ต่อไป <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีที่คณะกรรมการการเลือกตั้ง (กกต.) มีมติให้ ส.ส. 16 คน พ้นสถานภาพการเป็น ส.ส. จากการถือหุ้นในกิจการต้องห้ามหรือบริษัทที่เป็นคู่สัมปทานกับรัฐว่า ส.ส. ทั้ง 16 คนยังสามารถทำหน้าที่ในสภาได้ เพราะจะขาดคุณสมบัติเมื่อเรื่องนี้ถึงที่สุดแล้ว คือ ศาลรัฐธรรมนูญวินิจฉัย และ ส.ส.ที่ กกต.สั่งให้พ้นสภาพยังสามารถสู้คดีได้ ส่วนรัฐมนตรี 3 คน ที่ถูกชี้มูลในจำนวนนี้ด้วย แม้ไม่มีคุณสมบัติการเป็น ส.ส. ก็ยังเหมาะสมที่จะอยู่ในตำแหน่งรัฐมนตรีต่อไป ทั้งนี้ <persName>นายสุเทพ</persName> ไม่ขอวิจารณ์การทำหน้าที่ของ กกต.เพราะเคยถูก กกต.ชี้มูลเรื่องถือหุ้นมาก่อน แต่ในฐานะประชาชนคงคาดหวังการทำหน้าที่ของ กกต.ในการส่งเสริมระบอบประชาธิปไตย ดูแลให้การเลือกตั้งเป็นไปอย่างสุจริต แต่ไม่คาดหวังให้ กกต.จับผิดเรื่องการซื้อหุ้น </p></body>
</news>
