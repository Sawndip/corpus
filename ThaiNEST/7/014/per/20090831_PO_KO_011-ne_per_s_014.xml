<teiHeader>
<fileDesc>
<titleStmt>
  <title>วุฒิสภาเห็นชอบตั้งจุลสิงห์นั่งอัยการสูงสุด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090831/26647  </bibl>
</sourceDesc>
</fileDesc>
</teiHeader>
<news>
<headline>วุฒิสภาเห็นชอบตั้ง<persName>จุลสิงห์</persName>นั่งอัยการสูงสุด</headline>
<lead>วุฒิสภาเห็นชอบตั้ง�<persName>จุลสิงห์ วสันตสิงห์</persName>�นั่ง�อัยการสูงสุด� และ เห็นชอบ 6 ตุลาการศาลปกครองสูงสุด คน ใหม่</lead>
<neck></neck>
<body><p>(31ส.ค.) ที่รัฐสภา ได้มีการประชุมวุฒิสภา มี<persName>นายนิคม ไวยรัชพานิช</persName> รองประธานวุฒิสภา ทำหน้าที่ประธาน ซึ่งที่ประชุมได้พิจารณาเรื่องด่วน ให้ความเห็นชอบบุคคลผู้ที่ได้รับการเสนอชื่อให้ดำรงตำแหน่งอัยการสูงสุด คือ <persName>นายจุลสิงห์ วสันตสิงห์</persName> รองอัยการสูงสุด ซึ่งคณะกรรมาธิการสามัญเพื่อทำหน้าที่ตรวจสอบประวัติ ความประพฤติ และพฤติกรรมทางจริยธรรมของบุคคล ผู้ได้รับการเสนอชื่อให้ดำรงตำแหน่งอัยการสูงสุด ที่มี<persName>พล.ต.ต.ขจร สัยวัตร</persName> ส.ว.หนองคาย พิจารณาเสร็จแล้ว
</p>
<p>โดยได้รายงานผลการตรวจสอบประวัติฯ ปรากฏว่ามี ส.ว.ในกลุ่มสมาชิก 40 ส.ว.อาทิ <persName>นายสมชาย แสวงการ</persName> <persName>น.ส.รสนา โตสิตระกูล</persName> ส.ว.กทม.ได้ท้วงติงคณะกรรมาธิการฯที่ไม่เชิญผู้รับการเสนอชื่อเข้าชี้แจงต่อที่ประชุมโดยเฉพาะในเรื่องจุดยืนในการปฎิบัติหน้าที่เนื่องจากที่ผ่านมาตำแหน่งอัยการสูงสุดมักได้รับแต่งตั้เป็นบอร์ดของหน่วยงานรัฐวิสาหกิจต่างๆ เมื่อเกิดคดีฟ้องร้องเกี่ยวความไม่โปร่งใสกับหน่วยงานนั้นๆส่วนใหญ่กลับไม่มีการสั่งฟ้องอาจเป็นเพราะอัยการไปเป็นบอร์ดในหน่วยนั้น จึงไม่ส่งฟ้องตนเอง</p>
<p>ขณะที่ <persName>พล.ต.ต.ขจร</persName> ชี้แจงว่า ได้เชิญมาชี้แจงแล้วในประเด็นต่างๆซึ่งทุกอย่างอยู่ในรายงานของคณะกรรมาธิการฯแล้วน่าจะครบคลุมทุกด้าน ขณะที่ที่ประชุมได้เสนอประชุมลับ โดยใช้เวลาหารือประมาณกว่า 1ชั่วโมง จากนั้นได้ลงมติด้วยการลงคะแนนลับ ผลปรากฏว่า ที่ประชุมให้ความเห็นชอบให้ <persName>นายจุลสิงห์ วสันตสิงห์</persName> รองอัยการสูงสุด ดำรงตำแหน่ง อัยการสูงสุด ด้วยคะแนน 121 ต่อ 3 และงดออกเสียง 2 โดยมีผลตั้งแต่วันที่ 1 ต.ค.เป็นต้นไป พร้อมกันนี้ ที่ประชุมยังได้ลงมติให้ <persName>นายชัยเกษม นิติสิริ</persName> พ้นจากตำแหน่งอัยการสูง เนื่องจากเกษียณอายุราชการ มีอายุครบ 60 ปีในวันที่ 30 ก.ย.2552นี้ด้วย
</p>
<p>จากนั้นที่ประชุม ยังได้ให้ความเห็นชอบบุคคลผู้ได้รับการเสนอชื่อให้ดำรงตำแหน่งตุลาการศาลปกครองสูงสุด ตามรัฐธรรมนูญ มาตรา 224 จำนวน 6 คน ประกอบด้วย 1.<persName>นายสุเมธ รอยกุลเจริญ</persName> อธิบดีศาลปกครองนครศรีธรรมราช ได้ 112 เสียง ไม่ออกเสียง 2 เสียง 2. <persName>นายสมชาย งามวงศ์ชน</persName> อธิบดีศาลปกครองสงขลา ได้110 เสียง ไม่ออกเสียง 4 เสียง 3.<persName>นายประสิทธิ์ศักดิ์ มีลาภ</persName> รองอธิบดีศาลปกครองระยอง ได้ 109 เสียง ไม่เห็นด้วย 1 ไม่ออกเสียง 4 เสียง 4. <persName>นายสุชาติ มงคลเลิศลพ</persName> ตุลาการหัวหน้าคณะศาลปกครองกลาง ได้ 109 เสียง ไม่เห็นด้วย 1 ไม่ออกเสียง 4 เสียง 5.<persName>นายมนูญ ปุญญกริยากร</persName> รองปลัดกระทรวงแรงงาน ได้102 เสียง ไม่เห็นด้วย 7 ไม่ออกเสียง 5 เสียง และ6. <persName>นายพรชัย มนัสศิริเพ็ญ</persName> รองอธิบดีศาลปกครองเชียงใหม่ ได้ 106 เสียง ไม่เห็นด้วย 3 ไม่ออกเสียง 5 เสียง ถือว่าที่ประชุมให้ความเห็นชอบทั้ง 6 คนให้เป็นตุลาการศาลปกครองสูงสุด</p>
<p>ทั้งนี้ ก่อนการลงมติดังกล่าวได้มีการประชุมลับใช้เวลานานประมาณ30นาที เมื่อวุฒิสภาให้ความเห็นชอบแล้วส่งให้นายรัฐมนตรีนำรายชื่อขึ้นทูลเกล้าฯแต่งตั้งดำรงตำแหน่งตุลาการศาลปกครองสูงสุดต่อไป</p></body>
</news>
