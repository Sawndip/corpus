<teiHeader>
<fileDesc>
<titleStmt>
  <title>'เทพเทือก'ถอย รอ'มาร์ค'ตั้ง ผบ.ตร.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 21:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14961  </bibl>
</sourceDesc>
</fileDesc>
</teiHeader>
<news>
<headline>'<persName>เทพเทือก</persName>'ถอย รอ'<persName>มาร์ค</persName>'ตั้ง ผบ.ตร.</headline>
<lead></lead>
<neck></neck>
<body><p>วันนี้(18 ส.ค.) <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ถึงกรณีที่ ผบ.ตร.เดินทางกลับจากปฏิบัติราชการในจังหวัดชายแดนภาคใต้ว่า วันเดียวกันนี้คงจะได้มารายงานตัวกับตน เมื่อถามว่า รัฐบาลจะส่ง ผบ.ตร.ไปปฏิบัติราชการที่ไหนอีกหรือไม่ <persName>นายสุเทพ</persName> กล่าวว่า จะให้ไปไหนอีก เพราะผบ.ตร.ต้องเตรียมตัว ทั้งเอกสาร สำนวน และหลักฐานมาชี้แจงคดีสลายม็อบเมื่อวันที่ 7 ต.ค.51 ต่อคณะกรรมการป.ป.ช. สำหรับการพิจารณาคัดเลือกบุคคลที่จะมาดำรงตำแหน่งผบ.ตร.คนใหม่นั้น ตนไม่มีส่วนในการคัดเลือก เพราะตามกฎหมายอำนาจในการคัดเลือกผบ.ตร. เป็นอำนาจของคณะกรรมการ ก.ตช. ซึ่งมีนายกรัฐมนตรีเป็นประธาน</p>
<p>ผู้สื่อข่าวถามถึงกระแสข่าวว่านายกรัฐมนตรีสนับสนุน <persName>พล.ต.อ.ปทีป ตันประเสริฐ</persName> จเรตำรวจแห่งชาติ ขึ้นเป็นผบ.ตร.คนใหม่ ในฐานะรองนายกฯที่กำกับดูแล สตช.จะขัดข้องหรือไม่ <persName>นายสุเทพ</persName> หัวเราะพร้อมกับกล่าวว่า “ผมเป็นรองนายกฯ คุณเคยเป็นรองใครหรือไม่ เพราะต้องฟังผู้บังคับบัญชาว่าจะทำอย่างไร จะสั่งซ้ายหัน ขวาหัน ผมก็พร้อม”.
</p></body>
</news>
