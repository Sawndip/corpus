<teiHeader>
<fileDesc>
<titleStmt>
  <title>"สาทิตย์”ยันไม่ได้แทรกแซง"จอม"ยุติบทบาท  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090908/27602  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>�ยันไม่ได้แทรกแซง"<persName>จอม</persName>"ยุติบทบาท</headline>
<lead>"<persName>สาทิตย์</persName>�ยัน รัฐไม่ได้แทรกแซง�<persName>จอม</persName>�ยุติบทบาทผู้ดำเนินการราย การ อสมท. ระบุ เป็นเรื่องภายในองค์กร ที่ต้องแสดงความรับผิดชอบต่อสาธารณะ ลั่น ต้องตัดไฟตั้งแต่ต้นลม</lead>
<neck></neck>
<body><p>(8ก.ย.) <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ให้สัมภาษณ์กรณี<persName>นายจอม เพชรประดับ</persName> ผู้ดำเนินรายการวิทยุคลื่น เอฟเอ็ม 100.5 MHz อสมท. เชิญ <persName>พ.ต.ท.ทักษิณ ชินวัตร</persName> อดีตนายกรัฐมนตรีโฟนอินเข้าในรายการ แสดงความรับผิดชอบด้วยการยุติบทบาทการเป็นผู้ดำเนินรายการ ว่า ถือเป็นกระบวนการภายในของ อสมท.ที่จะดำเนินการเอง ต่อการแสดงความรับผิดชอบต่ออาชีพสื่อสารมวลชนในฐานะที่ใช้คลื่นสาธารณะโดยรัฐบาลไม่ได้เข้าไปแทรกแซง  ทั้งนี้ยอมรับในความเป็นมืออาชีของ<persName>นายจอม</persName> ที่ได้แสดงความรับผิดชอบต่อสาธารณะ ยืนยันรัฐบาลไม่ได้เป็นคนสั่งให้<persName>นายจอม</persName> ต้องยุติหน้าที่โดยเหตุการณ์ที่เกิดขึ้นทั้งหมดเป็นเรื่องที่ทางอสมท.ต้องตรวจสอบกันเองภายในเพื่อให้เกิดความชัดเจนและชี้แจงต่อสาธารณะชน  </p>
<p>รัฐบาลไม่เคยห้ามที่จะให้สื่อของรัฐสัมภาษณ์บุคคลที่มีความเห็นต่างกับรัฐบาล ไม่ว่าจะเป็นฝ่ายค้านอย่าง<persName>นายพร้อมพงษ์ นพฤทธ์</persName> โฆษกพรรคเพื่อไทย <persName>ร.ต.อ.เฉลิม อยู่บำรุง</persName> ส.ส.สัดส่วนพรรคเพื่อไทย ซึ่งทุกฝ่ายสามารถแสดงความคิดเห็นที่แตกต่างกันได้ แต่ไม่ใช่เชิญ <persName>พ.ต.ท.ทักษิณ</persName> ที่ถูกศาลพิพากษาจำคุก เป็นนักโทษแผ่นดิน แล้วมาใช้สื่อของรัฐในการกล่าวให้ร้ายกระบวนการยุติธรรม สถาบัน และทำลายประเทศชาติเพื่อให้เกิดความแตกแยก ซึ่งเป็นเรื่องรัฐบาลยอมรับไม่ได้</p>
<p> ตลอดเวลา 8 เดือนที่ผ่านมาของรัฐบาลชุดนี้เปิดโอกาสให้ประชาชนและองค์กรในวิชาชีพสื่อได้ทำงานและนำเสนอข่าวอย่างเต็มที่และไม่เคยย้ายผู้สื่อข่าวชนิดที่เรียกว่าถามแรงออกจากทำเนียบรัฐบาล แต่รัฐบาลมีหน้าที่ปกป้องไม่ให้บุคคลที่ถูกออกหมายจับที่เป็นต้นเหตุของปัญหาสร้างความแตกแยกในสังคม เพราะเห็นได้ชัดว่าในช่วงวันที่ 11-12 เม.ย. <persName>พ.ต.ท.ทักษิณ</persName> ได้โฟนอินและวิดีโอลิงค์เข้ามาในการชุมนุมของคนเสื้อแดงจนก่อให้เกิดความวุ่นวาย ดังนั้นรัฐบาลจะไม่ยอมให้<persName>พ.ต.ท.ทักษิณ</persName> ใช้สื่อของรัฐมาสร้างความวุ่นวายอีก จึงอยากขอความร่วมมือสื่อมวลชนที่เป็นองค์กรวิชาชีพ กลั่นกรองในการเสนอข่าว และต้องรับผิดชอบต่อสาธารณะด้วย</p>
<p>เมื่อถามว่าเหตุการณ์ที่เกิดขึ้นจะทำให้กลุ่มคนเสื้อแดงนำไปขยายผลต่อการชุมนุมในวันที่ 19 หรือไม่ <persName>นายสาทิตย์</persName> กล่าวว่า ทราบว่าเป็นความต้องการของกลุ่มคนเสื้อแดงที่ต้องการพยายามเคลื่อนไหวโดยอ้างว่ารัฐพยายามเข้าไปแทรกแซงสื่อมวลชน เพราะเจตนาของกลุ่มคนเสื้อแดงเป็นการชุมนุมในวันเดียวจบ ดังนั้นรัฐบาลจึงต้องดำเนินการในเรื่องนี้ด้วยความรอบครอบ ไม่อยากให้ถูกกล่าวหาว่ารัฐบาลเข้าไปแทรกแซงสื่อของรัฐ จึงต้องหาทางตัดไฟตั้งแต่ต้นลม ซึ่งการดำเนินการของรัฐบาลและอสมท.สามารถอธิบายได้</p>
<p> ถามว่าจะมีการตรวจสอบคนในอสมท.ว่ามีกระบวนการเชื่อมโยงต่อ <persName>พ.ต.ท.ทักษิณ</persName> จนถึงขั้นวางยาให้มีการสัมภาษณ์<persName>พ.ต.ท.ทักษิณ</persName> ผ่านสื่อของรัฐหรือไม่ <persName>นายสาทิตย์</persName> กล่าวว่า อสมท.เป็นองค์กรวิชาชีพ แม้จะเป็นสื่อที่อยู่ภายใต้การดูแลของรัฐบาล แต่รัฐบาลเข้าไปแทรกแซงไม่ได้ เป็นเรื่องของ อสมท.จะตรวจสอบกันเอง เบื้องต้นรัฐบาลไม่แน่ใจว่ามีกระบวนการเชื่อมโยง ต่อ<persName>พ.ต.ท.ทักษิณ</persName> หรือไม่ แต่การติดต่อ <persName>พ.ต.ท.ทักษิณ</persName> ให้เข้ามาในรายการได้จึงต้องเฝ้าติดตามว่าติดต่อ<persName>พ.ต.ท.ทักษิณ</persName>ได้อย่างไร รู้เบอร์โทรศัพท์ หรือว่า <persName>พ.ต.ท.ทักษิณ</persName> อยู่ที่ไหนได้อย่างไร</p>
<p>เมื่อถามว่าต่อไปนี้จะมีการขึ้นบัญชีดำ <persName>พ.ต.ททักษิณ</persName> หรือไม่ <persName>นายสาทิตย์</persName> กล่าวว่ารัฐบาลไม่มีนโยบายอย่างนั้น แต่สื่อต้องเข้าใจว่า<persName>พ.ต.ท.ทักษิณ</persName> เป็นนักโทษที่หลบหนีคดีอาญา และเป็นต้นเหตุในการสร้างความวุ่นวาย ดังนั้นจะปล่อยให้คนเหล่านี้เข้ามาใส่ร้ายกระบวนการยุติธรรมและทำร้ายประเทศชาติอีกหรือไม่ รัฐบาลไม่เคยขึ้นแบลกลิสต์<persName>พ.ต.ท.ทักษิณ</persName> แต่ <persName>พ.ต.ท.ทักษิณ</persName> ถูกออกหมายจับในคดีสร้างความวุ่นวายในประเทศเมื่อวันที่ 11 เม.ย.ที่ผ่านมา ดังนั้นการสัมภาษณ์สด<persName>พ.ต.ท.ทักษิณ</persName> จึงต้องระมัดระวังในเรื่องเนื้อหาด้วย</p></body>
</news>
