<teiHeader>
<fileDesc>
<titleStmt>
  <title>นายกฯ ยืนยัน แจ้งความตรวจสอบข้อเท็จจริงการทุจริตโครงการชุมชนพอเพียงแล้ว  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200250&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน แจ้งความตรวจสอบข้อเท็จจริงการทุจริตโครงการชุมชนพอเพียงแล้ว</headline>
<lead></lead>
<neck></neck>
<body><p>นายกรัฐมนตรี ยืนยัน แจ้งความตรวจสอบข้อเท็จจริงการทุจริตโครงการชุมชนพอเพียงแล้ว เพื่อให้ประชาชนมั่นใจ เพราะส่งผลกระทบต่อคุณภาพชีวิตประชาชนโดยตรง ในการประชุมสภาผู้แทนราษฎร <persName>นาวาอากาศเอกอนุดิษฐ์ นาครทรรพ</persName> ส.ส.พรรคเพื่อไทย กทม. ตั้งกระทู้ถามสด<persName>นายอภิสิทธิ์ เวชชาชีวะ</persName> นายกรัฐมนตรี ถึงการอนุมัติโครงการชุมชนพอเพียงว่า เป็นไปตามวัตถุประสงค์และเป้าหมายการใช้งบประมาณ และตรงตามแนวคิดเศรษฐกิจพอเพียงเพื่อยกระดับชุมชนหรือไม่ แล้วการดำเนินโครงการจะยั่งยืนต่อเนื่องได้อย่างไร โดยนายกรัฐมนตรี ชี้แจงว่า โครงการดังกล่าวมีขึ้นเพื่อยกระดับคุณภาพชีวิตประชาชน ที่ประชาชนจะได้ใช้ประโยชน์จากการจัดสรรงบประมาณอย่างแท้จริง ซึ่งการคัดเลือกโครงการต่างๆ ต้องสอดคล้องกับนโยบายที่กำหนดกรอบไว้ 4 ด้าน คือ เป็นพื้นฐานของการส่งเสริมอาชีพเกษตรกรรม เป็นการสร้างรายได้อย่างยั่งยืน อนุรักษ์ทรัพยากรธรรมชาติ และเป็นพลังงานทดแทน ส่วนที่พบปัญหาทุจริต ตนเองก็ไม่ได้นิ่งเฉย ในส่วนของพรรคประชาธิปัตย์ได้ตั้งคณะกรรมการตรวจสอบข้อเท็จจริง และกำชับให้ ส.ส.กทม.ของพรรคติดตามเรื่องนี้อย่างใกล้ชิด เพื่อให้ประชาชนมั่นใจ ทั้งนี้นายกรัฐมนตรี ไม่ได้ระบุชัดว่า เจ้าหน้าที่ที่ถูกแจ้งความ เป็นอดีตผู้สมัคร ส.ส.ของพรรคประชาธิปัตย์จังหวัดน่านหรือไม่ ระบุเพียงว่ารัฐบาลได้แจ้งความตรวจสอบข้อเท็จจริงแล้ว ขณะที่<persName>นายกอร์ปศักดิ์ สภาวสุ</persName> รองนายกรัฐมนตรีด้านเศรษฐกิจ ยืนยันว่า โครงการดังกล่าวมีหลักการดี และได้คัดเลือกตามขั้นตอนอย่างรอบคอบ แต่ระหว่างการจัดซื้อจัดจ้าง มีการแอบอ้างเพื่อรับผลประโยชน์ ซึ่งเมื่อพบว่าเจ้าหน้าที่ทุจริต ก็ได้แจ้งความทันที </p></body>
</news>
