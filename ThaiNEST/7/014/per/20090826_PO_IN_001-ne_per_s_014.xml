<teiHeader>
<fileDesc>
<titleStmt>
  <title>นพดลบอกไร้ปัญหานายกเสนอปทีปนั่งผบ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-26 09:01:22  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=186957  </bibl>
</sourceDesc>
</fileDesc>
</teiHeader>
<news>
<headline><persName>นพดล</persName>บอกไร้ปัญหานายกเสนอ<persName>ปทีป</persName>ผบ.ตร.</headline>
<lead>"<persName>นพดล อินนา</persName> " ยืนยันไม่มีปัญหาหากนายกรัฐมนตรี เสนอชื่อบุคคลเดิมเข้ารับสรรหาเป็น ผบ.ตร. แต่ติงแม้การสรรหาอธิการบดีมหาวิทยาลัย ยังมีการเสนอมากกว่า 1 รายชื่อ เข้ารับการคัดเลือก</lead>
<neck></neck>
<body><p><persName>นายนพดล อินนา</persName> หนึ่งในคณะกรรมการนโยบายตำรวจแห่งชาติ หรือ ก.ต.ช. เปิดเผยกับสำนักข่าวไอเอ็นเอ็น ยืนยันตนเองไม่มีปัญหา หากในการประชุม ก.ต.ช. ครั้งหน้า นายกรัฐมนตรี จะเสนอบุคคลเข้ารับการสรรหาเป็น ผบ.ตร. คนใหม่ เพียงรายชื่อเดียว หรืออาจจะเป็นบุคคลเดิมที่เคยมีการเสนอชื่อไปครั้งก่อน เพราะถือเป็นอำนาจตามกฎหมาย ที่สามารถจะกระทำได้ แต่อย่างไรก็ดี ต้องรับว่า กรรมการส่วนใหญ่ ยังคงอยากได้ข้อมูลที่รอบด้าน เพื่อนำไปใช้ในการตัดสินใจคัดเลือกให้ได้บุคคลที่เหมาะสมที่สุด เพราะการลงมติของ ก.ต.ช.ในครั้งนี้ ไม่ได้ลงมติเพื่อประโยชน์ของ ก.ต.ช. แต่เป็นการลงมติ เพื่อประโยชน์ต่อประเทศชาติ ซึ่งในส่วนนี้ ทาง คณะกรรมการ ก.ต.ช. เองก็ต้องใช้ความรอบคอบในการตัดสินใจเช่นกัน</p>
<p>อีกทั้งหากจะนำไปเปรียบเทียบ กับกรณีที่ใกล้เคียงกันเช่นการสรรหาอธิการบดีมหาวิทยาลัย ก็จะเห็นได้ว่า ทางกรรมการสรรหา ก็มักจะเสนอชื่อบุคคลที่เหมาะสมมากกว่า 1 ชื่อรวมทั้งจะเปิดโอกาสให้แต่ละคนได้แสดงวิสัยทัศน์ จนเมื่อกรรมการสภามหาวิทยาลัย ได้ซักถามจนเป็นที่น่าพอใจ แล้วจึงได้มีการลงมติเลือกบุคคลที่เหมาะสมที่สุด ต่อไป</p>
<p>ส่วนการที่มีผู้พลาดหวังจากตำแหน่ง ผบ.ตร. ขู่จะฟ้องร้อง คณะกรรมการ ก.ต.ช. กรณีไม่ได้รับความเป็นธรรมนั้น ตนเองเชื่อว่าคงไม่สามารถกระทำได้ เพราะหากไปดูข้อกฎหมาย อำนาจในการเสนอชื่อไม่ได้เป็นของ ก.ต.ช. แต่เป็นอำนาจของนายกรัฐมนตรี เพราะฉะนั้น หากคิดที่จะฟ้องร้องควรจะไปฟ้องร้องที่นายกรัฐมนตรี มากกว่า</p></body>
</news>
