<teiHeader>
<fileDesc>
<titleStmt>
  <title>กมธ.พัฒนาการเมืองฯ วุฒิสภา ค้านโครงการรถเมล์เอ็นจีวี 4 พันคันของรัฐบาล  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208060076&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กมธ.พัฒนาการเมืองฯ วุฒิสภา ค้านโครงการรถเมล์เอ็นจีวี 4 พันคันของรัฐบาล</headline>
<lead></lead>
<neck></neck>
<body><p>คณะกรรมาธิการการพัฒนาการเมือง และการมีส่วนร่วมของประชาชน วุฒิสภา ไม่เห็นด้วยกับโครงการรถเมล์เอ็นจีวี 4 พันคันของรัฐบาล เพราะเป็นโครงการที่เป็นไปไม่ได้ เนื่องจากมีสถานบริการเติมก๊าซเอ็นจีวีเพียง 3 แห่ง ไม่เพียงพอกับจำนวนรถเมล์ <persName>นายไพบูลย์ ซำศิริพงษ์</persName> ประธานคณะกรรมาธิการการพัฒนาการเมือง และการมีส่วนร่วมของประชาชน วุฒิสภา แถลงผลการประชุมที่มีการพิจารณาเกี่ยวกับโครงการเช่ารถเมล์ NGV 4,000 คัน โดยได้เชิญตัวแทนบริษัท ปตท.จำกัด (มหาชน) และคณกรรมการพัฒนาเศรษฐกิจและสังคมแห่งชาติ มาให้ข้อมูล ซึ่งจากการพิจารณาแล้ว ที่ประชุมไม่เห็นด้วยกับโครงการดังกล่าว เนื่องจากสถานีบริการเติมก๊าซ เอ็นจีวีให้กับรถเมล์ของบริษัท ปตท.จำกัด (มหาชน) มีเพียง 3 สถานี คือ ที่รังสิต , แสมดำ และบางเขน สามารถรองรับรถเมล์เอ็นจีวีได้ตลอด 24 ชั่วโมง เพียง 960 คันเท่านั้น ขณะที่ ขสมก.ยังไม่สามารถหาพื้นที่สำหรับสร้างสถานีบริการก๊าซเอ็นจีวีให้กับ ปตท.ได้ เนื่องจากต้องเช่าระยะยาวถึง 20 ปี ดังนั้นจึงเห็นว่ารัฐบาลไม่ควรดันทุรังศึกษาโครงการนี้ต่อไป </p></body>
</news>
