<teiHeader>
<fileDesc>
<titleStmt>
  <title>นายกฯ ระบุ รัฐบาลจะขึ้นทะเบียนเกษตรกรให้แล้วเสร็จภายในเดือนกันยายนนี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100304&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ รัฐบาลจะขึ้นทะเบียนเกษตรกรให้แล้วเสร็จภายในเดือนกันยายนนี้</headline>
<lead></lead>
<neck></neck>
<body><p>นายกรัฐมนตรี ระบุ รัฐบาลจะดำเนินการขึ้นทะเบียนเกษตรกรให้แล้วเสร็จภายในเดือนกันยายนนี้ พร้อมยืนยัน การเปลี่ยนระบบจากการรับจำนำสินค้าเกษตรมาเป็นการประกันราคาสินค้าเกษตร จะทำให้ผู้ที่เสียเปรียบได้ประโยชน์ การประชุมสภาผู้แทนราษฎร สมัยสามัญนิติบัญญัติ วันนี้(10 ก.ย.52) ซึ่งมี <persName>นายสามารถ แก้วมีชัย</persName> รองประธานสภาผู้แทนราษฎร ทำหน้าที่ประธานการประชุม ได้พิจารณากระทู้ถามสด โดย <persName>นายนราพัฒน์ แก้วทอง</persName> ส.ส.พิจิตร พรรคประชาธิปัตย์ ตั้งกระทู้ถามสดต่อนายกรัฐมนตรีเรื่องการประกันราคาสินค้าเกษตร โดยได้สอบถามถึงการที่รัฐบาลเปลี่ยนแปลงการรับจำนำสินค้าเกษตรมาเป็นการประกันราคาสินค้าเกษตร ว่า มีหลักเกณฑ์อย่างไรและเกษตรกรจะได้รับสิทธิในการขึ้นทะเบียนเกษตรกรหรือไม่ ขณะที่ <persName>นายอภิสิทธิ์ เวชชาชีวะ</persName> นายกรัฐมนตรี ชี้แจงว่า การขึ้นทะเบียนเกษตรกรจะทำให้เสร็จภายในเดือนกันยายนนี้ และเชื่อว่าการเปลี่ยนระบบจากการรับจำนำสินค้าเกษตรมาเป็นการประกันราคาสินค้าเกษตร จะทำให้ผู้ที่เสียเปรียบได้ประโยชน์ ซึ่งหลังขึ้นทะเบียนเกษตรกรแล้วจะมีการพิจารณาในเรื่องที่บางพื้นที่ที่ทำนา 2 หรือ 3 ครั้ง เพื่อให้เกิดความเป็นธรรม และการดำเนินการดังกล่าวจะช่วยการพัฒนาคุณภาพข้าวด้วย ด้าน <persName>นายกอร์ปศักดิ์ สภาวสุ</persName> รองนายกรัฐมนตรี กล่าวว่า หลักคิดของรัฐบาลในเรื่องการประกันราคาสินค้าเกษตร คือ คิดต้นทุนเฉลี่ยและบวกกำไรร้อยละ 35 - 40 ซึ่งการกำหนดราคาดังกล่าวได้หารือกับเกษตรกรแล้ว สำหรับการขึ้นทะเบียนเกษตรกรนั้น รัฐบาลยังไม่พอใจเนื่องจากจำนวนเกษตรกรที่มาขึ้นทะเบียน มีตัวเลขโดยรวมทั้งหมดเพียงร้อยละ 36 ดังนั้นรัฐบาลจึงขอให้เกษตรกรมาลงทะเบียน ส่วนจะทันกำหนดเวลาหรือไม่อยู่ที่ความพร้อมของเอกสาร หากหลักฐานครบสมบูรณ์ก็ไม่มีปัญหา </p></body>
</news>
