<teiHeader>
<fileDesc>
<titleStmt>
  <title>ประชาชนและสมาชิกพรรค ปชป.ต้อนรับนายกฯอย่างคึกคัก ที่จ.กาญจนบุรี  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050040&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประชาชนและสมาชิกพรรค ปชป.ต้อนรับนายกฯอย่างคึกคัก ที่จ.กาญจนบุรี</headline>
<lead></lead>
<neck></neck>
<body><p>บรรยากาศที่โรงแรมเฟลิกซ์ริเวอร์แควรีสอร์ท อำเภอเมืองกาญจนบุรีคึกคัก มีประชาชน ข้าราชการ และสมาชิกพรรคประชาธิปัตย์จำนวนมาก ให้การต้อนรับนายกรัฐมนตรี บรรยากาศที่โรงแรมเฟลิกซ์ริเวอร์แควรีสอร์ท อำเภอเมืองกาญจนบุรี หลังจากที่ <persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าพรรคประชาธิปัตย์ เดินทางถึงเพื่อเปิดการประชุมสมัชชาประชาชนพรรคประชาธิปัตย์ 2552 ทั้งนี้เมื่อนายกรัฐมนตรี เดินทางมาถึงมีข้าราชการ ประชาชน พร้อมสมาชิกพรรคให้การต้อนรับและมอบดอกไม้ ขณะเดียวกัน <persName>นายจินดาโพธิ์ทอง</persName> สมาชิกพรรคประชาธิปัตย์ จังหวัดกาญจนบุรี มอบจดหมายให้นายกรัฐมนตรี และกลุ่มประชาชนในชุมชนสถานีรถไฟท่าเรือน้อย ตำบลท่าเรือ อำเภอท่ามะกา จังหวัดกาญจนบุรี นำโดย <persName>นายชัยยศ ซิบแข</persName> ยื่นเรื่องร้องเรียนต่อนายกรัฐมนตรี กรณีการเก็บค่าธรรมเนียมต่อสัญญาการเช่าอาคารตึกแถวที่สูงมากเกินไป เนื่องจากการรถไฟต่อสัญญาทุก 3 ปี ซึ่งเป็นการต่อสัญญาที่สั้นเกินไป รวมถึงค่าเช่ารายเดือนก็เพิ่มขึ้น ร้อยละ 5 ต่อปี อย่างไรก็ตาม หลังจากนั้น นายกรัฐมนตรี ได้เข้าห้องพักรับรองก่อนที่จะเปิดงานในเวลา 10.00 น. ส่วนการรักษาความปลอดภัย มีเจ้าหน้าที่ตำรวจจากตำรวจภูธรจังหวัดกาญจนบุรี พร้อมทหาร จากจังหวัดกาญจนบุรีกว่า 500 นายรักษาความปลอดภัยอย่างเข้มงวด </p></body>
</news>
