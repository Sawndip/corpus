<teiHeader>
<fileDesc>
<titleStmt>
  <title>พท.ตีรวนร่างงบประมาณฯยื่นศาลรัฐธรรมนูญวินิจฉัย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-28 19:50:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000098554  </bibl>
</sourceDesc>
</fileDesc>
</teiHeader>
<news>
<headline>พท.ตีรวนร่างงบประมาณฯยื่นศาลรัฐธรรมนูญวินิจฉัย</headline>
<lead></lead>
<neck></neck>
<body><p><persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย แถลงวานนี้ (28 ส.ค.) ว่า ได้รวบรวมรายชื่อ ส.ส. 1 ใน 10 หรือ 50 คน เพื่อยื่นเรื่องขอให้ศาลรัฐธรรมนูญ พิจารณาวินิจฉัยว่ากรณีการพิจารณาร่าง พ.ร.บ.งบประมาณรายจ่ายประจำปีงบประมาณ 2553 ในวาระที่ 2 เนื่องจากไม่มีรายละเอียดปรับเพิ่มของโครงการต่างๆ ที่เป็นเงินกว่า 22,507,383,100 บาท ซึ่งถือว่าขัดต่อบทบัญญัติรัฐธรรมนูญตาม มาตรา 167 โดยจะยื่นต่อศาลรัฐธรรมนูญในวันจันทร์ที่ 31 ส.ค.นี้ทันทีที่มีการ พิจารณางบประมาณเสร็จ ซึ่งสาเหตุที่ไม่ยื่นในทันทีเนื่องจากเกรงว่ารัฐบาลจะตลบหลังและนำเอกสารระเบียบต่างๆ มาให้ก่อน จึงอยากให้มีความผิดเกิดขึ้นสมบูรณ์แล้วจึงยื่นเรื่อง</p>
<p>เรื่องนี้เคยมีการยุบสภาเกิดขึ้นในรัฐบาลของ<persName>พระยาพหลพลพยุหเสนา</persName> เนื่องจากไม่นำเสนอรายละเอียดดังกล่าว ซึ่งเรื่องนี้ก็สอดคล้องกับสิ่งที่<persName>นาย ชัย ชิดชอบ</persName> ประธานรัฐสภา ระบุว่าจะมีการยุบสภาเร็วๆ นี้</p>
<p>  ส่วนการประชุมสภาเพื่อพิจารณาร่างพ.ร.บ.งบประมรณรายจ่ายประจำปี 2553 วาระ 2 วันที่ 2 เริ่มเวลา 09.30 น. วันเดียวกัน โดยมี <persName>นายชัย ชิดชอบ</persName> ประธานสภาฯ ทำหน้าที่ประธาน ได้ดำเนินการประชุมต่อหลังจาก <persName>นายชินวรณ์ บุณยเกียรติ</persName> ประธานวิปรัฐบาล เสนอปิดอภิปราย ในมาตรา 5 งบประมาณในส่วนของสำนักนายกรัฐมนตรี ไว้ก่อนที่จะมีการขอมติจากสภา แต่ <persName>นพ.ชลน่าน ศรีแก้ว</persName> ส.ส.น่าน พรรคเพื่อไทย ได้รีบวิ่งเข้าห้องประชุมเพื่อประท้วงที่รัฐบาลจะใช้เสียงข้างมากปิดอภิปราย มาตรา 5 หลังจากถกเพียงกันพักหนึ่ง<persName>นายชินวรณ์</persName> จึงยอมถอนการเสนอปิดอภิปราย เพราะต้องการให้บรรยากาศเป็นไปด้วยดี</p>
<p>ผู้สื่อข่าวรายงานว่า ในช่วงหนึ่งของการอภิปราย<persName>พ.ต.ท.สมชาย เพศประเสริฐ</persName> ส.ส.นครราชสีมา พรรคเพื่อไทย ตำหนินายกรัฐมนตีที่กล่าวหาตนเป็นคนตัดคลิปเสียงนายกรัฐมนตรีให้ใช้ความรุนแรงกับกลุ่มผู้ชุมนุนเสื้อแดง เมื่อเดือนเมษายนที่ผ่านมา ตนไม่เชื่อเลยว่าคนเป็นผู้นำจะกลับพูดโดยไม่มีเหตุผลรองรับ         <persName>นายอภิสิทธิ์ เวชชาชีวะ</persName> นายกรัฐมนตรี จึงลุกขึ้นขอใช้สิทธิ์พาดพิง ว่า เมื่อเช้า <persName>พ.ต.ท.สมชาย</persName>เข้าพบตนเพื่อยื่นหนังสือร้องเรียน และตนก็ได้ถามว่า คุณ<persName>สมชาย</persName> มาก็ดีแล้ว เรื่องคลิปเสียงของผม ท่านมีอยู่ใช่ไหม ซึ่งที่ใช้คำว่า มีอยู่ เพราะตนเห็นเอาคลิปไปบอกนักข่าว ไม่ได้บอกว่า <persName>พ.ต.ท.สมชาย</persName> เป็นคนตัดต่อคลิป ดังนั้น กรุณาอย่าบิดเบือนคำพูดของตน</p>
<p> <persName>นายอภิสิทธิ์ เวชชาชีวะ</persName> นายกรัฐมนตรี จึงลุกขึ้นขอใช้สิทธิ์พาดพิง ว่า เมื่อเช้า <persName>พ.ต.ท.สมชาย</persName>เข้าพบตนเพื่อยื่นหนังสือร้องเรียน และตนก็ได้ถามว่า คุณ<persName>สมชาย</persName> มาก็ดีแล้ว เรื่องคลิปเสียงของผม ท่านมีอยู่ใช่ไหม ซึ่งที่ใช้คำว่า มีอยู่ เพราะตนเห็นเอาคลิปไปบอกนักข่าว ไม่ได้บอกว่า <persName>พ.ต.ท.สมชาย</persName> เป็นคนตัดต่อคลิป ดังนั้น กรุณาอย่าบิดเบือนคำพูดของตน</p>
<p><persName>พ.ต.ท.สมชาย</persName> ลึกขึ้นแก้เกี่ยวว่า ท่านไม่ได้พูดก็แล้วไป แต่สื่อมวลชนได้ยิน วันนี้ท่านมีอำนาจ แล้วไม่ใช้ น่อมแน้ม ไปหรือเปล่า ถ้าผิดจริง ผมพร้อมถูกดำเนินคดีตามกฎหมาย เพราะผมลูกผู้ชายพอ</p>
<p>ผู้สื่อข่าวรายงานว่าในการอภิปราย มาตรา 7 ของกระทรวงการคลัง 2.1 แสนล้านบาทฝ่ายค้าน ได้อภิปรายตำหนิว่า สะท้อนให้เห็นถึงความไม่มีประสิทธิภาพในการบริหารจัดการงบประมาณของประเทศ เพราะมีการตั้งงบประมาณที่ไม่จำเป็นในสถานการณ์เศรษฐกิจที่ตกต่ำอย่างนี้หลายโครงการ</p>
<p><persName>นายกรณ์ จาติกวณิช</persName> รมว.คลัง ในฐานะประธานคณะกรรมาธิการวิสามัญฯ กล่าวว่า กระทรวงการคลังได้ประมาณการณ์การขยายตัวเศรษฐกิจในปี2553 เอาไว้ว่า 2 ส่วน คือ 1.อยู่บนสมมุติฐานว่าถ้ารัฐบาลไม่ได้มีการดำเนินการโครงการไทยเข้มแข็งเชื่อว่า อัตราการขยายตัวอยู่ที่ร้อยละ 2-2.5 แล ะ2.ถ้ามีการทำโครงการไทยเข้มแข็งมั่นใจว่า จะทำให้เศรษฐกิจมีการขยายตัวดีขึ้นมากกว่าร้อยละ 2 แน่นอนแต่จะดีเท่าไหร่ อยู่ที่ความสามารถในการเบิกจ่าย ซึ่งถ้าทำได้ดีจะอยู่ที่ร้อยละ 3.5 </p>
<p>ส่วนกระทรวงการต่างประเทศ ในมาตรา 8  ฝ่ายค้านมีการอภิปรายถึงปัญหาข้อพิพาทไทย-กัมพูชา กรณีปราสาทเขาพระวิหาร โดยตำหนิว่ารัฐบาลไม่ได้แก้ปัญหาในเรื่องนี้ และถือโอกาสโจมตีของการทำงาน<persName>นายกษิต ภิรมย์</persName> รัฐมนตรีต่างประเทศ ในเรื่องนี้อีกครั้งหนึ่ง ว่าไม่มีประสิทธิภาพ และ นโยบายกระชับความสัมพันธ์ระหว่างไทย-กัมพูชาล้มเหลว แม้จะมีการนำวัตถุโบราณไปกลับคืนให้กัมพูชาแล้วก็ตาม  โดยไม่สามารถข้อพิพาทชายแดนไทย-กัมพูชาได้</p></body>
</news>
