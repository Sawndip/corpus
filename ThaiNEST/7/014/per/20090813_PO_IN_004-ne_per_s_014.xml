<teiHeader>
<fileDesc>
<titleStmt>
  <title>ชัยแก้หลักเกณฑ์คำนวณใช้จ่ายเงินกบข.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-13 13:50:52  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185047  </bibl>
</sourceDesc>
</fileDesc>
</teiHeader>
<news>
<headline><persName>ชัย</persName>แก้หลักเกณฑ์คำนวณใช้จ่ายเงินกบข.  </headline>
<lead>ประธานองค์การเครือข่ายกองทุนบำเหน็จบำนาญ "<persName>ชัย ชิดชอบ</persName>" แก้ไขหลักเกณฑ์การคำนวณการใช้จ่ายเงินของ กบข.</lead>
<neck></neck>
<body><p><persName>นายวิศร์ อัครสันตติกุล</persName> ประธานองค์การเครือข่ายกองทุนบำเหน็จบำนาญข้าราชการ หรือ กบข. แห่งประเทศไทยเปิดเผยภายหลังการเข้าพบ <persName>นายชัย ชิดชอบ</persName> ประธานสภาผู้แทนราษฎร ว่า ได้ยื่นข้อเรียกร้องให้มีการแก้ไขหลักเกณฑ์การกำหนดการใช้จ่ายเงินของ กบข. โดยให้มีการแก้กฎหมายตามที่เคยเสนอเรื่องหลักเกณฑ์การคำนวณเงินบำเหน็จบำนาญ ตามมาตรา 63 ให้คิดสัดส่วนของเงินบำเหน็จบำนาญ เพิ่มขึ้นเป็นร้อยละ 95 จำนวน 24 เดือน เพื่อให้สมาชิกได้รับผลประโยชน์อย่างเป็นธรรม และต้องให้สมาชิก กบข. สามารถลาออกจากองค์กรได้ หากไม่พึงพอใจ </p>
<p>พร้อมกับเรียกร้องให้ คณะกรรมการ กบข. หยุดทำธุรกรรมทางการเงิน ที่มีการลงทุนทั้งหมด เนื่องจากการประชุมใหญ่ ตัวแทน สมาชิกเพื่อรับรองงบดุล ในวันที่ 29 มิ.ย.ที่ผ่านมา ไม่ได้เป็นไปตามหลักเกณฑ์และสมาชิก ไม่ได้ให้การรับรองงบดุลจึงถือว่า การประชุมดังกล่าวเป็นโมฆะ จึงไม่สามารถจะนำเงินไปลงทุนใด ๆ ได้ ซึ่งองค์กรจะส่งให้สมาชิกทั่วประเทศยื่นฟ้องศาลปกครองทุกแห่ง ให้ดำเนินคดีกับ <persName>นายวิสิฐ ตันติสุนทร</persName> อดีตเลขาธิการกบข. และกรรมการบริหารกบข.ทุกคนทั้งนี้ หากไม่เป็นไปตามข้อเรียกร้อง สมาชิก กบข. จะงดส่งเงินเข้ากองทุนและจะกลับไปใช้ระเบียบ ว่าด้วยการจ่ายเงินบำเหน็จบำนาญข้าราชการ พ.ศ. 2494 ตามเดิม</p></body>
</news>
