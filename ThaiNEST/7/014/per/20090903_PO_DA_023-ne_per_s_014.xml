<teiHeader>
<fileDesc>
<titleStmt>
  <title>เตรียมแจงข้อมูลคลิปนายกฯผ่านสื่อวันนี้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 12:24:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18117  </bibl>
</sourceDesc>
</fileDesc>
</teiHeader>
<news>
<headline>เตรียมแจงข้อมูลคลิปนายกฯผ่านสื่อวันนี้</headline>
<lead></lead>
<neck></neck>
<body><p>เมื่อเวลา 10.30 น. ที่รัฐสภา <persName>นายสาทิตย์  วงศ์หนองเตย</persName> รมต.สำนักนายกรัฐมนตรี กล่าวถึงกรณีที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย ระบุว่า จะขออนุญาติ <persName>นายชัย ชิดชอบ</persName> ประธานสภาผู้แทนราษฎร เปิดคลิปเสียง<persName>นายอภิสิทธิ์ เวชชาชีวะ</persName> นายกรัฐมนตรี ในระหว่างกระทู้ถามสด บ่ายวันนี้(3 กย.)ว่า การถามกระทู้สดเป็นเรื่องดี เพราะสิ่งที่ <persName>ร.ต.อ.เฉลิม</persName> พูด นายกรัฐมนตรีจะได้ตอบอย่างเป็นทางการ แจงรายละเอียดครบถ้วนในสภา และหลังจากนั้นอีก 1-2 วัน รายการทางสถานีโทรทัศน์ ช่อง 11 กรมประชาสัมพันธ์ ก็จะออกอากาศตามมาอีก ส่วนจะมีการเปิดคลิปเสียงในสภาฯหรือไม่ตรงนี้ เป็นดุลพินิจของประธานสภาฯ เพราะถ้าหากในอนาคตมีการเปิดคลิปนี้ และมีการตัดต่อภาพที่ไม่เหมาะสม แล้วมีคนบอกว่าขอเปิดในสภาทั้งๆที่รู้ว่าผิด แต่ว่ากฎหมายคุ้มครองในสภาจะเปิดได้หรือเปล่า</p>
<p>ผู้สื่อข่าวถามว่า หลังจากที่นายกรัฐมนตรีชี้แจงในวันนี้แล้ว ทุกฝ่ายน่าจะหยุดการวิพากษ์วิจารณ์และปล่อยให้เป็นไปตามกระบวนการของกฎหมายหรือไม่ <persName>นายสาทิตย์</persName> กล่าวว่า  ตนคิดว่าหลังจากกระทู้สดของฝ่ายค้านในวันนี้ นายกฯชี้แจงจบก็น่าจะจบ เพราะฝ่ายที่มีหน้าที่เกี่ยวข้องก็พิสูจน์ออกมาชัดเจนแล้ว แต่ก็ไม่แน่ใจว่า กลุ่มคนเสื้อแดงโดย<persName>นายจตุพร พรหมพันธุ์</persName> ส.ส.สัดส่วน พรรคพื่อไทยและแกนนำคนเสื้อแดงจะนำไปขยายผลต่อหรือไม่</p>
<p>ผู้สื่อข่าวถามว่า  ในรายการ 'เชื่อมั่นประเทศไทย กับ<persName>นายกฯอภิสิทธิ์</persName>' จะมีการนำมาเปิดให้สาธารณชนฟังหรือไม่ <persName>นายสาทิตย์</persName> กล่าวว่า ได้ฟังแน่ วันนี้จะมีการชี้แจงเป็นรายลักษณ์อักษรก่อน และเอกสารที่นายกฯชี้แจงก็จะนำมามอบให้สื่อมวลชน ซึ่งเอกสารหนาพอสมควร จะได้เห็นว่านาทีไหนเขาตัดคำอะไรออกมาจากรายการดังกล่าว แล้วเอามาร้อยต่อกัน เพราะในรายการนี้นายกฯพูดถึงสถานการณ์วันที่ 11-12 เม.ย. ถึง 2 ครั้ง คือ เมื่อวันที่ 19 และ 26 เม.ย. และหยิบเอาถ้อยคำบางตอนมาประติดประต่อกัน ซึ่งวิธีการตัดต่อนั้นมีเทคโนโลยีง่ายๆ แต่สร้างความเข้าใจผิดมหาศาล </p>
<p>ผู้สื่อข่าวถามว่า มีข่าวว่าพรรคร่วมรัฐบาลเป็นฝ่ายทำคลิปเสียงออกมาเอง และกองทัพก็มีส่วนเกี่ยวข้องด้วย <persName>นายสาทิตย์</persName> กล่าวว่า ทุกอย่างอยู่ที่ข้อเท็จจริง ตอนนี้เจ้าหน้าที่ตำรวจกำลังดำเนินการ ถ้าสาวไปถึงใครตรงนั้นจะเป็นตัวพิสูจน์ได้ว่าใครทำ</p></body>
</news>
