<teiHeader>
<fileDesc>
<titleStmt>
  <title>ธานีประเดิมงานแรก!สั่งเด้งสุชาติเข้าสตช.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-11 20:46:13  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189177  </bibl>
</sourceDesc>
</fileDesc>
</teiHeader>
<news>
<headline><persName>ธานี</persName>ประเดิมงานแรก!สั่งเด้ง<persName>สุชาติ</persName>เข้าสตช.</headline>
<lead>รักษาการ ผบ.ตร. <persName>พล.ต.อ ธานี</persName> สั่งย้าย <persName>พล.ต.ท สุชาติ</persName> เหมือนแก้ว ผู้บัญชาการตำรวจภูธรภาค 4 ช่วยราชการ สำนักงานตำรวจแห่งชาติ มีผลวันนี้</lead>
<neck></neck>
<body><p>ผู้สื่อข่าวรายงานว่า <persName>พล.ต.อ. ธานี สมบูรณ์ทรัพย์</persName> รองผู้บัญชาการตำรวจแห่งชาติ ในฐานะรักษาราชการแทนผู้บัญชาการ ตำรวจแห่งชาติ (รรท.ผบ.ตร.) มีคำสั่งให้ <persName>พล.ต.ท.สุชาติ เหมือนแก้ว</persName> ผู้บัญชาการตำรวจภูธรภาค4 (ผบช.ภ.4) และอดีต ผู้บัญชาการตำรวจนครบาล(ผบช.น.) ไปช่วยราชการในสำนักงานตำรวจแห่งชาติ ซึ่งเป็นผลมาจากการที่ ป.ป.ช. ชี้มูลความ ผิดกรณีสลายการชุมนุม เมื่อวันที่ 7 ตุลาคม 2551มีความผิดตามมาตรา 72 จึงมีความเห็นให้ย้ายมาช่วยราชการในสำนักงานตำรวจแห่งชาติ โดยให้มีผลตั้งแต่บัดนี้เป็นต้นไป </p>
<p>อย่างไรก็ตามหลังได้นับแจ้งหนังสือดังกล่าว ผู้สื่อข่าวพยายาม โทรสอบถาม ข้อเท็จจริงจาก <persName>พล.ต.ท สุชาติ</persName> ให้ชี้แจง หรือเปิดเผยถึงเรื่องดังกล่าว แต่ก็ไม่สามารถติดต่อได้ซึ่งการสั่งย้ายนายตำรวจดังกล่าวนั้น ถือเป็นงานแรกตำรวจนายแรกที่ถูกสั่งย้าย หลังจาก <persName>พล.ต.อ ธานี</persName> เข้ารับตำแหน่งรักษา ผบ.ตร.</p></body>
</news>
