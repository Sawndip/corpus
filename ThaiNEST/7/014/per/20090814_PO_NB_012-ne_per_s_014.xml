<teiHeader>
<fileDesc>
<titleStmt>
  <title>ส.ส.พรรคเพื่อไทย ขอให้ตรวจสอบทุจริตโครงการชุมชนพอเพียง  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140203&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.พรรคเพื่อไทย ขอให้ตรวจสอบทุจริตโครงการชุมชนพอเพียง</headline>
<lead></lead>
<neck></neck>
<body><p>สมาชิกสภาผู้แทนราษฎร พรรคเพื่อไทย เรียกร้องให้ย้ายปลัด และนายอำเภออากาศอำนวย จังหวัดสกลนคร ออกนอกพื้นที่ หลังชาวบ้านร้องเรียนทุจริตโครงการชุมชนพอเพียงของรัฐบาล ขณะเดียวกันขอให้ระงับโครงการทั้งหมดเพราะมีการทุจริตเกือบทุกจังหวัด การประชุมสภาผู้แทนราษฎร สมัยสามัญนิติบัญญัติ โดยมี <persName>พ.อ.อภิวันท์ วิริยะชัย</persName> รองประธานสภาผู้แทนราษฎร ทำหน้าที่ประธาน ก่อนเข้าสู่ระเบียบวาระได้เปิดโอกาสให้สมาชิกหารือปัญหาความเดือดร้อน โดย <persName>นายจุมพฏ บุญใหญ่</persName> ส.ส.สกลนคร พรรคเพื่อไทย กลุ่มเพื่อน<persName>เนวิน</persName> ได้หารือว่า ประชาชนและผู้ใหญ่บ้านใน อำเภออากาศอำนวย จังหวัดสกลนคร ได้ลงรายชื่อร้องเรียนมายังตนเอง ถึงความไม่ชอบมาพากลของโครงการชุมชนพอเพียงว่า หากหมู่บ้านใดเสนอโครงการ ไม่ตรงตามที่นายอำเภอต้องการ ก็จะไม่ได้รับการอนุมัติงบประมาณดังกล่าว น่าสงสัยว่ามีการซื้อรถไถนาแบบเดินตาม มีราคาสูงเกินจริง เพราะชาวบ้านพิจารณาแล้วว่า ราคาไม่น่าจะเกิน 100,000 บาท แต่กลับซื้อมาถึง 1.2 แสนบาท จึงขอนำหลักฐานและรายชื่อประชาชนยื่นให้ รัฐมนตรีว่าการกระทรวงมหาดไทย พิจารณา และขอให้ย้ายนายอำเภอและปลัดอำเภอนี้ออกไปจังหวัดอื่น ด้าน <persName>นายแพทย์ ชลน่าน ศรีแก้ว</persName> ส.ส.จังหวัดน่าน พรรคเพื่อไทย ได้หารือในเรื่องเดียวกันว่า ประชาชนในหลายร้อยหมู่บ้านของ จังหวัดน่าน ถูกหลอกให้เข้าโครงการชุมชนพอเพียงที่มีการล็อคสเปค ไว้เรียบร้อยแล้ว ทั้งรถไถนา ตู้น้ำดื่ม จึงเห็นว่าผู้อำนวยการสำนักงานเศรษฐกิจพอเพียงเพื่อยกระดับชุมชน น่าจะระงับการอนุมัติโครงการในขณะนี้ไว้ก่อนเพื่อทบทวนโครงการต่างๆที่ประชาชนจะรับว่าตรงตามความต้องการของชุมชนนั้นๆจริงหรือไม่ เพราะหลังจากมีการร้องเรียน ก็ยังอนุมัติโครงการเหล่านี้ต่อไป ส่อไปในทางฉ้อฉลและเข้าข่ายทุจริตในการใช้เงินงบประมาณแทบทุกจังหวัด จึงขอให้ระงับโครงการน่าจะเป็นประโยชน์ต่อการดำเนินการต่อไป </p></body>
</news>
