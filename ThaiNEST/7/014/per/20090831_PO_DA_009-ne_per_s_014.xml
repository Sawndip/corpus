<teiHeader>
<fileDesc>
<titleStmt>
  <title>นปช.นัดชุมนุมใหญ่ 19 ก.ย.ไม่สน พ.ร.บ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 15:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17429  </bibl>
</sourceDesc>
</fileDesc>
</teiHeader>
<news>
<headline>นปช.นัดชุมนุมใหญ่ 19 ก.ย.ไม่สน พ.ร.บ.</headline>
<lead></lead>
<neck></neck>
<body><p>ที่รัฐสภา วันนี้ (31 ส.ค.) ผู้สื่อข่าวรายงานว่า <persName>นายจตุพร พรหมพันธุ์</persName> ส.ส.สัดส่วน พรรคเพื่อไทย แกนนำแนวร่วมประชาธิปไตยต่อต้านเผด็จการแห่งชาติ (นปช.) แดงทั้งแผ่นดิน แถลงถึง กรณีที่ <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ออกมาระบุว่า แกนนำคนเสื้อแดงปลุกระดมมวลชน เพื่อจะยึดทำเนียบรัฐบาล และรัฐสภา ดังนั้น จึงจะคงการประกาศใช้ พ.ร.บ.ความมั่นคงฯ ต่อไปว่า <persName>นายสุเทพ</persName> ล้วนกล่าวเท็จทั้งสิ้น เพราะตั้งแต่เสื้อแดงชุมนุม ไม่เคยก้าวล้ำเข้าไปในทำเนียบฯ หรือรัฐสภา มีแต่กลุ่มพันธมิตรฯ เข้าไปยึดทำเนียบฯ แต่สุดท้ายก็มีการขัดข้องหมองใจกัน ฉะนั้นถ้า <persName>นายสุเทพ</persName> กล้าใช้วิธีใส่ร้ายต่อคนเสื้อแดง เพื่อประกาศ พ.ร.บ.ความมั่นคงฯ ก็ขอให้ใช้ พ.ร.บ.ต่อตามสบาย ซึ่งเราก็จะเลื่อนการชุมนุมไปเรื่อย ๆ แต่สุดท้ายจะไปสิ้นสุดวันที่ 19 ก.ย. ซึ่งเป็นวันครบรอบ 3 ปี การทำรัฐประหาร ซึ่งเสื้อแดงจะชุมนุมใหญ่เพียง 1 วัน โดยจะเคลื่อนมาที่ทำเนียบฯ แล้วเคลื่อนกลับ ไม่ค้างคืน เพราะเป็นช่วงหน้าฝนไม่เหมาะกับการชุมนุม.</p></body>
</news>
