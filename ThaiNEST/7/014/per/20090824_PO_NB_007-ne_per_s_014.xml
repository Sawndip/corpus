<teiHeader>
<fileDesc>
<titleStmt>
  <title>โฆษก ปชป.เรียกร้องกลุ่มเสื้อแดง คำนึงถึงบ้านเมือง ก่อนที่จะชุมนุม  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208240132&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก ปชป.เรียกร้องกลุ่มเสื้อแดง คำนึงถึงบ้านเมือง ก่อนที่จะชุมนุม</headline>
<lead></lead>
<neck></neck>
<body><p>โฆษกพรรคประชาธิปัตย์ เรียกร้องกลุ่มเสื้อแดง นึกถึงบ้านเมือง ก่อนที่จะชุมนุมในวันที่ 26 และ 30 สิงหาคมนี้ พร้อมยืนยัน รัฐบาลไม่เคยเลือกปฏิบัติไม่ว่าจะเสื้อเหลืองหรือเสื้อแดง <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ แถลงข่าวเรียกร้องกลุ่มเสื้อแดง ที่นัดชุมนุมในวันที่ 26 และ 30 สิงหาคมนี้ว่า ขอให้นึกถึงบ้านเมือง และอย่าสร้างความขัดแย้งให้เกิดขึ้นอีก ส่วนกรณีที่พรรคเพื่อไทยจะเดินทางมายื่นหนังสือต่อนายกรัฐมนตรี ที่ทำเนียบรัฐบาล ให้เร่งรัดดำเนินคดีกับกลุ่มพันธมิตรประชาชนเพื่อประชาธิปไตย ที่ปิดล้อมสถานีวิทยุโทรทัศน์แห่งประเทศไทย ทำเนียบรัฐบาล และท่าอากาศยานนานาชาติทั้ง 2 แห่ง โดยยืนยันว่า รัฐบาลไม่ได้เลือกปฏิบัติ และคดีของกลุ่มพันธมิตรฯ ก็เกิดในสมัยรัฐบาลที่ผ่านมา แต่ย้ำจะทำให้เป็นมาตรฐานเดียวกัน ไม่ว่าเสื้อเหลืองหรือเสื้อแดง พร้อมเรียกร้องให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี กลับเข้าสู่กระบวนการยุติธรรม และหากพรรคเพื่อไทยอยากให้ทุกอย่างเป็นไปตามกระบวนการที่ถูกต้อง พรรคเพื่อไทย ก็ต้องตามตัว <persName>พ.ต.ท.ทักษิณ</persName> กลับมารับโทษและเข้าสู่กระบวนการตามกฎหมาย โฆษกพรรคประชาธิปัตย์ ยังระบุว่าไม่อยากให้มีการสำรวจความเห็นประชาชน หรือโพลล์ โดยเฉพาะกรณีการเลือกผู้บัญชาการตำรวจแห่งชาติคนใหม่ เพราะยังไม่แล้วเสร็จ หากสะท้อนออกมาจะทำให้ประชาชนเข้าใจผิด</p></body>
</news>
