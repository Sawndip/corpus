<teiHeader>
<fileDesc>
<titleStmt>
  <title>อภิสิทธิ์ยันไม่มีปัญหากับพล.อ.ประวิตรระบุยังคุยกันดี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090806/23368  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>ยันไม่มีปัญหากับ<persName>พล.อ.ประวิตร</persName>ระบุยังคุยกันดี</headline>
<lead></lead>
<neck></neck>
<body><p>เมื่อเวลา 16.30น. วันที่   6 ส.ค.<persName>นายอภิสิทธิ์ เวชชาชีวะ</persName> นายกรัฐมนตรี พร้อมด้วยรองนายกรัฐมนตรีและรัฐมนตรีกว่า 20 คน อาทิ <persName>นายสุเทพ เทือกสุบรรณ</persName> รองนายกรัฐมนตรี <persName>พล.ต.สนั่น ขจรประศาสน์</persName> รองนายกรัฐมนตรี <persName>นางพรทิวา นาคาศัย</persName> รมว.พาณิชย์ <persName>พล.อ.ประวิตร วงษ์สุวรรณ</persName> รมว.กลาโหมได้เดินทางมาบันทึกเทปคำกล่าวอาเศียรวาทในโอกาส วันเฉลิมพระชนมพรรษา สมเด็จพระนางเจ้าฯ พระบรมราชินีนาถ ที่สถานีโทรทัศน์ </p>
<p>ผู้สื่อข่าวรายงานว่า เมื่อ<persName>นายสุเทพ</persName>พบกับ<persName>พล.อ.ประวิตร</persName> <persName>นายสุเทพ</persName>ได้โอบกอดพร้อมทักทาย<persName>พล.อ.ประวิตร</persName>ด้วยใบหน้ายิ้มแย้ม กลบกระแสข่าวที่มีก่อนหน้านี้ว่า<persName>พล.อ.ประวิตร</persName>ไม่พอใจที่รัฐบาลกดดันให้<persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ น้องชายให้เดินทางไปต่างประเทศ</p>
<p>ขณะที่นายกรัฐมนตรี กล่าวกับผู้สื่อข่าว ว่า ไม่ได้มีปัญหากับ<persName>พล.อ.ประวิตร</persName> ยังคุยกันด้วยดี แต่ที่<persName>พล.อ.ประวิตร</persName>ไม่ได้ร่วมงานแถลงข่าวผลงานรัฐบาลเมื่อเช้านี้ (6 ส.ค.) เนื่องจากมีภารกิจปลูกป่าเฉลิมพระเกียรติ อย่างไรก็ตาม ทางด้าน<persName>พล.อ.ประวิตร</persName>ไม่ยอมให้สัมภาษณ์กับสื่อมวลชนแต่อย่างใด</p></body>
</news>
