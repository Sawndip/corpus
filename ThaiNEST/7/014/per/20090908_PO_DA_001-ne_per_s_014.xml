<teiHeader>
<fileDesc>
<titleStmt>
  <title>นายกฯ แนะใช้สูตร 1 บวก 1 ใน 5  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-08 12:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13208  </bibl>
</sourceDesc>
</fileDesc>
</teiHeader>
<news>
<headline>นายกฯ แนะใช้สูตร 1 บวก 1 ใน 5</headline>
<lead></lead>
<neck></neck>
<body><p>เมื่อวันที่ 9 ส.ค. เวลา 09.00 น.<persName>นายอภิสิทธิ์ เวชชาชีวะ</persName> นายกรัฐมนตรี กล่าวกับพี่น้องประชาชนในรายการ “เชื่อมั่นประเทศไทยกับ<persName>นายกฯ อภิสิทธิ์</persName>”ที่ออกอากาศทางสถานีวิทยุโทรทัศน์แห่งประเทศไทย  และ สถานีวิทยุกระจายเสียงแห่งประเทศไทย ถึงโรคไข้หวัดใหญ่สายพันธุ์ใหม่ 2009 ว่า ขณะนี้ได้มีการรายงานตัวเลขทุกสัปดาห์ และแนวโน้มที่เห็นเรากำลังติดตามอีกหนึ่งสัปดาห์ว่าตัวเลขผู้เสียชีวิตที่เพิ่มขึ้นแต่ละสัปดาห์เริ่มลดลงชัดเจนหรือยัง แต่สิ่งหนึ่งที่เกิดขึ้นขณะนี้ก็คือ ปัญหานี้จะไปเพิ่มขึ้นในภูมิภาคและไปลดลงในส่วนของกรุงเทพฯ และ ทาง สสส.ได้ทำเว็บไซต์ www.Flu2009thailand.com  ขึ้นมาเพื่อเผยแพร่ข้อมูลต่าง ๆ ที่ประชาชนอยากจะรับรู้ในเรื่องนี้  ส่วนการรณรงค์จะมีการทำครั้งใหญ่ ดดยจะมีการรวมพลังสู้หวัด จะมีทั้งระบบการรักษาพยาบาลที่ขณะนี้มีการปรับปรุงระบบการจ่ายยา ที่น่าจะทำให้คนเข้าถึงยามากขึ้น </p>
<p>นายกรัฐมนตรี กล่าวว่า สิ่งที่อยากจะบอกพี่น้องประชาชนก็คือ หลักง่าย ๆ ในการตัดสินใจว่า เมื่อตัวเองเจ็บไข้ได้ป่วยแล้วเมื่อไหร่ต้องรีบไปหาหมอ ใช้สูตร 1 บวก 1 ใน 5 ก็คือ ถ้าไข้สูง และถ้ามีอาการอย่างใดอย่างหนึ่งใน 5 อย่างคือ 1.ปวดหัวมาก ทานยาแล้วไม่หาย และไข้สูง ควรที่จะไปหาแพทย์ 2. เบื่ออาหารอย่างมาก ไม่อยากจะรับประทานอะไรเลยและไข้สูง ให้ไปหาแพทย์ 3.เหนื่อย อ่อนเพลีย ปวดเมื่อย ไข้สูง ไปหาแพทย์ 4. ไอแล้วเหนื่อย เจ็บหน้าอก ไข้สูง ไปหาแพทย์ และ 5. ท้องเสีย อาเจียน ไข้สูง ไปหาแพทย์ ถ้าทุกคนทำได้เช่นนี้การบริหารจัดการเรื่องไข้หวัดใหญ่สายพันธุ์ใหม่ก็สามารถจัดการได้.
</p></body>
</news>
