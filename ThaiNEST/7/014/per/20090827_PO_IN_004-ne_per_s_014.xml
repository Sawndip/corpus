<teiHeader>
<fileDesc>
<titleStmt>
  <title>ทักษิณโพสทวิตเตอร์อวดเพชรเหมืองแอฟริกา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-27 12:05:36  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187138  </bibl>
</sourceDesc>
</fileDesc>
</teiHeader>
<news>
<headline><persName>ทักษิณ</persName>โพสทวิตเตอร์อวดเพชรเหมืองแอฟริกา</headline>
<lead><persName>พ.ต.ท.ทักษิณ</persName> ยิ้มแก้มปริ โชว์รวย โพสต์รูปถ่ายอวด 'เพชร' จากเหมือง หลังใช้เงินลงทุนทำเหมืองเพชรที่แอฟริกา พร้อมโชว์ภาพเรียงเพชร และภาพเพชรจำนวนหลายเม็ดไว้บนฝ่ามือ</lead>
<neck></neck>
<body><p>ผู้สื่อข่าวรายงานว่า หลังจากวานนี้ (26 ส.ค.) <persName>พ.ต.ท. ทักษิณ ชินวัตร</persName> อดีตนายกรัฐมนตรี ได้เขียนข้อความลงบนเว็บไซต์ทวิตเตอร์ว่า กำลังนั่งดูเหมืองเพชรอยู่ ต้องใช้เครื่องบินเล็กนั่งเข้ามา เพราะอยู่ในพื้นที่ชนบท ล่าสุด เมื่อเวลาประมาณ 11.00 น. วันนี้ (27 ส.ค.) <persName>พ.ต.ท.ทักษิณ</persName> ได้ทำตามสัญญาที่เคยบอกว่าจะเอามาให้ดู โดยโพสต์รูปลงเว็บไซต์ http://picasaweb.google.com จำนวน 6 รูป </p>
<p>ทั้งนี้<persName>พ.ต.ท.ทักษิณ</persName> ใส่เสื้อยืดและเสื้อแจ๊กเก็ตสีแดง สวมแว่นตาดำ มือชี้ไปที่เหมืองเพชร โดยก่อนหน้านี้เมื่อวันที่ 3 ส.ค. <persName>พ.ต.ท.ทักษิณ</persName> เคยเล่าว่า "ได้ไปลงนามร่วมทุนทำเหมืองเพชรที่แอฟริกา อีก 2 - 3 สัปดาห์ คงจะได้รับผลผลิต รู้สึกตื่นเต้นว่า หน้าตาเพชรที่ได้จะเป็นยังไง" ส่วนภาพที่เหลือเป็นการโชว์เพชรจำนวนหลายเม็ดเรียงอยู่บนฝ่ามือ</p></body>
</news>
