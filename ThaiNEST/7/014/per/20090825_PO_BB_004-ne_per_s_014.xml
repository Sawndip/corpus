<teiHeader>
<fileDesc>
<titleStmt>
  <title>บุญจงสั่งขรก.มท.แจง"นิรโทษ"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/25/news_29346875.php?news_id=29346875  </bibl>
</sourceDesc>
</fileDesc>
</teiHeader>
<news>
<headline><persName>บุญจง</persName>สั่งขรก.มท.แจง"นิรโทษ"</headline>
<lead>มท.2 สั่งข้าราชการทั่วประเทศ ให้ทำความเข้าใจผู้นำท้องถิ่น กำนัน ผู้ใหญ่บ้าน ประชาชน</lead>
<neck></neck>
<body><p>ความพยายามของพรรคภูมิใจไทย (ภท.) ในการเสนอร่าง พ.ร.บ.นิรโทษกรรมผู้กระทำความผิดเนื่องในการชุมนุมทางการเมืองของประชาชนระหว่างวันที่ 26 พ.ค.ถึง 3 ธ.ค.2551 และระหว่างวันที่ 26 มี.ค. ถึง 14 เม.ย.2552 ที่พรรคภูมิใจไทยเสนอให้สภาผู้แทนราษฎรพิจารณา ล่าสุด วานนี้ (24 ส.ค.) <persName>นายชัย ชิดชอบ</persName> ประธานสภาผู้แทนราษฎร จาก ภท.เปิดเผยว่า ได้บรรจุเข้าระเบียบวาระการประชุมสภาแล้ว</p>
<p>ขณะที่ ท่าทีของแกนนำพรรคภูมิใจไทย โดย<persName>นายบุญจง วงศ์ไตรรัตน์</persName> รมช.มหาดไทย ได้กล่าวถึงร่าง พ.ร.บ.นิรโทษกรรมฯ ในที่ประชุมการอบรมหลักสูตรการบริหารงานพัฒนาชุมชนระดับสูง (นพส.) รุ่นที่ 28 โดยกำชับว่า ขอให้ช่วยกันทำความเข้าใจ เข้าถึง อธิบายต่อประชาชนโดยเอาประเทศชาติเป็นตัวตั้ง ขณะนี้บ้านเมืองเกิดความแตกแยกทางสังคม แบ่งเป็นกลุ่มคนสีเหลือง กลุ่มคนสีแดง มีการต่อสู้กันเพื่อให้เกิดชัยชนะ ไม่มีใครให้คำตอบได้ว่าจะจบแบบไหน
“อยากจะขอให้พี่น้องข้าราชการที่อยู่ในพื้นที่ทั่วประเทศร่วมกันบอกกล่าวต่อผู้นำท้องถิ่น กำนัน ผู้ใหญ่บ้าน รวมทั้งประชาชนว่า วันนี้ถ้าเราเดินทิศทางเดียวกัน สร้างความสามัคคีให้เกิดขึ้นในสังคม ถึงแม้ว่าปัญหาความแตกแยกจะเกิดขึ้นมาก แต่เราต้องช่วยกันทำความเข้าใจต่อผู้ที่มีความคิดแตกต่างทางการเมืองให้สามารถอยู่ร่วมกันได้ในชุมชนอย่างมีความสุข”</p>
<p>เช่นเดียวกับ<persName>นายประจักษ์ แกล้วกล้าหาญ</persName> รมช.คมนาคม ยืนยันว่าจะเดินหน้าผลักดันกฎหมายนี้ต่อไป ถึงแม้จะไม่ได้เสนอร่างกฎหมายนี้ในนามของรัฐบาล แต่พรรคภูมิใจไทยก็จะยังคงเสนอในนามของพรรค</p>
<p>ทางด้านท่าทีของแกนนำพรรคประชาธิปัตย์ (ปชป.) โดย<persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าพรรค ปชป.ได้ตอบข้อซักถามของนักศึกษาหลักสูตรการพัฒนาการเมือง และการเลือกตั้งระดับสูงรุ่นที่ 1 (พตส.1) ของ กกต.ที่เข้าพบเพื่อแลกเปลี่ยนความคิดเห็นที่พรรค ปชป. ถึงท่าทีรัฐบาลว่าจะสนับสนุนร่าง พ.ร.บ.นิรโทษกรรมหรือไม่ว่า ถ้าผู้ที่เสนอร่าง พ.ร.บ.มายื่นเรื่องให้ตนดำเนินการ ต้องถามว่ามันจะปรองดองจริงหรือไม่ และจุดยืนคืออะไร จะให้ตนดำเนินคดีหรือนิรโทษกรรมกันแน่ และเป็นขอเรียกร้องจริงๆ ของกลุ่มพันธมิตรฯ และคนเสื้อแดงจริงหรือไม่</p>
"ผมไม่เคยเห็นว่าเป็นข้อเรียกร้องของทั้ง 2 กลุ่ม ให้ผมฟันธงว่าหากผ่านร่างกฎหมาย 2 ฉบับนี้แล้ว ทั้ง 2 กลุ่มจะหยุดเคลื่อนไหวทางการเมืองนั้น ผมฟันธงได้เลยว่าไม่มีทาง ดีไม่ดีอาจจะเป็นการสร้างความขัดแย้งขึ้นมาใหม่ด้วยซ้ำ เพราะไม่มีใครรู้ว่า หากออกกฎหมายนิรโทษกรรมให้ทุกคนแล้ว มันจะสร้างบรรทัดฐานให้เกิดการชุมนุมใหม่แล้วขอนิรโทษกรรมได้อีกหรือไม่ และมันเป็นกฎหมายที่สร้างวงจรไม่จบไม่สิ้นของคนที่มีความคิดเคลื่อนไหวรุนแรงขึ้นมา"
<p>ทางด้านพรรคเพื่อไทย <persName>ร.ต.อ.เฉลิม อยู่บำรุง</persName> ประธาน ส.ส.พรรค ได้ตอบข้อซักถามคณะนักศึกษา พตส. รุ่น 1 ที่ไปรับฟังบรรยายเรื่องการเมืองและยุทธศาสตร์ของพรรค ถึงจุดยืนของพรรคเพื่อไทย เกี่ยวกับการออก พ.ร.บ.ปรองดอง และ พ.ร.บ.นิรโทษกรรม โดยเชื่อว่าหากมีการโหวตจะแพ้แน่นอน และพรรคเพื่อไทยก็ไม่เห็นด้วย ซึ่งตนมองว่าเป็นการเหวี่ยงแห ไม่มีความชัดเจน ไม่รู้ว่าจะเสนอเพื่ออะไร ถ้าให้โหวตพรรคเพื่อไทยก็ไม่เห็นด้วย แต่อาจไม่ทั้ง 187 คน</p></body>
</news>
