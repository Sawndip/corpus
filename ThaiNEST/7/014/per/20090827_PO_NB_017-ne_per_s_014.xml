<teiHeader>
<fileDesc>
<titleStmt>
  <title>สหภาพแรงงานรัฐวิสาหกิจการไฟฟ้านครหลวง ยื่นหนังสือให้ยุบเลิกคณะกรรมการแรงงานรัฐวิสาหกิจสัมพันธ์  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270138&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>สหภาพแรงงานรัฐวิสาหกิจการไฟฟ้านครหลวง ยื่นหนังสือให้ยุบเลิกคณะกรรมการแรงงานรัฐวิสาหกิจสัมพันธ์</headline>
<lead></lead>
<neck></neck>
<body><p>สหภาพแรงงานรัฐวิสาหกิจการไฟฟ้านครหลวง ยื่นหนังสือให้ยุบเลิกคณะกรรมการแรงงานรัฐวิสาหกิจสัมพันธ์ เพราะไม่เป็นประโยชน์ต่อฝ่ายลูกจ้าง <persName>นายเพียร ยงหนู</persName> ประธานสหภาพแรงงานรัฐวิสาหกิจการไฟฟ้านครหลวง หรือ สภฟ. เดินทางมายื่นหนังสือถึงรัฐมนตรีว่าการกระทรวงมหาดไทย ขอให้พิจารณายุบเลิกคณะกรรมการแรงงานรัฐวิสาหกิจสัมพันธ์ ซึ่งทำหน้าที่กำหนดมาตรฐานขั้นต่ำของสภาพการจ้างและสวัสดิการตามพระราชบัญญัติแรงงานรัฐวิสาหกิจสัมพันธ์ 2543 ทั้งนี้ เห็นว่าจากผลการพิจารณาของคณะกรรมการฯ ไม่เป็นที่ยอมรับของฝ่ายการเมือง ที่มีอำนาจในการพิจารณาเห็นชอบอนุมัติสวัสดิการต่างๆ รวมถึงไม่เป็นประโยชน์แก่ฝ่ายลูกจ้าง และไม่เป็นไปตามวัตถุประสงค์ของการจัดตั้ง เป็นการสิ้นเปลืองงบประมาณ เบี้ยประชุม และรายจ่ายด้านอื่นๆ จึงขอให้หน่วยงานรัฐที่เกี่ยวข้อง พิจารณายุบเลิกคณะกรรมการแรงงานรัฐวิสาหกิจสัมพันธ์ และมอบหมายอำนาจหน้าที่ให้นายกรัฐมนตรี และรัฐมนตรีว่าการคลัง เป็นผู้ดำเนินการแทน เพื่อให้สอดคล้องตามความเป็นจริงในปัจจุบัน ขณะเดียวกันได้ออกแถลงการณ์โจมตีรัฐบาล โดยระบุจะขับเคลื่อนให้ถึงที่สุด กรณีที่สหภาพฯ ยื่นข้อเรียกร้องสวัสดิการค่าครองชีพ สำหรับพนักงานที่มีรายได้ไม่เกิน 15,000 บาท จำนวน 2,000 บาท ซึ่งเห็นว่ารัฐบาลไม่เคารพกฎหมายแรงงาน และกระทรวงการคลัง ไม่ดำเนินการตามมติคณะรัฐมนตรีเมื่อวันที่ 25 สิงหาคมที่ผ่านมา </p></body>
</news>
