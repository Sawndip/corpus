<teiHeader>
<fileDesc>
<titleStmt>
  <title>กกต.เผยยอดเงินบริจาคพรรคการเมืองกว่า6แสน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-12 12:20:19  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184924  </bibl>
</sourceDesc>
</fileDesc>
</teiHeader>
<news>
<headline>กกต.เผยยอดเงินบริจาคพรรคการเมืองกว่า6แสน</headline>
<lead>กกต. เผย กรมสรรพากร ได้รายงานยอดเงินบริจาคให้พรรคการเมือง ผ่านการหักภาษีของประชาชน คนละ 100 บาท เป็นเงิน กว่า 6 แสนบาทแล้ว เชื่อ ต่อไปพรรคการเมือง จะไม่ตกอยู่ใต้อิทธิพลของนายทุน</lead>
<neck></neck>
<body><p><persName>นางสดศรี สัตยธรรม</persName> กกต. ด้านกิจการพรรคการเมือง กล่าวว่า ขณะนี้ได้รับแจ้งจากกรมสรรพากร ว่า ได้รวบรวมเงินที่ประชาชนบริจาคให้พรรคการเมือง ทั้ง 66 พรรค คนละ 100 บาท ผ่านการหักภาษีเงินได้บุคคลธรรมดา รวม 69,000 รายคิดเป็นเงินจำนวน 690,000 บาท จากจำนวนผู้ที่มีหน้าที่ต้องเสียภาษีทั้งประเทศกว่า 3 ล้านคน แต่ทั้งนี้ ยังไม่มีการรายงานยอดตัวเลขที่แต่ละพรรคได้รับบริจาค ซึ่งในเดือนต.ค.นี้ กรมสรรพากร จะแจ้งรายละเอียดทั้งหมด มายัง กกต.อีกครั้ง พร้อมกันนี้ กกต. จะทำหนังสือแจ้งไปยังคณะรัฐมนตรี เพื่อขอเงินสนับสนุนสมทบอีกร้อยละ 5 ของจำนวนเงินที่แต่ละพรรคการเมืองได้รับบริจาค </p>
<p>อย่างไรก็ดี <persName>นางสดศรี</persName> ยังระบุด้วยว่า หากพรรคการเมือง ได้รับเงินบริจาคจากภาษีของประชาชนมาก ๆ ต่อไป คงไม่ต้องอาศัยเงินของนายทุน ซึ่งมีผลทำให้การบริหารงาน ตกอยู่ภายใต้อิทธิพลของนายทุนได้ </p></body>
</news>
