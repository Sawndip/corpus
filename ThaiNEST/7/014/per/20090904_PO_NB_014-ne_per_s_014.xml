<teiHeader>
<fileDesc>
<titleStmt>
  <title>นายกฯ เผย นิพนธ์ไม่ได้ลาออกจากตำแหน่ง ยัน ไม่มีการล็อบบี้ตำแหน่ง ผบ.ตร.  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209040127&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ เผย <persName>นิพนธ์</persName>ไม่ได้ลาออกจากตำแหน่ง ยัน ไม่มีการล็อบบี้ตำแหน่ง ผบ.ตร.</headline>
<lead></lead>
<neck></neck>
<body><p>นายกรัฐมนตรี เปิดเผย เลขาธิการนายกรัฐมนตรีไม่ได้ลาออกจากตำแหน่ง และยืนยันไม่มีการล็อบบี้ตำแหน่งผู้บัญชาการตำรวจแห่งชาติ <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า ได้พูดคุยกับ<persName>นายนิพนธ์ พร้อมพันธุ์</persName> เลขาธิการนายกรัฐมนตรีแล้ว โดยไม่ได้มีการลาออกจากตำแหน่ง และไม่มีความร้าวฉาน จึงไม่มีอะไรต้องหนักใจ และไม่ทราบข่าว<persName>นายนิพนธ์</persName>ไปรับประทานอาหารค่ำกับคณะกรรมการนโยบายตำรวจแห่งชาติ หรือ ก.ต.ช. แต่ยืนยันว่า<persName>นายนิพนธ์</persName>ไม่ได้ล็อบบี้ และมีความเป็นได้ที่จะมีการประชุม ก.ต.ช.ในสัปดาห์หน้า เพราะขณะนี้มีกรรมการบางคนติดภารกิจที่ต่างประเทศ ซึ่งยังยืนยันจุดยืนเดิม แต่ไม่ขอพูดถึงตัวบุคคล ขณะเดียวกันมั่นใจว่าจะดูแลให้เรื่องดังกล่าวเรียบร้อยได้ นายกรัฐมนตรี กล่าวอีกว่า ได้ให้<persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย ดูแลการเพิกถอนการซื้อขายกรรมสิทธิ์ที่ดินสนามกอล์ฟอัลไพน์ เนื่องจากทราบว่าคณะกรรมการกฤษฎีกาได้วินิจฉัยแล้ว โดยต้องการให้ดำเนินการตามข้อวินิจฉัยดังกล่าว หากปลัดกระทรวงมหาดไทยไม่ดำเนินการต้องมีการชี้แจง </p></body>
</news>
