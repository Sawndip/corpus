<teiHeader>
<fileDesc>
<titleStmt>
  <title>ที่ประชุมสภาฯ รับหลักการร่าง พ.ร.บ.คุ้มครองผู้ที่รับงานไปทำที่บ้าน  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020282&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมสภาฯ รับหลักการร่าง พ.ร.บ.คุ้มครองผู้ที่รับงานไปทำที่บ้าน</headline>
<lead></lead>
<neck></neck>
<body><p>ที่ประชุมสภาผู้แทนราษฎร รับหลักการร่างพระราชบัญญัติคุ้มครองผู้ที่รับงานไปทำที่บ้าน ชี้ ผู้ใช้แรงงานได้รับประโยชน์ และช่วยแก้ปัญหาการว่างงาน การประชุมสภาผู้แทนราษฎร ในการพิจารณาร่างพระราชบัญญัติคุ้มครองผู้ที่รับงานไปทำที่บ้าน พ.ศ. ….. มี <persName>พันเอกอภิวันท์ วิริยะชัย</persName> รองประธานสภาผู้แทนราษฎรคนที่ 2 ทำหน้าที่ประธานการประชุม โดย ส.ส. ส่วนใหญ่ลงมติเห็นชอบในหลักการ 268 เสียง จาก 275 เสียง ซึ่ง ส.ส.ทั้งฝ่ายรัฐบาล และฝ่ายค้าน ระบุตรงกันว่ากฎหมายดังกล่าวจะส่งผลให้คุณภาพชีวิตของผู้ใช้แรงงานดีขึ้น และจะเป็นการสร้างรายได้ต่อครอบครัว รวมทั้งช่วยแก้ปัญหาการว่างงาน แต่ทั้งนี้รัฐบาลต้องระมัดระวังไม่ให้ผู้ว่าจ้างเอารัดเปรียบเรื่องค่าจ้างของผู้ที่รับงานไปทำที่บ้าน รวมทั้งกำหนดให้ผู้ว่าจ้างนำวัตถุดิบในการผลิตสินค้า มาตรวจสอบอย่างละเอียด ก่อนอนุญาตให้นำไปผลิตสินค้าเองที่บ้าน เพราะอาจมีส่วนประกอบจากสารที่อันตราย ซึ่งอาจส่งผลต่อบุคคลในครอบครัว อาทิ เด็ก สตรีมีครรภ์ หรือคนชรา ขณะที่ <persName>นายไพฑูรย์ แก้วทอง</persName> รัฐมนตรีว่าการกระทรวงแรงงาน กล่าวขอบคุณสมาชิกที่เห็นด้วยกับร่าง พ.ร.บ.ดังกล่าว โดยยืนยันว่า กระทรวงแรงงานจะดูแลให้เกิดประสิทธิภาพมากที่สุด และจะกำหนดให้ผู้ว่าจ้างมาชี้แจงต่อกระทรวงแรงงานว่าวัตถุดิบที่นำไปผลิตสินค้ามีสารพิษหรือไม่ พร้อมจะนำทุกข้อห่วงใยไปประกอบการพิจารณาในชั้นคณะกรรมาธิการอย่างรอบคอบ และร่าง พ.ร.บ.ดังกล่าวจะไม่ส่งผลกระทบต่อการผลิตสินค้าโอทอป หรือสินค้าเกษตร ตามที่ฝ่ายค้านห่วงใย เพราะเป็นคนละส่วนกัน อย่างไรก้ตามก่อนหน้านี้ ที่ประชุมลงมติรับหลักการของร่าง พ.ร.บ.คณะกรรมการปฏิรูปกฎหมาย ซึ่งใช้เวลาอภิปรายกันกว่า 6 ชั่วโมงด้วย 272 ต่อ 0 เสียงไม่ลงคะแนน 13เสียง พร้อมตั้งคณะกรรมาธิการวิสามัญฯจำนวน 36 คน โดยกำหนดแปรญัตติภายใน 7 วัน</p></body>
</news>
