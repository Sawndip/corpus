<teiHeader>
<fileDesc>
<titleStmt>
  <title>ท้องถิ่นบุรีรัมย์ลุ้น อบจ. และเทศบาลต.อิสาณ คว้ารางวัลธรรมาภิบาลดีเด่นปี 52  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020118&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ท้องถิ่นบุรีรัมย์ลุ้น อบจ. และเทศบาลต.อิสาณ คว้ารางวัลธรรมาภิบาลดีเด่นปี 52</headline>
<lead></lead>
<neck></neck>
<body><p>ท้องถิ่นจังหวัดบุรีรัมย์ ลุ้นองค์การบริหารส่วนจังหวัด และเทศบาลตำบลอิสาณ คว้ารางวัลธรรมาภิบาลดีเด่น ประจำปี 2552 ที่กรมส่งเสริมการปกครองท้องถิ่น กระทรวงมหาดไทยจัดประกวด <persName>นายวีระชัย ประยูรเมธา</persName> รักษาราชการแทนท้องถิ่นจังหวัดบุรีรัมย์ กล่าวว่า ตามที่คณะกรรมการกระจายอำนาจให้แก่องค์กรปกครองส่วนท้องถิ่น เห็นชอบให้จัดสรรเงินอุดหนุน ปีงบประมาณ พ.ศ.2552 เพื่อเป็นรางวัลจูงใจให้แก่องค์กรปกครองส่วนท้องถิ่น เพิ่มประสิทธิภาพการบริหารจัดการสาธารณะที่ดี กรมส่งเสริมการปกครองท้องถิ่น กระทรวงมหาดไทย จึงจัดการประกวดรางวัลธรรมาภิบาลดีเด่น หรือองค์กรการปกครองส่วนท้องถิ่นที่มีการบริหารจัดการที่ดี ประจำปี 2552 ขึ้น เพื่อเสริมสร้างความเข้มแข้งให้กับองค์กรปกครองส่วนท้องถิ่น เพิ่มศักยภาพในการบริหารจัดการตามภารกิจ เพื่อเกิดประโยชน์สุขแก่ประชาชน บริหารภารกิจอย่างมีประสิทธิภาพ และเกิดความคุ้มค่าในเชิงภารกิจ สามารถอำนวยความสะดวก และการตอบสนองความต้องการของประชาชน อีกทั้งส่งเสริมให้องค์กรปกครองส่วนท้องถิ่นบริหารงานตามหลักบริหารกิจการบ้านเมืองที่ดี หรือ หลักธรรมาภิบาล เป็นการสร้างความเจริญก้าวหน้าของท้องถิ่นนั้น ๆ <persName>นายวีระชัย</persName> กล่าวอีกว่า เป็นที่น่ายินดีที่อบจ.บุรีรัมย์ เป็น 1 ใน 16 อบจ.ทั่วประเทศ ที่ผ่านการคัดเลือกองค์กรปกครองส่วนท้องถิ่นที่มีการบริหารจัดการที่ดี ประจำปี 2552 และคณะกรรมการฯตรวจประเมินให้คะแนนเรียบร้อยแล้ว ในส่วนของเทศบาลได้คัดเลือกเทศบาลตำบลอิสาณ ส่งประกวดในระดับภาค ซึ่งคณะกรรมการฯได้ตรวจประเมินให้คะแนนเรียบร้อยแล้วเช่นกัน ซึ่งคาดว่าจะทราบผลการประกวดในเร็วๆ นี้ </p></body>
</news>
