<teiHeader>
<fileDesc>
<titleStmt>
  <title>'อภิชาต'เตรียมแจกสำนวน 44 ส.ส.ถือหุ้นฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 15:17:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13432  </bibl>
</sourceDesc>
</fileDesc>
</teiHeader>
<news>
<headline><persName>อภิชาต</persName>'เตรียมแจกสำนวน 44 ส.ส.ถือหุ้นฯ</headline>
<lead></lead>
<neck></neck>
<body><p>วันนี้(10 ส.ค.) ที่สำนักงานคณะกรรมการการเลือกตั้ง <persName>นายอภิชาต สุขัคคานนท์</persName> ประธาน กกต. กล่าวถึงการพิจารณาสำนวนคำร้องการถือครองหุ้นของ 44 ส.ส. ว่า คณะกรรมการไต่สวนฯ ได้พิจารณาและสรุปสำนวนก่อนที่จะส่งมาให้ตนตั้งแต่วันที่ 7 ส.ค.ที่ผ่านมา โดยตนจะนำสำนวนดังกล่าวเข้าที่ประชุม กกต.ในวันพรุ่งนี้ ( 11 ส.ค.) ก่อนที่จะแจกจ่ายสำเนาการสรุปผลสอบแจกให้ กกต.อีก 4 คนไปศึกษาเป็นเวลา 7 วัน ซึ่งหากมีปัญหาขัดข้องหรือติดขัด ก็คาดว่าจะสามารถน่าจะลงมติได้ในวันที่ 18 ส.ค.นี้  แต่หากคณะกรรมการไต่สวนฯ หรือกกต.ยังเห็นว่าไม่สมบูรณ์ยังมีอะไรต้องเพิ่มเติม ทาง กกต.ก็อาจจะเลื่อนแต่จะใช้เวลาให้น้อยที่สุด เพราะเรื่องดังกล่าวเป็นเรื่องที่สำคัญ จึงต้องดำเนินการอย่างรวดเร็ว ซึ่งก็จะดำเนินการโดยใช้มาตรฐานเดียวกันกับการพิจารณา16 ส.ว.และ 18  ส.ส.พรรคประชาธิปัตย์ เพราะอาจจะถูกมอง 2 มาตรฐาน.
</p></body>
</news>
