<teiHeader>
<fileDesc>
<titleStmt>
  <title>หมอชูปลัด สธ.ใหม่เก่ง'บู๊-บุ๋น'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-07 07:17:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18735  </bibl>
</sourceDesc>
</fileDesc>
</teiHeader>
<news>
<headline><persName>หมอชู</persName>ปลัด สธ.ใหม่เก่ง'บู๊-บุ๋น'</headline>
<lead></lead>
<neck></neck>
<body><p>เมื่อวันที่ 6 ก.ย. <persName>นพ.ชูวิทย์ ลิขิตยิ่งวรา</persName> หัวหน้าผู้ตรวจราชการกระทรวงสาธารณสุข เปิดเผยว่า ระหว่างวันที่ 15-17 ก.ย. สำนักตรวจราชการกระทรวงสาธารณสุขจะมีการจัดประชุมวิชาการประจำปีขึ้นที่ จ.อุดรธานี โดยในวันที่ 16 ก.ย. จะมีงานเลี้ยงอาหารค่ำให้กับ <persName>นพ.ปราชญ์ บุณยวงศ์วิโรจน์</persName> ปลัดกระทรวงสาธารณสุข และผู้บริหารที่เกษียณอายุราชการในปีนี้ โดยได้เชิญ<persName>นายวิทยา แก้วภราดัย</persName> รมว.สาธารณสุข ร่วมงานด้วย และในวันที่ 17 ก.ย. <persName>นายวิทยา</persName>จะมอบนโยบายของกระทรวงสาธารณสุข ในปีงบประมาณ 2553 ให้กับผู้เข้าร่วมประชุมได้รับฟัง ทั้งนี้ตนไม่แน่ใจว่า ก่อนวันที่ 16 ก.ย. จะมีการแต่งตั้งปลัดกระทรวงสาธารณสุขคนใหม่หรือยัง คงต้องติดตามดูต่อไป</p>
<p>ด้าน <persName>นพ.พงศ์เทพ วงศ์วัชรไพบูลย์</persName> เลขาธิการมูลนิธิแพทย์ชนบท กล่าวถึงการแต่งตั้งปลัดกระทรวงสาธารณสุขคนใหม่ ว่าในส่วนของแพทย์ชนบทไม่ได้เชียร์ใครหรือเป็นศัตรูกับใคร แต่เห็นว่า คนที่จะมาเป็นปลัดกระทรวงสาธารณสุข ต้องเป็นคนที่ไม่มีปัญหาเรื่องการ   ทุจริตคอร์รัปชั่น ถูกสอบสวน หรือไม่โปร่งใส และจะต้องไม่เป็นคนที่รับใช้นักการเมืองจน  เกินไป สั่งอะไรมาก็ทำให้ทุกอย่าง การยอมนักการเมืองทุกอย่าง ถือว่าเป็นอันตราย และอาจจะมีปัญหาตามมาภายหลัง    </p>
<p>“จากการพูดคุยกับ <persName>นพ.เกรียงศักดิ์ วัชระนุกูลเกียรติ</persName> ประธานชมรมแพทย์ชนบท <persName>นพ.อารักษ์ วงศ์วรชาติ</persName> อดีตประธานชมรมแพทย์ชนบท มองว่า คนที่จะมาเป็นปลัดกระทรวงนั้น ต้องมีบุคลิกกลาง ๆ มีทั้งบู๊ และบุ๋น คือ มีทั้งความเป็นนักวิชาการ ขณะเดียวกันก็ต้องบริหารงานเป็นด้วย ไม่ใช่ว่าเก่งงานวิชาการอย่างเดียว ถ้าบริหารงานไม่เป็น  ก็ลำบาก นอกจากนี้จะต้องไม่แข็งจนเกิน   ไป หรืออ่อนจนเกินไป แต่จะต้องมีจุดยืน เป็นของตัวเอง บางครั้งหากได้คนที่ดีเกินไป   การขับเคลื่อนงานต่าง ๆ ก็ไม่เกิด สิ่งสำคัญคือ คนที่เป็นปลัดกระทรวงจะต้องมีบารมีพอสมควร มิฉะนั้นการผลักดันนโยบายต่าง ๆ  จะไม่คืบหน้า ประสานงานใครก็ไม่ได้จะทำให้เหนื่อย” <persName>นพ.พงศ์เทพ</persName> กล่าวและว่า ท้ายที่สุด คิดว่า <persName>นายอภิสิทธิ์ เวชชาชีวะ</persName> นายกรัฐมนตรี และ<persName>นายวิทยา แก้วภราดัย</persName> รมว.สาธารณสุข คงจะเลือกคนที่ทำให้พรรคประชาธิปัตย์ทำงานได้ง่าย โดยเฉพาะการผลักดันนโยบายสำคัญ ๆ ของรัฐบาล ซึ่งขณะนี้ยังมองไม่ออกเหมือนกันว่าเป็นใคร.</p></body>
</news>
