<teiHeader>
<fileDesc>
<titleStmt>
  <title>'บิ๊กป๊อก'เผยไม่ได้สั่งอะไรพิเศษเสื้อแดงชุมนุม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-23 13:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15854  </bibl>
</sourceDesc>
</fileDesc>
</teiHeader>
<news>
<headline>'<persName>บิ๊กป๊อก</persName>'เผยไม่ได้สั่งอะไรพิเศษเสื้อแดงชุมนุม</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (23 ส.ค.) ที่ท่าอากาศยานสุวรรณภูมิ <persName>พล.อ.อนุพงษ์ เผ่าจินดา</persName> ผู้บัญชาการทหารบก (ผบ.ทบ.) ให้สัมภาษณ์ก่อนออกเดินทางไปปฏิบัติภารกิจที่กรุงโตเกียว ประเทศญี่ปุ่น เพื่อร่วมประชุมผู้บัญชาการทหารบกภาคพื้นเอเชีย-แปซิฟิค ถึงการชุมนุมของกลุ่มคนเสื้อแดง วันที่ 30 ส.ค.ว่า ไม่ได้สั่งการอะไรเป็นพิเศษ ทุกอย่างเป็นไปตามปกติ มีเจ้าหน้าที่ตำรวจเป็นผู้รับผิดชอบหลัก แต่ได้จัดกำลังทหารไว้เพื่อสนับสนุนการปฏิบัติงานแล้ว อย่างไรก็ตาม ระหว่างที่ปฏิบัติภารกิจต่างประเทศ ได้มอบให้ <persName>พล.อ.จิรเดช คชรัตน์</persName> รองผู้บัญชาการทหารบก เป็นผู้ดูแลสั่งการแทน </p>
<p>เมื่อถามว่า เกรงหรือไม่ว่า การชุมนุมในวันที่ 30 ส.ค.จะซ้ำรอยเหตุการณ์เดือน เม.ย. <persName>พล.อ.อนุพงษ์</persName> กล่าวว่า ไม่เป็นไร ยังไม่ถึงวันดังกล่าว</p>
<p>ส่วนที่กลุ่มคนเสื้อแดงนัดรวมตัวเพื่อแต่งชุดดำในวันที่ 26 ส.ค. ซึ่งเป็นวันคล้ายวันเกิด <persName>พล.อ.เปรม</persName> นั้น <persName>พล.อ.อนุพงษ์</persName> กล่าวว่า ต้องไปถามกลุ่มคนดังกล่าว ส่วนตัวได้เดินทางเข้าอวยพร <persName>พล.อ.เปรม</persName> แล้ว และได้แจ้งให้ทราบว่า ติดภารกิจต่างประเทศ ซึ่ง <persName>พล.อ.เปรม</persName> ไม่ได้ฝากอะไรเป็นพิเศษ.
</p></body>
</news>
