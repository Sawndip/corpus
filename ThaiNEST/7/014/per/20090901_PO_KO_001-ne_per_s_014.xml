<teiHeader>
<fileDesc>
<titleStmt>
  <title>"พท."จี้"นายกฯ"สอบ"สุรยุทธ์"รุกเขายายเที่ยง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090901/26717  </bibl>
</sourceDesc>
</fileDesc>
</teiHeader>
<news>
<headline>"พท."จี้"นายกฯ"สอบ"<persName>สุรยุทธ์</persName>"รุกเขายายเที่ยง</headline>
<lead>พท.ยื่นหนังสือถึงนายกฯให้ตรวจสอบการบุกรุกที่ดินเขายายเที่ยงของ�<persName>สุรยุทธ์ จุลลานนท์</persName>� หากเมินจะฟ้องดำเนินคดีฐานละเว้นปฏิบัติหน้าที่</lead>
<neck></neck>
<body><p>(1ก.ย.) เวลา 10.00น.<persName>นายพร้อมพงศ์ นพฤทธิ์</persName> โฆษกพรรคเพื่อไทย ได้เดินทางมายื่นหนังสือถึง<persName>นายอภิสิทธิ์ เวชชาชีวะ</persName> นายกรัฐมนตรี ผ่านทาง<persName>นายสุรพล สันตยานนท์</persName> ผอ.ฝ่ายแผนและประสานงาน หน่วยรักษาความปลอดภัย สำนักเลขาธิการนายกรัฐมนตรี เพื่อเรียกร้องให้นายกรัฐมนตรี ดำเนินตรวจสอบเพื่อเอาผิดทางอาญากับ<persName>พล.อ.สุรยุทธ์ จุลลานนท์</persName> องคมนตรี กรณีบุกรุกพื้นที่ป่าสงวนเขายายเที่ยง ซึ่งเป็นพื้นที่โซน c เป็นโซนอนุรักษ์ห้ามไม่ให้มีการปลูกสร้างบ้านเรือน โดยทางกระทรวงทรัพยากรธรรมชาติและสิ่งแวดล้อมออกมาระบุว่าพื้นที่ดังกล่าวเป็นพื้นที่ป่าอนุรักษ์</p>
<p><persName>นายพร้อมพงศ์</persName> กล่าวว่า มีประชาชนที่ถูกฟ้องร้องดำเนินคดีได้รับความเดือดร้อนเป็นจำนวนมาก แต่กลุ่มนายทุน รวมทั้งผู้มีอิทธิพล และ <persName>พล.อ.สุรยุทธ์</persName> ที่มีบ้านพักบริเวณเขายายเที่ยง ซึ่งเป็นพื้นที่ป่าสงวนเช่นเดียวกันกลับไม่ถูกดำเนินคดีใด ๆ จึงขอเรียกร้องให้นายกรัฐมนตรีให้ความเป็นธรรมในการตรวจสอบตามที่เคยระบุว่าจะใช้หลักนิติรัฐ นิติธรรมและให้ความเป็นธรรมกับทุกฝ่าย เร่งรัดจัดการปัญหานี้ เนื่องจากพื้นที่ป่าสงวนขณะนี้ถูกทำลายไปเป็นจำนวนมากจากผู้บุกรุกกลุ่มดังกล่าว ดังนั้น<persName>นายอภิสิทธิ์</persName>ต้องทำเรื่องนี้ให้เป็นคดีตัวอย่างเพื่อความโปร่งใสและเป็นธรรม อย่างไรก็ตามหากนายกรัฐมนตรีไม่ดำเนินการภายใน 30 วัน ตนจะดำเนินการฟ้องร้อง<persName>นายอภิสิทธิ์</persName> รวมไปถึง<persName>นายสุวิทย์ คุณกิตติ</persName> รมว.ทรัพยากรธรรมชาติและสิ่งแวดล้อม รวมถึงผู้เกี่ยวข้องทุกฝ่ายฐานเป็นเจ้าพนักงานละเว้นการปฏิบัติหน้าที่ ตามมาตรา 157 ต่อไป
</p></body>
</news>
