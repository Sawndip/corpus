<teiHeader>
<fileDesc>
<titleStmt>
  <title>มท.2  ยอมรับคำวินิจฉัย กกต. กรณีถือครองหุ้น  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209090339&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>มท.2  ยอมรับคำวินิจฉัย กกต. กรณีถือครองหุ้น</headline>
<lead></lead>
<neck></neck>
<body><p>รัฐมนตรีช่วยว่าการกระทรวงมหาดไทย ยอมรับคำวินิจฉัย กกต. กรณีถือครองหุ้น แต่ยืนยัน ที่ผ่านมามีการแจ้งบัญชีแสดงทรัพย์สินอย่างชัดเจน <persName>นายบุญจง วงศ์ไตรรัตน์</persName> รัฐมนตรีช่วยว่าการกระทรวงมหาดไทย ซึ่งเป็นหนึ่งใน ส.ส. ที่ถูกคณะกรรมการการเลือกตั้ง หรือ กกต. วินิจฉัยให้มีความผิดจากการถือครองหุ้นในบริษัทที่เป็นคู่สัมปทานของรัฐ กล่าวว่า เมื่อ กกต. มีคำวินิจฉัยออกมา ตนเองก็พร้อมยอมรับคำวินิจฉัยและต้องยึดแนวทางกฎหมายเป็นหลัก พร้อมยืนยันว่าหุ้นที่ตนเองถือครองมีเพียงเล็กน้อย โดยถือครองตั้งปี 2547 ก่อนที่รัฐธรรมนูญฉบับปัจจุบันจะมีผลบังคับใช้ ซึ่งที่ผ่านมาได้มีการแจ้งบัญชีแสดงทรัพย์สินอย่างชัดเจน อย่างไรก็ตามเมื่อมีผู้ร้องทุกข์กล่าวโทษ กกต.ก็ต้องมีคำวินิจฉัย ซึ่งตนเองก็ต้องเคารพคำวินิจฉัยดังกล่าว อย่างไรก็ตาม ในช่วงเย็นวันนี้ หลังจากที่ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย ได้แถลงผลงาน 6 เดือนของกระทรวงมหาดไทยแล้ว <persName>นายชวรัตน์</persName> และข้าราชการระดับสูงของกระทรวงมหาดไทย อาทิ <persName>นายบุญจง วงศ์ไตรรัตน์</persName> รัฐมนตรีช่วยว่าการกระทรวงมหาดไทย <persName>นายวิชัย ศรีขวัญ</persName> ปลัดกระทรวงมหาดไทย พร้อมด้วยอธิบดีกรมต่าง ๆ ในสังกัดกระทรวงได้จัดงานเลี้ยงพบปะสื่อมวลชนที่โรงแรม รอยัล ปรินเซส ถนนหลานหลวง โดยใช้ชื่องาน 6 เดือนแห่งสยามเมืองยิ้ม</p></body>
</news>
