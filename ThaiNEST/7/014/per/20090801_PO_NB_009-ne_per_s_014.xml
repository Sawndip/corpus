<teiHeader>
<fileDesc>
<titleStmt>
  <title>รอง ผบ.ตร.  ปฏิเสธนายกฯ ไม่ได้หารือผู้ที่จะรักษาการแทน ผบ.ตร.ระหว่างไปต่างประเทศ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208010051&tb=N255208  </bibl>
</sourceDesc>
</fileDesc>
</teiHeader>
<news>
<headline>รอง ผบ.ตร.  ปฏิเสธนายกฯ ไม่ได้หารือผู้ที่จะรักษาการแทน ผบ.ตร.ระหว่างไปต่างประเทศ</headline>
<lead></lead>
<neck></neck>
<body><p>รองผู้บัญชาการตำรวจแห่งชาติ ปฏิเสธนายกรัฐมนตรีไม่ได้หารือถึงตัวบุคคลที่จะมารักษาราชการแทนผู้บัญชาการตำรวจแห่งชาติ ขณะที่ผู้ช่วยผู้บัญชาการตำรวจแห่งชาติ ยืนยัน คดีลอบยิงแกนนำกลุ่มพันธมิตรประชาชนเพื่อประชาธิปไตยยังเดินหน้าได้ สำหรับภารกิจของ<persName>นายอภิสิทธิ์ เวชชาชีวะ</persName> นายกรัฐมนตรีในวันนี้ ภายหลังเดินทางเป็นประธานและปาฐกถาพิเศษเนื่องในวันสตรีไทย ประจำปี 2552 ที่บ้านมนังคศิลาแล้ว นายกรัฐมนตรีได้เดินทางต่อมายังทำเนียบรัฐบาล โดยมี <persName>พลตำรวจเอกธานี สมบูรณ์ทรัพย์</persName> รองผู้บัญชาการตำรวจแห่งชาติ และ<persName>พลตำรวจโทอัศวิน ขวัญเมือง</persName> ผู้ช่วยผู้บัญชาการตำรวจแห่งชาติเข้าพบ ซึ่งภายหลังการเข้าหารือกับนายกรัฐมนตรี <persName>พลตำรวจเอกธานี</persName> เปิดเผยว่า นายกรัฐมนตรีได้หารือถึงคดีการลอบยิง <persName>นายสนธิ ลิ้มทองกุล</persName> แกนนำกลุ่มพันธมิตรประชาชนเพื่อประชาธิปไตย แต่ไม่มีการพูดคุยถึงผู้ที่จะมารักษาราชการแทนผู้บัญชาการตำรวจแห่งชาติ ในช่วงที่ไปปฏิบัติภารกิจยังต่างประเทศ ขณะที่<persName>พลตำรวจโทอัศวิน</persName> กล่าวว่า ได้ตอบคำถามนายกรัฐมนตรี ว่าคดีนี้ยังไม่ถึงทางตันและยังสามารถเดินหน้าต่อได้ แต่ต้องใช้เวลาในการรวบรวมหลักฐาน <persName>พลตำรวจโทอัศวิน</persName> ยังยืนยันอีกว่า แม้ผู้บัญชาการตำรวจแห่งชาติจะไม่อยู่ เจ้าหน้าที่ก็สามารถทำงานได้ ทั้งนี้ไม่ทราบว่าใครจะมาเป็นผู้รักษาราชการแทนผู้บัญชาการตำรวจแห่งชาติ  </p></body>
</news>
