<teiHeader>
<fileDesc>
<titleStmt>
  <title>"เทพไท"ปูดข้อมูลทูตยูเออี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/28/news_29368508.php?news_id=29368508  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>"ปูดข้อมูลทูตยูเออี</headline>
<lead>“<persName>เทพไท</persName>” ยัน “<persName>ทักษิณ</persName>” ออกนอกดูไบใช้ประเทศไร้นิติรัฐบัญชาการเสื้อแดงล้มรัฐบาลอ้างมีหลักฐานเป็นเอกสารลับทางการทูต ที่ควรเชื่อถือได้ ถูกกดดันจาก “ยูเออี” จริง แต่ไม่สามารถนำมาเปิดเผยได้ เกรงจะเสียมารยาท เผยทางการเอมิเรตส์เรียกตัวอดีตนายกฯ เข้าพบ เมื่อ 20 ก.ค.ขอให้อยู่ในความสงบ ห้ามเคลื่อนไหวทางการเมืองต่อต้านรัฐบาลไทย</lead>
<neck></neck>
<body><p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่ประเทศสหรัฐอาหรับเอมิเรตส์ (ยูเออี) กดดันให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี ออกนอกประเทศ พร้อมทั้งมีการให้สัมภาษณ์จากที่ปรึกษา <persName>พ.ต.ท.ทักษิณ</persName>และปฏิเสธเรื่องดังกล่าวว่า ตนขอยืนยันว่า เรื่องดังกล่าวเป็นเรื่องที่แหล่งข่าวจากกระทรวงต่างประเทศได้ส่งมาให้ ว่า <persName>พ.ต.ท.ทักษิณ</persName> มีพฤติกรรมในลักษณะเช่นนี้มาหลายครั้ง ไม่ว่าบุคคลรอบข้างจะออกมาปฏิเสธอย่างไร ก็สุดแท้แต่จะตีความ และจากพฤติกรรมดังกล่าว ยูเออีไม่พอใจกับพฤติกรรมดังกล่าว</p>
<p><persName>พ.ต.ท.ทักษิณ</persName>คงจะรู้ตัวเองจึงเดินทางออกนอกประเทศในช่วงนี้ ซึ่งโดยมารยาทของยูเออีคงจะไม่ขับไล่ <persName>พ.ต.ท.ทักษิณ</persName> แต่ที่ยืนยันชัดเจนคือ <persName>พ.ต.ท.ทักษิณ</persName>ได้เดินทางออกจากยูเออี ไปยังประเทศมอนเตเนโกร และล่าสุดที่ได้มีการตรวจสอบ คือ ประเทศไลบีเรีย จากสมมติฐานที่ทำให้ <persName>พ.ต.ท.ทักษิณ</persName>เดินทางออกจากยูเออี เพราะว่า
1. เมื่อมีการชุมนุมของเสื้อแดงในวันที่ 30 ส.ค.นี้ ทำไม <persName>พ.ต.ท.ทักษิณ</persName> จึงเดินทางออกไปในช่วงนี้พอดี 2. <persName>พ.ต.ท.ทักษิณ</persName>โฟนอินไปยังวิทยุชุมชนคนรักอุดร โดยมีการพูดห้ามคนเสื้อแดงไม่ให้มาร่วมชุมนุมในวันดังกล่าว 3. ประกาศว่าการชุมนุมในวันที่ 30 ส.ค.จะไม่มีการโฟนอิน และ 4. <persName>พ.ต.ท.ทักษิณ</persName> เดินทางออกจากยูเออีไปยังประเทศเล็กๆ ซึ่งไม่ความเป็นนิติรัฐ และมีการปกครองด้วยระบอบเผด็จการ</p>
“หลักฐานที่ควรเชื่อถือได้ว่า <persName>พ.ต.ท.ทักษิณ</persName>ถูกกดดันจากยูเออีจริง เพราะมีเอกสารสำคัญจากรัฐบาลยูเออีมา ซึ่งเป็นเอกสารลับทางการทูต ไม่สามารถนำมาเปิดเผยต่อประชาชนได้ เกรงจะเป็นการเสียมารยาท แต่จะนำบางตอนของเอกสารมาเปิดเผย ทางการสหรัฐอาหรับเอมิเรตส์ได้เรียกตัว <persName>พ.ต.ท.ทักษิณ</persName> เข้าพบเมื่อวันที่ 20 ก.ค.2552 และขอให้อดีตนายกฯ อยู่ในความสงบ ห้ามดำเนินการเคลื่อนไหวทางการเมืองต่อต้านรัฐบาลไทย ในดินแดนสหรัฐอาหรับเอมิเรตส์ ซึ่งอาจจะทำให้รัฐบาลสหรัฐอาหรับเอมิเรตส์ขายหน้าได้”
<p><persName>นายเทพไท</persName> กล่าวอีกว่า <persName>พ.ต.ท.ทักษิณ</persName> ได้ไปติดต่อขอพบกับเจ้าหน้าที่ของรัฐบาลยูเออี พร้อมทั้งตอบรับว่าจะไม่ดำเนินกิจกรรมทางการเมืองใดๆ ในดินแดนยูเออี และสัญญาว่าจะเก็บตัวเงียบ รวมทั้งจะไม่แทรกแซงกิจกรรมราชอาณาจักรไทยตามคำขอของรัฐบาลยูเออี ซึ่งเป็นการทำทัณฑ์บนของรัฐบาลยูเออีกับ <persName>พ.ต.ท.ทักษิณ</persName> แต่หลังจากนั้นก็ยังมีการโฟนอินปลุกระดม แต่ไม่สามารถพิสูจน์ได้ว่าเป็นการโฟนอินจากดูไบ หรือบนเครื่องบิน หรือประเทศใด
อย่างไรก็ตาม ในการชุมนุมวันที่ 30 ส.ค.นี้ ที่รัฐบาลได้ประกาศใช้ พ.ร.บ.ความมั่นคงฯ เพื่อควบคุมการชุมนุมไม่ให้เกิดการลุกลามเหมือนกับวันที่ 13 เม.ย. และกระแสข่าวดังกล่าวอาจไปถึงรัฐบาลยูเออี เหมือนเป็นการกดดัน <persName>พ.ต.ท.ทักษิณ</persName> จากรัฐบาลยูเออี ซึ่งทาง <persName>พ.ต.ท.ทักษิณ</persName> คงทราบดีว่า ถ้าหากยังอยู่ในประเทศยูเออีก็จะสร้างความลำบากใจให้กับรัฐบาลยูเออี และอาจส่งผลกระทบต่อประเทศไทยได้</p>
<p><persName>นายเทพไท</persName> กล่าวว่า วันนี้ <persName>พ.ต.ท.ทักษิณ</persName>จิตใจแปรปรวน เพราะเห็นจากพฤติกรรมที่เคลื่อนไหวทางการเมืองเมื่อวันที่ (26 ส.ค.) ที่มีการอวยพรวันเกิดให้กับ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ ผ่านทางทวิตเตอร์ ช่วงบ่ายเปิดทวิตเตอร์อวดร่ำอวดรวย และในช่วงเย็นก็มีการโฟนอินเข้ารายการของวิทยุชุมชนคนรักอุดร ร่วมพิธีสาปแช่ง <persName>พล.อ.เปรม</persName> อีกทั้งในช่วงค่ำก็มีการคร่ำครวญว่าอยากกลับประเทศไทย
ตนขอยืนยันว่าข้อมูลต่างๆ สามารถเชื่อถือได้ และเรียนกับ<persName>นายนพดล ปัทมะ</persName> ที่ปรึกษาด้านกฎหมาย <persName>พ.ต.ท.ทักษิณ</persName>ว่า เรื่องดังกล่าวไม่ได้มีการจับแพะชนแกะ แต่มีหลักฐานสำคัญที่ทำให้เห็นว่า <persName>พ.ต.ท.ทักษิณ</persName> ไม่สามารถใช้ดูไบทำลายรัฐบาลไทยได้ “วันนี้คนเสื้อแดงจับ <persName>พ.ต.ท.ทักษิณ</persName> ไปชนกับสถาบันและประเทศชาติ และจับระบอบ<persName>ทักษิณ</persName> ไปชนกับระบอบประชาธิปไตย ซึ่งสร้างความวิตกกังวลให้กับคนไทยทุกคน และไม่อยากให้ประชาชนและประเทศชาติตกเป็นเครื่องมือของคนเหล่านี้”
“<persName>สุเทพ</persName>” ตามข่าว “<persName>ทักษิณ</persName>” หวังได้ตัวกลับ</p>
<p>ทางด้าน <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ให้สัมภาษณ์ว่า กำลังติดตามข่าวความเคลื่อนไหวของ <persName>พ.ต.ท.ทักษิณ</persName>อยู่ เพราะเป็นหน้าที่ของรัฐบาลไทยที่จะเอาตัวกลับมาดำเนินคดี ส่วนมิตรประเทศถ้ามีความเป็นมิตรกับประเทศไทยก็ต้องให้ความร่วมมือ ถ้า <persName>พ.ต.ท.ทักษิณ</persName> อยู่ที่ไหนก็ต้องส่งตัวมาให้เรา เพราะตามปกติคนที่จะอ้างว่าหลีกภัยทางการเมืองไปอยู่ประเทศอื่น ก็ต้องรับรองโดยประเทศนั้นว่าจะไม่ใช้ประเทศเขาเป็นฐานในการโจมตีประเทศที่ตัวเองหนีมา</p>
<p>กรณีของ <persName>พ.ต.ท.ทักษิณ</persName> ก็ต้องดูต่อไป ว่าทางการของดูไบคิดอย่างไร ซึ่งกระทรวงการต่างประเทศก็ได้พยายามติดต่อกับประเทศต่างๆ เพื่อแจ้งให้ทราบว่า <persName>พ.ต.ท.ทักษิณ</persName> อยู่ในฐานะของผู้ที่หลบหนีคำพิพากษาของศาล และหลบหนีคดี</p>
<p>“<persName>ทักษิณ</persName>” โชว์เพชรผ่านเว็บทวิตเตอร์</p>
<p>วันเดียวกันนี้ (27 ส.ค.) หลังจากที่ <persName>พ.ต.ท.ทักษิณ ชินวัตร</persName> ได้เขียนข้อความลงบนเว็บไซต์ twitter.com
thaksinlive โดยระบุว่า กำลังนั่งดูเหมืองเพชรอยู่และจะถ่ายรูปเพชรมาฝากนั้น ปรากฏว่าเมื่อเวลา 10.25 น. <persName>พ.ต.ท.ทักษิณ</persName>ได้เขียนข้อความลงบนเว็บไซต์อีก 2 ข้อความ โดยข้อความแรกระบุว่า “http://twitpic.com/fet1w - เพชรที่เคยบอกว่าจะเอามาให้ดูกันครับ” และข้อความที่สองระบุว่า “ผมพยายามส่งมาให้ดูอีกครับ http://picasaweb.google.com...”</p>
<p>เมื่อลิงค์เข้าไปดูรูปตามที่มีการระบุเอาไว้นั้น ปรากฏว่าในลิงค์แรกเป็นรูป <persName>พ.ต.ท.ทักษิณ</persName> สวมเสื้อโปโลสีแดงและสวมทับด้วยเสื้อแจ๊คเก็ตสีแดงอีกชั้นหนึ่ง โดยในมือซ้ายโชว์เพชรดิบที่ยังไม่ได้เจียระไน ขณะที่ลิงค์ที่ 2 นั้นมีทั้งหมด 6 รูป ซึ่งเป็นรูปของ <persName>พ.ต.ท.ทักษิณ</persName> ขณะกำลังสั่งงานอยู่ภายในเหมืองเพชร และกำลังดูเพชรที่ยังไม่ได้เจียระไน
</p></body>
</news>
