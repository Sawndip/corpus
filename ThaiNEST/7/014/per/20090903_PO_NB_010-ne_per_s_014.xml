<teiHeader>
<fileDesc>
<titleStmt>
  <title>นายกฯ มอบสัญญาเช่าให้ใช้ที่ดินราชพัสดุ  แก่เกษตรกรในพื้นที่ปทุมธานี  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030164&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ มอบสัญญาเช่าให้ใช้ที่ดินราชพัสดุ  แก่เกษตรกรในพื้นที่ปทุมธานี</headline>
<lead></lead>
<neck></neck>
<body><p>นายกรัฐมนตรี มอบสัญญาเช่าและมอบหนังสืออนุญาตให้ใช้ที่ดินราชพัสดุ แก่ตัวแทนเกษตรกรในพื้นที่อำเภอหนองเสือ จังหวัดปทุมธานี เพื่อช่วยให้มีที่ทำกินเป็นของตนเอง <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานในโครงการ 1 ล้านไร่ มิติใหม่ที่ราชพัสดุ โดยมอบสัญญาเช่าและมอบหนังสืออนุญาตให้ใช้ที่ดินราชพัสดุ แก่ตัวแทนเกษตรกรในพื้นที่ตำบลศาลาครุ อำเภอหนองเสือ จังหวัดปทุมธานี พร้อมมอบเอกสารการอนุญาตให้สินเชื่อของธนาคารเพื่อการเกษตรและสหกรณ์การเกษตร ในโครงการสนับสนุนสินเชื่อโดยใช้สิทธิการเช่าที่ราชพัสดุเป็นประกันหนี้เงินกู้แก่เกษตรกร 10 ราย อีกทั้งยังมอบพันธุ์ข้าว พันธุ์มะม่วง และพันธุ์ปลาให้แก่เกษตรในพื้นที่ นอกจากนี้นายกรัฐมนตรีได้เกี่ยวข้าว และเยี่ยมชมแปลงสาธิตเกษตรในพื้นที่ดินเสื่อมสภาพ 300 ไร่ ซึ่งเป็นศูนย์การเรียนรู้ชุมชน ทั้งนี้ นายกรัฐมนตรี กล่าวว่า โครงการดังกล่าวเกิดขึ้น เพราะรัฐบาลต้องการช่วยเหลือประชาชนให้มีรายได้อย่างยั่งยืน โดยการให้ประชาชนมีที่ดินทำกินเป็นของตนเอง ซึ่งถือเป็นการสร้างงานสร้างรายได้ และช่วยการแก้ปัญหาการว่างงาน ขณะเดียวกันก็มีกลุ่มคนเสื้อแดงประมาณ 20 คนมาชุมนุมต่อต้านรัฐบาลด้วย แต่ไม่เกิดความรุนแรง </p></body>
</news>
