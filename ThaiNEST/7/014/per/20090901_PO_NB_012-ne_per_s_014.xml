<teiHeader>
<fileDesc>
<titleStmt>
  <title>เทพไท ยัน ไม่มีความขัดแย้งภายในพรรคประชาธิปัตย์  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010069&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>เทพไท</persName> ยัน ไม่มีความขัดแย้งภายในพรรคประชาธิปัตย์</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ ยืนยันไม่มีความขัดแย้งภายในพรรคประชาธิปัตย์ พร้อมปฏิเสธกระแสข่าวจับมือพรรคเพื่อไทย ย้ำความสัมพันธ์พรรคร่วมรัฐบาลยังเหนียวแน่น <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่<persName>ร้อยตำรวจเอกเฉลิม อยู่บำรุง</persName> ประธานส.ส.พรรคเพื่อไทย จะนำคลิปเสียง<persName>นายอภิสิทธิ์ เวชชาชีวะ</persName>นายกรัฐมนตรี ตั้งกระทู้ถามสดนายกรัฐมนตรีในการประชุมสภาผู้แทนราษฎรในวันพฤหัสบดีนี้ว่า เป็นเรื่องที่ดี ที่<persName>ร้อยตำรวจเอกเฉลิม</persName> จะใช้เวทีสภาซักถามนายกรัฐมนตรี ในขณะที่นายกรัฐมนตรีจะได้ชี้แจงข้อเท็จจริงที่เกิดขึ้น ส่วนที่<persName>ร้อยตำรวจเอกเฉลิม</persName>ระบุว่า ได้รับคลิปดังกล่าวมาจากทหารอยากให้มีการเปิดเผยให้สังคมได้รับทราบ ส่วนกระแสความขัดแย้งภายในพรรคประชาธิปัตย์ ไม่เป็นความจริง ทุกคนในพรรคยังสนับสนุนการทำงานของนายกรัฐมนตรี โดยเฉพาะ<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคงและ<persName>นายนิพนธ์ พร้อมพันธ์</persName> เลขาธิการนายกรัฐมนตรี ส่วนกระแสข่าวพรรคประชาธิปัตย์เตรียมจับมือพรรคเพื่อไทยจัดตั้งรัฐบาล ไม่มีมูลความจริง พร้อมยืนยันความสัมพันธ์ระหว่างพรรคประชาธิปัตย์กับพรรคร่วมรัฐบาล ยังคงเป็นเอกภาพไม่มีความขัดแย้งตามกระแสข่าว <persName>นายเทพไท</persName> ยังกล่าวถึงความเคลื่อนไหวของกลุ่มคนเสื้อแดงว่า รัฐบาลจะจับตามองต่อไปโดยไม่ประมาท ซึ่งเชื่อว่า ในวันที่ 19 กันยายน จะเป็นการเคลื่อนไหวครั้งใหญ่ เพื่อต้องการแสดงพลัง เนื่องจากเป็นวันที่<persName>พันตำรวจโททักษิณ ชินวัตร</persName> อดีตนายกรัฐมนตรีถูกยึดอำนาจ </p></body>
</news>
