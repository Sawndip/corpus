<teiHeader>
<fileDesc>
<titleStmt>
  <title>โหรชี้ดวงประชาธิปัตย์ร่อแร่   โอกาสยุบพรรค50 : 50  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-31 21:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000098995  </bibl>
</sourceDesc>
</fileDesc>
</teiHeader>
<news>
<headline>โหรชี้ดวงประชาธิปัตย์ร่อแร่ โอกาสยุบพรรค50 : 50</headline>
<lead></lead>
<neck></neck>
<body><p><persName>นายบุญเลิศ ไพรินทร์</persName> อดีตส.ว.ฉะเชิงเทรา หรือ ฉายา<persName>โหร ส.ว.</persName> กล่าวถึงคำทำนายด้านโหราศาสตร์ จากคดีที่ กกต. กำลังจะพิจารณาปัญหายุบพรรคประชาธิปัตย์หรือไม่ ในกรณีเงินบริจาค 258 ล้านบาท จากบริษัท ทีพีไอโพลีน ว่า ดวงของพรรคประชาธิปัตย์ตอนนี้ยังไม่มีอะไร แต่ว่าตั้งแต่วันที่ 30 ก.ย.เป็นต้นไป จะเริ่มมีปัญหา หมายความว่า ดาวเสาร์ดาวบาปเคราะห์ มันจะย้ายจากราศีสิงห์ มาทับลักขณาในราศีกันย์ ลักขณาพรรคประชาธิปัตย์อยู่ราศีกันย์ แล้วมีมฤตยูอยู่ราศีมีน เล็งลักขณาอยู่แล้ว แล้วมีเนปจูนเดิมที่เป็นตัวของพรรคประชาธิปัตย์ เนปจูน เป็นดาวบาปเคราะห์ ทับลักขณาอยู่ ตอนที่ตั้งพรรคประชาธิปัตย์ เมื่อวันที่ 5 เม.ย. 2489 เพราะฉะนั้นตั้งแต่ วันที่ 30 ก.ย.52 เป็นต้นไป อาการก็ไม่ค่อยดีแล้ว แต่ในช่วงที่จะอันตรายจริงๆ ต้อง วันที่ 14 ธ.ค.52 ถึง วันที่ 25 เม.ย.53 จะเป็นช่วงวิกฤติของพรรคมากกว่าช่วงนี้</p>
<p> นอกจากนี้ ดวงเมือง ดวงโลกไม่ดี ขณะนี้ดาวพฤหัสบดี เดินวิปริต ถอยหลังในราศีการงาน หรือราศี กรรมมะ ดวงเมืองดวงโลก ฉะนั้น ดวงเมืองดวงโลก ก็ไม่ดีในช่วงนี้ ดาวบาปเคราะห์ คือเนปจูน อยู่ในราศีนี้ด้วย ราศีมังกร เป็นราศีกรรมะ หรือการงานของดวงเมืองดวงโลก ลักษณะนี้มันจะเกิดวิปริตไปด้วย แต่พอพ้น วันที่ 22 ต.ค. 52 เป็นต้นไป ก็เริ่มดีมากขึ้น ดาวพฤหัสบดี ให้คุณสูงสุด ดวงเมืองดวงโลกเริ่มดีขึ้น เพราะดาวมฤตยูตกวินาศ ลักขณาดวงเมืองดวงโลกไม่ได้ ดาวเสาร์ ตกอริ อยู่ในฐานะส่งกระแสร้ายได้ไม่เต็มที่ ดวงเมืองดวงโลกเริ่มดีขึ้น ตั้งแต่วันที่ 30 ก.ย.52 เป็นต้นไป</p>
<p>ในช่วงดาวเดินวิปริต และดาวเสาร์เป็นดาวใหญ่กำลังจะย้ายราศี อาจทำให้เกิดแรงกระเพื่อมต่อทางการเมือง เศรษฐกิจสังคมของประเทศของโลกได้ ฉะนั้น พรรคประชาธิปัตย์ ต้องระวังตัว ตอนนี้ไม่แน่นอน ว่าจะอยู่รอดปลอดภัยหรือไม่ เพราะตึงแทบทุกด้าน โอกาสรอด 50 : 50</p></body>
</news>
