<teiHeader>
<fileDesc>
<titleStmt>
  <title>เสื้อแดงยกเลิกชุมนุมปชช.คลายกังวล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-29 14:37:18  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187445  </bibl>
</sourceDesc>
</fileDesc>
</teiHeader>
<news>
<headline>เสื้อแดงยกเลิกชุมนุมปชช.คลายกังวล</headline>
<lead>นักวิชาการ ชี้ เสื้อแดงยกเลิกชุมนุม 30 ส.ค. ทำให้ประชาชนคลายกังวลลงชั่วคราว แนะรัฐบาลอย่าใช้วิธีรุนแรงแก้ปัญหา</lead>
<neck></neck>
<body><p><persName>นายสมชาย ภคภาสน์วิวัฒน์</persName> อาจารย์พิเศษ ประจำคณะรัฐศาสตร์ มหาวิทยาลัยธรรมศาสตร์ กล่าวว่า กรณีแกนนำกลุ่ม นปช.ประกาศยุติการชุมนุมใหญ่ในวันที่ 30 สิงหาคมนี้ ทำให้ปัจจัยทางการเมืองที่ถูกมองว่ากระทบเศรษฐกิจจะหยุดลงไปเพียงชั่วคราว ทำให้ส่งผลทางจิตวิทยาต่อประชาชน นักลงทุนที่เคยกังวลว่าเหตุการณ์จะบานปลายอาจมีการใช้ความรุนแรงจากการเผชิญหน้ากันได้หายไป แต่ทั้งนี้ การประกาศหยุดการชุมนุมครั้งนี้เป็นเพียงชั่วคราว เพราะปัญหาการเมืองยังไม่หยุดเพียงเท่านี้ ทำให้อนาคตหนีไม่พ้นในการต้องเผชิญหน้ากัน และปัญหาก่อตัวรุนแรงขึ้นไปอีก เพราะกลุ่มที่มีความขัดแย้งกันยังไม่ประสานประโยชน์กันได้ เพราะอีกฝ่ายหนึ่งต้องการให้มีการแก้ไขรัฐธรรมนูญ อีกฝ่ายหนึ่งไม่ต้องการให้แก้ไขปัญหาการเมือง จึงต้องเดินหน้าตามแนวทางตัวเองต่อไปอีก</p>
<p>อย่างไรก็ตาม รัฐบาลต้องหาวิธีไม่ใช้ความรุนแรงในการแก้ปัญหา ซึ่งการที่รัฐบาลใช้ผลงานในช่วง 6-7 เดือนที่ผ่านมาและมาตรการอื่นเพิ่มเติม ถือเป็นตัวช่วยพยุงเศรษฐกิจให้เดินหน้าต่อไปได้</p></body>
</news>
