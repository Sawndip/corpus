<teiHeader>
<fileDesc>
<titleStmt>
  <title>กรรมการ ปปช ยืนยันมีความเป็นกลางในการตัดสินทุกคดี  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110077&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กรรมการ ปปช ยืนยันมีความเป็นกลางในการตัดสินทุกคดี</headline>
<lead></lead>
<neck></neck>
<body><p>กรรมการ ปปช. ยืนยันมีความเป็นกลางในการตัดสินทุกคดี ส่วนที่สำนักงาน ปปช.ได้เพิ่มความเข้มงวดในการรักษาความปลอดภัยมากขึ้น <persName>นายใจเด็ด พรชัยยา</persName> คณะกรรมการป้องกันและปราบปรามการทุจริตแห่งชาติ หรือ ปปช. กล่าวถึงกรณีที่เจ้าหน้าที่ตำรวจเตรียมยื่นถอดถอนคณะกรรมการ ปปช. จากกรณีการชี้มูลคดีสลายการชุมนุมกลุ่มพันธมิตรประชาชนเพื่อประชาธิปไตย 7 ตุลาคม 51 ว่า เป็นเรื่องของความรู้สึกและความเห็นที่แตกต่าง ซึ่งไม่ใช่เรื่องใหญ่ และยืนยันว่าในการพิจารณาแต่ละคดีคณะกรรมการ ปปช. ทุกคน มีความระมัดระวังเรื่องความเป็นกลางในการปฏิบัติหน้าที่อยู่แล้ว ด้าน<persName>นางสาวสมรักษ์ จัดกระบวนพล</persName> กรรมการ ปปช. กล่าวว่าได้พูดคุยถึงเหตุการณ์ระเบิดบ้านพัก<persName>นายวิชา มหาคุณ</persName> กรรมการ ปปช. กับประธาน ปปช.แล้ว ประธาน ปปช. ได้เตือนให้ทุกคนระมัดระวังตัว อย่างไรก็ตาม ตนเองไม่ได้กลัวหรือวิตกกับเหตุการณ์ที่เกิดขึ้น สำหรับการรักษาความปลอดภัยภายในสำนักงาน ปปช. เจ้าหน้าที่ได้ทำการตรวจรถยนต์ทุกคันที่เข้าออกภายในสำนักงาน เพื่อตรวจหาวัตถุต้องสงสัย </p></body>
</news>
