<teiHeader>
<fileDesc>
<titleStmt>
  <title>จตุพร/ยืนยันการชุมนุมต่อ แม้นาย สุเทพ  จะขยายเวลาการประกาศ พรบ.ความมั่นคง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310143&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>จตุพร</persName>/ยืนยันการชุมนุมต่อ แม้<persName>นาย สุเทพ</persName>  จะขยายเวลาการประกาศ พรบ.ความมั่นคง</headline>
<lead></lead>
<neck></neck>
<body><p>แกนนำคนเสื้อแดง ยืนยัน จะชุมนุมต่อไป แม้รัฐบาลจะขยายเวลา พ.ร.บ.ความมั่นคง และให้พรรคประชาธิปัตย์ทดสอบตัดต่อเสียงที่ระบุว่ามาจากรายการเชื่อมั่นประเทศไทยกับ<persName>นายกฯ อภิสิทธิ์</persName> มาเปรียบเทียบ <persName>นายจตุพร พรหมพันธ์</persName> ส.ส.สัดส่วน พรรคเพื่อไทย แกนนำกลุ่มคนเสื้อแดง กล่าวว่า แม้<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง จะขยายเวลาการประกาศพระราชบัญญัติการรักษาความมั่นคงภายในราชอาณาจักรออกไปอีก กลุ่มคนเสื้อแดงก็จะชุมนุมต่อ โดยพร้อมที่จะเลื่อนการชุมนุมออกไปจนถึงวันที่ 19 กันยายน ซึ่งเป็นวันครบรอบ 3 ปี การปฏิวัติรัฐประหาร เมื่อปี 2549 โดยยืนยันว่า การชุมนุมจะไม่ยืดเยื้อ และไม่ปิดล้อมทำเนียบรัฐบาล ส่วนกรณีคลิปเสียงของนายกรัฐมนตรี <persName>นายจตุพร</persName> เรียกร้องให้นายกรัฐมนตรีนำต้นฉบับมาเปิดเผย ซึ่งเชื่อว่า<persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม จะสามารถสืบหาต้นฉบับมาได้ เนื่องจากเชื่อว่าจะเป็นเสียงจากการบันทึกการประชุมหน่วยงานความมั่งคงฉบับเต็ม เมื่อวันที่ 12 เมษายน หลังมีการประกาศพระราชกำหนดการบริหารราชการในสถานการณ์ฉุกเฉิน (พ.ร.ก.ฉุกเฉิน) ที่ห้องยุทธการ กรมทหารราบที่ 1 รักษาพระองค์ พร้อมให้พรรคประชาธิปัตย์ทดสอบตัดต่อเสียงที่ระบุว่า เป็นเสียงจากรายการเชื่อมั่นประเทศไทยกับ<persName>นายกฯ อภิสิทธิ์</persName> แล้วนำมาเปรียบเทียบกับ คลิปดังกล่าว เพื่อให้ความจริงกระจ่าง </p></body>
</news>
