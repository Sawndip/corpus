<teiHeader>
<fileDesc>
<titleStmt>
  <title>'สุเทพ'ยันรัฐบาลแข็งแรงพอที่จะทำงานต่อ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 09:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12606  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ยันรัฐบาลแข็งแรงพอที่จะทำงานต่อ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 09.00 น. วันนี้ (6 ส.ค.) ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ให้สัมภาษณ์ถึง การแถลงผลงาน 6 เดือนของรัฐบาลว่า เดี๋ยวก็ได้ฟัง <persName>นายอภิสิทธิ์ เวชชาชีวะ</persName> นายกฯ แถลงว่า รัฐบาลได้ทำอะไรไปบ้าง อย่างไร ส่วนเรื่องที่ว่า รัฐบาลจะผ่านปีนี้ไปได้หรือไม่ ยืนยันว่า รัฐบาลอยู่ในสภาที่มีความแข็งแรงเพียงพอ ที่จะทำงานแก้ไขปัญหาของประเทศชาติและประชาชนได้ ไม่มีปัญหา</p>
<p>เมื่อถามว่า ช่วง 6 เดือนที่ผ่านมา คิดว่า มีอะไรที่ต้องปรับแก้บ้างหรือไม่ <persName>นายสุเทพ</persName> กล่าวว่า เราพยายามให้ประชาชนทั้งประเทศเข้าใจว่า บ้านเมืองที่จะเข้มแข็งพอในการแก้ไขปัญหา ทั้งเศรษฐกิจและสังคมนั้น จะต้องมีความสามัคคีกัน ดังนั้น จะเห็นว่า ช่วง 6-7 เดือนที่ผ่านมา รัฐบาลพยายามผ่อนหนักผ่อนเบา อดทน อดกลั้น มาโดยตลอด ซึ่งประชาชนก็จะเห็นชัด และเชื่อว่า ประชาชนส่วนใหญ่เข้าใจ อยากจะเรียกร้องว่า บ้านเมืองเป็นของพวกเราทุกคน ดังนั้น ทุกคนมีหน้าที่ต้องช่วยกัน.
</p></body>
</news>
