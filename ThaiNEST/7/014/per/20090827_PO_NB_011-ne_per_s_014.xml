<teiHeader>
<fileDesc>
<titleStmt>
  <title>ชัย ระบุพิจารณางบ 2 วัน  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270087&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>ชัย</persName> ระบุพิจารณางบ 2 วัน</headline>
<lead></lead>
<neck></neck>
<body><p>ประธานสภาผู้แทนราษฎร ระบุ จะใช้เวลาพิจารณาพระราชบัญญัติงบประมาณรายจ่ายประจำปี 2553 สองวัน พร้อมยอมรับการใช้คำพูดไม่เหมาะสมของ สส.สร้างความเสื่อมด้านจริยธรรมให้สภาผู้แทนราษฎร <persName>นายชัย ชิดชอบ</persName> ประธานสภาผู้แทนราษฎร กล่าวถึงกรณีที่มี สส.ใช้คำพูดไม่เหมาะสม ในการประชุมสภาผู้แทนราษฎรวานนี้(26 สค)ว่า ขณะนี้ยังไม่มีมาตรการดูแลที่ชัดเจนโดยมีเพียงมาตรการประณามเท่านั้น ซึ่งยอมรับว่าเรื่องดังกล่าว ทำให้สภาฯเกิดความเสื่อมในด้านจริยธรรม และอยากให้มีข้อบังคับดูแลที่ชัดเจน สำหรับการประชุมสภาผู้แทนราษฎรในวันนี้(27 สค) คงไม่มีปัญหา เนื่องจากวิปทั้ง 2 ฝ่ายได้หารือกันแล้ว ส่วนการพิจารณาร่างพระราชบัญญัติงบประมาณรายจ่ายประจำปีงบประมาณ 2553 มีการจัดสรรเวลาแล้วโดยฝ่ายค้านจะได้เวลา 16 ชั่วโมง ที่เหลือเป็นการชี้แจงของรัฐบาลและคณะกรรมมาธิการ คาดว่าจะใช้เวลาพิจารณาภายใน 2 วัน โดยวันนี้(27 สค)จะยุติการพิจารณาในเวลา 02.00-03.00 น. และในวันพรุ่งนี้ในเวลา 24.00น. ประธานสภาผู้แทนราษฎรยังเปิดเผยอีกว่า นายกรัฐมนตรีได้หารือการพิจารณาร่างพระราชบัญญัติงบประมาณรายจ่ายประจำปีงบประมาณ 2553 ว่า ควรเป็นไปอย่างเปิดเผย โดยมีการถ่ายทอดสดทางสถานีวิทยุโทรทัศน์แห่งประเทศไทย ตั้งแต่เวลา 10.00 น.เป็นต้นไป </P></body>
</news>
