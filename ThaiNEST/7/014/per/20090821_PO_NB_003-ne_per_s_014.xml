<teiHeader>
<fileDesc>
<titleStmt>
  <title>"ร.ต.อ.เฉลิม" เตรียมหารือพรรคเพื่อไทย ฟ้องนายกฯ ข้อหาละเว้นการปฏิบัติหน้าที่กรณีไม่นำบัญชีรายชื่อแต่งตั้งราชการตำรวจประกาศในราชกิจจานุเบกษา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210106&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ร.ต.อ.เฉลิม</persName>" เตรียมหารือพรรคเพื่อไทย ฟ้องนายกฯ ข้อหาละเว้นการปฏิบัติหน้าที่กรณีไม่นำบัญชีรายชื่อแต่งตั้งราชการตำรวจประกาศในราชกิจจานุเบกษา</headline>
<lead></lead>
<neck></neck>
<body><p><persName>ร.ต.อ.เฉลิม อยู่บำรุง</persName> เตรียมหารือพรรคเพื่อไทย ฟ้องนายกรัฐมนตรี ข้อหาละเว้นการปฏิบัติหน้าที่โดยมิชอบ กรณีไม่นำบัญชีรายชื่อการแต่งตั้งราชการตำรวจไปประกาศในราชกิจจานุเบกษาทันที เวทีการสัมมนาการแทรกแซงองค์กรตำรวจของกลุ่มการเมือง มีผู้เข้าร่วมเสวนาเพื่อแลกเปลี่ยนความคิดเห็น อาทิ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย <persName>นายคณิน บุญสุวรรณ</persName> อดีตสมาชิกสภาร่างรัฐธรรมนูญ และ <persName>พล.ต.อ.อชิรวิทย์ สุพรรณเภสัช</persName> อดีตรองผู้บัญชาการตำรวจแห่งชาติ มีประชาชนเข้าร่วมฟังกว่า 100 คน โดย <persName>ร.ต.อ.เฉลิม</persName> กล่าวตอนหนึ่งของการสัมมนาถึงกรณีที่นายกรัฐมนตรีแต่งตั้ง <persName>พล.ต.อ.อชิรวิทย์ พจน์โพธิ์ศรี</persName> เป็นรักษาราชการแทนผู้บัญชาการตำรวจแห่งชาติ แทน <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาตินั้น มีนัยทางการเมือง มีการแทรกแซงจากกลุ่มการเมือง ซึ่งเห็นว่าเป็นเรื่องที่ไม่เหมาะสม ขัดต่อระเบียบของสำนักงานตำรวจแห่งชาติและขัดต่อหลักอาวุโส ส่วนกรณีที่ <persName>พล.ต.อ.ธานี สมบูรณ์ทรัพย์</persName> หัวหน้าพนักงานสอบสวน รายงานความคืบหน้าคดีลอบยิง<persName>นายสนธิ ลิ้มทองกุล</persName> แกนนำกลุ่มพันธมิตรประชาชนเพื่อประชาธิปไตยนั้น ถือว่าเป็นการนำความลับทางราชการไปเปิดเผย ซึ่งผู้ที่มีหน้าที่รับผิดชอบ คือ รัฐมนตรีว่าการกระทรวงยุติธรรม นอกจากนี้จะนำเรื่องที่นายกรัฐมนตรี ไม่นำบัญชีรายชื่อการแต่งตั้งข้าราชการตำรวจระดับนายพลประกาศในราชกิจจานุเบกษาทันที ภายหลังที่พระบาทสมเด็จพระเจ้าอยู่หัวทรงลงพระปรมาภิไธยแต่งตั้งแล้ว เข้าหารือในที่ประชุมพรรคเพื่อไทยเพื่อหาข้อสรุปเตรียมฟ้องนายกรัฐมนตรี ในข้อหาละเว้นการปฏิบัติหน้าที่โดยมิชอบ ตามประมวลกฎหมายอาญา มาตรา 157 ต่อไป </p></body>
</news>
