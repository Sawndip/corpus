<teiHeader>
<fileDesc>
<titleStmt>
  <title>ปชป.ขอให้ นปช.และพรรคเพื่อไทย แสดงความผิดชอบ กรณีสนับสนุนให้มีการเผยแพร่คลิปเสียงนายกฯ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300083&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.ขอให้ นปช.และพรรคเพื่อไทย แสดงความผิดชอบ กรณีสนับสนุนให้มีการเผยแพร่คลิปเสียงนายกฯ</headline>
<lead></lead>
<neck></neck>
<body><p>พรรคประชาธิปัตย์ ขอให้กลุ่ม นปช.และพรรคเพื่อไทย แสดงความผิดชอบ กรณีสนับสนุนให้มีการเผยแพร่คลิปเสียงนายกรัฐมนตรี พร้อมเตรียมรวบรวมหลักฐานดำเนินคดีกับผู้ที่เกี่ยวข้องทั้งหมด <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวว่า จากการพิสูจน์ความจริงเรื่องคลิปเสียงสั่งสลายการชุมนุมกลุ่ม นปช.เมื่อช่วงเทศกาลสงกรานต์ที่ผ่านมา มีความชัดเจนแล้วว่า เป็นการตัดต่อเสียงของกลุ่มผู้ไม่หวังดี จึงขอเรียกร้องให้กลุ่มบุคคลที่มีท่าทีสนับสนุนการเผยแพร่คลิป แสดงความรับผิดชอบต่อความสับสนต่างๆ ตั้งแต่กลุ่ม นปช. ไปจนถึง <persName>นายพงศ์เทพ เทพกาญจนา</persName> โฆษกส่วนตัวของ <persName>พ.ต.ท.ทักษิณ ชินวัตร</persName> อดีตนายกรัฐมนตรี รวมถึงพรรคเพื่อไทย ซึ่งมีข้อมูลระบุว่า ผู้ที่เข้าร่วมอบรมสมาชิกบ้านเลขที่ 111 มีการแจกจ่ายคลิปเสียงดังกล่าว ทั้งที่ยังไม่รู้ที่มาแน่ชัด อีกทั้งส่งต่อทางอีเมล์และเผยแพร่ต่อทางอินเทอร์เน็ต ส่อเจตนาที่จะทำให้ประชาชนเกิดความเข้าใจผิด และสร้างความวุ่นวายในบ้านเมือง ฝ่ายกฎหมายของพรรคประชาธิปัตย์จึงอยู่ระหว่างพิจารณาข้อกฎหมายที่เกี่ยวข้องดำเนินคดีกับบุคคลที่มีเจตนาเผยแพร่คลิปเสียงดังกล่าว อย่างไรก็ตาม โฆษกพรรคประชาธิปัตย์ วอนให้ประชาชนที่ได้รับฟังคลิปเสียงดังกล่าวใช้วิจารญาณในการพิจารณา และระมัดระวังการเผยแพร่ต่อ ซึ่งจะมีความผิดทั้งทางอาญา และ พ.ร.บ.คอมพิวเตอร์  </p></body>
</news>
