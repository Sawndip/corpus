<teiHeader>
<fileDesc>
<titleStmt>
  <title>'กอร์ปศักดิ์'เพิ่งตื่นขันน๊อตชุมชนพอเพียง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-17 14:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14667  </bibl>
</sourceDesc>
</fileDesc>
</teiHeader>
<news>
<headline>'<persName>กอร์ปศักดิ์</persName>'เพิ่งตื่นขันน๊อตชุมชนพอเพียง</headline>
<lead></lead>
<neck></neck>
<body><p>วันนี้(17 ส.ค.) ที่พรรคประชาธิปัตย์ <persName>นายอรรถวิชช์ สุวรรณภักดี</persName> ส.ส.กทม. พรรคประชาธิปัตย์ ในฐานะกรรมการตรวจสอบข้อเท็จจริงกรณีทุจริตโครงการชุมชนพอเพียง เปิดเผยว่า <persName>นางอัญชลี วานิช เทพบุตร</persName> เลขานุการ<persName>นายกอร์ปศักดิ์ สภาวสุ</persName> รองนายกรัฐมนตรี ได้นำเอกสารมาฝากให้ชี้แจงเกี่ยวกับโครงการชุมชนพอเพียง ว่าจากข่าวการทุจริตที่เกิดขึ้น เพื่อให้สามารถตรวจสอบได้ <persName>นายกอร์ปศักดิ์</persName>ในฐานะประธานคณะกรรมการบริหารโครงการชุมชนพอเพียง ได้กำหนดนโยบายเพื่อให้มีการตรวจสอบโครงการดังกล่าวอย่างระเอียดรวมทั้งเยียวยา และสะสางโครงการเพื่อให้สามารถเดินหน้าโครงการต่อไปได้ คือ 1.ให้ระงับการอนุมัติโครงการประเภทที่ใช้สินค้าจากพลังงานแสงอาทิตย์ทั้งหมด เนื่องจากพบว่าปัจจุบันยังมีผู้ผลิตสินค้าดังกล่าวเป็นจำนวนน้อยราย ทำให้ไม่มีการแข่งขันกันอย่างแท้จริง 2.ให้สอบถามชุมชนที่ได้รับงบประมาณแล้วไปดำเนินการจัดซื้อสินค้าที่ใช้พลังงานแสงอาทิตย์ทั้งหมดทั่วประเทศจำนวน 170 ชุมชน รวมเป็นเงิน 50 ล้านบาท ว่ายังมีความต้องการเช่นเดิมอยู่หรือไม่ หรือต้องการให้สำนักงานเศรษฐกิจพอเพียงเพื่อยกระดับชุมชน (สพช.) เข้าไปแก้ไขปัญหาหรือช่วยเหลืออย่างไร</p>
<p><persName>นายอรรถวิชช์</persName> กล่าวว่า 3.สนับสนุนด้านข้อมูล ราคา ให้กับชุมชนทั่วประเทศเพิ่มเติม เพื่อประกอบการตัดสินใจ ในการจัดซื้อจัดจ้าง โดยสำนักงานได้ขอให้สำนักงบประมาณจัดส่งราคากลางของสินค้า ที่ชุมชนนิยมซื้อมากที่สุด กว่า 20 รายการ และจัดส่งราคาของสินค้าต่างๆเหล่านั้นให้กับชุมชนทั่วประเทศทันที 4.จัดให้มีเบอร์โทรศัพท์สายตรง รับร้องเรียน 02-629-8444 และ 02-629-8555 และ 5.ขอความร่วมมือจากเจ้าหน้าที่กองปราบปรามจัดส่งเจ้าหน้าที่มาตรวจสอบตามคำร้องทุกข์ ทีได้แจ้งไว้เมื่อวันที่ 4 สิงหาคมที่ผ่านมาในเหตุการณ์ที่เกิดขึ้นทั้งในและนอกสำนักงาน เพื่อหาผู้กระทำผิดมาดำเนินคดีโดยเร็ว ทั้งนี้ชุมชนที่มีความเข้มแข็งมีความพร้อม และเสนอโครงการถูกต้อง ก็ให้ดำเนินการส่งคำขอโครงการมายังคณะกรรมการบริหารโครงการชุมชนพอเพียงเพื่อพิจารณาต่อไป.
</p></body>
</news>
