<teiHeader>
<fileDesc>
<titleStmt>
  <title>ประธานสภากัมพูชาเชื่อ"อภิสิทธิ์"ฝ่าฟัน ชนะอุปสรรคทั้งหลาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090807/23460  </bibl>
</sourceDesc>
</fileDesc>
</teiHeader>
<news>
<headline>ประธานสภากัมพูชาเชื่อ"<persName>อภิสิทธิ์</persName>"ฝ่าฟัน ชนะอุปสรรคทั้งหลาย</headline>
<lead></lead>
<neck></neck>
<body><p> เมื่อเวลา 12.00 น.วันที่ 7 ส.ค.<persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี ให้สัมภาษณ์ถึงกรณีที่<persName>สมเด็จอัครมหาพญาจักรีเฮง สัมริน</persName> ประธานสภาแห่งชาติกัมพูชา เข้าเยี่ยมคารวะนายกรัฐมนตรี ที่ห้องสีงาช้าง ทำเนียบรัฐบาล เมื่อช่วงเช้าวันเดียวกันนี้ ว่า เขามายืนยันความสัมพันธ์ที่ดีระหว่างไทย-กัมพูชา โดยเฉพาะมาขอบคุณที่ไทยผลักดันเดินหน้าในการสร้างเส้นทางคมนาคม สาย 68 ด้วยงบฯ 1,400 ล้านบาท ให้เดินหน้า</p>
<p> และฝากความระลึกถึงจากนายกรัฐมนตรีกัมพูชามายังไทย และอวยพรว่า เขาคิดว่า<persName>นายอภิสิทธิ์</persName>จะฝ่าฟัน และชนะอุปสรรคทั้งหลายทั้งหมดได้ ซึ่งนายกฯก็ตอบกลับแสดงความยินดีกับเขาที่ประสบความสำเร็จในการประชุมรัฐสภา และฝากความระลึกถึงไปยัง<persName>สมเด็จฮุนเซน</persName> โดยเฉพาะขอบคุณที่ฝากความระลึกถึงมาทุกครั้ง และฝากแจ้งกลับไปว่าขณะนี้สภาเปิดแล้ว ดังนั้นประเด็นปัญหาที่ยังเป็นอุปสรรคอยู่ รวมถึงกรอบการเจรจา และข้อตกลงที่สำคัญหลายเรื่องจะได้เข้าสู่สภาเพื่อผ่านกรอบและจะได้เดินหน้าต่อไป สุดท้ายนายกฯได้ฝากถวายพระพร พระมหากษัตริย์กัมพูชา และให้ประธานสภาช่วยแจ้งว่ารัฐบาลไทยมีความประสงค์ที่จะเชิญประธานสภาแห่งชาติกัมพูชา เสด็จมาเยือนไทยอย่างเป็นทางการ อย่างไรก็ตามไม่ได้มีการหารือถึงปัญหาตามแนวชายแดนแต่อย่างไร</p></body>
</news>
