<teiHeader>
<fileDesc>
<titleStmt>
  <title>ออกหมายจับแกนนำไทรอัมพ์ล้อมทำเนียบฯ-รัฐสภา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 16:44:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16898  </bibl>
</sourceDesc>
</fileDesc>
</teiHeader>
<news>
<headline>ออกหมายจับแกนนำไทรอัมพ์ล้อมทำเนียบฯ-รัฐสภา</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (28 ส.ค.) <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล เปิดเผยว่า พนักงานสอบสวน สน.ดุสิต ได้รวบรวมพยานหลักฐานนำไปสู่การออกหมายจับ แกนนำผู้ชุมนุมแรงงาน บริษัท ไทรอัมพ์ ที่ถูกเลิกจ้างจำนวน 3 คน คือ <persName>นายสุนทร บุญยอด</persName> อายุ 50 ปี <persName>น.ส.บุญรอด สายวงศ์</persName> 33 ปี และ<persName>น.ส.จิตรา คชเดช</persName> อายุ 34 ปี หมายจับที่ 2493-2495 / 2552 ลงวันที่ 27 ส.ค. ข้อหามั่วสุมกันตั้งแต่สิบคนขึ้นไป กระทำการอย่างหนึ่งอย่างใดให้เกิดความวุ่นวายในบ้านเมือง โดยเป็นหนัวหน้า หรือผู้สั่งการ เมื่อเจ้าพนักงานสั่งให้เลิก แล้วไม่เลิก กรณีเมื่อวานที่ผ่านมา โดยมีหลักฐานยืนยันชัดเจนว่า บุคคลทั้ง 3 เป็นแกนนำ นำกลุ่มผู้ชุมนุมที่ถูกลอยแพจาก บริษัท ไทรอัมพ์ และบริษัทในเครือ ประมาณ 300-400 คน ปิดล้อมทำเนียบรัฐบาล ยื่นหนังสือถึงนายกรัฐมนตรี ให้ช่วยเหลือคนงานที่ถูกบริษัทเลิกจ้าง </p>
<p>แต่เนื่องจาก นายกฯ ติดภารกิจ ไม่สามารถมารับหนังสือด้วยตนเองได้ ทำให้ผู้ชุมนุมเกิดความไม่พอใจ ทำการปิดถนนหน้าทำเนียบรัฐบาล และเมื่อทราบว่า นายกฯ ไปประชุมที่รัฐสภา ก็ได้รวมตัวกันปิดถนนด้านหน้ารัฐสภาอีกด้วย ส่งผลให้ประชาชนได้รับความเดือดร้อน รวมถึงผู้ที่มาติดต่อราชการ เมื่อการชุมนุมไม่อยู่ในกรอบของกฏหมาย ตำรวจก็ต้องดำเนินการ แต่หากชุมนุมโดยสงบอยู่ในกรอบของกฎหมาย ก็สามารถทำได้ และคงไม่ต้องถูกดำเนินคดีด้วย.</p></body>
</news>
