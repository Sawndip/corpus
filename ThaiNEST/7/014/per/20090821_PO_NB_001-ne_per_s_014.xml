<teiHeader>
<fileDesc>
<titleStmt>
  <title>"ชวน" ระบุปัญหาเลือก ผบ.ตร.คนใหม่เป็นสถานการณ์ที่นายกฯ คาดไม่ถึง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210084&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ชวน</persName>" ระบุปัญหาเลือก ผบ.ตร.คนใหม่เป็นสถานการณ์ที่นายกฯ คาดไม่ถึง</headline>
<lead></lead>
<neck></neck>
<body><p>ประธานสภาที่ปรึกษาพรรคประชาธิปัตย์ ระบุ ปัญหาการเลือกผู้บัญชาการตำรวจแห่งชาติคนใหม่ เป็นสถานการณ์ที่นายกรัฐมนตรีคาดไม่ถึง บรรยากาศที่พรรคประชาธิปัตย์ มีแกนนำ และ ส.ส. ของพรรคหลายคน <persName>นายชำนิ ศักดิเศรษฐ์</persName> ส.ส.สัดส่วน <persName>นายชุมพล กาญจนะ</persName> ส.ส.สุราษฎร์ธานี <persName>นายเทพไท เสนพงศ์</persName> ส.ส.นครศรีธรรมราช และ<persName>นายศิริโชค โสภา</persName> ส.ส.สงขลา ทยอยเดินทางมาที่ทำการพรรค ซึ่งคาดว่าจะเข้าให้กำลังใจนายกรัฐมนตรี หลังจากวานนี้มีปัญหาไม่สามารถคัดเลือกผู้บัญชาการตำรวจแห่งชาติ หรือ ผบ.ตร. คนใหม่ รวมถึงกระแสข่าวการยุบสภา เนื่องจากมีรายงานว่า นายกรัฐมนตรีจะเดินทางมาพบกับ<persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ ขณะเดียวกัน <persName>พล.ต.ท.อัศวิน ขวัญเมือง</persName> ผู้ช่วยผู้บัญชาการตำรวจแห่งชาติ <persName>พล.อ.มงคล อัมพรพิสิฐฏ์</persName> อดีตผู้บัญชาการทหารสูงสุด ได้มารอพบนายชวนเช่นเดียวกัน โดย<persName>นายชวน</persName> กล่าวว่า ไม่ทราบข่าวยุบสภา ส่วนการเลือกผู้บัญชาการตำรวจแห่งชาติคนใหม่ที่เป็นปัญหา ก็เป็นสถานการณ์ที่นายกรัฐมนตรีคาดไม่ถึง แต่เชื่อว่าจะผ่านพ้นไปได้ เพราะนายกรัฐมนตรีเป็นคนเข้มแข็ง ส่วนการให้กำลังใจของสมาชิกพรรค ก็เป็นไปตามปกติอยู่แล้ว ไม่มีแรงกดดันภายในพรรค โดยแต่ละคนต่างช่วยกันทำหน้าที่ของตัวเอง ขณะที่<persName>นายนิพนธ์ พร้อมพันธ์</persName> เลขาธิการนายกรัฐมนตรี เดินทางมาหารือนายกรัฐมนตรีก่อนหน้านี้ เช่นเดียวกับ <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ ที่ได้หารือกับ<persName>พลตำรวจโทอัศวิน ขวัญเมือง</persName> ผู้ช่วยผู้บัญชาการตำรวจแห่งชาติ และ<persName>พลเอกมงคล</persName> โดยทั้ง 2 คน ปฏิเสธตอบคำถามเกี่ยวกับสถานการณ์ทางการเมือง โดยระบุว่ามาพูดคุยกับ<persName>นายชวน</persName> เรื่องส่วนตัว  </p></body>
</news>
