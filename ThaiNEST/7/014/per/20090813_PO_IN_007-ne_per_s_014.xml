<teiHeader>
<fileDesc>
<titleStmt>
  <title>วัชระแจ้งความเอาผิด3แกนนำแดงดูหมิ่นศาล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-13 11:26:30  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185021  </bibl>
</sourceDesc>
</fileDesc>
</teiHeader>
<news>
<headline>วัชระแจ้งความเอาผิด3แกนนำแดงดูหมิ่นศาล</headline>
<lead>ส.ส.ประชาธิปัตย์ " <persName>วัชระ เพชรทอง</persName> " แจ้งความ สน.ดุสิต เอาผิด 3 แกนนำม็อบเสื้อแดง ฐานดูหมิ่นศาลและผู้พิพากษา กรณี ล่ารายชื่อประชาชนเตรียมถวายฎีกาขอพระราชทานอภัยโทษให้ <persName>พ.ต.ท.ทักษิณ</persName></lead>
<neck></neck>
<body><p><persName>นายวัชระ เพชรทอง</persName> ส.ส.กรุงเทพมหานคร พรรคประชาธิปัตย์ เดินทางยื่นคำร้องกล่าวโทษต่อ <persName>นายวีระ มุสิกพงศ์</persName> <persName>นายจตุพร พรหมพันธุ์</persName> <persName>นายณัฐวุฒิ ใสยเกื้อ</persName> 3 แกนนำ กลุ่มแนวร่วมประชาธิปไตยต่อต้านเผด็จการแห่งชาติ ต่อพนักงานสอบสวนสถานีตำรวจนครบาลดุสิต ในข้อหาดูหมิ่นศาลกับผู้พิพากษา โดยระบุเนื้อหาในแบบฟอร์มการลงชื่อถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี นั้น เป็นการดูหมิ่นศาล และยังเห็นว่าการล่ารายชื่อของประชาชนในต่างจังหวัดเป็นการหลอกลวงประชาชน เนื่องจากมีการให้ข้อมูลเสมือนว่า <persName>พ.ต.ท.ทักษิณ</persName> ไม่ได้กระทำผิดแต่อย่างใด อย่างไรก็ตาม <persName>นายวัชระ</persName> กล่าวอีกด้วยว่า <persName>นายจตุพร</persName> เป็นถึงสมาชิกสภาผู้แทนราษฎรจึงย่อมรู้ข้อกฎหมายเป็นอย่างดีว่าการกระทำดังกล่าวสามารถทำได้หรือไม่ จึงอยากเรียกร้องให้ <persName>นายจตุพร</persName> ดำเนินการตามขั้นตอนทางกฎหมาย</p></body>
</news>
