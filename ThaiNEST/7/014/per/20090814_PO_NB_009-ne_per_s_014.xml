<teiHeader>
<fileDesc>
<titleStmt>
  <title>รักษาราชการแทน ผบ.ตร.เชื่อมั่น แผนกรกฏ 48 จะรับมือการชุมนุมของ นปช. 17  ส.ค.นี้ได้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140041&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รักษาราชการแทน ผบ.ตร.เชื่อมั่น แผนกรกฏ 48 จะรับมือการชุมนุมของ นปช. 17  ส.ค.นี้ได้</headline>
<lead></lead>
<neck></neck>
<body><p>รักษาราชการแทนผู้บัญชาการตำรวจแห่งชาติ เชื่อมั่น แผนกรกฏ 48 จะสามารถรับมือการชุมนุมของกลุ่ม นปช.ในวันที่ 17 สิงหาคมนี้ได้ <persName>พล.ต.อ.วิเชียร พจน์โพธิ์ศรี</persName> รักษาราชการแทนผู้บัญชาการตำรวจแห่งชาติ กล่าวภายหลังการหารือถึงการรับมือกลุ่ม นปช.ที่เตรียมชุมนุมใหญ่เพื่อยื่นถวายฎีกาขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ในวันที่ 17 สิงหาคมนี้ ว่า การชุมนุมครั้งนี้จะไม่มีปัญหาเหมือนช่วงเดือนเมษายน ที่ผ่าน เพราะตนเองจะลงไปดูแลพื้นที่ด้วยตัวเอง ซึ่งทางกองบัญชาการตำรวจนครบาล (บช.น.) ได้มีการเตรียมความพร้อม โดยประสานกองทัพภาคที่ 1 และ กทม.ดูแลความสงบเรียบร้อย ในส่วนของแผนการรองรับสถานการณ์ที่อาจจะเกิดขึ้น รักษาราชการแทนผู้บัญชาการตำรวจแห่งชาติ ระบุว่า จะมีการนำแผนกรกฏ 48 เข้ามาใช้ ซึ่งจะใช้วิธีการเจรจาเป็นหลัก ส่วนรายงานด้านการข่าวขณะนี้ยังไม่มีรายงานเรื่องการนำมวลชนเสื้อนำเงินมาปะทะกับคนเสื้อแดง อย่างไรก็ตาม ยืนยันว่าเจ้าหน้าที่จะป้องกันไม่ให้เหตุการณ์เช่นนั้นเกิดขึ้นอย่างเด็ดขาด สำหรับการพิจารณาคดีทุจริตกล้ายางพาราที่เกี่ยวข้องกับ <persName>นายเนวิน ชิดชอบ</persName> แกนนำพรรคภูมิใจไทย ด้วยนั้น ขณะนี้รับทราบเพียงว่าจะมีผู้มาชุมนุมให้กำลังใจ<persName>นายเนวิน</persName> ในการฟังคำพิพากษาของศาล แต่ยังไม่ทราบจำนวนที่ชัดเจน อย่างไรก็ตาม ได้มีการประสานงานไปยังแกนนำ นปช.ไม่ให้เคลื่อนผู้ชุมนุมไปที่ศาลเพื่อป้องกันการเกิดเหตุปะทะกัน โดยมั่นใจว่าตำรวจจะสามารถดูแลสถานการณ์ในครั้งนี้ได้ 
 
</p></body>
</news>
