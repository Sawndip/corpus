<teiHeader>
<fileDesc>
<titleStmt>
  <title>กกต.พร้อมจัดลต.ซ่อมล่วงหน้าสส.สุราษฎร์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-18 18:33:07  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185815  </bibl>
</sourceDesc>
</fileDesc>
</teiHeader>
<news>
<headline>กกต.พร้อมจัดลต.ซ่อมล่วงหน้าสส.สุราษฎร์</headline>
<lead>กกต. ยืนยัน พร้อมจัดการเลือกตั้งซ่อมล่วงหน้า ส.ส.สุราษฎร์ธานี เขต 1 ในวันที่ 22 - 23 ส.ค.แล้ว</lead>
<neck></neck>
<body><p><persName>นายประพันธ์ นัยโกวิท</persName> กรรมการการเลือกตั้ง หรือ กกต. ด้านกิจการบริหารงานเลือกตั้ง กล่าวถึงการเลือกตั้งสมาชิกสภาผู้แทนราษฎรแทนตำแหน่งที่ว่าง เขต 1 จังหวัดสุราษฎร์ธานี ซึ่งจะจัดให้มีการเลือกตั้งล่วงหน้า ในวันที่ 22-23 ส.ค. ว่า กกต. ประจำจังหวัดสุราษฎร์ธานี ได้เตรียมความพร้อมในการจัดการเลือกตั้งล่วงหน้า ครบถ้วนในทุกด้านแล้ว โดยจัดสถานที่เลือกตั้งกลาง ไว้ 7 อำเภอ ขณะที่การจัดพิมพ์ และส่งบัตรเลือกตั้งล่วงหน้าคูหาลงคะแนน รวมทั้งสถานที่เก็บ รักษาหีบบัตรเลือกตั้ง ทุกอย่างเป็นไปด้วยความเรียบร้อย ทั้งนี้ กกต.จะขอเชิญชวนประชาชนผู้มีสิทธิ์เลือกตั้งในเขตเลือกตั้งดังกล่าว ที่ไม่สามารถไปใช้สิทธิ์ลงคะแนนเลือกตั้งใน วันอาทิตย์ที่ 30 ส.ค. ได้ โดยสามารถไปลงคะแนนเลือกตั้งล่วงหน้าในเขตเลือกตั้งได้ โดยไม่ต้องลงทะเบียน ณ สถานีที่เลือกตั้งกลางใน วันเสาร์ที่ 22 ส.ค. และ วันอาทิตย์ที่ 23 ส.ค. ตั้งแต่เวลา 08.00-17.00 น.</p>
<p>อย่างไรก็ตามหากประชาชนพบว่า มีรายชื่อตกหล่น หรือรายชื่อเกินเข้ามาให้แจ้งเพิ่มชื่อรายชื่อได้ที่นายทะเบียนอำเภอ หรือนายทะเบียนท้องถิ่นภายในวันที่ 19 ส.ค. นี้ </p></body>
</news>
