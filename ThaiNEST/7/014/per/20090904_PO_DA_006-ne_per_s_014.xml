<teiHeader>
<fileDesc>
<titleStmt>
  <title>'ป๋าเหนาะ'โวย ปชป.ลุแก่อำนาจฟื้น'อัลไพน์'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-04 09:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18278  </bibl>
</sourceDesc>
</fileDesc>
</teiHeader>
<news>
<headline>'<persName>ป๋าเหนาะ</persName>'โวย ปชป.ลุแก่อำนาจฟื้น'อัลไพน์'</headline>
<lead></lead>
<neck></neck>
<body><p>ผู้สื่อข่าวรายงานว่า (วันนี้ 4 ก.ย.) <persName>นายเสนาะ เทียนทอง</persName> หัวหน้าพรรคประชาราช เปิดเผย แสดงความไม่พอใจ และกล่าวตำหนิพรรคประชาธิปัตย์อย่างรุนแรง กรณีเสนอให้ รมว.มหาดไทย สั่งเพิกถอนเอกสารสิทธิ์สนามกอล์ฟอัลไพน์ให้กลับไปเป็นธรณีสงฆ์ ตามคำวินิจฉัยของคณะกรรมการกฤษฎีกา เมื่อปี 2545 โดย <persName>นายเสนาะ</persName> อ้างว่า เป็นการกระทำที่เข้าข่ายลุแก่อำนาจ เห็นบ้านเมืองไม่มีขื่อมีแป พร้อมแสดงความเชื่อมั่นว่า การกระทำดังกล่าว มีเจตนามุ่งหวังผลทางการเมือง เพื่อดิสเครดิตพรรคเพื่อไทย และ <persName>พ.ต.ท.ทักษิณ ชินวัตร</persName> อีกทั้ง ยังเป็นการมุ่งโจมตีตนเอง ภายหลังมีข่าวถูกทาบทามให้กลับเข้าร่วมกับพรรคเพื่อไท</p>
<p>ทั้งนี้ <persName>นายเสนาะ</persName> ยืนยัน การดำเนินการซื้อขายที่ดินสนามกอล์ฟอัลไพน์เป็นไปอย่างถูกต้องตามกฎหมาย และตนเองได้เคยชี้แจงเรื่องดังกล่าวอย่างชัดเจนไปตั้งแต่สมัยที่ถูก <persName>นายชวน หลีกภัย</persName> อดีตหัวหน้าพรรคประชาธิปัตย์ และผู้นำฝ่ายค้านในสมัยนั้น อภิปรายไม่ไว้วางใจไปแล้ว และเท่าที่ตนเองได้รับทราบ บริษัทที่เป็นเจ้าของสนามกอล์ฟดังกล่าวในปัจจุบัน ได้เตรียมการที่จะฟ้องร้อง <persName>นายถาวร เสนเนียม</persName> รมช.มหาดไทย ในฐานะที่ทำให้บริษัทได้รับความเสียหาย จากการออกมาให้ข่าวว่า จะมีการยึดที่ดินดังกล่าวคืนอีกด้วย</p>
<p>สำหรับที่ดินสนามกอล์ฟอัลไพน์นั้นเดิม <persName>นางเนือม ชำนาญชาติศักดา</persName> เจ้าของที่ดิน ได้เขียนพินัยกรรมยกให้เป็นที่ดินธรณีสงฆ์ แต่ต่อมากลับมีการออกเอกสารสิทธิ์ขายให้เอกชน และ <persName>นายเสนาะ เทียนทอง</persName> ได้ซื้อมาทำสนามกอล์ฟ ก่อนที่จะขายให้กับ <persName>พ.ต.ท.ทักษิณ ชินวัตร</persName> อย่างไรก็ตาม คณะกรรมการกฤษฎีกามีคำวินิจฉัยตั้งแต่ปี 2545 ไว้แล้วว่า จะต้องยึดคืนให้เป็นที่ดินธรณีสงฆ์.
</p></body>
</news>
