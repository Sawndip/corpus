<teiHeader>
<fileDesc>
<titleStmt>
  <title>สธ.รณรงค์คนไทยกินสมุนไพรต้านภัยหวัด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-01 11:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17624  </bibl>
</sourceDesc>
</fileDesc>
</teiHeader>
<news>
<headline>สธ.รณรงค์คนไทยกินสมุนไพรต้านภัยหวัด</headline>
<lead></lead>
<neck></neck>
<body><p>วันนี้ (1 ก.ย.) เมื่อเวลา 08.30 น. ที่ทำเนียบรัฐบาล ก่อนการประชุม ครม. ทางกรมพัฒนาการแพทย์แผนไทย และการแพทย์ทางเลือก กระทรวงสาธารณสุข ได้มอบสลัดสมุนไพร ซุปต้มโคล้งไก่บ้านสูตรของ <persName>แพทย์หญิงสดใส เวชชาชีวะ</persName> มารดาของนายกรัฐมนตรี น้ำมะขามป้อม พร้อมทั้งสูตรตำราอาหารสมุนไพรให้ ครม. ทั้งนี้ นายกฯ ได้ชิมซุปต้มโคล้งไก่บ้านด้วย </p>
<p>อย่างไรก็ตาม ทางกรมการแพทย์แผนไทย และการแพทย์ทางเลือก รวมทั้งองค์กรเครือข่าย ยังได้จัดงาน “มหกรรมสมุนไพรแห่งชาติ ครั้งที่ 6” พืชผักสมุนไพร สร้างเศรษฐกิจไทย ต้านภัยไข้หวัด ระหว่างวันที่ 2-6 ก.ย. ที่อิมแพคอารีนา เมืองทองธานี อาคาร 7-8</p>
<p>นอกจากนั้น <persName>นพ.ณรงค์ศักดิ์ อังคะสุวพลา</persName> อธิบดีกรมอนามัย กระทรวงสาธารณสุข ร่วมกับสมาคมภัตตาคารไทย เป็นเจ้าภาพจัดเมนูอาหารไทยไร้พุงแก่ ครม. เพื่อเป็นการรณรงค์ส่งเสริมการบริโภคอาหารที่ถูกส่วน ในปริมาณที่เหมาะสมตามสูตร 2:1:1 เพื่อการลดน้ำหนัก สำหรับเมนูอาหารไทยที่จัดให้ ครม.ประกอบด้วย ส้มตำไก่ย่าง เกาเหลาเป็ด ข้าวน้ำพริกลงเรือ ข้าวหมูอบผัก ปลากะพงนึ่งมะนาว ก๋วยเตี๋ยวลุยสวน และยำผักหวาน.</p></body>
</news>
