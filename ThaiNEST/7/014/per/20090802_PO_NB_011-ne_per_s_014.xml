<teiHeader>
<fileDesc>
<titleStmt>
  <title>โฆษกหัวหน้า  ปชป. เชื่อ นายกฯ  ไม่มีความผิดตามกฎหมายรัฐธรรมนูญ หลังถูก พท.ยื่นถอดถอน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020096&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>โฆษกหัวหน้า ปชป. เชื่อ นายกฯ ไม่มีความผิดตามกฎหมายรัฐธรรมนูญ หลังถูก พท.ยื่นถอดถอน</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ เชื่อ นายกรัฐมนตรี ไม่มีความผิดตามกฎหมายรัฐธรรมนูญ หลังถูกพรรคเพื่อไทยยื่นถอดถอน โดยอ้างเข้าไปขัดขวางการโย้กย้ายแต่งตั้งในสำนักงานตำรวจแห่งชาติ <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ เปิดเผยถึงกรณีสมาชิกพรรคเพื่อไทย ยื่นถอดถอน <persName>นายอภิสิทธิ์ เวชชาชีวะ</persName> นายกรัฐมนตรี เนื่องจากเข้าไปแทรกแซงการดำเนินคดีลอบยิง <persName>นายสนธิ ลิ้มทองกุล</persName> แกนนำกลุ่มพันธมิตรฯ รวมทั้งเข้าไปขัดขวางการแต่งตั้งโย้กย้ายในสำนักงานตำรวจแห่งชาติ ซึ่งการกระทำดังกล่าว อาจกระทำผิดตามมาตรา 265 ,266 ที่เกี่ยวกับการโยกย้ายข้าราชการ ทั้งนี้ ตนเองมองกว่า เรื่องทั้งหมดนายกรัฐมนตรี ไม่ได้มีความผิดตามกฎหมายรัฐธรรมนูญ แต่อย่างใด และเชื่อว่า เรื่องดังกล่าว นายกรัฐมนตรี สามารถกระทำได้ในฐานะที่ดำรงตำแหน่งนายกรัฐมนตรี <persName>นายเทพไท</persName> กล่าวด้วยว่า นายกรัฐมนตรี เห็นว่า ควรให้ผู้บัญชาการตำรวจแห่งชาติคนใหม่ ที่จะเข้ามาดำรงตำแหน่งภายหลัง <persName>พล.ต.อ.พัชรวาท วงษ์สุวรรณ</persName> เกษียณอายุราชการ เป็นผู้ดูแลพิจารณาโผแต่งตั้งโยกย้ายข้าราชการตำรวจ เพื่อความเป็นเอกภาพ และความคล่องตัวในการปฏิบัติหน้าที่ ของผู้บัญชาการตำรวจแห่งชาติคนใหม่ </p></body>
</news>
