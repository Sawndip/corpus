<teiHeader>
<fileDesc>
<titleStmt>
  <title>'สุเทพ'ขอถกนายกฯ ประชุมฉุกเฉิน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-04 10:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18282  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ขอถกนายกฯ ประชุมฉุกเฉิน</headline>
<lead></lead>
<neck></neck>
<body><p>วันนี้ (4 ก.ย.) ผู้สื่อข่าวรายงานว่า  กรณีกลุ่มเสื้อแดงจะนัดชุมนุมกันวันพรุ่งนี้ (5 ก.ย.) และกำลังรอดูท่าทีของรัฐบาล ถ้าประกาศใช้พระราชบัญญัติการรักษาความมั่นคงในราชอาณาจักร อีก จะเลื่อนการชุมนุมออกไปนั้น <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง กล่าวว่า ได้ติดตามประเมินสถานการณ์อยู่เรื่อย ๆ และวันนี้จะประเมินร่วมกับคณะทำงาน และฝ่ายข่าวเป็นครั้งสุดท้าย และจะเรียนให้นายกฯ ทราบ ถ้าเห็นว่า จำเป็นต้องป้องกันไม่ให้เกิดเหตุ จะขอให้นายกฯ นัดประชุมคณะรัฐมนตรีพิเศษ ส่วนจะประกาศใช้ พ.ร.บ.ความมั่นคงฯ เมื่อใด ขึ้นอยู่ที่สถานการณ์ จึงต้องชี้แจงให้เข้าใจว่า สาเหตุที่รัฐบาลจะดำเนินการอะไรก็แล้วแต่ เพราะมีเหตุผลที่ต้องการให้เกิดความสงบ แต่ถ้าประเมินแล้วเหตุการณ์ไม่รุนแรง คงไม่ถึงขั้นต้องประกาศ พ.ร.บ.ความมั่นคงฯ  </p>
<p>ส่วนเวลา 13.00 น. วันนี้ แกนนำกลุ่มแนวร่วมประชาธิปไตยต่อต้านเผด็จการแห่งชาติ (นปช.) จะแถลงข่าว เรื่องความพร้อมการชุมนุมใหญ่วันที่ 5 ก.ย. ซึ่ง <persName>นายจตุพร พรหมพันธุ์</persName> หนึ่งในแกนนำ นปช. กล่าวว่า ถ้ารัฐบาลประกาศใช้พระราชบัญญัติการรักษาความมั่นคงภายในราชอาณาจักร ในวันนี้ การชุมนุมก็จะต้องเลื่อนออกไปอีก ยกเว้นรัฐบาลประกาศใช้วันที่ 5 ก.ย. ก็ต้องดูอีกทีว่า จะทำอย่างไร เพราะเมื่อรัฐบาลพยายามจะเล่นเกมชิงไหวชิงพริบ ก็จะรอดูอาการของรัฐบาลก่อน ส่วนคนที่จะมาร่วมชุมนุมด้วยนั้น ยืนยันว่า มีวิธีการติดต่อแบบฉับพลันได้แน่นอน.
</p></body>
</news>
