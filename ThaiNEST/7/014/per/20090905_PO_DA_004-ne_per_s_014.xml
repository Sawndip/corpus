<teiHeader>
<fileDesc>
<titleStmt>
  <title>'มาร์ค'เตรียมคุยครม.เปิดสภาถกแก้รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-05 20:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18549  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>'เตรียมคุยครม.เปิดสภาถกแก้รธน.</headline>
<lead></lead>
<neck></neck>
<body><p>ที่ศูนย์ประชุมและนิทรรศการอิมแพค เมืองทองธานี วันนี้(5 ก.ย.) <persName>นายอภิสิทธิ์ เวชชาชีวะ</persName> นายกฯ ได้เข้าร่วมงานคืนสู่เหย้า “ราตรีประดับดาว” จัดโดยสถาบันพระปกเกล้าฯ พร้อมได้กล่าวปฐกถาในหัวข้อ “อนาคตประชาธิปไตยไทย” ตอนหนึ่งว่า สังคมโดยทั่วไปจะต้องผ่านช่วงแห่งความยากลำบาก ที่จะต้องผ่านก้าวพ้นวิกฤติ ตอนนี้ท่าปัญหาคลี่คลายตนเชื่อว่าสังคมจะก้าวขึ้นไปอีกสู่การพัฒนาอีกชั้น และเชื่อว่าในการพัฒนาก็จะถูกพุ่งไปที่กฎหมายสูงสุดก่อน โดยเฉพาะการแก้ไขรัฐธรรมนูญ ที่ประเทศไทยถือว่าเป็นชาติที่มีประสบการณ์ด้านนี้ดีที่สุดแห่งหนึ่ง อีกทั้งการรัฐประหารก็จะทิ้งบาดแผล </p>
<p><persName>นายอภิสิทธิ์</persName> กล่าวอีกว่า วันที่ 8 ก.ย.นี้ตนจะหารือกับครม.เพื่อขอมติครม.ในการเปิดประชุมรัฐสภาเพื่อชำระล้างร่องรอยและบาดแผลการรัฐประหารเมื่อปี 2549 โดยเฉพาะเรื่องของการแก้รัฐธรรมนูญ 2550 แต่ตนเห็นว่าสภาพของสังคมไทยเลยจุดของสภาพการแก้กฎหมายไปแล้ว เพราะสุดท้ายแล้วตนเห็นว่าจะแก้ปัญหาอย่างไรก็ไม่พ้นปัญหาเรื่องโครงสร้าง สุดท้ายอยู่ที่พฤติกรรมและวัฒนธรรมทางการเมืองของผู้ที่เกี่ยวข้องทุกฝ่ายมากกว่า ซึ่งไม่ง่ายเหมือนการแก้กฎหมายหรือแก้รัฐธรรมนูญ และก็จะต้องตระหนักเรื่องการใช้การแก้ปัญหาความขัดแย้งและความหลากหลายในสังคมด้วย รวมทั้งการรณรงค์ให้คนรู้จักสิทธิไม่ก้าวล่วงในวงที่ขีดเอาไว้ของแต่ละฝ่าย รวมทั้งการเคารพกฎหมายคงความเป็นนิติรัฐตนเชื่อว่าสังคมจะดีขึ้น.
</p></body>
</news>
