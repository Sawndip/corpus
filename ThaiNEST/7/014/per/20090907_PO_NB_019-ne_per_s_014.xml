<teiHeader>
<fileDesc>
<titleStmt>
  <title>บรรยากาศเลือกตั้งท้องถิ่น จ.มุกดาหาร ภาพรวมคึกคัก  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060088&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>บรรยากาศเลือกตั้งท้องถิ่น จ.มุกดาหาร ภาพรวมคึกคัก</headline>
<lead></lead>
<neck></neck>
<body><p>บรรยากาศการเลือกตั้งท้องถิ่นจังหวัดมุกดาหาร ภาพรวมตลอดครึ่งวันเป็นไปด้วยความเรียบร้อย ขณะที่บาง อบต.ผู้สมัครต้องแข่งขันกับตัวเองเพราะไร้คู่แข่ง ตามที่สำนักงานคณะกรรมการการเลือกตั้งกำหนดให้มีการเลือกตั้งสมาชิกสภาท้องถิ่นและผู้บริหารท้องถิ่นในวันนี้(6 กย) จังหวัดมุกดาหารมีองค์การบริหารส่วนตำบลที่ครบวาระและต้องมีการเลือกตั้งใหม่ ทั้งนายกและสมาชิกสภาองค์การบริหารส่วนตำบล 14 แห่ง ใน 6 อำเภอ จำนวน 146 หน่วยเลือกตั้ง มีผู้มีสิทธิเลือกตั้ง 60,449 คน บรรยากาศตลอดครึ่งวันเป็นไปด้วยความเรียบร้อย ประชาชนที่มีสิทธิเลือกตั้ง ต่างทยอยออกมาใช้สิทธิ์ตั้งแต่เปิดหีบเวลา 08.00 น.อย่างต่อเนื่อง ขณะที่บางแห่งเลือกได้เฉพาะสมาชิกสภาท้องถิ่น และบางแห่ง ผู้สมัครต้องแข่งขันกับตัวเองเพราะไร้คู่แข่ง ซึ่งจะต้องได้เสียงจากผู้มาเลือกตั้งไม่น้อยกว่า ร้อยละ 10 <persName>นางมาลัย โสดาวัง</persName> แม่ค้าขายก๋วยเตี๋ยวที่บ้านนากอก ตำบลนากอก อำเภอนิคมคำสร้อย จังหวัดมุกดาหาร บอกว่า เมื่อมีการเลือกตั้งจะออกไปใช้สิทธิทุกครั้ง เพื่อต้องการเลือกคนดี ที่มีความพร้อม มีความเหมาะสม และไม่ซื้อเสียง มาพัฒนาท้องถิ่นให้มีความเจริญก้าวหน้า โดยเฉพาะการเลือกตั้งท้องถิ่น ซึ่งเป็นการเลือกคนที่ใกล้ชิดกับประชาชนมากที่สุด จึงอยากจะขอเชิญชวนผู้มีสิทธิ์ให้ใช้สิทธิ์ที่มีอยู่อย่างเต็มที่ อย่านอนหลับทับสิทธิ์
 </p></body>
</news>
