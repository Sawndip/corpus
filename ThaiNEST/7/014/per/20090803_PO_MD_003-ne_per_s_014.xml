<teiHeader>
<fileDesc>
<titleStmt>
  <title>แก๊งแดงถ่อยนัดแต่งชุดดำ สวดบังสุกุลวันเกิด"มาร์ค"  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 21:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000087419  </bibl>
</sourceDesc>
</fileDesc>
</teiHeader>
<news>
<headline>แก๊งแดงถ่อยนัดแต่งชุดดำ สวดบังสุกุลวันเกิด"<persName>มาร์ค</persName>"</headline>
<lead></lead>
<neck></neck>
<body><p> <persName>นายณัฐวุฒิ ใสยเกื้อ</persName> โฆษกกลุ่มแนวร่วมประชาธิปไตยต่อต้านเผด็จการแห่งชาติ(นปช.) กล่าวถึงการรณรงค์การรณรงค์ให้ประชาชนคนเสื้อแดงทั่วประเทศใส่เสื้อดำ ในวันนี้(3ส.ค.) ซึ่งเป็นวันคล้ายวันเกิดของ<persName>นายอภิสิทธิ์ เวชชาชีวะ</persName> นายกรัฐมนตรี ว่า แม้<persName>นายอภิสิทธิ์</persName> จะเลื่อนกำหนดแถลงผลงานของรัฐบาลในรอบ 6 เดือน ออกไป แต่นปช.และองค์กรสมาชิกแนวร่วมจะยังเดินหน้ารณรงค์ให้ประชาชนทั้งประเทศแต่งชุดดำต่อไป เพื่อแสดงความเสียใจต่อประเทศไทย ที่เสียโอกาส ภายใต้การบริหารประเทศของรัฐบาล<persName>นายอภิสิทธิ์</persName> ส่วนเครือข่ายคนเสื้อแดงในจังหวัดต่างๆ จะมีกำหนดการพิเศษขึ้น ถือเป็นสิทธิของแต่ละกลุ่มที่จะแสดงออกนอกจากการณรงค์ใส่เสื้อดำของ นปช.</p>
<p> ด้าน<persName>นายชินวัฒน์ หาบุญพาด</persName> แกนนำนปช.ในฐานะประธานกลุ่มวิทยุชุมชุนคนแท็กซี่ เอฟเอ็ม 92.75 และ เอฟเอ็ม107.5 กล่าวว่า ในวันนี้ ตั้งแต่เวลา 09.00 น. สมาชิกวิทยุชุมชนคนแท็กซี่ และกลุ่มคนเสื้อแดงในย่านพระราม 9 ห้วยขวาง และวัฒนา จะร่วมกันแต่งชุดดำและทำพิธีทางศาสนาสวดบังสุกุลและเผาศพไร้ญาติ ที่บริเวณใต้ทางด่วนพระราม 9 เพื่อสะเดาะเคราะห์ ล้างซวยให้กับประเทศไทย ที่อยู่ภายใต้การบริหารประเทศของ<persName>นายอภิสิทธิ์</persName> ที่นับวันมีแต่ปัญหาเศรษฐกิจสังคมตกต่ำ บ้านเมืองแตกแยก เผื่อว่า ประเทศไทยจะได้หมดเคราะห์ สังคมคืนสู่ความสมานฉันท์สามัคคี </p></body>
</news>
