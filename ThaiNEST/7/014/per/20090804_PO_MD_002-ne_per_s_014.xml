<teiHeader>
<fileDesc>
<titleStmt>
  <title>เด็กเนวินดันนิรโทษกรรมอ้างยกผิดพันธมิตรฯหวังช่วยพัชรวาท  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-04 21:08:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000088464  </bibl>
</sourceDesc>
</fileDesc>
</teiHeader>
<news>
<headline>เด็ก<persName>เนวิน</persName>ดันนิรโทษกรรมอ้างยกผิดพันธมิตรฯหวังช่วย<persName>พัชรวาท</persName></headline>
<lead></lead>
<neck></neck>
<body><p>  ที่พรรคภูมิใจไทย ย่าน ถ.พหลโยธิน วานนี้ (4 ส.ค.) <persName>นายจุมพฏ บุญใหญ่</persName> ส.ส.สกลนคร พรรคเพื่อไทย ที่ร่วมกิจกรรมกับพรรคภูมิใจไทยมาตลอด เปิดเผยว่า ขณะนี้ ตนและส.ส.จำนวนหนึ่งกำลังยกร่างพ.ร.บ.นิรโทษกรรม ให้แก่กลุ่มพันธมิตรประชาชนเพื่อประชาธิปไตย ที่ดำเนินการทางการเมืองตั้งแต่ ปี 2549 จนถึงเหตุการณ์ การยึดสนามบินสุวรรณภูมิ และกลุ่มแนวร่วมประชาธิปไตยขับไล่เผด็จการแห่งชาติ (นปช.) หรือกลุ่มคนเสื้อแดง ตั้งแต่เหตุการณ์หลังการรัฐประหารเป็นต้นมา จนกระทั่งถึงเหตุการณ์จลาจลเมื่อเดือนเมษายนที่ผ่านมา รวมถึงเจ้าหน้าที่ต่างๆ ที่ปฏิบัติภารกิจ ต่างๆ ในช่วงเวลาดังกล่าวทั้งหมด เพราะตนเชื่อว่าบุคคลดังกล่าว ที่ออกมาเคลื่อนไหว ทางการเมืองมีจิตใจบริสุทธิ์ทั้งสิ้น และเชื่อว่าหากมีการนิรโทษกรรม เป็นที่เรียบร้อยบ้านเมืองต่างๆ จะกลับมาสู่ความสงบเพราะได้รับความเป็นธรรม</p>
<p>ประชาชนเหล่านั้นมาเพื่อต่อสู่เพื่อประชาธิปไตย แต่ต้องมารับโทษ เป็นเรื่องที่น่าสงสาร แต่ต่างจากทหารเมื่อเข้ามายึดอำนาจด้วยกำลังและรถถัง เมื่อกระทำการรัฐประหารแล้ว ก็สามารถเสนอกฎหมายนิรโทษกรรมเพื่อตัวเองได้ ส่วนชาวบ้านซึ่งไม่มีสิทธิ์”</p>
<p><persName>นายจุมพฎ</persName> กล่าวว่า ทั้งนี้ตนจะยกร่างกฎหมายดังกล่าวเสร็จในสัปดาห์หน้า โดยจะไปพบกับเพื่อนส.ส.ทุกพรรคเพื่อให้ใช้เอกสิทธิ์ความเป็นส.ส.ขอรายชื่อ เสนอร่าง พ.ร.บ.นิรโทษกรรมดังกล่าว อย่างน้อย 20 คน โดยยกเว้นพรรคประชาธิปัตย์ เพราะมีระเบียบว่าการลงชื่อในร่างกฎหมายจะต้องผ่านความเห็นชอบจากที่ประชุมพรรคก่อน ทั้งนี้หากตนได้รายชื่อตามกำหนดจะเสนอร่างดังกล่าวภายในวันที่ 13 ส.ค.นี้</p>
<p>การนิรโทษกรรมดังกล่าวจะไม่ร่วมไปถึงเรื่องคดีความทางการเมืองจากการตัดสินยุบพรรคไทยรักไทย 111 คน ยุบพรรคพลังประชาชน พรรคมัชฌิมาธิปไตย และพรรคชาติไทย จำนวน 109 คนจะไม่อยู่ในขอบเขตของกฎหมายฉบับนี้</p>
<p><persName>นายจุมพฎ</persName> กล่าวและว่า ร่างพ.ร.บ.นิรโทษกรรม จะต้องดำเนินการควบคู่กับการพิจารณาร่าง พ.ร.บ.จัดระเบียบชุมชนในพื้นที่สาธารณะด้วย เพื่อเป็นการ วางกฎเกณฑ์ในการชุมนุมในอนาคตให้ชัดเจนว่าชุมนุมตรงจุดไหนได้บ้าง มิใช้การยึดสนามบินแต่กลับกลายเป็นผู้ก่อการดี ส่วนเนื้อหาในร่างเดิมที่เคยเสนอ อาจจะมีบางส่วนมีความเข้มงวดไปบ้าง ก็สามารถพิจารณาปรับเปลี่ยนตามความเหมาะสม</p>
<p> สำหรับนักการเมืองและข้าราชการที่ถูกตั้งข้อหากระทำการรุนแรงกับผู้ชุมนุมเมื่อวันที่ 7 ตุลาคม 2551 ซึ่ง ป.ป.ช. ชี้มูลความผิดไปแล้วและอยู่ระหว่างสอบสวนเพิ่มเติมนายตำรวจที่ถูกชี้มูลความผิดเพิ่ม และอยู่ในข่ายได้รับการนิรโทษกรรม ตาม ร่างพ.ร.บ.ดังกล่าวประกอบด้วย <persName>นายสมชาย วงศ์สวรรณ</persName> อดีตนายกรัฐมนตรี <persName>พล.อ.ชวลิต ยงใจยุทธ</persName> อดีตรองนายกฯ <persName>พล.ต.อ.พัชรวาท วงศ์สุวรรณ</persName> ผบ.ตร. <persName>พล.ต.อ.วิโรจน์ พหลเวชช์</persName> รอง ผบ.ตร. <persName>พล.ต.ท.สุชาติ เหมือนแก้ว</persName> อดีต ผบช.น. <persName>พล.ต.ต.ลิขิต กลิ่นอวน</persName> <persName>พล.ต.ต.เอกรัตน์ มีปรีชา</persName> <persName>พล.ต.ต.วิบูลย์ บ้างท่าไม้</persName> รอง ผบช.น. และ <persName>พล.ต.ต.จักรทิพย์ ชัยจินดา</persName> ผบก.ตำรวจปฏิบัติการพิเศษ 191</p></body>
</news>
