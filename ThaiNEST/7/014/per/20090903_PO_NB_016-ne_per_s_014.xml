<teiHeader>
<fileDesc>
<titleStmt>
  <title>สมาพันธ์ฯ วิทยุและโทรทัศน์ ยื่นหนังสือรมว.นร. ทบทวนร่างพรบ.องค์กรจัดสรรคลื่นความถี่  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030075&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สมาพันธ์ฯ วิทยุและโทรทัศน์ ยื่นหนังสือรมว.นร. ทบทวนร่างพรบ.องค์กรจัดสรรคลื่นความถี่</headline>
<lead></lead>
<neck></neck>
<body><p>สมาพันธ์สมาคมวิชาชีพวิทยุกระจายเสียงและวิทยุโทรทัศน์ ยื่นหนังสือต่อรัฐมนตรีประจำสำนักนายกรัฐมนตรี ขอให้ทบทวนร่างพระราชบัญญัติองค์กรจัดสรรคลื่นความถี่ เนื่องจากเห็นว่ายังไม่มีการพิจารณาตามข้อเรียกร้องของสมาพันธ์ <persName>นางจำนรรค์ ศิริตัน</persName> นายกสมาพันธ์สมาคมวิชาชีพวิทยุกระจายเสียงและวิทยุโทรทัศน์ พร้อมด้วยผู้อำนวยการสถานีโทรทัศน์ ผู้บริหารและกรรมการที่ปรึกษาสมาพันธ์ฯ เดินทางมายื่นหนังสือต่อ<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ในฐานะคณะกรรมาธิการวิสามัญฯ พิจารณาร่างพระราชบัญญัติ(พรบ.) องค์กรจัดสรรคลื่นความถี่ ที่อาคารรัฐสภาตั้งแต่เวลา 9.00 น. ให้มีการทบทวนร่างพรบ.ดังกล่าวในบางมาตรา เพื่อให้ตรงกับการประกอบวิชาชีพ โดยการยื่นหนังสือในวันนี้(3 ก.ย.) นับเป็นครั้งที่ 2 เนื่องจากสมาพันธ์เคยเข้ายื่นหนังสือเสนอความคิดเห็นต่อรัฐมนตรีประจำสำนักนายกรัฐมนตรีไปแล้ว เมื่อวันที่ 25 มีนาคม ที่ผ่านมา ซึ่งคณะกรรมการได้มีการประชุมกันทุกวันพฤหัสบดี แต่ทางสมาพันธ์เห็นว่า ยังไม่มีการพิจารณาข้อเสนอจากทางสมาพันธ์ ซึ่งการยื่นหนังสือในครั้งนี้ ได้เรียกร้องให้มีการพิจารณาองค์ประกอบของคณะกรรมการ ให้มีจำนวน 15 คน โดยให้มีการคัดเลือกบุคลากรวิชาชีพด้านวิทยุกระจายเสียงและวิทยุโทรทัศน์ ประเภทละ 2 คน ทั้งนี้จะให้กลุ่มวิชาชีพคัดเลือกกันเอง นอกจากนี้ ยังได้ตั้งข้อสังเกตการประมูลคลื่นความถี่ ให้พิจารณาคุณสมบัติของผู้ขออนุญาตมากกว่าพิจารณาจำนวนเงิน และให้พิจารณาการคัดเลือกคณะกรรมการบริหารกองทุน ที่ไม่ให้ผู้ประกอบการเป็นคณะกรรมการฯ ซึ่งทางสมาคมไม่เห็นด้วย ทั้งนี้ ได้เสนอให้แต่งตั้งกรรมการตรวจสอบการบริหารเงินของกองทุนวิจัย และพัฒนากิจการกระจายเสียง กิจการโทรทัศน์ และกิจการโทรคมนาคมอย่างเปิดเผย เพื่อให้การดำเนินการเป็นไปอย่างโปร่งใส จึงร้องขอให้รัฐมนตรีประจำสำนักนายกรัฐมนตรีพิจารณาแก้ไขต่อไป</p></body>
</news>
