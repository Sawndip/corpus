<teiHeader>
<fileDesc>
<titleStmt>
  <title>นายกฯย้ำเสนอชื่อ"ปทีป"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 06:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17235  </bibl>
</sourceDesc>
</fileDesc>
</teiHeader>
<news>
<headline>นายกฯย้ำเสนอชื่อ"<persName>ปทีป</persName>"</headline>
<lead>ยันอีก2สัปดาห์มีประชุม ก.ต.ช.ยืดเยื้อไม่ได้แล้ว</lead>
<neck></neck>
<body><p>นายกรัฐมนตรี ความเห็นไม่ตรงกับเลขาฯ เรื่องเสนอชื่อ ผบ.ตร.คนใหม่ เชื่อ “<persName>อภิสิทธิ์</persName>” เสนอ “<persName>พล.ต.อ.ปทีป ตันประเสริฐ</persName>” อย่างเดิม หวังให้ ก.ต.ช.แต่งตั้งให้เสร็จเรียบร้อยในการประชุมครั้งที่ 2 ที่จะมีขึ้นในอีก 2 อาทิตย์ข้างหน้า เพราะหากมีการประชุมครั้งที่ 3 อาจเกิดปัญหาตามมาได้ ขณะที่ “<persName>นิพนธ์</persName>” ขอให้ส่งชื่อ “<persName>พล.ต.อ.จุมพล มั่นหมาย</persName>” ให้ก.ต.ช.พิจารณาด้วย แต่นายกฯอ้าง กฎหมายกำหนดให้เสนอได้แค่ชื่อเดียว จนเลขาฯอึดอัดใจถึงกับบ่นว่าพร้อมที่จะลาออกจากตำแหน่งเลขาธิการนายกฯ ด้าน “<persName>ชวรัตน์</persName>” ปัดไม่เคยบอกว่าภูมิใจไทยสนับสนุน “<persName>บิ๊กจุ๋ม</persName>” ส่วน “เพื่อไทย” เล่นแรง ยื่นหนังสือถึง “<persName>มาร์ค</persName>” ให้ตรวจสอบ “กำพืด” คนใกล้ชิด “<persName>ศิริโชค โสภา</persName>” ที่กล่าวหา สตช.ซื้อตำแหน่งโดยไม่มีหลักฐาน หลังขุดประวัติพบพี่ชายเคยถูกศาลสั่งจำคุก 20 ปี คดีเบี้ยวหนี้แบงก์หลายร้อยล้าน </p>
<p>กรณีกระแสข่าวการเสนอชื่อ ผบ.ตร. คนใหม่ ที่ <persName>นายอภิสิทธิ์ เวชชาชีวะ</persName> นายกรัฐมนตรี ยืนยันจะเสนอชื่อ <persName>พล.ต.อ.ปทีป ตันประเสริฐ</persName> จเรตำรวจแห่งชาติ เพียงชื่อเดียวให้คณะกรรมการนโยบายตำรวจแห่งชาติ (ก.ต.ช.) พิจารณาแต่งตั้งเป็น ผบ.ตร. แทน <persName>พล.ต.อ.พัชรวาท วงษ์สุวรรณ</persName> ผบ.ตร.ที่เกษียณอายุในสิ้นเดือน ก.ย.นี้ ขณะที่ <persName>นายนิพนธ์ พร้อมพันธุ์</persName> เลขาธิ  การนายกรัฐมนตรี รวมทั้ง <persName>นายชวรัตน์ ชาญวีร   กูล</persName> รมว.มหาดไทย และหัวหน้าพรรคภูมิใจไทย อยากให้เสนอชื่อ <persName>พล.ต.อ.จุมพล มั่นหมาย</persName> รองผบ.ตร.ฝ่ายปราบปราม อีกชื่อให้ ก.ต.ช.พิจารณาด้วยนั้น    </p>
<p>ต่อมา เมื่อเวลา 11.30 น. วันที่ 30 ส.ค. ที่บ้านพักนายกรัฐมนตรี ซอยสุขุมวิท 31  <persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงกระแสข่าวจากพรรคภูมิใจไทยที่   อ้างว่าได้รับสัญญาณจาก <persName>นายนิพนธ์ พร้อม     พันธุ์</persName> เลขาธิการนายกรัฐมนตรี ในการสนับสนุน <persName>พล.ต.อ.จุมพล มั่นหมาย</persName> รองผบ.ตร. ขึ้นเป็น ผบ.ตร.คนใหม่ ว่า ตนได้คุยกับ<persName>นายนิพนธ์</persName>เป็นระยะ ๆ แต่ในเรื่องนี้ตนมีข้อมูลอยู่หลายด้านและได้ฟังข้อมูลทุกด้าน สำหรับการประชุม ก.ต.ช. ครั้งที่จะถึงนี้ น่าจะมีขึ้นในอีก 2 สัปดาห์ เพราะตนไม่อยากให้ล่าช้า โดยตนพยายามดูกำหนดเวลาต่าง ๆ ซึ่งเมื่อสัปดาห์ที่ผ่านมา ตนได้พูดคุยกับ <persName>พล.ต.อ.พัชรวาท วงษ์สุวรรณ</persName> ผบ.ตร. ทราบว่า ผบ.ตร.จะประชุมคณะกรรมการข้าราชการตำรวจ (ก.ตร.) ในวันที่ 31 ส.ค.นี้ สำหรับจุดยืนของตนไม่เปลี่ยนแปลง โดยตนต้องทำเพื่อส่วนรวม ทั้งนี้ เมื่อพิจารณาถ้อยคำตามกฎหมาย ตนต้องเสนอชื่อผู้ได้รับการพิจารณาเป็น ผบ.ตร.เพียงชื่อเดียว ซึ่งตนก็ทำตามกฎหมาย อย่างไรก็ตาม ตนยืนยันว่าไม่มีการบีบบังคับตนในเรื่องดังกล่าว     </p>
<p>เมื่อถามว่ายังคงเสนอชื่อ <persName>พล.ต.อ.ปทีป ตันประเสริฐ</persName> จเรตำรวจแห่งชาติ อีกครั้งใช่  หรือไม่ นายกรัฐมนตรี กล่าวว่า เมื่อถึงเวลา ก็จะทราบ แต่ตอนนี้ตนได้ฟังข้อมูลและพูดคุยกับหลายฝ่ายที่เกี่ยวข้อง รวมถึงประสานกับ ก.ตร. ที่เป็นผู้ดำเนินการ ซึ่งคิดว่าต้องใช้เวลาอีกนิด แต่ไม่มีอะไรเสียหาย ที่จริงตนไม่อยากให้คนที่มีข้อมูลบางด้านออกมาพูด แต่ข้อมูลทุกด้านให้ส่งมาที่ตน</p>
<p>ต่อข้อถามถึงข่าวที่ว่ามีเงื่อนไขพิเศษ และพรรคภูมิใจไทยจะถอนตัวจากการร่วมรัฐบาล ถ้า <persName>พล.ต.อ.จุมพล</persName>ไม่ได้รับการเสนอชื่อเป็นผบ.ตร. <persName>นายอภิสิทธิ์</persName> กล่าวว่า เรื่องถอนตัวคงไม่มี เพราะข้อมูลทุกอย่างอยู่ที่ตน และตนกำลังจัดการอยู่ ซึ่งไม่ว่าจะเป็นอย่างไร ตนต้องมีคำตอบให้สังคม เพราะตนต้องรับผิดชอบเนื่องจากเป็นผู้เสนอชื่อ เมื่อถามต่อว่าทำไมการแต่งตั้ง ผบ.ตร.ครั้งนี้จึงยากกว่าทุกครั้งที่ผ่านมา <persName>นายอภิสิทธิ์</persName> กล่าวว่า ตนไม่ทราบว่าครั้งอื่น ๆ ยากหรือไม่ยาก แต่ในอดีตเคยมีปัญหาในลักษณะที่ผู้มีอำนาจเสนอเข้าไปแล้วกรรมการไม่เห็นชอบ</p>
<p>ขณะเดียวกัน มีรายงานข่าวจากทำเนียบรัฐบาล แจ้งว่า จากปัญหาความคิดเห็นไม่ตรงกันในการเสนอชื่อ ผบ.ตร.คนใหม่ ที่ <persName>นายอภิสิทธิ์</persName> นายกรัฐมนตรี ยืนยันที่จะเสนอชื่อ <persName>พล.ต.อ. ปทีป</persName> เป็น ผบ.ตร. แม้ล่าสุด <persName>นายนิพนธ์</persName> เลขาธิ  การนายกรัฐมนตรี จะได้หารือกับนายกรัฐมนตรีหลังเดินทางกลับมาจากประเทศเยอรมนีแล้ว โดย <persName>นายนิพนธ์</persName> ยืนยันว่าควรจะชื่อ <persName>พล.ต.อ. จุมพล</persName> รอง ผบ.ตร. ตามเดิม  แต่นายกรัฐมนตรีปฏิเสธ และยังยืนยันเสนอชื่อ <persName>พล.ต.อ.ปทีป</persName> ชื่อเดียว จึงสร้างความหนักใจให้กับนายนิพนธ์อย่างมาก โดยนายกรัฐมนตรีบอกว่าอยากให้การแต่งตั้ง ผบ.ตร.เสร็จในการประชุม ก.ต.ช. ครั้งที่ 2 ในอีก 2 สัปดาห์หน้านี้ เพราะหากไม่ได้ข้อยุติและยืดเยื้อจนต้องเรียกประชุม ก.ต.ช.เป็นครั้งที่ 3 จะเกิดปัญหาขึ้นอย่างแน่นอน</p>
<p>รายงานข่าวแจ้งด้วยว่า ปัญหาที่เกิดขึ้นสร้างความอึดอัดใจให้กับ<persName>นายนิพนธ์</persName>เป็นอย่างมาก เพราะมีความเห็นไม่ตรงกับนายกรัฐมนตรี จน<persName>นายนิพนธ์</persName> ถึงกับบ่นกับคนใกล้ชิดว่าหากมีปัญหาเกิดขึ้นก็พร้อมจะลาออกจากตำแหน่งเลขาธิการนายกฯ  แต่คงไม่ใช่เร็ว ๆ นี้ เพราะถ้าลาออกในตอนนี้จะมีปัญหาต่าง ๆ ตามมาอีกมากมาย โดยเฉพาะนายกรัฐมนตรีเอง ที่จะเป็นผู้รับผลกระทบโดยตรง    </p>
<p>ด้าน <persName>นายชวรัตน์ ชาญวีรกูล</persName> รมว.มหาดไทย ในฐานะ ก.ต.ช. ให้สัมภาษณ์ถึงการประชุม ก.ต.ช.เพื่อพิจารณาหา ผบ.ตร.คนใหม่ ว่า คงอีก 2 สัปดาห์ จึงจะมีการประชุมกัน ส่วนจะมีการประชุมนอกรอบก่อนหรือไม่ก็แล้วแต่นายกรัฐมนตรี เมื่อถามว่า คิดว่าการประชุมครั้งนี้ความคิดเห็นจะเป็นไปในแนวทางเดียวกับนายกรัฐมนตรีหรือไม่ <persName>นายชวรัตน์</persName> กล่าวว่า ยังไม่รู้ว่า นายกฯ จะเสนอแนวทางไหน เมื่อถามย้ำอีกว่า การประชุมครั้งนี้ จะได้ตัว ผบ.ตร.หรือไม่ <persName>นายชวรัตน์</persName> กล่าวว่า คงต้องไปถาม <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง และ<persName>นายนิพนธ์ พร้อมพันธุ์</persName> เลขาธิการนายกรัฐมนตรี ซึ่งตนยังไม่มีโอกาสได้คุยกับ 2 คนนี้ คาดว่าอาทิตย์หน้าคงจะได้พูดคุยกัน ส่วน ที่มีข่าวว่า พรรคภูมิใจไทย ให้การสนับสนุน <persName>พล.ต.อ.จุมพล มั่นหมาย</persName> รอง ผบ.ตร.นั้น <persName>นายชวรัตน์</persName>กล่าวว่า ตนไม่เคยบอกว่าให้การสนับสนุน <persName>พล.ต.อ.จุมพล</persName></p>
<p>วันเดียวกันนี้ ที่พรรคเพื่อไทย <persName>นายพร้อมพงศ์ นพฤทธิ์</persName> โฆษกพรรคเพื่อไทย  แถลงว่า ได้ทำหนังสือเปิดผนึกถึง<persName>นายอภิสิทธิ์</persName> นายกรัฐมนตรีเกี่ยวกับกรณีคนใกล้ชิดนายกฯ โดยตนขอเรียกร้องให้ตรวจสอบประวัติภูมิหลังและพฤติกรรมของ <persName>นายศิริโชค โสภา</persName> ส.ส. สงขลา พรรคประชาธิปัตย์ เพราะเชื่อว่า <persName>นาย   ศิริโชค</persName> มีการกระทำในลักษณะก้าวก่ายแทรก   แซงการแต่งตั้งโยกย้ายข้าราชการตำรวจ จึงขัด   รัฐธรรมนูญมาตรา 266  (2) และ <persName>นายศิริโชค</persName> ยังมีพฤติกรรมกล่าวให้ร้ายสำนักงานตำรวจแห่ง  ชาติ (สตช.) กับนายตำรวจระดับสูงว่ามีการซื้อขายตำแหน่งโดยปราศจากหลักฐาน นอกจากนั้น <persName>นายศิริโชค</persName> ยังมีพี่ชายชื่อ <persName>นายศิริพจน์ โสภา</persName> ซึ่งเป็นกรรมการบริษัทโอเอ็มฟู๊ด จำกัด ได้ถูกศาลอาญาพิพากษาในคดีแดงหมายเลข 2091/2550 ให้จำคุก 20 ปี และร่วมกันชดใช้เงินกับจำเลยคนอื่น ๆ ให้แก่ธนาคารกรุงไทย จำกัด (มหา ชน) จำนวน 103 ล้านบาท ในความผิดฐานฉ้อโกง และปลอมแปลงเอกสาร กรณีกู้เงินธนาคารกรุงไทย โดยให้นับโทษต่อจากคดีของศาลแขวงพระโขนง ในคดีแดงหมายเลข 6162/2549 โดยคดีดังกล่าว <persName>นายศิริพจน์</persName> ถูกฟ้องร่วมกับจำเลยคนอื่น ๆ ฉ้อโกงเงินจากธนาคารเอเชีย จำกัด (มหาชน) จำนวน 695 ล้านบาท รวมทั้งขอให้ตรวจสอบสัญชาติบิดาของ<persName>นายศิริโชค</persName> ว่าเป็นคนสัญชาติใดด้วย</p>
<p><persName>นายพร้อมพงศ์</persName> กล่าวต่อว่า  ถึงแม้ <persName>นายศิริโชค</persName> จะไม่ได้เป็นจำเลยในคดีเกี่ยวกับพี่ชาย แต่การที่นายกรัฐมนตรีเลือกบุคคลมาเป็นคนใกล้ชิดควรพิจารณาถึงความเหมาะสมมากกว่าความสนิทสนมส่วนตัว โดยตนจะเดินทางไปยื่นหนังสือกับนายกรัฐมนตรีที่ กกต. ในระหว่าง  ที่นายกรัฐมนตรีเดินทางไปร่วมบรรยายให้ผู้เข้าอบรมหลักสูตรของ กกต.ฟัง ในเวลา 09.30 น. วันที่ 31 ส.ค.นี้.</p></body>
</news>
