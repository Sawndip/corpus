<teiHeader>
<fileDesc>
<titleStmt>
  <title>แกนนำ นปช.เชื่อว่าจะได้รายชื่อผู้ร่วมถวายฎีกาเกิน 10 ล้านคน  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040183&tb=N255208  </bibl>
</sourceDesc>
</fileDesc>
</teiHeader>
<news>
<headline>แกนนำ นปช.เชื่อว่าจะได้รายชื่อผู้ร่วมถวายฎีกาเกิน 10 ล้านคน</headline>
<lead></lead>
<neck></neck>
<body><p>แกนนำ กลุ่มแนวร่วมประชาธิปไตยต่อต้านเผด็จการแห่งชาติ เชื่อว่า จะได้รายชื่อผู้สนับสนุนและรายชื่อผู้ร่วมลงนามถวายฎีกาขอพระราชทานอภัยโทษให้อดีตนายกรัฐมนตรี เกิน 10 ล้านคน <persName>นายจตุพร พรหมพันธุ์</persName> แกนนำกลุ่มแนวร่วมประชาธิปไตยต่อต้านเผด็จการแห่งชาติ (นปช.) กล่าวถึงกรณีที่กลุ่ม นปช. เตรียมรวบรวมรายชื่อผู้สนับสนุนการถวายฎีกาขอพระราชทานอภัยโทษให้กับ <persName>พ.ต.ท. ทักษิณ ชินวัตร</persName> อดีตนายกรัฐมนตรี เพื่อแสดงให้เห็นว่าประชาชนที่ไม่มีโอกาสได้ร่วมลงชื่อถวายฎีกา ได้มีโอกาสลงชื่อสนับสนุนการยื่นถวายฎีกา ฯ เนื่องจากระยะเวลามีจำกัดจึงทำให้ผู้ที่มีความประสงค์จะร่วมลงชื่อหมดโอกาส อีกทั้งยังมีความพยายามจากกลไกของรัฐบาลในพื้นที่ต่างจังหวัดที่พยายามคัดค้านการร่วมลงชื่อ ซึ่งแสดงให้เห็นว่ามีปะชาชนอีกจำนวนมากที่ต้องการจะร่วมลงชื่อ ถือว่าเกินความคาดหมาย คาดว่าตั้งแต่วันนี้ จนถึงวันที่ 17 สิงหาคม จะได้รายชื่อผู้สนับสนุนและรายชื่อผู้ร่วมลงนามถวายฎีกา เกิน 10 ล้านคน มากกว่าตัวเลขสมาชิกพรรคประชาธิปัตย์ พรรคภูมิใจไทย และพรรคร่วมรัฐบาล ที่ได้รับคะแนนเสียงจากประชาชน <persName>นายจตุพร</persName> กล่าวอีกว่า คาดหวังว่า<persName>นายเนวิน ชิดชอบ</persName> แกนนำพรรคภูมิใจไทย จะไปฟังการพิจารณาคดีทุจริตกล้ายางพารา ในวันที่ 17 สิงหาคม นี้ด้วย </p></body>
</news>
