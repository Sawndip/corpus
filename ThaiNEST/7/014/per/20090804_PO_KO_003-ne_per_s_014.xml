<teiHeader>
<fileDesc>
<titleStmt>
  <title>“สุรินทร์”เชื่อไร้ม็อบเสื้อแดงป่วนประชุมไอป้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090804/23000  </bibl>
</sourceDesc>
</fileDesc>
</teiHeader>
<news>
<headline><persName>สุรินทร์</persName>�เชื่อไร้ม็อบเสื้อแดงป่วนประชุมไอป้า</headline>
<lead><persName>สุรินทร์</persName>� เชื่อไร้ม็อบเสื้อแดงป่วนประชุมไอป้า ปัดข่าวไอป้าค้านพม่าเป็นสมาชิก ระบุ ไร้เหตุผลกันพม่าเป็นสมาชิกอาเซียน</lead>
<neck></neck>
<body><p>(4ส.ค.) ที่โรงแรมรอยัล คลิฟ บีช รีสอร์ท พัทยา  <persName>นายสุรินทร์ พิศสุวรรณ</persName> เลขาธิการอาเซียน กล่าวก่อนจะเข้าร่วมประชุมใหญ่สมัชชารัฐสภาอาเซียน (AIPA) ถึงความเคลื่อนไหวของกลุ่มเสื้อแดงว่า หวังว่าบทเรียนราคาแพงเมื่อครั้งการประชุมอาเซียนซัมมิต ครั้งที่ผ่านมาจะเป็นบทเรียนที่มีค่าสูง และขอให้ประชาชนชาวไทยรับบทเรียนดังกล่าวไว้ พร้อมกับเฝ้าระวังไม่ให้เกิดเรื่องลักษณะนี้ขึ้นมาอีก เนื่องจากจะทำให้ทั่วโลกหวั่นไหวต่อสถานการณ์ที่เกิดขึ้น ซึ่งตนเห็นว่า ประเทศไทยคงใช้เวลาอีกระยะหนึ่งในการฟื้นฟูความเชื่อมั่น และระบบเศรษฐกิจ โดยตนหวังเป็นอย่างยิ่งว่าทั้งการจัดการประชุม AIPA และการประชุมรัฐมนตรีต่างประเทศอาเซียนและประเทศคู่เจรจา หากผ่านไปอย่างเรียบร้อยจะส่งผลดีต่อการประชุมผู้นำอาเซียน ในเดือนตุลาคมนี้อย่างแน่นอน</p>
<p><persName>นายสุรินทร์</persName> กล่าวถึงกรณีที่<persName>นายไกรศักดิ์ ชุณหะวัณ</persName> ส.ส.พรรคประชาธิปัตย์ ได้ประชุมร่วมกับกลุ่ม ส.ส.อาเซียน โดยมีมติคัดค้านที่จะให้พม่าเข้าเป็นชาติสมาชิกรัฐสภาอาเซียน เนื่องจากพม่ายังไม่เป็นประชาธิปไตย และยังไม่มีสมาชิกรัฐสภา ที่มาจากการเลือกตั้ง ว่า ยังไม่ทราบข่าวดังกล่าว และในฐานะเลขาธิการอาเซียน คงไม่สามารถที่จะให้ความเป็นในประเด็นนี้ อย่างไรก็ตามในฐานะพม่าที่เป็นชาติสมาชิกอาเซียนจึงไม่มีเหตุผลใดที่จะไปคัดค้าน</p>
<p>ผู้สื่อข่าวถามว่า มีกระแสข่าวว่า ในการประชุมใหญ่สมัชชารัฐสภาอาเซียน ครั้งที่ 30 ในวันนี้ จะมีสมาชิกรัฐสภาอาเซียนจากฟิลิปปินส์ หยิบยกประเด็นนี้ขึ้นมาหารือ <persName>นายสุรินทร์</persName> กล่าวว่า เชื่อว่าคงไม่มีสมาชิกคนใดใช้เวทีการประชุมนี้หยิบยกเรื่องนี้ขึ้นมาพิจารณา เพราะการประชุมครั้งนี้เพื่อความร่วมมือของชาติสมาชิกในการพัฒนาประชาธิปไตยในภูมิภาค</p></body>
</news>
