<teiHeader>
<fileDesc>
<titleStmt>
  <title>พธม.กดดันรัฐแก้ "พระวิหาร"  นายกฯ ให้ "กษิต" ชี้แจงวันนี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/07/news_29421062.php?news_id=29421062  </bibl>
</sourceDesc>
</fileDesc>
</teiHeader>
<news>
<headline>พธม.กดดันรัฐแก้ "พระวิหาร"  นายกฯ ให้ "<persName>กษิต</persName>" ชี้แจงวันนี้</headline>
<lead>นายกฯ มอบหมาย “<persName>กษิต</persName>” แจงปัญหาเขตแดนเสียสิทธิขึ้นทะเบียนพื้นที่ประสาทเขาพระวิหาร ผ่านสถานีโทรทัศน์แห่งประเทศไทยช่อง 11 วันนี้ ยันแถลงการณ์ร่วมรัฐบาลชุดก่อนยกเลิกไปแล้ว ขณะที่กลุ่มพันธมิตร 17 จังหวัดภาคเหนือ กดดันยื่น 4 ข้อเสนอให้รัฐทวงอธิปไตยคืนโดยเร็ว</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการ “เชื่อมั่นประเทศไทยกับ<persName>นายกฯ อภิสิทธิ์</persName>” ถึงกรณีที่ประชุมร่วมรัฐสภา เมื่อวันที่ 2 ก.ย. ที่ผ่านมา ให้ความเห็นชอบร่างกรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดนไทย-กัมพูชา ในกรอบของคณะกรรมการชายแดนทั่วไปว่าจะให้<persName>นายกษิต ภิรมย์</persName> รัฐมนตรีว่าการกระทรวงการต่างประเทศ ชี้แจงรายละเอียดต่อประชาชนเป็นกรณีพิเศษ ผ่านทางสถานีโทรทัศน์แห่งประเทศไทย ช่อง 11 โดยคาดว่าจะเป็นในวันนี้ (7 ก.ย.)</p>
<p><persName>นายอภิสิทธิ์</persName> กล่าวว่า จากการติดตามปัญหาไทย-กัมพูชา ตั้งแต่ก่อนมาเป็นรัฐบาล มีจุดยืนเหมือนเดิมทุกประการ โดยเฉพาะการเสียสิทธิจากการขึ้นทะเบียนปราสาทเขาพระวิหารเป็นมรดกโลก ขอยืนยันว่า รัฐบาลจะดำเนินการสกัดกั้น เพื่อไม่ให้เป็นปัญหาอย่างเต็มที่ ส่วนแถลงการณ์ร่วมที่รัฐบาลชุดก่อนได้ลงนามเอาไว้ก็ถูกยกเลิกไปแล้ว ขณะที่การวางกำลังในพื้นที่เขาพระวิหารจะพยายามหาทางเจรจา เพื่อให้เป็นไปตามข้อตกลงเมื่อปี 2543
“ขณะนี้ การดำเนินการในส่วนของคณะกรรมการมรดกโลก ก็มีการดำเนินการอย่างต่อเนื่อง คุณ<persName>สุวิทย์ คุณกิตติ</persName> รัฐมนตรีว่าการกระทรวงทรัพยากรธรรมชาติและสิ่งแวดล้อม ก็เพิ่งเดินทางไปพบเพื่อที่จะรักษาสิทธิของเราตรงนี้อย่างเต็มที่” <persName>นายอภิสิทธิ์</persName>กล่าว</p>
<P>นายกรัฐมนตรี กล่าวว่า กรณีเขตแดนที่ถือไม่ตรงกัน ไทยยึดเขตสันปันน้ำ ยกเว้นในกรณีของตัวปราสาทเขาพระวิหารนั้น ต้องเป็นไปตามคำพิพากษาของศาลโลก ส่วนทางกัมพูชาถือแผนที่อยู่อีกฉบับหนึ่ง คือ ข้อตกลงปี 2543 ซึ่งจะต้องมีกระบวนการในการเจรจาตรงนี้ และระหว่างนั้น ก็ไม่ควรมีใครเข้าไปปรับสภาพพื้นที่อันจะกระทบกับสิทธิของฝ่ายหนึ่งฝ่ายใด โดยฝ่ายไทยพยายามเดินหน้าในการที่จะย้อนกลับไปตรงนั้น และขอยืนยันว่าจนถึงนาทีนี้ ไม่มีกรณีใดที่เป็นการดำเนินการของรัฐบาล หรือการปล่อยปละละเลย ที่จะทำให้ไทยสูญเสียเรื่องดินแดนหรืออธิปไตยแต่อย่างใด</p>
<p>พันธมิตรเหนือจี้รัฐ 4 ข้อเสนอทวงดินแดน</p>
<p>ผู้สื่อข่าวรายงานว่า การเคลื่อนไหวของกลุ่มพันธมิตรประชาชนเพื่อประชาธิปไตย 17 จังหวัดภาคเหนือตอนล่างและตอนบน ร่วมงานเสวนาชาวพันธมิตรครั้งที่ 3 ใช้ชื่อ “งานนี้ไม่มีประธาน” โดยการเสวนาการเมืองใหม่ วานนี้ (6 ก.ย.) เริ่มตั้งแต่เวลา 15.00 น. เป็นต้นไป มี <persName>อ.ลักขณา ดิษยะศริน</persName> เหรัญญิก พรรคการเมืองใหม่ ร่วมเสวนากับแกนนำพันธมิตรภาคเหนือ และมี<persName>นางเสน่ห์ หงษ์ทอง</persName> ขึ้นเวทีปราศรัยชี้ถึงปัญหาและทิศทางกลุ่มพันธมิตรจังหวัดภาคเหนือ จากนั้นเป็นการแสดงดนตรี แดง เสภา (เขาพระวิหาร) </p>
<p><persName>กรรณิกา อารีสมาน</persName> และปิดท้ายด้วยเชิญ “<persName>หรั่ง ร็อคเคสตา</persName>”</p>
<p>กิจกรรมหนึ่งในงาน คือ แกนนำพันธมิตรขึ้นเวทีแสดงวิสัยทัศน์แจงปัญหาและอุปสรรคที่เกิดขึ้นในแต่ละจังหวัดพร้อมกับอ่านแถลงการณ์ ยื่น 4 ข้อเสนอกรณีประสาทเขาพระวิหาร 1.ขอให้รัฐบาลและฝ่ายทหารของไทย ขับไล่ทหารและชาวกัมพูชาที่รุกล้ำแผ่นดินไทยให้พ้นจากเขตแดนไทยเร็วที่สุด
2.ขอให้รัฐบาลไทยประกาศยกเลิกสัญญาหรือข้อตกลงใดๆ ก็ตาม ระหว่างไทย-กัมพูชา อันจะนำไปสู่การเสียแผ่นดิน หรืออำนาจอธิปไตยเหนือดินแดนไทยอย่างถาวรในอนาคต โดยเฉพาะกรณีการสนับสนุนให้กัมพูชาขึ้นทะเบียนประสาทเขาพระวิหารเป็นมรดกโลก แต่เพียงฝ่ายเดียว
3.หากรัฐบาลและฝ่ายทหารไทย ยังคงเพิกเฉย ไม่ดำเนินการใดๆ นับจากนี้ไป กลุ่มพันธมิตร 17 จังหวัดภาคเหนือ ขอประกาศว่าจะร่วมกับภาคประชาชน ดำเนินการทวงคืนแผ่นดินไทย
4.กลุ่มพันธมิตร 17 จังหวัดภาคเหนือยังสนับสนุน<persName>นายวีระ สมความคิด</persName> แกนนำกลุ่มพันธมิตร <persName>นายสุวัฒน์ อภัยภักดิ์</persName> ทนายกลุ่มพันธมิตร ยื่นเรื่องให้สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ตรวจสอบหาผู้เกี่ยวข้อง ที่ทำให้ไทยต้องสูญเสียแดนดินมาลงโทษขั้นสูงสุด
</p></body>
</news>
