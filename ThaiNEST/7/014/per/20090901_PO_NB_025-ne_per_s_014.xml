<teiHeader>
<fileDesc>
<titleStmt>
  <title>ครม.อนุมัติต่อระยะเวลาดำรงตำแหน่งเลขาฯ สภาพัฒน์ ออกไปอีก 1 ปี  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010244&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติต่อระยะเวลาดำรงตำแหน่งเลขาฯ สภาพัฒน์ ออกไปอีก 1 ปี</headline>
<lead></lead>
<neck></neck>
<body><p>คณะรัฐมนตรี อนุมัติต่อระยะเวลาดำรงตำแหน่งเลขาธิการคณะกรรมการพัฒนาการเศรษฐกิจและสังคมแห่งชาติออกไปอีก 1 ปี พร้อมแต่งตั้ง <persName>นายยุคล ลิ้มแหลมทอง</persName> ดำรงตำแหน่งปลัดกระทรวงเกษตรและสหกรณ์ คนใหม่ <persName>นายวัชระ กรรณิการ์</persName> รองโฆษกประจำสำนักนายกรัฐมนตรี แถลงว่า ที่ประชุมคณะรัฐมนตรีมีมติให้ต่อระยะเวลาการดำรงตำแหน่งของ <persName>นายอำพน กิตติอำพน</persName> เลขาธิการคณะกรรมการพัฒนาการเศรษฐกิจและสังคมแห่งชาติ หรือ สภาพัฒน์ออกไปอีกหนึ่งปี เป็นครั้งที่สองตั้งแต่วันที่ 1 ตุลาคม 2552 ถึง 30 กันยายน 2553 พร้อมแต่งตั้ง <persName>นายยุคล ลิ้มแหลมทอง</persName> อธิบดีกรมปศุสัตว์ เป็นปลัดกระทรวงเกษตรและสหกรณ์คนใหม่ และแต่งตั้งข้าราชการระดับสูงกระทรวงเกษตรและสหกรณ์อีก 5 ตำแหน่ง ได้แก่ <persName>นายฉกรรจ์ แสงรักษาวงศ์</persName> รองปลัดกระทรวงเกษตรฯ เป็นอธิบดีกรมส่งเสริมสหกรณ์ <persName>นายศุภชัย บานพับทอง</persName> อธิบดีกรมส่งเสริมสหกรณ์ เป็นรองปลัดกระทรวงเกษตรฯ <persName>นายธวัชชัย สำโรงวัฒนา</persName> รองปลัดกระทรวงเกษตรฯ เป็นอธิบดีกรมพัฒนาที่ดิน <persName>นายนิวัติ สุธีมีชัยกุล</persName> ผู้ตรวจราชการกระทรวงเกษตรฯ เป็นผู้อำนวยการสำนักงานมาตรฐานสินค้าเกษตรและอาหารแห่งชาติ <persName>นายปรีชา สมบูรณ์ประเสริฐ</persName> ผู้ตรวจตราชการกระทรวงเกษตรฯ เป็นอธิบดีกรมปศุสัตว์ นอกจากนี้ ยังแต่งตั้ง <persName>นายสุวพันธ์ ตันยุวรรธนะ</persName> รองผู้อำนวยการสำนักงานข่าวกรองแห่งชาติ เป็น ผู้อำนวยการสำนักข่าวกรองแห่งชาติคนใหม่ <persName>นางสาววลัยรัตน์ ศรีอรุณ</persName> รองผู้อำนวยการสำนักงบประมาณ เป็นผู้อำนวยการสำนักงบประมาณ ส่วนตำแหน่งปลัดกระทรวงพาณิชย์ ในวันนี้คณะรัฐมนตรียังไม่มีการพิจารณาแต่งตั้ง เนื่องจากยังไม่มีการเสนอชื่อมายังคณะรัฐมนตรี</p></body>
</news>
