<teiHeader>
<fileDesc>
<titleStmt>
  <title>'นิพนธ์'ชี้ผบ.ตร.ต้องรายงานตัวนายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 10:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13323  </bibl>
</sourceDesc>
</fileDesc>
</teiHeader>
<news>
<headline>'<persName>นิพนธ์</persName>'ชี้ผบ.ตร.ต้องรายงานตัวนายกฯ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 07.10 น. วันนี้(10 ส.ค.) <persName>พล.ต.อ.พัชรวาท วงษ์สุวรรณ</persName> ผบ.ตร. ซึ่งอยู่ระหว่างลาพักราชการไปต่างประเทศ แต่ได้เดินทางกลับมาก่อนกำหนดตั้งแต่วันเสาร์ที่ 8 ส.ค.ที่ผ่านมา ได้เดินทางไปที่ สำนักงานตำรวจแห่งชาติ โดยแต่งกายสวมเสื้อเชิ้ตสีขาว กางเกงขายาว และเข้าไปในห้องทำงานประมาณ 5 นาที จากนั้นได้เดินทางกลับออกไป โดยมีรายงานว่า <persName>พล.ต.อ.พัชรวาท</persName> มีสีหน้านิ่งเฉยปกติ ส่วนบรรยากาศที่สำนักงานตำรวจแห่งชาติโดยทั่วไปยังปกติ </p>
<p>ขณะที่ <persName>นายนิพนธ์ พร้อมพันธุ์</persName> เลขาธิการนายกรัฐมนตรี กล่าวว่า การเดินทางกลับก่อนกำหนดลาพัก ของ <persName>พล.ต.อ.พัชรวาท</persName> ไม่ใช่เรื่องที่แปลกประหลาดอะไร เพราะ <persName>พล.ต.อ.พัชรวาท</persName> ได้แจ้งก่อนที่จะเดินทางไปต่างประเทศแล้วว่า จะกลับมาในช่วงวันเฉลิมพระชนมพรรษาสมเด็จพระนางเจ้าฯ พระบรมราชินีนาถ แต่การกลับเข้าทำงานในฐานะ ผบ.ตร. จะมีผลก็ต่อเมื่อ ได้เข้ารายงานตัวต่อ<persName>นายอภิสิทธิ์ เวชชาชีวะ</persName> นายกรัฐมนตรี หรือ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคงเท่านั้น คาดว่า <persName>พล.อ.พัชรวาท</persName> จะเข้ารายงานตัวในวันนี้ ส่วน <persName>พล.ต.อ.พัชรวาท</persName> จะยื่นใบลาพักหลังพ้นกำหนดเดิมในวันที่ 14 ส.ค.หรือไม่นั้น ยังไม่ทราบ แต่คาดคงจะมีแผนจะเดินทางไปราชการที่ต่างประเทศต่อไปอีก</p>
<p>ต่อมา ผู้สื่อข่าวรายงานว่า <persName>นายนิพนธ์</persName> ได้เปิดเผยว่า ไม่ได้ให้ ผบ.ตร.มารายงานตัวต่อนายกฯ แต่ ผบ.ตร. มีหมายจะไปต่างจังหวัดแทน.</p></body>
</news>
