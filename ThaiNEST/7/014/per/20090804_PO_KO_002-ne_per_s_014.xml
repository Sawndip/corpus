<teiHeader>
<fileDesc>
<titleStmt>
  <title>“อภิสิทธิ์”ชี้อาเซียนเผชิญความท้าทายทุกด้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090804/23001  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>�ชี้อาเซียนเผชิญความท้าทายทุกด้าน</headline>
<lead><persName>อภิสิทธิ์</persName>�ระบุ อาเซียนเผชิญความท้าทายทุกด้าน ต้องร่วมรับมือให้ผ่านพ้น ด้าน �ชัย� ชี้ ไอป้า ต้องลดช่องว่างเพื่อให้ประชาชนกินดีอยู่ดี เตรียมลงนามควบคุมยาเสพติด</lead>
<neck></neck>
<body><p>(4ส.ค.) เวลา 09.00 น. มีพิธีเปิดการประชุมสมัชชารัฐสภาอาเซียนครั้งที่ 30 ซึ่งรัฐสภาไทยเป็นเจ้าภาพ โดย<persName>นายอภิสิทธิ์ เวชชาชีวะ</persName> นายกรัฐมนตรี กล่าวต้อนรับตอนหนึ่งว่า การประชุมครั้งนี้เป็นการตอกย้ำเป้าหมายร่วมกันในการสร้าง “ประชาคมที่มีประชาชนเป็นศูนย์กลาง” โดยอยู่บนพื้นฐานของกฎระเบียบและมีประสิทธิภาพในการเผชิญหน้ากับความท้าทายในทุกๆเวลา และเป็นประชาคมที่ก่อร่างสร้างขึ้นโดยประชาชนอาเซียน และเพื่อประชาชนอาเซียน ทั้งนี้ในฐานะสมาชิกรัฐสภาอาเซียน ซึ่งมีบทบาทและหน้าที่ เพื่อเป็นแรงกระตุ้นและสร้างคุณค่าต่ออาเซียน และทำให้ประชาชนมีความภาคภูมิใจที่ได้เป็นพลเมืองอาเซียน การเป็นสมาชิกรัฐสภาอาเซียนไม่ได้หมายความเพียงแค่การนำประชาชนมาสู่อาเซียน แต่ต้องหมายถึงการนำอาเซียนไปสู่ประชาชนด้วย</p>
<p>นายกรัฐมนตรี กล่าวต่อว่า ประเทศไทยไทยต้องการเห็นอาเซียนเป็นประชาคมแห่งการปฏิบัติได้อย่างเด็ดขาดและทันท่วงทีในการรับมือกับภัยคุกคามและความท้าทายที่มีต่อความมั่นคงทั้งภายในและภายนอก และความเป็นอยู่ที่ดีของประชาชน และเป็นประชาคมแห่งความเชื่อมโยงระหว่างกัน รวมทั้งเป็นประชาคมของประชาชนโดยให้ประชาชนมีช่องทางเท่าเทียมกันในการเข้าถึงโอกาสในการพัฒนาบุคคล การสนับสนุนสิทธิมนุษยชนและความเป็นอิสรภาพ ทั้งนี้ตนมั่นใจว่าการร่วมมือภายใต้กรอบความร่วมมือ AIPA จะทำให้รัฐสภาของอาเซียนสามารถออกกฎหมายที่สอดคล้องประสานกันเป็นอย่างดี ร่วมทั้งเห็นพ้องกันใน common law ที่จะช่วยให้ความตกลงทั้งหลายที่เรามีร่วมกันและได้รับการลงนามโดยสมาชิกประเทศ นำไปสู่การเป็นประชาคมอาเซียน ซึ่งรัฐสภาอาเซียนมีส่วนสำคัญในการก้าวต่อไปข้างหน้าของอาเซียน ในการทำให้กฎหมายสอดคล้องกันโดยเฉพาะการต่อสู้กับการลักลอบการค้ายาเสพติดในภูมิภาคนี้ รวมถึงความสำเร็จอย่างเดียวกันนี้สำหรับด้านอื่นๆ ในหลายสาขา  </p>
<p>จากนั้น<persName>นายชัย ชิดชอบ</persName> ประธานรัฐสภาไทย ในฐานะประธานรัฐสภาอาเซียน (ไอป้า) กล่าวต้อนรับว่า ประเทศอาเซียนกำลังเผชิญความท้าทายทั้งเศรษฐกิจ และปัญหาสังคม และประเด็นข้ามชาติ อาทิ การค้ายาเสพติด การค้ามนุษย์และปัญหาการละเมิดสิทธิมนุษยชน จึงจำเป็นต้องปรับยุทธศาสตร์และบทบาทขององค์กรที่เปลี่ยนแปลงไปตามสภาพปัญหา ทั้งนี้ตนได้วางแนวทางที่เป็นรูปธรรมระหว่างการประชุมไอป้า และการประชุมอาเซียน และถือเป็นครั้งแรกที่ตัวแทนประเทศไอป้าได้มีโอกาสเข้าไปร่วมรับฟังการประชุมอาเซียนที่อำเภอหัวหิน จ.ประจวบคีรีขันธ์ ที่ผ่านมาด้วย  ผลของการประชุมทำให้บรรทัดฐานระหว่างไอป้าและอาเซียนมีความชัดเจนขึ้นอีกระดับหนึ่ง ทำให้อาเซียนมีการหารือในเรื่องสิทธิมนุษยชน การหารือครั้งนี้จะเน้นบทบาทของไอป้าในการสนับสนุนการทำงานของอาเซียน และไอป้ามีความกังวลต่อปัญหาเศรษฐกิจที่กระทบถึงความกินดีอยู่ดีของประชาชน จึงรวมตัวกันเร่งรัดการลงนามข้อตกลงต่างๆของอาเซียนให้บรรลุผล และพยายามลดช่องว่างระหว่างสมาชิกด้วยการช่วยเหลือทางด้านเทคโนโลยีระหว่างกันด้วย รวมทั้งไอป้ายังจะพิจารณาร่วมกันถึงการควบคุมยาเสพติด ทั้งการควบคุมเคมีภัณฑ์ สารตั้งต้นและการอายัดทรัพย์ หวังว่าจะประสบความสำเร็จด้านการออกกฎหมายให้สอดคล้องกันทั้งด้านยาเสพติดและการค้ามนุษย์</p></body>
</news>
