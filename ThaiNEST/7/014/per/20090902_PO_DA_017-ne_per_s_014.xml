<teiHeader>
<fileDesc>
<titleStmt>
  <title>แนะหยิบรายงานอนุกก.สมานฉันท์แก้ซื้อเวลา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 17:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17947  </bibl>
</sourceDesc>
</fileDesc>
</teiHeader>
<news>
<headline>แนะหยิบรายงานอนุกก.สมานฉันท์แก้ซื้อเวลา</headline>
<lead></lead>
<neck></neck>
<body><p>วันนี้(2 ก.ย.) <persName>นายดิเรก ถึงฝั่ง</persName> ส.ว.นนทบุรี ประธานคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ กล่าวว่า ทราบว่ามีความเคลื่อนไหวล่ารายชื่อเพื่อเสนอแก้ไขรัฐธรรมนูญใน 6 ประเด็น เหมือนกับที่คณะกรรมการสมานฉันท์เสนอ ส่วนอีกประเด็นคือ เรื่องอำนาจให้ใบแดง ใบเหลืองของ กกต. อย่างไรก็ตาม เป็นสิทธิของสมาชิกรัฐสภา ทั้ง ส.ส. และ ส.ว. สามารถเข้าชื่อเสนอแก้ไขรัฐธรรมนูญได้ตามรัฐธรรมนูญมาตรา 291 ซึ่งเป็นวิถีทางประชาธิปไตย ที่เป็นไปตามารัฐธรรมนูญ ส่วนจะสำเร็จหรือไม่ขึ้นอยู่กับที่ประชุมร่วมกันของรัฐสภา</p>
<p>'รัฐบาลสามารถหยิกยกรายงานของคณะกรรมการสมานฉันท์ในส่วนของอนุกรรมการสมานฉันท์ และอนุกรรมการปฏิรูปการเมือง ดำเนินการไปได้ก่อน ส่วนอนุกรรมการศึกษาการแก้ไขรัฐธรรมนูญและกฎหมายอื่นที่เกี่ยวข้อง ผมพอเข้าใจได้ว่าต้องรอเข้าที่ประชุมร่วมกันของรัฐสภาพิจารณา แต่รายงานของอนุกรรมการ 2 ชุดแรก รัฐบาลสามารถดำเนินการได้เลย เพียงแค่รัฐบาลแสดงเจตนารมณ์อย่างแน่วแน่ว่า ต้องการแก้ปัญหาความสมานฉันท์ในบ้านเมือง หรืออธิบายแนวทางต่างๆ ที่จะทำ ผมเชื่อว่าหากทำอย่างนี้ คงไม่เกิดกระแสกดดันรัฐบาล แต่เมื่อรัฐบาลนิ่ง ทำให้ปัญหาอื่นตามมา ผมออกรับและแก้ต่างแทนมาตลอดในข้อกล่าวหาว่ารัฐบาลซื้อเวลา แต่วันนี้ระยะเวลาที่เนิ่นนานไปทำให้รัฐบาลถูกมองว่าซื้อเวลา แต่ถ้ารัฐบาลเร่งทำหรือแสดงเจตนารมณ์ สร้างกระแสความสมานฉันท์ขึ้น ข้อกล่าวหานี้คงไม่เกิด และจะได้คะแนนด้วยซ้ำ' <persName>นายดิเรก</persName> กล่าว. </p></body>
</news>
