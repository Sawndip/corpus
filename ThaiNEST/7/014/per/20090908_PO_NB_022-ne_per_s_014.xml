<teiHeader>
<fileDesc>
<titleStmt>
  <title>คณะรัฐมนตรี เห็นชอบปรับเพิ่มวงเงินค่าก่อสร้างตัวอาคารสถานีและอุโมงค์รถไฟ ใต้อาคารผู้โดยสารท่าอากาศยานสุวรรณภูมิ อีกกว่า  28 ล้านบาท  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209080148&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>คณะรัฐมนตรี เห็นชอบปรับเพิ่มวงเงินค่าก่อสร้างตัวอาคารสถานีและอุโมงค์รถไฟ ใต้อาคารผู้โดยสารท่าอากาศยานสุวรรณภูมิ อีกกว่า  28 ล้านบาท</headline>
<lead></lead>
<neck></neck>
<body><p>คณะรัฐมนตรี เห็นชอบปรับเพิ่มวงเงินค่าก่อสร้างตัวอาคารสถานีและอุโมงค์รถไฟ ใต้อาคารผู้โดยสารท่าอากาศยานสุวรรณภูมิ อีกกว่า 28 ล้านบาท <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี กล่าวว่า คณะรัฐมนตรีเห็นชอบให้ปรับเพิ่มวงเงินค่าก่อสร้างตัวอาคารสถานีและอุโมงค์รถไฟ ใต้อาคารผู้โดยสารท่าอากาศยานสุวรรณภูมิ โครงการระบบขนส่งทางรถไฟเชื่อมท่าอากาศยานสุวรรณภูมิ ตามที่กระทรวงคมนาคมเสนอ โดยให้ปรับเพิ่มวงเงินจากเดิมที่คณะรัฐมนตรีเคยอนุมัติไว้ 4,082,937,000 บาท เป็น 4,111,457,547.23 บาท หรือ ปรับเพิ่มขึ้น 28,520,547.23 บาท นอกจากนี้ยังเห็นชอบให้การรถไฟแห่งประเทศไทย (รฟท.) กู้เงินจำนวน 4754,790,149.84 บาท เพื่อจ่ายคืนค่าก่อสร้างสถานีและอุโมงค์รถไฟใต้อาคารผู้โดยสารท่าอากาศยานสุวรรณภูมิ รวมดอกเบี้ย ให้กับบริษัทท่าอากาศยานไทย จำกัด (มหาชน) โดยมีกระทรวงการคลังเป็นผู้ค้ำประกัน และรัฐบาลเป็นผู้รับภาระค่าใช้จ่ายดอกเบี้ยที่จะเกิดขึ้นในอนาคต ขณะเดียวกัน ให้ ร.ฟ.ท. เป็นผู้รับผิดชอบบริหารจัดการพื้นที่อาคารสถานีและอุโมงค์รถไฟใต้อาคารผู้โดยสารท่าอากาศยานสุวรรณภูมิทั้งพื้นที่เดินรถไฟและพื้นที่เชิงพาณิชย์ทั้งหมด </p></body>
</news>
