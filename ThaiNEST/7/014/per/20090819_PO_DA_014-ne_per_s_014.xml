<teiHeader>
<fileDesc>
<titleStmt>
  <title>'ทักษิณ'ยันถูกลอบสังหารจริงคดีคาร์บอมบ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 19:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15184  </bibl>
</sourceDesc>
</fileDesc>
</teiHeader>
<news>
<headline>'<persName>ทักษิณ</persName>'ยันถูกลอบสังหารจริงคดีคาร์บอมบ์</headline>
<lead></lead>
<neck></neck>
<body><p>วันนี้(19 ส.ค.) ผู้สื่อข่าวรายงานว่า <persName>นายนพดล ปัทมะ</persName> อดีตที่ปรึกษากฎหมาย <persName>พ.ต.ท.ทักษิณ ชินวัตร</persName> อดีตนายกรัฐมนตรี กล่าวถึงกรณีที่ศาลทหารพิพากษาจำคุกผู้ต้องหาคดีคาร์บอมบ์ลอบสังหาร <persName>พ.ต.ท.ทักษิณ</persName> ในข้อหาร่วมกันมีวัตถุระเบิดที่นายทะเบียนไม่อนุญาต ร่วมกันเคลื่อนย้ายวัตถุระเบิด พกพาอาวุธไปในเมือง ตลอดจนร่วมกันมียุทธภัณฑ์ไว้ในครอบครองโดยผิดกฎหมาย ว่า  ตนได้พูดคุยเรื่องนี้กับ <persName>พ.ต.ท.ทักษิณ</persName> ซึ่งระบุว่าสิ่งนี้เป็นการยืนยันที่ท่านพูดอยู่เสมอว่า คาร์บอมบ์มีจริง <persName>พ.ต.ท.ทักษิณ</persName> จะถูกลอบสังหารจริงตั้งแต่สมัยที่เป็นนายกรัฐมนตรี ไม่ได้เป็นคาร์บ๊องตามที่เรียกกัน แม้ว่าศาลจะไม่รับฟ้องในข้อหาพยายามฆ่าผู้อื่นโดยไตร่ตรองไว้ก่อน  แต่การที่ศาลตัดสินลงโทษในข้อหาเคลื่อนย้ายวัตถุระเบิดก็เป็นสิ่งที่ยืนยันว่าความพยายามฆ่า <persName>พ.ต.ท.ทักษิณ</persName> มีอยู่จริงตามแผนบันได 4 ขั้นของ คมช. </p>
<p>อย่างไรก็ตาม ในกรณีที่สำนักราชเลขาธิการออกแถลงการณ์ โดยระบุว่า จะส่งเรื่องการถวายฎีกาของคนเสื้อแดงในการขอพระราชทานอภัยโทษให้  <persName>พ.ต.ท.ทักษิณ</persName> ให้รัฐบาลถวายความเห็นประกอบพระราชดำรินั้น <persName>พ.ต.ท.ทักษิณ</persName> ไม่ได้แสดงความคิดเห็นในเรื่องดังกล่าว เนื่องจากต้องการปล่อยให้เป็นไปตามกระบวนการ.
</p></body>
</news>
