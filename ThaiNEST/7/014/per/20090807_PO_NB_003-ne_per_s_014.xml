<teiHeader>
<fileDesc>
<titleStmt>
  <title>ส.ส.ปชป.เปิดตัวรถไฮเทครณรงค์ต่อต้านล่ารายชื่อถวายฎีกาและระบอบทักษิณ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208070103&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ส.ส.ปชป.เปิดตัวรถไฮเทครณรงค์ต่อต้านล่ารายชื่อถวายฎีกาและระบอบ<persName>ทักษิณ</persName></headline>
<lead></lead>
<neck></neck>
<body><p>ส.ส.พรรคประชาธิปัตย์ เปิดตัวรถไฮเทครณรงค์ต่อต้านระบอบ<persName>ทักษิณ</persName>และการล่ารายชื่อถวายฎีกา <persName>นายวัชระ เพชรทอง</persName> ส.ส.กรุงเทพมหานคร พรรคประชาธิปัตย์ นำรถยนต์กระบะที่ดัดแปลงเป็นรถยนต์ไฮเทค สามารถแสดงข้อความสลับไปมาได้ทั้ง 3 ด้าน มาแสดงต่อสื่อมวลชนที่อาคารรัฐสภา โดยระบุว่า ได้คิดค้นขึ้นมา โดยใช้ทุนของตนเอง เพื่อตอบโต้กลุ่ม นปช. โดยเฉพาะเรื่องการล่ารายชื่อประชาชนเพื่อถวายฎีกาฯ และชี้ให้ประชาชนเห็นถึงภัยของระบอบ<persName>ทักษิณ</persName> นอกจากนี้ ยังมีข้อความรณรงค์ในเรื่องอื่นๆ อาทิ ไข้หวัดใหญ่สายพันธุ์ใหม่ 2009 ไข้เลือดออก และภัยของเหล้าและบุหรี่ รวมทั้งธรรมะกับการเมือง ซึ่งรถยนต์คันดังกล่าว จะตระเวนรณรงค์ไปในพื้นที่กรุงเทพมหานครและต่างจังหวัด โดยจะให้ <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ เป็นผู้ตั้งชื่อ ขณะที่ <persName>นายเกียรติกร ภาคเพียรศิลป์</persName> ส.ส.ปราจีนบุรี พรรคประชาธิปัตย์ ขู่จะเผยหลักฐานเด็ดเป็นซีดีที่ชี้ให้เห็นว่ามีการหมิ่นสถาบัน หาก <persName>พันตำรวจทักษิณ ชินวัตร</persName> อดีตนายกรัฐมนตรี ปล่อยให้กลุ่ม นปช.ไปยื่นถวายฎีกาฯ ในวันที่ 17 สิงหาคม </p></body>
</news>
