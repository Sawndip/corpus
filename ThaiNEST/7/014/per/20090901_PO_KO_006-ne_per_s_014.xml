<teiHeader>
<fileDesc>
<titleStmt>
  <title>"สุเทพ"ข้องใจกระบวนการประกาศพรบ.ความมั่นคง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090901/26775  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>"ข้องใจกระบวนการประกาศพรบ.ความมั่นคง</headline>
<lead>"เลขาธิการกฤษฎีกา" เผย "<persName>สุเทพ</persName>" ข้องใจกระบวนการประกาศใช้พ.ร.บ.ความมั่นคงฯ</lead>
<neck></neck>
<body><p>(1ก.ย.)  เมื่อเวลา 12.50 น. ที่ทำเนียบรัฐบาล คุณ<persName>พรทิพย์ จาละ</persName> เลขาธิการคณะกรรมการกฤษฎีกา กล่าวว่า ในที่ประชุมครม.ได้สอบถามถึงกระบวนการประกาศใช้พ.ร.บ.การรักษาความมั่นคงภายในราชอาณาจักร ว่าต้องผ่านความเห็นชอบจากครม.เต็มคณะ หรือสามารถเรียกประชุมคณะย่อยเป็นกรณีพิเศษได้ ซึ่งตนได้ชี้แจงว่า มีพระราชกฤษฎีกาว่าด้วยการประชุมและการเสนอเรื่อง....ที่กำหนด เรื่ององค์ประชุม เรื่องวิธีการประชุม และถ้าประชุมแล้วถือว่าเป็นการประชุมครม. แต่คงรู้สึกว่า ท่านคงมีการประชุมเต็มคณะ เพื่อไม่ให้มีปัญหา</p>
<p>ผู้สื่อข่าวถามว่า วันนี้ครม.ได้หารือกฤษฎีกาเกี่ยวกับข้อกฎหมายในการประกาศใช้หรือยกเลิก พร.บ.ความมั่นคงฯ หรือไม่ คุณ<persName>พรทิพย์</persName> กล่าวว่า มีการซักถาม โดย<persName>นายสุเทพ เทือกสุบรรณ</persName> รองนายกรัฐมนตรี เห็นว่าควรประชุมเต็มคณะ เพื่อไม่ให้มีปัญหา เราก็ได้เสนอความเห็นว่ามีพระราชกฤษฎีกาดังกล่าวระบุไว้ แต่หากจะไม่ให้มีปัญหา การประชุมเต็มคณะก็จะเป็นช่องทางที่ไม่เกิดปัญหาและไม่ต้องถกเถียงกัน</p>
<p>ผู้สื่อข่าวถามว่า มีข้อยกเว้นหรือไม่ในกรณีที่เกิดเหตุฉุกเฉิน เกิดเหตุความวุ่นวายไปแล้วสามารถเรียกประชุม ครม.นัดเล็กได้หรือไม่ คุณ<persName>พรทิพย์</persName> กล่าวว่า พระราชกฤษฎีกาดังกล่าวได้กำหนดเรื่องการประชุมฉุกเฉินเอาไว้เช่นกัน ยกตัวอย่างกรณีเกิดเหตุที่พัทยา</p></body>
</news>
