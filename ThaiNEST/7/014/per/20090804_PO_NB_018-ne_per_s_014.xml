<teiHeader>
<fileDesc>
<titleStmt>
  <title>ปธ.รัฐสภา ชี้ ไทยเป็นเจ้าภาพจัดประชุมสมัชชาสหภาพรัฐสภา ครั้งที่ 122 จะช่วยส่งเสริมภาพลักษณ์ของประเทศ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040267&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ.รัฐสภา ชี้ ไทยเป็นเจ้าภาพจัดประชุมสมัชชาสหภาพรัฐสภา ครั้งที่ 122 จะช่วยส่งเสริมภาพลักษณ์ของประเทศ</headline>
<lead></lead>
<neck></neck>
<body><p>ประธานรัฐสภา ชี้ รัฐสภาไทย ได้รับเกียรติให้เป็นเจ้าภาพจัดการประชุมสมัชชาสหภาพรัฐสภา ครั้งที่ 122 ที่กรุงเทพมหานคร เป็นโอกาสดีในการส่งเสริมภาพลักษณ์ของประเทศไทยและสร้างบทบาทที่เข้มแข็งให้กับประเทศ <persName>นายชัย ชิดชอบ</persName> ประธานรัฐสภา พร้อมด้วย <persName>นายอองเดรย์ บี. จอห์นสัน</persName> เลขาธิการสหภาพรัฐสภา ได้ร่วมลงนามในข้อตกลงและพิธีสารการเป็นเจ้าภาพจัดการประชุมสมัชชาสหภาพรัฐสภา (The Inter-Parliamentary Union) หรือ IPU ครั้งที่ 122 และการประชุมสมาคมเลขาธิการรัฐสภา ประจำฤดูใบไม้ผลิ ปี 2553 ระหว่างวันที่ 27 มีนาคม – 1 เมษายน 2553 ที่โรงแรมเซ็นทารา แกรนด์ กรุงเทพมหานคร ซึ่งสหภาพรัฐสภา หรือ IPU เป็นองค์กรความร่วมมือระหว่างรัฐสภานานาประเทศ มีสมาชิกจำนวน 153 ประเทศ และสมาชิกสมทบที่เป็นองค์การระหว่างประเทศ 8 องค์การเข้าร่วมประชุม โดยมีวัตถุประสงค์ เพื่อส่งเสริมสัมพันธภาพระหว่างสมาชิกรัฐสภาทั่วโลก และเพื่อร่วมเป็นอันหนึ่งอันเดียวกันในการใช้มติการดำเนินงานทางรัฐสภา เพื่อส่งเสริมการปกครองระบอบประชาธิปไตย รักษาสันติภาพและความมั่นคงระหว่างประเทศ ซึ่งการเป็นเจ้าภาพจัดการประชุม IPU ครั้งนี้นับเป็นครั้งที่ 3 ที่รัฐสภาไทยได้รับเกียรติให้เป็นเจ้าภาพ ซึ่งจะเป็นการส่งเสริมภาพลักษณ์ของประเทศไทยและสร้างบทบาทที่เข้มแข็งให้กับประเทศ </p></body>
</news>
