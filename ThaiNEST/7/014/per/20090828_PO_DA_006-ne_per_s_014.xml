<teiHeader>
<fileDesc>
<titleStmt>
  <title>ชทพ.หนุนรัฐบาลใช้พ.ร.บ.ความมั่นคงฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-28 16:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16893  </bibl>
</sourceDesc>
</fileDesc>
</teiHeader>
<news>
<headline>ชทพ.หนุนรัฐบาลใช้พ.ร.บ.ความมั่นคงฯ</headline>
<lead></lead>
<neck></neck>
<body><p>ที่พรรคชาติไทยพัฒนา วันนี้(28 ส.ค.) <persName>นายวัชระ กรรณิการ์</persName> โฆษกพรรคชาติไทยพัฒนา แถลงถึงกรณีที่รัฐบาลประกาศใช้ พ.ร.บ.การรักษาความมั่นคงฯ ในเขตดุสิต ระหว่างวันที่ 29 ส.ค.-1 ก.ย. ว่า พรรคสนับสนุนการประกาศใช้ พ.ร.บ.ดังกล่าวถือว่าเป็นการตัดสินใจที่ถูกต้องและถูกที่ถูกเวลา แม้จะมีการจำกัดสิทธิเสรีภาพของประชาชนในเขตดุสิตก็ตาม ซึ่ง<persName>นายชุมพล ศิลปอาชา</persName> หัวหน้าพรรคชาติไทยพัฒนา ในฐานะ รมว.การท่องเที่ยวและการกีฬา ยอมรับได้เพราะหากมองในระยะไกลเมื่อไม่มีความรุนแรงเกิดขึ้น จะเป็นผลดีต่อการท่องเที่ยวมากกกว่า </p>
<p>'เราขอเรียกร้องให้รัฐบาลอย่าขัดขวางการชุมนุมที่เป็นไปอย่างสันติและขอให้รัฐบาลป้องกันไม่ให้เหตุการณ์บานปลาย และขอสนับสนุนให้รัฐบาลใช้กฎหมายอย่างเท่าเทียมกันในอนาคตไม่ว่าจะเป็นสีหรือฝ่ายใด เพราะวันนี้ประชาชนส่วนใหญ่รู้สึกเจ็บปวดทุกครั้งที่เห็นกลุ่มผู้ชุมนุมสารพัดสีประกาศชัยชนะ เมื่อยึดสถานที่ราชการได้ หรือชุมมา 100 วัน 200 วัน แต่พรรคไม่สนับสนุนหากรัฐบาลจะใช้เครื่องมือควบคุมประชาชนที่แสดงความเห็นทางการเมืองอย่างสันติภายใต้สิทธิตามรัฐธรรมนูญ' <persName>นายวัชระ</persName>กล่าวและว่า อยากเรียกร้องกลุ่มเสื้อแดงว่าในการชุมนุมวันที่ 30 ส.ค.นี้ หากหลีกเลี่ยงหรือเปลี่ยนแปลง ได้ก็ควรทำเพื่อไม่ให้เกิดเหตุการณ์ความรุนแรง และเพื่อให้เกิดความสงบภายในบ้านเมือง.</p></body>
</news>
