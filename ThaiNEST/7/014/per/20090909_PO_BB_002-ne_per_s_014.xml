<teiHeader>
<fileDesc>
<titleStmt>
  <title>ปณิธานปูดทักษิณ เผด็จศึกก่อนตุลาคม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/09/news_29433187.php?news_id=29433187  </bibl>
</sourceDesc>
</fileDesc>
</teiHeader>
<news>
<headline><persName>ปณิธาน</persName>ปูด<persName>ทักษิณ</persName> เผด็จศึกก่อนตุลาคม</headline>
<lead>"<persName>ทักษิณ</persName>" ยืนยันอยากคุย "<persName>อภิสิทธิ์</persName>" ระบุเห็นใจเพราะปัญหารอบตัวมาก รอได้ "<persName>ปณิธาน</persName>" อ้างอดีตนายกฯ อ้างป้วนเปี้ยนชายแดนไทยเตรียมเผด็จศึกก่อนตุลาฯ วางแผนล้มประชุมอาเซียนหักหน้ารัฐซ้ำรอยพัทยา แย้มหนทางเคลียร์คดี<persName>ทักษิณ</persName> ให้ยอมรับโทษก่อนแล้วจะผ่อนหนักเป็นเบา</lead>
<neck></neck>
<body><p>หลังจากที่ <persName>นายสุทธิชัย หยุ่น</persName> บรรณาธิการอำนวยการเครือเนชั่น สัมภาษณ์สด<persName>นายอภิสิทธิ์ เวชชาชีวะ</persName> นายกรัฐมนตรี ผ่านทางเว็บไซต์ทวิตเตอร์ (Twitter) ในระหว่างเวลา 21.30-22.30 น. วานนี้ (7 ก.ย.) โดยนายกฯ มีท่าทีปฏิเสธ กรณีที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี บอกว่าพร้อมจะเจรจากับนายกฯ และยืนยันว่า มีหน้าที่รักษากฎหมาย และ <persName>พ.ต.ท.ทักษิณ</persName>ก็ต้องอยู่ภายใต้กฎหมายเหมือนคนไทยทุกคน อีกทั้ง ไม่เห็นด้วยว่า ควรจะคุยกันผ่านทวิตเตอร์ตามที่<persName>นายสุทธิชัย หยุ่น</persName> เสนอ เพราะเห็นว่าการสื่อสารเป็นเรื่องที่ฉาบฉวยไม่ได้</p>
<p>ล่าสุด วานนี้ (8 ก.ย) เมื่อเวลา 11.00 น. <persName>พ.ต.ท.ทักษิณ</persName> ได้เขียนข้อความในเว็บไซต์ทวิตเตอร์ของเขาหลังจากอ่านการสัมภาษณ์ผ่านทวิตเตอร์ว่า "ผมได้อ่านการสัมภาษณ์ผ่านทางทวิตเตอร์เมื่อคืนนี้แล้ว ทำไมผมจึงไม่อยากจะคุยกับคุณ<persName>อภิสิทธิ์</persName> แต่ผมก็เห็นใจคุณ<persName>อภิสิทธิ์</persName> เพราะปัญหารอบตัวเยอะเหลือเกิน ผมรอได้ครับ"
ขณะที่ในช่วงบ่าย <persName>นายอภิสิทธิ์</persName> ได้หลีกเลี่ยงที่จะให้สัมภาษณ์ถึงกรณีที่ <persName>พ.ต.ท.ทักษิณ</persName> ยืนยันว่าพร้อมจะพูดคุยด้วยว่า "ผมได้ปิดทวิตเตอร์ไปแล้วตั้งแต่เมื่อคืน (7 ก.ย.) แล้ว และยังไม่ได้เปิดเลย" ผู้สื่อข่าวจึงถามต่อว่าจะเปิดทวิตเตอร์ เพื่อคุยกับ <persName>พ.ต.ท.ทักษิณ</persName>หรือไม่ แต่นายกฯ ไม่ตอบคำถาม</p>
<p>วันเดียวกันนี้ <persName>นายปณิธาน วัฒนายากร</persName> รองเลขาธิการนายกรัฐมนตรี ทำหน้าที่โฆษกประจำสำนักนายกรัฐมนตรี ประเมินการเคลื่อนไหวของ <persName>พ.ต.ท.ทักษิณ</persName> และกลุ่มเสื้อแดงว่า ต้องจับตาในช่วงเดือนก.ย.และต.ค.จะเป็นช่วงที่อ่อนไหวที่สุด จากประวัติศาสตร์แล้วจะเกิดการเปลี่ยนแปลงทางการเมืองกันในช่วงนี้ เพราะเป็นช่วงที่มีการแต่งตั้งโยกย้ายข้าราชการ ซึ่งจะมีทั้งคนที่พอใจและไม่พอใจ เป็นช่วงที่งบประมาณเริ่มไหลลงพื้นที่จะเกิดแรงกระเพื่อมสูง รวมทั้งกลุ่มองค์กรภาคประชาชนทั้งเสื้อเหลืองและเสื้อแดง รวมทั้งกลุ่มคนเดือนตุลาจะมีกิจกรรมเคลื่อนไหวกันมาก ขณะที่รัฐบาลเอง เมื่อผ่านการบริหารงานหลายเดือนความแตกต่างทางความคิดก็จะเริ่มมีมากขึ้น กลุ่มเสื้อแดงก็จะใช้จังหวะนี้สร้างความรุนแรง อาจจะล้มประชุมอาเซียนเพราะคิดว่าครั้งที่แล้วทำสำเร็จครั้งนี้ก็ทำได้</p>
“รัฐบาลได้รับข่าวว่าในวันที่ 19 ก.ย.จะมีการระดมผู้มาชุมนุมหลายหมื่นคน จากหลากหลายกลุ่มทั่วประเทศ ส่วนจะเคลื่อนไหวอย่างไรจะรู้ได้ล่วงหน้าก่อน 2 สัปดาห์ แต่รัฐบาลได้วางมาตรการเฝ้าระวังเป็นพิเศษ โดยเพิ่มกำลังทหารในการดูแลทำเนียบรัฐบาลจาก 1 กองร้อย เป็น 3 กองร้อย และใช้แผนปฏิบัติการที่เคยเตรียมไว้ในวันที่ 30 ส.ค.มาใช้รับมือกลุ่มผู้ชุมนุม”
<p>ส่วนกรณี ที่ <persName>พ.ต.ท.ทักษิณ</persName> พยายามจะเปิดการเจรจานั้น <persName>นายปณิธาน</persName> กล่าวว่า เป็นการเดินยุทธวิธีที่หลากหลายของ <persName>พ.ต.ท.ทักษิณ</persName> สิ่งที่ต้องการจะเจรจามี 2 ข้อเท่านั้น ก็คือคดียึดทรัพย์ 7.6 หมื่นล้านบาท คดีของคนในครอบครัว แต่ในความเป็นจริงเป็นเรื่องยากที่จะเจรจา เพราะนายกฯ ก็ย้ำหลายครั้งว่า <persName>พ.ต.ท.ทักษิณ</persName> จะต้องกลับมารับโทษ หรือมีแนวโน้มว่าจะยอมรับกระบวนการยุติธรรมก่อน ประตูการเจรจาจึงจะถูกเปิดออก ในหลายประเทศอดีตผู้นำก็ต้องเข้ารับโทษก่อนแล้วหลังจากนั้นจะมีการกระบวนการสื่อสารเพื่อเปลี่ยนแปลงโทษได้ แต่ถ้าไม่ยอมรับกฎเกณฑ์ใดๆ เลยก็ยาก</p>
<p><persName>นายปณิธาน</persName> เชื่อว่า หลังจากนี้ยุทธวิธีของเขาอาจจะปรับมาเคลื่อนไหวตามชายแดน เพื่อให้ใกล้ประเทศไทยมากขึ้นเพื่อกระตุ้นมวลชนในประเทศ โดยพร้อมที่จะเข้าประเทศไทยได้ทุกเมื่อ และจะมีเทคนิคใหม่ๆ ในการสื่อสารกับประชาชน เพราะมีคนที่แนะนำให้ใช้สื่อใหม่จำนวนมาก</p>
<p>ปธ.สมานฉันท์หนุนเจรจา “<persName>ทักษิณ</persName>”</p>
<p><persName>นายดิเรก ถึงฝั่ง</persName> ส.ว.นนทบุรี ประธานคณะกรรมการสมานฉันท์เพื่อการปฏิรูปการเมือง และการศึกษาแก้ไขรัฐธรรมนูญ เห็นด้วยกับข้อเสนอของ <persName>พ.ต.ท.ทักษิณ</persName> ที่ต้องการเจรจากับนายกฯ เพราะสอดคล้องกับผลสรุปของคณะกรรมการสมานฉันท์ฯ ที่เสนอให้คู่ขัดแย้งทางการเมือง หันหน้าเจรจาเข้าหากัน เพราะการเจรจาคือหนทางสำคัญที่จะทำให้สงครามความขัดแย้งต่างๆ ยุติได้</p>
<p>ดาราเสื้อแดงชกเจ้าหนี้ทวงเงิน "เลือกซ่อม"</p>
<p>บริเวณหน้าที่ทำการพรรคเพื่อไทย อาคารบีบีดี บิวดิ้ง ถ.พระรามสี่ เมื่อเวลา 10.40 น.ได้เกิดเหตุชกต่อยระหว่างสมาชิกพรรคเพื่อไทย โดยกลุ่มผู้ประกอบการจัดทำสื่อหาเสียงของ จ.สุราษฎร์ธานี นำโดย<persName>นายอดิศราช ธรรมพิทักษ์</persName> ผอ.ศูนย์เลือกตั้งสุราษฎร์ธานี นำรถตู้ติดเครื่องขยายเสียงพร้อมแขวนป้ายทวงหนี้ที่พรรคเพื่อไทยค้างจ่ายกลุ่มผู้ประกอบการผลิตสื่อจากการเลือกตั้งซ่อม ส.ส.เขต 1 สุราษฎร์ธานี เมื่อวันที่ 30 ส.ค. ซึ่งพรรคเพื่อไทยได้ส่ง<persName>นายสมพล วิชัยดิษฐ</persName> น้องชาย<persName>นายยงยุทธ วิชัยดิษฐ</persName> หัวหน้าพรรคเพื่อไทย ลงสมัคร</p>
<p>ระหว่างที่<persName>นายอดิศราช</persName>ถือไมโครโฟนประกาศทวงหนี้อยู่นั้น <persName>นายเมธี อมรวุฒิกุล</persName> นักแสดงซึ่งเคยขึ้นเวทีเสื้อแดงและเข้าร่วมกิจกรรมกับพรรค ได้เข้าไปสอบถามว่าใครจ้างมา แต่<persName>นายอดิศราช</persName>ชี้แจงว่าตนและพวกไม่ได้มาก่อกวนแต่เป็นเจ้าหนี้เพื่อมาทวงเงินเท่านั้น แต่<persName>นายเมธี</persName>ไม่พอใจจึงได้ชกต่อย<persName>นายอดิศราช</persName> จากนั้น<persName>นายดิศราช</persName>จึงเดินทางไปยัง สน.บางรัก เพื่อแจ้งความดำเนินคดีกับ<persName>นายเมธี</persName>
ต่อมา<persName>นายจิรายุ ห่วงทรัพย์</persName> รองโฆษกพรรคเพื่อไทย กล่าวถึงเหตุการณ์ที่เกิดขึ้นว่า เรื่องนี้ถือเป็นเรื่องส่วนบุคคล แต่ยอมรับว่าเรื่องที่เกิดขึ้นเป็นเรื่องของคนในพรรคเดียวกัน
</p></body>
</news>
