<teiHeader>
<fileDesc>
<titleStmt>
  <title>เลือกตั้งท้องถิ่น  จ.อยุธยาฯ  เดือด  ซื้อเสียงสะพัดหัวละ  1,000 – 3,000  บาท  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209060046&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลือกตั้งท้องถิ่น  จ.อยุธยาฯ  เดือด  ซื้อเสียงสะพัดหัวละ  1,000 – 3,000  บาท</headline>
<lead></lead>
<neck></neck>
<body><p>เครือข่ายประชาชนเพื่อการเลือกตั้ง จังหวัดพระนครศรีอยุธยา ระบุ มีการซื้อเสียงเลือกนายกและสมาชิก อบต.หัวละ 1,000 - 3,000 บาท ขณะที่ กกต.จังหวัดฯ ให้ผู้ร้องเรียนนำหลักฐานมาแสดงเพื่อดำเนินคดี วันนี้(6/9/52)เวลา 10.15 น. <persName>น.ส.ชลดา บุญเกษม</persName> ประธานเครือข่ายประชาชนเพื่อการเลือกตั้งหรือพีเน็ต จ.พระนครศรีอยุธยา กล่าวว่า ตลอดทั้งคืนที่ผ่านมา ได้รับการร้องเรียนจากประชาชนว่ามีการซื้อเสียงการเลือกตั้ง อบต. ในหลายพื้นที่ อาทิ เขตเลือกตั้ง อบต.วัดตูม, อบต.สำเภาล่ม อบต.สวนพริก อ.พระนครศรีอยุธยา, อบต.สามบัณฑิต, อบต.บ้านหีบ อ.อุทัย, อบต.เทพมงคล, อบต.หลักชัย อ.บางซ้าย อบต.มารวิชัย อ.เสนา และ อบต.ดอนหญ้านาง อ.ภาชี แต่ละแห่งสมาชิก อบต.จะซื้อเสียงในราคาหัวละ 500 – 2,000 บาท ขึ้นอยู่กับจำนวนมากน้อยของประชากร หากท้องที่ใดมีจำนวนประชากรน้อยจะมีราคาสูง โดยหวังว่าเมื่อเมื่อได้รับการเลือกตั้งจะเข้าไปมีอำนาจต่อรองในการพิจารณางบประมาณของ อบต. ส่วนตำแหน่งนายก อบต. จะมีการซื้อเสียงคนละ 200 – 300 บาท เนื่องจากต้องซื้อหลายหมู่บ้าน <persName>นายฐิติพล ทศรฐ</persName> ผู้อำนวยการการเลือกตั้งประจำจังหวัดพระนครศรีอยุธยา เปิดเผยว่า ตั้งแต่ช่วงเช้าที่ผ่านมา ได้รับโทรศัพท์ร้องเรียนการทุจริตเลือกตั้งเข้ามามาก จึงได้ให้งานสืบสวน กกต.จังหวัดฯ ลงพื้นที่ตรวจสอบ อย่างไรก็ตามอยากให้ผู้ร้องเรียนนำหลักฐานส่งให้ กกต. เพื่อป้องกันการกลั่นแกล้ง ส่วนเรื่องราคาการซื้อเสียงที่ค่อนข้างสูง กกต.จังหวัดฯ จะรวบรวมข้อมูลนำไปประกอบการพิจารณาหาทางแก้ไข ถึงสาเหตุการซื้อเสียงในราคาสูงกว่าทุกครั้งที่ผ่านมา อย่างไรก็ตามสาเหตุเบื้องต้นน่าจะเป็นเรื่องของศักดิ์ศรี เนื่องจากสมาชิก อบต.ที่ลงสมัครส่วนใหญ่เป็นหน้าเดิม และมีหลายแห่งที่มีหน้าใหม่ลงสมัคร และมีแนวโน้มที่จะชนะ จึงทำให้การแข่งขันด้วยการซื้อเสียงมีราคาค่อนข้างสูง </p></body>
</news>
