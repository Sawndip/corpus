<teiHeader>
<fileDesc>
<titleStmt>
  <title>วิทยาเร่ง สสจ.ใช้งบไทยเข้มแข็งกว่า8.6หมื่นล.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-24 16:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16066  </bibl>
</sourceDesc>
</fileDesc>
</teiHeader>
<news>
<headline><persName>วิทยา</persName>เร่ง สสจ.ใช้งบไทยเข้มแข็งกว่า8.6หมื่นล.</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (24 ส.ค.) ที่กระทรวงสาธารณสุข <persName>นายวิทยา แก้วภราดัย</persName> รมว.สาธารณสุข กล่าวในการประชุมชี้แจงแนวทางการดำเนินงาน โครงการภายใต้แผนปฏิบัติการไทยเข้มแข็ง 2555 (แผนฟื้นฟูเศรษฐกิจระยะที่ 2) ต่อสำนักงานสาธารณสุขจังหวัด (สสจ.) ทั่วประเทศ ว่า กระทรวงสาธารณสุขได้รับงบประมาณ 86,685.61 ล้านบาท ระหว่างปี 2553-2555 จัดเป็นอันดับที่ 3 รองจากกระทรวงคมนาคม และกระทรวงศึกษาธิการ โดยในจำนวนนี้ 66% เป็นงบประมาณการก่อสร้าง รพ.ศูนย์ รพ.ทั่วไป รพ.อำเภอ 27% เป็นงบประมาณการจัดซื้อครุภัณฑ์ทางการแพทย์ 5% เป็นงบประมาณการสร้างบุคลากรการแพทย์และสาธารณสุข และ 2% เป็นงบดำเนินการ</p>
<p>รมว.สาธารณสุข กล่าวต่อว่า ในงบไทยเข้มแข็งนั้น นับตั้งแต่วันนี้ขอให้เตรียมจัดซื้ดจัดจ้างได้เลย เพราะตนหารือกับ รมว.คลัง แล้ว มีเงินพร้อม ไม่ต้องห่วงว่า ทำสัญญาแล้วจะไม่มีเงิน หากทำเร็วก็ไปเร็ว จังหวัดใดสามารถเริ่มต้นได้เร็วก็จะกระตุ้นเศรษฐกิจได้เร็ว โดยเฉพาะงบประมาณการก่อสร้าง 66% เป็นเงินกว่า 6 หมื่นล้านบาท จะช่วยตุ้นเศรษฐกิจได้ ซึ่งงบประมาณในการก่อสร้าง 66% จะเป็นการก่อสร้างโรงพยาบาลครั้งยิ่งใหญ่ของกระทรวงสาธารณสุข เพราะงบประมาณในการก่อสร้างเพิ่มข้นถึง 50 เท่า ซึ่งการก่อสร้างตรงนี้จะทำให้กระทรวงสาธารณสุขรับมือกับผู้ป่วยได้ประมาณ 10 ปี </p>
<p>“ในปีงบประมาณ 2553 ได้เตรียมจัดซื้อรถพยาบาลฉุกเฉิน 1,000 คัน วงเงินประมาณ 1,600 ล้านบาท ให้กับโรงพยาบาลอำเภอทุกแห่งทั่วประเทศ เพื่อใช้ส่งต่อผู้ป่วยไปรักษาในโรงพยาบาลจังหวัด ซึ่งการประมูลจัดซื้อจะแตกต่างจากในอดีตที่ให้ส่วนกลางจัดซื้อ แต่ในครั้งนี้จะกระจายเงินให้ สสจ.ไปดำเนินการเช่นกัน อย่างไรก็ตาม จะมีการจัดตั้งคณะกรรมการกลาง เพื่อกำหนดสเปกรถพยาบาลที่เป็นกลาง เพื่อให้รถพยาบาลที่จัดซื้อมีคุณภาพ และไม่เป็นปัญหา” <persName>นายวิทยา</persName> กล่าว.
</p></body>
</news>
