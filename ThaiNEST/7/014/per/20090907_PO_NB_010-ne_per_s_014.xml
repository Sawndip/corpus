<teiHeader>
<fileDesc>
<titleStmt>
  <title>ที่ประชุม ส.ว. พิจารณารับทราบผลการปฏิบัติงานของไทยพีบีเอส โดยท้วงติงการนำเสนอข่าวที่ไม่เป็นกลาง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209070171&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ที่ประชุม ส.ว. พิจารณารับทราบผลการปฏิบัติงานของไทยพีบีเอส โดยท้วงติงการนำเสนอข่าวที่ไม่เป็นกลาง</headline>
<lead></lead>
<neck></neck>
<body><p>ที่ประชุมวุฒิสภา พิจารณารับทราบผลการปฏิบัติงานของสถานีโทรทัศน์ไทยพีบีเอส โดยท้วงติงการนำเสนอข่าวที่ไม่เป็นกลาง และการเสนอรายการบางรายการอาจตกเป็นเครื่องมือทางการเมือง การประชุมวุฒิสภา สมัยสามัญนิติบัญญัติ วันนี้ (7 ก.ย.52) ซึ่งมี <persName>นายประสพสุข บุญเดช</persName> ประธานวุฒิสภา ทำหน้าที่ประธานการประชุม โดยที่ประชุมได้พิจารณาเรื่องรับทราบรายงานผลการปฏิบัติงานประจำปี 2551 ขององค์การกระจายเสียงและแพร่ภาพสาธารณะแห่งประเทศไทย หรือ ส.ส.ท. ทั้งนี้ สมาชิกวุฒิสภา แสดงความคิดเห็นกันอย่างหลากหลาย มีทั้งตำหนิการนำเสนอรายการต่างๆ ของสถานีโทรทัศน์ไทยพีบีเอส และชมเชย โดย <persName>นางสุกัญญา สุดบรรทัด</persName> ส.ว.สรรหา กล่าวว่า การนำเสนอข่าวตามหลักการ จะต้องมีเนื้อหาที่เป็นกลาง แต่จากการประเมินผลการดำเนินการของทีวีไทยแล้วพบว่า คณะกรรมการฯ ที่ตั้งขึ้นมาเพื่อประเมินผล ได้ระบุถึงความไม่เป็นกลางในการนำเสนอข่าวของสถานีดังกล่าว ซึ่งเห็นว่า หากนำเสนอข่าวสารที่มีเนื้อหาสาระไม่เป็นกลางจะยิ่งก่อให้เกิดความแตกแยก จึงฝากให้ผู้บริหารสถานีทบทวนโดยปรับแนวทางการนำเสนอข่าวและการทำหน้าที่ให้มีความเที่ยงตรงเป็นกลางให้มากที่สุด ด้าน <persName>นายประสาร มฤคพิทักษ์</persName> ส.ส.สรรหา กล่าวว่า เนื้อหาของรายการมีความหลากหลายและให้สาระแก่ผู้ชม ขณะที่ <persName>นายสมชาย แสวงการ</persName> ส.ส.สรรหา กล่าวว่า หลายรายการของสถานี เสนอเนื้อหาที่ไม่สมควร เช่น รายการ “ที่นี่ทีวีไทย” ที่พาไปค้นหาเหมืองเพชรที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี กล่าวอ้างถึง ซึ่งเท่ากับเป็นการสนับสนุนและทำให้ประชาชนเชื่อและตกเป็นเครื่องมือของอดีตนายกรัฐมนตรีที่ต้องการใช้สื่อสารมวลชนปลุกระดมให้ประชาชนเกิดความเข้าใจผิด ขณะที่ <persName>น.ส.รสนา โตสิตระกูล</persName> ส.ว.กทม. สนับสนุนให้เสนอข่าวสารทางการเมืองให้ประชาชนได้รับทราบในทุกๆ ด้าน แต่ไม่ควรนำคู่กรณีที่ขัดแย้งกันอย่างรุนแรงมาร่วมออกรายการเพื่อให้ตอบโต้กัน รวมทั้งไม่ควรเสนอข่าวผลสำรวจของโพลล์ต่างๆ ที่มักจะแฝงด้วยผลประโยชน์ทางการเมืองและมีการชี้นำสังคม จากนั้น <persName>นายเกริกเกียรติ พิพัฒน์เสรีธรรม</persName> ประธานคณะกรรมการนโยบายองค์การกระจายเสียงและแพร่ภาพสาธารณะแห่งประเทศไทย ชี้แจงโดยยอมรับว่า การทำงานให้สถานีโทรทัศน์แห่งหนึ่งเป็นทีวีเพื่อสาธารณะนั้นไม่ใช่เรื่องง่าย และเห็นว่า หากเริ่มต้นรับบุคลากรใหม่เลยทั้งหมดคงดีกว่านี้ แต่เมื่อต้องรับบุคลากรที่เคยทำโทรทัศน์เพื่อธุรกิจหลายร้อยคนมาปรับเปลี่ยนการทำงานให้เป็นทีวีเพื่อสาธารณะ จึงเป็นเรื่องยากที่จะทำได้ตามที่ฝ่ายนโยบายตั้งเป้าหมายไว้พร้อมระบุว่าตลอดชีวิตการทำงานไม่เคยทุกข์ใจเท่ากับการมาบริหารงานที่สถานีโทรทัศน์แห่งนี้ และย้ำว่า การทำงานที่ผ่านมามีความเป็นอิสระอย่างมาก ไม่เคยถูกแทรกแซงหรือกดดันจากฝ่ายใด ขณะที่ <persName>นายเทพชัย หย่อง</persName> ผู้อำนวยการ ส.ส.ท. ชี้แจงกรณีการตัดสินใจทำสกู๊ปเจาะประเด็นการทำธุรกิจเหมืองเพชร ว่า เป็นเพราะได้คุยกับฝ่ายข่าวแล้ว และเห็นว่าน่าจะทำเรื่องนี้ เพราะจะทำให้ประชาชนได้รับทราบถึงอุตสาหกรรมเพชร เพราะเพชรทุกเม็ดของแอฟริกาล้วนมาจากเลือดเนื้อของชาวแอฟริกัน ซึ่งรายได้ส่วนใหญ่จากเหมืองเพชรจะถูกนำไปใช้ในสงครามฆ่าล้างเผ่าพันธุ์ในแอฟริกาเอง อยากให้ทราบว่า <persName>พ.ต.ท.ทักษิณ</persName> เข้าไปเกี่ยวข้องกับธุรกิจที่เกี่ยวข้องกับความรุนแรงในแอฟริกาหรือไม่ ส่วนการปล่อยเสียงของอดีตนายกรัฐมนตรียาวมากนั้น เป็นเพราะต้องเปิดรับฟังความเห็นรอบด้าน แต่ก็ยอมรับว่าอาจตกเป็นเครื่องมือของ <persName>พ.ต.ท.ทักษิณ</persName> ได้เหมือนกัน </p></body>
</news>
