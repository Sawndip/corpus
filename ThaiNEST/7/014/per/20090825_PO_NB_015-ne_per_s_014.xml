<teiHeader>
<fileDesc>
<titleStmt>
  <title>รมว.พาณิชย์ ยืนยัน พ.ร.บ. นิรโทษกรรมไม่มีนัยทางการเมืองแอบแฝง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250063&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมว.พาณิชย์ ยืนยัน พ.ร.บ. นิรโทษกรรมไม่มีนัยทางการเมืองแอบแฝง</headline>
<lead></lead>
<neck></neck>
<body><p>รัฐมนตรีว่าการกระทรวงพาณิชย์ ยืนยัน พ.ร.บ. นิรโทษกรรมไม่มีนัยทางการเมือง ยืนยันความสัมพันธ์พรรคร่วมรัฐบาลยังเหนียวแน่น และในวันนี้ได้เสนอชื่อปลัดกระทรวงพาณิชย์คนใหม่ให้คณะรัฐมนตรีเห็นชอบ <persName>นางพรทิวา นาคาศัย</persName> รัฐมนตรีว่าการกระทรวงพาณิชย์ ในฐานะเลขาธิการพรรคภูมิใจไทย กล่าวถึงพระราชบัญญัตินิรโทษกรรม ว่าพรรคภูมิใจไทยต้องการให้สังคมเกิดความสามัคคีและความสงบ ตามแนวทางของพรรค ทั้งนี้ ยืนยันว่า ความสัมพันธ์ระหว่างพรรคร่วมรัฐบาลยังคงเหนียวแน่น เพราะได้พูดคุยกันโดยตลอด แต่อาจมีความเห็นแตกต่างกันบ้างเป็นเรื่องธรรมดา เพราะที่ผ่านมายังไม่เห็นว่าพรรคร่วมรัฐบาล จะออกมาแสดงความเห็นคัดค้านแต่อย่างใด อย่างไรก็ตาม การที่แกนนำกลุ่มพันธมิตรฯ และแกนนำกลุ่มคนเสื้อแดง ออกมาคัดค้าน พรบ.ดังกล่าว ถือเป็นการแสดงความคิดเห็นของแกนนำเท่านั้น <persName>นางพรทิวา</persName> ยังกล่าวว่า ในวันนี้ได้เตรียมเสนอชื่อ<persName>นายยรรยง พวงราช</persName> อธิบดีกรมการค้าภายใน ขึ้นเป็นปลัดกระทรวงพาณิชย์ แทน <persName>นายศิริพล ยอดเมืองเจริญ</persName> ปลัดกระทรวงพาณิชย์คนปัจจุบัน ที่จะเกษียณอายุราชการในปีนี้ โดยให้เหตุผลว่า<persName>นายยรรยง</persName> เป็นผู้ที่มีความรู้ ความสามารถ และเป็นผู้อาวุโสสูงสุด </p></body>
</news>
