<teiHeader>
<fileDesc>
<titleStmt>
  <title>นายกฯยันจนท.สอบคลิปเสียงทำหน้าที่ตรงไปตรงมา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 14:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17389  </bibl>
</sourceDesc>
</fileDesc>
</teiHeader>
<news>
<headline>นายกฯยันจนท.สอบคลิปเสียงทำหน้าที่ตรงไปตรงมา</headline>
<lead></lead>
<neck></neck>
<body><p>เมื่อเวลา 12.00 น. วันนี้(31 ส.ค.) ที่รัฐสภา <persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงความคืบหน้าการดำเนินการตรวจสอบการพิสูจน์คลิปเสียงของนายกรัฐมนตรีที่เผยแพร่ว่า ขณะนี้เจ้าหน้าที่ทำงานมีความคืบหน้าพอสมควร โดยเฉพาะในส่วนที่มีการเผยแพร่จะช่วยทำให้ย้อนไปถึงตัวคนทำได้ซึ่งก็มีชื่ออยู่แล้ว เจ้าหน้าที่ก็จะต้องตรวจสอบข้อเท็จจริงจากตรงนั้น ซึ่งจะทำให้ได้ภาพชัดเจนมากขึ้นว่ามีการเชื่อมโยงกันอย่างไร </p>
<p>เมื่อถามว่า หากมีการเชื่อมไปถึงพรรคการเมืองจะมีการฟ้องร้องให้ถึงขั้นยุบพรรคหรือไม่ นายกรัฐมนตรี กล่าวว่า อย่าเพิ่งไปพูดอย่างนั้น อย่างนี้ ขณะนี้เจ้าหน้าที่ดำเนินการอย่างตรงไปตรงมาเกี่ยวข้องกับใครก็ต้องดำเนินการกับคนนั้นตามกฎหมาย เมื่อถามว่าเท่าที่ได้รับเบาะแสจะสามารถสาวถึงต้นตอได้หรือไม่ นายกรัฐมนตรี กล่าวว่า ขณะนี้เจ้าหน้าที่ทำหลายทาง ซึ่งผู้ที่เผยแพร่จะต้องตอบให้ได้ว่า ได้มาจากไหนและเพราะอะไรถึงมีการเผยแพร่.</p></body>
</news>
