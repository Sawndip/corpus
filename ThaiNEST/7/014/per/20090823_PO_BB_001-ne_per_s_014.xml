<teiHeader>
<fileDesc>
<titleStmt>
  <title>อภิสิทธิ์ดันซ้ำ'ปทีป'นั่งผบ.ตร. มอบภารกิจ'นิพนธ์'แก้ปัญหา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/23/news_29338962.php?news_id=29338962  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>ดันซ้ำ'<persName>ปทีป</persName>'นั่งผบ.ตร. มอบภารกิจ'<persName>นิพนธ์</persName>'แก้ปัญหา</headline>
<lead>นายกฯ ดอดเข้าบ้าน "<persName>นิพนธ์ พร้อมพันธุ์</persName>" อีก เล็งหาจังหวะเสนอชื่อ "<persName>พล.ต.อ.ปทีป</persName>" นั่งผบ.ตร.ซ้ำ "<persName>อภิสิทธิ์</persName>" พูดเป็นปริศนา "<persName>พัชรวาท</persName>" อาจไม่ได้เลือก ผบ.ตร. ด้านลูกพรรค ปชป.ชี้ปัญหา "ผบ.ตร.ใหม่” เคลียร์แล้ว หลังนายกฯ มอบภารกิจลับให้ “<persName>นิพนธ์</persName>” สางปัญหา พันธมิตรฯ จี้ปลด "<persName>สุเทพ</persName>-<persName>นิพนธ์</persName>" ปูดแผน "ภูมิใจไทย" ดัน "<persName>จุมพล</persName>" ขึ้น ผบ.ตร. หวังคุม "มท.-กองทัพ-ตร." ฟื้นระบอบ<persName>ทักษิณ</persName> กลุ่ม 40 ส.ว.แนะใช้ไม้แข็งจัดการ ก.ต.ช.</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ได้เข้าไปหารือกับ <persName>นายนิพนธ์ พร้อมพันธุ์</persName> เลขาธิการนายกรัฐมนตรี เป็นวันที่สอง ที่บ้านพักในซอยสุขุมวิท 53 เช้าวานนี้ (22 ส.ค.) เกี่ยวกับปัญหาการแต่งตั้งผู้บัญชาการตำรวจแห่งชาติ (ผบ.ตร.) คนใหม่ หลังจากเมื่อวันที่ 21 ส.ค.ได้เข้าไปหารือมาแล้วครั้งหนึ่ง โดยใช้เวลาหารือราว 1 ชั่วโมง
หลังจากนั้น เวลา 09.00 น. <persName>นายอภิสิทธิ์</persName>ได้เดินทางไปยังท่าอากาศยานสุวรรณภูมิ เพื่อขึ้นเครื่องบินลงไปช่วยผู้สมัครรับเลือกตั้งซ่อม ส.ส.สุราษฎร์ธานี พรรคประชาธิปัตย์ หาเสียงเลือกตั้งซ่อมแทนตำแหน่งที่ว่างลงของ <persName>นายสุเทพ เทือกสุบรรณ</persName> รองนายกรัฐมนตรี</p>
<p>นายกฯ ให้สัมภาษณ์ถึงการนัดประชุมคณะกรรมการนโยบายตำรวจแห่งชาติ (ก.ต.ช.) ในสัปดาห์หน้าเพื่อเลือก ผบ.ตร.คนใหม่ ว่า ไม่มีความจำเป็นต้องรีบ ขณะนี้ยังไม่ได้กำหนดวันประชุม อีกทั้งเท่าที่ดูข้อเท็จจริงพบว่า คณะกรรมการข้าราชการตำรวจ (ก.ตร.) สามารถดำเนินการในส่วนของ ก.ตร.ได้
ส่วนกระแสข่าวจะมีการนัดประชุมในวันที่ 27 ส.ค.นี้นั้น <persName>นายอภิสิทธิ์</persName> กล่าวว่า ไม่ได้นัด อีกทั้งในระหว่างวันที่ 26-27 ส.ค.ก็มีการประชุมสภาเพื่อพิจารณาร่าง พ.ร.บ.รายจ่ายประจำปี 2553 วาระ 2 ไม่จำเป็นต้องรีบ เพราะแค่ตำแหน่งเดียวเมื่อไรก็ได้</p>
<p>ผู้สื่อข่าวถามว่า การสรรหาตัว ผบ.ตร.คนใหม่จำเป็นต้องได้ทันในวันที่ 1 ก.ย.หรือไม่ นายกฯ กล่าวว่า ไม่จำเป็น ได้ตรวจสอบเรื่องนี้อีกครั้งแล้ว เป็นเฉพาะในส่วนของรอง ผบ.ตร.ที่ต้องเป็นไปตามกฎ ก.ตร.ก็เป็นหน้าที่ของ ก.ตร.ไป อีกทั้งได้สอบถาม ผบ.ตร.ว่าตำแหน่ง ผบ.ตร.ต้องเสร็จก่อน ก.ตร.หรือไม่ <persName>พล.ต.อ.พัชรวาท วงษ์สุวรรณ</persName> ยืนยันว่าไม่จำเป็น ซึ่งถ้ามีความเหมาะสมเมื่อไรก็จะนัดประชุม ก.ต.ช. เพราะขณะนี้มีกรรมการบางส่วนเดินทางไปต่างประเทศ จึงต้องไปดูข้อกฎหมายว่าการประชุมเป็นเรื่องเฉพาะตัว หรือสามารถมอบหมายได้</p>
<p>นายกฯเล็งเสนอชื่อ"<persName>ปทีป</persName>"นั่งผบ.ตร.ซ้ำ</p>
<p>มื่อถามย้ำว่า จะยังเสนอชื่อ <persName>พล.ต.อ.ปทีป ตันประเสริฐ</persName> จเรตำรวจแห่งชาติ เป็น ผบ.ตร.คนใหม่ ตามเดิมหรือไม่ <persName>นายอภิสิทธิ์</persName> กล่าวว่า "กระบวนการยังไม่เสร็จ เดี๋ยวถึงเวลาจะเสนอชื่อต่อที่ประชุม ก.ต.ช.เอง" ส่วนที่ ก.ต.ช.บางคนระบุว่าชื่อ <persName>พล.ต.อ.ปทีป</persName> ถูกตีตกไปแล้วไม่สามารถเสนอซ้ำได้อีก <persName>นายอภิสิทธิ์</persName> กล่าวว่า ไม่จริง ในอดีตเคยเกิดขึ้นแล้ว ไม่ถือว่าตก กฎหมายบอกว่านายกฯ เป็นผู้เสนอชื่อให้ ก.ต.ช.มีมติเห็นชอบ
ส่วนการลงพื้นที่ จ.สุราษฎร์ธานี จะพูดคุยทำความเข้าใจกับ <persName>นายสุเทพ เทือกสุบรรณ</persName> รองนายกรัฐมนตรี หลังเกิดกระแสข่าวการไม่ลงรอยกันในเรื่องของการเสนอชื่อ ผบ.ตร.หรือไม่ <persName>นายอภิสิทธิ์</persName>กล่าวว่า ต้องคุยกันอยู่แล้ว</p>
<p>พูดปริศนา"<persName>พัชรวาท</persName>"อาจไม่ได้เลือกผบ.ตร.</p>
<p>นายกฯ ยังกล่าวถึงกระแสข่าวการสั่งย้าย <persName>พล.ต.อ.พัชรวาท วงษ์สุวรรณ</persName> ผบ.ตร.มาช่วยราชการสำนักนายกรัฐมนตรี ว่า “ผมยังไม่เคยมีความคิดนี้ ซึ่งหลังจากการประชุม ก.ต.ช.ก็ยังไม่ได้คุยกับ <persName>พล.ต.อ.พัชรวาท</persName> และขณะนี้ยังไม่มีอะไรเพิ่มเติม” เมื่อถามว่า การเลือก ผบ.ตร.คนใหม่ <persName>พล.ต.อ.พัชรวาท</persName> จะยังได้ลงมติเลือก ผบ.ตร.คนใหม่ด้วยหรือไม่ นายกฯ กล่าวว่า “ก็ขึ้นอยู่กับว่าจะเลือกเมื่อไร อย่างไร”
เมื่อถามย้ำว่า ถ้าเป็น ก.ต.ช.อยู่ก็ยังมีสิทธิเลือกใช่หรือไม่ นายกฯ ระบุว่า “ถ้า <persName>พล.ต.อ.พัชรวาท</persName> ยังเป็น ก.ต.ช.ก็ยังมีสิทธิ เพราะตามกฎ ก.ต.ช.เฉพาะคนมีส่วนได้เสีย หมายถึง พล.ต.อ.ทุกคน ยกเว้นท่านพัชรวาทที่กำลังจะเกษียณก็ต้องออกไป เพราะต่ออายุไม่ได้อยู่แล้ว”</p>
<p>"<persName>อาคม</persName>"เชื่อนายกฯเสนอชื่อ"<persName>ปทีป</persName>"อีก</p>
<p><persName>นายอาคม เอ่งฉ้วน</persName> ส.ส.กระบี่ กล่าวถึงสถานการณ์ทางการเมืองขณะนี้ว่า หากการพิจารณาร่าง พ.ร.บ.งบประมาณรายจ่ายประจำปี 2553 ผ่านสภาในวันที่ 27 ส.ค.นี้ เชื่อว่าจะไม่มีการยุบสภาแน่นอน ส่วนปัญหาการแต่งตั้ง ผบ.ตร.คงไม่น่าวิตกแล้ว เพราะทราบมาว่าในคืนวันที่ 19 ส.ค. หลังการประชุม ก.ต.ช. <persName>นายอภิสิทธิ์</persName>ได้มอบหมายให้<persName>นายนิพนธ์</persName>ไปทำภารกิจหนึ่งอย่าง ซึ่งเช้าวันที่ 20 ส.ค. <persName>นายนิพนธ์</persName>นำซองน้ำตาลมารายงานต่อ<persName>นายอภิสิทธิ์</persName> ซึ่ง<persName>นายอภิสิทธิ์</persName>ก็มีสีหน้ายิ้มแย้ม จึงมั่นใจว่าปัญหาจะได้รับการแก้ไขในเร็วๆ นี้
ผู้สื่อข่าวถามว่า ยังยืนยันว่า<persName>นายอภิสิทธิ์</persName>จะยังคงยืนยันเสนอชื่อ <persName>พล.ต.อ.ปทีป</persName> เหมือนเดิมหรือไม่ <persName>นายอาคม</persName> กล่าวว่า แน่นอน <persName>นายอภิสิทธิ์</persName>ต้องเสนอคนเดียว เพราะเป็นผู้มีอำนาจเต็ม ไม่อย่างนั้นจะถูกหาว่ากลับไปกลับมา</p>
<p>ปชป.เปิดรับจ.ม.ฟังความเห็นตั้งผบ.ตร.</p>
<p><persName>นายบุญยอด สุขถิ่นไทย</persName> รองโฆษกพรรคประชาธิปัตย์ กล่าวถึงข่าวความขัดแย้งในการสรรหา ผบ.ตร.ว่า จากกระแสข่าวดังกล่าวทำให้มีประชาชนโทรศัพท์เข้ามาที่พรรคเป็นจำนวนมาก และมีหลายสายให้กำลังใจนายกฯ เพื่อให้เกิดการสรรหาที่เหมาะสมที่สุด ดังนั้นจึงขอให้ประชาชนที่ต้องการแสดงความคิดเห็นเกี่ยวกับการแต่งตั้ง ผบ.ตร.เขียนจดหมายหรือไปรษณียบัตรส่งมาที่พรรคประชาธิปัตย์ เลขที่ 67 ถนนเศรษฐศิริ แขวงสามเสนใน เขตพญาไท กทม.10400 เพื่อจะรวบรวมนำส่งข้อมูล และความคิดเห็นในเรื่องนี้ส่งให้นายกฯ ต่อไป</p>
<p>กลุ่ม40ส.ว.ยุนายกฯใช้ไม้แข็งจัดการก.ต.ช.</p>
<p><persName>นายสมชาย แสวงการ</persName> ส.ว.สรรหา แกนนำกลุ่ม 40 ส.ว. กล่าวถึงการแต่งตั้ง ผบ.ตร.ว่า ถือเป็นความท้าทายภาวะความเป็นผู้นำของ<persName>นายอภิสิทธิ์</persName> ทั้งที่การแต่งตั้ง ผบ.ตร.ถือเป็นอำนาจของนายกฯ โดยตรง ดังนั้น<persName>นายอภิสิทธิ์</persName>จะต้องมีความเด็ดขาด
"การเสนอบุคคลที่จะเป็น ผบ.ตร.คนใหม่ แต่ ก.ต.ช.กลับไม่เห็นชอบ ถือเป็นการบั่นทอนอำนาจของนายกฯ อย่างชัดเจน ตรงนี้<persName>นายอภิสิทธิ์</persName>ต้องเด็ดขาด แสดงภาวะความเป็นผู้นำออกมา ถ้านายกฯ ยังไม่สามารถจัดการเรื่องนี้ได้ ก็ไม่สมควรอยู่ในตำแหน่งนายกฯ ควรลาออกไปเสีย"</p>
<p>พธม.จับตาดัน"<persName>จุมพล</persName>"ฟื้นระบอบ<persName>ทักษิณ</persName></p>
<p><persName>นายสุริยะใส กตะศิลา</persName> ผู้ประสานงานกลุ่มพันธมิตรประชาชนเพื่อประชาธิปไตย (พธม.) กล่าวถึงการเลือก ผบ.ตร.คนใหม่ว่า ปรากฏการณ์หักดิบ<persName>นายอภิสิทธิ์</persName>กลางที่ประชุม ก.ต.ช. แสดงให้เห็นว่านักเลือกตั้งกลุ่ม<persName>นายเนวิน</persName> ต้องการยึดอำนาจใน สตช. หลังสร้างเครือข่ายกับกองทัพ และควบคุมอำนาจฝ่ายปกครองโดยตั้งคนของตนเป็นปลัดกระทรวงมหาดไทย เป็นการสถาปนาอำนาจใหม่ที่มีลักษณะรัฐซ้อนรัฐ
<persName>นายสุริยะใส</persName> กล่าวอีกว่า เมื่อวางขุมกำลังอำนาจทั้งประเทศก็จะบีบให้<persName>นายอภิสิทธิ์</persName>ยุบสภาเลือกตั้งใหม่กลับมาเป็นแกนนำรัฐบาลเสียเอง และหากนักเลือกตั้งกลุ่มนี้ผลักดัน <persName>พล.ต.อ.จุมพล มั่นหมาย</persName> เพื่อนของ <persName>พ.ต.ท.ทักษิณ ชินวัตร</persName> เป็น ผบ.ตร.สำเร็จ เท่ากับว่าอำนาจใหม่ที่จะสถาปนาขึ้นมี <persName>พ.ต.ท.ทักษิณ</persName> เป็นหุ้นส่วนอยู่ด้วย โดยมี <persName>พล.ต.อ.จุมพล</persName> เป็นสะพานเชื่อมเข้ามา ส่วนพรรคประชาธิปัตย์จะถูกเขี่ยพ้นกระดานใหม่</p>
<p>"<persName>ปฐมพงษ์</persName>"ยุปลด"<persName>สุเทพ</persName>-เลขาฯนายกฯ"</p>
<p><persName>พล.อ.ปฐมพงษ์ เกษรศุกร์</persName> อดีตประธานที่ปรึกษากองบัญชาการกองทัพไทย และที่ปรึกษากลุ่มพันธมิตรประชาชนเพื่อประชาธิปไตย กล่าวผ่านรายการ “ลับ ลวง พราง เรดิโอ” ถึงปัญหาการแต่งตั้ง ผบ.ตร.คนใหม่ว่า ต้องยอมรับว่า<persName>นายสุเทพ</persName>ซึ่งตามข่าวหนังสือพิมพ์ระบุว่าร่วมมือกับพวกผู้นำกองทัพ <persName>นายเนวิน ชิดชอบ</persName> และอดีตผู้นำกองทัพ ตั้งรัฐบาลขึ้นมา ซึ่ง<persName>นายสุเทพ</persName>ก็ให้สัมภาษณ์เองว่าเป็นผู้ประสานงาน
เมื่อถามว่า นายกฯ ควรทำอย่างไรกับทั้ง 2 คน ควรปรับออกหรือไม่ <persName>พล.อ.ปฐมพงษ์</persName> กล่าวว่า "อย่าปรับเลย ควรปลดออกจากรองนายกรัฐมนตรีและเลขาธิการนายกรัฐมนตรี เพราะทำให้นายกรัฐมนตรีสูญเสียคุณลักษณะของผู้นำ ถ้ารักประเทศชาติจริง และจริงใจกับนายกรัฐมนตรี ต้องทำให้นายกรัฐมนตรีเป็นผู้นำที่ประชาชนและคนในชาติศรัทธา รวมถึงต่างชาติศรัทธาด้วย เพราะไม่เช่นนั้นโอกาสจะนำพาประเทศชาติผ่านวิกฤติก็ไม่ได้ นายกรัฐมนตรีเป็นคนฉลาด แต่คนรอบข้างไม่ให้ข้อมูลที่ดีพอ ท่านอาจจะเป๋ไปได้"</p>
<p>"<persName>สุรพงษ์</persName>"เย้ยนายกฯ"หมดภาวะผู้นำ"</p>
<p><persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย กล่าวว่า สภาพของ<persName>นายอภิสิทธิ์</persName>ตอนนี้เรียกว่าหมดสภาวะผู้นำแล้ว ซึ่งเหมือนคนป่วยที่หมดสภาพแล้ว เพราะขนาด<persName>นายชวรัตน์ ชาญวีรกูล</persName> ซึ่งเป็น รมว.มหาดไทย และหัวหน้าพรรคภูมิใจไทย ก็ยังโหวตสวนผู้ดำรงตำแหน่ง ผบ.ตร. และมีอาการหนักจนทำให้ผู้ใหญ่ในพรรคและ ส.ส.ต้องมาให้กำลังใจ เหมือนคนป่วยใกล้ตายที่ต้องการกำลังใจจากญาติคนใกล้ชิด</p>
<p>ขณะที่<persName>นายประชา ประสพดี</persName> ส.ส.สมุทรปราการ พรรคเพื่อไทย กล่าวว่า <persName>นายอภิสิทธิ์</persName>ได้สร้างความเคลือบแคลงแตกแยกในวงการตำรวจ ตลอดจนระบบราชการอย่างรุนแรง และลามไปสู่ความขัดแย้งในพรรคร่วมรัฐบาลจนเสถียรภาพรัฐบาลสั่นคลอนลงเรื่อยๆ และกรณีล่าสุดในการหาตัว ผบ.ตร.คนใหม่ ซึ่ง<persName>นายอภิสิทธิ์</persName>โหวตแพ้ในที่ประชุม ก.ต.ช.นั้น เหมือนโดนตบหน้าฉาดใหญ่ สะท้อนให้เห็นถึงความอ่อนด้อยในเชิงบริหาร ภาวะผู้นำมีปัญหา</p>
<p>ส่วนข่าวลือเรื่องการยุบสภาที่เกิดขึ้น <persName>นายประชา</persName>กล่าวว่า หลายฝ่ายค่อนข้างให้น้ำหนัก เนื่องจากถึงทางตันแล้ว การบริหารของรัฐบาลล้มเหลว มีแต่ความขัดแย้ง ข่าวการทุจริต ส่วนตัวได้ยินมาว่าทหารกำลังหารือกันอย่างลับๆ คิดเรื่องปฏิวัติอยู่ ฉะนั้นจึงขอเตือนว่ารัฐบาลควรรีบตัดสินใจทำอะไรให้ดีขึ้นมาบ้าง</p>
<p>นายกฯปราศรัยย้ำไม่กังวลปัญหาตั้งผบ.ตร.</p>
<p>ที่บริเวณสนามหน้าศาลากลางจังหวัดสุราษฎร์ธานี เย็นวันเดียวกัน <persName>นายอภิสิทธิ์</persName>ได้ปราศรัยหาเสียงช่วย <persName>นายธานี เทือกสุบรรณ</persName> น้องชาย<persName>นายสุเทพ</persName> ที่สมัครเลือกตั้งซ่อม ส.ส.เขต 1 โดยมีประชาชนนับหมื่นคนมาฟังปราศรัย นายกฯ ย้ำถึงปัญหาการแต่งตั้ง ผบ.ตร.ว่า ไม่น่ากังวล หากวันนี้ไม่เรียบร้อย เดี๋ยวพรุ่งนี้ก็คงจะเรียบร้อยดี
ส่วนที่มีข่าวขัดแย้งกับ<persName>นายสุเทพ</persName>นั้น นายกฯ กล่าวติดตลกว่า "รองนายกฯ หรือที่บังอาจจะทะเลาะกับผม หากทะเลาะก็ทะเลาะเรื่องความหล่ออย่างเดียว เพราะระหว่างที่นั่งรถแห่ในตัวเมืองสุราษฎร์ธานี ประชาชนพูดกันว่าหล่อ <persName>นายสุเทพ</persName>ก็บอกว่าหมายถึงใคร" ทำเอาประชาชนที่มาฟังปราศรัยพากันปรบมือชอบใจ
นายกฯ กล่าวต่ออีกว่า การทำงานกับคนหมู่มากจะให้เห็นพ้องต้องกันหมดคงไม่ได้ แต่ยืนยันว่าทุกคนร่วมมือกันทำงานอย่างเต็มที่
</p></body>
</news>
