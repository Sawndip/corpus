<teiHeader>
<fileDesc>
<titleStmt>
  <title>มาร์คติงก๊กแดงทำร้ายปชช.ก่อม๊อบป่วน-ชี้นัดแต่งดำแค่แฟชั่น  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-08-23 19:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000095993  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>ติงก๊กแดงทำร้ายปชช.ก่อม๊อบป่วน-ชี้นัดแต่งดำแค่แฟชั่น</headline>
<lead></lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ให้สัมภาษณ์ถึงกรณีที่กลุ่มคนเสื้อแดงนัดแต่งชุดดำในวันคล้ายวันเกิดครบรอบ 89 ปีของ<persName>พล.อ.เปรม ติณสูลานนท์</persName> ประธานองคมนตรีและรัฐบุรุษว่า อยากให้แต่ละคนดูถึงความเหมาะสมของสิ่งต่างๆ ขณะนี้คิดว่าเราอยากให้ บ้านเมืองมีความสงบ การแสดงจุดยืนทางการเมืองบางครั้งการอยู่ในขอบเขตที่เหมาะสมก็จะดีที่สุด อย่าไปทำอะไรที่ไปทำให้เกิดความรู้สึกขึ้นมา เพราะฝ่ายหนึ่งทำ อีกฝ่ายก็ต้องรู้สึก จากนั้นก็จะทำให้บ้านเมืองมีปัญหา ซึ่งไม่มีฝ่ายไหนได้ประโยชน์ ทุกฝ่ายเสียประโยชน์ทั้งหมด ประชาชนเดือดร้อนจากสภาพความวุ่นวายต่างๆ ที่เกิดขึ้น</p>
<p>ส่วนวันคล้ายวันเกิดของ<persName>พล.อ.เปรม</persName>ในปีนี้จะเข้าอวยพรอะไรหรือไม่ <persName>นายอภิสิทธิ์</persName> กล่าวว่า โดยปกติในอดีตไม่มีโอกาส แต่ครั้งนี้กำลังจะดูเวลา เพราะในวันที่ 24 ส.ค.ตนจะต้องพานายกรัฐมนตรีบาเรนห์เข้าเฝ้าฯ</p>
<p> ผู้สื่อข่าวถามว่าก่อนหน้านี้กลุ่มคนเสื้อแดงประกาศว่าหลังถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> แล้วจะหยุดเคลื่อนไหว แต่กลับมีการ เคลื่อนไหวอยู่จะแก้ปัญหาอย่างไร <persName>นายอภิสิทธิ์</persName> กล่าวว่า ทุกฝ่ายก็ต้องช่วยกันติดตาม ใครพูดอะไรไว้ ได้ทำบ้างหรือเปล่า แต่ตนก็ไม่ได้คาดคิดว่าเขาจะหยุดแต่เราก็อยากให้ ทุกอย่างสงบ และไปหาคำตอบตามกระบวนการที่มีอยู่</p>
<p>ส่วนที่กลุ่มคนเสื้อแดงประกาศชุมนุมใหญ่ที่ทำเนียบรัฐบาลในวันที่ 30 ส.ค.นั้น <persName>นายอภิสิทธิ์</persName> กล่าวว่า กำลังให้ฝ่ายความมั่นคงเตรียมแผนอยู่ ซึ่งส่วนตัวยอมรับว่าเป็นห่วงทุกครั้งเพราะไม่อยากให้บ้านเมืองวุ่นวายและอยากเดินหน้าแก้ปัญหามากกว่า แต่เมื่อมีคนบอกว่าต้องการใช้สิทธิ์ตามกฎหมายเราไปห้ามเขาไม่ได้ แต่ถ้าเกินเลยก็ต้องจัดการเพราะถือเป็นปัญหาสำหรับบ้านเมือง</p>
<p>ผมอยากบอกให้ประชาชนทราบว่าถ้าเป็นเจตนาที่ต้องการให้เกิดความ วุ่นวายในบ้านเมืองก็เท่ากับเขากำลังทำร้ายประชาชนส่วนใหญ่ แต่รัฐบาล ก็พยายามประคับประคองในด้านต่างๆ รวมทั้งเศรษฐกิจ เพราะมาตรการทุกอย่าง ก็เดินหน้าแม้ผมจะมีข้อขัดข้องบ้างในเรื่องการทำงาน เรื่องตำรวจและเรื่องอื่นๆ แต่ไม่ได้แปลว่าผมจะหยุดทำงานในเรื่องอื่น ทุกอย่างต้องเดินหน้าต่อรวมทั้งเรื่องตำรวจด้วย เพราะต้องการผลักดันในสิ่งที่ผมคิดว่าเป็นสิ่งที่ดีที่สุดสำหรับบ้านเมืองในขณะนี้ก็ต้องทำต่อไป</p>
<p>ด้าน <persName>นายชวรัตน์ ชาญวีรกูล</persName> รมว.มหาดไทย การชุมนุมในวันที่ 30 ส.ค. ถือเป็นสิทธิ์ของประชาชน ซึ่งกระทรวงมหาดไทยคงต้องดูแลความสงบเรียบร้อย เป็นเรื่องปกติ หากการชุมนุมอยู่ภายใต้กฎหมาย ภายใต้ระบอบประชาธิปไตย เป็นเรื่องที่ทำได้อยู่แล้ว</p>
<p>ส่วนที่กลุ่มคนเสื้อแดงจะแต่งดำในงานวันเกิด <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ นั้น รมว.มหาดไทยเห็นว่า การแต่งดำอาจเป็นเรื่องแฟชั่นก็ได้</p>
<p><persName>นายประสพสุข บุญเดช</persName> ประธานวุฒิสภากล่าวถึงกรณีที่กลุ่มเสื้อแดงจะเคลื่อนไหวไปชุมนุมที่ทำเนียบรัฐบาลอีกว่า เมื่อถวายฎีกาเสร็จแล้ว กลุ่มเสื้อแดงน่าจะหยุด ไม่ควรดำเนินการอะไรในตอนนี้ อยากให้รอรัฐบาลปรับปรุงและแก้ปัญหาที่กลุ่มเสื้อแดงเสนอไป ให้เรียบร้อยก่อน</p>
<p> <persName>พล.อ.อนุพงษ์ เผ่าจินดา</persName> ผบ.ทบ. กล่าวก่อนเดินทางไปประชุม ผบ.ทบ. ภาคพื้นเอเชียแปซิฟิก ที่ประเทศญี่ปุ่น ถึงการชุมนุมใหญ่ของกลุ่มเสื้อแดงในวันที่ 30 ส.ค.ว่า ไม่ได้สั่งการใดๆ เป็นพิเศษ ทุกอย่างปกติเหมือนที่เคยดำเนินการ ตำรวจ เป็นผู้รับผิดชอบหลักในการดูแลความสงบเรียบร้อย ทหารเป็นเพียงผู้สนับสนุน ซึ่งได้มอบหมายให้รอง ผบ.ทบ.ดูแลแทนแล้ว แต่เชื่อว่าจะไม่มีเหตุรุนแรง</p>
<p> ส่วนที่กลุ่มเสื้อแดงนัดหมายแต่งดำในวันเกิด <persName>พล.อ.เปรม</persName> นั้น <persName>พล.อ.อนุพงษ์</persName> กล่าวว่า ควรไปถามคนเสื้อแดงเอง ส่วนตัวได้เข้าไปอวยพรที่บ้านพักสี่เสาเทเวศร์แล้ว ซึ่ง<persName>พล.อ.เปรม</persName> ไม่ได้ฝากฝังอะไรเป็นพิเศษ</p></body>
</news>
