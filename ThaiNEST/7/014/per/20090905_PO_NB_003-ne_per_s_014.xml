<teiHeader>
<fileDesc>
<titleStmt>
  <title>พท.เร่งรัฐบาลจัดการปัญหาแต่งตั้ง ผบ.ตร.ให้แล้วเสร็จ โดยเร็ว  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050076&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พท.เร่งรัฐบาลจัดการปัญหาแต่งตั้ง ผบ.ตร.ให้แล้วเสร็จ โดยเร็ว</headline>
<lead></lead>
<neck></neck>
<body><p>รองโฆษกพรรคเพื่อไทย เรียกร้องรัฐบาลจัดการปัญหาแต่งตั้ง ผู้บัญชาการตำรวจแห่งชาติ และการโยกย้ายข้าราชการตำรวจให้เสร็จสิ้น แล้วหันมาใส่ใจแก้ไขปัญหาของประชาชนเป็นอันดับแรก <persName>นายจิรายุ ห่วงทรัพย์</persName> รองโฆษกพรรคเพื่อไทย กล่าวว่าพรรคเพื่อไทยในฐานะพรรคฝ่ายค้านขอเรียกร้องให้รัฐบาลเร่งจัดการปัญหาการเรื่องแต่งตั้ง ผู้บัญชาการตำรวจแห่งชาติ และการจัดทำบัญชีแต่งตั้งโยกย้ายข้าราชการตำรวจประจำปี ให้เสร็จสิ้นโดยเร็วแล้วหันมาใส่ใจความเป็นอยู่ของประชาชน การแก้ไขปัญหาต่าง ๆ ที่เกิดขึ้นกับประชาชนเป็นอันดับแรก อย่างไรก็ตามทางพรรคได้ตรวจสอบประวัติของ <persName>นายศิริโชค โสภา</persName> สมาชิกสภาผู้แทนราษฏรพรรคประชาธิปัตย์ จังหวัดสงขลา ในเรื่องของสัญชาติ เนื่องจากคุณสมบัติทางด้านนิติบัญญัติของ ส.ส.นั้นจะต้องมีสัญชาติไทยเท่านั้น ทั้งนี้ทางพรรคไม่ได้ดูถูกหรือเหยียดสัญชาติแต่อย่างใด แต่<persName>นายศิริโชคฯ</persName> นั้นเป็นสมาชิกสภาผู้แทนราษฏร ซึ่งจะต้องมีประวัติถูกต้องตามหลักกฏหมาย <persName>นายจิรายุ</persName> ยังได้แถลงการเปิดศูนย์รับเรื่องราวร้องทุกข์ สำนักงานปราบโกง ตู้ปณ. 401 หรือ สปก.401 เพื่อรับเรื่องราวร้องทุกข์จากประชาชน ที่ได้รับความเดือดร้อน </p></body>
</news>
