<teiHeader>
<fileDesc>
<titleStmt>
  <title>กกต.ตาก ย้ำห้ามจำหน่าย จ่ายแจกสุรา  หลังเวลา 18.00 น. ของวันนี้  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050064&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.ตาก ย้ำห้ามจำหน่าย จ่ายแจกสุรา  หลังเวลา 18.00 น. ของวันนี้</headline>
<lead></lead>
<neck></neck>
<body><p>คณะกรรมการการเลือกตั้งจังหวัดตาก เน้นย้ำห้ามจำหน่าย จ่ายแจกสุรา และห้ามผู้สมัครนายกฯและสมาชิกองค์การบริการส่วนตำบล หาเสียง หลังเวลา 18.00 น. ของวันนี้(5 ก.ย.) บรรยากาศการแจกจ่ายวัสดุอุปกรณ์ และหีบบัตร สำหรับเลือกตั้งนายกฯและสมาชิกองค์การบริหารส่วนตำบล(อบต.)ทั้ง 33 แห่ง ของ จังหวัดตาก เป็นไปด้วยความคึกคัก โดยผู้อำนวยการ และกรรมการประจำหน่วยเลือกตั้ง พร้อม หน่วยรักษาความปลอดภัยได้ทยอยมารับวัสดุอุปกรณ์ และหีบบัตร ที่ อบต.ตั้งแต่เช้า เพื่อนำไปใช้ในการเลือกตั้งในวันอาทิตย์ที่ 6 กันยายนนี้ <persName>ว่าที่ร้อยตรี สุรพันธ์ เสาร์เรือน</persName> ประธานกรรมการการเลือกตั้ง จังหวัดตาก กล่าวว่า ขณะนี้ กกต.เตรียมความพร้อมไว้แล้วทุกด้าน ทั้งการอบรมเจ้าหน้าที่ประจำหน่วย เจ้าหน้าที่นับคะแนน และความพร้อมของอุปกรณ์การเลือกตั้ง ขณะเดียวกันได้เตือนผู้สมัคร หลังเวลา 18.00 น. วันนี้(5 ก.ย.) ไม่ให้หาเสียง และงดจำหน่าย จ่ายแจกสุรา เริ่มตั้งแต่เวลา 18.00 น. วันนี้ จนถึง 24.00 น. ของวันเลือกตั้ง พร้อมเชิญชวนประชาชนผู้มีสิทธิ์เลือกตั้ง ได้ออกไปใช้สิทธิ์ลงคะแนนเลือกตั้งนายก และสมาชิก อบต.ในวันอาทิตย์ที่ 6 กันยายน นี้ ตั้งแต่เวลา 08.00 – 15.00 น. โดยตั้งเป้ามีผู้ใช้สิทธิไม่น้อยกว่าร้อยละ 70 และบัตรเสียไม่เกินร้อยละ 3</p></body>
</news>
