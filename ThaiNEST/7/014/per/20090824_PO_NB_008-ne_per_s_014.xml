<teiHeader>
<fileDesc>
<titleStmt>
  <title>รัฐมนตรีประจำสำนักนายกรัฐมนตรี มีคำสั่งให้อธิบดีกรมประชาสัมพันธ์สั่งย้าย "นายสุริยง หุณฑสาร"  </title>
  <author>กรรณิกา แก้วใส(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208240100&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐมนตรีประจำสำนักนายกรัฐมนตรี มีคำสั่งให้อธิบดีกรมประชาสัมพันธ์สั่งย้าย "<persName>นายสุริยง หุณฑสาร</persName>"</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี มีคำสั่งให้อธิบดีกรมประชาสัมพันธ์สั่งย้าย <persName>นายสุริยงค์ หุณฑสาร</persName> แล้ว พร้อมเชื่อว่า ปัญหาที่เกิดขึ้นมาจากตัวบุคคล มากกว่าความบกพร่องทางเทคนิค <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวภายหลังหารือกับอธิบดีและรองอธิบดีกรมประชาสัมพันธ์ถึงข้อบกพร่อง รายการเชื่อมั่นประเทศไทยกับ<persName>นายกฯ อภิสิทธิ์</persName> ว่า ได้มีคำสั่งย้ายให้<persName>นายสุริยงค์ หุณฑสาร</persName> ผู้อำนวยการสถานีวิทยุโทรทัศน์แห่งประเทศไทย ไปปฏิบัติราชการที่สำนักประชาสัมพันธ์เขต 5 สุราษฎร์ธานี โดยปรับเปลี่ยนกับ <persName>นางสาวรัตนา เจริญศักดิ์</persName> ผู้อำนวยการสำนักประชาสัมพันธ์เขต 5 สุราษฎร์ธานี โดยมีผลทันทีภายใน 24 ชั่วโมง ส่วนเรื่องของการแต่งตั้งอธิบดีกรมประชาสัมพันธ์คนใหม่ จะมีการพิจารณาภายใน 7 วัน จึงจะมีความชัดเจน <persName>นายสาทิตย์</persName> กล่าวอีกว่า การย้ายดังกล่าวเพื่อให้การสอบสวนมีความราบรื่น และเชื่อว่า<persName>นายสุริยงค์</persName>จะเข้าใจถึงเรื่องนี้ดี ว่าไม่ใช่เป็นการกลั่นแกล้งทางการเมือง แต่เป็นปัญหาเรื่องการทำงานที่ไม่มีแผนรองรับ โดยเบื้องต้นสงสัยว่ามาจากตัวบุคคลมากกว่าความบกพร่องทางเทคนิค เพราะข้อผิดพลาดเกิดขึ้นมาแล้วหลายครั้ง ที่สำคัญสถานีวิทยุโทรทัศน์แห่งประเทศไทย เป็นสื่อของรัฐต้องมีความรับผิดชอบมากกว่านี้ ไม่เช่นนั้นในอนาคต หากมีการถ่ายทอดสดงานพระราชพิธีอาจจะมีปัญหามากกว่านี้ได้  
 
</p></body>
</news>
