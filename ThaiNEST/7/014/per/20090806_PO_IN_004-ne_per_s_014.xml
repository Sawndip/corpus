<teiHeader>
<fileDesc>
<titleStmt>
  <title>ยิ่งลักษณ์โฮไม่ได้รับความเป็นธรรมจากคตส.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-06 17:05:23  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184155  </bibl>
</sourceDesc>
</fileDesc>
</teiHeader>
<news>
<headline><persName>ยิ่งลักษณ์</persName>โฮไม่ได้รับความเป็นธรรมจากคตส.</headline>
<lead><persName>ยิ่งลักษณ์ ชินวัตร</persName> เบิกความทั้งน้ำตา ไม่ได้รับความเป็นธรรม จาก คตส. หลังถูกอายัดทรัพย์สิน โดยไม่เปิดโอกาสให้ชี้แจง พร้อมยืนยัน บริษัท เอสซี แอสเสท ไม่เกี่ยวข้องกับ บริษัท ชินคอร์ป</lead>
<neck></neck>
<body><p><persName>น.ส.ยิ่งลักษณ์ ชินวัตร</persName> ประธานกรรมการบริหาร บริษัท เอสซี แอสเสท คอร์ปอเรชั่น จำกัด (มหาชน) น้องสาว<persName>พ.ต.ท.ทักษิณ ชินวัตร</persName> อดีตนายกรัฐมนตรี เข้าให้การต่อศาลฎีกาแผนกคดีอาญาของผู้ดำรงตำแหน่งทางการเมือง โดยระบุว่า บริษัท เอสซี แอสเสท ไม่เกี่ยวข้องกับ บริษัท ชิน คอร์ปอเรชั่น แต่อย่างใด และบริษัท ชิน เองก็ไม่เคยเข้าไปถือหุ้นใน บริษัท เอสซี แอสเสท หุ้นที่ตนได้ เกิดจากการซื้อหุ้น 2 ล้านหุ้น มูลค่า 20 ล้านบาท จาก <persName>พ.ต.ท.ทักษิณ</persName>ก่อนที่ <persName>พ.ต.ท.ทักษิณ</persName> จะลงเล่นการเมือง ส่วนการจ่ายเงินค่าหุ้นให้กับ <persName>พ.ต.ท.ทักษิณ</persName> ภายหลังนั้น เนื่องจากตนได้สัญญาจะใช้เงินโดยไม่มีดอกเบี้ย ซึ่ง <persName>พ.ต.ท.ทักษิณ</persName> เองก็ไม่ได้ขัดข้อง นอกจากนี้ <persName>น.ส.ยิ่งลักษณ์</persName> ได้ปฏิเสธข้อกล่าวหาของคณะกรรมการตรวจสอบการกระทำที่ก่อให้เกิดความเสียหายแก่รัฐ หรือ คตส. และเห็นว่าตนไม่ได้รับความเป็นธรรมในชั้นสอบสวนของ คตส. จนถูก คตส. อายัดทรัพย์ที่ได้จากการขายหุ้นให้กับ เทมาเส็ก ซึ่งเป็นกลุ่มทุนของประเทศสิงคโปร์ โดยไม่เปิดโอกาสให้ตนพิสูจน์ทรัพย์ อย่างไรก็ตาม บางช่วงที่ <persName>น.ส.ยิ่งลักษณ์</persName> ให้การนั้น ได้มีน้ำเสียงสั่นเครือ และร้องไห้ นอกจากนี้ ศาลได้นัดไต่สวนพยานต่อ ในวันที่ 23 ส.ค. ตั้งแต่เวลา 09.00 น. เป็นต้นไป</p></body>
</news>
