<teiHeader>
<fileDesc>
<titleStmt>
  <title>เสนาะซัดปชป.'ลุแก่อำนาจ'ฟื้นปมอัลไพน์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/05/news_29415043.php?news_id=29415043  </bibl>
</sourceDesc>
</fileDesc>
</teiHeader>
<news>
<headline><persName>เสนาะ</persName>ซัดปชป.'ลุแก่อำนาจ'ฟื้นปมอัลไพน์</headline>
<lead>"<persName>เสนาะ</persName>" เดือด ส.ส.ปชป.บี้เพิกถอนสิทธิที่ดินสนามกอล์ฟอัลไพน์ ยันซื้อขายถูกต้อง ซัดลุแก่อำนาจ หวังดิสเครดิต "ตนเอง-<persName>ทักษิณ</persName>" เผยเจ้าของคนปัจจุบันเตรียมฟ้อง "<persName>ถาวร</persName>" ฐานทำให้เสียหาย ด้านนายกฯ จี้ปลัด มท.ต้องแจงหากไม่ถอนสิทธิอัลไพน์ "<persName>สุเทพ</persName>" ติงอย่าโยง "อัลไพน์" พันแต่งตั้ง ผบ.ตร.</lead>
<neck></neck>
<body><p><persName>นายเสนาะ เทียนทอง</persName> หัวหน้าพรรคประชาราช อดีตเจ้าของกรรมสิทธิ์ในที่ดินสนามกอล์ฟอัลไพน์ ก่อนจะขายต่อให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี กล่าวถึง กรณี ส.ส.พรรคประชาธิปัตย์เร่งรัดให้กระทรวงมหาดไทย เพิกถอนกรรมสิทธิ์ที่ดินพื้นดังกล่าวให้กลับไปเป็นธรณีสงฆ์ ว่า ตนยืนยันว่าได้ซื้อขายที่ดินสนามกอล์ฟอัลไพน์อย่างถูกต้องตามกฎหมาย และได้เคยชี้แจงเรื่องนี้อย่างชัดเจนไปแล้วหลายครั้ง
รวมถึงในการอภิปรายไม่ไว้วางใจ เมื่อครั้ง<persName>นายชวน หลีกภัย</persName> อดีตหัวหน้าพรรคประชาธิปัตย์ เป็นผู้นำฝ่ายค้าน ทั้งนี้ มองว่าการที่พรรคประชาธิปัตย์รื้อฟื้นเรื่องนี้ขึ้นมาอีกครั้ง เชื่อว่ามีเจตนามุ่งหวังผลทางการเมือง ต้องการทำลายความน่าเชื่อถือของตน และ <persName>พ.ต.ท.ทักษิณ</persName> เป็นการกระทำที่เข้าข่ายลุแก่อำนาจ เห็นบ้านเมืองไม่มีขื่อแป
"เรื่องนี้เราไม่อยากไปถามมันเกี๊ยวกุ๊ยเกินไป เราก็เฉยๆ ตอนนี้พูดตรงๆ บริษัทที่บริหารงานสนามกอล์ฟอัลไพน์ กำลังรอให้นายกรัฐมนตรีสั่งการไปที่รัฐมนตรีกระทรวงมหาดไทย เซ็นเพิกถอนคำสั่ง และผมอยากถามว่าทำไม<persName>นายถาวร เสนเนียม</persName> ไม่เซ็นเพิกถอนเสียเอง ทั้งนี้ ท้ายสุดผู้ที่จะได้รับผลเสียหายก็จะคือกรมที่ดิน" <persName>นายเสนาะ</persName>กล่าว
<persName>นายเสนาะ</persName> กล่าวอีกว่า วันนี้ตนไม่อยากจะพูดไม่อยากไปหาเรื่องกับใคร พอได้ข่าวว่าตนจะย้ายไปอยู่พรรคเพื่อไทย พวกนี้ก็เล่นงาน<persName>นายยงยุทธ วิชัยดิษฐ</persName> หัวหน้าพรรคเพื่อไทย ไปครั้งหนึ่งแล้ว สมัยเป็นปลัดกระทรวงมหาดไทย และถ้าเรื่องนี้มีอะไรอยากให้ไปถาม<persName>นายยงยุทธ</persName> ที่รู้เรื่องดีที่สุด</p>
"ผมเชื่อว่าการออกข่าวมาอย่างนี้ รัฐบาลต้องการกลบข่าวคลิปเสียงนายกรัฐมนตรีมากกว่า ทั้งนี้ ผมเฉยๆ ถ้าไปยุ่งกับมันเพราะมิเช่นนั้นก็จะบ้าไปกับมันด้วย"
<p><persName>นายเสนาะ</persName> กล่าวว่า เท่าที่ตนเองทราบ บริษัทที่เป็นเจ้าของสนามกอล์ฟดังกล่าวในปัจจุบัน ได้เตรียมการที่จะฟ้องร้อง <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย ในฐานะที่ทำให้บริษัทได้รับความเสียหาย จากการออกมาให้ข่าวว่าจะมีการยึดที่ดินดังกล่าวคืน</p>
<p>สำหรับที่ดินสนามกอล์ฟอัลไพน์นั้น เดิม<persName>นางเนือม ชำนาญชาติศักดา</persName> เจ้าของที่ดินได้เขียนพินัยกรรมยกให้เป็นธรณีสงฆ์ แต่ต่อมา กลับมีการออกเอกสารสิทธิ์ขายให้เอกชน และ<persName>นายเสนาะ เทียนทอง</persName> ได้ซื้อมาทำสนามกอล์ฟ ก่อนที่จะขายให้กับ <persName>พ.ต.ท.ทักษิณ</persName> ต่อมาคณะกรรมการกฤษฎีกามีคำวินิจฉัยตั้งแต่ปี 2545 ไว้แล้วว่าจะต้องยึดคืนให้เป็นธรณีสงฆ์</p>
<p>ด้าน<persName>นายอภิสิทธิ์ เวชชาชีวะ</persName> นายกรัฐมนตรี กล่าวถึง กรณีที่<persName>นายวิชัย ศรีขวัญ</persName> ปลัดกระทรวงมหาดไทย ยังไม่เพิกถอนกรรมสิทธิ์ที่ดินสนามกอล์ฟอัลไพน์ ให้กลับมาเป็นที่ดินธรณีสงฆ์ ว่า <persName>นายถาวร เสนเนียม</persName> รมช.มหาดไทย กำลังดูแลอยู่ เรื่องนี้ต้องดำเนินการตามความเห็นของคณะกรรมการกฤษฎีกา หากปลัดกระทรวงมหาดไทย ไม่ดำเนินการตามคำวินิจฉัย ก็ต้องชี้แจงให้ได้ว่า ทำไมถึงไม่ดำเนินการ และถ้ามีปัญหาอะไร <persName>นายถาวร</persName>คงจะรายงานให้ทราบ</p>
<p>ขณะที่<persName>นายถาวร</persName> กล่าวว่า ที่ดินสนามกอล์ฟอัลไพน์ จะต้องกลับคืนสู่สภาพเดิม นั่นคือ ที่ดินแปลงนี้ยังคงเป็นที่ดินของวัดธรรมิการาม ส่วนบุคคลที่ซื้อโดยสุจริตก็จะได้รับการคุ้มครองตามกฎหมาย นั่นคือ ความเสียหายที่เกิดขึ้นก็สามารถเรียกคืนได้จากผู้ขาย ไม่ว่าจะเป็นราคาที่ขาย ดอกเบี้ย รวมทั้งค่าเสียหายอย่างอื่น
"ที่มองว่าผมเล่นไม่เลิกเกี่ยวกับที่ดินถือเป็นเกมการเมืองว่า ไม่ใช่เป็นเรื่องเกมการเมือง แต่เป็นเรื่องที่จะต้องดำเนินการตามกฎหมาย เป็นเรื่องที่ข้าราชการจะต้องปฏิบัติตาม เมื่อกฤษฎีกาสั่งการมาแล้วจะนิ่งเฉยไม่ได้ ถ้านิ่งเฉยจะถูกกล่าวหาจากบุคคลหนึ่งบุคคลใดหรือกล่าวโทษว่าละเว้นการปฏิบัติหน้าที่ และถ้าผมนิ่งเฉยก็เช่นกัน ในฐานะเป็นผู้กำกับดูแลกรมที่ดิน ก็อาจจะถูกแจ้งความกล่าวโทษละเว้นการปฏิบัติหน้าที่เช่นกัน ดังนั้น ขอให้เป็นอุทาหรณ์ว่าใครจะมาเป็นรัฐมนตรีหรือเป็นข้าราชการที่รับผิดชอบหน่วยงานใด ถ้ามีหน้าที่ต้องปฏิบัติทุกคนต้องปฏิบัติไม่ยกเว้น"</p>
<p><persName>นายสุเทพ เทือกสุบรรณ</persName> รองนายกรัฐมนตรี และเลขาธิการพรรคประชาธิปัตย์ กล่าวถึง กรณีที่มีการวิพากษ์วิจารณ์พรรคประชาธิปัตย์เรียกร้องให้ตรวจสอบที่ดินอัลไพน์ โดยโยงกับการโหวตเสียงแต่งตั้งผู้บัญชาการตำรวจแห่งชาติ (ผบ.ตร.) คนใหม่ เพื่อกดดันรัฐมนตรีว่าการกระทรวงมหาดไทยและปลัดกระทรวงมหาดไทย ที่เป็นกรรมการนโยบายตำรวจแห่งชาติ (ก.ต.ช.) ว่า คงไม่เกี่ยวกัน อย่าไปโยงเรื่องให้มันวุ่นวาย
เมื่อถามว่า ทำไมเพิ่งหยิบกรณีที่ดินอัลไพน์มาดำเนินการในช่วงที่พรรคร่วมรัฐบาลกำลังมีปัญหา <persName>นายสุเทพ</persName> กล่าวว่า ตนไม่ได้เข้าไปดูในรายละเอียด แต่บางเรื่องทำกันมาตั้งแต่อดีตแต่เพิ่งมาจบในช่วงนี้ ก็ต้องว่ากันไป</p></body>
</news>
