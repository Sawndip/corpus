<teiHeader>
<fileDesc>
<titleStmt>
  <title>สภาความมั่นคงฯ กำชับเจ้าหน้าที่ ดูแลความเรียบร้อยการชุมนุมของ นปช.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170264&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาความมั่นคงฯ กำชับเจ้าหน้าที่ ดูแลความเรียบร้อยการชุมนุมของ นปช.</headline>
<lead></lead>
<neck></neck>
<body><p>ที่ประชุมสภาความมั่นคงแห่งชาติ กำชับเจ้าหน้าที่ ดูแลความเรียบร้อยการชุมชุมของกลุ่ม นปช. <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี กล่าวภายหลังการประชุมสภาความมั่นคงแห่งชาติ ว่า ที่ประชุมมีความเป็นห่วงถึงสถานการณ์การชุมนุมของกลุ่ม นปช. เพื่อยื่นถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี โดย <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ได้กำชับให้เจ้าหน้าที่ตำรวจดูแลความเรียบร้อย และปฏิบัติหน้าที่ภายใต้กรอบรัฐธรรมนูญ ไม่ทำให้เกิดความรุนแรง โดยเฉพาะต้องคำนึงถึงภาพลักษณ์ของประเทศ ที่อาจจะส่งผลกระทบในด้านต่างๆ ด้วย ทั้งนี้ จากการประเมินสถานการณ์ <persName>นายปณิธาน</persName> กล่าวว่า ตั้งแต่เดือนเมษายนจนถึงปัจจุบัน ต่างชาติส่งสัญญาณความเชื่อมั่นที่มีต่อประเทศไทยในทางบวกมากขึ้น ซึ่งเชื่อว่าจากที่ได้กำชับให้ทุกหน่ายงานที่เกี่ยวข้องทำงานอย่างละเอียดอ่อนเพื่อไม่ให้เกิดการผิดพลาดในการทำงาน จะสามารถสร้างภาพลักษณ์ที่ดีให้กับประเทศไทยเพิ่มมากขึ้นด้วย</p></body>
</news>
