<teiHeader>
<fileDesc>
<titleStmt>
  <title>'สาทิตย์'อัดฝ่ายค้านคิดเปิดคลิปเสียงนายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 15:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17418  </bibl>
</sourceDesc>
</fileDesc>
</teiHeader>
<news>
<headline>'<persName>สาทิตย์</persName>'อัดฝ่ายค้านคิดเปิดคลิปเสียงนายกฯ</headline>
<lead></lead>
<neck></neck>
<body><p.ที่รัฐสภา วันนี้ (31 ส.ค.) ผู้สื่อข่าวรายงานว่า <persName>นายสาทิตย์ วงศ์หนองเตย</persName> รมต.ประจำสำนักนายกรัฐมนตรี ให้สัมภาษณ์ถึง กรณีที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย ระบุ จะขอให้ประธานรัฐสภานำคลิปเสียงของนายกฯ ที่อ้างว่า มีการตัดต่อ ไปเปิดในที่ประชุมร่วมรัฐสภา ว่า หากเอาคลิปที่มีการตัดต่อไปเปิด แล้วใครจะรับผิดชอบทางกฎหมาย ความจริงตอนนี้ก็ไม่มีใครสงสัยแล้วว่า คลิปดังกล่าวปลอม หรือไม่ปลอม ซึ่งขณะนี้ตำรวจสืบสาวไปใกล้จะถึงตัวต้นตอแล้ว และเข้าใจว่า ตำรวจจะสืบทราบไปถึงแหล่งที่มีการเผยแพร่เป็นแหล่งแรก ๆ ด้วย ดังนั้น เรื่องนี้จะกระจ่างชัดโดยฝ่ายเจ้าหน้าที่ตำรวจเป็นผู้จัดการ จึงไม่ควรนำคลิปเสียงมาใช้ประโยชน์ใด ๆ ทางการเมืองอีก เพราะเรื่องจบไปแล้ว และมีความชัดเจนว่า เป็นการตัดต่ออย่างแน่นอน ส่วนต้นตอที่เผยแพร่คลิปจะเป็นใครนั้น ต้องให้ตำรวจเป็นฝ่ายชี้แจงเอง </p>
<p>เมื่อถามว่า ฝ่ายค้านต้องการให้นำมาเปิด และให้ชี้ชัดว่า มีการตัดต่อช่วงไหนบ้าง <persName>นายสาทิตย์</persName> กล่าวว่า เอาไว้รอให้ตำรวจจับกุมคนทำ และให้คนทำรับสารภาพว่า ตัดต่อตรงไหน อย่างไรก็ตาม รัฐบาลไม่ติดใจกับเรื่องนี้อีกต่อไปแล้ว เพราะเราจะเดินหน้าทำงานต่อไป เนื่องจากมีอีกหลายเรื่องที่ต้องทำ.</p></body>
</news>
