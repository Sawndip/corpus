<teiHeader>
<fileDesc>
<titleStmt>
  <title>กองปราบยันทำคดีชุมชนพอเพียงอย่างรัดกุม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-24 15:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16058  </bibl>
</sourceDesc>
</fileDesc>
</teiHeader>
<news>
<headline>กองปราบยันทำคดีชุมชนพอเพียงอย่างรัดกุม</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (24 ส.ค.) ที่กองบังคับการปราบปราม <persName>พ.ต.อ.สุพิศาล ภักดีนฤนาถ</persName> รอง ผบก.ป. กล่าวถึง ความคืบหน้าการติดตามดำเนินคดีกับผู้กระทำความผิด "โครงการชุมชนพอเพียง” ภายหลัง <persName>ดร.สุมิท แช่มประสิทธิ์</persName> ผอ.สำนักงานชุมชนพอเพียง สำนักนายกรัฐมนตรี เข้าแจ้งความร้องทุกข์กับทางพนักงานสอบสวนกองปราบ ว่า ได้สั่งการให้ชุดสืบสวน กก.1 กก.3 และ กก.4 บก.ป. ลงพื้นที่ตามชุมชนต่าง ๆ ทั้งกรุงเทพฯ และจังหวัดต่าง ๆ ในภาคกลางและภาคอีสาน ซึ่งมีการร้องเรียนว่า มีการทุจริตโครงการจัดซื้อตู้น้ำ และโครงการจัดซื้อปุ๋ย เพื่อสอบปากคำบุคคล และเก็บรวบรวมข้อมูลในประเด็นต่าง ๆ ก่อนนำมาประมวลลำดับเรื่องราวและข้อเท็จจริง       </p>
<p>"สำหรับพยานที่สอบปากคำไปแล้ว มีตั้งแต่ประธานชุมชน ผู้ที่มีรายชื่อในโครงการระดับล่างไปสู่บน แม้บางรายอาจจะถูกแอบอ้างชื่อ หรือปลอมลายมือชื่อ ซึ่งขณะนี้มีความคืบหน้าไปมากกว่าร้อยละ 50 แล้ว ส่วนเจ้าหน้าที่ซึ่งเข้าไปเกี่ยวข้องนั้น ขณะนี้ได้ประสานต้นสังกัดเพื่อสอบปากคำแล้ว ยืนยันว่า บก.ป.จะดำเนินการอย่างรัดกุมมากที่สุด เพราะโครงการชุมชนพอเพียงมีมากกว่า 1,000 แห่ง ซึ่งเรื่องนี้ <persName>พล.ต.ท.ไถง ปราศจากศัตรู</persName> ผบช.ก. ได้กำชับมาแล้ว พร้อมกับให้รายงานผลความคืบหน้าทุก 7 วัน หลังจากนี้ตนจะเรียกประชุมคณะทำงานอีกครั้งในวันที่ 31 ส.ค.นี้ ก่อนรายงานผู้บังคับบัญชาตามลำดับชั้น เพื่อพิจารณาดำเนินการต่อไป" <persName>พ.ต.อ.สุพิศาล</persName> กล่าว.</p></body>
</news>
