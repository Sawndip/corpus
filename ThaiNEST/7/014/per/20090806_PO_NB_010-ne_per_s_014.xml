<teiHeader>
<fileDesc>
<titleStmt>
  <title>คนงานที่ถูกเลิกจ้างจากบริษัท บอดี้แฟชั่น(ประเทศไทย) จำกัด เดินเรียกร้องให้ นายกรัฐมนตรี แก้ไขปัญหาการถูกเลิกจ้าง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208060065&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>คนงานที่ถูกเลิกจ้างจากบริษัท บอดี้แฟชั่น(ประเทศไทย) จำกัด เดินเรียกร้องให้ นายกรัฐมนตรี แก้ไขปัญหาการถูกเลิกจ้าง</headline>
<lead></lead>
<neck></neck>
<body><p>คนงานที่ถูกเลิกจ้างจากบริษัท บอดี้แฟชั่น (ประเทศไทย) จำกัด กว่า 600 คน เดินทางมายังทำเนียบรัฐบาล เพื่อเรียกร้องให้ นายกรัฐมนตรี แก้ไขปัญหาการถูกเลิกจ้างของพนักงาน <persName>นางสาวบุญรอด สายวงศ์</persName> เลขาธิการสหภาพแรงงาน ไทอัมพ์ ฯ นำคนงานที่ถูกเลิกจ้างจากบริษัท บอดี้แฟชั่นประเทศไทย จำกัด ซึ่งเป็นบริษัทในเครือ บริษัท ไทอัมพ์ อินเตอร์เนชั่นแนล (ประเทศไทย) จำกัด กว่า 600 คน เดินทางมายังทำเนียบรัฐบาล เพื่อเรียกร้องให้ <persName>นายอภิสิทธิ์ เวชาชีวะ</persName> นายกรัฐมนตรี แก้ไขปัญหาการถูกเลิกจ้างของพนักงานในบริษัทดังกล่าวกว่า 2,000 คน และขอให้ทำหลักประกันกับคนงานที่เหลือในโรงงานกว่าอีก 2,000 คน โดยปิดถนนตั้งแต่สะพานชมัยมรุเชษฐ์ จนถึงประตูทางเข้าทำเนียบรัฐบาลฝั่ง สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) ส่งผลให้การจราจรติดขัดเป็นอย่างมาก อย่างไรก็ตาม ทางกลุ่มผู้ชุมนุม กล่าวว่า หากนายกรัฐมนตรี ไม่มารับเรื่องดังกล่าวจะปักหลักชุมนุมต่อไป </p></body>
</news>
