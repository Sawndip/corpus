<teiHeader>
<fileDesc>
<titleStmt>
  <title>เนวินรุกมาร์คตอบให้ชัดทำไมค้านนิรโทษฯอ้างต่างจังหวัดหนุน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-26 20:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000097056  </bibl>
</sourceDesc>
</fileDesc>
</teiHeader>
<news>
<headline><persName>เนวิน</persName>รุก<persName>มาร์ค</persName>ตอบให้ชัดทำไมค้านนิรโทษฯอ้างต่างจังหวัดหนุน</headline>
<lead></lead>
<neck></neck>
<body><p> <persName>นายชัย ชิดชอบ</persName> ประธานสภาผู้แทนราษฎร กล่าวถึงการพิจารณา ร่างพ.ร.บ. นิรโทษกรรมแก่ผู้ซึ่งกระทำความผิดเนื่องในการชุมนุมทางการเมือง ของประชาชนระหว่างวันที่ 25 พ.ค.ถึงวันที่ 3 ธ.ค.2551 และระหว่างวันที่ 26 มี.ค.-14เม.ย.2552 ที่พรรคภูมิใจไทยเสนอว่า ในวันพุธที่ 26 ส.ค.นี้คงจะยังไม่มีการพิจารณา เพราะไม่รู้ว่า รัฐบาลจะนำร่างพ.ร.บ.งบประมาณรายจ่ายปี 2553 เข้าพิจารณา ในสภาฯหรือไม่ เนื่องจากสภาฯเองก็มีระเบียบวาระปกติออกไปแล้วเช่นกัน</p>
<p><persName>นายเนวิน ชิดชอบ</persName> แกนนำพรรคภูมิใจไทย กล่าวถึงกรณีที่<persName>นายอภิสิทธิ์ เวชชาชีวะ</persName> นายกรัฐมนตรี คัดค้านร่างพ.ร.บ.นิรโทษกรรมของพรรคภูมิใจไทยว่า ร่างพ.ร.บ.นี้ จะผ่านหรือไม่ผ่านสภาฯไม่ใช่ประเด็นการเมือง แต่พรรคที่ไม่เห็นด้วยกับร่างพ.ร.บ.นิรโทษกรรม ต้องตอบสังคมให้ได้ว่าทำไมไม่เห็นด้วย เพราะการเสนอ ร่างพ.ร.บนิรโทษกรรมนั้นไม่มีนัยทางการเมือง หรือมีการต่อรอง ทำด้วยความบริสุทธิ์ใจ เพื่อประเทศ</p>
<p><persName>นายศุภชัย ใจสมุทร</persName> โฆษกพรรคภูมิใจไทย แถลงหลังการประชุมพรารคว่า ที่ประชุมได้มีการหยิบยกถึงการเสนอร่างพ.ร.บ.นิรโทษกรรม ฯ ที่เสนอต่อสภาฯ และขณะนี้มีการบรรจุระเบียบวาระเรียบร้อยแล้ว แต่ยังมีความเห็นที่หลากหลายในพรรคร่วมรัฐบาลและวิปรัฐบาล ซึ่งที่ประชุมพรรคเห็นว่า พรรคมีเจตนาแก้ปัญหาความขัดแย้งทางการเมือง เพราะมีแนวโน้มการชุมนุมที่จะรุนแรงขึ้น ตรงนี้จะเป็นแนวทางแก้ปัญหาความขัดแย้ง โดยยืนยันว่าพรรคจะผลักดันเดินหน้ากฎหมายฉบับนี้เต็มที่ ส่วนความเห็นที่แตกต่างก็ต้องไปพูดคุยกัน ใครเห็นคัดค้านก็ต้องชี้แจงว่าเป็นเพราะเหตุผลใด</p>
<p>วันนี้ในฐานะนักการเมือง พรรคการเมือง เราต้องการเห็นความปรองดองในสังคมไทย ซึ่งขั้นตอนต่อไปต้องไปว่ากันตามกระบวนการนิติบัญญัติ ขณะที่พรรค ให้ส.ส. ทำความเข้าใจกับประชาชนว่าเหตุผลใดจึงเสนอร่างพ.ร.บ.นิรโทษกรรม ซึ่งล่าสุด สมาชิกพรรคสะท้อนมาว่าประชาชนต่างจังหวัดมีกระแสตอบรับค่อนข้างดีมาก เราจะสะท้อนความเห็นตรงนี่เข้าไปในที่ประชุมสภาฯ ไม่ใช่ว่าแกนนำเสื้อเหลือง เสื้อแดงประกาศไม่เอา ตรงนี้ไม่ใช่ข้อสรุป เพราะพรรคมั่นใจว่าคนทั้งประเทศต้องการเห็นบ้านเมือง กลับมาสู่ความสงบอีกครั้ง</p>
<p>ส่วน<persName>นายอภิสิทธิ์ เวชชาชีวะ</persName> แสดงเจตนารมณ์ไม่เห็นด้วยเพราะเชื่อว่า ไม่สามารถ แก้ความขัดแย้งได้นั้น <persName>นายศุภชัย</persName> กล่าวว่า นายกรัฐมนตรี ก็ต้องอธิบาย ซึ่งท่านเป็น ส.ส.สามารถชี้แจงในสภาฯว่าไม่เห็นด้วย</p>
<p><persName>นายสรวุฒิ เนื่องจำนงค์</persName> รองโฆษกพรรคประชาธิปัตย์ แถลงหลังการประชุมพรรคว่าที่ประชุมพรรคประชาธิปัตย์ได้มีการพูดถึงร่างพ.ร.บ.นิรโทษกรรม โดยส่วนใหญ่เห็นว่า พร้อมที่จะให้เกิดความสงบเรียบร้อยของบ้านเมือง ไม่ว่าแนวทางนั้นจะเป็นอย่างไร แต่เชื่อว่าหากวันนี้มีกฎหมายนิรโทษกรรม ไม่มีใครรับประกันได้ว่าต่อไปจะมีการชุมนุมเกิดขึ้นอีกหรือไม่ และจะมีใครรับประกันว่า หากมีกฎหมายนิรโทษกรรมจริงสังคมจะเกิดความสงบ นอกจากนี้ ท่าทีของ โฆษกพรรคเพื่อไทยก็ยังสับสนจึงอยากให้พรรคเพื่อไทยทบทวนตัวเองว่าจะมีจุดยืนอย่าไร</p>
<p> ส่วนกรณีที่อธิการบดีมหาวิทยาลัย 57 แห่ง ออกมาคัดด้านการถวายฏีกา ของคนเสื้อแดงซึ่งที่ประชุมพรรคเห็นว่าการเข้าชื่อถวายฎีกาของกลุ่มคนเสื้อแดงนั้นไม่ใช่ฎีกาเพราะเป็นการขัดต่อกฎหมายจารีตประเพณี และธรรมเนียมที่เคยปฎิบัติกันมา</p></body>
</news>
