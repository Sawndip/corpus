<teiHeader>
<fileDesc>
<titleStmt>
  <title>นายกฯบาห์เรนเยือนไทย 9-11 ส.ค.นี้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 16:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12718  </bibl>
</sourceDesc>
</fileDesc>
</teiHeader>
<news>
<headline>นายกฯบาห์เรนเยือนไทย 9-11 ส.ค.นี้</headline>
<lead></lead>
<neck></neck>
<body><p>วันนี้(6 ส.ค.) ที่กระทรวงการต่างประเทศ <persName>น.ส.วิมล คิดชอบ</persName> อธิบดีกรมสารนิเทศและโฆษกกระทรวงการต่างประเทศ แถลงว่า ในวันที่ 9-11 ส.ค.นี้ <persName>เชค คอลิฟะห์ บิน ซัลมาน อัล คอลิฟะห์</persName> นายกรัฐมนตรีแห่งราชอาณาจักรบาห์เรน จะเสด็จเยือนประเทศไทยอย่างเป็นทางการ ในฐานะแขกของรัฐบาล โดย<persName>นายกอร์ปศักดิ์ สภาวสุ</persName> รองนายกรัฐมนตรี เป็นผู้แทนนายกรัฐมนตรีรับเสด็จ เมื่อเสด็จถึงท่าอากาศยานกองบัญชาการกองทัพอากาศ ในโอกาสนี้ นายกรัฐมนตรีบาห์เรนทรงขอพระราชทานพระบรมราชวโรกาสเข้าเฝ้าฯ พระบาทสมเด็จพระเจ้าอยู่หัว และทรงขอพระราชทานเลี้ยงพระกระยาหารสมเด็จพระเทพรัตนราชสุดาฯ สยามบรมราชกุมารี รวมทั้ง จะหารือข้อราชการกับ<persName>นายอภิสิทธิ์ เวชชาชีวะ</persName> นายกรัฐมนตรี ที่ทำเนียบรัฐบาล ในประเด็นความมั่นคงทางอาหาร การค้า และการลงทุน นอกจากนี้ทางมหาวิทยาลัยสงขลานครินทร์จะถวายปริญญารัฐศาสสตรดุษฎีบัณฑิตกิตติมศักดิ์แด่นายกรัฐมนตรีบาห์เรนด้วย.
</p></body>
</news>
