<teiHeader>
<fileDesc>
<titleStmt>
  <title>ภท.เตรียมชงแก้รธน.2มาตราพรุ่งนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-01 17:12:15  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=187863  </bibl>
</sourceDesc>
</fileDesc>
</teiHeader>
<news>
<headline>ภท.เตรียมชงแก้รธน.2มาตราพรุ่งนี้</headline>
<lead>พรรคภูมิใจไทย เตรียมชงเรื่องการแก้ไขรัฐธรรมนูญ 2 มาตรา เข้าที่ประชุมวิปรัฐบาล พรุ่งนี้ ชี้ การยุบสภา ควรเกิดขึ้นหลังรัฐบาล สามารถแก้ไขปัญหาเศรษฐกิจ ได้เสร็จสิ้นแล้ว</lead>
<neck></neck>
<body><p><persName>นายศุภชัย ใจสมุทร</persName> โฆษกพรรคภูมิใจไทย ยอมรับหากรัฐบาลจะตัดสินใจยุบสภาควรเกิดขึ้นหลังจากที่รัฐบาลแก้ปัญหาเศรษฐกิจให้ดีขึ้นและมีการดำเนินการแก้ไขรัฐธรรมนูญ ซึ่งผ่านความเห็นชอบการทำประชามติกับประชาชนแล้วเท่านั้น ทั้งนี้ หากพรรคประชาธิปัตย์ยังคงยืนยันว่าจะไม่แก้ไขรัฐธรรมนูญใน 2 มาตราที่พรรคภูมิใจไทยเสนอ คือ มาตรา 190 และระบบการเลือกตั้งการรวมเขตเรียงเบอร์เป็นเขตเดียวเบอร์เดียวจะต้องสามารถชี้แจงเหตุผลให้กับประชาชนได้ ทั้งนี้ เชื่อในศักยภาพของ ส.ส.ที่จะบริหารงานได้ดีกว่าเขตใหญ่ อีกทั้งระบบเขตเดียวเบอร์เดียวยังเป็นที่ยอมรับของสากลด้วย ขณะที่ <persName>น.ส.ศุภมาศ อิศรภักดี</persName> รองโฆษกพรรคภูมิใจไทย ยืนยันจะนำมติของที่ประชุมพรรคเรื่องการแก้ไขรัฐธรรมนูญ 2 มาตราเข้าสู่ที่ประชุมวิปรัฐบาลในวันพรุ่งนี้ที่รัฐสภา เพื่อให้ทราบถึงแนวทางในการปฏิบัติและกรอบเวลาที่ชัดเจนที่จะเสนอในที่ประชุมคณะรัฐมนตรีต่อไป อย่างไรก็ตาม <persName>น.ส.ศุภมาศ</persName> ยังเปิดเผยว่า <persName>นายชวรัตน์ ชาญวีรกูล</persName> หัวหน้าพรรคภูมิใจไทย ขอให้ ส.ส.ทุกคนอดทนและไม่ควรตอบโต้ที่ ส.ส.ฝ่ายค้านใช้ถ้อยคำไม่เหมาะสมในสภาด้วย</p></body>
</news>
