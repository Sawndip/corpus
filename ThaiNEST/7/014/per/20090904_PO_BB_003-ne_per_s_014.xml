<teiHeader>
<fileDesc>
<titleStmt>
  <title>กกต.ตั้งทีมสอบเชือด"ประสพสุข"ไม่ส่งมติ16ส.ว.ถือหุ้นให้ศาลรธน.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/04/news_29408003.php?news_id=29408003  </bibl>
</sourceDesc>
</fileDesc>
</teiHeader>
<news>
<headline>กกต.ตั้งทีมสอบเชือด"<persName>ประสพสุข</persName>"ไม่ส่งมติ16ส.ว.ถือหุ้นให้ศาลรธน.</headline>
<lead>กกต.ตั้งอนุฯ สอบ “<persName>ประสพสุข บุญเดช</persName>”ทำผิดรัฐธรรมนูญ หลังไม่ยอมส่งเรื่อง 16 ส.ว.ถือหุ้น ให้ศาล รธน.วินิจฉัย ขีดเส้น 30 วัน ขณะที่กรณี 13 ส.ส.ปชป.ถือหุ้น ส่งเรื่องให้ “<persName>ชัย ชิดชอบ</persName>” แล้ว ด้าน 25 ปชป.บี้ปลัด มท.เร่งเพิกถอนสิทธิที่ดินสนามกอล์ฟอัลไพน์ ขู่เสนอนายกฯ ฟันวินัย หากไม่ดำเนินการภายใน 7 วัน แถมเล็งดำเนินคดีอาญา “<persName>ยงยุทธ วิชัยดิษฐ</persName>” ด้วย</lead>
<neck></neck>
<body><p><persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง (กกต.) เปิดเผยวานนี้ (3 ก.ย.) ว่า กกต.มอบหมายให้สำนักงานกฎหมายและคดีทำความเห็น กรณีที่<persName>นายเรืองไกร ลีกิจวัฒนะ</persName> ส.ว.สรรหา ร้องขอให้ตรวจสอบการกระทำของ <persName>นายประสพสุข บุญเดช</persName> ประธานวุฒิสภา ที่ไม่ยอมส่งเรื่องให้ศาลรัฐธรรมนูญวินิจฉัย กรณี 16 ส.ว.ถือหุ้นสัมปทานรัฐและสื่อสารมวลชน ขัดรัฐธรรมนูญ ซึ่งเห็นว่าประธานวุฒิสภากระทำผิดเข้าข่ายขัดรัฐธรรมนูญ มาตรา 266 (1) ที่ ส.ส.และ ส.ว. จะต้องไม่ใช้สถานะตัวเอง ก้าวก่ายแทรกแซงการดำเนินงานในหน้าที่ประจำของข้าราชการ ไม่ว่าทางตรงหรือทางอ้อม</p>
<p><persName>นายสุทธิพล</persName> กล่าวว่า นอกจากนี้ ยังมีมติให้แต่งตั้งคณะอนุกรรมการตรวจสอบข้อกฎหมายข้อเท็จจริง พิจารณาให้แล้วเสร็จภายใน 30 วัน ส่วนจะต้องเชิญ<persName>นายประสพสุข</persName> มาชี้แจงหรือไม่ ขึ้นอยู่กับกรอบการทำงานของอนุกรรมการ แต่โดยระเบียบจะต้องให้ผู้ที่เกี่ยวข้องได้มาชี้แจง และขอยืนยันว่า กกต.ไม่ได้ต้องการจะเล่นงานใคร แต่เรื่องนี้มีผู้ร้องเข้ามา จึงเป็นหน้าที่ของ กกต.ที่ต้องพิจารณาไปตามกระบวนการ</p>
<p>“การตั้งประเด็นสอบสวน คงไม่เกี่ยวข้องกับกรณีการละเว้นการปฏิบัติหน้าที่ มาตรา 157 เนื่องจากผู้ร้องได้ร้องให้สอบสวนเพียง มาตรา 266 (1) เท่านั้น ซึ่งหากพบว่ามีความผิดจริง กกต.จะดำเนินการตามมาตรา 91 ของรัฐธรรมนูญ เพื่อส่งเรื่องไปยังประธานแห่งสภา ที่ผู้นั้นเป็นสมาชิกอยู่ และให้ประธานแห่งสภานั้น ส่งเรื่องต่อไปยังศาลรัฐธรรมนูญเพื่อชี้ว่าขาดคุณสมบัติหรือไม่” <persName>นายสุทธิพล</persName> กล่าว</p>
<p>ผู้สื่อข่าวถามว่า หาก<persName>นายประสพสุข</persName>ส่งเรื่องไปยังศาลรัฐธรรมนูญ ในระหว่างที่มีการไต่สวน กกต.จะต้องสั่งยุติเรื่องหรือไม่ <persName>นายสุทธิพล</persName> กล่าวว่า ยังตอบไม่ได้ ต้องรอให้คณะอนุกรรมการตรวจสอบดูก่อน</p>
<p>สำหรับความคืบหน้า 13 ส.ส.ของพรรคประชาธิปัตย์ ที่ กกต.เสนอให้ศาลรัฐธรรมนูญวินิจฉัยสมาชิกภาพ เนื่องจากการถือหุ้นขัดรัฐธรรมนูญนั้น <persName>นายสุทธิพล</persName> กล่าวว่า ได้ส่งเรื่องไปให้ประธานสภาผู้แทนราษฎรแล้ว</p>
<p>“<persName>ประสพสุข</persName>”ไม่หวั่น กกต.ตั้งทีมสอบ</p>
<p>ด้าน<persName>นายประสพสุข</persName> กล่าวว่า เรื่องนี้คดียังอยู่ที่ศาลปกครอง เนื่องจาก 16 ส.ว. ได้ไปยื่นเรื่องต่อศาลปกครองแล้ว โดยศาลปกครองนัดพิจารณาคดีในเดือนต.ค. อีกทั้ง 16 ส.ว.ยังได้ความคุ้มครองจากศาลปกครอง ให้ชะลอมติ กกต.ในการชี้มูลนี้
“ผมได้พิจารณาว่าไม่ควรส่งเรื่องไปชนกันทั้งสองศาล ในเวลาเดียวกัน เพราะหากสองศาลมีคำวินิจฉัยออกมาไม่ตรงกัน จะทำให้เกิดปัญหา ดังนั้นควรรอให้มีการพิจารณาจบไปทีละศาล ผมยืนยันว่า ไม่ได้ละเว้นการปฏิบัติหน้าที่หรือเพิกเฉย”</p>
<p>25 ปชป.ขู่ฟันปลัดมท.เมินถอนสิทธิอัลไพน์</p>
<p>ที่รัฐสภา วันเดียวกัน <persName>นายสมเกียรติ พงษ์ไพบูลย์</persName> และ<persName>นายวิรัช กัลยาศิริ</persName> ส.ส.พรรคประชาธิปัตย์ เปิดเผยว่า หลังจาก 25 ส.ส.พรรคประชาธิปัตย์ได้ทำหนังสือขอให้<persName>นายอภิสิทธิ์ เวชชาชีวะ</persName> นายกรัฐมนตรี สั่งการให้อธิบดีกรมที่ดิน ตรวจสอบการกระทำผิด พ.ร.บ.คณะสงฆ์ พ.ศ. 2505 และให้เพิกถอนการโอนกรรมสิทธิ์ที่ดินสนามกอล์ฟอัลไพน์ ให้กลับมาเป็นสาธารณสมบัติของแผ่นดิน ล่าสุดอธิบดีกรมที่ดินทำหนังสือถึง<persName>นายวิชัย ศรีขวัญ</persName> ปลัดกระทรวงมหาดไทยให้พิจารณา ขอให้ดำเนินการโอนที่ดินสนามกอล์ฟอัลไพน์กลับมาเป็นสาธารณสมบัติของแผ่นดินถึง 3 ครั้ง แต่ปลัดกระทรวงมหาดไทยยังนิ่งเฉย ไม่ดำเนินการใดๆ</p>
<p>“ดังนั้น กลุ่ม 25 ส.ส.พรรคประชาธิปัตย์ จะเสนอให้นายกรัฐมนตรีมีคำสั่ง ตั้งคณะกรรมการสอบวินัยปลัดกระทรวงมหาดไทย และผู้อำนวยการสำนักพระพุทธศาสนาแห่งชาติ หากภายใน 7 วันยังไม่มีการดำเนินการ” <persName>นายวิรัช</persName>กล่าว</p>
<p><persName>นายวิรัช</persName> กล่าวอีกว่า หากภายใน 2 สัปดาห์ ยังไม่มีความคืบหน้า จะดำเนินการร้องทุกข์กล่าวโทษกับปลัดกระทรวงมหาดไทย ฐานละเว้นการปฏิบัติหน้าที่ตามประมวลกฎหมายอาญา มาตรา 157 แม้ว่า<persName>นายวิชัย</persName>จะเกษียณอายุในเดือนตุลาคมนี้ และเชื่อว่าการตรวจสอบของพรรคประชาธิปัตย์ จะไม่ส่งผลกระทบกับพรรคร่วมรัฐบาล อย่างพรรคภูมิใจไทย</p>
<p><persName>นายวิรัช</persName> กล่าวว่า แม้<persName>นายยงยุทธ วิชัยดิษฐ</persName> หัวหน้าพรรคเพื่อไทย ซึ่งเป็นผู้ออกคำสั่งในฐานะปลัดกระทรวงมหาดไทยสมัยนั้นว่าการซื้อขายที่ดินสนามกอล์ฟอัลไพน์ชอบด้วยกฎหมาย จะเกษียณอายุราชการไปแล้ว ก็ยังสามารถเอาผิดทางคดีอาญาได้</p>
<p>ทั้งนี้ สนามกอล์ฟอัลไพน์ มีเนื้อที่ประมาณ 770 ไร่ <persName>นางเนื่อม ชำนาญชาติศักดา</persName> เจ้าของที่ดินเดิม ได้เขียนพินัยกรรมยกให้เป็นที่ดินธรณีสงฆ์ แต่ภายหลังกลับมีการนำที่ดินไปขายให้กลุ่มของ<persName>นายเสนาะ เทียนทอง</persName> หัวหน้าพรรคประชาราช ทำเป็นสนามกอล์ฟ ก่อนจะขายต่อให้ <persName>พ.ต.ท. ทักษิณ ชินวัตร</persName> อดีตนายกรัฐมนตรี</p>
<p>“<persName>ชวรัตน์</persName>”ไม่รู้เรื่องถอนสิทธิที่ดินอัลไพน์</p>
<p><persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย กล่าวถึง ส.ส.พรรคประชาธิปัตย์ ทำหนังสือถึงนายกรัฐมนตรี ให้เร่งหน่วยงานที่เกี่ยวข้องดำเนินการเพิกถอนกรรมสิทธิ์ที่ดินสนามกอล์ฟอัลไพน์ ว่า ตนยังไม่ได้รับรายงาน เพราะเรื่องนี้<persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย เป็นคนดูแล และไม่ทราบรายละเอียดต้องหารือกับอธิบดีกรมที่ดินก่อน</p>
<p>ผู้สื่อข่าวถามว่า <persName>นายถาวร</persName> ออกมาระบุที่ดินอัลไพน์ จะเป็นการวัดใจ<persName>นายชวรัตน์</persName>จะตัดสินใจเรื่องนี้อย่างไร เพราะกรมที่ดินก็ดำเนินตามมติของกฤษฎีกา <persName>นายชวรัตน์</persName> กล่าวว่า เรื่องนี้ยังไม่ได้คุยกับ <persName>นายถาวร</persName></p></body>
</news>
