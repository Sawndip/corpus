<teiHeader>
<fileDesc>
<titleStmt>
  <title>ปชป.ยันไม่เตะถ่วงแก้ รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-12 14:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19881  </bibl>
</sourceDesc>
</fileDesc>
</teiHeader>
<news>
<headline>ปชป.ยันไม่เตะถ่วงแก้ รธน.</headline>
<lead></lead>
<neck></neck>
<body><p>วันนี้ (12 ก.ย.) เมื่อเวลา 11.00 น. ที่พรรคประชาธิปัตย์ <persName>นพ.บุรณัชย์ สมุทรรักษ์</persName> โฆษกพรรคประชาธิปัตย์ กล่าวถึง การเปิดประชุมรัฐสภา เพื่ออภิปรายประเด็นการแก้ไขรัฐธรรมนูญโดยไม่ลงมติ ในวันที่ 16-17 ก.ย. ว่า สาระสำคัญที่จะอภิปรายวันดังกล่าวมี 6 ประเด็น ซึ่งคณะกรรมการสมานฉันท์ฯ เสนอมา โดยพรรคจะนำผลการประชุมดังกล่าวไปดำเนินการ 4 แนวทาง คือ 1.ประเด็นใดที่ทุกฝ่ายเห็นพ้องกัน ก็สามารถแก้ไขรัฐธรรมนูญได้เลย 2.ประเด็นใดที่มีความเห็นต่างเพียงเล็กน้อย ก็อาจจะใช้การฟังเสียงผ่านวิธีการประชาพิจารณ์ 3.ประเด็นใดที่เห็นต่างกันถึงขั้นอาจนำไปสู่ความขัดแย้งใหม่ในสังคม พรรคก็พร้อมทำประชามติ โดยจะเร่งรัดให้กฎหมายการทำประชามติผ่านสภาโดยเร็ว และ 4.ให้สภาทำข้อเสนอเผยแพร่สู่สาธารณชน เพื่อให้ประชาชนได้สะท้อนความเห็นผ่านองค์กรต่าง ๆ อาทิ สถาบันวิชาการ หรือวงเสวนา </p>
<p>“พรรคยืนยันว่า จะไม่มีการถ่วงเวลา โดยการประชุมสัปดาห์หน้ากระบวนการแก้ไขรัฐธรรมนูญจะมีความคืบหน้าอย่างมาก” <persName>นพ.บุรณัชย์</persName> กล่าว.</p></body>
</news>
