<teiHeader>
<fileDesc>
<titleStmt>
  <title>รอง หน.ปชป.ชี้ นปช.แบ่งเป็นหลายกลุ่ม หวั่นแกนนำควบคุมไม่ได้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270297&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รอง หน.ปชป.ชี้ นปช.แบ่งเป็นหลายกลุ่ม หวั่นแกนนำควบคุมไม่ได้</headline>
<lead></lead>
<neck></neck>
<body><p>รองหัวหน้าพรรคประชาธิปัตย์ ชี้ กลุ่ม นปช.แบ่งเป็นหลายกลุ่ม หวั่นแกนนำควบคุมผู้ร่วมชุมนุมไม่ได้ พร้อมมั่นใจคลิปเสียงเหมือนนายกรัฐมนตรีมีการตัดต่อ <persName>นายเฉลิมชัย ศรีอ่อน</persName> รองหัวหน้าพรรคประชาธิปัตย์ กล่าวถึงการนัดชุมนุมใหญ่ของกลุ่ม นปช.ในวันที่ 30 สิงหาคมนี้ ว่า จากการข่าวจะต้องไม่ประมาท เนื่องจากไม่ทราบเจตนาที่แท้จริงของกลุ่ม นปช. ซึ่งหากมีการชุมนุมแล้วสลายตัวก็เชื่อว่าจะไม่มีปัญหา แต่ขณะนี้กลุ่ม นปช.แบ่งกันเป็นหลายกลุ่ม จึงกังวลว่าแกนนำจะไม่สามารถควบคุมผู้ร่วมชุมนุมได้ ซึ่งจะก่อให้เกิดปัญหาตามมา ทั้งนี้หากการชุมนุมอยู่นอกกรอบของกฎหมายรัฐบาลก็ต้องดำเนินการ โดยตนเองขอให้กลุ่ม นปช.มีความสำนึกในการเป็นคนไทย อย่าทำในสิ่งที่ทำให้ประเทศชาติเสียหาย ขณะที่การประกาศใช้พระราชบัญญัติการรักษาความมั่นคงภายในราชอาณาจักร เพื่อควบคุมการชุมนุมนั้น ตนเองมองว่าเป็นการป้องกันไม่ให้เกิดความรุนแรง <persName>นายเฉลิมชัย</persName> ยังกล่าวถึงกรณีที่มีผู้เผยแพร่คลิปเสียงเหมือนนายกรัฐมนตรี สั่งการให้เจ้าหน้าที่ทำลายความเชื่อมั่นของกลุ่ม นปช.เมื่อเดือนเมษายนที่ผ่านมาว่า ตนเองยืนยันและมั่นใจว่ามีการตัดต่อ ซึ่งภายใน 2-3 วันนี้เชื่อว่าจะมีความชัดเจน ขณะเดียวกันตนเองเห็นว่านายกรัฐมนตรีไม่มีลักษณะนิสัยและบุคลิกที่จะกระทำการดังกล่าวอย่างแน่นอน </p></body>
</news>
