<teiHeader>
<fileDesc>
<titleStmt>
  <title>เลื่อนไปเดือนก.ย.ชี้ขาดหุ้น44ส.ส.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-25 07:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16102  </bibl>
</sourceDesc>
</fileDesc>
</teiHeader>
<news>
<headline>เลื่อนไปเดือนก.ย.ชี้ขาดหุ้น44ส.ส.</headline>
<lead></lead>
<neck></neck>
<body><p>เมื่อวันที่ 24 ส.ค. ที่สำนักงานคณะกรรมการ การเลือกตั้ง (กกต.) <persName>นายประพันธ์ นัยโกวิท</persName> กกต. ด้านบริหารงานเลือกตั้ง กล่าวถึงการพิจารณาลงมติ คำร้องการถือครองหุ้นของ 44 ส.ส. ที่อาจเข้าข่ายถือหุ้นกิจการสื่อและบริษัทที่รับสัมปทานจากภาครัฐ ซึ่งเป็นการกระทำต้องห้ามตามมาตรา 48 ประกอบมาตรา 265(2)(4) แห่งรัฐธรรมนูญ ว่าได้ ให้คณะอนุกรรมการที่รับผิดชอบไปจัดทำสำนวน และแยกประเภทการถือครองหุ้นของ 44 ส.ส.มาให้เรียบร้อย เนื่องจากพบว่ามีการถือครองหุ้นทั้งก่อนและหลัง ซึ่งแตกต่างจากการพิจารณาในกรณีของ 16 ส.ว. และ 28 ส.ส. ของพรรคประชาธิปัตย์เป็น 100 บริษัท ดังนั้นการประชุม กกต. ในวันที่ 25 ส.ค. นี้จึงน่าจะเป็นการเสนอเข้ามาให้รับทราบเท่านั้น แต่การวินิจฉัยคาดว่าจะเป็นในช่วงเดือน ก.ย.นี้ อย่างไรก็ตามเรื่องนี้ไม่ได้เป็นการยื้อเวลา เพียงแต่ กกต. ต้องการทำทุกอย่างให้ถูกต้องชัดเจนก่อนที่จะมีคำวินิจฉัยออกไป</p>
<p>ผู้สื่อข่าวรายงานว่า ขณะที่ศาลปกครอง    สูงสุด โดย<persName>นายวิชัย ชื่นชมพูนุท</persName> ตุลาการศาลปกครองสูงสุด ได้นัด 3 ส.ว. ที่ถูก กกต.วินิจฉัยให้สิ้นสภาพความเป็น ส.ว. เนื่องจากขาดคุณสมบัติตามรัฐธรรมนูญ มาตรา 265(2) และ(4) ได้แก่ <persName>นางพิกุลแก้ว ไกรฤกษ์</persName> ส.ว.พิษณุโลก <persName>นายสุพจน์ เลียดประถม</persName> ส.ว.ตราด และ<persName>นาย   จิตติพจน์ วิริยะโรจน์</persName> ส.ว.ศรีสะเกษ มาไต่สวนคดีในวันที่ 25 ส.ค.นี้ เวลา 13.30 น. แต่ยังเหลือคำร้องของ<persName>นางตรึงใจ บูรณสมภพ</persName> ส.ว.สรรหา กับ ส.ว.ที่ถูก กกต. วินิจฉัยให้สิ้นสภาพรวม 13 คน ที่ศาลปกครองสูงสุดยังไม่ได้นัดไต่สวน.
</p></body>
</news>
