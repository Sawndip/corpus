<teiHeader>
<fileDesc>
<titleStmt>
  <title>"สุเทพ" ขอให้ รมต.พร้อมประชุม ครม.นัดพิเศษ หากประเมินสถานการณ์ชุมนุมอาจนำไปสู่เหตุรุนแรง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209030294&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ขอให้ รมต.พร้อมประชุม ครม.นัดพิเศษ หากประเมินสถานการณ์ชุมนุมอาจนำไปสู่เหตุรุนแรง</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ย้ำให้รัฐมนตรีทุกคนเตรียมตัวให้พร้อม เพื่อประชุมคณะรัฐมนตรีนัดพิเศษ หากประเมินสถานการณ์การชุมนุมแล้วพบว่าอาจนำไปสู่ความรุนแรง ยืนยัน จะทำหน้าที่ให้ที่สุดแม้จะถูกมองว่า ตามเกมกลุ่มผู้ชุมนุม <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวว่า ในวันพรุ่งนี้ (4 ก.ย.52) จะรายงานให้นายกรัฐมนตรีทราบถึงการประเมินสถานการณ์การชุมนุมของกลุ่มคนเสื้อแดง เพื่อเป็นการเตรียมพร้อม หากเห็นว่าอาจมีสถานการณ์ที่จะนำไปสู่เหตุรุนแรง ก็ขอให้เรียกประชุมคณะรัฐมนตรีนัดพิเศษได้ทันที และรัฐมนตรีทุกคนรับทราบแล้วว่าจะต้องเตรียมให้พร้อมหากเกิดเหตุฉุกเฉิน <persName>นายสุเทพ เทือกสุบรรณ</persName> กล่าวอีกว่า แม้หลายฝ่ายจะมองว่ารัฐบาลตามแก้ไขเกมของกลุ่มคนเสื้อแดง ก็ไม่เป็นปัญหา เพราะรัฐบาลต้องทำหน้าที่ตามความรับผิดชอบและดีที่สุด เพื่อป้องกันไม่ให้เกิดแหตุรุนแรง จนทำให้เกิดความเสียหายต่อประเทศ </p></body>
</news>
