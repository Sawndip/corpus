<teiHeader>
<fileDesc>
<titleStmt>
  <title>นายกฯ แถลงผลงานรัฐบาลรอบ 6 เดือน ระบุทุกโครงการที่ทำประชาชนได้ประโยชน์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208060086&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ แถลงผลงานรัฐบาลรอบ 6 เดือน ระบุทุกโครงการที่ทำประชาชนได้ประโยชน์</headline>
<lead></lead>
<neck></neck>
<body><p>นายกรัฐมนตรี แถลงผลงานรัฐบาลรอบ 6 เดือน ระบุ ทุก โครางการที่ทำ ประชาชนได้รับผลประโยชน์โดยตรง ซึ่ง มั่นใจประเทศจะเกิดการพัฒนาอย่างยั่งยืน <persName>นายอภิสิทธิ์ เวชชาชีวะ</persName> นายกรัฐมนตรี จัดแถลงผลงานของรัฐบาลทำงานครบรอบ 6 เดือน เพื่อสื่อสารและชี้แจงผลงานในด้านต่างๆ ของรัฐบาล ที่มุ่งเน้นประโยชน์ของประชาชนทั่วประเทศ โดยระบุว่า ในช่วงที่ผ่านมารัฐบาลทำงานหนักท่ามกลางวิกฤติปัญหามากมาย ทั้งเศรษฐกิจ และการเมือง รัฐบาลจึงมุ่งเน้นนโยบายที่เข้าถึงกลุ่มบุคคลต่างๆ ประกอบด้วย นโยบายเรียนฟรี 15 ปี ที่เด็กและผู้ปกครองรับประโยชน์ กว่า 12 ล้านคน โครงการเบี้ยยังชีพผู้สูงอายุ 500 บาทต่อเดือน ที่ได้ประโยชน์กว่า 3 ล้าน 5 แสนคน มาตรการรับจำนำและแก้ไขปัญหาราคาสินค้าเกษตรหลักที่มีผลต่อรายได้ และความเป็นอยู่ของเกษตรกร ซึ่งได้รับประโยชน์มากกว่า 1 ล้าน 5 แสนครัวเรือน โครงการต้นกล้าอาชีพ เพื่อช่วยเหลือผู้ว่างงาน ซึ่งมีผู้ได้งานกว่า 1 แสน 4 หมื่นคน จากผู้เข้าอบรม 2 แสนคน รวมถึงมาตรการลดค่าครองชีพ เช็คช่วยชาติ และโครงการชุมชนพอเพียง ที่ทำให้ประชาชนได้รับผลประโยชน์โดยตรง นอกจากนี้ยังมีแผนปฏิบัติการไทยเข้มแข้ง การพัฒนาสาธารณสุข ที่จะยกระดับคุณภาพชีวิตให้มีความสุขมากยิ่งขึ้น ทั้งนี้รัฐบาลยืนยันเดินหน้าทำงานอย่างต่อเนื่อง เพื่อให้เกิดการพัฒนาที่ยั่งยืน ประเทศมีความเข้มแข็งสำหรับการฟื้นตัวของเศรษฐกิจในอนาคต</p></body>
</news>
