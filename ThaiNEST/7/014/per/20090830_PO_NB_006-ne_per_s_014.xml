<teiHeader>
<fileDesc>
<titleStmt>
  <title>โฆษก พท.เรียกร้องนายกฯ ยกเลิกประกาศใช้ พ.ร.บ.ความมั่นคง  </title>
  <author>ฑีฆะสุดา ภักดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300066&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก พท.เรียกร้องนายกฯ ยกเลิกประกาศใช้ พ.ร.บ.ความมั่นคง</headline>
<lead></lead>
<neck></neck>
<body><p>โฆษกพรรคเพื่อไทย เรียกร้องนายกรัฐมนตรียกเลิกการประกาศใช้ พ.ร.บ.ความมั่นคง เพื่อเรียกความเชื่อมั่นนักลงทุน และนักท่องเที่ยวต่างชาติ กลับคืนมา <persName>นายพร้อมพงศ์ นพฤทธิ์</persName> โฆษกพรรคเพื่อไทย กล่าวเรียกร้องรัฐบาลยกเลิกการประกาศใช้พระราชบัญญัติการรักษาความมั่นคงภายในราชอาณาจักรในพื้นที่เขตดุสิตในการดูแลการชุมนุมของกลุ่มแนวร่วมประชาธิปไตยแห่งชาติ หรือ นปช. เพื่อเรียกความเชื่อมั่นจากประชาชน นักลงทุน และนักท่องเที่ยวต่างชาติกลับคืนมา ทั้งนี้เห็นว่าหากรัฐบาลยืดเวลาการใช้ พ.ร.บ.ความมั่นคง ออกไปอีก กลุ่ม นปช. ก็จะยืดการชุมนุมออกไปด้วย ขณะเดียวกันมองว่าหากรัฐบาลยืดเวลาการประกาศใช้ พ.ร.บ.ดังกล่าวออกไป เป็นการรักษาเวลาของรัฐบาลมากกว่ามุ่งแก้ปัญหาให้กับประชาชน โฆษกพรรคเพื่อไทย ยังเห็นว่า พ.ร.บ.ความมั่นคง ไม่สามารถแก้ไขปัญหาได้ เช่นเดียวกับปัญหา 3 จังหวัดชายแดนภาคใต้แม้จะมีการประกาศใช้กฎหมายความมั่นคงก็ยังไม่สามารถควบคุมให้เกิดความสงบได้ ขณะเดียวกันเรียกร้องให้มีการปลด <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง <persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม <persName>พลเอกอนุพงษ์ เผ่าจินดา</persName> ผู้บัญชาการทหารบก และ <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย รวมถึงนายกรัฐมนตรี ที่ไม่สามารถแก้ไขปัญหาความไม่สงบในพื้นที่ 3 จังหวัดชายแดนภาคใต้ได้ ตลอด 8 เดือนที่ผ่านมา และขอให้แสดงภาวะการเป็นผู้นำรัฐบาลในการแก้ไขปัญหาแบบบูรณาการด้วย</p></body>
</news>
