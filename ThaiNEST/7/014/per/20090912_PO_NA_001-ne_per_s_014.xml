<teiHeader>
<fileDesc>
<titleStmt>
  <title>"สาทิตย์" ย้ำ มาตรการดูแลความปลอดภัยนายกฯขณะลงพื้นที่พบปะเกษตรกร  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-09-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209120096&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" ย้ำ มาตรการดูแลความปลอดภัยนายกฯขณะลงพื้นที่พบปะเกษตรกร</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ย้ำ มาตรการดูแลความปลอดภัยนายกรัฐมนตรีขณะลงพื้นที่พบปะเกษตรกรตามจังหวัดต่างๆ เบื้องต้นจะให้ผู้นำท้องถิ่นเข้าเจรจากับแกนนำที่ต่อต้านรัฐบาลขออย่าขัดขวางการทำงานของรัฐบาลในการช่วยเหลือเกษตรกร <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงมาตรการรักษาความปลอดภัยนายกรัฐมนตรี ในช่วงเวลาลงพื้นที่พบปะเกษตรกรตามจังหวัดต่างๆ ว่า จะมีการพิจารณามาตรการรักษาความปลอดภัยเป็นรายพื้นที่ แต่เบื้องต้นจะให้ผู้นำท้องที่เข้าไปชี้แจงและทำความเข้าใจกับแกนนำกลุ่มที่ต่อต้านรัฐบาลว่า ขออย่าขัดขวางการทำงานของรัฐบาลในการลงพื้นที่ เพราะการลงพื้นที่นั้นรัฐบาลต้องการเข้าไปช่วยเหลือเกษตรกรและประชาชนที่ประสบปัญหาด้านการเกษตร ส่วนกรณีที่มีการขนกลุ่มคนมาชุมนุมต่อต้านรัฐบาลจากพื้นที่อื่นนั้น จะใช้วิธีป้องกันด้วยการควบคุมไม่ให้เกิดความรุนแรงขึ้น โดยมองว่าไม่น่าจะมีปัญหารุนแรงเกิดขึ้น  </p></body>
</news>
