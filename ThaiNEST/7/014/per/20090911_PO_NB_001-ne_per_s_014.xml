<teiHeader>
<fileDesc>
<titleStmt>
  <title>กกต.ตราด เตือนผู้ไม่ไปใช้สิทธิ์เลือกตั้ง อบต. ให้แจ้งเหตุภายในวันที่ 13 ก.ย.นี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209110187&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.ตราด เตือนผู้ไม่ไปใช้สิทธิ์เลือกตั้ง อบต. ให้แจ้งเหตุภายในวันที่ 13 ก.ย.นี้</headline>
<lead></lead>
<neck></neck>
<body><p>คณะกรรมการการเลือกตั้งจังหวัดตราด เตือนผู้ไม่ไปใช้สิทธิ์เลือกตั้ง องค์การบริหารส่วนตำบลให้แจ้งเหตุผลภายในวันที่ 13 กันยายนนี้ เพื่อไม่ให้เสียสิทธิ์ 6 ประการ <persName>นายพงษ์เกตุ เติมกิจธนสาร</persName> ผู้อำนวยการการเลือกตั้งประจำจังหวัดตราด เปิดเผยว่า จากการที่จังหวัดตราด ได้มีการเลือกตั้ง นายก และสมาชิก องค์การบริหารส่วนตำบล หรือ อบต. จำนวน 19 แห่ง ซึ่งมีผู้ไปใช้สิทธิ์ มากกว่าร้อยละ 75 และผู้มีสิทธิ์ จำนวนหนึ่งไม่ได้ไปใช้สิทธิ์เลือกตั้งในครั้งนี้ จึงขอย้ำเตือนให้ผู้ที่ไม่ออกไปใช้สิทธิ์เลือกตั้งดังกล่าวเมื่อวันที่ 6 กันยายน ที่ผ่านมา ให้รีบไปแจ้งสาเหตุที่ไม่อาจไปใช้สิทธิ์เลือกตั้งภายใน 7 วัน นับแต่วันเลือกตั้งหรือภายในวันที่ 13 กันยายนนี้ หรือ ทำหนังสือชี้แจงสาเหตุที่ทำให้ไปใช้สิทธิ์เลือกตั้งไม่ได้ และให้ระบุเลขประจำตัวประชาชนและที่อยู่ตามทะเบียนบ้าน โดยยื่นต่อนายทะเบียนอำเภอด้วยตนเองหรือมอบหมายผู้อื่น หรือส่งทางไปรษณีย์ลงทะเบียนก็ได้ เพื่อไม่ให้เสียสิทธิ์ 6 ประการ เช่น สิทธิยื่นคำร้องคัดค้านการเลือกตั้งสมาชิกสภาท้องถิ่นและผู้บริหารท้องถิ่น สิทธิสมัครรับเลือกเป็นกำนันและผู้ใหญ่บ้าน สิทธิเข้าชื่อร้องขอถอดถอนสมาชิกสภาท้องถิ่นหรือผู้บริหารท้องถิ่น เป็นต้น </p></body>
</news>
