<teiHeader>
<fileDesc>
<titleStmt>
  <title>นายกฯเตรียมเข้าร่วมประชุมเอเปกสิงคโปร์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-07 13:17:25  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=188639  </bibl>
</sourceDesc>
</fileDesc>
</teiHeader>
<news>
<headline>นายกฯเตรียมเข้าร่วมประชุมเอเปกสิงคโปร์</headline>
<lead>นายกฯ เตรียมเข้าร่วมการประชุม เอเปก ซีอีโอ ซัมมิท ที่ ประเทศสิงคโปร์ วันที่ 12 - 14 พ.ย.</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวปาฐกถา ในหัวข้อ บทบาทของกลุ่มอาเซียนในการฟื้นฟูเศรษฐกิจของภูมิภาคเอเชียแปซิฟิก โดยกล่าวว่า ในเดือนพ.ย.นี้ ผู้นำธุรกิจ กว่า 800 รายจากทั่วโลก จะเดินทางมารวมตัวกันที่ ประเทศสิงคโปร์ เพื่อร่วมการประชุมนานาชาติเอเปก ซีอีโอ ซัมมิท หรือ เอเปกภาคเอกชน ซึ่งเป็นการประชุมผู้นำธุรกิจระดับนานาชาติ ร่วมกับ ผู้นำประเทศในภูมิภาคแปแซิฟิก โดยจะจัดขึ้นที่ ประเทศสิงคโปร์เป็นครั้งแรกระหว่างวันที่ 12-14 พ.ย.นี้ ควบคู่ไปกับ การประชุมสุดยอด ผู้นำเอเปก โดยจะจัดขึ้นภายใต้หัวข้อ ฟื้นฟูเศรษฐกิจโลก วิกฤติและโอกาส โดยเป็นการรวมตัวของผู้นำเอเปก จาก 21 เขตเศรษฐกิจ อาทิ ไทย จีน รัสเซีย ญี่ปุ่นและอเมริกา เพื่อร่วมกัน อภิปรายเกี่ยวกับ เศรษฐศาสตร์สังคมและประเด็นธุรกิจภูมิภาคเอเชียแปซิฟิก ที่กำลังเผชิญอยู่ โดยจะมุ่งเน้นความสำคัญไปที่ 3 ประเด็นหลัก คือ การเร่งให้เกิดเศรษฐกิจแบบบูรณาการในภูมิภาค , การเพิ่มความแข็งแกร่งทางเศรษฐกิจและ เพิ่มศักยภาพในการติดต่อสื่อสารและการสร้างแบบแผนการพัฒนาการอย่างยั่งยืน ให้เอื้อต่อการเจริญเติบโต</p></body>
</news>
