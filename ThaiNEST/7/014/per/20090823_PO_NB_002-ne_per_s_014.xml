<teiHeader>
<fileDesc>
<titleStmt>
  <title>นายกฯ ย้ำ  รัฐบาลให้ความใส่ใจแก้ปัญหาให้แก่ประชาชน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208230067&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ย้ำ  รัฐบาลให้ความใส่ใจแก้ปัญหาให้แก่ประชาชน</headline>
<lead></lead>
<neck></neck>
<body><p>นายกรัฐมนตรี ย้ำ รัฐบาลให้ความใส่ใจในการแก้ไขปัญหาให้แก่ประชาชน โดยหน่วยงานภาครัฐพร้อมให้ความช่วยเหลืออย่างเต็มที่ <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกฯ อภิสิทธิ์</persName> ถึงบทบาทหน้าที่ของนายกรัฐมนตรีในการบริหารประเทศว่า ตนเองคงจะไม่สามารถลงไปควบคุมดูแลด้วยตัวเองได้ทั้งหมด การทำงานในด้านต่างๆ จะมีผู้รับผิดชอบอยู่แล้วในแต่ละหน่วยงาน แต่ปัญหาที่เกิดขึ้นในหน่วยงานต่างๆ ขณะนี้ เกิดจากผู้มีหน้าที่รับผิดชอบไม่รู้จักปฏิบัติตามตำแหน่งหน้าที่ของตนเองที่ได้รับมอบหมายให้ดี อีกปัญหาที่เกิดขึ้นคือแต่ละหน่วยงานขาดการประชาสัมพันธ์ที่ดี เมื่อประชาชนมีปัญหาก็ไม่ทราบว่าจะสามารถติดขอความช่วยเหลือได้อย่างไร ซึ่งความจริงแล้วรัฐบาล ได้เปิดสายด่วน 1111 ให้บริการประชาชนสอบถามกรณีมีปัญหาเกิดขึ้นว่าควรไปร้องเรียนที่หน่วยงานใด อย่างไรก็ตาม นายกรัฐมนตรี ระบุว่า สิ่งที่คนเป็นหัวหน้ารัฐบาลปฏิเสธไม่ได้ คือ หากประชาชนมีปัญหามีความทุกข์ประการใดรัฐบาลต้องให้ความใส่ใจ และต้องสามารถแก้ไขปัญหาเหล่านั้นได้ </p></body>
</news>
