<teiHeader>
<fileDesc>
<titleStmt>
  <title>มติศาลรธน.8ต่อ1ชี้ขาดร่างพรบ.งบฯไม่ขัดรธน.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090903/27107  </bibl>
</sourceDesc>
</fileDesc>
</teiHeader>
<news>
<headline>มติศาลรธน.8ต่อ1ชี้ขาดร่างพรบ.งบฯไม่ขัดรธน.</headline>
<lead>ศาลรัฐธรรมนูญ ได้มีมติ 8 ต่อ 1 วินิจฉัยชี้ขาดร่างพรบ.งบประมาณ ปี 2553 ไม่ขัดต่อรัฐธรรมนูญ มาตรา 168 วรรค 6</lead>
<neck></neck>
<body><p>(3ก.ย.) เมื่อเวลา 17.40 น. คณะตุลาการศาลรัฐธรรมนูญ ได้ประชุมเพื่อแถลงด้วยวาจา และลงมติในคำร้องที่<persName>นายสุรพงษ์ โตวิจักษณ์ชัยกุล</persName> ส.ส.พรรคเพื่อไทย และพวก ร้องขอให้ศาลรัฐธรรมนูญวินิจฉัยตามรัฐธรรมนูญมาตรา 168 วรรค 7 ว่า การพิจารณาร่างพรบ.งบประมาณรายจ่ายประจำปีงบประมาณ พ.ศ. 2553 มีการกระทำด้วยประการใด ๆ ที่มีผลให้ส.ส.หรือกรรมาธิการ มีส่วนไม่ว่าทางตรงหรือทางอ้อม ในการใช้งบประมาณรายจ่ายตามรัฐธรรมนูญมาตรา 168 วรรค 6 หรือไม่</p>
<p>ทั้งนี้ ในการประชุมศาลรัฐธรรมนูญ ได้ใช้เวลาประมาณ 1 ชั่วโมง และ<persName>นายเชาวนะ ไตรมาศ</persName> เลขาธิการสำนักงานศาลรัฐธรรมนูญ แถลงว่า ตุลาการศาลรัฐธรรมนูญเสียงข้างมาก 8 ต่อ 1 เห็นว่า การพิจารณาร่างพรบ.งบประมาณฯดังกล่าว ไม่มีการกระทำใด ๆ อันเป็นการฝ่าฝืนบทบัญญัติรัฐรัฐธรรมนูญ ตามมาตรา 168 วรรค 6 เนื่องจากในการไต่สวนไม่ปรากฎพยานหลักฐานใด ที่แสดงให้เห็นว่า เป็นการตั้งงบประมาณ เพื่อเพิ่มประโยชน์ของส.ส. ส.ว. หรือกรรมาธิการ ที่จะมีส่วนไม่ว่าจะโดยทางตรง หรือทางอ้อมอย่างใด
</p>
 "กรณีจึงฟังไม่ได้ว่า มีการกระทำให้ส.ส. ส.ว. หรือกรรมาธิการคนใด เข้าไปมีส่วนในการใช้งบประมาณฯ ไม่ว่าทางตรงหรือทางอ้อม อันเป็นการฝ่าฝืนรัฐธรรมนูญมาตรา 168 วรรค 6"
<p>ทั้งนี้ การพิจารณาคำร้องนี้ เป็นการใช้ฐานเดิม ที่คณะตุลาการศาลรัฐธรรมนูญ ได้เคยวินิจฉัยกรณีที่ 30 ส.ว.ที่นำโดย<persName>น.ส.รสนา โตสิตระกูล</persName> ส.ว.กทม.ได้เคยยื่นขอให้วินิจฉัย การจัดทำงบประมาณปี 2552</p></body>
</news>
