<teiHeader>
<fileDesc>
<titleStmt>
  <title>นักวิชาการเห็นใจรัฐบาลประกาศใช้ พ.ร.บ.ความมั่นคงฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-29 13:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17024  </bibl>
</sourceDesc>
</fileDesc>
</teiHeader>
<news>
<headline>นักวิชาการเห็นใจรัฐบาลประกาศใช้ พ.ร.บ.ความมั่นคงฯ</headline>
<lead></lead>
<neck></neck>
<body><p>วันนี้ (29 ส.ค.) <persName>นายสมคิด เลิศไพฑูรย์</persName> คณบดีคณะนิติศาสตร์ มหาวิทยาลัยธรรมศาสตร์ กล่าวถึง กรณีการประกาศใช้ พ.ร.บ.การรักษาความมั่นคงภายในราชอาณาจักร ในพื้นที่เขตดุสิตของรัฐบาล เพื่อรับกับการชุมนุมของกลุ่มคนเสื้อแดงวันที่ 30 ส.ค.นี้ ว่า โดยรวมเชื่อว่า ไม่มีรัฐบาลไหนอยากประกาศใช้ เพราะเป็นผลเสียมากกว่าผลดีต่อความเชื่อมั่นของรัฐบาล เพราะเท่ากับว่า รัฐบาลไม่สามารถใช้กฎหมายธรรมดาควบคุมได้ แต่การประกาศใช้รัฐบาลคงมีข้อมูลบางอย่างที่พิจารณาแล้วอาจมีปัญหาเกิดขึ้น นอกเหนือจากการชุมนุมของกลุ่มคนเสื้อแดง คนที่ปวดหัวมากที่สุดน่าจะเป็น <persName>นายกรณ์ จาติกวานิช</persName> รมว.คลัง เพราะเรื่องนี้กระทบต่อภาพของรัฐบาล ที่กำลังเร่งแก้ไขปัญหาเศรษฐกิจ โดยเฉพาะเรื่องความเชื่อมั่น</p>
<p>เมื่อถามว่า การประกาศใช้ พ.ร.บ.การรักษาความมั่นคงฯ จะยิ่งก่อให้เกิดความยั่วยุให้สถานการณ์การชุมนุมรุนแรงหรือไม่ <persName>นายสมคิด</persName> กล่าวว่า รัฐบาลประกาศใช้ พ.ร.บ.ดังกล่าวเร็วไป บอกล่วงหน้าการชุมนุมหลายวัน แต่เคยมีคำวินิจฉัยศาลรัฐธรรมนูญเกี่ยวกับการประกาศใช้ พ.ร.บ.การรักษาความมั่นคง ฯ ครั้งหนึ่งว่า การประกาศใช้ไม่มีผล เพราะประกาศหลังเหตุความวุ่นวายเกิดขึ้น ดังนั้นการประกาศใช้ พ.ร.บ.การรักษาความมั่นคงฯ ล่วงหน้าทำให้มีผลพอสมควรสำหรับการป้องปราม</p>
<p>ส่วนกรณีกลุ่มคนเสื้อแดงร้องศาลปกครอง เพื่อขอให้เพิกถอนมติ ครม. ที่ประกาศใช้ พ.ร.บ.ความมั่นคงฯ <persName>นายสมคิด</persName> กล่าวว่า เป็นสิทธิที่ทำได้ ซึ่งผลของการฟ้องคดีจะได้กลายเป็นมาตรฐาน สำหรับการประกาศใช้ พ.ร.บ.ดังกล่าวต่อไปว่า จะมีขอบเขตปฏิบัติได้อย่างไร.
</p></body>
</news>
