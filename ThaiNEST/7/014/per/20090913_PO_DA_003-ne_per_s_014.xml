<teiHeader>
<fileDesc>
<titleStmt>
  <title>โฆษก ปชป. แฉ 3 วิธีล้มรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-13 12:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19955  </bibl>
</sourceDesc>
</fileDesc>
</teiHeader>
<news>
<headline>โฆษก ปชป. แฉ 3 วิธีล้มรบ.</headline>
<lead></lead>
<neck></neck>
<body><p>ที่พรรคประชาธิปัตย์ วันนี้(13 ก.ย.) <persName>นพ.บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงกรณีที่ <persName>นายอภิสิทธิ์ เวชชาชีวะ</persName> นายกรัฐมนตรีโดนกลุ่มเสื้อแดงขับไล่ที่ จ.ลพบุรี ว่า เป็นการสร้างสถานการณ์โดยคนส่วนน้อยที่ใช้วิธีการปลุกระดมอันเป็นเท็จ ไม่ว่าจะเป็นคลิปตัดต่อคำพูดนายกฯ และกรณีการเสียชีวิตของพลทหาร เพื่อสร้างความเกลียดชังรัฐบาล โดยที่ชาวลพบุรีส่วนใหญ่ไม่เห็นด้วย แต่เป็นการสร้างสถานการณ์โดยอาศัยคนนอกพื้นที่เข้าไปแทรกซึม</p>
<p>โฆษกพรรคประชาธิปัตย์ กล่าวต่อว่า ในการชุมนุมในวันที่ 19 ก.ย. ขอเรียกร้องให้รัฐบาลประกาศใช้ร่าง พ.ร.บ.ความมั่นคงภายในราชอาณาจักร เพื่อป้องกันปัญหาความวุ่นวายที่อาจจะเกิดขึ้น ซึ่งสอดรับกับกรณีการจัดอบรม 'โรงเรียนปฏิบัติการณ์ นปช. แดงทั้งแผ่นดิน' เพื่อล้มอำนาจรัฐและสถาปนารัฐใหม่ของกลุ่มแนวร่วมประชาธิปไตยต่อต้านเผด็จการแห่งชาติ ( นปช.) ซึ่งการแสดงเจตนาดังกล่าวมีผู้ต้องการให้เกิดขึ้นจริง</p>
<p><persName>นพ.บุรณัชย์</persName> กล่าวอีกว่า พรรคประชาธิปัตย์ประเมินแล้วเห็นแบบแผนที่มีการเตรียมการเพื่อนำไปสู่การเปลี่ยนแปลงมี 3 วิธี คือ 1.การสร้างสถานการณ์รุนแรง 2.การปลุกระดมสร้างความแตกแยก ทำให้เกิดการเผชิญหน้ากัน และ 3. ความพยายามยั่วยุ เพื่อหวังให้เกิดการปฎิวัติรัฐประหาร ยึดอำนาจและนำไปสู่การเปลี่ยนแปลง โดย 3 วีธีที่กล่าวมาถือเป็นการทำลายประเทศชาติ และอาจนำไปสู่มิคสัญญี และเกิดกลียุคขึ้น ดังนั้นประชาชนทุกคนต้องช่วยกันไม่ให้เกิดขึ้น.
</p></body>
</news>
