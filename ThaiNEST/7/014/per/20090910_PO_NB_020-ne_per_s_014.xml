<teiHeader>
<fileDesc>
<titleStmt>
  <title>ประธานคณะกรรมาธิการตำรวจ วุฒิสภา ไม่เชื่อปัญหาผบ.ตร.จะกลายเป็นความขัดแย้งหน่วยงาน  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209100177&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานคณะกรรมาธิการตำรวจ วุฒิสภา ไม่เชื่อปัญหาผบ.ตร.จะกลายเป็นความขัดแย้งหน่วยงาน</headline>
<lead></lead>
<neck></neck>
<body><p>ประธานคณะกรรมาธิการตำรวจ วุฒิสภา ไม่เชื่อว่าปัญหาการตัดสินให้ผู้บัญชาการตำรวจแห่งชาติและผู้บัญชาการตำรวจนครบาล มีความผิดวินัยร้ายแรง จะกลายเป็นความขัดแย้งระหว่างหน่วยงาน <persName>นายสมัคร เชาวภานันท์</persName> ประธานคณะกรรมาธิการตำรวจ วุฒิสภา กล่าวว่า กรณีที่นายตำรวจหลายนายออกมาเคลื่อนไหวคัดค้านและไม่เห็นด้วยกับมติของสำนักงานคณะกรรมการป้องกันและปราบปรามการทุจริตแห่งชาติ หรือ ป.ป.ช.เป็นเรื่องปกติ และเห็นว่าจะไม่มีปัญหา เชื่อว่าน่าจะเป็นเพียงการแสดงพลังเท่านั้น อีกทั้งในชั้นนี้ยังเป็นเพียงการชี้มูลความผิดเท่านั้น ซึ่งผู้บัญชาการตำรวจแห่งชาติและผู้บัญชาการตำรวจนครบาลยังสามารถต่อสู้คดีในชั้นศาลได้ ซึ่งอาจจะไม่มีความผิด <persName>นายสมัคร</persName> กล่าวว่า ส่วนตัวไม่คิดว่าปัญหาที่เกิดขึ้นจะกลายเป็นความขัดแย้งระหว่างหน่วยงาน หากทุกคนรู้จักหน้าที่ของตัวเอง และขณะนี้ได้สั่งให้มีการจัดทำคู่มือแนวทางการปฏิบัติตัวของเจ้าหน้าที่ต่อกลุ่มผู้ชุมนุมแล้ว เพื่อแจกจ่ายให้กับเจ้าหน้าที่ตำรวจ รัฐบาล และผู้ที่สนใจ ได้ศึกษาและใช้เป็นแนวทางการทำงาน </p></body>
</news>
