<teiHeader>
<fileDesc>
<titleStmt>
  <title>ปชช.ชี้รัฐไม่เอาจริงไม่เชื่อไฟใต้ใกล้มอด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-05 13:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18526  </bibl>
</sourceDesc>
</fileDesc>
</teiHeader>
<news>
<headline>ปชช.ชี้รัฐไม่เอาจริงไม่เชื่อไฟใต้ใกล้มอด</headline>
<lead></lead>
<neck></neck>
<body><p>วันนี้ (5ก.ย.)ผู้สื่อข่าวรายงานว่า“สวนดุสิตโพล” มหาวิทยาลัยราชภัฏสวนดุสิต ร่วมกับ “รายการก่อนตัดสินใจ”ได้สำรวจความคิดเห็นของประชาชนในกรุงเทพฯ และต่างจังหวัด ที่มีต่อบทบาทสื่อมวลชน กับการแก้ไขปัญหาชายแดนภาคใต้ เพื่อสะท้อนความคิดเห็นและเป็นฐานข้อมูลสำหรับสื่อมวลชนในการทำงานต่อไป จำนวนทั้งสิ้น 1,206 คน ระหว่างวันที่ 1-3 กันยายน 52 สรุปผลได้ดังนี้ 1. ความเชื่อมั่นว่าปัญหาความไม่สงบที่เกิดขึ้นในจังหวัดชายแดนภาคใต้จะยุติลงในอนาคต </p>
<p>อันดับ 1 ไม่ค่อยเชื่อมั่น 46.60%  อันดับ 2 ไม่เชื่อมั่น 17.28%  อันดับ 3 ค่อนข้างเชื่อมั่น 15.71% ขณะที่  2. สาเหตุที่ทำให้การแก้ไขปัญหาความไม่สงบในจังหวัดชายแดนภาคใต้ยังไม่ดีขึ้น เพราะ อันดับ 1 รัฐบาลไม่เอาจริงเอาจังในการแก้ไขปัญหา 33.45% อันดับ 2 ขาดความร่วมมือของคนทุกฝ่ายในสังคม 19.51%  อันดับ 3 ขาดความร่วมมือจากประชาชนในพื้นที่ 13.24% 3. การทำหน้าที่ของสื่อมวลชนมีผลต่อความสำเร็จหรือความล้มเหลวในการแก้ปัญหาจังหวัดชายแดน ภาคใต้หรือไม่?อันดับ 1 มีผลบ้าง 50.25%อันดับ 2 มีผลมาก 24.38%อันดับ 3 ไม่แน่ใจ 21.89%</p>
<p>และ 4. การทำหน้าที่ของสื่อมวลชนไทยในปัจจุบันต่อการนำเสนอข่าวสารเหตุการณ์จังหวัดชายแดนภาคใต้ อันดับ 1 พอใช้ 54.23% อันดับ 2 ยังไม่ดี 25.37%อันดับ 3 ทำหน้าที่ได้ดีแล้ว 20.40%  5. “สื่อของรัฐ” (ได้แก่ ช่อง 11, ช่อง 9 และสถานีวิทยุแห่งประเทศไทย ฯลฯ) ควรทำอย่างไร? เพื่อมีส่วนร่วมในการแก้ไขปัญหาชายแดนภาคใต้  อันดับ 1 เปิดเวทีให้ประชาชนได้แสดงความเห็นมากขึ้น30.18% อันดับ 2 เสนอข่าวในเชิงบวกมากขึ้น 25.23%  อันดับ 3 ปรับผังรายการให้มีรายการเกี่ยวกับภาคใต้มากขึ้น 24.77%6. “สื่อของภาคเอกชน” ควรทำอย่างไร? เพื่อมีส่วนร่วมในการแก้ไขปัญหาชายแดนภาคใต้อันดับ 1 นำเสนอข่าวเชิงวิเคราะห์เจาะลึกให้มากขึ้น 26.79%อันดับ 2 ลดการเสนอข่าวความรุนแรงลง 19.64% </p>
<p>และ 7. ประชาชนอยากให้สื่อมวลชนนำเสนอข่าวการแก้ปัญหาจังหวัดชายแดนภาคใต้อย่างไร?อันดับ 1 รายงานข่าวอย่างเป็นกลางและรอบด้าน 34.67%  อันดับ 2 รายงานข่าวที่เป็นเสียงสะท้อนของคนในพื้นที่มากขึ้น 17.78%.</p></body>
</news>
