<teiHeader>
<fileDesc>
<titleStmt>
  <title>รัฐบาลมั่นใจเสียงยังแน่น เร่งดัน กม.ภาษีสรรพสามิต  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-18 23:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000093626  </bibl>
</sourceDesc>
</fileDesc>
</teiHeader>
<news>
<headline>รัฐบาลมั่นใจเสียงยังแน่น เร่งดัน กม.ภาษีสรรพสามิต</headline>
<lead>"<persName>ชินวรณ์</persName>" เชื่อเสียงรัฐบาลยังแน่นเกินกึ่งหนึ่ง 253 คน เร่งคลอด พ.ร.บ.พิกัดอัตราภาษีสรรพสามิต เผยสัปดาห์นี้ ประชุมสภา 3 วัน กระทุ้งตูดรัฐบาลผ่าน “<persName>สาทิตย์</persName>” ให้ประชาสัมพันธ์ทำความเข้าใจต่อประชาชน เรื่องเรียนฟรี 15 ปี –เบี้ยงยังชีพผู้สูงอายุ-เงินตอบแทน อสม. ห่วงประกันราคาพืชผล</lead>
<neck></neck>
<body><p><persName>นายชินวรณ์ บุญยเกียรติ</persName> ประธานวิปรัฐบาล แถลงภายหลังการประชุมวิปรัฐบาลว่า สัปดาห์นี้ได้มีการกำหนดเรื่องด่วนในการพิจารณา พ.ร.บ.พิกัดอัตราภาษีสรรพสามิต พ.ศ.2527 ฉบับที่ พ.ศ. 2552 ตามรัฐธรรมนูญ มาตรา184 จะต้องมีเสียงเกินกึ่งหนึ่งเพื่อให้พระราชกำหนดดังกล่าว เป็นพระราชบัญญัติต่อไป และทางวิปได้ขอความร่วมมือทุกพรรคไปตรวจสอบจำนวน ส.ส. ทั้งหมด 474 คน และ เสียงกึ่งหนึ่ง 237 คน สมาชิกฝ่ายรัฐบาลมีทั้งหมด 275 เป็นคณะรัฐมนตรี ที่เป็น ส.ส. 22 คน และมีเสียงเกินกึ่งหนึ่ง 253 คน จึงขอความร่วมมือให้พรรคร่วมเข้าประชุมโดยพร้อมเพรียง</p>
<p>ทั้งนี้ ผลการดำเนินการพิกัดอัตราภาษีสรรพสามิต หรือภาษีน้ำมัน ได้ดำเนินการมาแล้วตั้งแต่เดือนพ.ค. และไม่มีผลกระทบใดๆต่อกฎหมายฉบับนี้ ซึ่งรัฐบาลได้ลดราคาน้ำมันดีเซลลงลิตรละ 2 บาท เมื่อสัปดาห์ที่ผ่านมา</p>
<p><persName>นายชินวรณ์</persName> กล่าวว่า เนื่องจาก<persName>นายชัย ชิดชอบ</persName> ประธานสภา ได้กำหนดวันประชุมสภา เป็นเวลา 3 วัน คือวันที่ 19-21 ส.ค. นี้ จึงควรให้มีการเลื่อนระเบียบวาระจัดลำดับการพิจารณา โดยขอเลื่อนพิจารณาให้ความเห็นชอบต่อคณะกรรมการป้องกันและปราบปรามการทุจริตในภาครัฐ (ป.ป.ท.) ซึ่งกระทรวงยุติธรรมเสนอเข้ามา โดยกรรมการชุดแรกมีปัญหาเกี่ยวกับมติที่ประชุม เงื่อนไขเวลาการเสนอ และ กระทรวงยุติธรรมเสนอมาโดยเร่งด่วนในการตรวจสอบการทุจริตในภาครัฐอย่างเข้มแข็งต่อไป โดยที่ประชุมวิปรัฐบาลเห็นชอบ</p>
<p>อย่างไรก็ตาม วิปรัฐบาลได้เลื่อนการพิจารณา พ.ร.บ. สุขภาพแห่งชาติ เพื่อให้สำนักงานสุขภาพแห่งชาติ เป็นหน่วยงานราชการตามวิธีการงบประมาณ นอกจากนี้ที่ประชุมยังได้พิจารณาให้ยกฐานะวชิรพยาบาล และส่วนการศึกษาของกรุงเทพ ขึ้นเป็นมหาวิทยลัยกรุงเทพมหานคร พ.ศ..... และตั้งคณะกรรมการ 36 คน เพื่อพิจารณา ทั้งนี้วิปรัฐบาลได้กำหนดให้มีคณะกรรมการปฎิรูปกฎหมาย เพื่อดำเนินการช่วยวางกรอบในการร่างกฎหมายให้เป็นไปตามแผนนิติบัญญัติ ให้มีความคล่องตัว และมีประสิทธิภาพมากขึ้น นอกจากนั้นวิปฯ ยังได้รับหลักการในการพิจารณาเรื่องงานที่จะกลับไปทำที่บ้าน</p>
<p><persName>นายชินวรณ์</persName> กล่าวด้วยว่า ที่ประชุมยังได้หยิบยกเรื่องที่เป็นข้อเสนอของวิปรัฐบาล ที่ให้นายกฯ และครม.ไปดำเนินการ โดย<persName>นายสาทิตย์ วงศ์หนองเตย</persName> รัฐมนตรีประจำสำนักนายกฯ มารับความคิดเห็น โดยเฉพาะในกรณีที่รัฐบาลต้องดำเนินการตามแผนยุทธศาสตร์การทำความเข้าใจต่อประชาชน ในนโยบายหลักของรัฐบาล คือโครงการเรียนฟรี 15 ปี โครงการเบี้ยยังชีพสำหรับผู้สูงอายุ และเงินค่าตอบแทน อสม. โดยวิปฯ ฝากให้รัฐบาลประชาสัมพันธ์ ให้ประชาชนเข้าใจในภาระกิจและเข้าใจว่า รัฐบาลมีความจริงใจในการดำเนินการโครงการดังกล่าวต่อไป</p>
<p> นอกจากนี้ทางวิปรัฐบาลยังมีความเป็นห่วงเรื่องการประกันราคาพืชผล โดย<persName>นายสาทิตย์</persName> ได้รับปาก จะนำไปหารือในครม. และประชาสัมพันธ์ต่อประชาชนทั่วไป </p></body>
</news>
