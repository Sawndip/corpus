<teiHeader>
<fileDesc>
<titleStmt>
  <title>หมอประเวศชี้ส.ส.ใช้สมองส่วนหลังแจกของลับกลางสภา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090831/26611  </bibl>
</sourceDesc>
</fileDesc>
</teiHeader>
<news>
<headline><persName>หมอประเวศ</persName>ชี้ส.ส.ใช้สมองส่วนหลังแจกของลับกลางสภา</headline>
<lead><persName>หมอประเวศ</persName> เตือนรัฐบาลอย่าใช้ความรุนแรงบริหารประเทศ ชี้ <persName>อภิสิทธิ์</persName>อยู่หรือไปขึ้นอยู่กับตัวเอง วอนนักการเมืองแจกกล้วย-วรนุชในสภาใช้สมองส่วนหน้าให้มากกว่าส่วนหลัง ด้านรมว.วัฒนธรรม เรียกร้องส.ส.เคารพคำพูด</lead>
<neck></neck>
<body><p>เมื่อวันที่ 31 ส.ค. วันที่ 31 ส.ค. ที่ศูนย์วัฒนธรรมแห่งประเทศไทย <persName>ศ.นพ.ประเวศ วะสี</persName> ราษฎรอาวุโส ในฐานะกรรมการผู้ทรงคุณวุฒิ ในคณะกรรมการวัฒนธรรมแห่งชาติ(กวช.) กล่าวถึงการประชุมรัฐสภาในช่วงสัปดาห์ที่ผ่านมาและมีการแจกของลับและพูดจาไม่เหมาะสมว่า การเมืองทุกวันนี้แบ่งเป็น 2 ข้าง เมื่ออีกฝั่งทำอะไรอีกฝ่ายก็จะค้านทุกอย่าง ถ้าอะไรดีก็ต้องร่วมกันทำ ไม่ใช่คิดแบบแยกส่วน ซึ่งเป็นวิธีคิดที่ล้าสมัย ในขณะเดียวกัน การเมืองของบ้านเรายังเน้นการเมืองแบบต่อสู้ ซึ่งเป็นการใช้สมองส่วนหลัง มาต่อสู้ มาทำลายกัน ทุกวันนี้คนเราใช้สมองส่วนนี้กันมากขึ้น ทั้งที่คนเราไม่ควรใช้ เพราะสมองส่วนหลังจะมีความสำคัญกับพวกสัตว์เลื้อยคลาน ตรงข้ามกับสมองส่วนหน้าที่ใช้คิดเรื่องความดีงาม สติปัญญา ศีลธรรม นี่คือสาเหตุที่ทำให้รัฐสภาบ้านเรามีการแจกกล้วย แจกวรนุช</p>
<p>“การต่อสู้ทำให้เกิดอารมณ์ พอเกิดอารมณ์ปั๊ปก็จะใช้คำหยาบ เมื่อเร็วๆนี้ นิตยสารทาร์ม ได้ทำการวิจัยว่า การพูดคำหยาบทำให้อารมณ์ดีขึ้น ผมมองว่า การที่คนได้พูดคำหยาบ หรือด่า เป็นการปลดปล่อยอารมณ์จากความตึงเครียดก็น่าจะช่วยได้ แต่คนที่มีตำแหน่ง หรืออยู่ในสถาบัน อาทิ นักการเมือง ดารา นักกีฬา จะต้องเป็นตัวอย่างให้แก่เยาวชน อย่างไรก็ตาม เหตุการณ์ดังกล่าวเป็นการสะท้อนให้เห็นว่า สังคมไทย ยังอยู่ในสังคมอำนาจ และการต่อสู้ที่ใช้สมองส่วนหลัง จึงต้องปรับมาสู่สังคมแห่งการเรียนรู้ มีเหตุมีผล”ราษฎรอาวุโส กล่าว
</p>
<p>ผู้สื่อข่าวถามว่า มีกระแสข่าวว่า <persName>นายอภิสิทธิ์ เวชชาชีวะ</persName> นายกรัฐมนตรี จะยุบสภามีความเห็นในเรื่องนี้เช่นไร <persName>ศ.นพ.ประเวศ</persName> กล่าวว่า ตนยังไม่อยากตอบเรื่องของการเมือง เพราะเงื่อนไขของการเมืองอาจจะเกิดขั้นอย่างรวดเร็ว อย่างที่เราเห็นมาในอดีตไม่ว่าจะเป็นรัฐบาลของ<persName>นายบรรหาร ศิลปอาชา</persName> ที่อยู่ๆก็ยุบสภา และการที่รัฐบาลจะอยู่ได้นานหรือไม่นานนั้น ขึ้นอยู่กับตัวรัฐบาลเอง ตนขออย่างเดียวรัฐบาลต้องไม่ใช้ความรุนแรง ซึ่งปัจจุบันความขัดแย้งต่างๆยังแก้ไม่ได้ เรื่องนี้เป็นเรื่องใหญ่ ที่สำคัญรัฐบาลต้องป้องกันไม่ให้เกิดความรุนแรง และฆ่ากันตาย คุณจะทะเลาะกันอย่างไร หรือปล่อยวรนุช แจกกล้วยก็แล้วแต่ แต่อย่าฆ่ากัน หากนองเลือดจะเกิดกลียุค และจะหยุดไม่ได้อย่างไรก็ตาม ความขัดแย้งเป็นเรื่องของโครงสร้างเป็นสังคมชนชั้น ขาดความเป็นธรรม คนชั้นล่างไม่มีเกียรติไม่มีศักศรี ตราบใดที่เราแก้ปัญหาโครงสร้างนี้ไม่ได้ความรุนแรงก็ไม่สิ้นสุด</p>
<p> ด้าน<persName>นายธีระ สลักเพชร</persName> รมว.วัฒนธรรม กล่าวว่า การประชุมสภามีกฏและข้อบังคับเกี่ยวกับการใช้คำพูดที่ไม่ให้นักการเมืองพูดเสียดสี ใส่ร้าย หรือ ใช้คำพูดไม่เหมาะสม แต่ที่ผ่านมานักการเมือง ซึ่งเป็นผู้ทรงคุณวุฒิ ไม่เคารพกฏและข้อบังคับมักจะใช้คำพูดเสียดสี ว่าร้ายกันในสภา และมีการถ่ายทอดสดการประชุมไปสู่สาธารณชน ถือเป็นแบบอย่างที่ไม่ดีอย่างมากแก่ผู้ชม ส่วนในการประชุมร่วมในวันนี้ ตนอยากเรียกร้อง ให้ สส.ซึ่งเป็นผู้ทรงเกียรติ เคารพในคำพูด กฏระเบียบข้อบังคับของสภาอย่างเคร่งครัด ทั้งภายในและภายนอกห้องประชุม เพื่อช่วยบริหารเวลาในการประชุมสภา ให้ผ่านพ้นไปได้ด้วยดี และขอให้ทราบว่าการถ่ายทอดการประชุมนั้น รัฐจะต้องเสียค่าใช้จ่ายในการถ่ายทอดสัญญาณ ดังนั้นจึงควรช่วยกันอภิปรายในเรื่องที่เกี่ยวข้องกับการประชุม เพื่อไม่ให้ไปกระทบกับการดำเนินงานของทุกกระทรวง ที่สำคัญครจะเห็นกับประโยชน์โดยรวมที่ประชาชนควรจะได้รับจากการประชุมในครั้งนี้</p></body>
</news>
