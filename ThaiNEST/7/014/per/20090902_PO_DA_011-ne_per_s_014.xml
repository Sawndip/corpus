<teiHeader>
<fileDesc>
<titleStmt>
  <title>กกต.เลื่อนชี้ชะตาหุ้น44สส.เป็น9 ก.ย.นี้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 15:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17931  </bibl>
</sourceDesc>
</fileDesc>
</teiHeader>
<news>
<headline>กกต.เลื่อนชี้ชะตาหุ้น44สส.เป็น9 ก.ย.นี้</headline>
<lead></lead>
<neck></neck>
<body><p>ที่สำนักงานคณะกรรมการการเลือกตั้ง <persName>นายสุทธิพล ทวีชัยการ</persName> เลขาธิการ กกต. แถลงภายหลังการประชุม กกต.วันนี้ (2  ก.ย.) ว่าที่ประชุมมีมติให้เลื่อนการพิจารณาลงมติกรณีนายเรืองไกร ลีกิจวัฒนะ ส.ว.สรรหา และ<persName>นายสมคิด หอมเนตร</persName> นักวิชาการอิสระ ร้องขอให้ตรวจสอบการกระทำของ ส.ส. 44 ราย ที่ถือครองหุ้นที่อาจเข้าข่ายขัดรัฐธรรมนูญมาตรา 48 และ 265 รวมทั้ง กรณี <persName>นายเรืองไกร</persName> ร้องขอให้ตรวจสอบความเป็นรัฐมนตรีของ <persName>นายถาวร เสเนียม</persName> รมช.มหาดไทย และ<persName>นางพรทิวา นาคาศัย</persName> รมว.พาณิชย์ สิ้นสุดลงตามรัฐธรรมนูญ  ออกไปเป็นวันพุธที่ 9 ก.ย. เนื่องจาก กกต.ได้รับแจ้งว่า <persName>นายสมชัย จึงประเสริฐ</persName> กกต. ที่พึ่งเดินทางกลับจากการดูการเลือกตั้งที่ประเทศญี่ปุ่นได้ขอลาป่วย ประกอบกับการประชุม กกต. ในวันนี้ มีเรื่องที่จะต้องวินิจฉัยสิทธิ์การสมัครรับเลือกตั้งสภาฯ และผู้บริการท้องถิ่นจำนวนมาก อีกทั้ง กกต.เห็นว่า ทั้งสองเรื่องมีความสำคัญควรที่ กกต.จะอยู่ครบทั้ง 5 คน</p>
<p><persName>นายสุทธิพล</persName> ยังปฎิเสธ ว่าการเลื่อนลงมติดังกล่าวไม่ใช่มาจากความเข้าใจไม่ตรงกันของ กกต.และไม่ได้มาจากการล๊อบบี้จากพรรคการเมือง จากที่มีกระแสข่าวที่จะมีการยุบสภาในขณะนี้ ซึ่งยืนยัน ว่า กกต.ไม่เคยทำงานตามใบสั่งใคร อีกทั้งการยุบสภาก็ไม่มีความชัดเจน การเลื่อนจึงไม่ได้มีประเด็นการเมืองเข้ามาเกี่ยวข้อง อย่างไรก็ตามไม่สามารถยืนยันได้ว่าในวันที่ 9 ก.ย. ที่ กกต.นัดลงมติ จะสามารถลงมติได้ เพราะการประชุม กกต.ในวันนี้ ยังไม่มี กกต.คนใด หยิบยกเรื่องการจัดทำเอกสารของคณะกรรมการไต่สวนฯ มาอภิปรายว่ามีความครบถ้วน ชัดเจน สามารถลงมติได้หรือไม่</p>
<p>ผู้สื่อข่าวรายงานว่าในระหว่างการแถลงข่าว <persName>นายสมคิด หอมเนตร</persName> 1 ในผู้ร้อง ก็ได้เข้าร่วมรับฟังการแถลงข่าวและซักถามถึงเหตุผลของการเลื่อนการลงมติ โดยแสดงความเห็นว่า กกต.ทำผิดกฎหมายหรือไม่ เพราะไม่เร่งพิจารณาตามกรอบเวลาที่จะต้องพิจารณาให้เสร็จภายใน 45 วัน ซึ่ง<persName>นายสุทธิพล</persName> ก็ได้ชี้แจงว่า ไม่ได้ช้ากว่า 45 วัน เพราะขณะนี้ถือว่า กกต.ได้รับคำร้องและดำเนินการกระบวนการพิจารณาแล้ว.</p></body>
</news>
