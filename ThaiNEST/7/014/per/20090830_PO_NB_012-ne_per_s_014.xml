<teiHeader>
<fileDesc>
<titleStmt>
  <title>เอแบคโพลล์ เผย คนไทยสุขเพิ่มขึ้นในเดือน ส.ค.จากการจัดงานเฉลิมพระชนมพรรษาพระราชินี  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208300041&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>เอแบคโพลล์ เผย คนไทยสุขเพิ่มขึ้นในเดือน ส.ค.จากการจัดงานเฉลิมพระชนมพรรษาพระราชินี</headline>
<lead></lead>
<neck></neck>
<body><p>เอแบคโพลล์ เผย คนไทยมีความสุขเพิ่มขึ้นในเดือนสิงหาคม จากการจัดงานวันเฉลิมพระชนมพรรษา สมเด็จพระนางเจ้าฯ พระบรมราชินีนาถ 12 สิงหาคม 2552 <persName>นายนพดล กรรณิกา</persName> ผู้อำนวยการศูนย์เครือข่ายวิชาการเพื่อสังเกตการณ์และวิจัยความสุขชุมชน หรือศูนย์วิจัยความสุขชุมชน มหาวิทยาลัยอัสสัมชัญ เปิดเผยผลวิจัย "เอแบคเรียลไทม์โพลล์" เรื่องความสุขมวลรวมวันนี้ ของประชาชนภายในประเทศ ประจำเดือนสิงหาคม 2552 กรณีศึกษาตัวอย่างประชาชนใน 17 จังหวัดของประเทศ จำนวน 1,292 ครัวเรือน สำรวจในวันที่ 29 สิงหาคมที่ผ่านมมา พบว่า คนไทยมีความสุขเพิ่มสูงขึ้นจาก 5.92 ในเดือนกรกฎาคม มาอยู่ที่ 7.18 ในการสำรวจครั้งล่าสุดในเดือนสิงหาคม โดยคนไทยมีความสุขสูงสุดอยู่ที่ 9.20 เมื่อเห็นคนไทยแสดงความจงรักภักดีต่อสถาบันฯ และงานวันเฉลิมพระชนมพรรษา สมเด็จพระนางเจ้าฯ พระบรมราชินีนาถ รองลงมาคือความสุขต่อบรรยากาศของคนในครอบครัว อยู่ที่ 8.44 ที่น่าสนใจคือ ความสุขของคนไทยต่อสภาวะเศรษฐกิจของประเทศในการสำรวจครั้งนี้พบว่ามีความสุขเกินกว่าครึ่งคือ 5.15 คะแนนจากคะแนนเต็ม 10 แต่ความสุขที่ต่ำกว่าครึ่งมีอยู่สองปัจจัยคือ บรรยากาศทางการเมืองของประเทศในปัจจุบันได้ 4.63 และที่ต่ำที่สุดคือสถานการณ์ในสามจังหวัดชายแดนภาคใต้ซึ่งมีเพียง 1.82 คะแนนเท่านั้น สำหรับปัจจัยการเมืองอาจทำให้ความสุขของคนไทยเพิ่มสูงขึ้นได้เช่นกัน เนื่องจากคนไทยร้อยละ 53.1 เห็นด้วยกับการประกาศเลื่อนการชุมนุมของกลุ่ม นปช. นอกจากนี้ ประชาชนส่วนใหญ่ ร้อยละ 61.4 คิดว่าสังคมไทยจะสงบสุขได้ หาก <persName>พ.ต.ท.ทักษิณ ชินวัตร</persName> อดีตนายกรัฐมนตรี หยุดการเคลื่อนไหวทางการเมือง ขณะเดียวกัน ประชาชนส่วนใหญ่ ร้อยละ 47.4 เห็นว่า ทางออกที่ดีที่สุดของรัฐบาลในเวลานี้ คือ ทำงานต่อไป  </p></body>
</news>
