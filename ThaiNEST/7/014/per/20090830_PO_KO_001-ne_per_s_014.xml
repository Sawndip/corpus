<teiHeader>
<fileDesc>
<titleStmt>
  <title>พท.เตรียมยื่นหนังสือจี้อภิสิทธิ์สอบศิริโชคจุ้นล้วงลูกโผตร.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090830/26430  </bibl>
</sourceDesc>
</fileDesc>
</teiHeader>
<news>
<headline>พท.เตรียมยื่นหนังสือจี้<persName>อภิสิทธิ์</persName>สอบ<persName>ศิริโชค</persName>จุ้นล้วงลูกโผตร.</headline>
<lead>"เพื่อไทย"เตรียมยื่นหนังสือจี้นายกฯสอบ<persName>ศิริโชค</persName> เหตุจุ้นล้วงลูกโผตร. เสนอปลด " <persName>กอร์ปศักดิ์</persName>-<persName>สุเทพ</persName>-รมว.กลาโหม-ผบ.ทบ.-<persName>ถาวร</persName> "</lead>
<neck></neck>
<body><p>(30ส.ค.)  ที่พรรคเพื่อไทย เมื่อเวลา 10.00 น. <persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงข่าวกรณีเตรียมยื่นจดหมายเปิดผนึกถึง <persName>นายอภิสิทธิ์ เวชชาชีวะ</persName> นายกรัฐมนตรี โดยในวันพรุ่งนี้ (31 ส.ค.52) ว่า ตนในฐานะตัวแทนพรรคเพื่อไทยจะยื่หนังสือต่อนายกฯเพื่อขอให้ตรวจสอบพฤติกรรมของ <persName>นายศิริโชค โสภา</persName>  ส.ส.สงขลา พรรคประชาธิปัตย์ กรณีเข้าไปเกี่ยวข้องกับโผการแต่งตั้งโยกย้ายข้าราชการตำรวจ และการฝากข้าราชการตำรวจให้เข้าทำงาน รวมถึงมีพฤติกรรมให้ร้ายสำนักงานตำรวจแห่งชาติ และข้าราชการตำรวจชั้นผู้ใหญ่ในสำนักงานตำรวจแห่งชาติว่ามีการซื้อขายตำแหน่ง โดยปราศจากหลักฐาน  ทำให้เกิดความเสียหายแก่สำนักงานตำรวจแห่งชาติ รวมทั้งจะยื่นหนังสือต่อคณะกรรมการการเลือกตั้ง หรือ กกต. ตรวจสอบเรื่องดังกล่าวด้วย ขณะเดียวกันขอให้ตรวจสอบภูมิหลังและพฤติกรรมของคนรอบข้าง<persName>นายศิริโชค</persName>ด้วย เพื่อพิจารณาว่าสมควรจะเลือกเป็นคนใกล้ชิดหรือไม่</p>
<p>นอกจากนี้ตนและทีมกฎหมายจะเดินทางไปยื่นหนังสือต่อนายกรัฐมนตรีในวันที่ 1 กันยายนนี้ เพื่อขอให้ดำเนินคดีเอาผิดทางอาญากับ<persName>พลเอก สุรยุทธ์ จุลานนท์</persName> องคมนตรี และอดีตนายกรัฐมนตรี กรณีการบุกรุกพื้นที่ป่าสงวนแห่งชาติเขายายเที่ยง ที่มีสิ่งปลูกสร้างบริเวณพื้นที่อนุรักษ์  เพื่อให้การดำเนินคดีกับผู้กระทำความผิดเป็นมาตรฐานเดียวกันกับประชาชนทั่วไป แม้ขณะนี้เจ้าหน้าที่กรมป่าไม้จะสามารถจับกุมผู้กระทำความผิดบุกรุกพื้นที่ป่าสงวนได้อย่างต่อเนื่อง ซึ่งบางรายอยู่ระหว่างการฟ้องร้องและการพิจารณาของศาล แต่ยังไม่ปรากฏว่ามีนายทุนหรือข้าราชการระดับสูงที่ถือครองที่ดินถูกดำเนินคดีแต่อย่างใด</p>
<p>โฆษกพรรคเพื่อไทย กล่าวอีกว่า จากปัญหาพบควาไม่โปร่งใสในโครงการชุมชนพอเพียง ที่รัฐบาลไม่สามารถแก้ปัญหาได้  จึงขอให้นายกรัฐมนตรีปลด <persName>นายกอร์ปศักดิ์ สภาวสุ</persName> รองนายกรัฐมนตรี ออกจากตำแหน่งรองนายกรัฐมนตรี ไปก่อน และขอให้แต่งตั้งหน่วยงานกลางในการตรวจสอบโครงการชุมชนพอเพียงโดยให้ตัวแทนจากพรรคเพื่อไทยร่วมเป็นคณะกรรมการตรวจสอบด้วย</p>
<p>นอกจากนี้ยังขอเรียกร้องให้นายกรัฐมนตรีพิจารณาปลด<persName>นายสุเทพ เทือกสุบรรณ</persName> รองนายกรัฐมนตรี <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม <persName>พล.อ.อนุพงษ์ เผ่าจินดา</persName> ผู้บัญชาการทหารบก และ<persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย รวมถึงตัว<persName>นายอภิสิทธิ์ เวชชาชีวะ</persName> นายกรัฐมนตรี เอง เนื่องจากการบริหารงานในการแก้ไขปัญหาพื้นที่ 3 จังหวัดชายแดนภาคใต้ ที่มีการประกาศใช้กฎอัยการศึก พ.ร.ก.ฉุกเฉิน พ.ร.บ.การรักษาความมั่นคงภายใน ไม่มีประสิทธิภาพ เพราะในพื้นที่ดังกล่าวยังคงมีการก่อเหตุลอบทำร้ายตำรวจ ทหาร ครู และประชาชนเสียชีวิตแบบรายวัน</p></body>
</news>
