<teiHeader>
<fileDesc>
<titleStmt>
  <title>12 อบต.ที่บุรีรัมย์ ได้รับการยกฐานะเป็นเทศบาลตำบล  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040303&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>12 อบต.ที่บุรีรัมย์ ได้รับการยกฐานะเป็นเทศบาลตำบล</headline>
<lead></lead>
<neck></neck>
<body><p>12 อบต.ที่ จ.บุรีรัมย์ ได้รับการยกฐานะเป็นเทศบาลตำบล ขณะที่ กกต.ประจำจังหวัด เร่งแบ่งเขต และจัดการเลือกตั้งภายใน 90 วัน พร้อมป้องกันการซื้อเสียงทุกรูปแบบ <persName>ว่าที่ร้อยตรีทวี ชุนเกาะ</persName> ผู้อำนวยการการเลือกตั้งประจำ จ.บุรีรัมย์ เปิดเผยว่า ล่าสุดได้รับหนังสือแจ้งจากกระทรวงมหาดไทย และคณะกรรมการการเลือกตั้ง ระบุว่า มีองค์การบริหารส่วนตำบล (อบต.) จำนวน 12 แห่ง ใน 9 อำเภอที่จังหวัดบุรีรัมย์ ได้รับการยกฐานะขึ้นเป็นเทศบาลตำบล คือ อ.เมือง ได้แก่ อบต.หลักเขต / อ.ห้วยราช ได้แก่ อบต.โคกเหล็ก / อ.กระสัง ได้แก่ อบต.เมืองไผ่ / อ.ละหานทราย ได้แก่ อบต.หนองตะครอง / อ.นาโพธิ์ ได้แก่ อบต.ศรีสว่าง / อ.บ้านใหม่ไชยพจน์ ได้แก่ อบต.ทองหลาง / อ.ชำนิ ได้แก่ อบต.ชำนิ , อบต.หนองปล่อง / อ.บ้านกรวด ได้แก่ อบต.บึงเจริญ , อบต.โนนเจริญ , อบต.ปราสาท และ อ.ประโคนชัย ได้แก่ อบต.โคกย่าง ซึ่งทั้ง 12 แห่ง อยู่ใน 90 อบต.ที่หมดวาระ เมื่อวันที่ 30 ก.ค.2552 ที่ผ่านมา ซึ่งต้องขยายระยะเวลาการเลือกตั้งออกไป 45 วัน ผู้อำนวยการการเลือกตั้งประจำ จ.บุรีรัมย์ ระบุอีกว่า ขณะนี้ได้เรียกประชุมเจ้าหน้าที่ฝ่ายจัดการเลือกตั้ง เพื่อจัดวางแผนแบ่งเขตการเลือกตั้งใหม่ในพื้นที่ อบต.ทั้ง 12 แห่ง ที่มีการยกฐานะเป็นเทศบาลตำบล ซึ่งจะต้องจัดการเลือกตั้งภายใน 90 วัน นับจากวันที่ครบวาระ ส่วนการป้องกันปัญหาการทุจริตและซื้อเสียงเลือกตั้งนั้น ได้มีการแต่งตั้งคณะอนุกรรมการการเลือกตั้ง เพื่อดำเนินการป้องกันและปราบปรามการทุจริตการเลือกตั้งของท้องถิ่นทุกแห่งดังกล่าวแล้ว </p></body>
</news>
