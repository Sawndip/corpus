<teiHeader>
<fileDesc>
<titleStmt>
  <title>ศาลจำคุกอนันนักร้องดังแต่รอลงอาญาฐานเมาขับ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 20:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000086949  </bibl>
</sourceDesc>
</fileDesc>
</teiHeader>
<news>
<headline>ศาลจำคุก<persName>อนัน</persName>นักร้องดังแต่รอลงอาญาฐานเมาขับ</headline>
<lead></lead>
<neck></neck>
<body><p>< วานนี้ (31 ก.ค.) เมื่อเวลา 11.00 น.ที่ศาลแขวงพระนครเหนือ ถนนรัชดาภิเษก พนักงานอัยการฝ่ายคดีแขวงพระนครเหนือ 1/2 เป็นโจทก์ฟ้อง <persName>นายอนัน อันวา</persName> อายุ 23 ปี อดีตนักร้องชื่อดังค่ายอาร์เอส เป็นจำเลยในความผิดฐานขับขี่ยานพาหนะขณะมึนเมาสุรา กรณีที่<persName>นายอนัน</persName>ไปงานเลี้ยงฉลองเพื่อนที่เดินทางกลับมาจากต่างประเทศที่ผับแห่งหนึ่งย่านอาร์ซีเอ ก่อนจะขับรถยนต์ฮอนด้าและถูกจับกุม/p>
<p>คดีนี้โจทก์ฟ้องว่าเมื่อเวลา 02.30 น.วันที่ 30 ก.ค. <persName>ร.ต.อ.วัชระ เผือกจันทร์</persName> รอง สว.จร.สน.มักกะสัน และกำลังเจ้าหน้าที่ตำรวจตั้งด่านตรวจวัดปริมาณแอลกอฮอล์ บริเวณซอยศูนย์วิจัย ถ.เพชรบุรีตัดใหม่ แขวงบางกะปิ เขตห้วยขวาง กรุงเทพฯ พบจำเลยขับขี่รถฮอนด้า ซีวิค สีขาว หมายเลขทะเบียน ชป-8208 กรุงเทพฯ ในสภาพมึนเมา จึงทำการตรวจวัดพบปริมาณแอลกอฮอล์สูง 66 มิลลิกรัมเปอร์เซ็นต์ ซึ่งเกินกว่าที่กฎหมายกำหนดไว้ที่ 50 มิลลิกรัมเปอร์เซ็นต์ อันเป็นการฝ่าฝืนกฎหมาย จึงนำตัวส่งพนักงานสอบสวนดำเนินคดี จำเลยให้การรับสารภาพ</p>
<p>ศาลพิเคราะห์แล้วเห็นว่า จำเลยกระทำผิดตามฟ้องจริง พิพากษาให้จำคุก 4 เดือน ลดโทษให้กึ่งหนึ่งคงจำคุก 2 เดือน ปรับ 5,000 บาท โทษจำคุกให้รอลงอาญาไว้มีกำหนด 2 ปี และให้พักใช้ใบอนุญาตขับขี่ของจำเลย 6 เดือน</p>
<p>ภายหลังชำระค่าปรับนักร้องหนุ่ม กล่าวสั้นๆ ว่า ขอน้อมรับในคำพิพากษาของศาล ปกติแล้วตนไม่ค่อยได้ขับรถเอง อย่างไรก็ตาม ต่อไปหากจะดื่มสุราก็ต้องระมัดระวังเรื่องการขับรถยนต์</p></body>
</news>
