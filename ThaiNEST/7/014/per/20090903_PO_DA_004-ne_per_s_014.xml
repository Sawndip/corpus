<teiHeader>
<fileDesc>
<titleStmt>
  <title>คาดสัปดาห์หน้ารู้ผลสอบคลิปเสียงฉาว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-03 22:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17972  </bibl>
</sourceDesc>
</fileDesc>
</teiHeader>
<news>
<headline>คาดสัปดาห์หน้ารู้ผลสอบคลิปเสียงฉาว</headline>
<lead></lead>
<neck></neck>
<body><p>วันนี้(2 ก.ย.) <persName>พล.ต.ท.สถาพร หลาวทอง</persName> ผช.ผบ.ตร. ในฐานะประธานพนักงานสอบสวนคดีคลิปเสียงนายกรัฐมนตรี กล่าวภายหลังการประชุมคณะพนักงานสืบสวนสอบสวน โดยมีตัวแทนจากกองบัญชาการตำรวจสันติบาล กองบัญชาการตำรวจภูธรภาค4 ศูนย์ตรวจสอบและวิเคราะห์การกระทำผิดทางเทคโนโลยี สำนักงานเทคโนโลยีสารสนเทศและการสื่อสาร(สทส.) กองบังคับการปราบปราม และกองพิสูจน์หลักฐาน ว่า ได้มีการขยายผลสั่งการควบคุมตัวพนักงานบริษัท เอสซี แอสเสท 2 ราย โดยขณะนี้อยู่ระหว่างการตรวจสอบฮาร์ดดิสก์ ที่มีการโคลนนิ่งข้อมูลจากบริษัทเอสซี แอสเสท จำนวน 11 เครื่อง เพื่อตรวจสอบแหล่งที่มาของคลิปเสียง โดยขอเวลาตรวจสอบ 1 สัปดาห์</p>
<p>นอกจากนี้ ยังพบว่ามีผู้ที่เกี่ยวข้องกับการส่งอีเมล์คลิปเสียงนายกรัฐมนตรีถึง 200 รายชื่อ ซึ่งจะต้องเรียกมาให้ถ้อยคำ รวมถึงกรณีที่มีการเผยแพร่ผ่านสถานีวิทยุชุมชนคนรักอุดร โดย<persName>นายขวัญชัย ไพรพนา</persName> ที่จะต้องมีการเรียกมาสอบ รวมถึงผู้บริหารสถานีโทรทัศน์ PTV ที่<persName>นายขวัญชัย</persName> มีการดึงสัญญาณออกอากาศว่ามีแหล่งที่มาและมีการดำเนินการอย่างไรบ้าง โดยการกระทำของ<persName>นายขวัญชัย</persName> ถือว่ามีความผิดทางอาญา แต่จะต้องดำเนินการอย่างไรนั้น คงขึ้นอยู่กับนายกรัฐมนตรีในฐานะผู้เสียหาย.</p></body>
</news>
