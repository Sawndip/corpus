<teiHeader>
<fileDesc>
<titleStmt>
  <title>ภาคปชช.แนะทุกภาคส่วนร่วมแก้ปัญหาการเมือง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 15:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12701  </bibl>
</sourceDesc>
</fileDesc>
</teiHeader>
<news>
<headline>ภาคปชช.แนะทุกภาคส่วนร่วมแก้ปัญหาการเมือง</headline>
<lead></lead>
<neck></neck>
<body><p>เมื่อเวลา 13.00 น. วันนี้(6 ส.ค.) ที่รัฐสภา <persName>พญ.กมลพรรณ ชีวพันธ์ศรี</persName> รองประธานคณะกรรมการคณะประสานและส่งเสริมการเมืองภาคพลเมือง ได้เข้ายื่นหนังสือข้อเสนอแนะในการแก้ปัญหาทางการเมืองแก่<persName>นายวรินทร์ เทียมจรัส</persName> ส.ว.สรรหา รองประธานคณะกรรมาธิการพัฒนาการเมืองและการมีส่วนร่วมของประชาชน วุฒิสภา </p>
<p>โดย <persName>พญ.กมลพรรณ</persName> กล่าวว่า สถานการณ์ความแตกแยกทางการเมือง ต้องอาศัยการมีส่วนร่วมของประชาชนทุกภาคส่วนมาร่วมแก้ไข คณะกรรมการฯขอเสนอแนวทาง 7 ข้อ ได้แก่ 1.ปฏิรูปสื่อ โดยให้มีโทรทัศน์ 1 ช่องสำหรับประชาธิปไตย ให้ประชาชนมีความรู้ในสิทธิ บทบาทหน้าที่ทางการเมือง 2.แก้ไขเกณฑ์การเลือกตั้ง ให้ปิดช่องโหว่การโกงเลือกตั้ง และการมีงบประมาณให้เครือข่ายภาคประชาชนร่วมตรวจสอบ 3.ประชาชนต้องมีส่วนร่วมในการกำหนดนโยบายสาธารณะ 4.ปฏิรูปการศึกษา ยกเลิกแอดมิชชั่นที่กินเงินเด็ก และยกเลิกการบังคับเรียนซ้ำซาก และต้องเน้นเรื่องสิทธิ หน้าที่ ศีลธรรม และสำนึกสาธารณะ 5.แยกอำนาจบริหารจากอำนาจนิติบัญญัติ ให้ประชาชนเลือกรัฐมนตรีและนายกฯโดยตรง 6.กฎหมายทุจริตต้องไม่ให้มีอายุความ 7.ปฏิรูปองค์กรอิสระ และกระบวนการยุติธรรมให้มีความรวดเร็ว ไม่เลือกปฏิบัติ.</p></body>
</news>
