<teiHeader>
<fileDesc>
<titleStmt>
  <title>ที่ประชุมร่วมกันของรัฐสภา เตรียมพิจารณาร่างกรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดนไทย – กัมพูชา วันนี้  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208310020&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมร่วมกันของรัฐสภา เตรียมพิจารณาร่างกรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดนไทย – กัมพูชา วันนี้</headline>
<lead></lead>
<neck></neck>
<body><p>ที่ประชุมร่วมกันของรัฐสภา เตรียมพิจารณาร่างกรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดนไทย - กัมพูชา วันนี้ การประชุมร่วมกันของรัฐสภา สมัยสามัญนิติบัญญัติ วันนี้(31 ส.ค.) ซึ่งเริ่มเวลา 09.00 น. วาระสำคัญคือการพิจารณาความตกลงทางการค้าระหว่างรัฐบาลไทยกับรัฐบาลยูเครน /บันทึกการหารือระหว่างรัฐบาลไทยกับรัฐบาลสาธารณรัฐสังคมนิยมเวียดนาม / บันทึกการประชุมคณะกรรมาธิการร่วมเขตแดนไทย – กัมพูชา / ร่างกรอบการเจรจาเพื่อรักษาความมั่นคงและความสงบเรียบร้อยบริเวณพื้นที่ชายแดนไทย – กัมพูชา ในกรอบของคณะกรรมการชายแดนทั่วไปไทย – กัมพูชา และกลไกอื่นๆ ภายใต้กรอบนี้ อย่างไรก็ตามก่อนหน้านี้กลุ่มภาคีเครือข่ายผู้ติดตามกรณีปราสาทเขาพระวิหารได้ยื่นหนังสือผ่านสมาชิกวุฒิสภา เพื่อคัดค้านการพิจารณาร่างกรอบการเจรจาไทย – กัมพูชา โดยให้เหตุผลว่า ร่างกรอบการเจรจาดังกล่าว จะทำให้ประเทศไทยสูญเสียดินแดนและเชื่อว่ามีสาระซ่อนเร้น จากนั้นในเวลา 14.00 น. จะเป็นการประชุมวุฒิสภา ซึ่งที่ประชุมจะพิจารณาให้ความเห็นชอบบุคคลผู้ได้รับการเสนอชื่อให้ดำรงตำแหน่งศาลปกครองสูงสุด และให้ความเห็นชอบบุคคลผู้ได้รับการเสนอชื่อให้ดำรงตำแหน่งอัยการสูงสุด </p></body>
</news>
