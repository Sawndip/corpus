<teiHeader>
<fileDesc>
<titleStmt>
  <title>"ธานี"พร้อมสู้เลือกซ่อม-เย้ยคู่แข่งเล่นมุขเก่า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090808/23564  </bibl>
</sourceDesc>
</fileDesc>
</teiHeader>
<news>
<headline>"<persName>ธานี</persName>"พร้อมสู้เลือกซ่อม-เย้ยคู่แข่งเล่นมุขเก่า</headline>
<lead>"<persName>ธานี</persName>" พร้อมสู้เต็มที่เลือกตั้งซ่อมสุราษฎร์ ระดมแกนนำลงพื้นที่ช่วยหาเสียงเต็มที่ เย้ยคู่แข่ง "<persName>สมพล</persName>" เล่นแต่มุขเก่า</lead>
<neck></neck>
<body><p>(8ส.ค.) <persName>นายธานี เทือกสุบรรณ</persName> ผู้สมัครรับเลือกตั้งซ่อมหมายเลข 1 ส.ส.เขต 1 จ.สุราษฎร์ธานี พรรคประชาธิปัตย์ กล่าวถึงกรณี<persName>นายสมพล วิชัยดิษฐ์</persName> ผู้สมัครหมายเลข 2 พรรคเพื่อไทย ประกาศในการลงพื้นระหว่างการหาเสียงว่า ถึงเวลาเปลี่ยนแปลง จ.สุราษฎร์ธานี และขออาสาในนามพรรคเพื่อไทยมารับใช้ประชาชน ว่า ไม่เป็นไร ประชาชนก็จะได้พิจารณาว่าเป็นอย่างไร ซึ่งเห็นว่า<persName>นายสมพล</persName>ใช้คำพูดแบบเก่าในการลงพื้นที่หาเสียงนายกอบจ.สุราษฎร์ธานี ที่<persName>นายสมพล</persName>เคยลงสมัครมาหลายครั้งแล้ว การที่พรรคเพื่อไทยระบุว่าจะเน้นลงพื้นที่จัดเวทีปราศรัยใหญ่ และชูประเด็นต่างๆ เกี่ยวกับปากท้องประชาชนนั้น ก็เห็นว่าประชาชนจะได้ทราบแนวทางว่าในรูปแบบไหน</p>
<p><persName>นายธานี</persName> กล่าวอีกว่า ส่วนที่พรรคเพื่อไทยจะระดมสมาชิกจากส่วนกลางไปช่วยหาเสียงนั้น ก็เป็นเรื่องธรรมดา ในส่วนของพรรคประชาธิปัตย์ก็จะมีแกนนำลงไปช่วยหาเสียงเช่นกัน อาทิ <persName>นายชวน หลีกภัย</persName> ประธานที่ปรึกษาพรรค <persName>นายอภิสิทธิ์ เวชชาชีวะ</persName> นายกรัฐมนตรีในฐานะหัวหน้าพรรค ซึ่งในส่วนของนายกฯนั้นก็จะพิจารณาวันที่นายกฯสะดวก และในส่วนของ<persName>นายสุเทพ</persName> รองนายกฯฝ่ายความมั่นคง ขณะนี้อยู่ในพื้นที่ช่วยตนหาเสียง โดยเดินทางมาตั้งแต่เมื่อเย็นวานนี้ (7 ส.ค.) ซึ่งตนได้เปิดเวทีปราศรัยแรกที่ อ.บ้านนาสาร และในเย็นวันนี้ (8 ส.ค.) ก็จะมีการเปิดเวทีปราศรัยอีกเช่นกันที่ตลาด อ.ดอนสัก โดยแกนนำของพรรคเดินทางมาตั้งแต่เย็นวันศุกร์ และอยู่ต่อวันเสาร์ - อาทิตย์ เนื่องจากวันธรรมดาติดภารกิจในการทำงาน อย่างไรก็ตาม ณ วันนี้ กำลังใจของตนมีเต็มร้อย เดินพบปะประชาชนอย่างต่อเนื่อง และชาวบ้านที่นี่ก็เข้าใจการเมืองเป็นอย่างดี ส่วนการที่ตนได้หมายเลข 1 และเพื่อไทยได้หมายเลข 2 นั้น ตนไม่ทราบว่าจะเกี่ยวกับถือเคล็ดหรือไม่ แต่ตนพร้อมที่จะสู้เต็มที่</p></body>
</news>
