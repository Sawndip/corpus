<teiHeader>
<fileDesc>
<titleStmt>
  <title>กล้านรงค์มั่นใจชี้ขาดคดีสลายม็อบ7ตค.ได้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-07 12:29:03  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=188622  </bibl>
</sourceDesc>
</fileDesc>
</teiHeader>
<news>
<headline><persName>กล้านรงค์</persName>มั่นใจชี้ขาดคดีสลายม็อบ7ตค.ได้</headline>
<lead>ป.ป.ช. "<persName>กล้านรงค์ จันทิก</persName>" มั่นใจ จะสามารถชี้ขาด คดีสลายม็อบพันธมิตร 7 ต.ค. ในวันนี้ได้</lead>
<neck></neck>
<body><p><persName>นายกล้านรงค์ จันทิก</persName> กรรมการป้องกันและปราบปรามการทุจริตแห่งชาติ (ป.ป.ช.) เปิดเผยถึง การพิจารณาคดีที่เจ้าหน้าที่ใช้กำลังสลายการชุมนุม เมื่อวันที่ 7 ต.ค. 2551 ว่า จากการพิจารณาสำนวนการสอบสวนถือว่า เป็นที่ยุติแล้ว และเชื่อว่า จะสามารถชี้ขาดได้ ส่วนกรณีที่ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ( ผบ.ตร. )ส่งหลักฐานเพิ่มเติมให้ ป.ป.ช. พิจารณา เพื่อขอความเป็นธรรมนั้น <persName>นายกล้านรงค์</persName> ระบุว่า ยังไม่สามารถตอบได้ว่า หลักฐานดังกล่าว เป็นหลักฐานใหม่ หรือ เก่า ขึ้นอยู่กับที่ประชุมใหญ่ ป.ป.ช. ว่า จะพิจารณาอย่างไร</p>
<p>ขณะที่ <persName>น.ส.สมรักษ์ จัดกระบวนพล</persName> กรรมการป.ป.ช. เห็นต่างว่า สำนวนการสอบสวนในคดีนี้ ยังไม่ถือว่าสะเด็ดน้ำเพราะยังไม่ได้ข้อสรุป ทั้งในส่วนของข้อกฎหมายและข้อเท็จจริง ทั้งนี้ ส่วนตัวเห็นว่า ป.ป.ช. ควรเปิดโอกาสให้ <persName>พล.ต.อ.พัชรวาท</persName> ได้ชี้แจง โดยเฉพาะหลักฐานที่ <persName>พล.ต.อ.พัชรวาท</persName> ส่งมาเพิ่มเติม ซึ่งเท่าที่ทราบมีหลักฐานทั้งใหม่และเก่าปะปนกันอยู่ เพื่อให้ความเป็นธรรมกับ <persName>พล.ต.อ.พัชรวาท</persName> เพราะเป็นการแจ้งข้อกล่าวหาเพิ่มเติม</p>
<p>อย่างไรก็ตาม ยืนยันว่า ป.ป.ช. ไม่ได้ยื้อเวลา เพื่อให้เลื่อนการชี้ขาดออกไปเหมือนการพิจารณาคดีปราสาทพระวิหารนั้น<persName>นายกล้านรงค์</persName> กล่าวว่า ต้องดูที่ประชุมในวันนี้ว่า จะพิจารณาคดีสลายการชุมนุมเสร็จทันหรือไม่ โดยหากเสร็จทัน ก็สามารถนำเข้าสู่ที่ประชุม เพื่อพิจารณาได้ทันที
 </p></body>
</news>
