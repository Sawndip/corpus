<teiHeader>
<fileDesc>
<titleStmt>
  <title>'สุเทพ'เผย กต.กำลังติดต่อดูไบขอตัว'ทักษิณ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-27 11:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16625  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'เผย กต.กำลังติดต่อดูไบขอตัว'<persName>ทักษิณ</persName>'</headline>
<lead></lead>
<neck></neck>
<body><p>ที่ทำเนียบรัฐบาล วันนี้(27 ส.ค.) <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ถึงกรณีที่<persName>นายเทพไท เสนพงษ์</persName> โฆษกส่วนตัวหัวหน้าพรรคประชาธิปัตย์ ออกมาระบุว่าประเทศสาธารณรัฐอาหรับเอมิเรต ขับไล่ <persName>พ.ต.ท.ทักษิณ ชินวัตร</persName> อดีตนายกรัฐมนตรี ออกนอกประเทศ เพราะไม่ต้องการให้ใช้เมืองดูไบเป็นฐานในการเคลื่อนไหวทางการเมืองว่า ตนกำลังติดตามข่าวอยู่ เพราะ <persName>พ.ต.ทักษิณ</persName> เป็นผู้หนีคดี เป็นหน้าที่ของรัฐบาลไทยที่จะดำเนินการเอาตัวกลับมาดำเนินคดี ส่วนมิตรประเทศถ้ามีความเป็นมิตรกับประเทศไทยก็ต้องให้ความร่วมมือกับประเทศไทย ถ้า <persName>พ.ต.ท.ทักษิณ</persName> อยู่ที่ไหนก็ต้องส่งตัวมาให้เรา เพราะตามปกติคนที่จะอ้างว่าหลีกภัยทางการเมืองไปอยู่ประเทศอื่นก็ต้องรับรองโดยประเทศนั้นว่า จะไม่ใช้ประเทศเขาเป็นฐานในการโจมตีประเทศที่ตัวเองหนีมา ดังนั้นกรณีของ <persName>พ.ต.ท.ทักษิณ</persName> ก็ต้องดูว่า ทางการของดูไบคิดอย่างไร ซึ่งกระทรวงการต่างประเทศก็ได้พยายามติดต่อกับประเทศต่าง ๆ เพื่อแจ้งให้ทราบว่า <persName>พ.ต.ท.ทักษิณ</persName> อยู่ในฐานะของผู้ที่หลบหนีคำพิพากษาของศาล เป็นผู้หลบหนีคดี.</p></body>
</news>
