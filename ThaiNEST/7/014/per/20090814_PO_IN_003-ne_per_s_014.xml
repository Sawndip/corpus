<teiHeader>
<fileDesc>
<titleStmt>
  <title>รัฐย้ายประชุมASEANจากภูเก็ตไปประจวบฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-14 14:52:31  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185214  </bibl>
</sourceDesc>
</fileDesc>
</teiHeader>
<news>
<headline>รัฐย้ายประชุมASEANจากภูเก็ตไปประจวบฯ</headline>
<lead>รมว.ต่างประเทศ เปลี่ยนสถานที่จัดประชุมสุดยอดผู้นำอาเซียน จาก จ.ภูเก็ต ไปเป็น จ.ประจวบคีรีขันธ์ ระหว่างวันที่ 23 - 25 ต.ค.</lead>
<neck></neck>
<body><p><persName>นายกษิต ภิรมย์</persName> รมว.ต่างประเทศ เปิดเผยว่า ขณะนี้ได้แจ้งให้ทุกประเทศสมาชิกอาเซียนทราบแล้วว่า ได้ย้ายสถานที่จัดการประชุมสุดยอดอาเซียนกับประเทศคู่เจรจา ระหว่างวันที่ 23 - 25 ต.ค.นี้ จาก จ.ภูเก็ต ไปที่ อ.ชะอำ จ.เพชรบุรี แทนเนื่องจากคำนึงถึงเหตุผลหลายด้าน โดยเฉพาะเรื่องของการรักษาความปลอดภัยของผู้นำแต่ละประเทศ ขณะเดียวกัน ในช่วงของการจัดการประชุมดังกล่าวนั้น จ.ภูเก็ต จะมีเทศกาลถือศีลกินเจ จึงเกรงว่าจะทำให้ไม่ได้รับความสะดวก </p>
<p>นอกจากนี้ รมว.ต่างประเทศยังกล่าวถึงผลการประชุมคณะกรรมการร่วมไทย-มาเลเซีย ที่ประเทศมาเลเซียด้วยว่า ที่ประชุมเห็นชอบเรื่องการอำนวยความสะดวกการข้ามแดนระหว่างไทยกับมาเลเซีย โดยจะเร่งทำบัตรแรงงานข้ามแดนเพื่อให้การสัญจรระหว่างประเทศไทยกับประเทศมาเลเซียมีความสะดวกมากขึ้น พร้อมกันนี้เตรียมแลกเปลี่ยนบุคลากรและนักเรียนระหว่างไทยกับมาเลเซีย เพื่อส่งเสริมให้มีความรู้เรื่องวัฒนธรรม กีฬา และประวัติศาสตร์ ของแต่ละชาติมากขึ้นด้วย</p></body>
</news>
