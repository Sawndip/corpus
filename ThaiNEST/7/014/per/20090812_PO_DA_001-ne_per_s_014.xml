<teiHeader>
<fileDesc>
<titleStmt>
  <title>รบ.เตรียมจัดเฉลิมพระเกียรติ'สังฆราช'ครบ8รอบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-12 15:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13804  </bibl>
</sourceDesc>
</fileDesc>
</teiHeader>
<news>
<headline>รบ.เตรียมจัดเฉลิมพระเกียรติ'สังฆราช'ครบ8รอบ</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (12 ส.ค.) <persName>ดร.อำนาจ บัวศิริ</persName> ผอ.สำนักเลขาธิการมหาเถรสมาคม สำนักงานพระพุทธศาสนาแห่งชาติ (พศ.) กล่าวว่า จากการประชุมมหาเถรสมาคม (มส.) ได้นำผลสรุปการประชุมคณะกรรมการอำนวยการ จัดงานฉลองพระชันษา 96 ปี <persName>สมเด็จพระญาณสังวร สมเด็จพระสังฆราช สกลมหาสังฆปริณายก</persName> ที่มีนายกรัฐมนตรีเป็นประธานที่ประชุม เข้ารายงานต่อ มส. โดยจากผลการประชุมมีมติให้มีการจัดกิจกรรมทั้งในส่วนกลาง และส่วนภูมิภาค โดยส่วนกลางจะแบ่งเป็น 2 ส่วน คือ 1.พศ. ร่วมกับ องค์กร มูลนิธิ จัดกิจกรรมที่พุทธมณฑล จ.นครปฐม วันที่ 29 ก.ย.-3 ต.ค. ประกอบด้วย การปฏิบัติธรรมของพระสงฆ์ 500 รูป การปฏิบัติธรรมของฆราวาส 1,000 คน การสนทนาธรรม การอภิปรายธรรม การแสดงพระธรรมเทศนา การตักบาตรพระสงฆ์ 967 รูป การจัดนิทรรศการเกี่ยวกับพระประวัติ พระศาสนกิจ พระเกียรติคุณ สมเด็จพระญาณสังวร สมเด็จพระสังฆราชฯ 2.ที่วัดบวรนิเวศวิหาร จะจัดกิจกรรม วันที่ 1-31 ต.ค. ประกอบด้วย การเจริญพระพุทธมนต์ การตักบาตร ถวายสังฆทาน การจัดนิทรรศการ การจัดทำหนังสือพระประวัตร พระศาสนกิจ พระเกียรติคุณ การจัดทำหนังสือจดหมายเหตุจัดงานฉลองพระชันษา 96 ปี ซึ่งในส่วนที่เป็นกิจกรรมพิธีสงฆ์จะจัดในวันที่ 1-3 ต.ค.</p>
<p>"ส่วนภูมิภาค จะให้จัดกิจกรรมพร้อมกันในวันที่ 3 ต.ค. ทุกจังหวัดทั่วประเทศ โดยให้จัดกิจกรรมการตักบาตร เจริญพระพุทธมนต์ จัดปฏิบัติธรรม ฟังพระธรรมเทศนา การบรรยายธรรม และจัดนิทรรศการ ทั้งนี้ ในการประชุมดังกล่าว ยังไม่ได้มีการหารือเรื่องงบประมาณในการดำเนินการ แต่คาดว่า จะมีการใช้งบฯ ในการจัดงานทั้งหมดประมาณ 40 ล้านบาท แบ่งเป็นงานในส่วนของ พศ.30 ล้านบาท และงานในส่วนของวัดบวรฯ 10 ล้านบาท" <persName>ดร.อำนาจ</persName> กล่าว.</p></body>
</news>
