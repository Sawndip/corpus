<teiHeader>
<fileDesc>
<titleStmt>
  <title>'ปานปรีย์' เบรก 'เมธี' ลง ส.ส.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-11 20:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19766  </bibl>
</sourceDesc>
</fileDesc>
</teiHeader>
<news>
<headline>'<persName>ปานปรีย์</persName>' เบรก '<persName>เมธี</persName>' ลง ส.ส.</headline>
<lead></lead>
<neck></neck>
<body><p>วันนี้ (11 ก.ย.) <persName>นายปานปรีย์ พหิทธานุกร</persName> รองหัวหน้าพรรคเพื่อไทย กล่าวถึง กรณี <persName>นายเมธี อมรวุฒิกุล</persName> สมาชิกพรรคเพื่อไทย ที่ระบุว่า มีผู้ใหญ่ในพรรคทาบทามลงสมัคร ส.ส.กรุงเทพฯ ว่า อาจเป็นความเห็นส่วนตัวของ <persName>นายเมธี</persName> เนื่องจากผู้ที่แจ้งความประสงค์จะลงสมัครมีหลายคน ดังนั้น การคัดเลือกตัวผู้สมัครจะต้องเป็นไปตามกระบวนการของพรรค ทั้งนี้ กรณีที่ <persName>นายเมธี</persName> ไปชกต่อยหน้าพรรค อยู่ในกระบวนการตรวจสอบของผู้ใหญ่ในพรรค ที่จะพิจารณาเรื่องสถานะในการเป็นสมาชิกพรรคของ <persName>นายเมธี</persName> อย่างไรก็ตาม การส่งผู้สมัคร พรรคต้องพิจารณาก่อน ไม่ใช่ใครก็ได้ โดยเฉพาะด้านความประพฤติ ต้องเป็นคนที่มีความประพฤติดี หากมีคดีมาก่อน ทำความเสียหายเคยโกงเขามา ทางพรรคคงไม่เอา </p>
<p>ด้าน <persName>นายวิชาญ มีนชัยนันท์</persName> ในฐานะประธานภาค กทม. กล่าวว่า ปัญหาการใช้ความรุนแรงของ <persName>นายเมธี</persName> อาจมีปัญหาส่วนตัวระหว่างกันอยู่ก่อนหน้านี้แล้ว จึงต้องแยกแยะออกจากการพิจารณาเรื่องการลงสมัคร ส.ส.ในนามพรรค ทั้งนี้ <persName>นายเมธี</persName> ได้มาสมัครเป็นสมาชิกพรรค และแสดงเจตจำนงว่า จะลงสมัคร ส.ส.เขตป้อมปราบฯ จริง แต่ <persName>นายเมธี</persName> ก็ต้องมาเข้าในกระบวนการคัดสรรของพรรค ซึ่งถือเป็นทางเลือกหนึ่งของพรรค ที่จะพิจารณาถึงความเหมาะสมอีกครั้ง.
</p></body>
</news>
