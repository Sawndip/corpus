<teiHeader>
<fileDesc>
<titleStmt>
  <title>นายกฯ พร้อมรับข้อสังเกตงบ53  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-29 11:55:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17023  </bibl>
</sourceDesc>
</fileDesc>
</teiHeader>
<news>
<headline>นายกฯ พร้อมรับข้อสังเกตงบ53</headline>
<lead></lead>
<neck>นายกฯปัดตอบคุย'<persName>นิพนธ์</persName>'เรื่อง ผบ.ตร.คนใหม่</neck>
<body><p>วันนี้ (29 ส.ค.) ผู้สื่อข่าวรายงานว่าหลังจากที่<persName>นายอภิสิทธิ์ เวชชาชีวะ</persName> นายกรัฐมนตรี ได้เข้าร่วมประชุมสภาผู้แทนราษฎร เพื่อพิจารณาร่าง พ.ร.บ.งบประมาณรายจ่ายประจำปี 2553 ตลอดทั้งคืนจนถึงเช้านี้ เมื่อเวลา 10.30 น. ที่ผ่านมา <persName>นายอภิสิทธิ์</persName> ให้สัมภาษณ์กับผู้สื่อข่าวภายหลังสภาฯ ลงมติรับหลักการร่าง พ.ร.บ.งบประมาณรายจ่ายประจำปี 2553 ว่า ต่อไปก็ต้องนำไปสู่การพิจารณาของวุฒิสภา ส่วนข้อสังเกตต่าง ๆ จะได้ส่งให้ที่ประชุมครม.พิจารณาดำเนินการต่อไป เนื่องจากตนเคยบอกแล้วว่า งบประมาณฉบับนี้อยู่ในช่วงที่ไม่ปกติ รัฐบาลต้องใช้ขับเคลื่อนเพื่อให้เศรษฐกิจฟื้น และทำให้นโยบายเดินหน้า โดยยืนยันจะทำทุกอย่างให้มีประสิทธิภาพและโปร่งใสมากที่สุด.</p>
<p>ที่รัฐสภา เมื่อเวลา 10.30 น. วันนี้ (29 ส.ค.) ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยว่า ขณะนี้ยังหาเวลานัดไม่ได้ เมื่อถามว่าได้พูดคุยกับ<persName>นายนิพนธ์ พร้อมพันธุ์</persName> เลขาธิการนายกรัฐมนตรี ที่เดินทางกลับจากประเทศเยอรมันหรือยัง นายกรัฐมนตรี กล่าวว่า ในฐานะทีเป็นเลขาธิการนายกรัฐมนตรีก็คุยกันอยู่ตลอด เมื่อถามว่าจะได้คุยเรื่อง ผบ.ตร.คนใหม่แล้วใช่หรือไม่ นายกรัฐมนตรี ไม่ตอบคำถามดังกล่าว และเดินขึ้นรถออกจากรัฐสภาไปทันที.
</p></body>
</news>
