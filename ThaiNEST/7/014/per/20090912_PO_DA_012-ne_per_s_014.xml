<teiHeader>
<fileDesc>
<titleStmt>
  <title>เสื้อแดงเตรียมสถาปนารัฐใหม่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-12 11:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=19862  </bibl>
</sourceDesc>
</fileDesc>
</teiHeader>
<news>
<headline>เสื้อแดงเตรียมสถาปนารัฐใหม่</headline>
<lead></lead>
<neck></neck>
<body><p>วันนี้ (12ก.ย.) ที่ห้องแกรนด์บอลรูม ฮอล ห้างสรรพสินค้าอิมพีเรียลเวิลด์ ลาดพร้าว <persName>นายวีระ มุสิกพงษ์</persName> แกนนำนปช. ในฐานะประธานคณะกรรมการบริหารโรงเรียนผู้ปฏิบัติงาน นปช. ได้กล่าวเปิดการสัมมนานักเรียนเสื้อแดงที่มาร่วมงานกว่า 1 พันคน ว่า ช่วง 3 ปีที่ผ่านมาพิสูจน์ได้แล้วว่ารัฐไทยตายไปแล้ว ดังนั้นกลุ่มคนเสื้อแดงจะต้องร่วมกันสถาปนารัฐไทยขึ้นมาใหม่ โดยเป็นรัฐที่ปกครองในระบบประชาธิปไตยอันมีพระมหากษัตริย์ทรงเป็นพระประมุข  และใช้กฎหมายตามหลักนิติรัฐให้สอดคล้องกับหลักนิติธรรม</p>
<p>ด้าน<persName>นายจตุพร พรหมพันธุ์</persName> กล่าวว่า ในวันที่ 19 ก.ย.นี้ จะมีการชุมนุมของกลุ่มคนเสื้อแดงอย่างแน่นอนถึงแม้รัฐบาลจะประกาศใช้ พ.ร.บ.ความมั่นคงฯ และยืนยันว่าจะไม่นำผู้ร่วมชุมนุมไปปิดล้อมสถานที่ราชการ แต่ปลายขบวนอาจล้นไปถึงบ้านสี่เสาเทเวศน์</p>
<p>“มีพรรคพวกที่เป็นตำรวจได้เสนอเข้ามาว่า อยากให้กลุ่มคนเสื้อแดงไปร่วมชุมนุมที่หน้าสำนักงาน ปปช. ดูบ้างดีไหม จะได้รู้ว่าปปช.จะรู้สึกหรือเห็นควรให้ทำอย่างไร” <persName>นายจตุพร</persName> กล่าว</p></body>
</news>
