<teiHeader>
<fileDesc>
<titleStmt>
  <title>เลขา สรส. ยื่นหนังสือต่อ  ป.ป.ช. ถามความคืบหน้าตรวจสอบทุจริตขององค์กรสมาชิกรัฐวิสาหกิจ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180097&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขา สรส. ยื่นหนังสือต่อ  ป.ป.ช. ถามความคืบหน้าตรวจสอบทุจริตขององค์กรสมาชิกรัฐวิสาหกิจ</headline>
<lead></lead>
<neck></neck>
<body><p>เลขาธิการสมาพันธ์แรงงานรัฐวิสาหกิจสัมพันธ์ ยื่นหนังสือสำนักงานคณะกรรมการป้องกันและปราบปรามการทุจริตแห่งชาติ ทวงถามความคืบหน้าตรวจสอบการทุจริตขององค์กรสมาชิกรัฐวิสาหกิจ โดยจะกลับมาทวงถามความคืบหน้าอีกครั้งในเดือนกันยายน <persName>นายสาวิทย์ แก้วหวาน</persName> เลขาธิการสมาพันธ์แรงงานรัฐวิสาหกิจสัมพันธ์(สรส.) พร้อมด้วยตัวแทนพนักงาน สรส. ประมาณ 100 คน ยื่นหนังสือต่อ<persName>นายณรงค์ รัฐอมฤทธิ์</persName> ผู้ช่วย เลขาธิการคณะกรรมการป้องกันและปราบปรามการทุจริตแห่งชาติ หรือ ป.ป.ช.เพื่อขอให้เร่งตรวจสอบและติดความความคืบหน้าการตรวจสอบการทุจริตขององค์กรสมาชิกรัฐวิสาหกิจทั้ง 4 องค์กร ประกอบด้วย สหภาพแรงงานรัฐวิสาหกิจรถไฟแห่งประเทศไทย องค์การขนส่งมวลชนกรุงเทพมหานคร สถาบันวิจัยวิทยาศาสตร์และเทคโนโลยีแห่งประเทศไทย และธนาคารเพื่อการเกษตรและสหกรณ์การเกษตร ซึ่งเคยยื่นเรื่องต่อคณะกรรมการ ป.ป.ช. ไปก่อนหน้านี้ โดยจะให้ระยะเวลาในการดำเนินการเป็นเวลาหนึ่งเดือน หลังจากนั้นจะกลับมาทวงถามความคืบหน้าอีกครั้ง นอกจากนี้ <persName>นายสาวิทย์</persName> ยังเดินทางมาที่ทำเนียบรัฐบาลเพื่อยื่นหนังสื่อต่อ<persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย ให้ติดตามความคืบหน้าในการตรวจสอบกรณีการครองครองที่ดินการรถไฟของ<persName>นายชัย ชิดชอบ</persName> ประธานสภาผู้แทนราษฎร ที่บริเวณเขากระโดง จังหวัดบุรีรัมย์ด้วย  </p></body>
</news>
