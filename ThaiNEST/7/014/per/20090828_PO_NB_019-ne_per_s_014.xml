<teiHeader>
<fileDesc>
<titleStmt>
  <title>"สาทิตย์" มั่นใจ นโยบายโฉนดชุมชนจะแก้ปัญหาการครองกรรมสิทธิ์ทับซ้อนของรัฐบาลกับเกษตรกรในพื้นที่ได้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280081&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" มั่นใจ นโยบายโฉนดชุมชนจะแก้ปัญหาการครองกรรมสิทธิ์ทับซ้อนของรัฐบาลกับเกษตรกรในพื้นที่ได้</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี มั่นใจ นโยบายโฉนดชุมชนจะสามารถแก้ไขปัญหาการครองกรรมสิทธิ์ทับซ้อนในที่ดินของรัฐบาลกับเกษตรกรในพื้นที่ได้ ชี้ หัวใจสำคัญของนโยบายดังกล่าว คือ การเสริมสร้างความเข้มแข็งของคนในชุมชน <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงนโยบายโฉนดชุมชนในงานสัมมนาเชิงปฏิบัติการ เรื่องการกระจายการถือครองที่ดินในรูปแบบโฉนดชุมชนว่า รัฐบาลมีความพร้อมที่จะเดินหน้าโฉนดชุมชน ซึ่งขณะนี้อยู่ในระหว่างการศึกษาขั้นตอนให้สอดคล้องกับระเบียบสำนักนายกรัฐมนตรี เพื่อเตรียมเสนอเข้าที่ประชุมคณะรัฐมนตรี ผลักดันให้เกิดการบังคับใช้ให้ทันภายในเดือนกันยายนนี้ เบื้องต้นได้ตั้งคณะกรรมการฯ ขึ้น เพื่อคัดเลือกคุณสมบัติชุมชนที่มีความพร้อมในการเข้าถือครองสิทธิ์ในพื้นที่ดังกล่าวจำนวน 30 ชุมชนทั่วประเทศ โดยมีเงื่อนไขว่า พื้นที่ดังกล่าวไม่สามารถนำไปจำนองหรือจำนำได้ , เกษตรกรจะสามารถใช้เพื่อการเกษตรเท่านั้น และจะต้องดูแลรักษาทรัพยากรในพื้นที่ดังกล่าวด้วย อย่างไรก็ตาม คาดว่าในปีแรกที่มีการประกาศใช้ จะต้องดำเนินการให้ได้ทั้งหมด 30 ชุมชนทั่วประเทศ พร้อมระบุว่า หัวใจสำคัญของนโยบายดังกล่าว คือ การเสริมสร้างความเข้มแข็งของคนในชุมชน รัฐมนตรีประจำสำนักนายกรัฐมนตรี กล่าวเพิ่มเติมว่า นโยบายดังกล่าวจะเป็นกลไกสำคัญในการแก้ไขปัญหากรณีที่มีข้อเรียนจากประชาชนที่ได้รับผลกระทบจากการดำเนินโครงการของรัฐบาล และมั่นใจว่านโยบายดังกล่าวจะสามารถเดินหน้าได้อย่างแน่นอน</p></body>
</news>
