<teiHeader>
<fileDesc>
<titleStmt>
  <title>ปธ.วุฒิค้านใช้กม.มั่นคงคุมม็อบเสื้อแดง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-24 16:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=16052  </bibl>
</sourceDesc>
</fileDesc>
</teiHeader>
<news>
<headline>ปธ.วุฒิค้านใช้กม.มั่นคงคุมม็อบเสื้อแดง</headline>
<lead></lead>
<neck></neck>
<body><p>วันนี้(24 ส.ค.) <persName>นายประสพสุข บุญเดช</persName> ประธานวุฒิสภา กล่าวถึงกรณีการชุมนุมเคลื่อนไหวของกลุ่มเสื้อแดงว่า ตนเป็นห่วงเหมือนที่ทุกคนเป็นห่วง ส่วนที่รัฐบาลเตรียมประกาศใช้พ.ร.บ.ความมั่นคงนั้น ส่วนตัวตนเห็นว่ายังไม่ถึงขนาดต้องใช้ พ.ร.บ.ความมั่นคงฯ เพราะยังเป็นการชุมนุมธรรมดา เมื่อถามว่าฝ่ายความมั่นคงได้หารือกันแล้วเห็นชอบที่จะประกาศใช้ ประธานวุฒิสภา กล่าวว่า ควรจะใช้ต่อเมื่อเกิดสถานการณ์แล้ว หากประกาศใช้ตอนนี้จะกระทบต่อภาพพจน์ของประเทศ ทำให้ต่างประเทศตื่นตกใจ ตอนนี้ภาพพจน์ประเทศเริ่มฟื้นตัวดีแล้ว</p>
<p>เมื่อถามว่ามองสถานการณ์การชุมนุมในวันที่ 30 ส.ค.อย่างไร <persName>นายประสพสุข</persName> กล่าวว่า เท่าที่ดูไม่น่าจะเกิดเหตุการณ์อะไรขึ้นเพราะทุกฝ่ายรู้อยู่แล้วว่าสถานการณ์ช่วงสงกรานต์ที่ผ่านมาทำให้ประเทศย่ำแย่ขนาดไหน และขณะนี้ทุกฝ่ายก็รอให้การเมืองนิ่ง ต่อข้อถามว่าหากไม่ไม่ใช้ พ.ร.บ.ความมั่นคง แล้วรัฐบาลควรมาตรการอะไร <persName>นายประสพสุข</persName> กล่าวว่า การควบคุมต้องดูตามสถานการณ์ หากประกาศใช้ พ.ร.บ.ความมั่นคง ก็ต้องมีการใช้อาวุธก็แดสงว่าบ้านเมืองไม่สงบสุข จึงควรใช้กฎหมายปกติไปก่อน เว้นแต่มีการเคลื่อนกำลังหรือบุกรุกจนเจ้าหน้าที่ตำรวจคุมสถานการณ์ไม่อยู่.
</p></body>
</news>
