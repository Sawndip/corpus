<teiHeader>
<fileDesc>
<titleStmt>
  <title>ชัยเชื่อพรบ.มั่นคงไม่กระทบภาพลักษณ์รัฐ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-25 13:16:03  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=186824  </bibl>
</sourceDesc>
</fileDesc>
</teiHeader>
<news>
<headline>ชัยเชื่อพรบ.มั่นคงไม่กระทบภาพลักษณ์รัฐ</headline>
<lead>"<persName>ชัย ชิดชอบ</persName>" เชื่อ การประกาศใช้ พ.ร.บ.ความมั่นคงฯ คุมม็อบเสื้อแดง ไม่กระทบภาพลักษณ์รัฐบาล</lead>
<neck></neck>
<body><p><persName>นายชัย ชิดชอบ</persName> ประธานสภาผู้แทนราษฎร กล่าวถึง กรณีที่ รัฐบาลเตรียมประกาศใช้ พ.ร.บ.ความมั่นคงแห่งราชอาณาจักรควบคุมการชุมนุมของกลุ่มคนเสื้อแดง ในวันที่ 30 ส.ค.นี้ว่า เป็นเรื่องปกติที่รัฐบาลจะต้องเตรียมความพร้อมในการดูแลและเห็นว่า คงไม่ส่งผลกระทบต่อภาพลักษณ์ของประเทศไทย ทั้งนี้เชื่อว่าเหตุการณ์การชุมนุมดังกล่าว จะไม่มีความรุนแรงถึงขั้นห้ำหั่นกันเอง เพราะทุกฝ่ายต่างเป็นคนไทยด้วยกัน เชื่อว่าจะพูดคุยกันเข้าใจ ซึ่งตนก็ขอให้คำนึงถึงประเทศชาติ ที่กำลังจะก้าวไปข้างหน้า อย่าทำอะไรให้เกิดความแตกสามัคคี </p>
<p>ส่วนการหารือเรื่องข้อสรุปของคณะกรรมการสมานฉันท์นั้น <persName>นายชัย</persName> กล่าวว่า ขณะนี้ รอข้อสรุปของคณะกรรมการต่อเหตุการณ์ชุมนุมทางการเมืองเสนอความเห็นเข้ามา ในวันที่ 3 ก.ย.นี้ เพื่อนำมาหารือพร้อมกัน ส่วนร่าง พ.ร.บ.นิรโทษกรรมนั้น คงยังไม่มีการหารือกันในระหว่างการประชุม วันที่ 26-27 ส.ค.นี้ เนื่องจากมีวาระของร่าง พ.ร.บ.งบประมาณรายจ่ายประจำปีงบประมาณ 2553 ซึ่งเห็นว่า หากสภาหยิบยกประเด็นปัญหาเรื่องความเดือดร้อนของประชาชน เพื่อนำเงินงบประมาณไปใช้แก้ไขปัญหาก็ควรที่จะนำเรื่องงบประมาณนี้ ขึ้นมาพิจารณาก่อน</p></body>
</news>
