<teiHeader>
<fileDesc>
<titleStmt>
  <title>โฆษกพรรคประชาธิปัตย์ ตำหนิพรรคเพื่อไทย  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208140243&tb=N255208&return=ok&news_headlin  </bibl>
</sourceDesc>
</fileDesc>
</teiHeader>
<news>
<headline>โฆษกพรรคประชาธิปัตย์ ตำหนิพรรคเพื่อไทย</headline>
<lead></lead>
<neck></neck>
<body><p>โฆษกพรรคประชาธิปัตย์ ตำหนิพรรคเพื่อไทยที่บิดเบือนข้อเท็จจริงต่อคณะฑูตต่างประเทศกรณีการถวายฎีกา แต่ยังยินดีที่จะสนับสนุนการดำเนินการเกี่ยวกับคดีในด้านสิทธิมนุษยชน <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงกรณีที่พรรคเพื่อไทยเชิญทูตต่างประเทศประจำประเทศไทย 34 ประเทศ รับฟังการชี้แจงเรื่องการถวายฎีกาขออภัยโทษให้<persName>พันตำรวจโททักษิณ ชินวัตร</persName> ว่า ไม่มีความเหมาะสม เนื่องจากเป็นเรื่องภายในของประเทศ และในการชี้แจงได้บิดเบือนข้อเท็จจริงว่าเป็นไปตามกฏหมาย ซึ่งพรรคประชาธิปัตย์ขอยืนยันว่า การยื่นถวายฎีกาไม่ถูกต้องในหลักกฏหมาย ประเพณีและข้อเท็จจริง จึงอยากให้พรรคเพื่อไทยทบทวนในเรื่องนี้ ส่วนการที่<persName>นายพร้อมพงศ์ นพฤทธิ์</persName> โฆษกพรรคเพื่อไทย กล่าวพาดพิงการแต่งตั้ง<persName>พลตำรวจเอกวิเชียร พจน์โพธิ์ศรี</persName> รักษาการผู้บัญชาการตำรวจแห่งชาติ เพื่อหวังผลในคดีเงินบริจาค 258 ล้านบาท โฆษกพรรคประชาธิปัตย์ กล่าวว่า เป็นการกล่าวหาที่เลื่อนลอย เพื่อให้เกิดความขัดแย้งระหว่างรัฐบาลกับสถาบันตำรวจ พร้อมยืนยันว่าพรรคได้ให้ความร่วมมือในการตรวจสอบกรณีดังกล่าวมาโดยตลอด อย่างไรก็ตาม <persName>นายแพทย์บุรณัชย์</persName> ได้กล่าวแสดงความยินดีที่พรรคเพื่อไทยยืนยันว่า สนับสนุนการดำเนินคดีในด้านสิทธิมนุษยชน โดยเฉพาะคดี<persName>นายสมชาย นีละไพจิตร</persName> และคดีตากใบ ซึ่งนานาชาติให้ความสำคัญ และรัฐบาลกำลังเดินหน้านำตัวผู้กระทำผิดมาลงโทษอย่างเต็มที่ </p></body>
</news>
