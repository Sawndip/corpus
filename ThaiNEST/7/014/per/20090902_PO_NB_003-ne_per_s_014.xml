<teiHeader>
<fileDesc>
<titleStmt>
  <title>นายกฯ ระบุ "ร.ต.อ.เฉลิม อยู่บำรุง" ต้องรับผิดชอบ หากนำคลิปเสียงไปเปิดในที่ประชุมสภาฯ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209010205&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ "<persName>ร.ต.อ.เฉลิม อยู่บำรุง</persName>" ต้องรับผิดชอบ หากนำคลิปเสียงไปเปิดในที่ประชุมสภาฯ</headline>
<lead></lead>
<neck></neck>
<body><p>นายกรัฐมนตรี ระบุ <persName>ร้อยตำรวจเอกเฉลิม อยู่บำรุง</persName> ต้องรับผิดชอบ หากนำคลิปเสียงไปเปิดในที่ประชุมสภาผู้แทนราษฎร <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีที่<persName>ร้อยตำรวจเอกเฉลิม อยู่บำรุง</persName> ประธาน สมาชิกสภาผู้แทนราษฎร(ส.ส.)พรรคเพื่อไทย จะตั้งกระทู้ถามสดในที่ประชุมสภาผู้แทนราษฎร กรณีคลิปเสียง ว่า โดยส่วนตัวพร้อมตอบกระทู้ แต่หากจะขอเปิดคลิปในที่ประชุมก็ต้องรับผิดชอบ เพราะมีกฎหมายอยู่ และถ้ามีการถ่ายทอดสดจะไม่ได้รับเอกสิทธิ์คุ้มครอง พร้อมยืนยัน ไม่มีการใส่ร้ายพรรคเพื่อไทย แต่หากจะร้องเรียนก็สามารถทำได้ อย่างไรก็ตาม ปฏิเสธไม่ตอบกระแสข่าวว่าคลิปเสียงอยู่ที่รัฐมนตรีว่าการกระทรวงกลาโหมหรือไม่ โดยระบุเพียงว่าคลิปเสียงดังกล่าวพิสูจน์แล้วว่าเป็นการตัดต่อ ขณะเดียวกันก็ไม่ทราบการแต่งตั้ง <persName>พล.ต.ท.สถาพร หลาวทอง</persName> ผู้ช่วยผู้บัญชาการตำรวจแห่งชาติมาดูแลคดีคลิปเสียง แต่เชื่อว่ามีโอกาสทำคดีนี้ให้ลุล่วงได้ และเป็นเรื่องที่ท้าทายการทำงานของตำรวจ พร้อมกันนี้ยังย้ำว่าไม่มีกระแสข่าวและไม่มีเงื่อนไขการยุบสภาในขณะนี้ รวมถึงความสัมพันธ์ของพรรคร่วมรัฐบาลก็ยังมีความสัมพันธ์ที่ดีต่อกันอยู่ นายกรัฐมนตรี ยังระบุถึงคดีทุจริตงบประมาณประชาสัมพันธ์ของ <persName>พลตำรวจเอกพัชรวาท วงษ์สุวรรณ</persName> ผู้บัญชาการตำรวจแห่งชาติ ว่า สัปดาห์นี้คงจะได้ตัวบุคคลที่จะมาสอบสวนคดีให้เกิดความชัดเจน</p></body>
</news>
