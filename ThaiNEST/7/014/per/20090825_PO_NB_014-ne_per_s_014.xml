<teiHeader>
<fileDesc>
<titleStmt>
  <title>กกต.พิจารณา 258 ล้านบาทของพรรคประชาธิปัตย์วันนี้ แต่ยังไม่ชัดเจนลงมติได้หรือไม่  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250065&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.พิจารณา 258 ล้านบาทของพรรคประชาธิปัตย์วันนี้ แต่ยังไม่ชัดเจนลงมติได้หรือไม่</headline>
<lead></lead>
<neck></neck>
<body><p>ที่ประชุม กกต.พิจารณากรณีเงินบริจาค 258 บาทของพรรคประชาธิปัตย์ แต่ยังไม่มีความชัดเจนว่าจะลงมติได้ในวันนี้หรือไม่ การประชุมคณะกรรมการการเลือกตั้ง หรือ กกต.วันนี้ ประเด็นสำคัญที่จะมีการพิจารณา คือ กรณีเงินบริจาค 258 ล้านบาท และการใช้เงินกองทุนพัฒนาพรรคการเมือง 29 ล้านบาท ผิดวัตถุประสงค์ของพรรคประชาธิปัตย์ โดยแม้การประชุมวันนี้จะมีวาระดังกล่าว แต่ยังไม่มีคำยืนยันว่า จะสามารถลงมติได้หรือไม่ ซึ่ง กกต.บางคนระบุว่า ยังมีข้อมูลที่ต้องพิจารณาจำนวนมาก ส่วนกรณี 44 ส.ส.ถือครองหุ้นในกิจการสื่อและบริษัทที่รับสัมปทานจากรัฐ ซึ่ง กกต.เลื่อนการลงมติเมื่อสัปดาห์ที่ผ่านมานั้น ในวันนี้จะครบกำหนดที่เลขานุการอนุกรรมการไต่สวนจะส่งสำนวนต่อประธาน กกต. หลังนำกลับไปจัดทำกลุ่มหุ้นให้เกิดความชัดเจนและง่ายต่อการลงมติ หากทุกอย่างเรียบร้อย ประธาน กกต.จะส่งสำนวนให้ กกต.แต่ละคนไปศึกษาก่อนนัดลงมติอีกครั้ง </p></body>
</news>
