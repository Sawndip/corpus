<teiHeader>
<fileDesc>
<titleStmt>
  <title>ราชทัณฑ์ระบุไม่มีคำสั่งรอรับคำตัดสินคดีทุจริตกล้ายาง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-15 15:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14325  </bibl>
</sourceDesc>
</fileDesc>
</teiHeader>
<news>
<headline>ราชทัณฑ์ระบุไม่มีคำสั่งรอรับคำตัดสินคดีทุจริตกล้ายาง</headline>
<lead></lead>
<neck></neck>
<body><p>วันนี้ (15 ส.ค.) ผู้สื่อข่าวรายงานว่า <persName>นายนัทธี จิตสว่าง</persName> อธิบดีกรมราชทัณฑ์  กล่าวถึงกรณีศาลฎีกาแผนกคดีอาญาของผู้ดำรงตำแหน่งทางการเมืองนัดฟังคำตัดสินคดีกล้ายางพารา ซึ่งมีรายชื่อแกนนำพรรคการเมืองหลายคนเข้าไปเกี่ยวข้อง ในวันจันทร์ที่ 17 ส.ค.นี้ ว่า ในส่วนของกรมราชทัณฑ์ไม่ได้สั่งให้มีการเตรียมมาตรการพิเศษใด ๆ เพื่อรองรับผลการตัดสินคดีดังกล่าวโดยขึ้นอยู่กับการพิจารณาของศาล  </p>
<p>อย่างไรก็ตามหากคำสั่งศาลพิพากษาสั่งจำคุกก็คงต้องมีการนำตัวไปฝากขังที่เรือนจำพิเศษกรุงเทพ จากนั้นจึงจะมีการคัดกรองว่า จะต้องแยกไปอยู่ในเรือนจำใดบ้าง ทั้งนี้ยืนยันว่า กรมราชทัณฑ์มีระเบียบหน้าที่ที่ต้องปฏิบัติเป็นมาตรฐานเดียวกันอยู่แล้ว ไม่ว่าผู้ต้องขังที่เข้ามาจะเป็นใครกรมราชทัณฑ์ก็มีหน้าที่ทำตามกฎหมายอย่างเคร่งครัด.
</p></body>
</news>
