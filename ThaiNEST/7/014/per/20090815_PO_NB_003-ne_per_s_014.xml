<teiHeader>
<fileDesc>
<titleStmt>
  <title>ปชป.ระบุ การเตรียมยื่นถวายฎีกาของกลุ่มคนเสื้อแดงในวันจันทร์นี้ โดยอ้างความชอบธรรมเป็นเรื่องที่บิดเบือนข้อเท็จจริง  </title>
  <author>นิตยา หิรัญประดิษฐ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208150084&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.ระบุ การเตรียมยื่นถวายฎีกาของกลุ่มคนเสื้อแดงในวันจันทร์นี้ โดยอ้างความชอบธรรมเป็นเรื่องที่บิดเบือนข้อเท็จจริง</headline>
<lead></lead>
<neck></neck>
<body><p>พรรคประชาธิปัตย์ ระบุ การเตรียมยื่นถวายฎีกาของกลุ่มคนเสื้อแดงในวันจันทร์นี้ โดยอ้างความชอบธรรมเป็นเรื่องที่บิดเบือนข้อเท็จจริง พร้อมเตรียมให้กระทรวงการต่างประเทศ เร่งแปลเอกสารทั้งหมดเป็นภาษาอังกฤษ เพื่อชี้แจงกับสถานทูตประเทศต่างๆ <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงกรณีกลุ่มคนเสื้อแดงเตรียมยื่นถวายฎีกาขอพระราชทานอภัยโทษให้แก่ <persName>พันตำรวจโททักษิณ ชินวัตร</persName> อดีตนายกรัฐมนตรี ในวันจันทร์ที่ 17 สิงหาคมนี้ โดยมีการอ้างความชอบธรรมต่อคณะทูตประเทศต่าง ๆ ว่าสามารถทำได้ ถือเป็นการอ้างโดยขาดข้อมูล พยายามบิดเบือนข้อเท็จจริง ซึ่งในส่วนนี้ได้รับการยืนยันจาก <persName>นายชวนนท์ อินทรโกมาลย์สุต</persName> เลขาธิการรัฐมนตรีว่าการกระทรวงการต่างประเทศ ว่า ภายในสัปดาห์หน้ากระทรวงการต่างประเทศ จะเร่งแปลเอกสารทั้งหมดที่เกี่ยวกับการถวายฎีกาขอพระราชทานอภัยโทษให้เป็นภาษาอังกฤษ ส่งไปยังสถานทูตประเทศต่าง ๆ เพื่อให้มีความเข้าใจที่ถูกต้อง ด้าน <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวเรียกร้องให้ <persName>พันเอกอภิวันท์ วิริยะชัย</persName> รองประธานสภาผู้แทนราษฎร ลาออกจากตำแหน่ง หลังร่วมขึ้นเวทีกับกลุ่มเสื้อแดงเมื่อคืนนี้ ที่จังหวัดจันทบุรี และแสดงจุดยืนชัดเจนว่าสนับสนุน <persName>พันตำรวจโททักษิณ</persName> พร้อมว่าร้าย <persName>นายชัย ชิดชอบ</persName> ประธานสภาผู้แทนราษฎร แสดงให้เห็นถึงการขาดวุฒิภาวะที่จะดำรงตำแหน่งทางนิติบัญญัติ และเป็นการกระทำที่หวังผลทางการเมือง มองได้ว่าเป็นการเอาใจ <persName>พันตำรวจโททักษิณ</persName> เพราะต้องการตำแหน่งหัวหน้าพรรคเพื่อไทย </p></body>
</news>
