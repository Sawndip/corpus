<teiHeader>
<fileDesc>
<titleStmt>
  <title>นายกฯ รับมอบกระเช้าดอกมะลิจากอธิบดีกรมส่งเสริมคุณภาพสิ่งแวดล้อมในโครงการรณรงค์ Keep Mum Keep  the earth  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208110048&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ รับมอบกระเช้าดอกมะลิจากอธิบดีกรมส่งเสริมคุณภาพสิ่งแวดล้อมในโครงการรณรงค์ Keep Mum Keep  the earth</headline>
<lead></lead>
<neck></neck>
<body><p>นายกรัฐมนตรี รับมอบกระเช้าดอกมะลิจากอธิบดีกรมส่งเสริมคุณภาพสิ่งแวดล้อม ในโครงการรณรงค์ Keep Mum Keep the earth ให้แม่เหมือนให้โลก โดยมีศิลปินดารา มอบต้นมะลิให้กับคณะรัฐมนตรี บรรยากาศก่อนการประชุมคณะรัฐมนตรีในวันนี้ <persName>นายอภิสิทธิ์ เวชชาชีวะ</persName> นายกรัฐมนตรี รับมอบกระเช้าดอกมะลิจาก <persName>นางอรพินท์ วงศ์ชุมพิศ</persName> อธิบดีกรมส่งเสริมคุณภาพสิ่งแวดล้อม ในโครงการรณรงค์ Keep Mum Keep the earth ให้แม่เหมือนให้โลก ปลูกต้นมะลิแทนคุณแม่ ปลูกจิตสำนึกรักโลก โดยมีศิลปินดาราคู่แม่ลูก อาทิ , <persName>ออมสิน ชนินาถ ศิริสวัสดิ์</persName> ร่วมมอบต้นมะลิให้กับคณะรัฐมนตรี เพื่อกระตุ้นและปลุกจิตสำนึกให้คนไทยปลูกต้นไม้เพื่อลดโลกร้อน โดยกรมส่งเสริมคุณภาพสิ่งแวดล้อม กระทรวงทรัพยากรธรรมชาติและสิ่งแวดล้อม ขณะที่ <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย ได้นำกลุ่มเกษตรกรทุ่งยางแดง จังหวัดปัตตานี นำลองกอง และโรตีกรอบมามอบให้นายกรัฐมนตรี และคณะรัฐมนตรี โดยทางกลุ่มจะมีการลงนามบันทึกความร่วมมือกับทางกรุงเทพมหานคร 50 เขต เพื่อกระจายผลผลิตสู่ท้องตลาดในกรุงเทพมหานคร ขณะเดียวกัน มีกลุ่มผู้ชุมนุมสมาคมสันนิบาตเทศบาลแห่งประเทศไทย เดินทางมายังทำเนียบรัฐบาล เพื่อเรียกร้องให้คณะรัฐมนตรี พิจารณาไม่ตัดงบประมาณในปี 2553 </p></body>
</news>
