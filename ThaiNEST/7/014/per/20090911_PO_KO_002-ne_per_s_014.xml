<teiHeader>
<fileDesc>
<titleStmt>
  <title>"ปลัดกลาโหม”เชื่อ“ประวิตร”ไม่มีปัญหารัฐบาล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090911/28153  </bibl>
</sourceDesc>
</fileDesc>
</teiHeader>
<news>
<headline>ปลัดกลาโหม�เชื่อ�<persName>ประวิตร</persName>�ไม่มีปัญหารัฐบาล</headline>
<lead>ปลัดกลาโหม� เชื่อ �<persName>ประวิตร</persName>� ไม่มีปัญหารบ. มั่นใจแยกแยะได้ แม้น้องชายถูกเด้ง ยังหนุนเหมาะสุดนั่งเก้าอี้ รมว.กลาโหม ชี้กรณี �<persName>พัชรวาท</persName>� เป็นบทเรียน เตือน ขรก.ระวังไตร่ตรองการสลายม็อบ</lead>
<neck></neck>
<body><p>(11ก.ย.) ที่กระทรวงกลาโหม <persName>พล.อ.อภิชาต เพ็ญกิตติ</persName> ปลัดกระทรวงกลาโหม กล่าวถึงกรณีที่คณะกรรมการป้องการและปราบปรามการทุจริตแห่งชาติ (ปปช.) มีมติลงโทษทางวินัยและอาญาร้ายแรงต่อข้าราชการที่ปฏิบัติหน้าที่สลายการชุมนุมเมื่อวันที่ 7 ต.ค. 51 โดยเฉพาะ <persName>พล.ต.อ.พัชรวาท วงษ์สุวรรณ</persName> ผบ.ตร. ว่า ข้าราชการได้ปฏิญาณตนแล้วว่าจะต้องทำในสิ่งที่ถูกต้อง และเป็นประโยชน์ต่อประเทศชาติและประชาชน ดังนั้นคงไม่มีสิทธิ์ท้อถอย และต้องมุ่งหน้าทำในสิ่งที่ถูกต้อง ทำในสิ่งที่เห็นว่าเป็นประโยชน์ต่อประเทศชาติโดยรวมเป็นหลัก ส่วนที่มีการมองว่าเป็นการกลั่นแกล้ง <persName>พล.ต.อ.พัชรวาท</persName>นั้น ไม่ขอวิจารณ์ ส่วนที่มีกระแสวิพากษ์วิจารณ์ว่ากองทัพกับรัฐบาลไม่เข้าใจกัน <persName>พล.อ.อภิชาต</persName> กล่าวว่า ไม่เชื่อว่าจะมีอะไร และ <persName>พล.อ.ประวิตร วงษ์สุวรรณ</persName> รมว.กลาโหม ก็ไม่ได้พูดอะไร และไม่ได้วิพากษ์วิจารณ์ เชื่อว่าด้วยความเป็นผู้นำของท่านคงไม่มีปัญหา เรื่องพวกนี้ท่านแยกแยะของท่านได้ ท่านไม่เคยมาบ่นกับพวกเรา
</p>
<p>เมื่อถามว่า การตัดสินของ ป.ป.ช.จะทำให้ข้าราชการเสียขวัญในการปฏิบัติงานหรือไม่ <persName>พล.อ.อภิชาต</persName> กล่าวว่า คงต้องปฏิบัติงานด้วยความระมัดระวังมากยิ่งขึ้น ส่วนจะเสียขวัญหรือไม่ อยู่ที่ตัวบุคคลมากกว่า ถ้าเราทำงานต้องเตือนตัวเองมากกว่าว่าเราจะทำอะไร หากเราจะตัดสินใจทำอะไรในบางเรื่องที่เสี่ยง จะต้องใคร่ครวญและรอบคอบมากขึ้น ส่วนตัวคิดว่าทุกคนคงมุ่งมั่นในการทำงานตามภาระหน้าที่รับผิดชอบให้ดีที่สุดเท่าที่จะทำได้ แต่คงต้องระมัดระวังตัวมากขึ้น หากจะต้องเข้าไปเกี่ยวข้องกับด้านการเมือง จะต้องคิดใคร่ครวญให้ดี เมื่อถามว่า กรณีที่ <persName>พล.อ.พัชรวาท</persName> ถือเป็นบทเรียนของข้าราชการหรือไม่ <persName>พล.อ.อภิชาต</persName> กล่าวว่า แน่นอน คงเป็นกรณีศึกษาที่เราจะต้องใช้เป็นบทเรียน และเราต้องระมัดระวังตัวให้มากขึ้น
</p>
<p>เมื่อถามว่าการตัดสินของ ป.ป.ช. อาจจะเกียร์ว่างในการทำหน้าที่ดูแลการชุมนุม <persName>พล.อ.อภิชาต</persName> กล่าวว่า ต้องดูคำวินิจฉัยของ ป.ป.ช.ว่ามีการปฏิบัติอะไรที่ผิด ไม่ถูกต้อง ซึ่งคงต้องปฏิบัติตามขั้นตอนที่ถูกต้องมีกฎหมายรองรับ ทั้งนี้ ตนมองว่าข้าราชการเป็นตัวบุคคลที่ต้องปฏิบัติตามหน้าที่ที่รับมอบหมาย หากมีหน้าที่อะไรก็ต้องทำตามนั้น คงจะไปเกียร์ว่างหรือทำอะไรในสิ่งที่ไม่ใช่หน้าที่คงไม่ได้ คงต้องพยายามทำหน้าที่ให้ดีที่สุด ส่วนจะต้องมีการผลักดันกฎหมายควบคุมฝูงชนหรือไม่นั้น ตนคิดว่าเป็นส่วนหนึ่งที่ควรเร่งรัดดำเนินการ ส่วนปัญหาก็ต้องค่อยๆ แก้ไขกันไป และทุกฝ่ายต้องช่วยกันแก้ไขดูแล ซึ่งอาจเป็นบทเรียนอันหนึ่งที่เราต้องช่วยกันดูแลแก้ไขปัญหา แต่ใจจริงไม่อยากมีปัญหาอะไรเกิดขึ้น อยากให้รัฐบาลทำตามภาระหน้าที่ของรัฐบาลไปได้ด้วยดี ส่วนข้าราชการก็ทำหน้าที่ของข้าราชการที่ดี ทำหน้าที่ให้ลุล่วงไปด้วยดี
</p>
<p>เมื่อถามว่า มองว่าการตัดสินของ ป.ป.ช.เป็นธรรมหรือไม่ <persName>พล.อ.อภิชาต</persName> กล่าวว่า ตนไม่เห็น รายละเอียดสำนวนเป็นอย่างไร และ<persName>พล.ต.อ.พัชรวาท</persName> ชี้แจงข้อกล่าวหาอย่างไร ซึ่งตอนนี้เป็นเรื่องของ <persName>พล.ต.อ.พัชรวาท</persName> กำลังฟ้องต่อศาลอยู่ว่าไม่เป็นธรรมกับท่าน ซึ่งเป็นเรื่องที่ต้องมีการพิจารณาอีกครั้งหนึ่ง ทั้งนี้ การจะทำอะไรก็แล้วแต่ต้องระมัดระวังมากขึ้น และในบางเรื่องต้องชี้แจงฝ่ายการเมืองว่าเรื่องนี้ทำได้หรือไม่ได้ อย่างไร ส่วนเหตุการณ์วางระเบิดบ้าน <persName>นายวิชา มหาคุณ</persName> กรรมการ ป.ป.ช.นั้น ก็ต้องช่วยกันดูแล และตอนนี้ตำรวจต้องทำงานหนักขึ้นและระมัดระวังมากขึ้น
</p>
<p>เมื่อถามว่า มีข่าวว่าจะมีการปรับ <persName>พล.อ.ประวิตร</persName> ออกจาก ครม. <persName>พล.อ.อภิชาต</persName> กล่าวว่า เป็นเรื่องรัฐบาลที่ต้องดำเนินการ ซึ่งท่านทำงานในส่วนของ รมว.กลาโหม อย่างเต็มความสามารถของท่านในทุกเรื่อง และท่านตั้งใจทำงานของท่านอย่างเต็มที่ อย่างดีที่สุด เมื่อถามว่า <persName>พล.อ.ประวิตร</persName> ยังเหมาะสมกับตำแหน่ง รมว.กลาโหม ในช่วงสถานการณ์ขณะนี้ใช่หรือไม่ <persName>พล.อ.อภิชาต</persName> กล่าวว่า ส่วนตัวคิดว่าท่านยังเหมาะที่สุด</p></body>
</news>
