<teiHeader>
<fileDesc>
<titleStmt>
  <title>กกต.ระนอง แจ้งให้ผู้มีสิทธิ์เลือกตั้งทั้ง 15 อบต.ตรวจสอบรายชื่อในบัญชีเลือกตั้ง ณ ที่เลือกตั้ง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208250246&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.ระนอง แจ้งให้ผู้มีสิทธิ์เลือกตั้งทั้ง 15 อบต.ตรวจสอบรายชื่อในบัญชีเลือกตั้ง ณ ที่เลือกตั้ง</headline>
<lead></lead>
<neck></neck>
<body><p>กกต.ระนอง แจ้งให้ผู้มีสิทธิ์เลือกตั้งทั้ง 15 อบต.ตรวจสอบรายชื่อในบัญชีเลือกตั้ง ณ ที่เลือกตั้ง พร้อมให้ขอเพิ่ม-ถอนชื่อ ภายในวันที่ 26 สิงหาคมนี้ <persName>ว่าที่ ร.ต.กมล วิภาดาพิสุทธิ์</persName> ประธานกรรมการการเลือกตั้งประจำจังหวัดระนอง เปิดเผยว่า ขอให้ประชาชนผู้มีสิทธิ์เลือกตั้งนายกองค์การบริหารส่วนตำบล และสมาชิกสภาองค์การบริหารส่วนตำบล ที่จะมีการเลือกตั้งในวันที่ 6 กันยายน 2552 จำนวน 15 แห่ง ไปตรวจสอบรายชื่อในบัญชีผู้มีสิทธิ์เลือกตั้ง ณ ที่เลือกตั้ง อบต.หรือ ที่ว่าการอำเภอ ขณะเดียวกันทาง กกต.ระนอง ได้ส่งรายชื่อผู้มีสิทธิ์เลือกตั้งไปยังเจ้าของบ้านทุกหลัง หากพบว่ามีรายชื่อบุคคลที่ไม่รู้จักปรากฏอยู่ในบัญชี หรือชื่อบุคคลในบ้านหายไปจากบัญชี ขอให้ผู้มีสิทธิ์เลือกตั้ง หรือเจ้าของบ้านไปแจ้งขอเพิ่ม-ถอนชื่อ ในบัญชีผู้มีสิทธิ์เลือกตั้งภายในวันที่ 26 สิงหาคม 2552 ณ สำนักทะเบียนที่ว่าการอำเภอ ประธาน กกต.ระนอง กล่าวอีกว่า ผู้มีสิทธิ์เลือกตั้งนายก อบต. และสมาชิก อบต. ต้องมีชื่ออยู่ในทะเบียนในเขตเลือกตั้งนั้นไม่น้อยกว่า 1 ปี นับถึงวันเลือกตั้ง ซึ่งผู้มีสิทธิ์บางคนอาจจะมีสิทธิ์เลือกตั้งเฉพาะนายก อบต. แต่ไม่มีสิทธิ์เลือกตั้ง สมาชิกสภา อบต. ก็ได้ โดยจะมีการทำเครื่องหมายกำกับไว้ที่บัญชีรายชื่อผู้มีสิทธิ์เลือกตั้ง</p></body>
</news>
