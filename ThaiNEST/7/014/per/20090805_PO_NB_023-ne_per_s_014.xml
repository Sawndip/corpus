<teiHeader>
<fileDesc>
<titleStmt>
  <title>รมช.คมนาคม ระบุ ขณะนี้ในจังหวัดขอนแก่น มีประชาชนมาลงชื่อคัดค้าน และไม่เห็นด้วยกับการถวายฎีกาประมาณ  50,000 รายชื่อ  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050047&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมช.คมนาคม ระบุ ขณะนี้ในจังหวัดขอนแก่น มีประชาชนมาลงชื่อคัดค้าน และไม่เห็นด้วยกับการถวายฎีกาประมาณ  50,000 รายชื่อ</headline>
<lead></lead>
<neck></neck>
<body><p>รัฐมนตรีช่วยว่าการกระทรวงคมนาคมในฐานะ สส.พรรคภูมิใจไทย ระบุ ชาวขอนแก่นประมาณ 50,000 คน ลงชื่อไม่เห็นด้วยกับการถวายฎีฏาของคนเสื้อแดง และยืนยัน<persName>นายเนวิน</persName>พร้อมยอมรับคำตัดสินของศาลในคดีกล้ายางพารา <persName>นายประจักษ์ แกล้วกล้าหาญ</persName> รัฐมนตรีช่วยว่าการกระทรวงคมนาคม ในฐานะแกนนำพรรคภูมิใจไทย กล่าวว่า จากการที่กระทรวงมหาดไทยได้ให้แต่ละจังหวัดตั้งโต๊ะให้ประชาชนที่ต้องการถอดถอนรายชื่อถวายฎีกามาลงชื่อ ขณะนี้ที่จังหวัดขอนแก่น มีประชาชนมาลงชื่อคัดค้านและไม่เห็นด้วยแล้ว 50,000 รายชื่อ และยืนยันว่า ไม่มีแนวคิดที่จะนำมวลชนมาสกัดกั้นการรวบรวมรายชื่อถวายฎีกาของกลุ่มคนเสื้อแดง <persName>นายประจักษ์</persName> ยังกล่าวถึงกรณีที่<persName>นายเนวิน ชิดชอบ</persName> ออกมาปรากฎตัวและให้สัมภาษณ์สื่อมวลชนเมื่อวานนี้ว่า เป็นการยืนยันได้ว่า<persName>นายเนวิน</persName>ไม่ได้หนีไปไหน และพร้อมที่จะรับฟังคำตัดสินของศาล ซึ่งจะมีการพิจารณาชี้ขาดคดีกล้ายางในวันที่ 17 สิงหาคมนี้ โดยสมาชิกพรรคภูมิใจไทย รวมทั้งประชาชนที่รัก<persName>นายเนวิน</persName> พร้อมที่จะไปเป็นกำลังใจให้<persName>นายเนวิน</persName>ที่ศาลด้วย และไม่ว่าผลการตัดสินจะออกมาอย่างไร จะไม่ส่งผลกระทบกับพรรคภูมิใจไทยแน่นอน</p></body>
</news>
