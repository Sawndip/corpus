<teiHeader>
<fileDesc>
<titleStmt>
  <title>'บุญยอด'ฟ้องปธ.กลางสภา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-02 16:49:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17945  </bibl>
</sourceDesc>
</fileDesc>
</teiHeader>
<news>
<headline>'<persName>บุญยอด</persName>'ฟ้องปธ.กลางสภา</headline>
<lead></lead>
<neck></neck>
<body><p>วันนี้(2 ก.ย.) มีการประชุมสภาผู้แทนราษฎร โดยมี<persName>นายสามารถ แก้วมีชัย</persName> รองประธานสภาผู้แทนราษฎร ทำหน้าที่ประธานในที่ประชุมทั้งนี้ในช่วงของการเปิดให้สมาชิกได้หารือถึงปัญหาความเดือดร้อนต่างๆ <persName>นายบุญยอด สุขถิ่นไทย</persName> ส.ส.กทม. พรรคประชาธิปัตย์ ได้หารือถึงกรณีที่ <persName>ร.ต.ท.เชาวริน ลัทธศักดิ์ศิริ</persName> ส.ส.สัดส่วน พรรคเพื่อไทย ได้พูดดูหมิ่นไม่ให้เกียรติตนในการทำหน้าที่ ส.ส. เนื่องมาจากการที่ตนได้ลุกขึ้นประท้วงในระหว่างการอภิปรายร่างพ.ร.บ.งบประมาณรายจ่ายประจำปีพ.ศ.2553 ในวาระ 2 เมื่อคืนวันที่ 28 ส.ค.ที่ผ่านมา โดย <persName>ร.ต.ท.เชาวริน</persName> ระบุว่า “ถ้าใครตบหัวจะให้เงิน 5,000บาท” และภายหลังเสร็จสิ้นการอภิปราย ได้ปรากฏรูปตามสื่อมวลชนว่า <persName>ร.ต.ท.เชาวริน</persName> ได้ชูธนบัตร ใบละ1,000บาท จำนวน 5 ใบ ด้วยท่าทางที่เยาะเย้ย ตรงนี้ตนถือว่าถูกคุกคาม สวัสดิภาพในการปฏิบัติหน้าที่ในระหว่างการประชุมสภาผู้แทนราษฎร ดังนั้น อยากขอหารือประธานว่าจะมีมาตรการคุ้มครองสวัสดิภาพของส.ส. อย่างไรบ้าง </p>
<p><persName>นายสามารถ</persName> รองประธานสภาผู้แทนราษฎร ซึ่งทำหน้าที่ประธานในที่ประชุม กล่าวว่า ขอให้ทำเรื่องถึง<persName>นายชัย ชิดชอบ</persName> ประธานสภาผู้แทนราษฎร ซึ่งตามปกติประธานสภาฯจะตั้งคณะกรรมการขึ้นมาสอบสวนต่อไป.</p></body>
</news>
