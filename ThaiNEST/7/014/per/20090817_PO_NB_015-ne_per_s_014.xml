<teiHeader>
<fileDesc>
<titleStmt>
  <title>ประชุมวุฒิสภายกประเด็นการพาดพิงและละเมิดพระราชอำนาจเข้าหารือ  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208170071&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประชุมวุฒิสภายกประเด็นการพาดพิงและละเมิดพระราชอำนาจเข้าหารือ</headline>
<lead></lead>
<neck></neck>
<body><p>ที่ประชุมวุฒิสภาหารือกรณีการพาดพิงและละเมิดพระราชอำนาจสถาบันเบื้องสูง ขณะที่ตัวแทนศาลรัฐธรรมนูญ ยืนยันพิจารณาเรื่องสมาชิกภาพของสมาชิกวุฒิสภาด้วยความเป็นกลาง การประชุมวุฒิสภาสมัยสามัญนิติบัญญัติวันนี้(17 ส.ค.52) เริ่มขึ้นเมื่อเวลา 10.00 น. โดยมี<persName>นายประสพสุข บุญเดช</persName>ประธานวุฒิสภา ทำหน้าที่ประธานการประชุม และเปิดโอกาสให้สมาชิกหารือเรื่องการละเมิดพระราชอำนาจ ซึ่ง<persName>พลเอกณพฤษภ์ มัณฑะจิตร</persName> ส.ว.สรรหา ได้ขอหารือต่อที่ประชุมถึงสถานการณ์ในปัจจุบันที่มีการพาดพิงและละเมิดพระราชอำนาจของสถาบันเบื้องสูง จึงขอหารือว่าวุฒิสภาควรจะมีบทบาทในการดูแลและปกป้องกรณีนี้อย่างไร จากนั้นตัวแทนจากศาลรัฐธรรมนูญมีการตอบข้อถามของสมาชิกวุฒิสภาเกี่ยวกับการพิจารณากรณีสมาชิกภาพของ 16 สว.โดยยืนยันว่าศาลรัฐธรรมนูญจะพิจารณาด้วยความเป็นกลาง นอกจากนี้ ที่ประชุมจะมีการตั้งกระทู้ถามด่วนนายกรัฐมนตรี เรื่องบทบาทของกองทัพในการพิทักษ์สถาบันพระมหากษัตริย์และนโยบายการแก้ไขปัญหาการกระทำอันเป็นการกระทบกระเทือนต่อสถาบันเบื้องสูง รวมถึงการบริหารเงินกู้จากการออกพันธบัตรไทยเข้มแข็ง ให้อยู่ในกรอบวินัยการเงินและกรณีการย้ายท่าอากาศยานดอนเมืองไปยังท่าอากาศยานสุวรรณภูมิ </p></body>
</news>
