<teiHeader>
<fileDesc>
<titleStmt>
  <title>วิปรัฐบาลสั่งรัฐมนตรีงดลงมติ พรบ.งบประมาณ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208270031&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>วิปรัฐบาลสั่งรัฐมนตรีงดลงมติ พรบ.งบประมาณ</headline>
<lead></lead>
<neck></neck>
<body><p>ที่ประชุมสภาผู้แทนจะใช้เวลาพิจารณางบประมาณรายจ่ายประจำปี 2553 เป็นเวลา 2 วัน ส่วนการใช้วาจาไม่สุภาพในที่ประชุมสภาฯ ยังไม่มีบทลงโทษ จึงขอให้เป็นเรื่องของแต่ละบุคคล <persName>นายชินวรณ์ บุญยเกียรติ</persName> ประธานคณะกรรมการประสานงานพรรคร่วมรัฐบาล กล่าวถึงการพิจารณาร่างพระราชบัญญัติงบประมาณรายจ่ายประจำปีงบประมาณ 2553 ในวันนี้(27 สค)ว่า ได้มีการแบ่งสัดส่วนการอภิปรายอย่างชัดเจน โดยได้กำหนดเวลาอภิปราย 2 วัน รวมเวลา 30 ชั่วโมง โดยจะลงมติก่อน 24 นาฬิกาวันพรุ่งนี้(28 สค) ซึ่งคณะกรรมาธิการจะใช้เวลาชี้แจง 5 ชั่วโมง รัฐบาลอภิปราย 10 ชั่วโมง ฝ่ายค้าน 15 ชั่วโมง ทั้งนี้ มั่นใจวาจะไม่มีปัญหาเรื่องการลงมติ เนื่องจากวิปรัฐบาลได้ทำความเข้าใจแล้วว่า รัฐมนตรีไม่สามารถลงมติได้ และไม่รู้สึกกังวลแม้รัฐมนตรีจะลงมติไม่ได้ เพราะรัฐบาลยังมีเสียงเกินครึ่ง 18 เสียง ถ้าหากลงมติรัฐบาลมี 253 เสียง ขณะที่ฝ่ายค้านมี 198 เสียง ส่วนการกล่าวคำไม่สุภาพในที่ประชุมสภาฯ <persName>นายชินวรณ์</persName> ยอมรับว่าสภาฯ เสียภาพพจน์ ซึ่งที่ผ่านมาได้มีการหารือกับคณะกรรมาธิการกิจการสภาฯ เพื่อหามาตรการ หรือบทลงโทษและแล้ว แต่ยังไม่มีข้อสรุปที่ชัดเจน นอกจากนี้ วิปทั้ง 2 ฝ่าย ได้เตือนสมาชิกไปแล้ว แต่ยังมีพฤติกรรมเช่นนี้ ก็ถือเป็นเรื่องของตัวบุคคลที่จะต้องรับผิดชอบต่อการกระทำ </p></body>
</news>
