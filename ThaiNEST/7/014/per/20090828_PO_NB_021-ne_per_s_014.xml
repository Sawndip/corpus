<teiHeader>
<fileDesc>
<titleStmt>
  <title>เลขาธิการ กกต.ลงพื้นที่จ.สุราษฎร์ฯตรวจการเลือกตั้งซ่อมส.ส.เขต 1  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208280226&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขาธิการ กกต.ลงพื้นที่จ.สุราษฎร์ฯตรวจการเลือกตั้งซ่อมส.ส.เขต 1</headline>
<lead></lead>
<neck></neck>
<body><p>เลขาธิการ กกต.ลงพื้นที่จังหวัดสุราษฎร์ธานีตรวจติดตามการเลือกตั้งซ่อม ส.ส.เขต 1 <persName>นายธงชัย วรรธนะพิศิษฐ์</persName> ผู้อำนวยการการเลือกตั้งประจำจังหวัดสุราษฎร์ธานี เปิดเผยว่า <persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง หรือ กกต. กำหนดตรวจติดตามการเลือกตั้ง ส.ส.จังหวัดสุราษฎร์ธานี เขตเลือกตั้งที่ 1 แทนตำแหน่งที่ว่าง โดยเวลาประมาณ 20.00 น.คืนนี้(28 ส.ค.52) จะไปร่วมกิจกรรมรณรงค์การเลือกตั้งด้วยสื่อท้องถิ่นหนังตะลุง ที่ ต.ช้างขวา อ.กาญจนดิษฐ์ สำหรับวันพรุ่งนี้(29 ส.ค.52) ซึ่งเป็นวันก่อนเลือกตั้ง เลขาธิการ กกต. จะไปตรวจการรับหีบบัตรและอุปกรณ์ อำเภอบ้านนาสาร และตรวจเยี่ยมศูนย์ประสานงานการเลือกตั้ง อำเภอบ้านนาสาร และเวลาประมาณ 11.00 น. จะให้สัมภาษณ์และรณรงค์ให้ประชาชนออกมาใช้สิทธิเลือกตั้ง ทาง สวท.สุราษฎร์ธานี คลื่นความถี่ เอฟ.เอ็ม. 89.75 เมกะเฮิร์ทซ์ ช่วงบ่ายตรวจการรับหีบบัตรและอุปกรณ์การเลือกตั้ง ณ ศูนย์เยาวชนเทศบาลนครสุราษฎร์ธานี และเยี่ยมศูนย์ประสานงานการเลือกตั้ง เขตเลือกตั้งที่ 1 ณ อำเภอเมืองสุราษฎร์ธานี ทั้งนี้สำหรับในวันเลือกตั้ง 30 สิงหาคม 2552 จะตรวจการเปิดหน่วยลงคะแนนเลือกตั้งในเขตเมืองสุราษฎร์ธานี เช่น หน่วยเลือกตั้งโรงเรียนวัดกลางใหม่ หน่วยเลือกตั้งโรงเรียนเมืองฯ หน่วยเลือกตั้งโรงเรียนวัดสุนทรนิวาส เป็นต้น </p></body>
</news>
