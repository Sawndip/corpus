<teiHeader>
<fileDesc>
<titleStmt>
  <title>รองเลขาธิการนายกรัฐมนตรี เปิดเผย รัฐบาลเตรียมชี้แจงผลงานผ่านทางสี่อต่างอย่างต่เนื่องในทุกสัปดาร์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208010103&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองเลขาธิการนายกรัฐมนตรี เปิดเผย รัฐบาลเตรียมชี้แจงผลงานผ่านทางสี่อต่างอย่างต่เนื่องในทุกสัปดาห์</headline>
<lead></lead>
<neck></neck>
<body><p>การบริหารงานของรัฐบาลในรอบ 6 เดือน ได้เน้นแก้ไขปัญหาเศรษฐกิจและการเมือง ส่งผลให้เศรษฐกิจเริ่มดีขึ้น อัตราผู้ว่างงานชะลอตัวลง <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี กล่าวถึงการแถลงผลงานของรัฐบาลว่า ที่ผ่านมารัฐบาลได้มีการชี้แจงผลงานมาบ้างแล้ว แต่ในการแถลงอย่างเป็นทางการ <persName>นายอภิสิทธิ์ เวชชาชีวะ</persName> นายกรัฐมนตรี เป็นผู้กำหนดอีกครั้ง ซึ่งผลงานหลักของรัฐบาลในระยะเวลา 6 เดือนที่ผ่านมา ได้เน้นการแก้ปัญหาด้านการเมืองและเศรษฐกิจ ไม่ว่าจะเป็นการดำเนินโครงการ 5 มาตรการ 6 เดือน โครงการเรียนฟรี 15 ปี รวมไปถึงโครงการจากแผนปฏิบัติการไทยเข้มแข็ง 2555 ที่จะมีส่วนช่วยในการสร้างงานให้กับประชาชน และการแก้ปัญหาในจังหวัดชายแดนภาคใต้ นอกจากนี้ จะมีการเปิดเผยชีวิตของประชาชนที่ได้รับผลดีจากนโยบายของรัฐบาล โดยนำเสนอผลงานทั้งหมดในรูปแบบที่หลากหลายผ่านทางสื่อต่างๆ รวมถึงเครือข่ายทางอินเทอร์เน็ตสมัยใหม่ โดยหลังจากสัปดาห์หน้าจะมีการดำเนินการต่อเนื่องประจำทุกสัปดาห์ <persName>นายปณิธาน</persName> กล่าวอีกว่า จากการทำงานของรัฐบาลที่ผ่านมา ทำให้สถานการณ์ทางเศรษฐกิจดีขึ้น รวมถึงอัตราของผู้ว่างงานชะลอตัวลง อย่างไรก็ตาม รัฐบาลพร้อมที่จะรับฟังคำวิพากษ์วิจารณ์เพื่อนำมาเป็นประโยชน์ในการบริหารงานด้วย </p></body>
</news>
