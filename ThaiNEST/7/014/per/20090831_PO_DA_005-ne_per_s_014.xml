<teiHeader>
<fileDesc>
<titleStmt>
  <title>คลังชงเพิ่มเงินเดือนให้ทหารเกณฑ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-31 06:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17232  </bibl>
</sourceDesc>
</fileDesc>
</teiHeader>
<news>
<headline>คลังชงเพิ่มเงินเดือนให้ทหารเกณฑ์</headline>
<lead></lead>
<neck></neck>
<body><p>เมื่อวันที่ 30 ส.ค. <persName>นพ.พฤฒิชัย ดำรงรัตน์</persName> รมช.คลัง เปิดเผยว่า กระทรวงการคลังได้สนับสนุนการจ่ายเงินตอบแทนพิเศษให้กับทหารเกณฑ์หรือทหารกองประจำการ เพิ่มขึ้นคนละ 500 บาท จากเดิมที่ได้รับจำนวน 7,700 บาทต่อเดือน เป็น 8,200 บาท โดยมีผู้เข้าข่ายได้รับผล ประโยชน์ในส่วนนี้จำนวน 154,200 คน ซึ่งจะต้องใช้เงินงบประมาณจำนวนทั้งสิ้น 925.2 ล้านบาทต่อปี อย่างไรก็ตามขณะนี้เรื่องดังกล่าวยังอยู่ระหว่างการนำเสนอต่อคณะรัฐมนตรีเพื่อพิจารณาอนุมัติ ก่อนจะมีผลบังคับย้อนหลังตั้งแต่วันที่ 1 ต.ค. 51 เป็นต้นไป</p>
<p><persName>นพ.พฤฒิชัย</persName> กล่าวว่า รัฐบาลมีนโยบายดูแลสวัสดิการของข้าราชการตำรวจ ทหาร ครู รวมทั้งลูกจ้างภาครัฐ ซึ่งการสนับสนุนเงินเพิ่มสำหรับทหารเกณฑ์ครั้งนี้ เป็นการดำเนินงานของกระทรวงการคลัง หลังจากที่ได้อนุมัติบำเหน็จรายเดือน สำหรับลูกจ้างประจำที่ได้ทำประโยชน์ให้กับราชการมาถึง 25 ปี ให้ความเป็นอยู่ดีขึ้น มีรายได้เพียงพอต่อการดำรงชีพภายหลังออกจากราชการแล้ว</p>
<p>ทั้งนี้ผู้ที่มีสิทธิได้รับเงินเพิ่มขึ้นในครั้งนี้ คือ “ทหารกองประจำการ” หมายความว่า ทหาร กองประจำการตามกฎหมายว่าด้วยการรับราชการทหาร ให้ทหารกองประจำการซึ่งได้รับเงินเดือนในระดับ พ.1 กรณีที่เงินเดือนรวมกับเบี้ยเลี้ยงไม่ถึงเดือนละ 8,200 บาท ให้ได้รับเงินเพิ่มการครองชีพชั่วคราวเพิ่มขึ้นตามอัตราที่กระทรวงกลาโหมกำหนด ซึ่งเมื่อรวมกับเงินเดือนและเบี้ยเลี้ยงประจำตามข้อบังคับของกระทรวงกลาโหมดังกล่าวแล้วต้องไม่เกินเดือนละ 8,200 บาท.   
</p></body>
</news>
