<teiHeader>
<fileDesc>
<titleStmt>
  <title>สหภาพฯ กสท และ ทีโอที เรียกร้อง รมว.ไอซีที เร่งตรวจสอบการทำงานที่ไม่โปร่งใสของ บอร์ด กสท  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203180153&tb=N255203  </bibl>
</sourceDesc>
</fileDesc>
</teiHeader>
<news>
<headline>สหภาพฯ กสท และ ทีโอที เรียกร้อง รมว.ไอซีที เร่งตรวจสอบการทำงานที่ไม่โปร่งใสของ บอร์ด กสท</headline>
<lead>ตัวแทนสหภาพรัฐวิสาหกิจ บริษัท กสท โทรคมนาคม จำกัด (มหาชน) และสหภาพแรงงานรัฐวิสาหกิจ บริษัท ทีโอที จำกัด (มหาชน) เรียกร้องรัฐมนตรีว่าการกระทรวงเทคโนโลยีสารสนเทศและการสื่อสาร ให้เร่งตรวจสอบความไม่โปร่งใสในการทำงานของบอร์ด กสท</lead>
<neck></neck>
<body><p>เมื่อเวลาประมาณ 12.00 น.ที่ผ่านมา ที่อาคาร 9 บริษัท ทีโอที จำกัด (มหาชน) ตัวแทนสหภาพรัฐวิสาหกิจ บริษัท กสท โทรคมนาคม จำกัด (มหาชน) และสหภาพแรงงานรัฐวิสาหกิจ บริษัท ทีโอที จำกัด (มหาชน) รวมตัวกันเดินทางขอพบ ร้อยตรีหญิงระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสารหรือไอซีที ที่มีกำหนดร่วมพบปะรับประทานมื้อเที่ยงกับสื่อมวลชน เพื่อเรียกร้องกรณีขอเปลี่ยน รักษาการบอร์ด กสท เนื่องจากมีการแต่งตั้งที่ไม่เป็นธรรมและไม่โปร่งใส รวมถึงบอร์ด กสท มีการดำเนินงานที่ไม่เป็นไปตามจรรยาบรรณและนโยบายการทำงานที่ถูกต้องและมี การใช้งบประมาณในด้านต่างๆ ที่ไม่เหมาะสมอย่างมาก จนส่งผลให้องค์กรมีผลกำไรจากผลประกอบการลดลง</p>
<p>ด้านร้อยตรีหญิงระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสารหรือไอซีที ซึ่งทราบเรื่องดังกล่างได้เดินทางมารับฟังการร้องเรียนจาก สหภาพฯ กสท ด้วยตนเอง พร้อมกล่าวว่า จะเร่งดำเนินการตรวจสอบตามที่ได้ร้องเรียนดังกล่าวโดยเร็วที่สุด เพื่อรักษาผลประโยชน์ขององค์กรและหน่วยงานภายใต้สังกัดกระทรวงไอซีทีอย่าง เต็มที่</p>
<p>นอกจากนี้ กลุ่มสหภาพฯทั้ง 2 รัฐวิสาหกิจ ยังได้สอบถามรัฐมนตรีว่าการกระทรวงไอซีที ถึงการใช้งบประมาณในการดำเนินโครงการ เครือข่ายโทรศัพท์ระบบ 3G และโครงการติดตั้งศูนย์ปฏิบัติการเฝ้าระวังและรักษาความปลอดภัยทางอิน เทอร์เน็ต Internet Security Operation Center หรือ ISOC ว่ามีความไม่โปร่งใสในการใช้งบประมาณจำนวนมากหรือไม่ ร้อยตรีหญิงระนองรักษ์ ชี้แจงว่า การดำเนินการทั้ง 2 โครงการ ยังไม่อยู่ในขั้นตอนการใช้งบประมาณ และคาดว่าคงไม่ใช้งบประมาณมากขนาดนั้น อย่างไรก็ตามตนเองพร้อมที่จะรับการตรวจสอบการทำงานได้ตลอดเวลา และยืนยันว่าที่ผ่านมาได้ทำงานด้วยความโปร่งใสอย่างเต็มที่</p></body>
</news>
