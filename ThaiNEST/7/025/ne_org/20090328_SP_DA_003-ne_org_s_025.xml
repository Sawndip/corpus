<teiHeader>
<fileDesc>
<titleStmt>
  <title>"ปีเตอร์ รีด"ยํ้าส่ง"ตะวัน"บู๊ตั้งแต่นาทีแรก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-28 09:14:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194678&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>"ปีเตอร์ รีด"ยํ้าส่ง"ตะวัน"บู๊ตั้งแต่นาทีแรก</headline>
<lead>ใช้ระบบ4-4-1เกมอุ่นเกือกนิวซีแลนด์</lead>
<neck>นักเตะ<orgName><prefix>ทีมชาติ</prefix>ไทยชุดใหญ่</orgName> ได้ลงฝึกซ้อมที่สนามศุภชลาศัย เมื่อวันที่ 27 มี.ค. เพื่อเตรียมตัวลงเล่นในเกมอุ่นเครื่องกับ<orgName><prefix>ทีม</prefix> <addName>“กีวี”</addName> นิวซีแลนด์</orgName> วันที่ 28 มี.ค.เวลา 18.30 น. ซึ่งเป็นนัดอำลาสนามอย่างเป็นทางการของ “กัปตันแบน” ตะวัน ศรีปาน ยอดมิดฟิลด์ของ<orgName>ไทย</orgName> ที่ลงเล่นรับใช้<orgName><prefix>ทีม</prefix>ชาติ</orgName>มา 17 ปี และลงเตะไปแล้วถึง 147 นัด โดยการฝึกซ้อมในช่วงเย็น ปีเตอร์ รีด กุนซือ<orgName><prefix>ทีมชาติ</prefix>ไทย</orgName> ได้จับนักเตะซ้อมทีม เน้นการเข้าทำที่รวดเร็ว และวิ่งบีบพื้นที่ไล่แย่งบอลไม่ให้คู่แข่งทำเกมได้ถนัด ก่อนจะปิดท้ายด้วยการซ้อมการยิงประตูในระยะต่าง ๆ</neck>
<body><p>จากนั้น “รีด” ได้เปิดเผยว่า รู้สึกเป็นเกียรติที่ได้คุม<orgName><prefix>ทีมชาติ</prefix>ไทย</orgName>และมี ตะวัน ลงสนามด้วย ซึ่งเกมกับ<orgName>นิวซีแลนด์</orgName> จะให้ ตะวัน ลงเล่นตั้งแต่นาทีแรกในฐานะกัปตันทีม แต่อาจจะอยู่ในสนามเพียงแค่ 20-30 นาทีเท่านั้น รวมทั้งพอใจที่ได้ทีมอย่าง <orgName>นิวซี แลนด์</orgName> มาลงอุ่นเครื่องด้วย เพราะจะทำให้นักเตะไทยได้ประสบการณ์ใหม่ ๆ ได้เล่นฟุตบอลกับคู่แข่งที่มีสไตล์การเล่นที่แตกต่างไปจากเดิม ไม่เหมือนกับทีมในทวีปเอเชียทั่ว ๆ ไป โดยเกมนี้อาจจะมีการปล่อยนักเตะใหม่ ๆ ที่เรียกเข้ามาติด<orgName><prefix>ทีม</prefix>ชาติ</orgName>ให้ลงไปสัมผัสกับเกมบ้าง แต่คงจะไม่มากนัก เนื่องจากต้องการทดสอบแทคติกและระบบการเล่นใหม่ ๆ บาง อย่าง เพื่อเป็นประโยชน์ต่อการปรับปรุงทีมให้ดีขึ้น</p>
<p>“แม้จะเป็นเกมอุ่นเครื่อง แต่ทุกคนต้องเล่นให้เต็มที่เหมือนเดิม โดยเฉพาะนักเตะใหม่ ๆ ที่มีโอกาสลงสนาม จะต้องทำผลงานให้ดี เพราะอาจถูกเลือกให้เป็นส่วนหนึ่งในชุดเอเชี่ยน คัพ ที่มีโปรแกรมฟาดแข้งนัดสำคัญในเดือน พ.ย.ก็ได้ และขอบอกให้นักเตะทุกคนรู้ว่า หากทำผลงานกับสโมสรได้โดดเด่นในศึกไทยพรีเมียร์ลีก ได้มีโอกาสเข้ามาทดสอบฝีเท้ากับ<orgName><prefix>ทีม</prefix>ชาติ</orgName>ชุดใหญ่แน่ แต่จะต้องทำผลงานในสนามให้สม่ำเสมอ</p>
<p>ส่วนเกมกับ<orgName>นิวซีแลนด์</orgName>นั้น อยากจะลองเล่นในระบบ 4-4-1-1 และเปิดเกมรุกเหมือนเดิม เนื่องจากได้เล่นในบ้าน ซึ่งยังตั้งความหวังเอาไว้ว่า เมื่อจบ 90 นาทีแล้ว <orgName><prefix>ทีม</prefix>ไทย</orgName>น่าจะเป็นฝ่ายคว้าชัยได้สำเร็จ” รีด กล่าว</p>
<p>สำหรับการแข่งขันนัดอำลาสนามของ ตะวัน ศรีปาน จะขายบัตรเข้าชมราคา 100 และ 200 บาท ซึ่ง<orgName><prefix>สมาคม</prefix>ฟุตบอล<suffix>แห่งประเทศไทย</suffix></orgName> จะมอบเงินทั้งหมด (ไม่หักค่าใช้จ่าย) ให้กับตะวัน.</p></body>
</news>
