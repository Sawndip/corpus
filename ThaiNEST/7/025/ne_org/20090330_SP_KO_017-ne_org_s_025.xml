<teiHeader>
<fileDesc>
<titleStmt>
  <title>"แซมบ้า"โดน "เอกวาดอร์"ยิงเจ๊า 1-1  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090330/7408/%e0%b9%81%e0%b8%8b%e0%b8%a1%e0%b8%9a%e0%b9%89%e0%b8%b2%e0%b9%82%e0%b8%94%e0%b8%99%e0%b9%80%e0%b8%ad%e0%b8%81%e0%b8%a7%e0%b8%b2%e0%b8%94%e0%b8%ad%e0%b8%a3%e0%b9%8c%e0%b8%a2%e0%b8%b4%e0%b8%87%e0%b9%80%e0%b8%88%e0%b9%8a%e0%b8%b211.html  </bibl>
</sourceDesc>
</fileDesc>
</teiHeader>
<news>
<headline><orgName><addName>"แซมบ้า"</addName></orgName>โดน <orgName>"เอกวาดอร์"</orgName>ยิงเจ๊า 1-1</headline>
<lead><orgName><addName>"แซมบ้า"</addName> บราซิล</orgName> โดน <orgName>เอกวาดอร์</orgName> ยิงไล่เจ๊า 1-1 ในรอบคัดเลือก โซนอเมริกาใต้ ด้าน ดิดิเยร์ ดร็อกบา ตะบัน 2 ประตู นำ <orgName><addName>"ช้างดำ"</addName> ไอวอรี โคสต์</orgName> ถลุง มาลาวี 5-0 ในรอบคัดเลือก โซนแอฟริกา</lead>
<neck></neck>
<body><p>(30มี.ค.) เช้าวันนี้ตามเวลาในประเทศไทยมีการแข่งขันฟุตบอลโลก 2010 รอบคัดเลือก โซนอเมริกาใต้ ปรากฏว่า<orgName><addName>"แซมบ้า"</addName>บราซิล</orgName> ทำได้แค่ออกไปเสมอ <orgName>เอกวาดอร์</orgName> 1-1 ที่สนามอตาฮูอัลปา ทั้งที่เป็นฝ่ายขึ้นนำก่อนจาก ฮูลิโอ บาปติสตา นาที 72 ทว่า เอกวากอร์ มายิงตีเสมอได้จาก คริสเตียน เฟอร์นันโด โนโบอา นาที 90</p>
<p>ส่งผลให้ <orgName>บราซิล</orgName> แข่ง 11 นัด มี 18 แต้ม อยู่อันดับ 3 เช่นเดิม แต่ชวดแซง <orgName>อาร์เจนตินา</orgName> ที่มี 19 แต้ม ขึ้นเป็นรองจ่าฝูง และห่างจาก <orgName>ปารากวัย</orgName> ทีมจ่าฝูง 5 แต้ม ด้าน <orgName>เอกวากอร์</orgName> ที่แข่ง 11 นัด มี 13 แต้ม ยังคงอยู่อันดับ 7 แต่ไล่จี้ <orgName>ชิลี</orgName> ทีมอันดับ 5 พื้นที่เพลย์ออฟ เหลือ 3 แต้ม โดยเหลือการชิงชัยอีกเพียง 7 เกมเท่านั้น
</p>
<p> ส่วนโซนแอฟริกาเข้าสู่รอบสุดท้าย แบบแบ่งกลุ่ม นัดแรก ซึ่งแชมป์ของแต่ละกลุ่มเท่านั้น ที่จะได้สิทธิไปชิงชัย "แอฟริกาใต้ 2010" ปรากฏว่า กลุ่ม 5 <orgName>ไอวอรี โคสต์</orgName> ชนะ <orgName>มาลาวี</orgName> 5-0 ที่สนามเฟลิกซ์ อูเฟสต์ บอนี ของตัวเอง จาก เอนดรี โรมาริช นาที 1, ดิดิเยร์ ดร็อกบา คนเดียว 2 ประตู นาที 7 (จุดโทษ) กับ 30, ซาโลมอน คาลู นาที 59 และ บาการี โคเน นาที 70 ขณะที่กลุ่ม 4 <orgName>กานา</orgName> ชนะ <orgName>เบนิน</orgName> 1-0 ที่สนามอัคครา ของตัวเอง จาก พรินซ์ ตาโกเอ นาที 1 ด้านกลุ่ม 3 <orgName>อียิปต์</orgName> แชมป์ทวีปแอฟริกา ทีมล่าสุด ทำได้แค่เสมอ <orgName>แซมเบีย</orgName> 1-1 ในถิ่นไคโร ของตัวเอง ทั้งที่ <orgName><addName>"มัมมี่"</addName></orgName> ขึ้นนำก่อนจาก อาเมียร์ ซากี นาที 27 ทว่า <orgName>แซมเบีย</orgName> ตีเสมอได้จาก เดนนิส บันดา นาที 56 ส่วนกลุ่ม 2 <orgName>โมซัมบิก</orgName> ยันเสมอ <orgName>ไนจีเรีย</orgName> 0-0 ที่สนามดา <orgName>มาชาวา</orgName> ของตัวเอง
</p>
<p>สรุปคะแนนรอบคัดเลือก โซนอเมริกาใต้ วันที่ 30 มี.ค.แข่ง ชนะ เสมอ แพ้ ได้ เสีย แต้ม <orgName>ปารากวัย </orgName>11 7 2 2 18 8 23 <orgName>อาร์เจนตินา</orgName> 11 5 4 2 17 7 19 <orgName>บราซิล</orgName>  11 4 6 1 16 5 18 <orgName>อุรุกวัย</orgName>  11 4 4 3 21 10 16 <orgName>ชิลี</orgName>  10 5 1 4 14 13 16 <orgName>โคลัมเบีย</orgName> 11 3 5 3 6 8 14 <orgName>เอกวาดอร์ </orgName>11 3 4 4 13 18 13 <orgName>เวเนซุเอลา</orgName> 11 3 1 7 12 22 10 <orgName>โบลิเวีย</orgName> 11 2 3 6 13 24 9 <orgName>เปรู  </orgName>10 1 4 5 5 20 7</p>
<p>* หมายเหตุ - 4 อันดับแรก ได้สิทธิไปเล่นรอบสุดท้าย ส่วนอันดับ 5 ต้องไปเล่นรอบเพลย์ออฟ เหย้า-เยือน กับทีมอันดับ 5 โซนคอนคาเคฟ</p></body>
</news>
