<teiHeader>
<fileDesc>
<titleStmt>
  <title>คอเทนนิสเต็มอิ่ม ทรูสปอร์ตยิงสด เฟรนช์ โอเพ่น  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-22 20:30:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7808  </bibl>
</sourceDesc>
</fileDesc>
</teiHeader>
<news>
<headline>คอเทนนิสเต็มอิ่ม ทรูสปอร์ตยิงสด เฟรนช์ โอเพ่น</headline>
<lead>แฟนเทนนิสห้ามพลาด ศึกแกรนด์สแลมที่ 2 ของปี �เฟรนช์ โอเพ่น 2009� ชมการไล่ล่าแชมป์ชายเดี่ยวสมัยที่ 5 ติดต่อกันของ ราฟาเอล นาดาล และการกลับมาอีกครั้งของนางฟ้าจากแดนหมีขาว มาเรีย ชาราโปวา ทรูสปอร์ต ถ่ายทอดสดให้ชมทุกวัน ตั้งแต่ 24 พ.ค. ถึง 7 มิ.ย.นี้ ทาง<orgName>ทรูสปอร์ต 4 (ช่อง 62)</orgName></lead>
<neck></neck>
<body><p>การแข่งขันเทนนิส �เฟรนช์ โอเพ่น� รายการแกรนด์สแลมที่ 2 ของปี 2009 จะมีขึ้นที่สนามโรลังด์ การ์โรส์ กรุงปารีส ประเทศฝรั่งเศส โดยปีนี้ แม้เศรษฐกิจทั่วโลก จะอยู่ในช่วงขาลง แต่ว่าคณะกรรมการจัดการแข่งขัน กลับมีการเพิ่มเงินรางวัลมากขึ้นกว่าปีที่แล้ว กว่า 800 ล้านบาทเลยทีเดียว</p>
<p>ปีที่แล้ว ราฟาเอล นาดาล ยอดนักหวดลูกสักหลาดชาวเมืองกระทิงดุ �สเปน� สร้างประวัติศาสตร์ คว้าแชมป์รายการนี้ไปครองเป็นปีที่ 4 ติดต่อกัน โดยเอาชนะ โรเจอร์ เฟเดอเรอร์ ขาดลอย 6-1,6-3,6-0 ก่อนที่ นาดาล จะก้าวแซง เฟเดอเรอร์ ขึ้นไปเป็นมือ 1 ของโลกในที่สุด </p>
<p>มาปีนี้ ยอดนักเทนนิสถนัดซ้ายชาวสเปน ตั้งเป้าว่าจะขอสร้างตำนานคว้าแชมป์มาครองเป็นสมัยที่ 5 ติดต่อกันให้ได้ คู่แข่งสำคัญของ นาดาล ยังคงหนีไม่พ้นอดีตมือ 1 ของโลกอย่าง �เฟดเอ็กซ์� โรเจอร์ เฟเดอเรอร์ ยอดนักเทนนิสชาวสวิตเซอร์แลนด์ ผู้กำลังจะเป็นพ่อคน</p>
<p>นาดาล เพิ่งจะพลาดท่าแพ้ต่อ เฟเดอเรอร์ ในรอบชิงชนะเลิศรายการ �มาดริด มาสเตอร์� เมื่อสุดสัปดาห์ที่แล้ว ยอมรับว่า การลุ้นแชมป์ที่ปารีส ที่จะเริ่มในช่วงสุดสัปดาห์หน้า จะเป็นงานที่ยากยิ่งสำหรับเขา โดยเฉพาะอย่างยิ่ง กับคู่แข่งอย่าง เฟดเอ็กซ์</p>
<p>นอกจากนี้ นักหวดที่น่าจับตามองในประเภทชายเดี่ยว ยังมี โนวัค ยอโควิช มืออันดับ 4 ของโลกชาวเซอร์เบีย ที่มีผลงานไม่เลวในปีนี้ โดยเฉพาะอย่างยิ่งบนคอร์ทดิน ที่เขาสามารถเอาชนะ เฟเดอเรอร์ได้ ในรอบตัดเชือกที่ฮัมบูร์ก และในรายการมาดริด มาสเตอร์ ก็เล่นกับ นาดาล กว่า 4 ชั่วโมง ในรอบรองชนะเลิศ ก่อนแพ้ไปอย่างฉิวเฉียด</p>
<p>ในขณะที่ แอนดี เมอร์เรย์ นักหวดมือ 3 ของโลกชาวสกอตแลนด์ ก็น่าจับตามองเช่นกัน ส่วนในประเภทหญิงเดี่ยว ปีที่แล้ว อนา อิวาโนวิช นักหวดคนสวยจากเซอร์เบีย สร้างประวัติศาสตร์เป็นนักเทนนิสเซิร์บ หญิงคนแรกที่คว้าแชมป์รายการแกรนด์สแลม ด้วยการเอาชนะ ดินารา ซาฟินา นักหวดชาวรัสเซีย 2 เซตรวดในรอบชิงชนะเลิศ</p>
<p>มาปีนี้ "น้องอนา" ก็พร้อมจะมาป้องกันแชมป์ของเธอ แต่ไฮไลท์ของประเภทหญิงเดี่ยวคราวนี้ กลับอยู่ที่การกลับมาอีกครั้งของ มาเรีย ชาราโปวา นักหวดสาวสวยจากแดนหมีขาว �รัสเซีย� อดีตมือ 1 ของโลก ที่หายไปร่วม 10 เดือนจากอาการบาดเจ็บ</p>
<p>สำหรับตัวเต็งในประเภทหญิงเดี่ยวปีนี้ หนีไม่พ้น ดินารา ซาฟินา มือ 1 ของโลกคนปัจจุบันจากรัสเซีย ที่เพิ่งคว้าแชมป์บนคอร์ทดิน 2 รายการติดต่อกัน นอกนั้นก็มี �เจเจ� เยเลน่า ยานโควิช อดีตมือ 1 ของโลกจากเซอร์เบีย รวมทั้ง 2 ศรีพี่น้องตระกูลวิลเลี่ยมส์ วีนัส และ เซเรน่า จากสหรัฐ และในประเภทหญิงเดี่ยวนี้ �แทมมี่� แทมมารีน ธนสุกาญจน์ นักหวดหญิงขวัญใจชาวไทย? ซึ่งเป็นมืออันดับที่ 51 ของโลก ก็ได้สิทธิเข้าร่วมชิงชัยด้วยเช่นกัน</p>
<p>งานนี้ แฟน ๆ กีฬาลูกสักหลาด ติดตามถ่ายทอดสดการแข่งขันเทนนิส �เฟรนช์ โอเพ่น 2009� ได้ระหว่างวันที่ 24 พ.ค. - 7 มิ.ย. นี้ โดยทุกวันจะเริ่มถ่ายทอดสดตั้งแต่เวลา 16.00 น. - 02.00 น. ทาง<orgName>ทรูสปอร์ต 4 (ช่อง 62)</orgName></p></body>
</news>
