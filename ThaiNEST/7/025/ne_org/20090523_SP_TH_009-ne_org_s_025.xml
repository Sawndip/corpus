<teiHeader>
<fileDesc>
<titleStmt>
  <title>สื่อผู้ดีแฉเซอร์ใช้สูตรถล่มปืนไร้เตเบซ-เบิร์บ  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 00:15:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7843  </bibl>
</sourceDesc>
</fileDesc>
</teiHeader>
<news>
<headline>สื่อผู้ดีแฉเซอร์ใช้สูตรถล่มปืนไร้เตเบซ-เบิร์บ</headline>
<lead>เซอร์อเล็กซ์ เฟอร์กูสัน บรมกุนซือของ <orgName>แมนฯยู</orgName> เตรียมใช้ระบบการเล่นแบบเดียวกับที่อัด <orgName>อาร์เซนอล</orgName> สำหรับรับมือกับ <orgName>บาร์เซโลนา</orgName> ในศึกยูฟ่าแชมเปียนส์ ลีก นัดชิงชนะเลิศ ขณะที่ ไรอัน กิ๊กส์  น่าจะได้ลงเล่นเป็นตัวจริงแทน ดาร์เรน เฟลตเชอร์ ที่ติดโทษแบน</lead>
<neck></neck>
<body><p><orgName><prefix>สำนักข่าว</prefix>ต่างประเทศ</orgName>รายงานวันนี้ (22 พ.ค.?) ว่า <orgName><prefix>นสพ.</prefix> เดอะ ซัน</orgName> ของ<orgName>อังกฤษ</orgName>แฉเซอร์อเล็กซ์ เฟอร์กูสัน เตรียมใช้สูตรพิชิตอาร์เซนอลในรอบตัดเชือก ในการดวลกับ<orgName>บาร์เซโลนา</orgName> ศึกแชมเปียนส์ลีก รอบชิงชนะเลิศ หมายความว่า คาร์ลอส เตเบซ และดิมิทาร์ เบอร์บาตอฟ จะต้องนั่งเป็นตัวสำรอง</p>
<p>ในรอบตัดเชือก นัดที่ 2 ที่<orgName>แมนฯยู</orgName>บุกไปถล่มปืนใหญ่ 3-1 เฟอร์กี้ใช้คริสเตียโน โรนัลโด เป็นศูนย์หน้าตัวเป้า ขณะที่เวย์น รูนีย์ ยืนริมเส้นฝั่งซ้าย และปาร์ค จี ซอง เล่นเป็นปีกขวา</p>
<p>ส่วนแดนกลางไรอัน กิกส์ จะเข้ามาแทนดาร์เรน เฟลตเชอร์ ที่ติดโทษแบน โดยกิกส์จะเล่นร่วมกับไมเคิล คาร์ริก และอันแดร์สัน ในแผงแบ็กโฟร์ปาทริซ เอวรา เป็นแบ็กซ้าย จอห์น โอเชีย แบ็กขวา และคู่เซ็นเตอร์เนมันยา วีดิช กับ ริโอ เฟอร์ดินานด์ โดยมีเอ็ดวิด ฟาน เดอร์ ซาร์ เฝ้าเสา</p>
<p>เอวรา แบ็กซ้ายชาวเมืองน้ำหอมกล่าวถึงการรับมือกับลีโอเนล เมสซี ตัวอันตรายของ<orgName>บาร์เซโลนา</orgName>ที่จะเล่นเป็นปีกขวาว่า เขาเคยดวลกับเมสซีมาแล้วในรอบตัดเชือกปีก่อน เที่ยวนี้ไม่ต้องเตรียมตัวอะไรเป็นพิเศษ เพราะในการฝึกซ้อมเขาต้องเจอกับกองหน้าชั้นยอดอย่างรูนีย์, เบอร์บาตอฟ, โรนัลโด และเตเบซเป็นประจำอยู่แล้ว</p>
<p>ทางด้านความเคลื่อนไหวของ<orgName>บาร์เซโลนา</orgName>นั้น พวกเขายังต้องรอลุ้นอาการบาดเจ็บของเธียร์รี อองรี และอันเดรส อิเนสตา ซึ่งเป๊ป กวาร์ดิโอลา กุนซือ<orgName>บาร์ซา</orgName>เผยว่า ต้องรอดูสถานการณ์ในวันจันทร์หรือวันอังคารอีกครั้ง</p>
<p>ส่วนการพิสูจน์ฝีเท้าระหว่างเมสซีกับโรนัลโดนั้น กวาร์ดิโอลากล่าวว่าทั้งคู่ล้วนเป็นนักเตะผู้ย่ิงใหญ่ของวงการ แต่เขาขอยืนข้างลูกทีมเพราะเชื่อว่าเมสซีเป็นสุดยอดนักเตะของโลกในปัจจุบัน</p></body>
</news>
