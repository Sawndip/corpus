<teiHeader>
<fileDesc>
<titleStmt>
  <title>"เชว่า"ขอกู้ชื่อนำยูเครนบดสิงโตถึงถิ่น  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/310309/2543  </bibl>
</sourceDesc>
</fileDesc>
</teiHeader>
<news>
<headline>"เชว่า"ขอกู้ชื่อนำ<orgName>ยูเครน</orgName>บด<orgName><addName>สิงโต</addName></orgName>ถึงถิ่น</headline>
<lead>อังเดร  เชฟเชงโก  ต้องพิสูจน์ตัวเองนำ  <orgName>ยูเครน </orgName> สกัดกั้น  <orgName>อังกฤษ</orgName>  ที่กำลังโชว์ฟอร์มไหลลื่นติดต่อกันมายาวนาน  ในโอกาสที่อดีตกองหน้า<orgName>เชลซี</orgName>จะได้กลับมาเยือนถิ่นผู้ดีอีกครั้ง  เพื่อทำศึกฟุตบอลโลก  รอบคัดเลือก  ที่สนามเวมบลีย์  พุธนี้</lead>
<neck></neck>
<body><p>หัวหอกวัย  32  ปีของ  <orgName>เอซี  มิลาน</orgName>  คงต้องฟิตร่างกายเป็นพิเศษ  เพื่อพิสูจน์ตัวเอง หลังจากไปตกอับกับ<orgName>เชลซี</orgName>ในพรีเมียร์ลีก  อังกฤษ  อยู่  2  ปี  ไม่สามารถโชว์ฟอร์มได้คุ้มค่าตัวที่แพงลิบตอนที่ย้ายจาก  <orgName>ซานซีโร </orgName> ไป<orgName>สแตมฟอร์ด  บริดจ์</orgName>  ขณะยังรุ่ง  จนต้องถูกโละกลับมาถิ่นเก่า  ซึ่งเจ้าตัวประกาศว่าจะกลับมาโชว์เปรี้ยงปร้าง  เป็นหนึ่งในนักเตะที่กองหลังคู่แข่งกลัวมากสุดอีกครั้ง</p>
<p>ไม่ว่าจะอย่างไร  เชฟเชงโก  ยังคงเป็นนักฟุตบอลที่โด่งดังที่สุดของ<orgName>ยูเครน</orgName>  ขณะที่อัตราเฉลี่ยทำประตูใน<orgName><prefix>ทีม</prefix>ชาติ</orgName>คิดหยาบๆ  คือ  ยิงได้หนึ่งประตูทุกสองเกม  ยังคงเป็นกองหน้าตัวอันตรายที่<orgName>อังกฤษ</orgName>จะประมาทไม่ได้  เมื่อมาร่วมสายในกลุ่ม  6  รอบคัดเลือก</p>
<p>"เชฟเชงโกปีนี้ลงเล่นน้อยมาก  เขามีปัญหาบาดเจ็บหลายครั้ง  และหลายแมตช์ก็ทำผลงานไม่ค่อยดี  แต่ประสบการณ์และความทุ่มเทของเขาสำหรับเราแล้วถือว่าประเมินค่าไม่ได้"  โอเล็กซี  มิไคลีเชงโก  โค้ชยูเครน  กล่าวก่อนเกมวันพุธ</p>
<p>     "นักเตะรุ่นน้องจะพัฒนาฝีเท้าได้อย่างรวดเร็วถ้ามีเขาคอยเล่นประคับประคองไปด้วย"</p>
<p><orgName>ยูเครน</orgName>  ที่ยังไม่แพ้ใคร  รั้งที่  3  ของกลุ่ม  ตามหลังจ่าฝูง  <orgName>อังกฤษ </orgName> 5  แต้ม  โดยเตะน้อยกว่าอยู่   1   นัด  ขณะที่เกมพุธนี้ไม่ต่างกับเกมชี้ชะตาว่าพวกเขาจะยังพอมีหวังลุ้นที่  1  ของสายได้หรือไม่</p>
<p><orgName>อังกฤษ </orgName> ไม่เคยเจอ<orgName>  ยูเครน</orgName>  ในแมตช์ที่เป็นเกมการแข่งขันจริง  แต่เคยชนะมาแล้วในเกมกระชับมิตรที่เตะในบ้านทั้ง   2  ครั้ง  ไม่เสียประตู  และคาดว่าจะเก็บชัยชนะเป็นนัดที่  5  ติดต่อกันในกลุ่ม  6  ทำให้ภาพของกลุ่มนี้ชัดเจนขึ้นแม้จะเหลือแข่งในรอบคัดเลือกอีกครึ่งทางก็ตาม.     </p></body>
</news>
