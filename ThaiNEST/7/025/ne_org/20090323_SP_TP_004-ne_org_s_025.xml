<teiHeader>
<fileDesc>
<titleStmt>
  <title>วีเจหนุนบังยีนั่งนายกลูกหนัง ทีมชาติอังกฤษเตรียมมาไทย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 21:58:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2187  </bibl>
</sourceDesc>
</fileDesc>
</teiHeader>
<news>
<headline>วีเจหนุนบังยีนั่งนายกลูกหนัง <orgName><prefix>ทีมชาติ</prefix>อังกฤษ</orgName>เตรียมมาไทย</headline>
<lead>"วีเจ"  วิจิตร  เกตุแก้ว  อดีตนายกลูกหนังไทยยืนยันไม่ขอลงชิงชัยตำแหน่งประมุขวงการฟุตบอลเมืองไทย  พร้อมสนับสนุน  "บังยี"  วรวีร์  มะกูดี  นั่งเก้าอี้นายก<orgName><prefix>สมาคม</prefix>ฟุตบอลฯ </orgName>  ต่อไป  เพราะเป็นคนทำงานและผลงานยอดเยี่ยม  ส่วนประชุมสัมมนาฟุตบอลอาชีพ  ประธาน<orgName>พรีเมียร์ลีกอังกฤษ</orgName>ยินดีสนับสนุนลีกไทยและจะส่งบุคลากรมาดูแลการจัดในอนาคต  นอกจากนี้บังยีลั่น<orgName><prefix>ทีมชาติ</prefix>อังกฤษ</orgName>จะมาไทย  รอยืนยันวันอีกครั้ง</lead>
<neck></neck>
<body><p>จากการที่เคยมีข่าวออกมาว่า  นายวิจิตร  เกตุแก้ว  อดีตนายก<orgName><prefix>สมาคม</prefix>ฟุตบอล<suffix>แห่งประเทศไทย</suffix></orgName>  จะหวนกลับมาทวงตำแหน่งนายก<orgName><prefix>สมาคม</prefix>ฟุตบอลฯ</orgName>  ในการเลือกตั้งในวันที่  31  มีนาคมนี้นั้น  ล่าสุดนายวิจิตรได้ออกมาเปิดเผยในเรื่องนี้ต่อสื่อมวลชนว่า  การเลือกตั้งนายก<orgName><prefix>สมาคม</prefix>ฟุตบอลฯ</orgName>  ที่จะมีขึ้นในวันที่  31  มี.ค.นี้  ตนยืนยันว่าจะไม่ลงสมัครแน่นอน  พร้อมกันนี้จะให้การสนับสนุนนายวรวีร์ให้เป็นนายก<orgName><prefix>สมาคม</prefix>ฟุตบอลฯ </orgName> ต่อไปอีกด้วย  เนื่องจากที่ผ่านมาสร้างผลงานเอาไว้ได้ดี</p>
<p> ส่วนเมื่อวันที่   23  มี.ค.ที่ผ่านมา  <orgName><prefix>สมาคม</prefix>ฟุตบอล<suffix>แห่งประเทศไทย</suffix></orgName>ได้จัดโครงการประชุมสัมมนาเชิงปฏิบัติการวาระแห่งชาติในเรื่อง  "แนวทางการพัฒนาและส่งเสริมฟุตบอลอาชีพในประเทศไทย"  โดยมี  เซอร์เดวิด  ริชาร์ด  ประธาน  <orgName><prefix>บริษัท</prefix>  พรีเมียร์ลีก  <suffix>จำกัด </suffix></orgName> ของ<orgName>ประเทศอังกฤษ</orgName>  บรรยายพิเศษ  โดยมีบุคคลสำคัญในวงการฟุตบอลไทยเข้าร่วมสัมมนา  ซึ่งนายวรวีร์ได้เปิดเผยว่า</p>
<p>จากการหารือและพูดคุย  ทาง  เดวิด  ริชาร์ด  พร้อมให้การสนับสนุนลีกฟุตบอลอาชีพในเมืองไทย   และในอนาคนข้างหน้าจะส่งบุคลากรที่มีความรู้ชำนาญในเรื่องของการดำเนินการจัดแข่งขันลีกอาชีพมาช่วยดูแลในเรื่องการจัดที่เมืองไทยด้วย  พร้อมกันนี้ทางเดวิดยังบอกว่า  เรื่องการถ่ายทอดสดนั้นถือว่ามีความสำคัญ  เนื่องจากเป็นแหล่งที่จะมาซึ่งรายได้  จึงต้องช่วยหาทางกันต่อไป  นอกจากนี้  เดวิด  ยังพร้อมจะช่วยในเรื่องของ<orgName><prefix>ทีมชาติ</prefix>ไทย</orgName>อีกด้วย</p>
<p>นายวรวีร์ยังกล่าวอีกว่า  ตนจะยื่นเรื่องขอเสนอตัวให้<orgName>ประเทศไทย</orgName>เป็นเจ้าภาพจัดการแข่งขันฟุตบอลเยาวชนอายุไม่เกิน  20  ปี  ชิงแชมป์โลก  รอบสุดท้าย  ในปี  2014  และ  2016  และในปีนี้<orgName><prefix>ทีมชาติ</prefix>อังกฤษ</orgName>อาจจะเดินทางมาเมืองไทย  ตอนนี้เขาอยู่ในระหว่างตรวจดูเรื่องของวันและเวลา  หากกำหนดได้และไม่มีอะไรติดขัดโอกาสที่<orgName><prefix>ทีมชาติ</prefix>อังกฤษ</orgName>ชุดใหญ่จะมาเมืองไทยเป็นไปได้มากทีเดียว.</p></body>
</news>
