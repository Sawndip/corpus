<teiHeader>
<fileDesc>
<titleStmt>
  <title>"ไอ้ลูกอม"นน.ยังเกิน2ปอนด์  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHhOREk0TURVMU1nPT0=&sectionid=TURNd09BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"ไอ้ลูกอม"นน.ยังเกิน2ปอนด์</headline>
<lead></lead>
<neck></neck>
<body><p>ความคืบหน้าศึกป้องแชมป์สตรอว์เวต <orgName><prefix>สภา</prefix>มวยโลก (WBC)</orgName> ระหว่าง "ไอ้ลูกอมมรณะ"โอเล่ห์ดง กระทิงแดงยิม เจ้าของตำแหน่งชาวไทย กับมูฮัมหมัด รัชมาน ผู้ท้าชิงชาวอิเหนา การชกจะมีขึ้นที่เวทีมวยบางลา ป่าตอง จ.ภูเก็ต วันศุกร์ที่ 29 พ.ค.ศกนี้ ช่อง 7 สี ถ่ายทอดสด เวลา 14.00-17.00 น.</p>
<p>ล่าสุดเมื่อ 27 พ.ค. สภาพอากาศทั่วไปบนเกาะภูเก็ตมีฝนตกพรำๆ ตลอดทั้งวันช่วงบ่ายๆ โอเล่ห์ดงจึงเดินทางไปซ้อมเบาๆ ที่ค่าย "ซินบิ มวยไทย" โดยมี อู๊ด เพชรยินดี เทรนเนอร์ประจำคอยดูแล เริ่มด้วยการวิ่งวอร์มร่างกายครึ่งชั่วโมง จากนั้นหันมาต่อยเป้าทวนเชิง 10 นาที จึงเป็นอันเสร็จสิ้นการซ้อม และหันมาทดสอบตาชั่ง เช็กน้ำหนักล่าสุดปรากฏเกินพิกัดชก 105 ปอนด์อยู่อีก 2 ปอนด์ "แม้สภาพอากาศขมุกขมัวเช่นนี้จะเป็นอุปสรรคต่อการลดน้ำหนัก แต่ตนก็ยังมั่นใจว่าไม่น่าจะมีปัญหาแต่อย่างใด เพราะจากคืนนี้ไปก็จะอดอาหาร พรุ่งนี้เช้าหลังจากวอร์มร่างกายเล็กน้อยคงจะพอดีตามพิกัด"</p>
<p>นอกจากคู่เอกป้องกันแชมป์โลกแล้ว ยังมีพนมรุ้งเล็ก กระทิงแดงยิม รองอันดับ 1 รุ่นฟลายเวต <orgName>WBC</orgName> ก็จะขึ้นอุ่นเครื่องกับนักชกอิเหนาเป็นไฟต์สุดท้าย เพื่อเตรียมตัวจะชิงแชมป์โลกไฟต์บังคับกับไนโตะ ไดซึเกะ เจ้าของตำแหน่งชาวซามูไร ที่เพิ่งชนะเสี้ยน จ้าว จง ผู้ท้าชิงชาวจีนอย่างบอบช้ำเมื่อ 26 พ.ค.ที่ผ่านมา "เสี่ยเน้า"วิรัตน์ วชิรรัตนวงศ์ ผจก. พนมรุ้งเล็ก ให้ทัศนะว่า ไนโตะจะหลีกเลี่ยงการชกกับเราต่อไปไม่ได้อีกแล้ว เสร็จสิ้นการอุ่นเครื่องของ พนมรุ้งเล็กเป็นคิวของเด็กเราเสียที </p></body>
</news>
