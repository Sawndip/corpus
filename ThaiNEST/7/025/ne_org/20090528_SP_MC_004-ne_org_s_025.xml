<teiHeader>
<fileDesc>
<titleStmt>
  <title>นาดาล ทะลุรอบ 3-แทมมี่ ตกรอบ 2 เทนนิสเฟรนช์โอเพ่น  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 12:54:33  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwOTg1Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>นาดาล ทะลุรอบ 3-แทมมี่ ตกรอบ 2 เทนนิสเฟรนช์โอเพ่น</headline>
<lead>ราฟาเอล นาดาล มือ 1 ของโลกจากสเปน ทะลุเข้ารอบ 3 ในศึกเทนนิสเฟรนช์ โอเพ่น ขณะที่แทมมารีน ธนสุกาญจน์ ถูกหวดตกรอบ 2</lead>
<neck></neck>
<body><p>เทนนิสเฟรนช์ โอเพ่น รายการแกรนด์สแลมรายการที่ 2 ของปี ที่กรุงปารีส ประเทศฝรั่งเศส ชายเดี่ยว รอบ 2 ราฟาเอล นาดาล มือ 1 ของโลกจากสเปน พบกับ เตมูราซ กาบัชวิลี่ จากรัสเซีย เกมนี้นาดาลที่กำลังไล่ล่าแชมป์รายการนี้สมัยที่ 5 ติดต่อกัน ใช้เวลา 2 ชั่วโมง 17 นาที เอาชนะไปได้ 3 เซตรวด 6-1, 6-4 และ 6-2 ผ่านเข้ารอบ 32 คนสุดท้ายไปพบกับเลย์ตัน ฮิววิตต์ อดีตมือ 1 ของโลกจากออสเตรเลีย  </p>
<p>แอนดี้ เมอร์เรย์ มือ 3 ของรายการจากสกอตแลนด์ หวดเอาชนะ โปติโต้ สตาเรซี่ จากอิตาลี 3-1 เซต 6-3, 2-6, 7-5, 6-4 ผ่านเข้ารอบไปพบกับแยนโก้ ทิปซาเรวิช จากเซอร์เบีย</p>
<p>โจซแล็ง อวนน่า จากฝรั่งเศส พลิกล็อกเอาชนะ มารัต ซาฟิน มือ 20 ของรายการจากรัสเซีย  3-2 เซต 7-6 ไทเบรก 7-2 , 7-6 ไทเบรก 7-4 , 4-6 , 3-6 , 10-8 เข้ารอบไปพบกับเฟอร์นันโด้ กอนซาเลส จากชิลี</p>
<p>หญิงเดี่ยว รอบ 2 ดินาร่า ซาฟีน่า มือ 1 ของโลกจากรัสเซีย เอาชนะ วิตาเลีย เดียตเชนโก้ เพื่อนร่วมชาติ  2 เซตรวด 6-1 ทั้ง 2 เซต เข้ารอบ 3 ไปพบกับอนาสตาเซีย พาฟลูเชนโคว่า มือ 27 ของรายการจากรัสเซีย   </p>
<p>มาเรีย ชาราโปวา อดีตมือ 1 ของโลกจากรัสเซีย ที่กลับมาลงแข่งขันรายการแรกหลังจากหยุดพักรักษาอาการบาดเจ็บหัวไหล่ไปนานกว่า 9 เดือน ชนะ นาเดีย เปโตรว่า นักหวดสาวเพื่อนร่วมชาติ 2-1 เซต 6-2, 1-6, 8-6 เข้ารอบไปพบกับยาโรสลาว่า ชเวโดว่า จากคาซัคสถาน
อนา อีวาโนวิช มือ 8 ของรายการและแชมป์เก่าจากเซอร์เบีย เอาชนะ แทมมารีน ธนสุกาญจน์ 2 เซตรวด 6-1, 6-2 เข้ารอบไปพบกับอีเวต้า เบเนโซว่า จากสาธารณรัฐเช็ก</p></body>
</news>
