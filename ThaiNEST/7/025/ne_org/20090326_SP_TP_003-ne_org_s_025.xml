<teiHeader>
<fileDesc>
<titleStmt>
  <title>รถนักกีฬาชนแม่ตาย,เพชรบูรณ์พร้อม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/260309/2306  </bibl>
</sourceDesc>
</fileDesc>
</teiHeader>
<news>
<headline>รถนักกีฬาชนแม่ตาย,เพชรบูรณ์พร้อม</headline>
<lead>ความเคลื่อนไหวกีฬาเยาวชนแห่งชาติ  ครั้งที่  25  "กาญจนบุรีเกมส์"  เมื่อวันที่   25  มีนาคมที่ผ่านมา  ได้เกิดเรื่องเศร้าขึ้นมาเมื่อนักกีฬาจักรยานจากจังหวัดเชียงราย  ประสบอุบัติเหตุจนแม่เสียชีวิต  ขณะเดินทางกลับจากการแข่งขัน</lead>
<neck></neck>
<body><p>โดยจุดกิดเหตุเป็นช่วงทางแยกสะพานเลี่ยงเมือง  พบ  6  ล้อ  ยี่ห้อฮีโน่  สีขาว  ทะเบียน  81-0989  พระนครศรีอยุธยา  เอียงอยู่เกาะใต้สะพาน  ห่างกันเล็กน้อยพบรถปิกอัพโตโยต้าวีโก้  สีฟ้า  ทะเบียน  กจ-6200  เชียงราย  จอดเสียหลักอยู่ข้างฟุตบาธถนน  สภาพพังยับ   ภายในปิกอัพพบศพผู้เสียชีวิต   1  ราย  คือ  นางมานิดา  เงินคำ  อายุ  51  ปี  อยู่บ้านเลขที่  340/1  หมู่  8  ต.เวียง  อ.เชียงของ  จ.เชียงราย  ซึ่งเป็นมารดาของนักกีฬา   และมีผู้ได้รับบาดเจ็บที่มากับรถปิกอัพอีก  4  ราย  ถูกนำส่ง  รพ.เจ้าพระยายมราช  เข้าห้องไอซียูทันที  คือ  นายอนิรุทธิ์  เงินคำ  คนขับรถ,  ด.ญ.ตรีรัตน์  เงินคำ  ลูกสาวนายอนิรุทธิ์   ซึ่งเป็นนักกีฬาจักรยานเยาวชน<orgName><prefix>ทีม</prefix>ชาติ</orgName>   ที่แข่งขันได้  1  เหรียญทอง  และ  1  เหรียญเงิน,  น.ส.วรัญญา  กัณฑสิงห์,  นายกฤษณะ  วงศ์พุฒิ  และนายโสภณ  มัฆวาล  นักกีฬาในโครงการ  "สปอร์ตฮีโร่"  ของ  กกท.ซึ่งได้  2  เหรียญทอง  นอกจากนี้ยังมีผู้ได้รับบาดเจ็บที่มากับรถ  6  ล้อ  จำนวน  2  คน  คือ  นายนิกร  แช่มประเสริฐ  คนขับ  และนายนิรันดร์  แช่มประเสริฐ</p>
<p>จากการสอบถามทราบว่า   หลังจบการแข่งขันเวลาประมาณ   13.30  น.นายอนิรุทธิ์  ได้พานักกีฬาเดินทางกลับบ้านที่   จ.เชียงราย  เมื่อมาถึงที่เกิดเหตุ  เวลาประมาณ  13.30  น.มีรถ  6  ล้อ  ที่วิ่งสวนทางมาชนรถนายอนิรุทธิ์ด้านซ้ายอย่างแรง  เป็นเหตุให้มีผู้เสียชีวิตและบาดเจ็บดังกล่าว</p>
<p>ขณะที่  "บิ๊กหนุ่ม"  นายกนกพันธุ์  จุลเกษม  ผู้ว่าการ  <orgName>กกท.</orgName>กล่าวว่า  เสียใจมากกับเหตุการณ์ที่เกิดขึ้น  <orgName>กกท.</orgName>ขอยืนยันว่าจะดูแลนักกีฬาและผู้ปกครองของนักกีฬาอย่างเต็มที่  แม้จะมีเรื่องกฎระเบียบของทางราชการอยู่  แต่จะประสานงานให้ช่วยเหลือทุกอย่างโดยเร็วที่สุด</p>
<p>ส่วนความคืบหน้ากีฬาเยาวชนแห่งชาติครั้งที่   26   ในปี  2553  นั้น  ล่าสุดเมื่อวันที่  25  มีนาคมที่ผ่านมา  นายเฉลิมชัย  บุญรักษ์  รองผู้ว่าการ  <orgName>กกท.</orgName>ฝ่ายกีฬาเป็นเลิศและวิทยาศาสตร์การกีฬา  ร่วมกับนายกองเอกวิลาศ  รุจิวัฒนพงศ์  ผู้ว่าราชการจังหวัดเพชรบูรณ์  เป็นประธานในการแถลงข่าวการแข่งขันกีฬาเยาวชนแห่งชาติ   ครั้งที่  26  "มะขามหวานเกมส์"  ซึ่งกำหนดจัดวันที่  19-30  มีนาคม  2553  โดย  <orgName>กกท.</orgName>ได้สนับสนุนงบฯ  จำนวน  106,500,000  บาท  จัดแข่ง  29  ชนิดกีฬา  มีสัญลักษณ์การแข่งขันเป็นรูปพ่อขุนผาเมือง  เคียงคู่รูปเจดีย์ทรงพุ่ม  ลายล้อมเส้นสายที่เชื่อมต่อด้วยสีเขียว,  เหลือง  และแดง  เพื่อเป็นหนึ่งเดียว  และมีสัญลักษณ์ตัวนำโชค  (Mascot)  ประจำการแข่งขัน  ได้แก่  "หนุ่มนครบาล".   </p></body>
</news>
