<teiHeader>
<fileDesc>
<titleStmt>
  <title>เซอร์รับผีเล่นห่วยสมควรแพ้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/23/news_28424644.php?news_id=28424644  </bibl>
</sourceDesc>
</fileDesc>
</teiHeader>
<news>
<headline>เซอร์รับ<orgName><addName>ผี</addName></orgName>เล่นห่วยสมควรแพ้</headline>
<lead>"เฟอร์กี้" เซอร์อเลกซ์ เฟอร์กูสัน เซ็ง <orgName><addName>"ผีแดง"</addName> แมนฯ ยูไนเต็ด</orgName> บุกพ่าย <orgName>ฟูแล่ม</orgName> 0-2 แบบจบเกมเหลือ 9 คน ส่งผลเกมหน้าพบ <orgName>แอสตัน วิลล่า</orgName> จะไม่มี 4 ดาวดัง "โรนัลโด-วิดิช-สโคลส์-รูนีย์" ที่ติดโทษแบน</lead>
<neck></neck>
<body><p>ศึกพรีเมียร์ชิพ เมื่อคืนวันเสาร์ที่ 21 มี.ค. <orgName><addName>"ปีศาจแดง"</addName> แมนฯ ยูไนเต็ด</orgName> ออกไปเยือน <orgName>ฟูแล่ม</orgName> ชนิดไม่มี เนมันยา วิดิช กองหลังที่ติดโทษแบน รวมทั้งยังเก็บ เวย์น รูนีย์
ไว้เป็นตัวสำรอง และให้ ดิมิทาร์ แบร์บาตอฟ ยืนหัวหอกเพียงคนเดียว เกมผ่านไป 17 นาที <orgName><addName>ปีศาจแดง</addName></orgName> ต้องเหลือผู้เล่น 10 คน เมื่อ พอล สโคลส์ ไปใช้มือปัดลูกโขกของ
บ็อบบี ซาโมรา ทำให้เสียทั้งจุดโทษและใบแดง ก่อนที่ แดนนี เมอร์ฟี จะสังหารเข้าไป เจ้าถิ่นนำ 1-0</p>
<p>ครึ่งหลัง <orgName>แมนฯ ยูไนเต็ด</orgName> ปรับเกมส่ง เวย์น รูนีย์ ลงมา แต่เป็น <orgName>ฟูแล่ม</orgName> มาได้ประตูหนี 2-0 ในนาที 87 จาก โซลตัน เกรา และนาทีต่อมา <orgName>แมนฯ ยูไนเต็ด</orgName> ก็ต้องเหลือ 9 คน เมื่อ รูนีย์ โดนใบเหลืองใบที่ 2 เพราะกรรมการมองว่าเจตนาทุ่มบอลทิ้งจึงถูกไล่ออกไป หมดเวลา <orgName>แมนฯ ยูไนเต็ด</orgName> แพ้ 0-2 เตะ 29 นัด ยังมี 65 แต้ม แต่ยังนำเป็นจ่าฝูงเหมือนเดิม
อย่างไรก็ตาม จากการโดนใบแดงของ 2 นักเตะสำคัญในนัดนี้ จะส่งผลถึงเกมเปิดบ้านพบ <orgName>แอสตัน วิลล่า</orgName> ในสัปดาห์หน้า เมื่อ<orgName><addName>ปีศาจแดง</addName></orgName>จะขาดผู้เล่นตัวจริงที่ติดโทษแบนไปพร้อมๆ กันถึง 4 คน คือ สโคลส์ รูนีย์ วิดิช รวมไปถึงคริสเตียโน โรนัลโด ที่สะสมใบเหลืองครบโทษแบนพอดี</p>
<p>หลังจบเกม เฟอร์กี้ ยอมรับว่า ความพ่ายแพ้นัดนี้ถือว่าเสียหายกับการลุ้นแชมป์ และผลงานของลูกทีมที่ออกมาถือว่าแย่เอามากๆ ส่วนการโดนใบเหลืองใบที่ 2 ของ รูนีย์ ถือว่าเป็นการตัดสินที่เกินไปสำหรับ ฟิล ดาวด์ ผู้ตัดสิน เนื่องจากจังหวะขว้างบอลของรูนีย์ เป็นการรีบเอาบอลไปเล่นลูกฟรีคิกมากกว่า</p>
<p>ขณะที่ <orgName><addName>"สิงโตน้ำเงินคราม"</addName> เชลซี</orgName> ซึ่งมีโอกาสทำแต้มไล่ <orgName>แมนฯ ยูไนเต็ด</orgName> เหลือเพียงแต้มเดียว ทว่าดันออกไปพ่าย <orgName><addName>"ไก่เดือยทอง"</addName> สเปอร์ส</orgName> ที่สนาม ไวท์ ฮาร์ท เลน ในศึกลอนดอนดาร์บี้ 0-1 จากลูกา โมดริช ในนาที 50 ทำให้<orgName>เชลซี</orgName>พ่ายไป 0-1</p>
<p>หลังเกม กุส ฮิดดิงค์ ซึ่งทำ<orgName><prefix>ทีม</prefix>เชลซี</orgName>แพ้เป็นนัดแรก มองว่าการเสียประตูในช่วง 10 นาทีแรกของครึ่งหลัง ถือว่าไม่ใช่มืออาชีพ ทั้งๆ ที่ในทีมมีผู้เล่นในระดับชาติมากมาย และความพ่ายแพ้นัดนี้ก็เป็นการปล่อยโอกาสลุ้นแชมป์ครั้งใหญ่ให้หลุดมือไป</p>
<p>ทางด้าน <orgName><addName>"ปืนใหญ่"</addName> อาร์เซนอล</orgName> ไปเยือน <orgName><addName>"สาลิกาดง"</addName> นิวคาสเซิล</orgName> ที่กำลังลุ้นหนีการตกชั้น โดยเกมในครึ่งแรก <orgName>นิวคาสเซิล</orgName> น่าจะได้ประตูออกนำก่อนจากลูกจุดโทษนาทีที่ 23 แต่ มานูเอล อัลมูเนีย เซฟลูกยิงของ โอบาเฟมี มาร์ตินส์ เอาไว้ได้ ก่อนที่ครึ่งหลัง <orgName>อาร์เซนอล</orgName> มานำ 1-0 จากการโหม่งของ นิคลาส เบนท์เนอร์ นาทีที่ 57 แต่นาทีต่อมา มาร์ตินส์ มาแก้ตัวยิงตีเสมอเป็น 1-1 อย่างไรก็ตาม ทีมเยือนยังอาศัยความผิดพลาดในเกมรับเจ้าถิ่นทำประตูเพิ่มได้อีก 2 ประตู จากการทะลุมายิงของ อาบู ดิยาบี นาทีที่ 64 และ ซาเมียร์ นาสรี แต่นาทีที่ 67 ทำให้ <orgName>อาร์เซนอล</orgName> บุกไปชนะ 3-1</p></body>
</news>
