<teiHeader>
<fileDesc>
<titleStmt>
  <title>"เฮียมู" จวก "เบ็คส์" เห็นแก่เงินจึงยอมเล่นเมเจอร์ลีก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-30 16:22:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000036032  </bibl>
</sourceDesc>
</fileDesc>
</teiHeader>
<news>
<headline>"เฮียมู" จวก "เบ็คส์" เห็นแก่เงินจึงยอมเล่นเมเจอร์ลีก</headline>
<lead>โฮเซ มูรินโญ กุนซือฝีปากกล้าชาวโปรตุกีส ออกโรงจวก เดวิด เบ็คแฮม กองกลาง<orgName><prefix>ทีมชาติ</prefix>อังกฤษ</orgName> ว่าเหตุที่เลือกไปเล่นใน เมเจอร์ ลีก ซอคเกอร์ สหรัฐอเมริกา ก็เพื่อหวังจะกอบโกยเงินเพียงอย่างเดียวเท่านั้น จากการตีข่าวของ <orgName>"เดอะ ซัน" (THE SUN)</orgName></lead>
<neck></neck>
<body><p> เบ็คแฮม กลายเป็นนักฟุตบอลที่รับค่าจ้างสูงที่สุด หลังตกลงใจย้ายจาก <orgName>รีล มาดริด</orgName> มาเล่นให้ <orgName>ลอส แองเจลิส กาแล็คซี</orgName> แบบไม่มีค่าตัวเมื่อปี 2007 อย่างไรก็ตามเวลานี้เตะวัย 33 ปี เล่นให้กับ <orgName>เอซี มิลาน</orgName> แบบยืมตัว โดยจะกลับไปเมืองมะกันในช่วงซัมเมอร์นี้ หากการเจรจาย้ายทีมแบบถาวรไม่สำเร็จลุล่วง</p>
<p> เบ็คแฮม ไม่ต้องการเล่นให้กับ <orgName>แอลเอ กาแล็คซี</orgName> แล้ว เนื่องจากว่า ฟาบิโอ คาเปลโล นายใหญ่<orgName><prefix>ทีมชาติ</prefix>อังกฤษ</orgName> ยอมรับพอใจที่เห็นอดีตกัปตันทีมกลับมาเล่นในยุโรปอีกครั้งเพื่อมาตรฐานที่สามารถวัดในการดึงนักเตะไปลุยศึกฟุตบอลโลก 2010 ทำให้ มูรินโญ นายใหญ่ อินเตอร์ มิลาน มองว่า เบ็คส์ คิดถึงแต่เรื่องเงินจึงไปเล่นในสหรัฐฯ ตั้งแต่แรก</p>
<p>"อะไรที่ผมคิดเกี่ยวกับฟุตบอลอเมริกาอย่างนั้นหรือ? คือมากกว่าที่ผู้เล่นสำคัญสักคนจะเข้ามาและทำให้การแข่งขันนั้นมีความน่าสนใจมากขึ้น พวกเขาต้องการคนที่ไม่คิดจะมาที่นี่และหยิบฉวยเงินพร้อมกับจากไป แต่ต้องการคนที่จะมายัง สหรัฐฯ เพื่อที่จะแทรกตัวเองเข้าไปวงการฟุตบอลอเมริกันจริงๆ" เฮียมู เผย</p></body>
</news>
