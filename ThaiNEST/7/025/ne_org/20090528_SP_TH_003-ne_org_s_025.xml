<teiHeader>
<fileDesc>
<titleStmt>
  <title>เทอร์รี กร้าวขอแชมป์เอฟเอ เพื่อ'ฮิดดิงค์'  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 14:23:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/9075  </bibl>
</sourceDesc>
</fileDesc>
</teiHeader>
<news>
<headline>เทอร์รี กร้าวขอแชมป์เอฟเอ เพื่อ'ฮิดดิงค์'</headline>
<lead>จอห์น เทอร์รี กัปตัน<orgName><prefix>ทีม</prefix> เชลซี</orgName> เผยว่า เขาต้องการที่จะคว้าแชมป์ เอฟเอ คัพ ให้ได้เพื่อของของขวัญอำลาให้แก่ กุส ฮิดดิงค์ ที่จะลาออกหลังจบเกมนี้...</lead>
<neck></neck>
<body><p><orgName><prefix>สำนักข่าว</prefix>ต่างประเทศ</orgName>รายงานวันนี้ (28 พ.ค.) จอห์น เทอร์รี กองหลัง<orgName><prefix>ทีมชาติ</prefix>อังกฤษ</orgName> และกัปตัน<orgName><prefix>ทีม</prefix> <addName>"สิงห์บลู "</addName>เชลซี</orgName> ต้องการที่จะคว้าแชมป์ เอฟเอคัพ ให้ได้ เพื่อเป็นของอำลาให้กับ กุส ฮิดดิงค์ กุนซือชาวดัตช์ ที่จะอำลาทีมหลังจบฤดูกาล</p>
<p>ฮิดดิงค์ จะอำลาตำแหน่งกุนซือ <orgName><prefix>ทีม</prefix> "สิงห์บลู"</orgName> หลังจบเกมนัดชิงชนะเลิศ เอฟเอ คัพ ที่จะพบกับ <orgName><addName>"ทอฟฟี่สีน้ำเงิน"</addName> เอฟเวอร์ตัน</orgName> ในคืนวันเสาร์ที่ 30 พ.ค. โดยจะกลับไปคุม<orgName><prefix>ทีมชาติ</prefix>รัสเซีย</orgName></p>
<p>ผู้เล่นหลายๆคนในทีม และแฟนบอลพยายามที่จะทำให้ กุนซือชาวดัตช์ เปลี่ยนการตัดสินใจเพื่อที่จะให้คุมทีมต่อ แต่เทอร์รีก็ยอมรับว่านักเตะทุกคนต้องเคารพในการตัดสินใจของ ฮิดดิงค์</p>
<p>"ตอนนี้พวกเราไม่ได้คิดถึงว่าใครจะมาคุมทีมต่อจาก ฮิิดดิงค์ ตอนนี้เราเพียงแค่ตั้งสมาธิในเกมเอฟเอ คัพ รอบชิงชนะเลิศเท่านั้น"กัปตัน<orgName><prefix>ทีม</prefix>เชลซี</orgName> กล่าว</p>
<p>"ในตอนนี้ พวกเราไม่รู้ว่าใครจะมาคุมทีมต่อจากเขา แต่ที่แน่ๆในตอนนี้ เราต้องให้ความเคารพในตัว ฮิดดิงค์ และทำหน้าที่ของเราให้ดีที่สุด" ปราการหลัง<orgName><prefix>ทีมชาติ</prefix>อังกฤษ</orgName> กล่าว</p>
<p>เทอร์รี กล่าวอีกว่า นักเตะทุกคนในทีมล้วนเข้าใจถึงการตัดสินใจลาออกจากตำแหน่งในครั้งนี้ แต่ทุกคนก็ต้องการให้เขาอยู่ที่นี่ต่อ</p>
<p>"เพื่อนร่วมทีมของผมทุกคนต่างเข้าใจว่าทำไมเขาถึงไป ซึ่งทุกคนก็ยอมรับการตัดสินใจของเขา และวิธีที่ดีที่สุดที่นักเตะจะแสดงออกได้เพื่อเขาก็คือ คว้าแชมป์เอฟเอ คัพ ให้ได้" จอห์น เทอร์รี กล่าว</p></body>
</news>
