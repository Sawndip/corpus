<teiHeader>
<fileDesc>
<titleStmt>
  <title>แฝดแพ้หวดปากีสถาน ได้แค่รองแชมป์โคราช  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/29/news_28465493.php?news_id=28465493  </bibl>
</sourceDesc>
</fileDesc>
</teiHeader>
<news>
<headline>แฝดแพ้หวดปากีสถาน ได้แค่รองแชมป์โคราช</headline>
<lead>"แฝดรติวัฒน์" สนฉัตร กับ สรรค์ชัย รติวัฒน์ นักหวดลูกสักหลาดไทย เล่น 2 แมทช์ติด เร่งไม่ขึ้นพ่าย โรฮาน โบพานนา กับ ไอแซม คูเรชิ คู่มือวางอันดับ 1 ของรายการ 1-2 เซต ได้แค่รองแชมป์ชายคู่ เทนนิสชาลเลนเจอร์ แซท เอทีพี โคราช โอเพ่น รับเงินปลอบใจ 66,000 บาท</lead>
<neck></neck>
<body><p>ส่วนการแข่งขันเทนนิสชาลเลนเจอร์ รายการแซท เอทีพี โคราช โอเพ่น ที่สนามเฉลิมพระเกียรติ จ.นครราชสีมา เมื่อวันที่ 28 มี.ค. ที่ผ่านมา ในประเภทชายคู่ สนฉัตร กับ สรรค์ชัย รติวัฒน์ นักหวดลูกสักหลาดไทยมือวางอันดับ 4 ของรายการ ต้องลงเล่นในรอบรองชนะเลิศที่ตกค้างมาจากเมื่อวันที่ 27 มี.ค. ที่ผ่านมา เนื่องจากฝนตกหนัก พบกับคู่จากรัสเซีย เยฟเกนี ดอนสคอย กับ ดมิทรี ซีตัค หลังจากคู่ของ<orgName>ไทย</orgName>นำอยู่ 6-4 และ 1-3 ปรากฏว่าคู่แฝดไทยเร่งเครื่องเอาชนะไปได้ 2-0 เซต 6-4 และ 6-4
ทำให้ สนฉัตร กับ สรรค์ชัย ผ่านเข้ารอบชิงชนะเลิศไปพบคู่มือวางอันดับ 1 ของรายการ โรฮาน โบพานนา จากอินเดีย และ ไอแซม คูเรชิ จากปากีสถาน ที่เอาชนะ ฮาเรล เลวี กับ นอม โอกุน จากอิสราเอล 7-6 (7-5), 3-6 และ 10-6 ในช่วงบ่ายทันที</p>
<p>ในเซตแรกคู่มือ 1 ของรายการเล่นได้อย่างแข็งแกร่งเอาชนะไปได้ก่อน 6-3 แต่ในเซตต่อมาเกมการเล่นเป็นไปอย่างสูสีก่อนเสมอกัน 6-6 ต้องเล่นไทเบรก เป็นคู่แฝดไทยเอาชนะไปได้ 7-5 ต้องไปตัดสินกันในแบบซูเปอร์ไทเบรก ปรากฏว่า<orgName><prefix>ทีม</prefix>ไทย</orgName>ต้านไม่อยู่พ่ายไป 5-10 ได้แค่รองแชมป์ พร้อมเงินรางวัลปลอบใจ 66,000 บาท</p>
<p>ภายหลังจากที่ประชุมใหญ่<orgName><prefix>สหพันธ์</prefix>เทนนิส<suffix>แห่งเอเชีย</suffix> (เอทีเอฟ)</orgName> เลือกตั้งคณะกรรมการบริหารชุดใหม่จำนวน 12 คน เมื่อวันที่ 25 มี.ค. ที่ผ่านมา คณะกรรมการชุดใหม่ได้ประชุมเพื่อเลือกตั้งคณะกรรมการฝ่ายต่างๆ ที่เมืองทาชเคนต์ ประเทศอุซเบกิสถาน เมื่อวันที่ 26 มี.ค. เวลา 11.00 น. ตามเวลาท้องถิ่น โดย อานิล กานา ประธาน<orgName><prefix>สหพันธ์</prefix>เทนนิสเอทีเอฟ</orgName> กล่าวว่า ที่ประชุมแต่งตั้งรองประธานจำนวน 6 คน ซึ่งหนึ่งในนั้น ได้แก่ นายสุวัจน์ ลิปตพัลลภ นายก<orgName>ลอนเทนนิสมาคม<suffix>แห่งประเทศไทย</suffix></orgName> เป็นรองประธานสหพันธ์ดูแลพื้นที่เอเชียตะวันออกเฉียงใต้ และเป็นประธานฝ่ายการตลาดของ<orgName>เอทีเอฟ</orgName>อีกด้วย นอกจากนี้ นายชัยภักดิ์ ศิริวัฒน์ อดีตรองประธาน<orgName><prefix>สหพันธ์</prefix>เทนนิส<suffix>แห่งเอเชีย</suffix></orgName> อยู่ในคณะกรรมการบริหารงานของ<orgName><prefix>ศูนย์</prefix>เทนนิส<suffix>แห่งเอเชีย</suffix></orgName> ด้วย</p></body>
</news>
