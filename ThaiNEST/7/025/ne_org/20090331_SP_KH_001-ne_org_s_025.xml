<teiHeader>
<fileDesc>
<titleStmt>
  <title>"ตะวัน ศรีปาน" สุภาพบุรุษลูกหนัง  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHpNak14TURNMU1nPT0=&sectionid=TURNd09BPT0=&day=TWpBd09TMHdNeTB6TVE9PQ==  </bibl>
</sourceDesc>
</fileDesc>
</teiHeader>
<news>
<headline>"ตะวัน ศรีปาน" สุภาพบุรุษลูกหนัง</headline>
<lead>การแข่งขันฟุตบอลนัดพิเศษ ระหว่าง<orgName><prefix>ทีมชาติ</prefix>ไทย</orgName> และ<orgName>นิวซีแลนด์</orgName> เมื่อวันที่ 28 มี.ค.ที่ผ่านมา ที่สนามศุภชลาศัย เป็นแมตช์นัดสุดท้ายอำลาสนามในการรับใช้<orgName><prefix>ทีม</prefix>ชาติ</orgName>ของ "สุภาพบุรุษลูกหนัง" อย่าง ตะวัน ศรีปาน โดยแท้ บรรยากาศในสนามแข่งขันมีกองเชียร์มากมาย</lead>
<neck></neck>
<body><p>ครึ่งแรก คริส ไบรต์ ยิงประตูให้<orgName>นิวซีแลนด์</orgName>นำก่อนใน น.14 จากนั้นใน น.15 ตะวัน ศรีปาน ยิงประตูสุดท้ายในชีวิต<orgName><prefix>ทีมชาติ</prefix>ไทย</orgName>เป็น 1-1 ใน น.21 ธีรศิลป์ แดงดา ซัดให?<orgName>ไทย</orgName>ขึ้นนำ 2-1 ก่อนหมดเวลาครึ่งแรกปีเตอร์ รีด กุนซือ<orgName><prefix>ทีมชาติ</prefix>ไทย</orgName>ชาวอังกฤษได้เปลี่ยนตะวันไปพักส?งดัสกร ทองเหลา ลงแทน </p>
<p>ในช่วงพักครึ่งทางตะวันได้มอบของที่ระลึกเป็นพวงมาลัยและกรอบรูปที่ระลึก ให้กับผู้มีพระคุณ ได้แก่ พงศ์พินิจ อินทรทูต ผู้จัดการ<orgName><prefix>ทีม</prefix> ธ.กรุงเทพพาณิชยการ</orgName> ซึ่งเป็นต้นสังกัดแรกของตะวัน จากนั้นก็มี "โค้ชหรั่ง"ชาญวิทย์ ผลชีวิน ซึ่งได้นำกรอบรูปขนาดใหญ่ภาพพระบรมฉายาลักษณ์ของรัชกาลที่ 5 มามอบให้ตะวัน ต่อด้วยวิรัช ชาญพาณิชย์, "บิ๊กหอย"ธวัชชัย สัจจกุล, เกษม จริยวัฒน์วงษ์, ระวิ โหลทอง, วิจิตร เกตุแก้ว, เอกอัครราชทูตนิวซีแลนด์ประจำประเทศไทย, วรวีร์ มะกูดี นายก<orgName><prefix>สมาคม</prefix>ฟุตบอล<suffix>แห่งประเทศไทย</suffix></orgName> โดยทางวรวีร์เป็นตัวแทน<orgName><prefix>สมาคม</prefix>ฟุตบอลฯ</orgName> ได้มอบโล่ที่ระลึกให้กับตะวัน 
</p>
<p>ในช่วงเกมครึ่งหลัง ธีรศิลป์ แดงดา ก็ยิงประตูให้<orgName>ไทย</orgName>นำ 3-1 ในนาที 71 ช?วยให?ทีมชนะ<orgName>นิวซีแลนด์</orgName>ด้วย สกอร์นี้ ทางตะวัน ศรีปาน ได้มอบเสื้อให้กับบรรดาเพื่อนๆ ร่วม<orgName><prefix>ทีม</prefix>ชาติ</orgName> สมฤทธิ์ อ่อนสมจิตร,"ซิโก้" เกียรติศักดิ์ เสนาเมือง, ดุสิต เฉลิมแสน, ศราวุธ คำบัว, สุรชัย จตุรภัทรพงศ์ และนักฟุตบอล<orgName>ทีมชาติ</orgName>ชุดปัจจุบัน ชุดซีเกมส์ด้วย </p>
<p>หลังจบเกมบรรดานักฟุตบอล<orgName><prefix>ทีมชาติ</prefix>ไทยชุดใหญ่</orgName> และ<orgName><prefix>ทีมชาติ</prefix>ไทยชุดซีเกมส์</orgName> ได้ตั้งแถวให้ตะวันเดินผ่านจากกลางสนามถึงริมสนาม พร้อมกับตะวันได้กล่าวอำลาแฟนบอลครั้งสุดท้าย และเพื่อนร่วมทีมได้จับตะวันโยนด้วย </p>
<p>วรวีร์ มะกูดี เป็นตัวแทน<orgName><prefix>สมาคม</prefix>ฟุตบอล<suffix>แห่งประเทศไทย</suffix></orgName> พูดถึง "เจ้าแบน" สุภาพบุรุษลูกหนัง ว่าเป็นนักฟุตบอลที่มีระเบียบวินัยที่ดีมาก ขอให้ตะวันประสบความสำเร็จในชีวิต และหน้าที่การงาน ถ้ามีเวลาก็ขอให้กลับมาช่วย<orgName><prefix>ทีม</prefix>ชาติ</orgName> </p>
<p>ตะวัน ศรีปาน กล่าวว่า "เป็นวันที่สำคัญและดีมาก รู้สึกตื้นตันใจ ต้องขอบคุณผู้มีพระคุณทุกๆคน" โดยระหว่างที่พูดเกิดอาการตื้นตันใจ พูดไม่ออก ก่อนจะกล่าวต่อว่า "ต้องขอบคุณพ่อกับแม่ที่เป็นแรงบันดาลใจ เป็นต้นแบบที่ดี ทั้งการปฏิบัติตัวและการดำเนินชีวิต นอกจากนี้ยังขอขอบคุณผู้มีพระคุณทุกท่านที่เกี่ยวข้อง" </p>
<p>"แมตช์สุดท้ายในชีวิตเป็นแมตช์ที่ประทับใจมาก จบชีวิตการเล่นฟุตบอลมาตลอด 17 ปี"</p>
<p>"อยากให้เด็กๆ รุ่นน้องมีความตั้งใจในการเล่นฟุตบอล แล้วจะประสบความสำเร็จในชีวิตเหมือนกับผมในวันนี้..."</p></body>
</news>
