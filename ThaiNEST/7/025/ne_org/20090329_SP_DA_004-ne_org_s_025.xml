<teiHeader>
<fileDesc>
<titleStmt>
  <title>'เมโล'ชู้ต 43 แต้มนำชัยนักเกตส์,คาวาเลียร์สชนะรวด 11 เกม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-29 10:56:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194739&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'เมโล'ชู้ต 43 แต้มนำชัยนักเกตส์,คาวาเลียร์สชนะรวด 11 เกม</headline>
<lead></lead>
<neck></neck>
<body><p>ศึกบาสเกตบอล เอ็นบีเอ สหรัฐอเมริกา เมื่อวันศุกร์ที่ 27 มี.ค. ที่ผ่านมา <orgName>เดนเวอร์ นักเกตส์</orgName> บุกไปเฉือน <orgName>ดัลลัส มาเวอริกส์</orgName> ถึงถิ่นอเมริกัน แอร์ไลน์ส เซ็นเตอร์ 103-101 ฮีโร่ของเกมนี้ ได้แก่   “เมโล” คาร์เมโล แอนโทนี ที่ชู้ตไปถึง 43 แต้ม 11 รีบาวด์ พร้อมเป็นผู้เลย์อัพทำ 2 แต้มตัดสินเกมในช่วง 12.2 วินาทีสุดท้าย ช่วยให้ <orgName>นักเกตส์</orgName> คว้าชัยได้อย่างหวุดหวิด สถิติเพิ่มเป็นชนะ 47 แพ้ 26 นำฝูงกลุ่มนอร์ทเวสต์ ดิวิชั่น ทาง <orgName>มาเวอริกส์</orgName> ที่ไม่มี การ์ดจอมจ่าย เจสัน คิดด์ ซึ่งบาดเจ็บ หลังลงเล่นติดต่อกันมาถึง 100 เกม ตั้งแต่ปีที่แล้ว ได้ เดิร์ก โนวิตซกี สตาร์ดัง<orgName><addName>เมืองเบียร์</addName></orgName> ทำ 26 แต้ม 11     รีบาวด์, โฮเซ ฮวน บาเรีย ตัวสำรองบวกเพิ่ม 22 แต้ม, เจสัน เทอร์รี ชู้ต 20 แต้ม แต่ช่วยทีมไม่ไหว สถิติลดลงเหลือชนะ 43 แพ้ 29 อยู่ที่ 4 กลุ่มเซาท์เวสต์ ดิวิชั่น</p>
<p>ด้าน <orgName>คลีฟแลนด์ คาวาเลียร์ส</orgName> ร้อนแรงไม่หยุด เปิดรังควิกเคน โลนส์ อารีน่า ต้อนนิ่ม <orgName>มินนิโซตา ทิมเบอร์วูล์ฟส์</orgName> 107-85 ได้ เลบรอน เจมส์ ทำ 25 แต้ม 12 รีบาวด์ 7 แอสซิสต์,    โม วิลเลียมส์ บวกเพิ่ม 22 แต้ม ช่วยให้ทีมคว้าชัยชนะ 11 เกมรวด สถิติเพิ่มเป็นชนะ 59 แพ้ 13 สถิติในบ้านชนะ 34 แพ้แค่เกมเดียว คว้าแชมป์กลุ่มเซ็นทรัล ดิวิชั่น ไปครองแน่นอนแล้ว ฝั่ง <orgName>ทิมเบอร์วูล์ฟส์</orgName> ได้ เควิน เลิฟ และแรนดี โฟเย ทำคนละ 18 แต้ม แต่ช่วยทีมไม่ได้ สถิติลดลงเหลือชนะ 20 แพ้ 53 จมบ๊วยกลุ่มนอร์ทเวสต์ ดิวิชั่น</p>
<p>ผลการแข่งขันในคู่อื่น ๆ มีดังต่อไปนี้ <orgName>ออร์แลนโด เมจิก</orgName> ชนะ <orgName>มิลวอคกี บัคส์</orgName> 110-94, <orgName>โตรอนโต แรปเตอร์ส</orgName> ชนะ <orgName>โอกลาโฮมา ซิตี ธันเดอร์</orgName> 112-96, <orgName>ชาร์ลอตต์ บ๊อบแคตส์</orgName> ชนะ <orgName>ฟิลา เดลเฟีย เซเวนตีซิกเซอร์ส</orgName> 100-95, <orgName>ลอสแอนเจลิส เลเกอร์ส</orgName> ชนะ <orgName>นิวเจอร์ซีย์ เนตส์</orgName> 103-95, <orgName>นิว ยอร์ก นิกส์</orgName> ชนะ <orgName>นิวออร์ลีนส์ ฮอร์เนตส์</orgName> 103-93, <orgName>บอสตัน เซลติกส์</orgName> ชนะ <orgName>แอตแลนตา ฮอว์กส์</orgName> 99-93, <orgName>ซานอันโตนิโอ สเปอร์ส</orgName> ชนะ <orgName>ลอสแอนเจลิส คลิปเปอร์ส</orgName> 111-98, <orgName>เมมฟิส กริซซ์ลีย์</orgName> ชนะ <orgName>ซาคราเมนโต คิงส์</orgName> 113-95.</p></body>
</news>
