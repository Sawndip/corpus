<teiHeader>
<fileDesc>
<titleStmt>
  <title>"ประหยัด"ขึ้น50โลกลุ้นไปศึกมาสเตอร์ส  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-24 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/24/news_28430617.php?news_id=28430617  </bibl>
</sourceDesc>
</fileDesc>
</teiHeader>
<news>
<headline>"ประหยัด"ขึ้น50โลกลุ้นไปศึกมาสเตอร์ส</headline>
<lead>ประหยัด มากแสง โปรมือ 1 ของ<orgName>ไทย</orgName> มีโอกาสสูงที่จะได้โควตาไปลุย "เดอะ มาสเตอร์ส" เพิ่มมากขึ้นไปทุกขณะ เมื่ออันดับโลกขยับขึ้นไปรั้งมือ 50 โลก แบบไม่ต้องเหนื่อยแรง ขณะที่ "เสือเฒ่า" บุญชู เรืองกิจ เปิดตัวลงสมัครเลือกตั้งเป็นนายก<orgName><prefix>สมาคม</prefix>กอล์ฟอาชีพ<suffix>แห่งประเทศไทย</suffix></orgName> อย่างเป็นทางการ ดึง "โปรช้าง" ธงชัย ใจดี "โปรหมู" วันชัย มีชัย และจิตติศักดิ์ แต้มประเสริฐ ร่วมทีมบริหาร</lead>
<neck></neck>
<body><p>"โปรหมาย" ประหยัด มากแสง นักกอล์ฟมือ 1 ของ<orgName>ไทย</orgName> ที่ต้องการจะเข้าร่วมแข่งขันกอล์ฟเมเจอร์แรกของปีนี้ ในรายการ เดอะ มาสเตอร์ส ระหว่างวันที่ 9-12 เม.ย.นี้ ที่สนามออกัสตา จอร์เจีย ดูเหมือนเจ้าตัวจะมีความหวังมากยิ่งขึ้น เมื่อล่าสุด เวิลด์ กอล์ฟ แรงกิ้ง องค์กรจัดอันดับนักกอล์ฟอาชีพโลก ได้คลอดผลการจัดอันดับโลกประจำสัปดาห์นี้ ปรากฏว่า ประหยัดเลื่อนขึ้นไปอีกหนึ่งอันดับ จากเดิมเป็นมือ 51 ไปรั้งมือ 50 ของโลกเรียบร้อยแล้ว ทั้งที่สัปดาห์ที่ผ่านมา เจ้าตัวไม่ได้ลงเล่นในรายการใด และมีคะแนนสะสม 2.25 เท่าเดิม</p>
<p>อย่างไรก็ตาม ประหยัด วัย 42 ปี ยังต้องทำผลงานให้ดีในการร่วมศึกเอเชี่ยนทัวร์รายการ แบล็คเมาเท่น มาสเตอร์ส 2009 ที่สนามแบล็คเมาเท่น กอล์ฟ คลับ อ.หัวหิน จ.ประจวบคีรีขันธ์ บ้านเกิดของตัวเอง ระหว่างวันที่ 26-29 มี.ค.นี้ ซึ่งเจ้าตัวน่าจะต้องทำอันดับติด 1 ใน 3 ในรายการนี้เป็นอย่างน้อย และต้องดูผลงานของผู้ที่มีอันดับโลกใกล้เคียงกัน เพื่อรักษาอันดับอยู่ในท็อป 50 โลก สำหรับคว้าตั๋วเข้าร่วมแข่ง เดอะ มาสเตอร์ส</p>
<p>ขณะเดียวกัน ก่อนที่การเลือกตั้งนายก<orgName><prefix>สมาคม</prefix>กอล์ฟอาชีพ<suffix>แห่งประเทศไทย</suffix> (สกอท.)</orgName> จะมีขึ้นในวันจันทร์ที่ 30 มี.ค.นี้ เวลา 13.00 น. ที่โรงแรมเจ้าพระยา ปาร์ค ล่าสุด เมื่อวันจันทร์ที่ 23 มี.ค. ที่ผ่านมา ที่โรงแรมเรดิสัน พระราม 9 นายบุญชู เรืองกิจ โปรกอล์ฟชื่อดังของ<orgName>ไทย</orgName> วัย 53 ปี ในฐานะประธาน<orgName><prefix>สโมสร</prefix>นักกอล์ฟแข่งขันอาชีพ</orgName> ได้เป็นประธานเปิดตัวลงชิงชัยเก้าอี้นายก <orgName>สกอท.</orgName> อย่างเป็นทางการ โดยมี นายกิตติศักดิ์ ชลศึกษ์ นายจิตติศักดิ์ แต้มประเสริฐ และนายธงชัย ใจดี ร่วมแถลงข่าว และมี โปรวันชัย มีชัย ทัวร์นาเมนต์ ไดเร็กเตอร์ คนดัง และ "โปรโจ๊ก" ชัพชัย นิราช ร่วมงาน</p>
<p>"บิ๊กชู" เผยว่า ได้วาง 12 นโยบายหลักในการบริหารงาน <orgName>สกอท.</orgName> เอาไว้ล่วงหน้าหากชนะการเลือกตั้งแล้ว อาทิเช่น โครงการจัดรายการระดับเอเชี่ยน ทัวร์ และระดับ ไทยแลนด์ พีจีเอ ทัวร์ ส่งเสริมนักกอล์ฟสู่ทัวร์ใหญ่ของโลก โครงการส่งนักกอล์ฟเข้าร่วมแข่งขันในต่างประเทศ โครงการสวัสดิการของสมาชิก เป็นต้น</p>
<p>ส่วนผู้ที่จะเข้ามาร่วมคณะกรรมการบริหารนั้น บุญชู กล่าวว่า ได้กำหนดคนหลักๆ เอาไว้แล้ว อาทิ "โปรช้าง" ธงชัย ใจดี จะนั่งเก้าอี้อุปนายก "โปรหมู" วันชัย มีชัย จะรับตำแหน่งกรรมการจัดการแข่งขัน และจิตติศักดิ์ แต้มประเสริฐ จะรับตำแหน่งกรรมการกฎข้อบังคับ <orgName>สกอ.</orgName> เป็นต้น</p>
<p>ขณะที่ "โปรช้าง" ธงชัย ใจดี กล่าวสนับสนุนที่ บุญชู เสนอตัวเข้ามาบริหารสมาคม เพราะถือว่าเป็นคนที่มีความสามารถ มีความมุ่งมั่นและตั้งใจ ที่จะผลักดันให้โปรกอล์ฟรุ่นน้องๆ ได้มีโอกาสพัฒนาฝีมือตลอดเวลา</p>
<p></p></body>
</news>
