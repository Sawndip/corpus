<teiHeader>
<fileDesc>
<titleStmt>
  <title>แทมมี่ร่วงเดี่ยว-คู่ หวดเฟรนช์โอเพ่น นาดาล-ซาฟินาลิ่ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090528/14729/%e0%b9%81%e0%b8%97%e0%b8%a1%e0%b8%a1%e0%b8%b5%e0%b9%88%e0%b8%a3%e0%b9%88%e0%b8%a7%e0%b8%87%e0%b9%80%e0%b8%94%e0%b8%b5%e0%b9%88%e0%b8%a2%e0%b8%a7%e0%b8%84%e0%b8%b9%e0%b9%88%e0%b8%ab%e0%b8%a7%e0%b8%94%e0%b9%80%e0%b8%9f%e0%b8%a3%e0%b8%99%e0%b8%8a%e0%b9%8c%e0%b9%82%e0%b8%ad%e0%b9%80%e0%b8%9e%e0%b9%88%e0%b8%99%e0%b8%99%e0%b8%b2%e0%b8%94%e0%b8%b2%e0%b8%a5%e0%b8%8b%e0%b8%b2%e0%b8%9f%e0%b8%b4%e0%b8%99%e0%b8%b2%e0%b8%a5%e0%b8%b4%e0%b9%88%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>แทมมี่ร่วงเดี่ยว-คู่ หวดเฟรนช์โอเพ่น นาดาล-ซาฟินาลิ่ว</headline>
<lead>"แทมมี่" แทมมารีน ธนสุกาญจน์ สาวนักเทนนิสชาวไทย ต้านความแข็งแกร่งของ อนา อิวาโนวิช แชมป์เก่าไม่ไหว พ่าย 0-2 เซต ตกรอบ 2 หญิงเดี่ยว เฟรนช์ โอเพ่น</lead>
<neck></neck>
<body><p>แต่ยังได้เงินปลอบใจกว่า 1 ล้านบาท ก่อนจะลงเล่นประเภทหญิงคู่รอบแรก พ่ายคู่ของสหรัฐ 2 เซตรวดตกรอบเช่นกัน ขณะที่ ราฟาเอล นาดาล แชมป์ 4 สมัยซ้อนยังเหนือชั้น ไล่ต้อน เตมูราซ กาบาชวิลี 3-0 เซต ผ่านเข้ารอบ 3 ชาวเดี่ยว ส่วน ดินารา ซาฟินา นักหวดสาวรัสเซียมือ 1 โลก ถล่ม วิตาเลีย ดีอาทเชนโก เพื่อนร่วมชาติ 2-0 เซต</p>
<p>ศึกเทนนิสแกรนด์สแลม รายการที่ 2 ของปี "เฟรนช์ โอเพ่น" ที่โรลองด์ การ์โรส์ กรุงปารีส ประเทศฝรั่งเศส เมื่อวันที่ 27 พฤษภาคมที่ผ่านมา "แทมมี่" แทมมารีน ธนสุกาญจน์ สาวนักเทนนิสไทย มืออันดับ 52 ของโลก ลงสนามในประเภทหญิงเดี่ยวรอบ 2 พบกับ อนา อิวาโนวิช ดีกรีแชมป์เก่า และมือวางอันดับ 8 จากเซอร์เบีย ในเซตแรก แทมมี่ ได้เกมจาก อิวาโนวิช แค่เกมเดียว แพ้ไป 1-6 จากนั้นในเกมที่ 2 แม้ว่าสาวไทยจะเบรกเกมเสิร์ฟของแชมป์เก่าได้ 1 หน แต่ก็ต้านไม่อยู่พ่ายไปอีก 2-6 ตกรอบ 2 ไป แต่ยัง ได้เงินรางวัลปลอบใจ 24,500 ยูโร (ราว 1.1 ล้านบาท)</p>
<p> จากนั้นในช่วงเย็น แทมมี่ ต้องลงเล่นประเภทคู่รอบแรก ด้วยการจับคู่กับ ยาโรสลาวา เชฟโดวา จากคาซัคสถาน พบกับคู่จากสหรัฐ จิลล์ เครย์บาส กับ คาร์ลี กูลลิ คสัน ปรากฎว่า คู่ของแทมมี่ พ่ายไป 0-2 เซต 2-6 และ 2-6 ตกรอบเช่นกัน  ขณะที่ประเภทชายเดี่ยวรอบ 2 ราฟาเอล นาดาล มือ 1 ของโลกจากสเปน และแชมป์ 4 สมัยซ้อน ยังเหนือชั้นไล่ต้อน เตมูราซ กาบาชวิลี จากรัสเซีย 6-1, 6-4, 6-2 ผ่านเข้ารอบไปพบกับ เลตัน ฮีวิตต์ อดีตมือ 1 ของโลกจากออสเตรเลีย ด้าน แอนดี้ เมอร์เรย์ มือวางอันดับ 3 ของรายการจากสกอตแลนด์ เอาชนะ โปติโต สตาราเซ จากอิตาลี</p>
<p>6-3, 2-6, 7-5 และ 6-4 ไปเจอกับ ยานโค ทิปซาเรวิช จากเซอร์เบีย ที่เอาชนะ เฟลิเซียโน โลเปซ มือวางอันดับ 28 จากสเปน 6-7(9-11), 6-4, 7-6 (7-4), 6-3,  ทางฝั่งหญิงเดี่ยว ดินารา ซาฟินา มือ 1 ของโลกชาวรัสเซีย ไล่ถล่ม วิตาเลีย ดีอาทเชนโก เพื่อนร่วมชาติ 6-1, 6-1 ไปเจอกับ อนาสตาเซีย พาฟยูเชนโควา สาวรัสเซีย อีกคนมือวางอันดับ 27 ของรายการ ที่ ชนะ จูลี โกแอง นักหวดฝรั่งเศส 6-2, 7-6 (7-2) ขณะที่ศึกดวลกันของสาวจากแดนหมีขาวอีกคู่ มาเรีย ชาราโพวา อดีตมือ 1 ของโลก</p>
<p>พิชิต นาเดีย เปโตรวา มือวางอันดับ 11 ด้วยสกอร์ 6-2, 1-6, 8-6 </p>
<p>ส่วนผลคู่อื่น ชายเดี่ยว ราเดค สเตปาเนช (18-เช็ก) ชนะ มาติเยอ มองต์กูรต์ (ฝรั่งเศส) 6-4, 4-6, 6-4, 6-4, สตานิสลาส วาวิงกา (17-สวิตเซอร์แลนด์) ชนะ นิโคลาส มาสซู (ชิลี) 6-1, 6-1, 6-2, เฟอร์นันโด เบอร์ดาสโก (8-สเปน) ชนะ ฟิลิปป์ เพทซ์ชเนอร์ (เยอรมนี) 6-1, 6-2, 6-3, ชิลล์ส ซิมง (7-ฝรั่งเศส) ชนะ โรเบิร์ต เคนดริก (สหรัฐ) 7-5, 6 -0, 6-1, มาริน ซิลิช (13-โครเอเชีย) ชนะ ดูดี เซลา (อิสราเอล) 6-0, 6-3, 6-1, วิคเตอร์ ฮาเนสคู (30-โรมาเนีย) ชนะ มิคาเอล ยูซห์นี (รัสเซีย) 7-5, 7-5, 7-5, นิโคลาส อัลเมโกร (31-สเปน) ชนะ เออร์เนสท์ส กูบิส (ลัตเวีย) 6-7(4-7), 7-6 (7-5), 6-3, 6-2, เฟอร์นันโด กอนซาเลซ (12-ชิลี) ชนะ รุย มาคาโด (โปตุเกส) 6-3, 6-2, 6-3, โชส์แลง อูอานนา ( ฝรั่งเศส) ชนะ มารัต ซาฟิน (20-รัสเซีย) 7-6 (7-2), 7-6 (7-4) 4-6, 3-6, 10-8  หญิงเดี่ยว โดมินิกา ชิบูลโควา (20-สโลวะเกีย) ชนะ เคิร์สเทิน ฟลิปเคนส์ (เบลเยียม) 6-1, 6-0, มิเชลล์ ลาร์เชอร์ เดอ บริโต (โปรตุเกส) ชนะ จี้ เจิ้ง (15-จีน) 6-4, 6-3, คาร์ลา ซัวเรซ นาบาร์โร (22-สเปน) ชนะ ลูซี ฮราเดกคา (เช็ก) 6-2, 6-4, แอกเนซ ซาวาย (29-ฮังการี) ชนะ อีลีนา เวสนีนา (รัสเซีย) 6-2, 6-0, วิตอเรีย อาซาเรนก้า (9-เบลารุส) ชนะ คริสตินา บอร์รอยส์ (เยอรมนี) 7-6 (7-1), 7-5, น่า หลี (25-จีน) ชนะ เทเมีย บาคซินสกี้ (สวิตเซอร์แลนด์) 6-1, 6-4</p></body>
</news>
