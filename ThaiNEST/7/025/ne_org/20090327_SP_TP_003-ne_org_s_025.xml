<teiHeader>
<fileDesc>
<titleStmt>
  <title>คาเปลโลเตือนรูนีย์ให้เลิกบ้าสตีวีส่อยืนซ้าย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/270309/2351  </bibl>
</sourceDesc>
</fileDesc>
</teiHeader>
<news>
<headline>คาเปลโลเตือนรูนีย์ให้เลิกบ้าสตีวีส่อยืนซ้าย</headline>
<lead>ฟาบิโอ  คาเปลโล  หวังว่าใบแดงที่เกิดกับเวย์น  รูนีย์  ที่ฟูแลม  เมื่อสัปดาห์ที่แล้ว  จะช่วยให้ศูนย์หน้าตัวสำคัญของ<orgName><prefix>ทีมชาติ</prefix>อังกฤษ</orgName>จาก<orgName>แมนเชสเตอร์   ยูไนเต็ด</orgName>  โตเป็นผู้ใหญ่และรู้จักเคารพกฎกติกามากขึ้น</lead>
<neck></neck>
<body><p>คาเปลโลถึงกับเรียกรูนีย์ว่าเป็นคนบ้าในระหว่างซ้อมเมื่อวันอังคาร  และยังถามว่าเหตุใดดาวยิงจาก<orgName><prefix>ทีม</prefix><addName>ปีศาจแดง</addName></orgName>ถึงจำเป็นต้องเข้าไปชกธงที่คอร์เนอร์หลังโดนไล่ออกในเกมที่คราเวน  ค็อตเทจ  เป็นการกล่าวต่อหน้านักเตะทั้งทีม  ซึ่งอาจไม่เหมาะนักในช่วงที่ต้องลดความตึงเครียดก่อนการเตรียมพร้อมสำหรับเกมนัดกระชับมิตรกับ<orgName>สโลวเกีย</orgName>เสาร์นี้</p>
<p>แต่การได้เห็นรูนีย์ระเบิดอารมณ์แสดงความไม่พอใจหลายต่อหลายครั้ง  นับตั้งแต่เข้ามาทำทีมต่อจากสตีฟ  แมคคลาเรน  เมื่อปีที่แล้ว  คาเปลโลหวังว่าการกล่าวถึงสิ่งที่เกิดขึ้นจะเป็นการเตือนให้รู้ว่าพฤติกรรมดังกล่าวจำเป็นต้องได้รับการแก้ไข</p>
<p>รูนีย์รอดโดนลงโทษแบนเพิ่มก็จริง  แต่เขาก็ยังต้องนั่งในเกมนัดต่อไปของพรีเมียร์ลีกกับ<orgName>แอสตัน  วิลลา </orgName> 5 เม.ย.นี้  หลังจากที่โดนไล่เพราะรับ  2  ใบเหลืองในเกมล่าสุด  แต่คาเปลโลยังไม่ยืนยันว่ามีแผนจะใช้งานเขาในสุดสัปดาห์นี้  หรือเกมคัดเลือกบอลโลกกับ<orgName>ยูเครน</orgName>ที่เวมบลีย์  1  เม.ย.  เพราะกลัวว่าเขาจะควบคุมอารมณ์ไม่ได้อีกจนถูกแบนและพลาดลงสนามในนัดสำคัญ</p>
<p>ส่วน  "เจอร์ราร์ด"  แม้จะทำผลงานได้อย่างสุดยอดในตำแหน่งศูนย์หน้าตัวที่สองของ<orgName>ลิเวอร์พูล </orgName> เขากลับยังต้องเล่นทางกราบซ้ายในแผงมิดฟิลด์  4  ตัวในระหว่างซ้อม  แกเร็ธ  แบร์รี  กับแฟรงก์  แลมพาร์ด  ยืนตรงกลาง  รูนีย์  คู่  เอมิล  เฮสกีย์  และขวาเป็นได้ทั้งอารอน  เลนนอน  กับ  เดวิด เบ็กแฮม.</p></body>
</news>
