<teiHeader>
<fileDesc>
<titleStmt>
  <title>บอลเจ้าภาพเข้าชิงโคราช  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-24 22:18:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/240309/2242  </bibl>
</sourceDesc>
</fileDesc>
</teiHeader>
<news>
<headline>บอลเจ้าภาพเข้าชิงโคราช</headline>
<lead>การแข่งขันกีฬาเยาวชนแห่งชาติ  ครั้งที่  25  "กาญจนบุรีเกมส์"  เมื่อวันที่  24  มี.ค.ที่ผ่านมา  เป็นวันที่สิบของการแข่งขันแล้ว  โดยวันนี้มีการชิงชัยกัน  42  เหรียญทอง  แต่ที่ถือว่าเป็นไฮไลต์วันนี้ก็คือการแข่งขันฟุตบอลรอบรองชนะเลิศทั้งประเภททีมชายและทีมหญิง</lead>
<neck></neck>
<body><p>ทีมชายที่สนามกีฬากลางจังหวัดกาญจนบุรี  (กลีบบัว)  คู่แรก  <orgName>สุพรรณบุรี </orgName> กับ  <orgName>นครราชสีมา</orgName>  จบเกม  90  นาทีทั้ง  2  ทีมเสมอกัน  1-1  โดย<orgName>สุพรรณบุรี</orgName>ได้จาก  วัชรพงษ์  ภูผา   ส่วน<orgName>นครราชสีมา</orgName>ได้จาก   พัฒนา  ซอกจอหอ  ต้องตัดสินด้วยการดวลจุดโทษ  ปรากฏว่า  <orgName>นครราชสีมา </orgName> แม่นโทษกว่ายิงเข้า  4  คน  คือ  โชคชัย  เกิดจันทึก,  ชญาวัต  ศรีนาวงษ์,  อดิศร  พานิชนอก,  กิตติชัย  รักบุตร  ส่วน<orgName>สุพรรณบุรี</orgName>ยิงเข้า  3  คน  คือ  ศุภฤกษ์  หงส์ทอง,  นิรุธ  จำเริญศรี,  วิสิทธิ์  ดอนอาจ  ทำให้<orgName>นครราชสีมา</orgName>เอาชนะ<orgName>สุพรรณบุรี</orgName>ไปหวุดหวิด  5-4  ประตู  ได้เข้าชงชนะเลิศ</p>
<p>คู่ที่  2  "เจ้าภาพ"  <orgName>กาญจนบุรี </orgName> ในฐานะแชมป์เก่า  พบกับ  <orgName>สมุทรปราการ </orgName> โดยวันนี้กองเชียร์ชาวกาญจนบุรีแห่มาเชียร์กันแน่นขนัด  แม้ว่าก่อนการแข่งขันฝนจะตกลงมาก็ตาม  ซึ่งนักเตะกาญจนบุรีก็ไม่ทำให้กองเชียร์ผิดหวัง  เอาชนะ<orgName>สมุทรปราการ</orgName>ไปสบายๆ  4-2  โดยครึ่งแรกเจ้าบ้านนำก่อน  2-0  จาก  ชุติพนธ์  ทองแท้  และ  กฤษดากรณ์  สุขอนันต์,  ครึ่งหลัง<orgName>กาญจนบุรี</orgName>ได้อีก  2  ประตู  จาก  ฐานุศร  เกตุมณี,  พงษ์ศักดิ์  สมมุติ  ส่วน  2  ประตูของ<orgName>สมุทรปราการ</orgName>ได้จาก  ศรายุทธ์  บุตรสีสิงห์  คนเดียว  ทำให้เจ้าภาพ  <orgName>กาญจนบุรี </orgName> ได้ป้องกันแชมป์ในบ้าน  พบกับ<orgName>นครราชสีมา</orgName>ในวันพฤหัสบดีที่  26  มีนาคม  ณ  สนามกีฬากลาง  จังหวัดฯ  เวลา  15.30  น.</p>
<p> ส่วนประเภททีมหญิง  ที่สนามกีฬาท่าเรือ-พระแท่น  คู่แรก  <orgName>กรุงเทพฯ </orgName> ไม่รู้หลุดเข้าเข้ามารอบนี้ได้อย่างไร  โดน<orgName>ขอนแก่น</orgName>เตะซะเละเทะเหมือนหัดใหม่  10-0  ประตู  อีกคู่  นักเตะศรีสะเกษ  เอาชนะ  <orgName>นครสวรรค์ </orgName> ไปท่วมท้น  6-0  ประตู.</p></body>
</news>
