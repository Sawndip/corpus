<teiHeader>
<fileDesc>
<titleStmt>
  <title>นักเตะกาญจน์ดวลโทษแพ้ชวดแชมป์ในบ้าน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/270309/2350  </bibl>
</sourceDesc>
</fileDesc>
</teiHeader>
<news>
<headline>นักเตะกาญจน์ดวลโทษแพ้ชวดแชมป์ในบ้าน</headline>
<lead>กีฬาเยาวชนแห่งชาติครั้งที่  25  "กาญจนบุรีเกมส์"  ที่แข่งขันกันมาตั้งแต่วันที่  15  มีนาคม  จนถึงวันที่  26  มีนาคมที่ผ่านมาเป็นวันปิดการแข่งขัน  ที่ได้รับความสนใจจากแฟนกีฬาชาวกาญจนบุรีมากที่สุดก็คือฟุตบอลชายคู่ชิงชนะเลิศ  ที่  "เจ้าภาพ"  <orgName>กาญจนบุรี </orgName> พบกับ<orgName><prefix>ทีม</prefix>จังหวัดครราชสีมา </orgName> โดยคู่นี้เตะกันอย่างดุเดือด  มีใบเหลืองปลิวว่อนถึง  11  ใบ  เป็นของ<orgName>นครราชสีมา</orgName>  8  ใบ  และ<orgName>กาญจนบุรี </orgName> 3  ใบ  ซึ่งผลการแข่งขันหมด  90  นาทีเสมอกัน   3-3  (ครึ่งแรก<orgName>นครราชสีมา</orgName>นำ  2-0) </lead>
<neck></neck>
<body><p>โดย<orgName>นครราชสีมา</orgName>ได้ประตูจากพัฒนา  ซอกจอหอ  นาทีที่   1  และ  34,  ชญาวัต  ศรีนาวงษ์  นาทีที่  63  ส่วน<orgName>กาญจนบุรี</orgName>ได้จาก  อัตติพงษ์  จันทบุตร  นาทีที่  50  และ  77,  ชุติพนธ์  ทองแท้  นาทีที่  82  ส่วนการตัดสินดวลจุดโทษ   ทีมเยือน<orgName>นครราชสีมา</orgName>ยิงเข้า  8  คน  ส่วน  "เจ้าบ้าน"  <orgName>กาญจนบุรี </orgName> ยิงเข้า  7  คน  ทำให้นักเตะกาญจนบุรีพ่ายไปรวม  10-11  ประตู  ได้แค่เหรียญเงิน  ส่วนนักเตะนครราชสีมาคว้าเหรียญทองไปครอง
</p>
<p>ส่วนฟุตบอลหญิงคู่ชิงชนะเลิศ  <orgName><prefix>จังหวัด</prefix>ศรีสะเกษ</orgName>ชนะ<orgName>ขอนแก่น</orgName>  10-9  ประตู  จากการดวลลูกจุดโทษ  หลังจากในเวลาเสมอกัน  4-4  โดย  4  ประตูของ<orgName>ศรีสะเกษ</orgName>ได้จาก  พิมพิลัย  โชคชัย  คนเดียว  4  ประตู  14,  18,  60,  66  ส่วน  4  ประตูของ<orgName><prefix>ทีม</prefix>ขอนแก่น</orgName>ได้จาก  ดาริกา  เพียรภายลุน  2  ประตู  นาทีที่  9  และ  25,   ปาจรีย์  เถาโต  2  ประตู  นาทีที่  50  และ  78  ส่วนการดวลจุดโทษ  นักเตะศรีสะเกษยิงเข้า  6  คน  ขอนแก่นเข้า  5  คน  ทำให้<orgName>ศรีสะเกษ</orgName>คว้าเหรียญทองไปครอง  ส่วน<orgName>ขอนแก่น</orgName>ได้รับเหรียญเงิน</p>
<p>สำหรับพิธีปิดการแข่งขัน  "กาญจนบุรีเกมส์"  ที่สนามกีฬากลางจังหวัด  (กลีบบัว)  เริ่มเวลา  17.30  น.  มีนายธีระวัฒน์  ศิริวรรณสาร  ที่ปรึกษารัฐมนตรีว่าการ<orgName><prefix>กระทรวง</prefix>การท่องเที่ยวและกีฬา </orgName>  เป็นประธาน  มีการแสดงชุดต่างๆ  ที่บ่งบอกถึงวัฒนธรรม  ความเป็นมาของ  จ.กาญจนบุรี   โดยการแสดงเต็มไปด้วยความยิ่งใหญ่ตระการตา  เรียกเสียงปรบมือจากแฟนๆ  กีฬาที่แห่มาชมแน่นสนาม  ก่อนที่จะส่งธงให้กับเจ้าภาพครั้งที่  26  คือ<orgName><prefix>จังหวัด</prefix>เพชรบูรณ์</orgName>"  มะขามหวานเกมส์"  ที่กำหนดจัดระหว่างวันที่  19-30  มีนาคม  2553  โดยมีนายกองเอก  วิลาศ  รุจิวัฒนพงศ์  ผู้ว่าราชการจังหวัดเพชรบูรณ์มารับธงด้วยตนเอง  จนถึงเวลา  19.53  น.  จึงสิ้นสุดพิธีปิดการแข่งขัน  "กาญจนบุรีเกมส์"  อย่างเป็นทางการ</p>
<p>สำหรับเจ้าเหรียญทอง   "กาญจนบุรีเกมส์  ก็ตกเป็นของ<orgName>กรุงเทพมหานคร</orgName>ตามคาด  ได้  93   เหรียญทอง   74  เงิน  84  ทองแดง  ตามมาด้วย<orgName>ชลบุรี</orgName>  44  ทอง  30  เงิน  30  ทองแดง  ที่  3  <orgName>เชียงใหม่</orgName>  34  ทอง  38  เงิน  39  ทองแดง  ที่  4  <orgName>อุบลฯ </orgName> 26  ทอง  23  เงิน  25  ทองแดง  ที่  5  <orgName>นนทบุรี</orgName>  25  ทอง  20  เงิน  20  ทองแดง  ส่วน  "เจ้าภาพ"  <orgName>กาญจนบุรี</orgName>  อันดับ  13  ได้  10  ทอง  19  เงิน  25  ทองแดง  ขณะที่เจ้าภาพครั้งต่อไปคือ<orgName>เพชรบูรณ์</orgName>ได้  2  ทอง   2  เงิน  และ  2  ทองแดง.</p></body>
</news>
