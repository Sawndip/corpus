<teiHeader>
<fileDesc>
<titleStmt>
  <title>"รูนี่ย์"เต็งหามทะลวงตาข่ายเม็ดแรก รั้วของชาติปลื้มแข้งสิงโตร่วมปาร์ตี้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154384  </bibl>
</sourceDesc>
</fileDesc>
</teiHeader>
<news>
<headline>"รูนี่ย์"เต็งหามทะลวงตาข่ายเม็ดแรก รั้วของชาติปลื้มแข้ง<orgName>สิงโต</orgName>ร่วมปาร์ตี้</headline>
<lead></lead>
<neck></neck>
<body><p>ศึกฟุตบอลนัดอุ่นเครื่องเพื่อเตรียมดวลแข้งฟุตบอลโลก รอบคัดเลือก ปี 2010 ระหว่าง <orgName><addName>"สิงโตคำราม"</addName></orgName> อังกฤษ กับ <orgName>สโลวาเกีย</orgName> ในวันเสาร์นี้ ที่นิว เวมบลีย์ ล่าสุด บรรดาพูลถูกต้องตามกฏหมายของเมืองผู้ดี ต่างรุมยกให้ เวย์น รูนี่ย์ หัวหอกมหาประลัยจาก <orgName><addName>"ปีศาจแดง"</addName> แมนฯยูไนเต็ด</orgName> เป็นเต็ง 1 ที่จะกระทุ้งสกอร์แรกของเกมในอัตรา 4.5-1 เป็นอัตราต่ำสุด ตามมาด้วย ปีเตอร์ เคราช์ ดาวยิงร่างโย่งจาก<orgName>พอร์ทสมัธ</orgName> 5.5-1, คาร์ลตัน โคล กองหน้าจาก<orgName>เวสต์แฮม</orgName> อัตรา 6.5-1 ต่อด้วย แฟรงค์ แลมพาร์ด, เอมิล เฮสกี้ และสตีเว่น เจอร์ราร์ด</p>
<p>ขณะเดียวกัน ในช่วงระหว่างพักจากการฝึกซ้อม บรรดาทัพนักเตะ<orgName><prefix>ทีมชาติ</prefix>อังกฤษ</orgName> เดินทางไปเยี่ยมทหารนาวิกโยธิน ที่ได้รับบาดเจ็บจากการไปปฏิบัติหน้าที่ ที่ประเทศอัฟกานิสถาน ประกอบด้วย เดวิด เบ๊คแฮม, จอห์น เทอร์รี่, สตีเว่น เจอร์ราร์ด, แฟรงค์ แลมพาร์ด และ เวย์น รูนี่ย์ ซึ่ง "หนุ่มเบ๊คส์" ได้ถูกทหารที่พิการต้องใส่แขนปลอมแกล้งจับมือและทำแขนหลุดออกมา ทำเอาดาวเตะพ่อลูกสามถึงกับสะดุ้ง จากนั้นทั้งหมดก็แจกลายเซ็นที่แขนและขาเทียม รวมถึงเสื้อให้กับเหล่าทหารหาญอีกด้วย</p>
<p>นอกจากนี้ <orgName>อังกฤษ</orgName> ยังต้องขาด เล็ดลี่ย์ คิง ปราการหลังของ<orgName>สเปอร์ส</orgName> ที่กลับเข้าแคมป์<orgName><addName>ไก่เดือยทอง</addName></orgName>ไปเรียบร้อยแล้ว เนื่องจากอาการบาดเจ็บนั้นยังไม่หายดี ซึ่ง ฟาบิโอ คาเปลโล่ กุนซืออังกฤษ ได้ให้ความเห็นว่า เขาต้องการให้ คิง ได้เข้ามาสัมผัสกับบรรยากาศกับการฝึกซ้อม<orgName><prefix>ทีม</prefix>ชาติ</orgName>บ้าง เนื่องจาก คิง จะเป็นกำลังสำคัญอีกคนในการลงเล่นฟุตบอลโลก รอบสุดท้าย ที่แอฟริกาใต้ </p>
<p>ภายหลังการเข้าเยี่ยมทหาร "สตีวี่จี" เปิดเผยว่า เขาต้องการเล่นในตำแหน่งมิดฟิลด์ตัวฟรี เหมือนกับที่เล่นให้กับ <orgName>ลิเวอร์พูล</orgName> โดยเชื่อว่าจะสร้างผลงานให้กับ<orgName><prefix>ทีมชาติ</prefix>อังกฤษ</orgName>ได้ดีเยี่ยมไม่แพ้กับฟอร์มที่เล่นให้กับ<orgName><addName>หงส์แดง</addName></orgName>แน่นอน </p>
<p> "ตอนนี้ผมเชื่อว่าผมได้เล่นในตำแหน่งที่ถนัดที่สุด ผมต้องขอบคุณ ราฟา เบนิเตซ ที่ทำให้ผมได้ค้นพบตำแหน่งที่ดีที่สุด ผมสามารถวิ่งขึ้นลงได้แบบอิสระ มันทำให้ผมยกระดับตัวผมให้ดีขึ้น และมันจะดีอย่างมากหากผมได้เล่นตำแหน่งนี้อีกครั้งกับ<orgName><prefix>ทีมชาติ</prefix>อังกฤษ</orgName>" </p>
<p>ขณะเดียวกัน ปีเตอร์ ชิลตัน อดีตนายประตูแห่งตำนานของเมืองผู้ดี ที่ติด<orgName><prefix>ทีม</prefix>ชาติ</orgName>มากที่สุด 126 นัด ได้ออกมาเตือน "ไอ้หนุ่มไอพอด" เบน ฟอร์สเตอร์ นายประตูดาวโรจน์ของ<orgName>แมนฯยูไนเต็ด</orgName> ว่า จะต้องย้ายไปเล่นทีมอื่นแบบยืมตัวในซีซั่นหน้า หากคิดจะติด<orgName><prefix>ทีม</prefix>ชาติ</orgName>ไปเล่นฟุตบอลโลก เนื่องจากในเกมลีกจะเป็นการวัดฝีมือและความมั่นคงของประตูมากกว่าการได้ลงเล่นแค่บอลถ้วย เพราะการที่จะเบียดตำแหน่งโกล์มือ 1 คงจะแย่งจาก เอ๊ดวิน ฟาน เดอร์ ซาร์ ยากอยู่แล้ว
</p></body>
</news>
