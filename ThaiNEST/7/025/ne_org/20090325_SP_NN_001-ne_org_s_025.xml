<teiHeader>
<fileDesc>
<titleStmt>
  <title>ราชันทุ่มสถิติโลก4พันล้านล่า"เจอร์ราร์ด" พร้อมชาบี-ตอร์เรส,ผีมึน"โด้"ไปด้วย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-25 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154230  </bibl>
</sourceDesc>
</fileDesc>
</teiHeader>
<news>
<headline><orgName><addName>ราชัน</addName></orgName>ทุ่มสถิติโลก4พันล้านล่า"เจอร์ราร์ด" พร้อมชาบี-ตอร์เรส,<orgName><addName>ผี</addName></orgName>มึน"โด้"ไปด้วย</headline>
<lead></lead>
<neck></neck>
<body><p> <orgName><addName>"ราชันชุดขาว"</addName> เรอัล มาดริด</orgName> สโมสรชั้นนำแห่งศึก ลา ลีกา สเปน เตรียมทุ่มเงินมหาศาลจำนวน 100 ล้านปอนด์ หรือประมาณกว่า 5,000 ล้านบาท เพื่อขอซื้อตัว สตีเว่น เจอร์ราร์ด, ชาบี อลอนโซ่ และเฟร์นานโด ตอร์เรส 3 นักเตะตัวสำคัญของ <orgName><addName>"หงส์แดง"</addName> ลิเวอร์พูล</orgName> ไปร่วมทัพ หาก ฟลอเรนติโน่ เปเรซ ได้รับเลือกให้กลับมาเป็นประธานสโมสรอีกครั้ง </p>
<p> หลังจากที่ สตีวี่จี โชว์ฟอร์มสุดยอดออกมาในการแข่งขัน 3 นัดหลังสุด เจ้าตัวยิงไปถึง 6 ประตู ทำให้ทีมดังจากสเปนจ้องดึงตัวมาร่วมทีม โดยที่สื่อผู้ดีรายงานว่า หาก เปเรซ ได้รับเลือกตั้งเป็นประธานสโมสรอีกครั้ง ทางสโมสรจะทุ่มเงินให้ 80 ล้านปอนด์ เพื่อเป็นค่าตัวของ เจอร์ราร์ด และอีก 20 ล้านปอนด์ อาจเป็น ค่าตัวของ อลอนโซ่ หรือ ตอร์เรส </p>
<p>" ถ้าผมได้รับเลือกให้เป็นประธานสโมสร ผมจะดึงนักเตะฝีเท้าดีมาร่วมทีม ไม่ว่าจะเป็น คริสเตียโน่ โรนัลโด้ จาก<orgName>แมนเชสเตอร์ ยูไนเต็ด</orgName> , กาก้า จาก<orgName>เอซี มิลาน</orgName> และคู่หูบาเลนเซีย อย่าง ดาบิด บีญ่า กับ ดาบิด ซิลบา ร่วมไปถึง ลีโอเนล เมสซี่ ของ<orgName>บาร์เซโลน่า</orgName> อีกคนหนึ่งด้วย" เปเรซกล่าว</p>
<p>ฟลอเรนติโน่ เปเรซ ประสบความสำเร็จสมัยยังดำรงตำแหน่งเป็นประธานสโมสรเมื่อปี 2000 โดยเขาสามารถโน้มน้าวดึงซูเปอร์สตาร์มาอยู่กับ<orgName>รีล มาดริด</orgName>อย่างมากมาย จนได้ชื่อว่ายุคกาลาติกอส ไม่ว่าจะเป็น หลุยส์ ฟิโก้ หรือแม้แต่ ซีเนอดีน ซีดาน ซึ่งมีค่าตัวเป็นสถิติโลกจนถึงทุกวันนี้ </p>
<p>ขณะเดียวกัน <orgName>"เดอะ ซัน"</orgName> ได้รายงานว่า โรนัลโด้ อาจจะทิ้ง <orgName>แมนฯยูไนเต็ด</orgName> ไปค้าแข้งในสเปน ก็เป็นได้ หลังจากไม่พอใจเป็นอย่างยิ่งที่ถูกผู้ตัดสินคอยจับผิดว่า พุ่งล้มเพื่อเอาลูกโทษ โดยตอนนี้มีอยู่สองทีมที่ลุ้นจะคว้าดาวเตะตัวกลั่นชาวโปรตุกีสไปครองคือ <orgName>เรอัล มาดริด</orgName> กับ <orgName><addName>"เจ้าบุญทุ่ม"</addName> บาร์เซโลน่า</orgName>
</p></body>
</news>
