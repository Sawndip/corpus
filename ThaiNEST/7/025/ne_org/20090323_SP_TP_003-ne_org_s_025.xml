<teiHeader>
<fileDesc>
<titleStmt>
  <title>หงส์โวสนั่นฟอร์มดีได้อีกหลังยำวิลลา  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 21:59:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2188  </bibl>
</sourceDesc>
</fileDesc>
</teiHeader>
<news>
<headline><orgName><addName>หงส์</addName></orgName>โวสนั่นฟอร์มดีได้อีกหลังยำ<orgName>วิลลา</orgName></headline>
<lead>ราฟาเอล  เบนิเตซ  ผู้จัดการ<orgName><prefix>ทีม</prefix>ลิเวอร์พูล</orgName>  เตือนลูกทีมอย่าเพิ่งเหลิงและชะล่าใจ   กระตุ้นให้เค้นฟอร์มเก่งออกมาอีก   แม้จะเพิ่งสวมวิญญาณโหด  กด  <orgName>แอสตัน  วิลลา </orgName> ไปขาดกระจุย  5-0  เมื่อคืนวันอาทิตย์  หวังเหยียบคันเร่งแซงจ่าฝูง  <orgName>แมนเชสเตอร์  ยูไนเต็ด </orgName> ที่ออกอาการแผ่ว  เข้าป้ายแชมป์ให้ได้</lead>
<neck></neck>
<body><p>เบนิเตซ  ซึ่งในที่สุดก็ได้เซ็นสัญญาฉบับใหม่ให้ทีมเมื่อพุธที่ผ่านมา  ซึ่งเป็นหลักประกันว่าเขาจะอยู่เป็นนายใหญ่ของ<orgName>แอนฟิลด์</orgName>ไปอย่างน้อยถึงปี  2014  เห็นลูกทีมเร่งเครื่องถล่ม  <orgName>แอสตัน  วิลลา</orgName>   ไปถึง  3  ลูกในครึ่งแรก  ก่อนปิดเกมด้วยผลงานชนะคู่แข่งถล่มทลายสุดในฤดูกาลนี้  พร้อมทั้งขยับลดช่องว่างห่างจ่าฝูง  <orgName>แมนฯ  ยูฯ</orgName>  เหลือแค่แต้มเดียวได้สำเร็จ</p>
<p>"ผมรู้สึกว่าครึ่งแรกเราเสียบอลง่ายไปในบางครั้ง  ที่เราน่าจะทำได้ดีกว่านั้นตอนมีจังหวะโต้กลับ ทีมของเราในตอนนี้ทำผลงานได้ดีทีเดียว  แต่เรายังน่าจะเล่นได้ดีกว่านี้อีก"  เบนิเตซกล่าว</p>
<p>"เราทำผลงานดีขึ้น  เรามีความมั่นใจ  และยังมีอีกหลายเกมต้องเล่น  เราต้องไม่หลงระเริงกับผลงาน  แล้วติดประมาทหรือชะล่าใจไป  ซึ่งผมคิดว่าเรายังมีงานหนักต้องทำอีกมากกว่าจะจบซีซั่น</p>
<p>ด้าน  สตีเวน  เจอร์ราร์ด  กองกลางกัปตันทีมที่นัดนี้ทำแฮตทริกแรกของตัวเองในพรีเมียร์ลีก  โดย  2  ลูกมาจากการยิงจุดโทษ  ให้สัมภาษณ์ย้ำและสนับสนุนคำพูดของผู้จัดการทีม</p>
<p>     "ผมคิดว่ามันสำคัญมากที่เราจะต้องไม่ชะล่าใจ"</p>
<p>"<orgName>แมนเชสเตอร์  ยูไนเต็ด </orgName> ยังสามารถชนะได้หมดทุกนัดที่เหลือ  มันสำคัญมากที่เราจะต้องชนะให้ได้หมดเช่นกัน  และโฟกัสในสิ่งที่เราต้องทำ  นั่นคือกดดัน<orgName>แมนฯ  ยูฯ </orgName> อย่างหนักในขณะที่พวกเขาจะลงสนามในแต่ละนัด  ให้รู้ว่าเราพร้อมที่จะฉวยโอกาสเมื่อไหร่ก็ตามที่พวกเขาเกิดข้อผิดพลาด"</p>
<p>     "<orgName>เชลซี</orgName>เองก็ยังอยู่ในเส้นทางลุ้นแชมป์แม้ว่าพวกเขาจะเพิ่งแพ้มาเมื่อวานนี้  เรายังต้องระวัง<orgName>เชลซี</orgName>ด้วยเช่นกัน"</p>
<p>"ทุกคนรู้ว่าตอนนี้เราฟอร์มดีมาก  และความมั่นใจก็สูงจริงๆ  แฮตทริกแรกของผมในพรีเมียร์ลีกมีความหมายอย่างมาก  แต่ชัยชนะและสามคะแนนเป็นสิ่งที่สำคัญกว่า"</p>
<p>นัดนี้   <orgName>ลิเวอร์พูล </orgName> ได้ประตูจาก  เดิร์ก  เคาท์  น.8,  อัลเบิร์ต  ริเอรา  น.33,  สตีเวน  เจอร์ราร์ด  น.40  (จุดโทษ),  50,  และ  65  (จุดโทษ)  ขณะที่  <orgName>วิลลา </orgName> เหลือผู้เล่น  10  คน  แบร๊ด  ฟรีเดล  ผู้รักษาประตูโดนไล่  น.64</p>
<p>     เบนิเตซ  รับว่าผิดหวังกับฟอร์มของทีมเล็กน้อยนับจากจุดที่  <orgName>วิลลา </orgName> เสียผู้รักษาประตูไป จากนั้น  25  นาทีที่เหลือ  นักเตะของทีมก็ดูเหมือนจะผ่อนเกมลงทันที</p>
<p>อย่างไรก็ตาม  ตอนนี้พวกเขามีประตูได้เสียที่ดีกว่า  <orgName>แมนฯ  ยูฯ</orgName>  แล้ว  แต่ถึงอย่างไร  เบนิเตซ  ก็อยากให้ยิงประตูไว้ให้มากที่สุด  เผื่อว่าการลุ้นแชมป์ฤดูกาลนี้ต้องมาวัดกันที่ประตูได้เสีย  หากสุดท้ายทำได้แค่ขยับขึ้นไปมีคะแนนเท่ากับ<orgName>แมนฯ  ยูฯ</orgName></p>
<p> ขณะเดียวกัน  ราฟาเอล  เบนิเตซ  ยังได้ออกมาตอบโต้กรณีที่โดน  เซอร์อเล็กซ์  เฟอร์กูสัน  กล่าวหาว่า  <orgName>ลิเวอร์พูล </orgName> ได้ใช้เงินเสริมทีมไปมากกว่า  <orgName>แมนฯ</orgName>  ในช่วง  2-3  ปีหลัง</p>
<p>เฟอร์กี้  ออกมาให้ความเห็นกรณีที่  เบนิเตซ  หยิบยกเปรียบเทียบถึงอำนาจการใช้เงินของสองสโมสร  โดยกล่าวว่า  <orgName>ลิเวอร์พูล</orgName>  ใช้เงินไปมากกว่า  <orgName>แมนฯ  ยูฯ </orgName> ถึง  24  ล้านปอนด์  นับตั้งแต่  เบนิเตซ  เข้ามาทำทีมเมื่อ  5  ปีที่แล้ว</p>
<p>     ตอนนี้  เบนิเตซ  กลับมาตอบโต้บ้าง  โดยกล่าวว่า  "หากเขาบอกว่าเราใช้เงินมากกว่า  <orgName>แมนฯ  ยูฯ </orgName> งั้นผมของพูดถึงข้อเท็จจริงตรงนี้"</p>
<p>     "สโมสรไหนกันแน่ที่มักจะทุบสถิติซื้อขายในรอบ  15  ปีมานี้  <orgName>แมนฯ  ยูไนเต็ด </orgName> นั่นไง"</p>
<p>"สำหรับผม   มันไม่สำคัญว่า   อเล็กซ์  เฟอร์กูสัน  จะเป็นผู้จัดการทีมของ<orgName>แมนฯ  ยูฯ </orgName> หรือไม่  เพราะทีมอย่าง<orgName>แมนฯ  ยูฯ</orgName>  เป็นทีมที่เอาชนะได้ยากเสมอ  พวกเขาเป็นทีมที่มีเงินเยอะมาก  <orgName>แมนฯ  ยูฯ </orgName> จะมี  เซอร์อเล็กซ์  หรือไม่  ก็ไม่ต่างกัน".</p></body>
</news>
