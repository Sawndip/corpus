<teiHeader>
<fileDesc>
<titleStmt>
  <title>โปรดังสวีดิชหวดสถิติสนามประธานเอเชียนทัวร์หนุนบุญชูนั่งนายก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/270309/2349  </bibl>
</sourceDesc>
</fileDesc>
</teiHeader>
<news>
<headline>โปรดังสวีดิชหวดสถิติสนามประธานเอเชียนทัวร์หนุนบุญชูนั่งนายก</headline>
<lead>โยฮัน  เอ็ดฟอร์ส  โปรจากยูโรเปียนทัวร์  เก็บ  4  อันเดอร์ในการเล่น  3  หลุมสุดท้าย  ก่อนแซงรั้งฝูงด้วยสถิติสนามใหม่  8  อันเดอร์พาร์  64  ส่วนนักกอล์ฟไทยเครื่องยังไม่ติด  ในศึกเอเชียนทัวร์รายการแบล็กเมาเทน  มาสเตอร์ส  ชิงเงินรางวัลรวม  500,000  เหรียญสหรัฐ  ณ  สนามแบล็กเมาเทน  กอล์ฟคลับ  เมื่อวันที่  26  มี.ค.ที่ผ่านมา</lead>
<neck></neck>
<body><p>โยฮัน  เอ็ดฟอร์ส  แชมป์พีจีเอยูโรเปียนทัวร์  3  รายการจากสวีเดนโชว์ผลงานสมราคา  ด้วยการเก็บเข้ามา  6  เบอร์ดี  กับ  1  อีเกิล  โดยเฉพาะใน  3  หลุมสุดท้ายที่จบด้วยเบอร์ดี,  เบอร์ดี  และอีเกิล  ทำให้จบรอบแรกแซงขึ้นมารั้งจ่าฝูงด้วยสกอร์  8  อันเดอร์พาร์  64  เป็นสถิติต่ำสุด  18  หลุมของสนาม  โดยเอ็ดฟอร์สนำหน้า  โนห์  ซุงยูล  จากเกาหลีใต้  2  สโตรก</p>
<p>ทางด้านนักกอล์ฟไทยที่ทำผลงานดีที่สุดเป็นสมเกียรติ  ศรีสง่า  และ นำโชค  ตันติโภคากุล  ที่เก็บเข้ามาคนละ  4  อันเดอร์พาร์  68  ส่วนชัพชัย  นิราช  ที่เพิ่งสร้างสถิติโลกด้วยการหวด  32  อันเดอร์พาร์เมื่อสัปดาห์ที่แล้วที่ประเทศอินเดีย  ประเดิมรายการนี้รอบแรกตีเข้ามา  3  อันเดอร์พาร์  69  เท่ากับชินรัตน์  ผดุงศิลป์
</p>
<p>ขณะที่  ประหยัด  มากแสง  นักกอล์ฟเจ้าถิ่นชาวหัวหินที่ต้องการจบการแข่งขันรายการนี้ด้วยอันดับที่ดีเพื่อรักษาอันดับที่  50  ของโลกเอาไว้ให้ได้เพื่อสิทธิลงแข่งขันเดอะมาสเตอร์ส  เมเจอร์รายการแรกของปี  ประเดิมรอบแรกเข้ามา  2  อันเดอร์พาร์  70  เท่ากับ  พรหม  มีสวัสดิ์  นักกอล์ฟเจ้าถิ่นอีกคน  และถาวร  วิรัตน์จันทร์</p>
<p>สำหรับ  บุญชู  เรืองกิจ  แชมป์เอเชียนทัวร์  5  รายการวัย  52  ปีที่ประกาศลงท้าชิงตำแหน่งนายก<orgName><prefix>สมาคม</prefix>กอล์ฟอาชีพ<suffix>แห่งประเทศไทย</suffix></orgName>  และลงแข่งขันรายการนี้ด้วย  ทว่าในรอบแรกนี้แม้จะเก็บเข้ามา  1  เบอร์ดี  แต่ก็เสียคืนไป  3  โบกี  ทำให้จบรอบแรกเข้ามาเกินไป  2  โอเวอร์พาร์  74  อยู่อันดับที่เก้าสิบเจ็ดร่วมกับเชาวลิต  ผลาผล</p>
<p>ทางด้าน  จี  ลาฮาน  ประธานเอเชียนทัวร์  ได้ให้สัมภาษณ์ระหว่างเดินทางมาดูแลความเรียบร้อยในรายการแบล็กเมาเทน   มาสเตอร์ส  ว่า  ตนยินดีเป็นอย่างยิ่งหากบุญชู  เรืองกิจ  จะได้รับเลือกตั้งเป็นนายก<orgName><prefix>สมาคม</prefix>กอล์ฟอาชีพ<suffix>แห่งประเทศไทย</suffix></orgName>คนต่อไป  เนื่องจากมั่นใจว่าจะสามารถนำประสบการณ์มาช่วยพัฒนาวงการกอล์ฟอาชีพไทยได้เป็นอย่างดี</p>
<p>"บุญชูเกิดและเติบโตมาบนเส้นทางนักกอล์ฟอาชีพ  ซึ่งกว่าจะประสบความสำเร็จได้นั้นต้องฝ่าฟันอะไรต่างๆ  มามากมาย   และด้วยความเป็นนักกอล์ฟอาชีพนี่เองที่ทำให้เขารู้เป็นอย่างดีว่านักกอล์ฟอาชีพต้องการอะไร  และควรทำอย่างไรให้ก้าวสู่ความสำเร็จ  ที่สำคัญประสบการณ์เหล่านี้บุญชูสามารถนำมาช่วยพัฒนาวงการกอล์ฟไทยได้เป็นอย่างดี"  ประธานเอเชียนทัวร์กล่าว</p>
<p>จี  ลาฮาน  ยังกล่าวด้วยว่า  "เหนืออื่นใด  บุญชู  จัดเป็นนักกอล์ฟที่ประสบความสำเร็จสูงสุดคนหนึ่งของเอเชียน  เป็นนักกอล์ฟระดับฮอลออฟเฟรมของเอเชียนทัวร์  ที่จะเป็นกุญแจสำคัญในการประสานงานกับเซอร์กิตต่างๆ   ทั่วโลกได้เป็นอย่างดี  สำหรับเอเชียนทัวร์นั้น  ยินดีเป็นอย่างยิ่งที่จะสนับสนุนเขา"
</p>
<p>สำหรับ  ธงชัย  ใจดี  เจ้าของสถิติชนะเอเชียนทัวร์มากที่สุดถึง  11  รายการ  ประเดิมรอบแรกเครื่องยังไม่ร้อนเท่าไหร่  ใน  9  หลุมแรกตีเกินไป  1  โอเวอร์พาร์  37  แต่มาแก้ตัวด้วยการเก็บ  2  เบอร์ดีใน  9  หลุมหลัง  ทำให้จบรอบแรกเข้ามา  1  อันเดอร์พาร์  71  และ  เยสเปอร์  พาร์เนวิก  นักกอล์ฟชื่อดังชาวสวีดิช   ตีเกินไป  3  โอเวอร์พาร์  75.</p></body>
</news>
