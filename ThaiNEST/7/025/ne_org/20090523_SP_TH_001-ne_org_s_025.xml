<teiHeader>
<fileDesc>
<titleStmt>
  <title>'อิเชอร์' สลัดนำเดี่ยวแอลพีจีเอ คอร์นิง ที่สหรัฐฯ  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 06:04:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7899  </bibl>
</sourceDesc>
</fileDesc>
</teiHeader>
<news>
<headline>'อิเชอร์' สลัดนำเดี่ยวแอลพีจีเอ คอร์นิง ที่สหรัฐฯ</headline>
<lead>แคริน อิเชอร์ โปรชาวฝรั่งเศส ยังคงรั้งตำแหน่งผู้นำ กอล์ฟแอลพีจีเอ ทัวร์ รายการ คอร์นิง คลาสสิก ที่คอร์นิง คันทรี คลับ นิวยอร์ก สหรัฐอเมริกา หลังโชว์ฟอร์์มเฉียบในรอบที่สอง หวดเพิ่มมาอีก 6 อันเดอร์ ทำสกอร์รวม 2 วัน ทำได้ 14  อันเดอร์ นำห่างอันดับ 2 อย่าง ฮาน ฮี-วอน อยู่ 2 สโตรก</lead>
<neck></neck>
<body><p><orgName><prefix>สำนักข่าว</prefix>ต่างประเทศ</orgName>รายงานวานนี้ (22 พ.ค.) ว่า กอล์ฟแอลพีจีเอ ทัวร์ รายการ คอร์นิง คลาสสิก ที่คอร์นิง คันทรี คลับ นิวยอร์ก สหรัฐอเมริกา รอบสอง เมื่อวันศุกร์ที่ผ่านมา ผลปรากฏว่า แคริน อิเชอร์ โปรชาวฝรั่งเศส วัย 30 ปี ยังคงรั้งตำแหน่งผู้นำ หลังโชว์ฟอร์์มเฉียบ หวดเพิ่มมาอีก 6 อันเดอร์ ทำสกอร์รวม 2 วัน ทำได้ 14  อันเดอร์ นำห่างอันดับ 2 อย่าง ฮาน ฮี-วอน  โปรสาวชาวเกาหลีใต้ ที่วันนี้ หวดมาอีก 5 อันเดอร์ อยู่ 2 สโตรก </p>
<p>ขณะที่ อันดับ 3 มีถึง 6 คน ได้แก่ ซานดรา กาล  จากเยอรมนี, มิเกลลา ปาร์มิลด์ จากสวีเดน,  ซาราห์ เคมป์ จาก ออสเตรเลีย, ลี โซน วาน, ชอย นา เยือน และ คัง ซู-ยุน จากเกาหลีใต้ โดยทั้งมี 10 อันเดอร์</p>
<p>ทางด้าน สเตซี่ พราหมณสุทธิ์  โปรกอล์ฟลูกครึ่งไทย-สหรัฐฯ รั้งอยู่อันดับ 39 ร่วม หลังทำสกอร์รวม 2 วันมีอยู่ 5 อันเดอร์ ส่วน "โปรฝน" รัศมี กัลยาณมิตตา อีกหนึ่งนักกอล์ฟสายเลือดไทย มีอยู่ 4 อันเดอร์ รั้งอยู่อันดับ 52 ร่วม เช่นเดียวกับ มิเชล วี โปรกอล์ฟสาวสวย ชาวสหรัฐฯ เชื้อสายกิมจิ</p></body>
</news>
