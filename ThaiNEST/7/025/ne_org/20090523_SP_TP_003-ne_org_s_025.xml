<teiHeader>
<fileDesc>
<titleStmt>
  <title>เชื้อหงส์แรงเรย์นาแช่งผีแพ้บาร์ซา สโคลส์เห็นใจเฟลตเชอร์อดลง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230509/5097  </bibl>
</sourceDesc>
</fileDesc>
</teiHeader>
<news>
<headline>เชื้อ<orgName><addName>หงส์</addName></orgName>แรงเรย์นาแช่ง<orgName><addName>ผี</addName></orgName>แพ้<orgName>บาร์ซา</orgName> สโคลส์เห็นใจเฟลตเชอร์อดลง</headline>
<lead>โฆเซ  เรย์นา  รับทนไม่ได้หากจะเห็น  <orgName>แมนฯ  ยูไนเต็ด</orgName>  ทีมคู่ปรับของ<orgName>ลิเวอร์พูล</orgName>  ในพรีเมียร์ลีก  ไปได้แชมป์เพิ่มในกลางสัปดาห์หน้า  หวัง<orgName>บาร์เซโลนา</orgName>ช่วยหยุดทีมแชมป์พรีเมียร์ลีก  จากการครองความเป็นเจ้ายุโรปให้ได้  ในนัดชิงชนะเลิศ  ที่กรุงโรม</lead>
<neck></neck>
<body><p> เรย์นา   ต้องพบกับความผิดหวังร่วมกับเหล่าสาวก<orgName><addName>หงส์แดง</addName></orgName>   ที่ไม่สามารถหยุด  <orgName>แมนฯ  ยูฯ </orgName> จากการครองแชมป์พรีเมียร์ลีก  3  สมัย  และทำสถิติคว้าแชมป์ลีกสูงสุดเท่ากับทีมของตน   18  ครั้ง  ขณะที่<orgName>  ลิเวอร์พูล</orgName>พยายามเขย่าบัลลังก์แชมป์ของ<orgName><prefix>ทีม</prefix><addName>ปีศาจแดง</addName></orgName>อย่างเต็มที่แล้ว  ก็ยังปล่อยให้ทีมคู่อริทำแต้มขาดไปตั้งแต่ก่อนจบฤดูกาล  2  นัด</p>
<p>ความหวังเดียวตอนนี้ที่พอจะทำให้เห็น   <orgName>แมนฯ  ยูฯ</orgName>  พบความผิดหวังบ้าง  ไม่สามารถหยิบแชมป์รายการที่   5  ของฤดูกาลนี้  ก็คงต้องพึ่ง<orgName>บาร์เซโลนา</orgName>ให้โชว์ฟอร์มเทพ  สกัดคู่แข่งในนัดชิงฯ  คว้าแชมป์กลับไปสเปนให้ได้</p>
<p><orgName>แมนฯ  ยูฯ </orgName> กำลังล่าแชมป์เพิ่มหลังเก็บมาได้แล้ว  4  ในรายการนี้  ได้แก่  คอมมูนิตี   ชิลด์,   คาร์ลิง คัพ,  เวิลด์  คลับ  คัพ,  และพรีเมียร์ลีก  หากพวกเขาได้  5  แชมป์   คงเป็นอะไรที่เกินรับได้สำหรับเรย์นา</p>
<p>"ผมไม่ต้องการเห็นคู่แข่งที่ร้ายกาจที่สุดของเราได้แชมป์เพิ่มอีกแล้ว"  เรย์นา  ซึ่งอยู่<orgName>บาร์ซา</orgName>มาก่อนกล่าว  โดยเขาซึ่งอยู่ในทีมที่ล้ม<orgName>แมนฯ  ยูฯ</orgName>  ได้  2  ครั้งในฤดูกาลนี้  ยังกล่าวเสริมอีกว่า  "การจะชนะ<orgName>แมนฯ  ยูฯ </orgName> ได้ทั้ง  2  นัดที่เจอกันในฤดูกาลเดียวกัน  ไม่ใช่เรื่องง่ายเลย  กุญแจสู่ชัยชนะคือแผนการเล่น  เราเน้นการผ่านบอล  เน้นความแน่นอน"</p>
<p>"ผมเชื่อว่า<orgName>บาร์ซา</orgName>จะเล่นได้อย่างที่เราหวังว่าพวกเขาจะชนะ  เพราะพวกเขาเป็นทีมจากสเปน  และเพราะผมไม่ต้องการให้ทีมคู่อริในลีกของเราได้แชมป์มากไปกว่านี้"</p>
<p>     ทางด้าน  เป๊ป  กวาร์ดิโอลา  โค้ช<orgName>บาร์ซา </orgName> เองก็ออกโรงเตือน  เซอร์อเล็กซ์  เฟอร์กูสัน  ว่า<orgName>  บาร์เซโลนา</orgName>เห็นจุดอ่อนของ<orgName>แมนฯ  ยูฯ </orgName> และรู้วิธีที่จะเอาชนะ</p>
<p>     ทั้ง  2  ทีมจะพบกันในนัดชิงชนะเลิศ  พุธนี้  และ<orgName>บาร์ซา</orgName>ก็หวังว่าจะสามารถล้างตาจากที่เคยโดนเขี่ยตกรอบรองฯ  เมื่อปีที่แล้ว</p>
<p>กวาร์ดิโอลาเข้ามาคุม<orgName>บาร์ซา</orgName>เมื่อต้นซีซั่น   และได้ศึกษาวิดีโอของเกมที่พบกันในรอบ  4   ทีมสุดท้ายเมื่อปีที่แล้ว  ซึ่งเขามองเห็นจุดตายบนเกราะอันแข็งแกร่งของ<orgName>แมนฯ  ยูฯ </orgName> และเชื่อว่าทีมของเขาสามารถเล่นงานจุดอ่อนนั้นได้เมื่อลงสนามพบแชมป์เก่ากลางสัปดาห์หน้า </p>
<p>สำหรับ   <orgName>แมนฯ  ยูฯ </orgName> นัดนั้นจะไม่มี  ดาร์เรน  เฟลตเชอร์  ซึ่ง  พอล  สโคลส์  มิดฟิลด์รุ่นเก๋าของ<orgName><prefix>ทีม</prefix><addName>ปีศาจแดง</addName> </orgName> รับว่า  รู้สึกเห็นใจมิดฟิลด์รุ่นน้องที่จะไม่ได้ลงเล่นในนัดชิงชนะเลิศรายการใหญ่อย่างแชมเปียนส์ลีก </p>
<p>เฟลตเชอร์จะเป็นหนึ่งในนักเตะชุดใหญ่ของ<orgName>แมนฯ  ยูฯ </orgName> หลายคนที่ได้ลงเตะในปิดซีซั่นพรีเมียร์ลีก  ที่  ฮัลล์  อาทิตย์  เพราะเขาหมดสิทธิลงเล่นในเกมกับ<orgName>บาร์เซโลนา</orgName>  เนื่องจากติดโทษแบน  จากใบแดงที่เกิดขึ้นในเกมกับ<orgName>อาร์เซนอล</orgName>ในรอบเซมิไฟนอล  ทั้งที่เมื่อดูจากภาพช้าแล้วการเข้าสกัด  เชสก์  ฟาเบรกัส  เป็นการเข้าบอลที่ไม่ฟาวล์แต่อย่างใด</p>
<p>"ตั้งแต่วันนั้นเรายังไม่ได้คุยกัน   มันเป็นสิ่งที่เขาต้องรับให้ได้  เราทุกคนเสียใจกับเขา   และเสียใจที่เขาจะไม่ได้มีส่วนร่วมกับเราในแมตช์นั้น  เพราะเขาโชว์ฟอร์มได้ดีมากในระยะหลัง  นับเป็นความเสียหายอย่างมากต่อทีม".</p></body>
</news>
