<teiHeader>
<fileDesc>
<titleStmt>
  <title>สิงโตซึม"เฮสกีย์"เดี้ยงนัดอุ่นแข้ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/30/news_28468646.php?news_id=28468646  </bibl>
</sourceDesc>
</fileDesc>
</teiHeader>
<news>
<headline><orgName><addName>สิงโต</addName></orgName>ซึม"เฮสกีย์"เดี้ยงนัดอุ่นแข้ง</headline>
<lead><orgName><addName>"สิงโตคำราม"</addName> อังกฤษ</orgName> ยังแรงไม่เลิก เปิดเวมบลีย์ไล่ถล่ม <orgName>สโลวะเกีย</orgName> 4-0 เวย์น รูนีย์ เหมาคนเดียว 2 ประตู แต่ ฟาบิโอ คาเปลโล ต้องกุมขมับเมื่อ เอมิล เฮสกีย์ ดาวยิงผิวสีกับ คาร์ลตัน โคล เจ็บเพิ่มอีก 2 คน ขณะที่ เดวิด เบ็คแฮม พังสถิติ บ็อบบี้ มัวร์ ตามคาด ด้าน <orgName><addName>"กระทิงดุ"</addName> สเปน</orgName> ชนะ 5 นัดรวด ในฟุตบอลโลก 2010 รอบคัดเลือกจากการเฉือน <orgName><addName>"ไก่งวง"</addName> ตุรกี</orgName> 1-0</lead>
<neck></neck>
<body><p>ศึกฟุตบอลนัดอุ่นแข้งเมื่อคืนวันเสาร์ที่ 28 มี.ค. ปรากฏว่า <orgName><prefix>ทีมชาติ</prefix>อังกฤษ</orgName> เปิดสนามเวมบลีย์ กรุงลอนดอน รับการมาเยือนของ <orgName>สโลวะเกีย</orgName> โดยเกมนี้
ฟาบิโอ คาเปลโล ผู้จัดการทีม ยังให้ เอมิล เฮสกีย์ กับ เวย์น รูนีย์ ยืนหัวหอกคู่กัน ขณะที่ สตีเวน เจอร์ราร์ด ถูกจับไปเล่นทางฝั่งซ้าย และ แอรอน เลนนอน ได้โอกาสลงสนามแทนที่ ฌอน ไรท์ ฟิลลิปส์ ที่เจ็บ ทางฝั่งขวา</p>
<p>เกมเปิดมา 7 นาที <orgName><addName>"สิงโตคำราม"</addName></orgName> ก็ได้ประตูออกนำ 1-0 จาก เอมิล เฮสกีย์ แต่เมื่อถึงนาที 15 เฮสกีย์ก็ต้องออกจากสนามเนื่องจากเจ็บ โดย คาร์ลตัน โคล เป็นผู้ลงมาเล่นแทน ครึ่งหลัง <orgName><addName>"ทรีไลออนส์"</addName></orgName> บวกประตูเพิ่มได้เมื่อเข้าสู่นาที 70 เมื่อ เดวิด เบ็คแฮม ที่ลงสนามเป็นตัวสำรองและทำสถิติติด<orgName><prefix>ทีม</prefix>ชาติ</orgName> 109 นัด ทำลายสถิติเซอร์ บ็อบบี้ มัวร์ กองหลังกัปตันทีมแชมป์โลก 1966 ที่เคยทำไว้ 108 นัด เปิดบอลให้ รูนีย์ โขกเป็น 2-0 และอีก 12 นาทีต่อมา แฟรงค์ แลมพาร์ด ได้บอลจาก ไมเคิล คาร์ริก หลุดไปยิงเป็น 3-0 และ รูนีย์ มาทำประตูที่ 2 ของตัวเองในนัดนี้ได้สำเร็จ จบเกม <orgName>อังกฤษ</orgName> ชนะท่วมท้น 4-0</p>
<p>อย่างไรก็ตาม แม้ว่าจะได้ชัยชนะอย่างงดงาม แต่ "ดอน ฟาบิโอ" กลับมีปัญหาให้ต้องกังวลก่อนฟุตบอลโลก 2010 รอบคัดเลือก โซนยุโรป กลุ่ม 6 กับ <orgName>ยูเครน</orgName> ในคืนวันพุธที่ 1 เม.ย. นี้ เนื่องจาก เฮสกีย์ กับ โคล 2 กองหน้าที่เจ็บจากเกมนี้ ทำให้เหลือกองหน้าที่ฟิตเต็มที่เพียงแค่ 2 คน คือ รูนีย์ กับ ปีเตอร์ เคราช์ นอกจากนี้ยังต้องเช็คอาการเจ็บของ ริโอ เฟอร์ดินานด์ กับ ฌอน ไรท์ ฟิลลิปส์ 2 นักเตะที่ไม่ได้ลงเล่นในนัดนี้ด้วย</p>
<p>ขณะที่ศึกฟุตบอลโลก 2010 รอบคัดเลือก โซนยุโรป กลุ่ม 1 <orgName>โปรตุเกส</orgName> เปิดบ้านพบ <orgName>สวีเดน</orgName> โดยเกมนี้เจ้าถิ่นใช้ แดนนี เป็นกองหน้าตัวเป้า และ มี คริสเตียโน โรนัลโด กับ ซิเมา ซาโบรซา เป็นตัวริมเส้น โดยเกมครึ่งแรกแม้ว่าเจ้าถิ่นจะเดินเกมรุกได้มากกว่าแต่จังหวะแดนหน้ายังฝืดเสมอกันอยู่ 0-0 และครึ่งหลัง <orgName>สวีเดน</orgName> ก็ยังตั้งรับได้เหนียวแน่น จบเกมจึงเสมอกัน 0-0 ทำให้ทั้งสองทีมมี 6 แต้มเท่ากัน โดยมี <orgName>เดนมาร์ก</orgName> กับ <orgName>ฮังการี</orgName> เป็นทีมนำ มี 7 แต้ม</p>
<p><orgName>เยอรมนี</orgName> รองแชมป์ "ยูโร 2008" ลงเล่นในกลุ่ม 4 เอาชนะ <orgName>ลิกเตนสไตน์</orgName> 4-0 จาก มิชาเอล บัลลัค กองกลางกัปตันทีมนาทีที่ 4 และ มาร์เซล แยนเซน นาทีที่ 9, บาสเตียน ชไวน์สไตเกอร์ นาที 48 และ ลูคัส โพโดลสกี นาที 50 ทำให้<orgName>เยอรมนี</orgName>มีเพิ่มเป็น 10 แต้ม นำกลุ่มต่อไป, <orgName>รัสเซีย</orgName> ยังตามหลัง <orgName>เยอรมนี</orgName> แค่แต้มเดียวเท่าเดิม เมื่อเปิดบ้านเอาชนะ <orgName>อาเซอร์ไบจาน</orgName> 2-0 เตะ 4 นัด มี 9 แต้ม</p>
<p><orgName>สเปน</orgName> แชมป์ "ยูโร 2008" และจ่าฝูงกลุ่ม 5 ที่ชนะมา 4 นัดรวด พบกับ <orgName>ตุรกี</orgName> โดยขนผู้เล่นชุดใหญ่ลงสนามเต็มที่ มี เฟอร์นันโด ตอร์เรส ยืนหัวหอกคู่กับ ดาวิด บีญา แต่เกมในครึ่งแรกยังประสานงานกันไม่ดีนักเสมอกันอยู่ 0-0 แต่ครึ่งหลังนาที 60 เคราร์ด ปีเก กองหลังดาวรุ่งทำประตูให้เจ้าถิ่นออกนำ 1-0 และเป็นประตูชัยให้ทีมชนะรวด 5 นัด 15 แต้ม นำห่างเป็นจ่าฝูง ขณะที่ <orgName>ตุรกี</orgName> ยังมี 8 แต้ม เป็นทีมอันดับ 2</p></body>
</news>
