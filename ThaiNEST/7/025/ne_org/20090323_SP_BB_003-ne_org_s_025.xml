<teiHeader>
<fileDesc>
<titleStmt>
  <title>เมืองทองจ๋อยเจ๊าฮัลโหล  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/23/news_28424641.php?news_id=28424641  </bibl>
</sourceDesc>
</fileDesc>
</teiHeader>
<news>
<headline><orgName>เมืองทอง</orgName>จ๋อยเจ๊า<orgName><addName>ฮัลโหล</addName></orgName></headline>
<lead>แข้ง <orgName><addName>"กิเลนคู่"</addName> เมืองทองฯ ยูไนเต็ด</orgName> ซ่าไม่ออก บุกไปเสมอ <orgName><addName>"ฮัลโหล"</addName> ทีโอที</orgName> 0-0 หยุดสถิติชนะรวดในไทยพรีเมียร์ลีกไว้แค่ 2 นัด เช่นเดียวกับ <orgName><addName>"ฉลามชล"</addName> ชลบุรี เอฟซี</orgName> บุกเจ๊า <orgName>พัทยา ยูไนเต็ด</orgName> 0-0 มี 7 แต้ม นำเป็นจ่าฝูงร่วมกับ <orgName>บางกอกกล๊าส เอฟซี</orgName> ขณะที่ <orgName><addName>"ตะหานน้ำ"</addName> ราชนาวี-ระยอง</orgName> เริ่มฟื้นเปิดบ้านเชือด <orgName><addName>"ปลาทูคะนอง"</addName> สมุทรสงคราม</orgName> 2-0 เก็บ 3 แต้มแรกในฤดูกาลสำเร็จ</lead>
<neck></neck>
<body><p>การแข่งขันฟุตบอลไทยพรีเมียร์ลีก 2009 เมื่อวันที่ 22 มี.ค.ที่ผ่านมา เป็นการดวลแข้งนัดที่ 3 ของฤดูกาล เกมที่สนามกีฬากองทัพบก <orgName><addName>"ฮัลโหล"</addName> ทีโอที</orgName> ที่ยังไม่เคยแพ้ใคร มี 4 แต้ม พบ <orgName><addName>"กิเลนคู่"</addName> เมืองทองฯ ยูไนเต็ด</orgName> ที่ชนะมา 2 นัดรวด มี 6 แต้มเต็ม เกมนี้ได้รับความสนใจจากแฟนบอลเข้ามาชมจนเต็มความจุอัฒจันทร์ฝั่งมีหลังคากว่า 3,000 คน เกมคู่นี้ แม้จะพยายามทำเกมรุกเข้าใส่กัน แต่จังหวะสุดท้ายทำประตูกันไม่เด็ดขาด ทำให้หมดเวลาเสมอ 0-0 แบ่งทีมละแต้ม</p>
<p>ที่สนาม ม.เกษตรศาสตร์ กำแพงแสน <orgName><addName>"เจดีย์ใหญ่"</addName> นครปฐม</orgName> มี 4 แต้ม รับการมาเยือน <orgName><addName>"พลังเอ็ม"</addName> โอสถสภา</orgName> ที่มี 3 แต้ม เกมนี้ ปีเตอร์ รีด กุนซือ<orgName><prefix>ทีมชาติ</prefix>ไทย</orgName> เดินทางมาดูฟอร์มนักเตะที่มีรายชื่อเข้ามาร่วมคัด<orgName><prefix>ทีม</prefix>ชาติ</orgName>ทั้งชุดใหญ่และชุดซีเกมส์ เริ่มเกมแค่ 5 นาที ทีมเยือนได้ประตูนำ 1-0 อย่างรวดเร็ว จากจังหวะที่ คัพฟ้า บุญมาตุ่น จ่ายบอลออกไปด้านขวาให้ ศรายุทธ ชัยคำดี กดเต็มหลังเท้าตรงบริเวณกรอบเขตโทษ บอลพุ่งเสียบเสาสองอย่างสวยงาม จากนั้นทั้งสองทีมทำเกมได้อย่างคู่คี่ แต่ไม่มีทีมใดทำประตูกันได้ หมดเวลา <orgName>โอสถสภา</orgName> บุกชนะ 1-0</p>
<p>ที่สนามกีฬากลาง จ.อยุธยา <orgName><addName>"มนุษย์ไฟฟ้า"</addName> การไฟฟ้าส่วนภูมิภาค</orgName> แชมป์เก่าที่มี 3 แต้ม เปิดบ้านทุบ <orgName>บางกอก ยูไนเต็ด</orgName> ที่มี 4 แต้ม 2-0 ที่สนามกีฬากลาง จ.ระยอง <orgName><addName>"ตะหานน้ำ"</addName> ราชนาวี-ระยอง</orgName> ที่แพ้รวดมา 2 นัด เปิดบ้านไล่อัด <orgName><addName>"ปลาทูคะนอง"</addName> สมุทรสงคราม</orgName> ที่มี 3 แต้ม 2-0 คว้าชัยชนะนัดแรกได้สำเร็จ ส่วนที่สนามเทศบาลตำบลหนองปรือ <orgName>พัทยา ยูไนเต็ด</orgName> ที่มี 1 แต้ม ทำศึกดาร์บี้แมทช์กับ <orgName><addName>"ฉลามชล"</addName> ชลบุรี เอฟซี</orgName> ที่มี 6 แต้ม ปรากฏว่าคู่นี้ทำประตูกันไม่ได้ หมดเวลาเสมอกันไป 0-0 แบ่งไปทีมละ 1 แต้ม
</p></body>
</news>
