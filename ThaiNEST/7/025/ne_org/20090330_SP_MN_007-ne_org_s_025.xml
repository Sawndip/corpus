<teiHeader>
<fileDesc>
<titleStmt>
  <title>บ่อนเปิดราคา "เฟดเอ็กซ์" ตั้งชื่อลูกเหมือน "นาดาล"  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-30 10:22:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000035782  </bibl>
</sourceDesc>
</fileDesc>
</teiHeader>
<news>
<headline>บ่อนเปิดราคา "เฟดเอ็กซ์" ตั้งชื่อลูกเหมือน "นาดาล"</headline>
<lead><orgName>แล็ดโบรกส์</orgName> ร้านรับเเทงพนันถูกกฏหมายในอังกฤษเปิดให้ประชาชนเข้ามาเสี่ยงโชคในหัวข้อ "ชื่อลูกคนแรกของ โรเจอร์ เฟเดอเรอร์" โดยบ่อนถูกกฏหมายแห่งเมืองผู้ดีให้อัตราที่ เฟเดอเรอร์ จะตั้งชื่อลูกว่า "ราฟาเอล" ตามชื่อหน้าของ ราฟาเอล นาดาล คู่ปรับตลอดกาลอยู่ที่ 200 ต่อ 1 หรือแทง 1 ได้ 200</lead>
<neck></neck>
<body><p> ต้นเดือนมีนาคมที่ผ่านมา เฟเดอเรอร์ มือ 2 ของโลกชาวสวิสฯพร้อมแฟนสาว เมียร์กา วาฟริเนค ที่คบกันมาถึง 7 ปีได้ออกมาเผยผ่านเว็บไซต์ส่วนตัวว่า ฝ่ายหญิงตั้งท้องแล้ว โดยลูกคนแรกของทั้งคู่จะลืมตาดูโลกในช่วงกลางปีนี้</p>
<p>ส่งผลให้ล่าสุด<orgName>แล็ดโบรกส์(Ladbroke's)</orgName> ร้านพนันถูกกฏหมายในอังกฤษออกมาเปิดราคาให้ประชาชนเสี่ยงโชคทายชื่อลูกของ "เฟดเอ็กซ์"</p>
<p><orgName>แล็ดโบรกส์</orgName> เปิดราคาไว้ที่ 200 / 1 คือแทง 1 ได้ 200 หาก เฟเดอเรอร์ ได้ลูกชายและตั้งชื่อว่า "ราฟาเอล" ตามอย่าง ราฟาเอล นาดาล มือ 1 ของโลกที่ขับเคี่ยวกันมาตลอด 3-4 ที่ผ่านมา นอกจากนี้ยังเปิดราคา 66 /1 คือแทง 1 ได้ 66 หาก เฟเดอเรอร์ ตั้งชื่อลูกว่า "ไทเกอร์" ตาม ไทเกอร์ วูดส์ โปรกอล์ฟหมายเลข 1 ของโลก ซึ่งนับเป็นเพื่อนสนิทคนหนึ่งในวงการกีฬา</p>
<p>โต๊ะพนันชื่อยังเปิดราคาไว้ที่ 6 /1 คือแทง 1 ได้ 6 หาก เฟเดอเรอร์ ได้ลูกสาวและตั้งชื่อว่า "มาร์ตินา" (น่าจะมาจาก มาร์ตินา นาฟราติโลวา อดีตยอดนักเทนนิสมือ 1 ของโลก) และเปิดราคา 100 / 1 คือแทง 1 ได้ 100 ถ้าตั้งชื่อลูกสาวว่า "วีนัส"</p>
<p>นอกเหนือจากชื่อลูกแล้ว บ่อนหัวใสยังเปิดราคาในเรื่องอื่นๆด้วยเช่นเปิดราคาไว้ที่ 200 /1 คือแทง 1 ได้ 200 หากลูกชายของเฟดเอ็กซ์ดำเนินรอยตามพ่อก้าวขึ้นไปเป็นแชมป์ วิมเบิลดันได้สำเร็จในปี 2035</p>
<p>ท้ายที่สุด <orgName>แล็ดโบรกส์</orgName>ได้เปิดราคา 4 / 5 คือแทง 5 ได้ 4 หาก เฟเดอเรอร์ และ วาฟริเนค เเต่งงานภายในปี 2009 และเปิดราคา 6 / 4 คือแทง 4 ได้ 6 หากทั้งคู่เข้าประตูวิวาห์ในปี 2010</p>
<p>สำหรับกรณีการตั้งชื่อลูกตนเองเลียนแบบฮีโรในอดีตที่โด่งดังที่สุดเห็นจะเป็น ซีเนดีน ซีดาน อดีตจอมทัพ<orgName><prefix>ทีมชาติ</prefix>ฝรั่งเศส</orgName>ที่ตั้งชื่อลูกชายว่า "เอ็นโซ" ตามอย่าง "เจ้าชายลูกหนัง" เอ็นโซ ฟรานเชสโคลี อดีตยอดนักเตะ<orgName><prefix>ทีมชาติ</prefix>อุรุกวัย</orgName>ในยุค 80</p></body>
</news>
