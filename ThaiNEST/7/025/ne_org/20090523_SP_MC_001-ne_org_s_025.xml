<teiHeader>
<fileDesc>
<titleStmt>
  <title>ยูฟ่าประกาศลงโทษเชลซี-ดร็อกบา-โบซิงวา  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-23 04:09:47  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTk0OTE3Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline><orgName>ยูฟ่า</orgName>ประกาศลงโทษ<orgName>เชลซี</orgName>-ดร็อกบา-โบซิงวา</headline>
<lead><orgName>ยูฟ่า</orgName>ประกาศลงโทษดิดิเยร์ ดร็อกบา และโฮเซ โบซิงวา สองผู้เล่นเชลซี รวมถึง<orgName><prefix>สโมสร</prefix>เชลซี</orgName> กรณีใช้วาจาหยาบคายและสบประมาทผู้ตัดสิน หลังเกมยูฟ่า แชมเปียนส์ ลีก รอบรองชนะเลิศ นัดที่พบกับ<orgName>บาร์เซโลนา</orgName></lead>
<neck></neck>
<body><p>แถลงการณ์ของ<orgName>ยูฟ่า</orgName>ระบุว่า ดร็อกบา และโบซิงวา ประพฤติตัวละเมิดกฎข้อบังคับ ด้วยการแสดงความเห็นหยาบคายและสบประมาทต่อ ทอม เฮนนิง โอเฟรโบร ผู้ตัดสินชาวนอร์เวย์ หลังจบเกมที่<orgName>เชลซี</orgName> เสมอ <orgName>บาร์เซโลนา</orgName> 1-1 ประตู ทำให้<orgName>เชลซี</orgName>ตกรอบรองชนะเลิศศึกยูฟ่า แชมเปียนส์ ลีก ด้วยกฎประตูทีมเยือน ขณะที่<orgName>เชลซี</orgName>ก็จะถูก<orgName>ยูฟ่า</orgName>ลงโทษเช่นกัน จากกรณีที่ไม่สามารถควบคุมระเบียบวินัยของผู้เล่น รวมถึงแฟนบอลที่ขว้างปาสิ่งของลงมาในสนาม โดย<orgName>ยูฟ่า</orgName>จะรอรับคำชี้แจงจาก<orgName>เชลซี</orgName>และผู้เล่นทั้งสองคนในวันที่ 29 เดือนนี้ ก่อนจะมีการตัดสินลงโทษในวันที่ 17 มิถุนายน ซึ่งทั้งดร็อกบา และโบซิงวา อาจได้รับโทษห้ามลงแข่งฟุตบอลยุโรปหลายนัด ขณะที่<orgName>เชลซี</orgName>ก็อาจได้รับโทษลงแข่งโดยไม่มีผู้ชม</p></body>
</news>
