<teiHeader>
<fileDesc>
<titleStmt>
  <title>ลูกชายแฉเองเซอร์ส่อลาผีปีหน้า เบ็กส์เตรียมบู๊นัดที่109อุ่นสโลวัก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/280309/2412  </bibl>
</sourceDesc>
</fileDesc>
</teiHeader>
<news>
<headline>ลูกชายแฉเองเซอร์ส่อลา<orgName><addName>ผี</addName></orgName>ปีหน้า เบ็กส์เตรียมบู๊นัดที่109อุ่น<orgName>สโลวัก</orgName></headline>
<lead>เซอร์อเล็กซ์  เฟอร์กูสัน  อาจอำลาตำแหน่งผู้จัดการ<orgName><prefix>ทีม</prefix>  แมนเชสเตอร์  ยูไนเต็ด </orgName> หลังจบฤดูกาลหน้า  จากการเปิดเผยของลูกชายของเขา  ดาร์เรน  เฟอร์กูสัน  ขณะที่  เดวิด  เบ็กแฮม  เตรียมพร้อมสำหรับการลงสนามในนาม<orgName><prefix>ทีม</prefix>ชาติ</orgName>นัดที่  109  โอกาสทุบสถิติของ  ปีเตอร์  ชิลตัน  อยู่ไม่ไกล  แต่ก็ใช่ว่าจะเป็นไปไม่ได้</lead>
<neck></neck>
<body><p>หลังจาก  เซอร์อเล็กซ์  จากที่เคยประกาศจะเลิกเป็นโค้ชตอนอายุ  60  ปี  แล้วเกิดเปลี่ยนใจกลับลำคุมทัพ<orgName><addName>ปีศาจแดง</addName></orgName>ต่อ  เมื่อ  7  ปีที่แล้ว  ทำให้แต่ละฤดูกาลจะมีคนพยายามทำนายมาตลอดว่าจะเป็นปีไหนที่นายใหญ่แห่ง<orgName>โอลด์แทรฟฟอร์ด</orgName>จะยอมลงจากเก้าอี้</p>
<p>     ล่าสุด  ดาร์เรน  เฟอร์กูสัน  ผู้จัดการ<orgName><prefix>ทีม </prefix> ปีเตอร์โบโร </orgName> ในลีกวัน  เปรยว่า  มันอาจเป็นซัมเมอร์ของปี  2010  ที่พ่อของเขาจะหันหลังให้กับเกมลูกหนังในที่สุด</p>
<p>"สุขภาพของเขาดีเยี่ยมไม่เป็นปัญหา  และเขาก็กำลังสร้างทีมใหม่ขึ้นมา"  ดาร์เรน  กล่าว  "หากพวกเขาได้แชมป์พรีเมียร์ลีกปีนี้  พวกเขาก็จะทำสถิติคว้าแชมป์ลีกสูงสุดมากครั้งสุดเท่ากับ<orgName>ลิเวอร์พูล</orgName>"</p>
<p>     "ผมเชื่อว่าเขาจะทำให้ได้ในปีนี้และปีหน้า  จากนั้นก็จะถึงเวลาสำหรับเขา"</p>
<p>ส่วนความเคลื่อนไหวของ<orgName><prefix>ทีมชาติ</prefix>อังกฤษ</orgName>ก่อนเตะกระชับมิตรกับ  <orgName>สโลวะเกีย</orgName>  เสาร์นี้  เดวิด  เบ็กแฮม  ออกมายืนยันว่าเขาจะเลิกเล่น<orgName>ทีมชาติ</orgName>  และเตรียมพร้อมแล้วสำหรับนัดที่  109  โดยหากเขายังรักษาฟอร์มติด<orgName><prefix>ทีม</prefix>ชาติ</orgName>ไปได้ตลอดจนถึงเตะบอลโลก  รอบสุดท้าย  หรืออาจไปไกลกว่านั้น  โอกาสที่จะทำลายสถิติเล่นให้<orgName><prefix>ทีมชาติ</prefix>อังกฤษ</orgName>มากนัดสุด  125  นัดของอดีตผู้รักษาประตู  ปีเตอร์  ชิลตัน  ก็ใช่ว่าจะเป็นไปไม่ได้</p>
<p>"ตอนที่ผมติด<orgName>ทีมชาติ</orgName>  94  หรือ  95  นัด  ผมไม่คิดว่าจะทำได้ถึง  100  หลายคนคิดว่าพอถึงจุดนั้นแล้วก็คงรีไทร์  แต่ตอนนี้ผมติด<orgName>ทีมชาติ</orgName>มาถึง  108  นัดแล้ว  และหวังว่าจะได้เล่นนัดที่  109  ผมมีความสุขจริงๆ"</p>
<p>ขณะเดียวกัน  เบ็กแฮม  ยังเตือนทุกคนปล่อยให้  เวย์น  รูนีย์  กองหน้ารุ่นน้องใน<orgName><prefix>ทีม</prefix>แมนเชสเตอร์  ยูไนเต็ด</orgName>  เล่นตามสไตล์ของเขาเอง  เพราะจะทำให้นักเตะโชว์ฟอร์มที่ดีที่สุดออกมาได้</p>
<p>ใน<orgName><prefix>ทีม</prefix>สโลวะเกีย</orgName>  มี  มาร์ติน  สเกอร์เทล  กองหลังที่เล่นอยู่ในอังกฤษกับ  <orgName>ลิเวอร์พูล</orgName>  ประกาศจะหยุดเพื่อนร่วมทีมหงส์  สตีเวน  เจอร์ราร์ด  ให้ได้ในนัดนี้  ขณะที่บางคนเกรงว่าจะพยายามเก็บนักเตะของทีมคู่แข่งของ  <orgName>ลิเวอร์พูล</orgName>  เสียมากกว่า</p>
<p>     ทาง<orgName><prefix>ทีม</prefix><addName>สิงโตคำราม</addName></orgName>ตอนนี้  ธีโอ  วอลค็อตต์  ยังเจ็บ  ชอน  ไรท์-ฟิลลิปส์  มีปัญหาที่ข้อเท้าแต่ล่าสุดมีข่าวว่าผ่านทดสอบฟิตลงสนามได้แล้ว.</p></body>
</news>
