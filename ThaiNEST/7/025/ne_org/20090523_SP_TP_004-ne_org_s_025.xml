<teiHeader>
<fileDesc>
<titleStmt>
  <title>สมศักดิ์คัมแบ็กข้ามรุ่น เจออินโดที่มุกดาหาร  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230509/5096  </bibl>
</sourceDesc>
</fileDesc>
</teiHeader>
<news>
<headline>สมศักดิ์คัมแบ็กข้ามรุ่น เจออินโดที่มุกดาหาร</headline>
<lead>"สมศักด์"  นำทัพกลับมาชิงแชมป์พาบารุ่นซูเปอร์เฟเธอร์เวต  กับ  "โคโมโร"  นักชกอิเหนา  โดยมีนักชกร่วมสังกัดอุ่นเครื่องเต็มอัตรา  ในมหกรรมมวยโลกส่งเสริมการท่องเที่ยว  ต้านภัยยาเสพติด  ศุกร์  12  มิ.ย.นี้  ที่จังหวัดมุกดาหาร  ก่อเกียรติกรุ๊ปฯ  ตั้งเป้าจะผลักดันสร้างประวัติศาสตร์เป็นแชมป์โลกอีกสมัย</lead>
<neck></neck>
<body><p>นายก่อเกียรติ  พาณิชยารมณ์  โปรโมเตอร์<orgName>ก่อเกียรติกรุ๊ปฯ</orgName>  เผยว่า  ตนวางคิวให้สมศักดิ์  สิงห์ชัชวาลย์  อดีตแชมป์รุ่นซูเปอร์แบนตัมเวต<orgName><prefix>สมาคม</prefix>มวยโลก  (WBA) </orgName> กลับมาชิงแชมป์พาบารุ่นซูเปอร์เฟเธอร์เวต   กับ  เอ็ดดี  โคโมโร  นักชกอินโดนีเซีย  ในมหกรรมมวยโลกส่งเสริมการท่องเที่ยวไทย   ต้านภัยยาเสพติด   "ศึกเอ็ม-150  ถล่มบัลลังก์โลก"  ในวันศุกร์  12   มิ.ย.นี้   ที่เวทีมวยชั่วคราวสนามกีฬากลางจังหวัดมุกดาหาร  โดยมีนายปราณีต  บุญมี   ผู้ว่าราชการจังหวัดมุกดาหาร   เป็นประธานอำนวยการจัดการแข่งขัน  นายวิริยะ  ทองผา   นายก<orgName><prefix>องค์การ</prefix>บริหารส่วนจังหวัด</orgName>  เป็นประธานจัดการแข่งขัน  เพื่อประชาสัมพันธ์การท่องเที่ยวจังหวัดมุกดาหาร  ซึ่งเชื่อมโยงอินโดจีนระหว่าง  3  ประเทศคือ  ไทย,  สาธารณรัฐประชาธิปไตยประชาชนลาว  และเวียดนาม</p>
<p>โปรโมเตอร์<orgName>ก่อเกียรติกรุ๊ปฯ</orgName>  กล่าวว่า  หลังจากสมศักดิ์เสียตำแหน่ง  แล้วก้าวข้ามรุ่นมาชกในพิกัดที่เหมาะสม  ทำให้ไม่มีปัญหาเรื่องการควบคุมน้ำหนัก  ตนเลยตัดสินใจส่งขึ้นชิงแชมป์พาบารุ่นซูเปอร์เฟเธอร์เวต   ถ้าผ่านไฟต์นี้ไปได้ก็จะเป็นบันไดขั้นแรกในการผลักดันสร้างประวัติศาสตร์กลับมาครองแชมป์โลกอีกสมัย  รายการเดียวกันยังวางคิวให้นักชกในสังกัดยกทีมร่วมอุ่นเครื่องกับนักมวยอิเหนาเต็มอัตรา  ได้แก่  ดาวงเพชร  ก่อเกียรติยิม  แชมป์พาบารุ่นซูเปอร์ฟลายเวต  ถล่ม  พันกา  สิลาบัน,  ปิ๊กมี่  ก่อเกียรติยิม  แชมป์รุ่นสตรอว์เวต  <orgName>WBC  เอเชีย  </orgName> ปะทะ  ลิตเติล  โรแมน,  ดาวรุ่งรุ่นใหญ่  สุนทรเพชร  ก่อเกียรติยิม  ตะบัน  แซ็ก  แม็กซ์  และ  ภูผา  พ.นอบน้อม  พบ  วิสันต์เล็ก  สิงห์มนัสศักดิ์  นักชกไทยด้วยกัน  <orgName>ทีวีช่อง  7</orgName>  สีถ่ายทอดสด  เวลา  15.00-17.00  น.</p></body>
</news>
