<teiHeader>
<fileDesc>
<titleStmt>
  <title>ธงชัยห่างผู้นำ9สโตรก,ประหยัด-ชัพชัยปิ๋วตัดตัว  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 02:59:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7853  </bibl>
</sourceDesc>
</fileDesc>
</teiHeader>
<news>
<headline>ธงชัยห่างผู้นำ9สโตรก,ประหยัด-ชัพชัยปิ๋วตัดตัว</headline>
<lead>"โปรช้าง" ธงชัย ใจดี นักกอล์ฟมืออันดับ 52 ของโลก วงสวิงหลุดตีเกินไป 2 โอเวอร์ หล่นมาอยู่อันดับ 45 ร่วม สกอร์รวม 2 วัน ทำได้ 1 โอเวอร์พาร์ 145 ตามหลังผู้นำอยู่ถึง 9 สโตรก ในการแข่งขันรอบสอง ศึกวงสวิงยูโรเปียน ทัวร์  ที่เมือง เซอร์เรย์ ประเทศอังกฤษ</lead>
<neck></neck>
<body><p><orgName><prefix>สำนักข่าว</prefix>ต่างประเทศ</orgName>รายงานวานนี้ (22 พ.ค.) ว่า การแข่งขันยูโรเปียน ทัวร์ รายการ บีเอ็มดับเบิ้ลยู พีจีเอ แชมเปียนชิพ ที่สนาม เวนท์เวิร์ธ คลับ ที่เมือง เซอร์เรย์ ประเทศอังกฤษ รอบสอง เมื่อวันศุกร์ที่ 22 พ.ค.ที่ผ่านมา ผลปรากฏว่า "โปรช้าง" ธงชัย ใจดี นักกอล์ฟมืออันดับ 52 ของโลก ผลงานรูด หวดเกินไป 2 โอเวอร์  หล่นจากอันดับ 30 ร่วม มาอยู่อันดับ 45 ร่วม จากผลงาน 2 เบอร์ดี,  2 โบกี และ 1 ดับเบิลโบกี</p>
<p>ทางด้าน "โปรหมาย" ประหยัด มากแสง มือที่ 53 ของโลก ปิดฉากวงสวิงของตัวเองในรายการนี้เรียบร้อยแล้ว หลังจากไม่ผ่านการตัดตัว ด้วยผลงานรวมสองวัน ตีเกินไป 3 โอเวอร์ รั้งอยู่อันดับ 79  ร่วม เช่นเดียวกับ  "โปรโจ๊ก" ชัพชัย นิราศ มือ 147 ของโลก ที่ฟอร์มยังจูนไม่ติด วันนี้ ตีเกินเพิ่มอีก 10 โอเวอร์ ทำให้รวม 2 วัน  ทำได้  16 โอเวอร์พาร์  รั้งอยู่อันดับ 146</p>
<p>ขณะที่ ผูู้นำเปลี่ยนมาเป็น พอล เคซีย์ โปรกอล์จากถิ่น ซึ่งเป็นมือ 7 ของโลก หวดเพิ่มมาอีก 5 อันเดอร์ 67 ทำให้สกอร์รวมสองวันเป็น 8 อันเดอร์พาร์ 136 นำห่างอันดับ 2 ซึ่งมีถึง 5 คน อย่าง มิเกล อังเคล ฆิมิเนซ แชมป์เก่า จากสเปน, โซเรน คเยลด์เซน จาก เดนมาร์ก, มาร์ค วอร์เรน จาก สกอตแลนด์?, เดวิด ฮอร์ซีย์ และ  แอนโธนี วอลล์ สองโปรกอล์ฟเพื่อนร่วมชาติ อยู่ 2 สโตรก</p>
<p>ส่วนโปรกอล์ฟชื่อดังที่ไม่ผ่านการตัดตัว ได้แก่ รีทีฟ กูร์เซน มือ 23 จาก แอฟริกาใต้ กับ? เฮนริค สเตนสัน มือ 4 ของโลก จาก สวีเดน ทำไป 4 โอเวอร์พาร์ 148 อยู่อันดับ 91 ร่วม, อังเคล คาเบรรา มือ 21 จาก อาร์เจนตินา ทำไป 5 โอเวอร์พาร์  149 อยู่อันดับ 100 ร่วม,? ลี เวสต์วูดส์ มือ 16 ของโลก จากอังกฤษ ทำไป 10 โอเวอร์พาร์ 154 อยู่อันดับ 134 ร่วม  </p></body>
</news>
