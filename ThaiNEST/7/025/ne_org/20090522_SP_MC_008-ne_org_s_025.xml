<teiHeader>
<fileDesc>
<titleStmt>
  <title>จอมพลังไทยคว้าอีก 1 เหรียญทองแดงยกน้ำหนักยุวชนโลก  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-22 13:47:59  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNzA1Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>จอมพลังไทยคว้าอีก 1 เหรียญทองแดงยกน้ำหนักยุวชนโลก</headline>
<lead>อรนุช จันทร์โท จอมพลังยุวชน<orgName><prefix>ทีมชาติ</prefix>ไทย</orgName> คว้าเพิ่มอีก 1 เหรียญทองแดง ในยกน้ำหนักยุวชนชิงแชมป์โลก ที่เชียงใหม่</lead>
<neck></neck>
<body><p>อีแกท ยกน้ำหนักยุวชนชิงแชมป์โลก ครั้งที่ 1 ที่ยิมเนเซียม 2 สนามกีฬาสมโภชเชียงใหม่ 700 ปี เมื่อค่ำวานนี้ (21 พ.ค.) รุ่น 53 กก.หญิง กรุ๊ปเอ มีนักกีฬาทั้งสิ้น 10 คน ไทยส่ง อรนุช จันทร์โท จาก<orgName><prefix>โรงเรียนกีฬาจังหวัด</prefix>นครศรีธรรมราช</orgName> ลงแข่งขัน โดยในรุ่นนี้มีจอมพลัง<orgName><prefix>ทีม</prefix>ชาติ</orgName>รุ่นพี่มาให้กำลังใจอย่างคับคั่ง นำโดย “น้องเก๋” ประภาวดี เจริญรัตนธารากูล เจ้าของเหรียญทองปักกิ่งเกมส์ ซึ่ง อรนุช ก็ไม่ทำให้เพื่อน ๆ และรุ่นพี่ผิดหวัง โดยในท่าสแนตช์ ยกได้ 78 กก. คว้าเหรียญทองแดงได้สำเร็จ แต่ท่าคลีน แอนด์ เจิร์ก ยกได้ 90 กก. ได้อันดับที่ 7 และน้ำหนักรวม 168 กก. ได้อันดับที่ 6</p>
<p>สำหรับเหรียญทองท่าสแนตช์ คิม เฮียว ซิม จากเกาหลีเหนือ 82 กก. ส่วนเหรียญทองท่าคลีน แอนด์ เจิร์ก และน้ำหนักรวม โบยานกา มินโควา คอสโตวา จากบัลแกเรีย 105 กก. และ 186 กก. ตามลำดับ ทำให้ขณะนี้การแข่งขันผ่านไปแล้ว 2 วัน จอมพลังยุวชน<orgName><prefix>ทีมชาติ</prefix>ไทย</orgName>คว้าไปแล้ว 2 เหรียญเงิน 7 เหรียญทองแดง</p></body>
</news>
