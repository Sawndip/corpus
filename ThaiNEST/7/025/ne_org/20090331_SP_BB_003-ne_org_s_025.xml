<teiHeader>
<fileDesc>
<titleStmt>
  <title>โผสภาบอล"บังยี2"หน้าเก่าหลุด 7  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/31/news_28475073.php?news_id=28475073  </bibl>
</sourceDesc>
</fileDesc>
</teiHeader>
<news>
<headline>โผ<orgName><prefix>สภา</prefix>บอล</orgName>"บังยี2"หน้าเก่าหลุด 7</headline>
<lead>เลือกตั้งประมุขลูกหนังไทยวันนี้ (31 มี.ค.) "บังยี" วรวีร์ มะกูดี ไร้คู่ต่อกรจ่อนั่งตำแหน่งนายกสมาคมเป็นสมัยที่ 2 ติดต่อกันแน่นอน ขณะที่ "บิ๊กน้อย" ชัยโชค พุ่มพวง นำ 7 <orgName><prefix>สภา</prefix>กรรมการบริหาร</orgName>ชุดเก่ากระเด็นหลุดโผทีมงานบริหารชุดใหม่ ด้านงบประมาณประจำปีปิดหีบงบดุลมีรายรับมากกว่ารายจ่าย ส่วนอาคารที่ทำการใหม่ที่หนองจอกกำหนดเสร็จสิ้นในเดือนมิ.ย. นี้</lead>
<neck></neck>
<body><p><orgName><prefix>สมาคม</prefix>ฟุตบอล<suffix>แห่งประเทศไทย</suffix></orgName> กำหนดประชุมใหญ่สามัญประจำปี ในวันที่ 31 มี.ค. นี้ ซึ่งมีวาระสำคัญคือการเลือกตั้งนายกสมาคมคนใหม่ และ คาดว่า "บังยี" วรวีร์ มะกูดี จะได้รับการเลือกตั้งให้ทำหน้าที่เป็นสมัยที่ 2 ติดต่อกัน เพราะไม่มีผู้สมัครลงชิงชัยด้วย ซึ่งหลังจาก "บังยี" เข้ารับตำแหน่งแล้ว จะต้องแต่งตั้งสภาคู่ใจจำนวน 18 คน เข้ามาร่วมงาน ปรากฏว่า จากสภาชุดเดิมจะต้องมีการเปลี่ยนแปลงแน่นอนอย่างน้อย 6 ตำแหน่ง</p>
<p>สาเหตุที่ต้องหลุดไปเนื่องจากดำรงตำแหน่งมาครบ 2 สมัย (4 ปี) ตามพระราชบัญญัติการกีฬาแห่งประเทศไทย ทำให้สภาชุดเก่าทั้ง 7 คน ประกอบด้วย "บิ๊กน้อย" ชัยโชค พุ่มพวง อุปนายกคนที่ 4 และกรรมการกลางอีก 5 คน ได้แก่ พล.ต.ฐิติวัชร กำลังเอก, สรัญ รังคสิริ, ธัญญา โพธิ์วิจิตร, สามารถ มะลูลีม, วรวิทย์ หงวนศิริ ต้องหลุดจากตำแหน่งไป</p>
<p>"มร.โอเค" องอาจ ก่อสินค้า รักษาการเลขาธิการสมาคม เปิดเผยว่า การสรุปยอดรายรับ-รายจ่ายของสมาคมฟุตบอล เมื่อสิ้นปี 2551 ที่ผ่านมา สมาคมจะมีเงินคงเหลือในบัญชีที่เป็นรายรับมากกว่ารายจ่ายแน่นอน และในการบริหารงานต่อไปคงเป็นเรื่องที่นายกสมาคมจะดำเนินการ แต่อย่างไรก็ตามเท่าที่ทราบมา เป้าหมายใหญ่คือการพัฒนาฟุตบอลไทยทั้งระบบ รวมถึง<orgName><prefix>ทีม</prefix>ชาติชุดใหญ่</orgName> เราตั้งเป้าหมายเอาไว้ว่าต้องก้าวขึ้นไปติดท็อปโฟว์ของเอเชียให้ได้</p>
<p>ด้าน "บังยี" วรวีร์ มะกูดี ว่าที่นายก<orgName><prefix>สมาคม</prefix>ฟุตบอล</orgName> กล่าวว่า หากได้รับเลือกตั้งเป็นนายกสมาคม จะยังคงสานงานที่ทำค้างเอาไว้ให้สำเร็จ รวมไปถึงการพัฒนาฟุตบอลไทยทั้งระบบ โดยอาศัยโครงการวิชั่นไทยแลนด์ ที่เราได้เริ่มต้นให้ชลบุรีเป็นต้นแบบ หากประสบความสำเร็จจะกระจายไปสู่ทุกจังหวัด ซึ่งจะช่วยในการพัฒนาฟุตบอลลีกและ<orgName><prefix>ทีมชาติ</prefix>ไทย</orgName> ขณะเดียวกันในเดือนมิ.ย. ที่จะถึงนี้ อาคารที่ทำการใหม่ของสมาคม กำหนดแล้วเสร็จพร้อมเข้าทำงาน แต่ในส่วนของ<orgName><prefix>สมาคม</prefix>ฟุตบอล</orgName>เดิมที่สนามศุภชลาศัย เราจะยังคงไว้เพื่อใช้ในการประสานงานเวลามีแมทช์แข่งขัน</p></body>
</news>
