<teiHeader>
<fileDesc>
<titleStmt>
  <title>เลเกอร์สรันควอเตอร์ท้ายอัดนักเก็ตส์ขึ้นนำ 3-2 เกม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 11:22:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000059777  </bibl>
</sourceDesc>
</fileDesc>
</teiHeader>
<news>
<headline><orgName>เลเกอร์ส</orgName>รันควอเตอร์ท้ายอัด<orgName>นักเก็ตส์</orgName>ขึ้นนำ 3-2 เกม</headline>
<lead><orgName> แอลเอ เลเกอร์ส</orgName> อาศัยรันช่วงต้นควอเตอร์สุดท้ายเปิดบ้านอัด <orgName>เดนเวอร์ นักเก็ตส์</orgName> 103-94 คะแนน ขึ้นนำ 3-2 เกม ในซีรีส์รอบชิงแชมป์สายตะวันตกของศึกบาสเกตบอล เอ็นบีเอ (NBA) ประจำฤดูกาล 2008/09</lead>
<neck>ที่แอลเอ : ตื้อแบบกินกันไม่ลงตลอดทั้งสามควอเตอร์ แต่ <orgName>แอลเอ เลเกอร์ส</orgName> อาศัยการรัน 11-0 แต้ม เมื่อออกมาลุยกันต่อในควอเตอร์ตัดสิน ก่อนคว้าชัยเหนือ <orgName>เดนเวอร์ นักเก็ตส์</orgName> มีโอกาสที่ลูกทีมของ ฟิล แจ็คสัน จะเข้าไปแก้ตัวในซีรีส์ชิงชนะเลิศ หลังผิดหวังจากปีก่อนด้วยน้ำมือ บอสตัน เซลติกส์</neck>
<body><p>ในเกมที่กินกันไม่ลงจริงๆ สกอร์เสมอกันทั้ง 3 ควอเตอร์อย่างเหลือเชื่อ (ควอเตอร์แรก 25-25), (ควอเตอร์ที่สอง 31-31) และ (ควอเตอร์ที่สาม 20-20) เป็นเพียงหนที่ 4 ในประวัติศาสตร์เพลย์ออฟของ NBA ซึ่งเกิดเรื่องแบบนี้ขึ้น</p>
<p>แต่พอเข้าสู่ช่วง 12 นาทีสุดท้าย โคบี ไบรอันท์ การ์ดซูเปอร์สตาร์กับพลพรรค <orgName>เลเกอร์ส</orgName> ฮึดกันสุดฤทธิ์ ทำแต้มพรวดเดียวขึ้นหน้า 87-76 คะแนน และไม่เคยตกเป็นรองอีกเลย โดย โคบี ทำไปสูงสุดของเจ้าถิ่น 22 แต้ม 5 รีบาวด์ 8 แอสซิสต์ เพา กาซอล 14 แต้ม 10 รีบาวด์ ดีเร็ค ฟิสเชอร์ และ เทรเวอร์ อริซา ช่วยคนละ 14 แต้ม ลามาร์ โอดอม ผุดฟอร์มเก่งลงจากม้านั่งสำรองทำไป 19 แต้ม 14 รีบาวด์</p>
<p> ด้านของผู้มาเยือนได้ คาร์เมโล แอนโธนีย์ ทำไปสูงสุดของเกม 31 แต้ม 4 รีบาวด์ 4 แอสซิสต์ ชอนซีย์ บิลล์อัพส์ มีเพียง 12 แต้ม 3 รีบาวด์ 5 แอสซิสต์ เคนยอน มาร์ติน 12 แต้ม 5 รีบาวด์ เนเน ฮิลาริโอ ได้แค่ 4 แต้ม 8 รีบาวด์ เจ.อาร์.สมิธ ซึ่งเป็นทีเด็ดเกมก่อน คืนนี้ 7 แต้ม 4 แอสซิสต์ อย่างไรก็ตาม <orgName>นักเก็ตส์</orgName> มีโอกาสไปยื้อซีรีส์ เมื่อได้กลับไปเล่นที่เป็ปซี เซ็นเตอร์ เกมที่ 6 เช้าวันเสาร์นี้ตามวัน-เวลาประเทศไทย แต่แพ้ไม่ได้เป็นอันขาด</p>
<p>ภายหลังการแข่งขัน โคบี เผยกับ <orgName>"เอพี"</orgName> สื่อชั้นนำถึงการเตรียมไปลุยกับ <orgName>นักเก็ตส์</orgName> ในเกมหน้า ซึ่งเกมที่ 4 <orgName>เลเกอร์ส</orgName> เคยปราชัยราบคาบ 19 แต้ม "เราพร้อมออกไปลุย แม้เกมที่ผ่านมาเราผิดพลาดมากมาย ยืนตำแหน่งกันไม่ถูกต้อง ไม่สามารถเล่นเกมรับกันได้ แต่เราพร้อมไปลุยที่นั่น"</p>
<p>นอกจากนี้ โคบี ยังยอมรับว่าตัวเองต้องปรับเกมมาลุยกับ <orgName>นักเก็ตส์</orgName> ในเกมที่เพิ่งจบไปหมาดๆ "มันเป็นการเสี่ยงมหาศาล แต่ผมต้องการเปลี่ยนการเล่นในเกมนี้ เป็นตัวล่อมากขึ้น สองเกมที่ผ่ามาพวกเขาพยายามจัดการกับผม ซึ่งผมคิดว่าตัวเองเป็นตัวล่อได้ และพยายามให้โอกาสแก่เพื่อนร่วมทีม"</p></body>
</news>
