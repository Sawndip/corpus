<teiHeader>
<fileDesc>
<titleStmt>
  <title>หลังเกมฟุตบอลยูฟ่า คัพ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 20:49:36  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjczJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>หลังเกมฟุตบอลยูฟ่า คัพ</headline>
<lead>กุนซือ<orgName>ชัคเตอร์ โดเน็ตส์ค</orgName> ออกมากล่าวชื่นชมนักเตะบราซิล หลังเป็นกำลังหลักให้ทีมคว้าแชมป์ยูฟ่า คัพ ด้วยการเอาชนะ<orgName>เบรเมน</orgName>ไป 2 ประตูต่อ 1</lead>
<neck></neck>
<body><p>ทางด้านมีร์เชีย เชสคู ออกมาแสดงความยินดีกับผลงานของลูกทีม โดยเฉพาะผู้เล่นชาวบราซิล ที่มีส่วนสำคัญช่วยให้ <orgName>ชัคเตอร์</orgName> คว้าแชมป์ยูฟ่า คัพ ไปครองได้สำเร็จ โดยเกมดังกล่าว <orgName>ชัคเตอร์</orgName> ได้ 2 ประตูจาก หลุยซ์ อาเดรียโน่ และ จ๊าดสัน 2 นักเตะชาวบราซิล รวมทั้งยังส่งผู้เล่นชาวบราซิลลงเล่นเป็นตัวจริงถึง 5 ราย คือ แฟร์นันดินโญ่, อิลซิลโญ, วิลเลี่ยน, อาเดรียโน่ และ จ๊าดสัน ซึ่งทั้งหมดมีอายุน้อยกว่า 25 ปีด้วย สำหรับเป้าหมายต่อไปของ<orgName>ชัคเตอร์ โดเน็ตส์ค</orgName> คือยูฟ่าแชมเปียนส์ ลีก ในฤดูกาลหน้า</p>
<p>ทางด้านโทมัส ชาฟ กุนซือ ของ<orgName>แวร์เดอร์ เบรเมน</orgName> ระบุ ลูกทีมทำดีที่สุดแล้ว เพราะในช่วงต่อเวลาพิเศษ อะไรก็เกิดขึ้นได้ และการไม่มีนักเตะตัวหลักลงสนามหลายคนทำให้ทีมไม่แข็งแกร่งเท่าที่ควร</p>
<p>สำหรับบรรยากาศการชมการถ่ายทอดสดผ่านทางทีวีจอยักษ์ ที่กรุงเคียฟ ของยูเครน ค่อนข้างจะสนุกสนานและเร้าใจ รวมทั้งมีบรรยากาศของทีมชนะซึ่งแฟนบอลเหล่านี้บอกว่า<orgName>ชัคเตอร์ โดเน็ตส์ค</orgName> ได้สร้างชื่อเสียงให้กับประเทศ เพราะถือเป็นทีมแรกที่คว้าถ้วยยุโรปได้สำเร็จ
ขณะที่เมืองเบรเมน ของเยอรมนี แฟนบอลก็ได้ชมการถ่ายทอดสด ผ่านทีวีจอยักษ์เช่นกัน แต่บรรยากาศก็เต็มไปด้วยความเศร้า อย่างไรก็ดี แฟนบอลเหล่านี้ยังจะตามเชียร์<orgName><prefix>ทีม</prefix>เบรเมน</orgName>ต่อไป เพราะ<orgName>เบรเมน</orgName>มีคิวลงเตะรอบชิงชนะเลิศของฟุตบอลเด เอฟ เบ โพคาล กับ<orgName>เลเวอร์คูเซ่น</orgName> ในวันที่ 30 พฤษภาคมนี้</p></body>
</news>
