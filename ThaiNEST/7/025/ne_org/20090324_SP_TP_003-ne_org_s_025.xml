<teiHeader>
<fileDesc>
<titleStmt>
  <title>เซอร์เปลี่ยนแผนโยกเกมลุยวิลลา  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-24 22:18:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/240309/2244  </bibl>
</sourceDesc>
</fileDesc>
</teiHeader>
<news>
<headline>เซอร์เปลี่ยนแผนโยกเกมลุย<orgName>วิลลา</orgName></headline>
<lead>การตัดสินใจของ  <orgName>แมนเชสเตอร์  ยูไนเต็ด </orgName> เลือกเตะกับ  <orgName>แอสตัน  วิลลา </orgName> ในเกมพรีเมียร์ลีก  เป็นวันอาทิตย์ที่  5  เมษายน  เป็นสัญญาณบ่งชี้ว่า  เซอร์อเล็กซ์  เฟอร์กูสัน  กำลังกังวลกับอาการฟอร์มหล่นของลูกทีมที่แพ้มา  2  นัดติดต่อกันในลีก  เปลี่ยนแผนจากเดิมที่จะทุ่มล่าถ้วยแชมเปียนส์ลีกแบบเต็มสูบ  มาให้ความสำคัญกับพรีเมียร์ลีกบ้างแล้ว</lead>
<neck></neck>
<body><p>รายงานจาก  <orgName>เดอะ  การ์เดียน </orgName> ตอนแรกที่การแข่งขันแมตช์นี้ถูกเลือกให้มีการถ่ายทอดทางโทรทัศน์  ทาง  <orgName>แมนฯ  ยูฯ </orgName> ประกาศว่าพวกเขาต้องการเตะกับ  <orgName>แอสตัน  วิลลา</orgName>  ในวันเสาร์  ทั้งนี้ก็เพื่อเว้นช่องว่างไว้ให้ทีมมีเวลาพักและเตรียมพร้อมสำหรับศึกแชมเปียนส์ลีก  นัดกลางสัปดาห์</p>
<p>อย่างไรก็ตาม  แถลงข่าวล่าสุดทางเว็บไซต์อย่างเป็นทางการของ<orgName><prefix>ทีม</prefix><addName>ปีศาจแดง</addName></orgName>  ระบุว่า  ก่อนหน้านี้พวกเขาคิดว่าหากโปรแกรมแชมเปืยนส์ลีกของทีมไปลงวันอังคาร   ก็จะเลื่อนเกมกับ<orgName>  วิลลา</orgName>  ขึ้นมาเป็นวันเสาร์  แต่ตอนนี้ยืนยันแล้วว่าพวกเขาคงต้องยอมที่จะพักแค่กว่า  48  ชั่วโมง</p>
<p>จากการเลือกเจอ<orgName>วิลลา</orgName>วันอาทิตย์  <orgName>แมนฯ  ยูฯ </orgName> จะมีเวลาแค่  50  ชั่วโมง  หรือ  2  วันกว่า  ในการฟื้นร่างกายก่อนเจอ  ปอร์โต  ในเลกแรก  แชมเปียนส์ลีก  รอบควอเตอร์ไฟนอล  ซึ่งหากเป็นปกติแล้ว  เฟอร์กูสัน  ก็คงเลี่ยงที่ยัดโปรแกรมให้ติดกันแบบนี้  แต่ด้วยสถานการณ์ล่าสุด  เข้าใจว่าการที่นายใหญ่<orgName><addName>ปีศาจแดง</addName></orgName>ยอมเมิน<orgName>สกายสปอร์ต</orgName>เพราะเห็นสภาพลูกทีมที่โดน  <orgName>ลิเวอร์พูล </orgName> ขย่มเละคาบ้าน  4-1  ตามด้วยแพ้  <orgName>ฟูแลม</orgName>  0-2</p>
<p>ส่วน  เวย์น  รูนีย์  ที่โดนใบแดงในเกมล่าสุดที่  คราเวน  ค็อตเทจ  นั้น  ทาง<orgName>เอฟเอ</orgName>ยืนยันว่ากองหน้าจอมดีเดือดจะไม่ได้โดนลงโทษเพิ่มแต่อย่างใด  หลังจากที่เขาต่อว่า  ฟิล  ดาวด์  ผู้ตัดสินที่ไล่เขาออกในแมตช์นั้น  ทั้งนี้ก็เพราะผู้ตัดสินยืนยันในรายงานว่า  รูนีย์  ไม่ได้ด่าว่าหรือใช้คำรุนแรงกับเขา  อย่างไรก็ตาม  ทางเอฟเอจะส่งจดหมายเตือนนักเตะ  เพราะตอนที่เดินออกจากสนามได้แสดงพฤติกรรมและอาการไม่ยอมรับคำตัดสิน  ด้วยการชกธงตรงจุดเตะคอร์เนอร์</p>
<p>     เท่ากับว่า  รูนีย์  จะถูกห้ามแข่งเพียงแค่นัดเดียว  นั่นคือเกมกับ  <orgName>แอสตัน  วิลลา </orgName> ที่โอลด์แทรฟฟอร์ด  วันที่  5  เม.ย.</p>
<p>ตอนนี้คงไม่มีทีมใดฟอร์มร้อนแรงเกิน  <orgName>ลิเวอร์พูล </orgName> หลังจากชนะคู่แข่งแข็งๆ  มาแบบถล่มทลาย  3  นัดติด  ในรอบ  12  วัน  ถล่ม  <orgName>เรอัล  มาดริด</orgName>  กับ  <orgName>แมนฯ  ยูฯ </orgName> ทีมละ  4  ประตู  ตามด้วยเกมล่าสุดที่ถลุง  <orgName>วิลลา </orgName> กระจุย  5-0  ซึ่ง  ราฟาเอล  เบนิเตซ  ผู้จัดการทีม  รับว่าตอนนี้ลูกทีมแต่ละคนต่างเชื่อมั่นอย่างสุดๆ  ว่าพวกเขาจะคว้าแชมป์ลีกในปีนี้ได้แน่</p>
<p><orgName>ลิเวอร์พูล </orgName>  ที่ตอนนี้ตามหลัง  <orgName>แมนฯ  ยูฯ </orgName> อยู่  1  แต้ม  มีโอกาสที่จะแซงขึ้นนำเป็นจ่าฝูงหากพวกเขาบุกไปชนะ  <orgName>ฟูแลม</orgName>  ในวันเสาร์ที่  24  เม.ย.ซึ่งแม้จะอาจแค่ชั่วคราว  แต่ก็น่าจะสามารถกดดันแชมป์เก่าที่ลงเตะตามหลังในวันถัดไปกับ<orgName>วิลลา </orgName> ได้บ้างไม่มากก็น้อย</p>
<p>ส่วน  กุส  ฮิดดิงส์  โค้ชชั่วคราวของ<orgName>เชลซี</orgName>  ที่ยืนกรานมาตลอดว่าไม่สนใจที่จะทำทีมต่อหลังจบซีซั่น  ล่าสุดมีข่าวว่าเขาได้มีการคุยกับ  โรมัน  อบราโมวิช  ถึงการเสริมทัพสำหรับฤดูกาลหน้าแล้ว  ด้วยงบ  100  ล้านปอนด์  ทำให้เขาลิสต์รายชื่อขึ้นมามากมายไม่ว่าจะเป็น  คาริม  เบนเซมา,  ยูริ  เซอร์คอฟ,  วักเนอร์  เลิฟ,  ดานี  อัลเวซ  รวมถึง  โรบินโญ.</p></body>
</news>
