<teiHeader>
<fileDesc>
<titleStmt>
  <title>เป๊ป เผยบาร์ซา ซิวแชมป์เพราะเน้นเกมรุก  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 11:10:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/9017  </bibl>
</sourceDesc>
</fileDesc>
</teiHeader>
<news>
<headline>เป๊ป เผย<orgName>บาร์ซา</orgName> ซิวแชมป์เพราะเน้นเกมรุก</headline>
<lead>โจเซป กัวร์ดิโอลา แนะเคล็ดลับการประสบความสำเร็จของ<orgName><prefix>ทีม</prefix> <addName>"เจ้าบุญทุ่ม"</addName></orgName> นั่นก็คือการเล่นเกมรุกโดยไม่มีความหวาดกลัวใดๆ และต้องครองบอลให้ได้มากที่สุด...</lead>
<neck></neck>
<body><p><orgName><prefix>สำนักข่าว</prefix>ต่างประเทศ</orgName>รายงานวันนี้ (28 พ.ค.) เป๊ป กัวร์ดิโอลา กุนซือ<orgName><prefix>ทีม</prefix> <addName>"เจ้าบุญทุ่ม"</addName>บาร์เซโลนา</orgName> ที่พึ่งคว้าแชมป์ยูฟ่า แชมเปียนส์ลีก มาหมาดๆ หลังเอาชนะ <orgName>แมนเชสเตอร์ ยูไนเต็ด</orgName> 2-0 เผยว่า ชัยชนะที่เกิดขึ้นเหนือแชมป์จากอังกฤษ เกิดจากการทำงานอย่างหนักและความกล้าหาญของลูกทีม</p>
<p>"ถ้าคุณเล่นเกมรุกด้วยความมั่นใจคุณจะมีโอกาสมากขึ้นที่จะคว้าชัยชนะได้" กัวร์ดิโอลา ที่เคยคว้าแชมป์ยูฟ่า แชมเปียนส์ลีกสมัยเป็นนักเตะในปี 1992 กล่าว</p>
<p>"พวกเราไม่มีความกลัวเลยในการเล่นเกมรุก และเราก็แสดงให้เห็นมาตลอดฤดูกาล และเราก็แสดงให้เห็นแล้วว่าผลที่เกิดขึ้นมันเป็นอย่างไร" กุนซือ<orgName>บาร์เซโลนา</orgName> กล่าว</p>
<p>กัวร์ดิโอลา สามารถคว้าทริปเปิลแชมป์ ในฤดูการแรกที่เข้ามาทำหน้าที่กุนซือ หลังทำทีมคว้าแชมป์ ลาลีกา สเปน,ลีกคัพ และยูฟ่า แชมเปียนส์ลีก ยังได้กล่าวชม ลีโอเนล เมสซี ดาวเตะ<orgName><prefix>ทีมชาติ</prefix>อาร์เจนตินา</orgName> ที่ทำประตูที่สองให้กับทีม</p>
<p>"เมสซี ลงมาล้วงบอลต่ำที่กลางสนาม เนื่องจากพวกเราต้องการที่จะครองบอลไว้ให้ได้ เพราะเมื่อทีมของผมไม่ได้ครองบอลก็จะกลายเป็นทีมธรรมดาๆทีมหนึ่ง แต่เมื่อเราได้ครองบอลเราจะกลายเป็นทีมที่น่ากลัวมาก"กัวร์ดิโอลา กล่าว</p>
<p>กุนซือวัย 38 ปีกล่าวปิดท้ายว่า พวกเราไม่ใช่ทีมที่ดีที่สุดในประวัติศาสตร์ แต่พวกเราเป็นทีมที่เล่นได้ดีที่สุดในฤดูกาลนี้ และสามารถคว้าทริปเปิล แชมป์ได้</p></body>
</news>
