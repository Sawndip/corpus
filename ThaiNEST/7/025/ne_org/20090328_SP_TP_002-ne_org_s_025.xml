<teiHeader>
<fileDesc>
<titleStmt>
  <title>ชัพชัยบ่นไดรฟ์ห่วยแม้ไล่หลังผู้นำแค่5สโตรก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/280309/2413  </bibl>
</sourceDesc>
</fileDesc>
</teiHeader>
<news>
<headline>ชัพชัยบ่นไดรฟ์ห่วยแม้ไล่หลังผู้นำแค่5สโตรก</headline>
<lead>ชัพชัย  นิราช  เร่งเครื่องช่วงท้ายเก็บ  3  เบอร์ดีในการเล่น  3  หลุมสุดท้ายก่อนจบสกอร์รอบสองเข้ามาอีก  4  อันเดอร์พาร์  68  รวมสองวันไล่หลังจ่าฝูง  โยฮัน  เอ็ดฟอร์ส  จากสวีเดน  ที่เพิ่งพลาดเสียโบกีแรกของทัวร์นาเมนต์อยู่  5  สโตรก ในศึกเอเชี่ยนทัวร์รายการแบล็กเมาเทน  มาสเตอร์ส  ชิงเงินรางวัลรวม  500,000  เหรียญสหรัฐ  ณ  สนามแบล็กเมาเทน กอล์ฟคลับ เมื่อวันที่ 27  มี.ค.ที่ผ่านมา</lead>
<neck></neck>
<body><p>ชัพชัย  นิราช  โปรวัย  25  ปีจากพิษณุโลก  ที่เมื่อสัปดาห์ที่ผ่านมาเพิ่งคว้าแชมป์ที่อินเดียพร้อมทำสถิติโลกใหม่ด้วยการหวด   32  อันเดอร์พาร์  กลับมามีลุ้นอีกครั้งหลังเก็บ  3  เบอร์ดีติดต่อกันที่หลุม  16, 17   และ  18  ก่อนจบสกอร์รอบสองเข้ามาอีก  4  อันเดอร์พาร์   68  รวมสองวันขยับขึ้นไปอยู่อันดับห้าด้วยสกอร์รวม  7  อันเดอร์พาร์  137  ตามหลังผู้นำอยู่  5  สโตรก</p>
<p>นักกอล์ฟจากพิษณุโลกเจ้าของแชมป์เอเชี่ยนทัวร์   3  รายการกล่าวว่า  พอใจกับสกอร์ที่ออกมาเพราะในรอบสองทีช็อตอยู่ในแฟร์เวย์เพียง  4  หลุมเท่านั้น  "วันนี้ไดร์ฟและพัตต์ไม่ดีเลย  พอไดรฟ์ไม่ดีแล้วเล่นยาก  แต่พอไดรฟ์ดีขึ้นมายิงเบอร์ดีดันพัตต์ไม่ลง  สนามนี้ลมแรงด้วย  กรีนค่อนข้างยาก  ทำให้ทำสกอร์ลำบาก"</p>
<p>ส่วนตำแหน่งผู้นำยังเป็น   โยฮัน  เอ็ดฟอร์ส  นักกอล์ฟจากสวีเดนที่เก็บเพิ่มอีก  4  อันเดอร์พาร์  68  รวมสองวัน  12  อันเดอร์พาร์  132  นำหน้า  ดาร์เรน  เบ็ก  จากออสเตรเลียอยู่  1  สโตรก  โดยในรอบสองนักกอล์ฟจากออสเตรเลียหวดเข้ามาอีก  6  อันเดอร์พาร์  66  ขยับจากอันดับยี่สิบสองร่วมขึ้นมาอยู่อันดับสอ</p>
<p>เอ็ดฟอร์ส   ที่พลาดเสียโบกีแรกของทัวร์นาเมนต์ที่หลุม  9  ซึ่งเป็นการเล่นหลุมสุดท้ายในรอบสองของเขากล่าวว่า  "ผมอาศัยความได้เปรียบด้วยการเก็บเบอร์ดีที่หลุมพาร์  5  เหมือนที่ผมทำได้เมื่อวาน  แต่รอบหลังลมค่อนข้างแรงทำให้การแอพโพรชยาก  และผมก็เล่นผิดพลาดเสียโบกีที่หลุมสุดท้าย  แต่โดยรวมถือว่าโอเค"</p>
<p>นักกอล์ฟจากสวีเดนเจ้าของแชมป์พีจีเอยูโรเปี้ยนทัวร์   3   รายการยังกล่าวถึงการเล่นในสองรอบสุดท้ายด้วยว่า  "ผมคงจะเล่นเหมือนกับที่ผมเล่นปกติ  สนามแห่งนี้ทำเบอร์ดีไม่ยากนัก  แต่ผมต้องพยายามไม่เสียโบกีแบบไม่จำเป็น  ถ้าผมสามารถทำสกอร์ต่ำกว่า  70  ได้ในสองวันที่เหลือ  ผมคิดว่าผมมีโอกาสสูงที่จะคว้าชัยชนะ"</p>
<p>ส่วนผลงานของนักกอล์ฟไทยคนอื่น   กิรเดช  อภิบาลรัตน์  ที่ทำสกอร์  69  เป็นวันที่สองติดต่อกัน   อยู่อันดับที่เก้าร่วมด้วยสกอร์รวม   6   อันเดอร์พาร์  138,  พรหม  มีสวัสดิ์   มีอยู่   5   อันเดอร์พาร์  139,  ปริยะ  ชุณหสวัสดิกุล  4  อันเดอร์พาร์  140  เท่ากับ  ธงชัย  ใจดี</p>
<p>สมเกียรติ  ศรีสง่า  และเชาวลิต  ผลาผล  มีคนละ  3  อันเดอร์พาร์  141  ขณะที่ประหยัด  มากแสง  ที่กำลังลุ้นสิทธิเล่นเดอะมาสเตอร์ส  มีอยู่  2  อันเดอร์พาร์  142  ส่วน   นำโชค  ตันติโภคากุล  ซึ่งเป็นนักกอล์ฟไทยที่ทำผลงานดีที่สุดในรอบแรกผ่านเข้ารอบพอดีด้วยสกอร์  อีเวนพาร์  144  เช่นเดียวกับ  ถาวร  วิรัตน์จันทร์</p>
<p>สำหรับ  บุญชู  เรืองกิจ  ที่ลงสมัครชิงตำแหน่งนายก<orgName><prefix>สมาคม</prefix>กอล์ฟอาชีพ<suffix>แห่งประเทศไทย</suffix></orgName> ที่ในรอบแรกตีเกินไป   2  โอเวอร์พาร์  74  เข้ารอบสองแม้จะหวดเข้ามา  1  อันเดอร์พาร์   71  แต่รวมสองวันตกรอบไปหวุดหวิด  1  สโตรก  เช่นเดียวกับ  ชินรัตน์  ผดุงศิลป์  ที่ในรอบสองตีเกินไปถึง  4  โอเวอร์พาร์  76.</p></body>
</news>
