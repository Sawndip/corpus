<teiHeader>
<fileDesc>
<titleStmt>
  <title>ตะวันลุ้นเตะสั่งลา90นาที ยันเสื้อตัวสุดท้ายไม่มีแจก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/27/news_28454456.php?news_id=28454456  </bibl>
</sourceDesc>
</fileDesc>
</teiHeader>
<news>
<headline>ตะวันลุ้นเตะสั่งลา90นาที ยันเสื้อตัวสุดท้ายไม่มีแจก</headline>
<lead>ปีเตอร์ รีด กุนซือชาวอังกฤษของ<orgName><prefix>ทีมชาติ</prefix>ไทย</orgName> มั่นใจฝีเท้าลูกทีม เชื่อซ้อมแค่ 4 วัน ก็สามารถต่อกรกับ <orgName><addName>�กีวี�</addName> นิวซีแลนด์</orgName> ได้แน่ พร้อมยืนยันส่ง �โก้� ดัสกร ทองเหลา มิดฟิลด์ตัวเก่งลงเตะแน่นอน ขณะที่ �แบน� ตะวัน ศรีปาน ลุ้นลงเล่นเกม<orgName><prefix>ทีมชาติ</prefix>ไทย</orgName>นัดสุดท้ายตลอด 90 นาทีเต็ม แต่ทุกอย่างต้องแล้วแต่การตัดสินของโค้ช ส่วนเสื้อแข่ง<orgName><prefix>ทีมชาติ</prefix>ไทย</orgName>ตัวสุดท้ายในชีวิต เจ้าตัวขอเก็บสะสมไม่ยอมแจกใคร</lead>
<neck></neck>
<body><p>ความเคลื่อนไหวของการเตรียม<orgName><prefix>ทีมชาติ</prefix>ไทย</orgName>ลงเตะอุ่นเครื่องกับ <orgName><addName>�กีวี�</addName> นิวซีแลนด์</orgName> วันเสาร์ที่ 28 มี.ค. เวลา 18.30 น.ที่สนามศุภชลาศัย ซึ่งจะเป็นเกมอำลา<orgName><prefix>ทีมชาติ</prefix>ไทย</orgName>อย่างเป็นทางการของ �แบน� ตะวัน ศรีปาน ที่รับใช้ชาติมายาวนานกว่า 16 ปีเต็ม ล่าสุดเมื่อวันที่ 26 มี.ค. ปีเตอร์ รีด กุนซือชาวอังกฤษ ยังคงจับนักเตะลงมาเล่นฟิตเนสที่โรงแรมเรดิสันในช่วงเช้า ส่วนช่วงเย็นไปฝึกซ้อมที่สนามไทยเบฟเวอเรจ (สนามมีสุวรรณ)</p>
<p>การฝึกซ้อมในช่วงเย็น �โก้� ดัสกร ทองเหลา ที่ค้าแข้งอยู่กับ<orgName><prefix>ทีม</prefix>ฮอง อัน ยาลาย</orgName> ในเวียดนามได้เข้าร่วมฝึกซ้อมกับทีมแล้ว โดยปีเตอร์ รีด กุนซือไทยเผยว่า เกมนี้<orgName><prefix>ทีม</prefix>ไทย</orgName>มีการรวมเอาตัวผู้เล่นทั้งหน้าใหม่และเก่าเข้ามาร่วมทีมกัน ส่วน<orgName>นิวซีแลนด์</orgName>ก็ต้องการเตรียมทีมสำหรับฟุตบอลโลก แม้<orgName><prefix>ทีมชาติ</prefix>ไทย</orgName>จะมีเวลาซ้อมน้อยแค่ 4 วันแต่ไม่ใช่ปัญหา โดยเฉพาะเรื่องความฟิตเพราะนักฟุตบอลทุกคนมีโปรแกรมลงเล่นในลีกอยู่แล้วทำให้มีความฟิตอยู่ในเกณฑ์ดี เกมนี้คงต้องส่งผู้เล่นหน้าใหม่ลงหลายคน โดยมี ตะวัน ศรีปาน เป็นตัวยืน เช่นเดียวกับ ดัสกร ทองเหลา จาก<orgName>ฮอง อัน ยาลาย</orgName></p>
<p>ด้าน ตะวัน ศรีปาน เปิดเผยว่า ใจจริงอยากจะลงเล่นตลอด 90 นาที แต่คงต้องอยู่ที่ ปีเตอร์ รีด ตอนนี้ร่างกายฟิต 80 เปอร์เซ็นต์ ส่วนเรื่องเสื้อ<orgName><prefix>ทีม</prefix>ชาติ</orgName>ตัวสุดท้ายในชีวิตต้องบอกก่อนเลยว่าจะขอเก็บไว้และไม่ให้ใคร</p></body>
</news>
