<teiHeader>
<fileDesc>
<titleStmt>
  <title>นักเกตส์ บุกเอาชนะ แอลเอ เลเกอร์ส ในบาสฯเอ็นบีเอ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-22 19:58:53  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNzE4Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline><orgName>นักเกตส์</orgName> บุกเอาชนะ <orgName>แอลเอ เลเกอร์ส</orgName> ในบาสฯเอ็นบีเอ</headline>
<lead>บาสเกตบอลเอ็นบีเอ เมื่อเช้าที่ผ่านมา <orgName>เดนเวอร์ นักเกตส์</orgName> บุกไปเอาชนะ <orgName>ลอสแองเจลิส เลเกอร์ส</orgName> ทำให้คู่นี้เสมอกัน 1 ต่อ 1 เกม ในรอบชิงแชมป์สาย</lead>
<neck></neck>
<body><p>บาสเก็ตบอล เอ็นบีเอ เพลย์ออฟ รอบชิงแชมป์สายตะวันตก นัดที่ 2 เมื่อเช้าที่ผ่านมา มีขึ้นยังคงเล่นกันในบ้านของ <orgName>ลอสแองเจลิส เลเกอร์ส</orgName> หลังนัดแรก <orgName>ลอสแองเจลิส เลเกอร์ส</orgName> ประเดิมเก็บชัยชนะในบ้านของตัวเองได้ก่อน  ส่วนนัดนี้ โคบี ไบรอันท์ ที่ทำถึง 40 แต้ม ในนัดที่แล้ว รวมถึง เทรเวอร์ อริซา ก็ช่วยกันทำแต้มให้เจ้าถิ่นนำห่าง 31-23 เมื่อจบควอเตอร์แรก</p>
<p>แต่ใน 3 ควอเตอร์ถัดมา คาร์เมโล แอนโธนีย์ ,ชอนซี่ย์ บิลล์อัพส์ รวมไปถึงเคนยอน มาร์ติน ช่วยกันทำคะแนนให้ <orgName>เดนเวอร์ นักเก็ตส์</orgName>ไล่ทัน และชอนซีย์ บิลล์อัพส์ ยังชู้ตลูกโทษลง 3 จาก 4 ลูกในช่วงท้าย ทำให้ <orgName>เดนเวอร์ นักเก็ตส์</orgName> เบียดเอาชนะเจ้าถิ่นไปแบบสนุก 106-103 ตีเสมอซีรีส์ เป็น 1-1 เกม ก่อนที่จะไปเล่นในบ้านตัวเองใน 2 นัดต่อไป</p></body>
</news>
