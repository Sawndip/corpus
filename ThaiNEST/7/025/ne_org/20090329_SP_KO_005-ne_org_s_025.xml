<teiHeader>
<fileDesc>
<titleStmt>
  <title>ขุมทรัพย์โอลิมปิกไทย ฮือฮามี 160 ล้าน!  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090329/7249/%e0%b8%82%e0%b8%b8%e0%b8%a1%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c%e0%b9%82%e0%b8%ad%e0%b8%a5%e0%b8%b4%e0%b8%a1%e0%b8%9b%e0%b8%b4%e0%b8%81%e0%b9%84%e0%b8%97%e0%b8%a2%e0%b8%ae%e0%b8%b7%e0%b8%ad%e0%b8%ae%e0%b8%b2%e0%b8%a1%e0%b8%b5160%e0%b8%a5%e0%b9%89%e0%b8%b2%e0%b8%99!.html  </bibl>
</sourceDesc>
</fileDesc>
</teiHeader>
<news>
<headline>ขุมทรัพย์<orgName>โอลิมปิกไทย</orgName> ฮือฮามี 160 ล้าน!</headline>
<lead>ฮือฮา เปิดคลังขุมทรัพย์<orgName>โอลิมปิกไทย</orgName>มีอยู่ 160 ล้านบาท "บิ๊กจา" พล.ต.จารึก อารีราชการัณย์ พ่อบ้าน<orgName>โอลิมปิกไทย</orgName> เผยต้องนำมาใช้ในกิจกรรมของ<orgName>โอลิมปิก</orgName> โดยเฉพาะการมุ่งสู่เหรียญทองโอลิมปิกเกมส์ ยืนยันพร้อมสนับสนุน ?บิ๊กอ๊อด? พล.อ.ยุทธศักดิ์ ศศิประภา นั่งเก้าอี้ประธาน<orgName>โอลิมปิกไทย</orgName>เป็นสมัยที่ 3 ในเลือกตั้งวันที่ 30 มีนาคมนี้</lead>
<neck></neck>
<body><p>โค้งสุดท้ายก่อนการประชุม<orgName><prefix>คณะกรรมการ</prefix>โอลิมปิก<suffix>แห่งประเทศไทย</suffix></orgName> วันที่ 30 มีนาคมนี้ ที่ รร.เรดิสัน เวลา 10.00 น.โดยมีวาระสำคัญคือการเลือกตั้ง<orgName><prefix>คณะกรรมการ</prefix>บริหารโอลิมปิก<suffix>แห่งประเทศไทย</suffix></orgName> ชุดใหม่ โดย “บิ๊กอ๊อด” พล.อ.ยุทธศักดิ์ ศศิประภา ประธาน<orgName>โอลิมปิกไทย</orgName> เปิดเผยว่า การเลือกตั้งกรรมการบริหารที่จะทำงานไปอีก 4 ปี (พ.ศ.2552-2556) จะมีผู้มีสิทธิ์ลงคะแนนเสียง 46 คน ได้แก่สมาคมกีฬา 33 สมาคม, ผู้ทรงคุณวุฒิ 10, ผู้แทน<orgName>โอลิมปิกสากล (ไอโอซี) ประจำประเทศไทย</orgName> หรือ<orgName>ไอโอซี</orgName>เมมเบอร์ ได้แก่ ดร.ณัฐ อินทรปาณ และผู้แทนชมรมอดีตนักกีฬาโอลิมปิกเกมส์ 2 คน (เกษราภรณ์ สุตา, สมจิตร จงจอหอ)
</p>
<p>ทั้งนี้ ผู้มีสิทธิ์ทั้ง 46 คน จะเสนอชื่อกรรมการบริหาร 23 คน รวมกับ<orgName>ไอโอซี</orgName>เมมเบอร์ 1 คน และ<orgName><prefix>ชมรม</prefix>อดีตนักกีฬาโอลิมปิก</orgName> 1 คน รวมเป็น 25 คน ก่อนที่คณะกรรมการบริหารทั้ง 25 คน จะมาประชุมเพื่อเลือกประธาน 1 คน, รองประธาน 6 คน, เลขาธิการ 1 คน และเหรัญญิก 1 คน อีกครั้ง ซึ่งหลังจากเลือกกรรมการบริหารแล้วยังจะมีการเลือกตั้งผู้ทรงคุณวุฒิ และ/หรือบุคคลผู้มีประสบการณ์ด้านกีฬา 10 คน เป็นสมาชิกสามัญสมัชชาใหญ่ <orgName><prefix>คณะกรรมการ</prefix>โอลิมปิกไทย</orgName>อีกด้วย
  "บิ๊กอ๊อด" กล่าวว่า พร้อมที่จะรับตำแหน่งประธานอีกครั้งหากได้รับความไว้วางใจจากสมาชิก ซึ่งจะเป็นสมัยสุดท้ายเพราะถือว่าทำหน้าที่มาพอสมควรแล้ว พร้อมกันนี้ก็ได้เตรียมนโยบายใหม่ๆ ที่จะนำเข้ามาปรับปรุงการทำงานให้มีประสิทธิภาพมากขึ้น ได้แก่ การปรับปรุงคณะกรรมาธิการฝ่ายต่างๆ ส่วนที่ดำเนินไปด้วยดีก็ทำต่อไป แต่ส่วนใดที่ไม่ดีก็จะยุบบางคณะ ซึ่งกรรมการบริหารทุกท่านจะต้องมีหน้าที่ในกรรมาธิการชุดต่างๆ และจะต้องทำงานอย่างมีประสิทธิภาพด้วย นอกจากนี้ยังจะต้องปรับปรุงกฎ ธรรมนูญ ข้อบังคับของ<orgName><prefix>คณะกรรมการ</prefix>โอลิมปิก</orgName>บางส่วนให้มีความเหมาะสมและสอดคล้องกับสถานการณ์ของโลก และสุดท้ายคือ กรรมการบริหารทุกคนจะต้องมีส่วนในการนำเสนอนโยบายให้แก่<orgName><prefix>คณะกรรมการ</prefix>โอลิมปิกไทย</orgName>ด้วย
</p>
<p>ขณะที่ “บิ๊กจา” พล.ต.จารึก อารีราชการัณย์ รองประธานและเลขาธิการ<orgName><prefix>คณะกรรมการ</prefix>โอลิมปิก<suffix>แห่งประเทศไทย</suffix></orgName> ยืนยันเช่นกันว่า การเลือกตั้งครั้งนี้ทุกอย่างจะดำเนินไปตามระเบียบ ซึ่งก็ขึ้นอยู่กับสมาชิกว่าจะออกเสียงเลือกใคร ส่วนตัวแล้วไม่หนักใจและยังไม่มีข่าวว่ามีกลุ่มใดจะลงสมัครแข่งขัน ซึ่งพร้อมจะสนับสนุน พล.อ.ยุทธศักดิ์ ศศิประภา เป็นประธานสมัยที่ 3 และถ้าหากตนได้กลับเข้ามาทำหน้าที่เลขาธิการอีกครั้งก็จะเป็นสมัยสุดท้ายเช่นกัน สำหรับสถานการณ์ทางการเงินของโอลิมปิกไทย หลังปิดบัญชีล่าสุดมีอยู่ 160 ล้านบาท ซึ่งจะนำมาเป็นค่าใช้จ่ายในกิจกรรมของ<orgName>โอลิมปิก</orgName> โดยเฉพาะการสนับสนุนกีฬาความหวังคว้าเหรียญรางวัลในกีฬาโอลิมปิกเกมส์</p></body>
</news>
