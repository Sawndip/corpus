<teiHeader>
<fileDesc>
<titleStmt>
  <title>โปรน้องใหม่ออสซี่ขึ้นนำร่วมกอล์ฟไบรอน เนลสันฯ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-22 13:36:10  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNzA0Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>โปรน้องใหม่ออสซี่ขึ้นนำร่วมกอล์ฟไบรอน เนลสันฯ</headline>
<lead>เจมส์ นิตตี้ส์ โปรรุกกี้ชาวออสซี่ ประเดิมทำ 5 อันเดอร์พาร์ ขึ้นเป็นผู้นำร่วมในกอล์ฟไบรอน เนลสัน แชมเปียนส์ชิพ ส่วน ธงชัย ใจดี อยู่อันดับ 30 ร่วม ในกอล์ฟบีเอ็มดับเบิลยู พีจีเอ แชมเปียนชิพ</lead>
<neck></neck>
<body><p>ส่วน ธงชัย ใจดี อยู่อันดับ 30 ร่วม ในกอล์ฟบีเอ็มดับเบิลยู พีจีเอ แชมเปียนชิพ 
เริ่มกันที่กอล์ฟพีจีเอ ทัวร์ รายการไบรอน เนลสัน แชมเปียนชิพ ที่เทกซัส สหรัฐอเมริกา เปิดฉากวันแรก เจมส์ นิตตี้ส์ โปรน้องใหม่ของพีจีเอ ทัวร์ ชาวออสซี่ ทำถึง 5 อันเดอร์พาร์ เท่ากับ เคน ดุค โปรชาวอเมริกัน และขึ้นเป็นผู้นำร่วมกัน โดยนำ ไมค์ เวียร์ โปรชาวแคนาดา ที่อยู่อันดับ 3 ร่วมกับโปรเจ้าถิ่น คือ แบรด อดาโมนิส, สกอตต์ แม็คคาร์รอน และ ชาร์ลส์ ฮาวล์ เดอะ เธิร์ด อยู่ 1 สโตรก
</p>
<p>กอล์ฟยูโรเปียน ทัวร์ รายการบีเอ็มดับเบิลยู พีจีเอ แชมเปียนชิพ ที่ประเทศอังกฤษ หลังจากจบวันแรกเมื่อคืนนี้ เดวิด ฮอร์ซี โปรเจ้าถิ่น วัย 24 ปี ทำได้ 6 เบอร์ดี้ เสีย 1 โบกี้ สกอร์รวม 5 อันเดอร์พาร์ นำร่วมกับ แอนโทนี วอลล์ เพื่อนร่วมชาติ และ กอนซาโล เฟอร์นานเดซ-คาสตาโน จากสเปน</p>
<p>ส่วนผลงานของ 3 โปรไทย “โปรช้าง” ธงชัย ใจดี ทำ 1 อันเดอร์พาร์ อยู่ที่ 30 ร่วมกับ รีทีฟ กูเซน จากแอฟริกาใต้ ด้าน “โปรหมาย” ประหยัด มากแสง ออกตัวไม่ดี เกินอยู่ 4 โอเวอร์พาร์ รั้งที่ 107 ร่วม ขณะที่ ชัพชัย นิราช เกินไปถึง 6 โอเวอร์พาร์ อยู่ในอันดับ 135 ร่วม. </p></body>
</news>
