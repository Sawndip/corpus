<teiHeader>
<fileDesc>
<titleStmt>
  <title>โคบีคืนฟอร์มเก่ง ขึ้นนำ3-2 เลเกอร์สขึ้นแท่น  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 11:47:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/9031  </bibl>
</sourceDesc>
</fileDesc>
</teiHeader>
<news>
<headline>โคบีคืนฟอร์มเก่ง ขึ้นนำ3-2 <orgName>เลเกอร์ส</orgName>ขึ้นแท่น</headline>
<lead>โคบี ไบรอัน พา<orgName><prefix>ทีม</prefix>แอลเอ เลเกอร์ส</orgName> เข้าใกล้รอบชิงชนะเลิศ ศึกเอ็นบีเอ เต็มที่หลังเปิดบ้านเอาชนะ <orgName>เดนเวอร์ นักเก็ตส์ส</orgName> 103-94 ขึ้นนำ 3-2 เกม ต้องการอีกเกมเดียวเพื่อเข้าชิง...</lead>
<neck></neck>
<body><p>ศึกบาสเกตบอลเอ็นบีเอ ฤดูกาล 2008/2009 เพลย์ออฟ รอบชิงชนะเลิศสายตะวันตกนัดที่ 4 ซีรีย์ส ชนะ 4 ใน 7 เกม <orgName>แอลเอ เลเกอร์ส</orgName> เปิดรังสเตเปิล เซ็นเตอร์ ในมหานครแอลเอ ไล่ต้อนเอาชนะ ทีมเยือน <orgName>เดนเวอร์ นักเก็ตต์ส</orgName> 103-94 คะแนน ทำให้ <orgName>เลเกอร์ส</orgName> ขึ้นำ 3-2 เกม</p>
<p>เกมนี้ทั้งสองทีมเล่นได้คู่คี่สูสีกันมาก ใน 3 ควอร์เตอร์แรกทั้งสองทีมทำแต้มได้เท่ากันตลอดไล่ตั้งแต่ 25-25,31-31 และ 20-20 เสมอกันหลังจบ 3 ควอเตอร์ 76-76 คะแนน แต่ในควอเตอร์สุดท้ายเจ้าถิ่นเร่งเครื่องทำรวดเดียว 27 แต้ม ขณะที่ทีมเยือนทำได้ 18 คะแนน ทำให้ <orgName>เลเกอร์ส</orgName> เป็นฝ่ายเอาชนะได้ในที่สุด</p>
<p>โดยนัดนี้ โคบี ไบรอัน การ์ดซุปเปอร์สตาร์ของทีม โชว์ฟอร์มไม่ค่อยออก ทำ 22 คะแนน5 รีบาวด์ และ 8 แอสซิสต์ แต่ได้เพื่อนร่วมทีมหลายคนที่ทำแต้มได้สองหลัก ไม่ว่าจะเป็น พอล กาซอล ที่ทำไป 14 แต้ม เทรเวอร์ อลิซา 12 คะแนน และ ลามาร์ โอดุม ทำอีก 19 แต้ม</p>
<p>"เกมนี้พวกเราเตรียมตัวกันมาเป็นอย่างดี เพราะเกมที่เราทำพลาดกันมาก และต้องทำให้พวกเราพบกับความยากลำบาก " โคบี ไบรอัน กล่าว</p>
<p>ขณะที่ทีมเยือนเกมนี้ คาร์เมโล แอนโธนี ฟอร์เวิร์ดตัวเก่งของทีมทำ 31 คะแนน 4 รีบาวด์และอีก 4 แอสซิสต์ บวกกับ เคร์ยอน มาร์ติน ช่วยทำอีก 12 แต้ม แต่ก็ไม่สามารถช่วยให้ทีมเอาชนะได้</p>
<p>จากชัยชนะเกมนี้ทำให้ <orgName>แอลเอ เลเกอร์ส</orgName> ขึ้นนำ 3-2 เกมและต้องการเพียงอีกเกมเดียวจะเข้ารอบชิงชนะเลิศ โดยเกมต่อไปจะย้ายกลับไปแข่งที่ เป๊ปซี่ เซ็นเตอร์ บ้านของ<orgName>นักเก็ตส์</orgName> ในวันที่ 26 พ.ค. ตามเวลาท้องถิ่น</p></body>
</news>
