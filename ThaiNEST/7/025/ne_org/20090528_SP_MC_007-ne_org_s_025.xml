<teiHeader>
<fileDesc>
<titleStmt>
  <title>ผู้นำสเปนกล่าวยกย่องบาร์เซโลนา  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 10:20:11  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTk1Nzk4Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ผู้นำสเปนกล่าวยกย่อง<orgName>บาร์เซโลนา</orgName></headline>
<lead>นายกรัฐมนตรีโฮเซ ลูอิส โรดริเกซ ซาปาเตโร แห่ง<orgName>สเปน</orgName>แสดงความชื่นชม<orgName><prefix>สโมสร</prefix>บาร์เซโลนา</orgName> ซึ่งคว้าแชมป์ยูฟ่าแชมเปียนส์ลีกด้วยการชนะ<orgName>แมนเชสเตอร์ ยูไนเต็ด</orgName> 2-0 เมื่อคืนที่ผ่านมาว่าเป็น “ดรีม ทีม” และเชื่อว่า<orgName>สเปน</orgName>จะคว้าแชมป์ฟุตบอลโลกในปีหน้า สร้างสถิติคว้าแชมป์ฟุตบอล 3 รายการสำคัญของโลกหลังจากเพิ่งคว้าแชมป์ยูโร 2008 และยูฟ่า แชมเปียนส์ ลีก</lead>
<neck></neck>
<body><p>ซาปาเตโร ซึ่งเดินทางไปชมนัดชิงชนะเลิศยูฟ่าแชมเปียนส์ลีกที่กรุงโรม กล่าวว่า ฟุตบอลสเปนแข็งแกร่งมาก พร้อมกับยกย่อง<orgName><prefix>สโมสร</prefix>บาร์เซโลนา</orgName>ว่าเป็นทีมแห่งความฝัน พวกเขาได้แสดงความเหนือชั้นกว่าอย่างชัดเจนสมกับความเป็นยอดทีมของยุโรป นายกรัฐมนตรีแห่ง<orgName>สเปน</orgName> ยังได้กล่าวชื่นชมแอนเดรส อินเนียสตา กองกลางของ<orgName><prefix>ทีม</prefix>บาร์เซโลนา</orgName>ว่ามีความโดดเด่นและยิ่งใหญ่มาก</p>
<p>ฟุตบอลสเปนประสบความสำเร็จทั้งในระดับสโมสรและ<orgName><prefix>ทีม</prefix>ชาติ</orgName> โดยปีที่แล้วสเปนคว้าแชมป์ฟุตบอลชิงแชมป์แห่งชาติยุโรปหรือยูโร 2008 ที่ประเทศออสเตรีย ซึ่งเป็นแชมป์รายการสำคัญครั้งแรกของสเปนในรอบ 44 ปี ขณะที่<orgName>บาร์เซโลนา</orgName>ก็คว้าแชมป์<orgName><prefix>สโมสร</prefix>ยุโรป ยูฟ่า แชมเปียนส์ ลีก</orgName> เป็นสมัยที่ 3 เมื่อคืนนี้ หลังจากชนะ<orgName>แมนเชสเตอร์ ยูไนเต็ด</orgName> แชมป์เก่า.</p></body>
</news>
