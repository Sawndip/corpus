<teiHeader>
<fileDesc>
<titleStmt>
  <title>บ่อนผู้ดีผวาฟอร์มลดราคาหงส์แชมป์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-24 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/24/news_28430618.php?news_id=28430618  </bibl>
</sourceDesc>
</fileDesc>
</teiHeader>
<news>
<headline>บ่อนผู้ดีผวาฟอร์มลดราคา<orgName><addName>หงส์</addName></orgName>แชมป์</headline>
<lead>สถานการณ์ของการไล่ล่าแชมป์พรีเมียร์ลีก อังกฤษ ฤดูกาลนี้ ยังคงต้องตามลุ้นกันอย่างสนุก โดยเฉพาะการกลับมาของ <orgName><addName>"หงส์แดง"</addName> ลิเวอร์พูล</orgName> ที่เคยไล่หลัง <orgName><addName>"ผีแดง"</addName> แมนฯ ยูไนเต็ด</orgName> ถึง 7 แต้ม แถมยังแข่งมากกว่า 1 นัดเมื่อสัปดาห์ก่อน แต่จากการเอาชนะคู่ปรับสำคัญอย่าง<orgName><prefix>ทีม</prefix><addName>ปีศาจแดง</addName></orgName>ถึง 4-1 และการที่<orgName><prefix>ทีม</prefix><addName>ผีแดง</addName></orgName>ออกไปพลิกพ่าย <orgName><addName>"เจ้าสัวน้อย"</addName> ฟูแล่ม</orgName> เมื่อวันเสาร์ ทำให้ช่องว่างของทั้งคู่เหลือเพียงแค่ 4 คะแนนเท่านั้น</lead>
<neck></neck>
<body><p>ล่าสุดการลงเตะเมื่อคืนวันอาทิตย์ที่ 22 มี.ค. ที่ผ่านมา <orgName>ลิเวอร์พูล</orgName> เปิดถิ่นแอนฟิลด์พบกับ <orgName><addName>"สิงห์ผงาด"</addName> แอสตัน วิลล่า</orgName> และยังคงรักษาฟอร์มการเล่นที่ร้อนแรงไว้ได้อย่างต่อเนื่อง เป็นฝ่ายไล่ต้อนผู้มาเยือนอยู่ข้างเดียว ก่อนถล่มแหลก 5-0 จาก เดียร์ก เคาท์ นาที 8 อัลเบิร์ต ริเอรา นาที 33 ก่อนที่ "สตีวี่ จี" สตีเวน เจอร์ราร์ด กัปตันทีมคนเก่ง จะเหมาแฮตทริกจากการซัด 2 จุดโทษ นาที 39, 65 กับยิงอีกลูกนาที 50 ซึ่งจาก 3 แต้มที่ได้มา ทำให้<orgName>ลิเวอร์พูล</orgName>มีแต้มไล่หลัง <orgName>แมนฯ ยูไนเต็ด</orgName> เพียงแค่คะแนนเดียวเท่านั้น และจะมีโอกาสแซงกลับขึ้นไปนำเป็นจ่าฝูงของตารางอีกครั้งในการลงเตะนัดต่อไป ที่จะบุกไปเยือน<orgName>ฟูแล่ม</orgName> ในวันที่ 4 เม.ย. เนื่องจาก<orgName><prefix>ทีม</prefix><addName>ปีศาจแดง</addName></orgName>มีคิวที่จะเฝ้าบ้านรับการมาเยือนของ <orgName>แอสตัน วิลล่า</orgName> ในอีก 1 วันให้หลัง</p>
<p>จากสถานการณ์ที่พลิกผันดังกล่าว ทำให้บรรดาบริษัทรับพนันของ<orgName>อังกฤษ</orgName> ต่างปรับอัตราต่อรองการคว้าแชมป์กันอุตลุด โดยแม้ทั้งหมดจะยังคงให้ <orgName>แมนฯ ยูไนเต็ด</orgName> เป็นเต็ง 1 แต่ก็เพิ่มราคาเดิมพันขึ้น โดย<orgName>แลดโบรกส์</orgName> บ่อนยักษ์ใหญ่ของ<orgName><addName>เมืองผู้ดี</addName></orgName> ปรับอัตราต่อรองการคว้าแชมป์ของ<orgName><addName>ผีแดง</addName></orgName>จากเดิม 1-8 (แทง 8 ได้คืน 1 ไม่รวมทุน) มาเป็น 1-3 ขณะเดียวกัน ก็ปรับลดอัตราต่อรองการคว้าแชมป์ของ<orgName>ลิเวอร์พูล</orgName>ลง เหลือ 11-4 ส่วนเต็ง 3 เป็นของ <orgName><addName>"สิงโตน้ำเงินคราม"</addName> เชลซี</orgName> แต่เพิ่มอัตราต่อรองเป็น 14-1
</p></body>
</news>
