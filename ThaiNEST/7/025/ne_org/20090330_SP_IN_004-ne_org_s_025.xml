<teiHeader>
<fileDesc>
<titleStmt>
  <title>บุญชูนั่งเก้าอี้นายกกอล์ฟไทย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-30 17:18:51  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=164616  </bibl>
</sourceDesc>
</fileDesc>
</teiHeader>
<news>
<headline>บุญชูนั่งเก้าอี้นายกกอล์ฟไทย</headline>
<lead>สมาชิกโหวต บุญชู เรืองกิจ อดีตโปรชื่อดังของ<orgName>ไทย</orgName> นั่งนายก<orgName><prefix>สมาคม</prefix>กอล์ฟอาชีพ</orgName> ด้วยคะแนนเสียงขาดลอย 211 ต่อ 50 เสียง ขณะที่ "โปรเชาว์" เชาวรัตน์ เขมรัตน์ เสนอให้มีการลงคะแนนเสียงลับ จนทำให้สมาชิกโห่ลั่นห้องประชุม</lead>
<neck></neck>
<body><p>บุญชู เรืองกิจ อดีตโปรชื่อดังชาวไทย รั้งตำแหน่งนายก<orgName><prefix>สมาคม</prefix>กอล์ฟอาชีพ</orgName> หลังสมาชิกเทคะแนนให้สูงถึง 211 เสียง โดยมี นายต่อพงษ์ ไชยสาส์น เลขาธิการ<orgName><prefix>สมาคม</prefix>กอล์ฟอาชีพ</orgName> เป็นคู่แข่งคนสำคัญ โดยมี ธงชัย ใจดี, ประหยัด มากแสง, ธรรมนูญ ศรีโรจน์, ชวลิต ผลาผล, พรหม มีสวัสดิ์ และ ชัพชัย นิราศ มาให้กำลังใจตำนานกอล์ฟไทย</p>
<p>สำหรับการประชุมดังกล่าวมี นายไชยยันต์ วิสุทธิธาดา ทำหน้าที่ประธานในที่ประชุม และมี สานิต เห็นสกุล เป็นประธานในการลงคะแนนเสียง และในขณะที่มีการประชุมนั้น นายเชาวรัตน์ เขมรัตน์ กรรมการ<orgName><prefix>สมาคม</prefix>กอล์ฟอาชีพ</orgName> เสนอให้มีการประชุมลับ ทำให้สมาชิกรายอื่นส่งเสียงโห่ด้วยความไม่พอใจ</p>
<p>ก่อนที่ประธานในการเลือกตั้งจะตัดสินใจให้ลงคะแนนเสียงว่าจะลงมติลับ หรือ ให้ลงคะแนนเสียงอย่างเปิดเผย ซึ่งผลออกมาให้ลงคะแนนเสียงอย่างเปิดเผยทั้งสิ้น 183 เสียงชนะคะแนนเสียงให้ลงมติลับรวมกับที่งดออกเสียงมีเพียง 125 เสียง</p>
<p>สำหรับการออกเสียงครั้งนี้มี สมาชิกสมาคมกอล์ฟต่าง ๆ ที่ลงทะเบียนเพื่อเข้าประชุมในครั้งนี้มีด้วยกันทั้งสิ้น 318 ราย โดย นาย บุญชู เรืองกิจ ได้หมายเลขหนึ่ง ขณะที่ นายต่อพงษ์ ไชยสาส์น ได้หมายเลขสอง ผลการเลือกตั้งปรากฏว่า นายบุญชู เรืองกิจ ได้คะแนนสนับสนุนจากสมาชิก 211 ต่อ 50 เสียง งดออกเสียง 57 ราย ทำให้ "บุญชู เรืองกิจ" ดำรงตำแหน่งนายก<orgName><prefix>สมาคม</prefix>กอล์ฟอาชีพ<suffix>แห่งประเทศไทย</suffix></orgName>คนใหม่ซึ่งเจ้าตัวประกาศพร้อมทำงานอย่างเต็มที่</p>
<p>สำหรับนโยบายของ บุญชู ที่ประกาศออกมาก่อนหน้านี้ก็คือ พร้อมเปิดทางสปอนเซอร์ทุกเจ้าที่ต้องการเข้ามาสนับสนุนอย่างทัดเทียม ไม่มีการแบ่งแยกค่าย ประกาศนโยบายหลัก ทั้งการจัดทัวร์นาเมนท์แข่งขันอย่างต่อเนื่องในระดับไทยแลนด์ พีจีเอ ทัวร์ และ เอเชียน ทัวร์ ที่วางเอาไว้ไม่ต่ำกว่า 20 รายการ ด้วยเงินรางวัลรวมกว่า 42 ล้านบาท</p></body>
</news>
