<teiHeader>
<fileDesc>
<titleStmt>
  <title>สื่อยุโรปเผยผลโหวตราฟาขวัญใจมหาชน หงส์รับค่าโฆษณาอกเสื้อ 3 พันล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090330/7503/%e0%b8%aa%e0%b8%b7%e0%b9%88%e0%b8%ad%e0%b8%a2%e0%b8%b8%e0%b9%82%e0%b8%a3%e0%b8%9b%e0%b9%80%e0%b8%9c%e0%b8%a2%e0%b8%9c%e0%b8%a5%e0%b9%82%e0%b8%ab%e0%b8%a7%e0%b8%95%e0%b8%a3%e0%b8%b2%e0%b8%9f%e0%b8%b2%e0%b8%82%e0%b8%a7%e0%b8%b1%e0%b8%8d%e0%b9%83%e0%b8%88%e0%b8%a1%e0%b8%ab%e0%b8%b2%e0%b8%8a%e0%b8%99%e0%b8%ab%e0%b8%87%e0%b8%aa%e0%b9%8c%e0%b8%a3%e0%b8%b1%e0%b8%9a%e0%b8%84%e0%b9%88%e0%b8%b2%e0%b9%82%e0%b8%86%e0%b8%a9%e0%b8%93%e0%b8%b2%e0%b8%ad%e0%b8%81%e0%b9%80%e0%b8%aa%e0%b8%b7%e0%b9%89%e0%b8%ad3%e0%b8%9e%e0%b8%b1%e0%b8%99%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>สื่อยุโรปเผยผลโหวตราฟาขวัญใจมหาชน <orgName><addName>หงส์</addName></orgName>รับค่าโฆษณาอกเสื้อ 3 พันล้าน</headline>
<lead>สื่อมวลชนชั้นนำในยุโรปต่างร่วมมือกันสำรวจผลการลงคะแนนเสียงของแฟนฟุตบอลในชาติของตัวเอง ว่าใครเป็นโค้ชฟุตบอลยอดเยี่ยมที่สุดในทวีปขณะนี้ ปรากฏว่า ราฟาเอล เบนิเตซ ผู้จัดการ<orgName><prefix>ทีม</prefix>ลิเวอร์พูล</orgName> รองจ่าฝูงพรีเมียร์ลีก อังกฤษ เป็นขวัญใจคอลูกหนังยุโรป เมื่อได้รับผลโหวตมากที่สุด</lead>
<neck></neck>
<body><p>อาทิ <orgName>กัซเซตตา เดลโล สปอร์ต</orgName> แห่งอิตาลี ประกาศว่า "ราฟา" ได้รับคะแนนเฉลี่ยสูงสุด 24.6 เปอร์เซ็นต์ ตามมาด้วย เซอร์อเลกซ์ เฟอร์กูสัน กุนซือ<orgName>แมนฯ ยูไนเต็ด</orgName> ดับเบิลแชมป์เก่าพรีเมียร์ลีก-สโมสรยุโรป ถ้วยยูฟ่า แชมเปี้ยนส์ลีก 17.2 เปอร์เซ็นต์ และชูเซ่ มูรินโญ่ โค้ช<orgName>อินเตอร์ มิลาน</orgName> แชมป์เก่าและทีมจ่าฝูงกัลโช่ ซีรีส์ เอ อิตาลี 15 เปอร์เซ็นต์</p>
<p>ขณะที่ผลโหวตของ <orgName>มาร์กา</orgName> แห่งสเปน ปรากฏว่า อันดับ 1 "ปาปา เบนิเตซ" 44 เปอร์เซ็นต์ ตามมาด้วย เป็ป กวาร์ดิโอลา เทรนเนอร์<orgName>บาร์เซโลนา</orgName> จ่าฝูง<orgName>สแปนิช ลาลีกา</orgName> 28 เปอร์เซ็นต์ และอาร์แซน เวนเกอร์ ผู้จัดการ<orgName><prefix>ทีม</prefix>อาร์เซนอล</orgName> หนึ่งในกลุ่มทีม "บิ๊กโฟร์" พรีเมียร์ลีก 7 เปอร์เซ็นต์  ส่วน<orgName>เอเอส</orgName> ของสเปน นั้น 2 อันดับแรก เหมือนกับ<orgName>มาร์กา</orgName> แตกต่างกันที่คะแนน โดย<orgName>เอเอส</orgName> นั้น "ราฟา" ได้รับผลโหวต 34 เปอร์เซ็นต์ ส่วน เป็ป ได้ 19 เปอร์เซ็นต์ ขณะที่อันดับ 3 คือ บิเซนเต้ เดล บอสเก้ โค้ช<orgName><prefix>ทีมชาติ</prefix>สเปน</orgName>คนใหม่ ที่แม้จะมาทำทีมต่อจากชุดแชมป์ "ยูโร 2008" ของ หลุยส์ อราโกเนส แต่ก็ได้รับความเชื่อถือถึง 15 เปอร์เซ็นต์</p>
<p>อย่างไรก็ตามผลสำรวจลงคะแนนเสียงเมื่อสัปดาห์ก่อน ซึ่งเป็นช่วงที่ <orgName><addName>"หงส์แดง"</addName></orgName> มีผลงานโดดเด่นพอดี ตั้งแต่ชนะ <orgName>รีล มาดริด</orgName> แชมป์เก่าลาลีกา 4-0 ในศึกยูฟ่า แชมเปี้ยนส์ลีก รอบ 16 ทีมสุดท้าย นัด 2 และกลับไปชนะในพรีเมียร์ลีก อีก 2 นัดได้แก่ เกมบุกโค่น <orgName>แมนฯ ยูไนเต็ด</orgName> 4-1 ถึงถิ่นโอลด์ แทรฟฟอร์ด และชนะ <orgName>แอสตัน วิลล่า</orgName> 5-0 ในถิ่นแอนฟิลด์</p>
<p>นอกจากนั้น <orgName>"นิวส์ ออฟ เดอะ เวิลด์"</orgName> หนังสือพิมพ์ฉบับวันอาทิตย์ชื่อดังของ<orgName>อังกฤษ</orgName> ยังระบุว่า <orgName>"ลิเวอร์เบิร์ด"</orgName> เตรียมทำสถิติได้รับค่าโฆษณาบนเสื้อแข่งมากที่สุดในประวัติศาสตร์ทีม เมื่อ <orgName>"คาร์ลสเบิร์ก"</orgName> ผลิตภัณฑ์เบียร์ชั้นนำของ<orgName>เดนมาร์ก</orgName> ซึ่งถือลิขสิทธิ์ ด้วยราคา 10 ล้านปอนด์ (500 ล้านบาท) ต่อปี (ยังไม่รวมโบนัสจากผลงานแต่ละรอบของศึกสโมสรยุโรป ถ้วยยูฟ่า แชมเปี้ยนส์ลีก) และจะหมดสัญญาหลังจบฤดูกาลแข่งขัน 2009-2010 พร้อมจะต่อสัญญาโฆษณาฉบับใหม่ออกไปอีก 4 ปี ด้วยการเพิ่มเงินถึง 6 เท่า หรือ 60 ล้านปอนด์ (3,000 ล้านบาท) ตลอดอายุสัญญา
</p>
<p>นอกจากนั้นยังส่งผลให้ <orgName>ลิเวอร์พูล</orgName> ได้รับค่าโฆษณาบนอกเสื้อแพงที่สุดในกลุ่ม "บิ๊กโฟร์" ด้วยกัน เมื่อ <orgName>แมนฯ ยูไนเต็ด</orgName> เซ็นกับ <orgName>"เอไอจี"</orgName> บริษัทประกันภัยของอเมริกา 54 ล้านปอนด์ (2,700 ล้านบาท) เมื่อปี 2006 ส่วน<orgName>เชลซี</orgName> เซ็นกับ<orgName>ซัมซุง</orgName> ผลิตภัณฑ์เครื่องใช้ไฟฟ้าของ<orgName>เกาหลีใต้</orgName> 50 ล้านปอนด์ (2,500 ล้านบาท) ซึ่งจะหมดสัญญาในปี 2010
</p></body>
</news>
