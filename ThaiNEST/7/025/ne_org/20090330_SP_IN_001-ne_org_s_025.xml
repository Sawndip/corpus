<teiHeader>
<fileDesc>
<titleStmt>
  <title>กอร์ดอน อาจย้ายทีมหากเป็นตัวสำรอง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-30 19:14:15  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=164636  </bibl>
</sourceDesc>
</fileDesc>
</teiHeader>
<news>
<headline>กอร์ดอน อาจย้ายทีมหากเป็นตัวสำรอง</headline>
<lead>เคร็ก กอร์ดอน ผู้รักษาประตู <orgName>ซันเดอร์แลนด์</orgName> เผยอาจอำลาต้นสังกัดช่วงซัมเมอร์นี้ เหตุต้องการเป็นตัวจริงทั้งในระดับสโมสรและ<orgName><prefix>ทีม</prefix>ชาติ</orgName></lead>
<neck></neck>
<body><p>เคร็ก กอร์ดอน นายทวาร <orgName><addName>"แมวดำ"</addName> ซันเดอร์แลนด์</orgName> เผยว่า เขาอาจตัดสินใจอำลาถิ่นสเตเดี้ยม ออฟ ไลท์ ในช่วงซัมเมอร์นี้ หากไม่สามารถยึดตำแหน่งมือ 1 ของทีมคืนมาได้ เนื่องจากต้องารลงสนามในฐานะนักเตะตัวจริง</p>
<p>"มันเป็นครั้งแรกในอาชีพผมที่เกิดเรื่องแบบนี้ขึ้น มันยากที่จะทนรับได้ มันน่าผิดหวังและน่าโมโหมาก มันเป็นเรื่องน่ากลัวที่เพียงแค่นั่งอยู่เฉยๆ มันไม่เกี่ยวกับอีโก้ ถ้าคุณมีความสามารถ ถ้าคุณมีเทคนิค คุณก็สมควรได้ลงสนาม ผมยังมั่นใจว่าผมสามารถเป็นมือ 1 และผมจะทำอย่างดีที่สุดเมื่อได้รับโอกาสลงสนาม"</p>
<p>"ในห้องแต่งตัวก่อนการแข่งขันอาจเป็นสถานการณ์ที่ลำบากที่สุด นักเตะเตรียมพร้อมสำหรับลงเล่น แต่คุณไม่มีส่วนเกี่ยวข้อง มันจะเป็นปัญหาอย่างแน่นอนเมื่อถึงจุดหนึ่งแล้ว ผมอยากกลับมาอยู่ในทีมตัวจริงอีกครั้ง แต่ผมจะตัดสินใจอนาคตถ้ามันถึงเวลา ตอนนี้ผมไม่สามารถทำอะไรได้"</p>
<p>เคร็ก กอร์ดอน นายทวารค่าตัวสถิติเกาะอังกฤษ ย้ายจาก ฮาร์ทส์ มาร่วม<orgName><prefix>ทีม</prefix> ซันเดอร์แลนด์</orgName> ด้วยราคา 9 ล้านปอนด์ (ประมาณ 450 ล้านบาท) เมื่อปี 2007</p></body>
</news>
