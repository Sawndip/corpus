<teiHeader>
<fileDesc>
<titleStmt>
  <title>เปิดตัวโค้ชอาร์เจนไตน์คุมทัพ เร่งพัฒนาทีมฮ็อกกี้หญิงไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162682  </bibl>
</sourceDesc>
</fileDesc>
</teiHeader>
<news>
<headline>เปิดตัวโค้ชอาร์เจนไตน์คุมทัพ เร่งพัฒนาทีมฮ็อกกี้หญิงไทย</headline>
<lead></lead>
<neck></neck>
<body><p>นายชัยภักดิ์ ศิริวัฒน์ นายก<orgName><prefix>สมาคม</prefix>ฮอกกี้<suffix>แห่งประเทศไทย</suffix></orgName> ได้จัดการประชุมใหญ่วิสามัญ ครั้งที่ 1 โดยแจ้งให้สโมสรสมาชิกรับทราบถึงการทำงานของคณะกรรมการที่ผ่านมา หลังจากที่ได้รับการแต่งตั้งเป็นนายกสมาคมเมื่อช่วงเดือนมีนาคมที่ผ่านมา และรายชื่อคณะกรรมการทั้งหมด </p>
<p> ทั้งนี้สิงที่ต้องเร่งทำอย่างเร่งด่วนในตอนนี้คือ การเร่งพัฒนา<orgName><prefix>ทีมชาติ</prefix>ฮอกกี้เยาวชนหญิงทีมชาติไทย</orgName>อายุไม่เกิน 18 ปีเก็บตัวเพื่อเข้าร่วมทำการแข่งขันยูธโอลิมปิกเกมส์ รอบคัดเลือก เดือนกรกฏาคม ที่เมืองเซียงไฮ้ ประเทศจีน โดยได้นำนักกีฬาเข้ามาทำการทดสอบสมรรถภาพร่างกายที่ศูนย์วิทยาศาสตร์การกีฬา แห่งประเทศไทย ปรากฏว่าเกณฑ์เฉลี่ยต่ำกว่าเกณฑ์อย่างมาก รวมได้เพียง 1.90 เท่านั้น ซึ่งทาง<orgName>สมาคมฯ</orgName>ไม่ได้นิ่งนอนใจเริ่มเน้นพละกำลังให้กับนักกีฬาในช่วงเก็บตัว ที่สนามกีฬาเฉลิมพระเกียรติคลองหก และได้เติมเรื่องของโภชนาการด้านอาหารเต็มที่ </p>
<p>พร้อมกันนี้ได้มีการเปิดตัวโค้ช<orgName>ทีมชาติ</orgName>อย่างเป็นทางการ หลังจากที่ทางประธาน<orgName>ฮอกกี้โลก</orgName>ได้ส่ง มิสเตอร์จอร์เก้ โรมูโบ โรกอนเน่ โค้ชชาวอาร์เจนติน่ามาให้ และได้ทำการฝึกซ้อมนักกีฬาทีมหญิงอายุ 18 ปีเป็นที่เรียบร้อย ซึ่งเชื่อว่าโค้ชชาวอาร์เจนติน่าที่ผมได้เฝ้าดูที่สนามซ้อมเมื่อช่วงสองวัน ต้องบอกว่าเป็นบุคลากรที่เก่งและจะพัฒนาฮอกกี้ไทยให้ก้าวไปได้อย่างแน่นอน นอกจากนี้ที่ประชุมยังได้มีการพิจารณาให้จ้างโค้ชออกกี้ชาวปากีสถานมาร่วมทำ ซึ่งคาดว่าจะเดินทางมาในเดือนหน้า</p></body>
</news>
