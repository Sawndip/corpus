<teiHeader>
<fileDesc>
<titleStmt>
  <title>จัดศึกกอล์ฟสิงห์พัทยาโอเพ่น ชิงรางวัล1.5ล้านบาทที่บูรพา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154750  </bibl>
</sourceDesc>
</fileDesc>
</teiHeader>
<news>
<headline>จัดศึกกอล์ฟสิงห์พัทยาโอเพ่น ชิงรางวัล1.5ล้านบาทที่บูรพา</headline>
<lead></lead>
<neck></neck>
<body><p><orgName><prefix>บริษัท</prefix>สิงห์คอร์เปอเรชั่น <suffix>จำกัด</suffix></orgName> ร่วมกับ<orgName>ออลไทยแลนด์กอล์ฟทัวร์</orgName>และ<orgName>อาเชี่ยนกอล์ฟทัวร์</orgName> จัดการแข่งขันกอล์ฟระดับนานาชาติรายการใหญ่สิงห์พัทยาโอเพ่น 2009ชิงเงินรางวัลรวม 1,500,000 บาท โดยจะทำการแข่งขันในระหว่างวันที่ 2 - 5 เม.ย.นี้ที่สนามบูรพากอล์ฟแอนด์รีสอร์ทชลบุรีดำเนินการจัดการแข่งขันโดย<orgName><prefix>บริษัท</prefix>สปอร์ตแมนเนจเม้นท์กรุ๊ป</orgName>ซึ่งล่าสุดโปรกอล์ฟชื่อดังของไทยและต่างชาติตอบรับเข้าร่วมการแข่งขันกันอย่างล้นหลามและมีการถ่ายทอดสดทาง<orgName>ทรูวิชั่นส์</orgName>ให้แฟนกอล์ฟได้ติดตามกันถึงบ้าน</p>
<p>สำหรับรายการนี้เป็นการจัดการแข่งขันร่วมกันระหว่าง<orgName>ออลไทยแลนด์กอล์ฟทัวร์</orgName>และ<orgName>อาเชี่ยนกอล์ฟทัวร์</orgName> โดยนักกอล์ฟที่เข้าร่วมการแข่งขันแบ่งเป็นนักกอล์ฟจาก<orgName>อาเชี่ยนกอล์ฟทัวร์</orgName> 60 คนจาก<orgName>ออลไทยแลนด์ทัวร์</orgName> 50 คน <orgName>ออลไทยแลนด์ชาเลนจ์</orgName> 20 คน และนักกอล์ฟรับเชิญอีก 14 คนโดยมีนักกอล์ฟจาก 14 ประเทศสมัครเข้าร่วมการแข่งขันแล้ว โปรชื่อดังที่เข้าร่วมการแข่งขันรายการนี้เช่นลัม ชิ บิง จากสิงค์โปร์ เจ้าของแชมป์มาสเตอร์สออฟเอเชียคนล่าสุด,ฟีลิค คาซาส,จูวิค พากุนสันและอันโตนิโอ ลาสคูน่า 3 โปรชื่อดังจากฟิลิปปินส์,ถาวร วิรัตน์จันทร์และธรรมนูญ ศรีโรจน์แชมป์สิงห์มาสเตอร์ปีล่าสุดเป็นต้น นอกจากนี้ยังมีรางวัลโฮลอินวัลจาก <orgName><prefix>บริษัท</prefix> เมอร์เซเดส-เบนซ์ (ประเทศไทย) <suffix>จำกัด</suffix></orgName> มอบรางวัลรถเบนซ์รุ่น ซี200 คอมเพรสเซอร์ มูลค่า 2,599,000 บาท ให้แก่นักกอล์ฟที่สามารถทำโฮลอินวันที่หลุม 17 พาร์ 3 ใน 2 วันสุดท้ายได้เป็นคนแรก และ <orgName><prefix>บริษัท</prefix> โอ๊คลี่ย์ (ไทยแลนด์) <suffix>จำกัด</suffix></orgName> มอบกิ๊ฟวอชเชอร์เพื่อแลกซื้อผลิตภัณฑ์โอ๊คลี่ย์มูลค่า 300,000 บาท ให้แก่นักกอล์ฟที่สามารถทำโฮลอินวันได้ที่หลุม 11 พาร์ 3 ได้เป็นคนแรก แฟนกอล์ฟที่สนใจสามารถเข้าไปชมการแข่งขันฟรีหรือสามารถติดตามการถ่ายทอดสดการแข่งขันได้ทาง<orgName>ทรูวิชั่นส์</orgName> ช่องทรูสปอร์ต 2 ได้ในวันที่ 4 - 5 เม.ย.นี้ด้วย
</p></body>
</news>
