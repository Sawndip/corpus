<teiHeader>
<fileDesc>
<titleStmt>
  <title>นาดาลเต็งชนะเฟรนช์โอเพ่น  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162681  </bibl>
</sourceDesc>
</fileDesc>
</teiHeader>
<news>
<headline>นาดาลเต็งชนะเฟรนช์โอเพ่น</headline>
<lead>นางฟ้าแพ้ : มาเรีย ชาราโปว่า นักเทนนิสสาวสวยรัสเซีย ในจังหวะกระหน่ำบอลแต่สุดท้ายแพ้ให้กับ อโลน่า บอนดาเรนโก้ จากยูเครน 0-2 ตกรอบศึกเทนนิสวอร์ซอว์ โอเพ่น ที่โปแลนด์</lead>
<neck></neck>
<body><p>"เอลมาตาดอร์" ราฟาเอล นาดาล เจ้าของแชมป์ชายเดี่ยวเทนนิสเฟรนช์โอเพ่น 4 ปีซ้อนในระหว่างปี 2548 - 2551 ที่ผ่านมาได้รับความคาดหมายจากบ่อนพนันถูกกฎหมายของอังกฤษ ตั้งอัตราต่อรองให้ครองแชมป์เป็นปีที่ 5 ติดต่อกันในอัตรา 1 :3 เท่านั้นทั้งๆที่เมื่อสัปดาห์ก่อน เอลมาตาดอร์ เจ็บหัวเข่ายังผลให้เขาแพ้โรเจอร์ เฟเดอเรอร์นักหวดมือ 2 ของโลกชาวสวิตเซอร์แลนด์ 2 เซตรวดที่มาดริดมาแล้วก็ตามโดย เฟดเอ็กซ์ นักหวดชาวสวิสอยู่ในอัตราเต็ง 3 ที่อัตรา 13 : 2 ส่วนเต็ง 2 คือโนวัค ยอโควิช นักหวดชาวเซอร์เบีย ที่เป็นมือวางอันดับ 4 </p>
<p>การแข่งขันเทนนิสเฟรนช์โอเพ่น 2009 เป็นรายการเมเจอร์ที่ 2 ของปีจัดที่สนามโรลังด์การ์โรส์ในกรุงปารีสฝรั่งเศสปีนี้มีวงเงินรางวัล 16,150,460 ยูโรหรือประมาณ 760 ล้านบาทโดยแชมป์ชายและหญิงเดี่ยวจะได้รางวัลคนละประมาณ 50 ล้านบาทส่วนผลการจับสลากประกบคู่ในรอบแรกที่จะเริ่มการแข่งขันวันแรกในวันที่24พ.ค.นี้มีคู่ที่น่าสนใจดังนี้ชายเดี่ยวมือ 1 ราฟาเอล นาดาลพบคู่แข่งจากรอบคัดเลือกมือ2 เฟเดอร์เรอร์พบอัลแบร์โต้ มาร์ตินนักหวดสเปน มือ 3 แอนดี้ เมอร์เร่ย์จากสกอตแลนด์พบมือเก๋าจากอาร์เจนติน่าฆวน อิกนาซิโอเชล่า มือ 4 โนวัค ยอโควิชนักหวดเซอร์เบียพบนิโคลาส ลาเป็นติจากเอกวาดอร์ ทางด้านประเภทหญิงเดี่ยวนั้นเต็ง 1 ดินาร่า ซาฟินาน้องสาวของมารัต ซาฟินนักหวดสาวรัสเซียที่บ่อนให้อัตราต่อรองที่จะคว้าแชมป์ปีนี้อยู่ในอัตรา 7 : 2 จะพบกับแอนน์ แก้วตะวงศ์นักหวดสาวชาวลาวสัญชาติอังกฤษในขณะแทมมารีน ธนสุกาญจน์พบคามิลล์ แป็งนักเทนนิสฝรั่งเศส 
</p></body>
</news>
