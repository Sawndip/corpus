<teiHeader>
<fileDesc>
<titleStmt>
  <title>ชี้ชะตา!สอยคิวซีเกมส์ลาว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162531  </bibl>
</sourceDesc>
</fileDesc>
</teiHeader>
<news>
<headline>ชี้ชะตา!สอยคิวซีเกมส์ลาว</headline>
<lead></lead>
<neck></neck>
<body><p> "บิ๊กจา" พล.ต.จารึก อารีราชการัณย์ เลขาธิการ<orgName><prefix>คณะกรรมการ</prefix>โอลิมปิก<suffix>แห่งประเทศไทย</suffix></orgName> เปิดเผยถึงความคืบหน้าของการผลักดันกีฬาสนุกเกอร์ 6 แดงเข้าร่วมชิงชัย 2 เหรียญทองในกีฬาซีเกมส์ ครั้งที่ 25 ว่า ในเรื่องดังกล่าวนั้นหลังจากที่ตนได้รับหนังสือจากประธาน<orgName><prefix>สหพันธ์</prefix>สนุกเกอร์<suffix>แห่งเอเชีย</suffix></orgName> ก็ได้เข้าร่วมชี้แจงกับทาง<orgName><prefix>คณะกรรมการ</prefix>จัดการแข่งขัน</orgName>ของ<orgName>ลาว</orgName>แล้ว ซึ่งในช่วงแรกเขานั้นจะไม่ยอมแถมยังจะให้ล้มเลิกการแข่งขันด้วย แต่ตนนั้นก็พยายามพูดเจรจาถึงผลเสียที่จะเกิดขึ้น จึงทำให้ท่าทีของ<orgName>ลาว</orgName>นั้นอ่อนลงพอสมควร และยืนยันว่าจะพยายามช่วยอย่างเต็มที่ เพียงแต่ตอนนี้อยู่ที่ขั้นตอนว่าจะให้ทาง<orgName>มนตรีซีเกมส์</orgName>ของแต่ละชาติเห็นด้วยอย่างไร ตนเชื่อว่าหากตนลงมือแล้วกีฬาสนุกเกอร์ 6 แดงจะได้จัดชิงชัย 2 ทองในซีเกมส์ครั้งนี้อย่างไม่มีปัญหา</p>
<p> ทางด้าน "บิ๊กสิน" สินธุ พูนศิริวงศ์ นายก<orgName><prefix>สมาคม</prefix>กีฬาบิลเลียด<suffix>แห่งประเทศไทย</suffix></orgName> เปิดเผยว่า หลังจากที่ได้รับทราบข่าวจากทาง พล.ต.จารึก อารีรากชการัณย์ แล้ว ก็เริ่มคลายกังวลพอสมควร หากสามารถที่จะโหวตผ่านทางอีเมล์ได้ ก็เชื่อว่าตรงนี้ไม่มีเป็นหาเช่นกัน เนื่องจากการประชุม<orgName><prefix>สหพันธ์</prefix>สนุกเกอร์<suffix>แห่งเอเชีย</suffix></orgName> ที่ประเทศจีน ชาติใน<orgName>อาเซียน</orgName>ต่างลงความเห็นว่าจะต้องมีแข่งขันสนุกเกอร์ 6 แดง ในกีฬาซีเกมส์ หากไม่มีก็จะไม่รับรอง ซึ่งเมื่อหากได้ทำการโหวตผ่านทางอีเมล์จริงตนก็มั่นใจว่า ทาง พล.ต. จารึก อารีราชการัณย์ เลขาธิการ<orgName><prefix>คณะกรรมการ</prefix>โอลิมปิก</orgName>ของ<orgName>ไทย</orgName> และ 3 <orgName>มนตรีซีเกมส์</orgName> น่าจะช่วยได้ </p></body>
</news>
