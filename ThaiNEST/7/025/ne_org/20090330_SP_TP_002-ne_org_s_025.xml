<teiHeader>
<fileDesc>
<titleStmt>
  <title>เปิดF1พลิกล็อกบราวน์จีพีผงาด"บัตตัน"ซิวแชมป์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/300309/2508  </bibl>
</sourceDesc>
</fileDesc>
</teiHeader>
<news>
<headline>เปิดF1พลิกล็อก<orgName>บราวน์จีพี</orgName>ผงาด"บัตตัน"ซิวแชมป์</headline>
<lead>รถสูตรหนึ่ง  F1  ฤดูกาล  2009  สนามแรกที่อัลเบิร์ต  พาร์ค  เซอร์กิต  เมืองเมลเบิร์น  ประเทศออสเตรเลีย  เมื่อวันที่  29  มีนาคม  แข่งขัน  58  รอบ  ระยะทางต่อรอบ  5.303  กม.โดย  เจนสัน  บัตตัน  จากทีมน้องใหม่  <orgName>บราวน์จีพี</orgName>  ทำเอาแฟนๆ  F1  ฮือฮาด้วยการคว้าตำแหน่งโพลโพซิชัน</lead>
<neck></neck>
<body><p>การแข่งขันผ่านไปรอบเดียว  ฮิคกิ  โควาไรเนน  ที่แม็คคลาเรน  เกียร์พังต้องออกจากการแข่งขัน  ผ่านไปอีก  18  รอบ  คาซูกิ  นากาจิมา  จาก<orgName>วิลเลียมส์ </orgName> เสียหลักชนต้องออกไปอีกคัน  ส่วนบัตตันที่ออกนำแต่แรกก็ยังรักษาตำแหน่งผู้นำเหนียวแน่น  จนเหลืออีก  3  รอบเกิดอุบัติเหตุขึ้นอีกเมื่อ  โรเบิร์ต  คูบิกา  จาก<orgName>บีเอ็มดับเบิลยู </orgName> พยายามจะแซง  เซบาสเตียน  เวทเทล  จาก<orgName>เรดบูลล์</orgName>  ที่ขณะนั้นอยู่อันดับ  2  จนชนกันรถพังทั้งคู่  ทำให้เซฟตีคาร์ต้องออกมาวิ่ง  เมื่อแข่งใหม่บัตตันที่นำแบบม้วนเดียวจบผ่านธงตราหมากรุกเป็นคันแรกด้วยเวลา  1.34.15.784  ชั่วโมง,  อันดับ  2  รูเบน  บาร์ริเคลโล  เพื่อนร่วมทีม  <orgName>บราวน์จีพี </orgName> ตามหลัง  0.00.87  วินาที  ซึ่งบาร์ริเคลโลอาจจะถูกลงโทษย้อนหลัง  เนื่องจากมีการชนกันและมีธงเหลืองกำจัดความเร็ว  แต่ว่า  บาร์ริเคลโล  กลับเร่งความเร็ว,  อันดับ  3  ยาร์โน  ทรูลีย์  จาก<orgName>โตโยต้า</orgName>  ตามหลังแชมป์  0.01.604  วินาที</p>
<p>ขณะที่แชมป์โลก   ลูอิส  แฮมิลตัน  แม้ออกสตาร์ทอันดับ  18  แต่ก็ไล่แซงขึ้นมาเรื่อยๆ  และจากอุบัติเหตุ  ที่คูบิกา  ชนกับ  เวทเทล  ทำให้แฮมิลตันเข้าเส้นชัยอันดับ  4  ส่วนคู่กัดคนสำคัญ  เฟอร์นานโด  อลองโซ  จาก<orgName>เรโนลด์</orgName>  เข้าอันดับ  6  สำหรับ<orgName>เฟอร์รารี </orgName> ประเดิมฤดูกาลอย่างล้มเหลว  ทั้งเฟลิเป  มาสซา  รถพัง  และ  คิมี  ไรโคเนน  รถชน  ไม่มีคะแนนติดมือ</p>
<p>     จากการคว้าแชมป์และรองแชมป์สนามแรก  ทำให้<orgName><prefix>ทีม</prefix>  "บราวน์จีพี"</orgName>  กลายเป็นน้องใหม่ที่ออกสตาร์ทได้สวย  คว้าแชมป์ตั้งแต่สนามแรกได้สำเร็จ</p>
<p>สรุปผลการแข่งขัน  อันดับ  1  เจนสัน  บัตตัน  (<orgName>บราวน์จีพี</orgName>),  2  รูเบน  บาร์ริเคลโล  (<orgName>บราวน์จีพี</orgName>),  3  ยาร์โน  ทรูลีย์  (<orgName>โตโยต้า</orgName>),  4  ลูอิส  แฮมิลตัน  (<orgName>แม็คลาเรน</orgName>),   5  ติโม  กล็อก  (<orgName>โตโยต้า</orgName>),  6  เฟอร์นานโด  อลองโซ  (<orgName>เรโนลด์</orgName>),  7  นิโค  รอสเบิร์ก   (<orgName>วิลเลียมส์</orgName>),   8  เซบาสเตียน  บูเอมี  (<orgName>โตโรรอสโซ</orgName>),  9  เซบาสเตียน  บรูเดลส์  (<orgName>โตโรรอสโซ</orgName>),  10  อาเดรียน  ซูทิล  (<orgName>ฟอร์ช  อินเดีย</orgName>),  11  นิค  ไฮด์ฟิลด์  (<orgName>บีเอ็มดับเบิลยู</orgName>),  12  จิอันคาร์โล  ฟิชิเคลลา  (<orgName>ฟอร์ช  อินเดีย</orgName>),  13  มาร์ค  เว็บเบอร์  (<orgName>เรดบูลล์</orgName>)  ตามหลัง  1  รอบ,  14  เซบาสเตียน  เวทเทล  (<orgName>เรดบูลล์</orgName>)  ตามหลัง  2  รอบ,  15  โรเบิร์ต  คูบิกา  (<orgName>บีเอ็มดับเบิลยู</orgName>)  ตามหลัง  3  รอบ,  16  คิมี  ไรโคเนน  (<orgName>เฟอร์รารี</orgName>)  ตามหลัง  3  รอบ  ส่วนที่ออกจากการแข่งขันคือ  ฮิคกิ  โควาไลเนน  (<orgName>แม็คลาเรน</orgName>)  รอบแรก,  คาซูกิ  นากาจิมา  (<orgName>วิลเลียมส์</orgName>)  รอบ  18,  เนลสัน  ปิเก  จูเนียร์  (<orgName>เรโนลต์</orgName>)  รอบ  25,  เฟลิเป  มาสซา  (<orgName>เฟอร์รารี</orgName>)  รอบ  46.</p></body>
</news>
