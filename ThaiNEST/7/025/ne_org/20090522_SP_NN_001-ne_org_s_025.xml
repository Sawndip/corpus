<teiHeader>
<fileDesc>
<titleStmt>
  <title>ชัคเตอร์แชมป์ยูฟ่าคัพ ต่อเวลาคว่ำเบรเมน2-1!  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162532  </bibl>
</sourceDesc>
</fileDesc>
</teiHeader>
<news>
<headline><orgName>ชัคเตอร์</orgName>แชมป์ยูฟ่าคัพ ต่อเวลาคว่ำ<orgName>เบรเมน</orgName>2-1!</headline>
<lead>อำลาถ้วยเล็ก : <orgName>ชัคเตอต์ โดเนทส์</orgName> คว้าแชมป์ถ้วยเล็ก หลังเอาชนะ<orgName>เบรเมน</orgName>ไปได้ในช่วงต่อเวลาพิเศษ 2-1 โดยฤดูกาลนี้จะใช้ชื่อยูฟ่าคัพ เป็นครั้งสุดท้าย ก่อนเปลี่ยนเป็น ยูฟ่า ยูโรป้า ลีก</lead>
<neck></neck>
<body><p><orgName>ชัคเตอร์ โดเนทส์ค</orgName> ยอดทีมจากยูเครนคว้าแชมป์ถ้วยใบเล็กของยุโรปมาครองได้สำเร็จ หลังต่อเวลาพิเศษเฉือน <orgName>แวร์เดอร์ เบรเมน</orgName> ของเยอรมนี 2-1โดยเล่นกันที่ ซูครู ซาราโคกลู สเตเดี้ยม ประเทศตุรกี</p>
<p>เกมครึ่งแรกผ่านไปถึงในนาทีที่ 24 <orgName>ชัคเตอร์ โดเนตส์ค</orgName>ก็มาได้ประตูขึ้นนำ 1-0 ราซวาน ร้าต แบ๊กซ้ายทำชิ่งให้ แฟร์นานดินโญ่ จ่ายต่อมาถึง หลุยส์ อาเดรียโน่ ยิงสวน ทิม วีเซ่ ผู้รักษาประตูเข้าไป หลังจากถูกนำได้ไม่นาน <orgName><addName>"เจ้านกนางนวล"</addName></orgName> ก็มาตามตีเสมอได้สำเร็จในนาทีที่ 33 เมื่อมาได้ลูกฟรีคิกระยะ 25 หลา และก็เป็น นัลโด้ เซนเตอร์ฮาล์ฟซัดฟรีคิกด้วยเท้าขวา อังเดร เปียตอฟ นายทวารปัดบอลเข้าประตูตัวเอง ทำให้ เบรเมนตีเสมอเป็น 1-1 ทำให้จบครึ่งแรกไปด้วยสกอร์นี้</p>
<p>กลับเข้าสู่ครึ่งหลัง ทั้งสองทีมยังทำอะไรกันไม่ได้ทำให้ต้องต่อเวลา ออกไปอีก30นาทีจนกระทั่งนาที 96 <orgName>ชัคเตอร์ โดเนตส์ค</orgName> ได้ประตูนำ 2-1 ดาริโอ เซอร์น่า พาบอลขึ้นมาทางริมเส้นฝั่งขวา ก่อนโยนเข้าไปหน้าประตูให้ จ้าดสัน มิดฟิลด์บราซิล วิ่งเข้ามาแปหน้าประตู โดย ทิม วีเซ่ ไม่สามารถเซฟประตูนี้ไว้ได้ หมดเวลาการแข่งขัน <orgName>ชัคเตอร์</orgName> เอาชนะ <orgName>เบรเมน</orgName> ไปได้2-1 ส่งผลให้ <orgName>ชัคเตอร์</orgName> คว้าแชมป์ยูฟ่า คัพ ฤดูกาล 2008-2009 โดยครั้งนี้จะเป็นยูฟ่า คัพ นัดชิงฯ หนสุดท้าย เพราะฤดูกาลหน้าจะเปลี่ยนมาแข่งขันในรายการ ยูฟ่า ยูโรป้า ลีก
</p></body>
</news>
