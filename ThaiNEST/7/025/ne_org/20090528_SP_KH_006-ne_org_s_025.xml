<teiHeader>
<fileDesc>
<titleStmt>
  <title>"เน"เสียท่าทอร์เรส จังโก้ส่งเทปลวงให้  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHhNakk0TURVMU1nPT0=&sectionid=TURNd09BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"เน"เสียท่าทอร์เรส จังโก้ส่งเทปลวงให้</headline>
<lead></lead>
<neck></neck>
<body><p>ศึกชิงแชมป์<orgName><prefix>สภา</prefix>มวยโลกหญิง (WBC)</orgName> รุ่นซูเปอร์ฟลายเวต ระหว่างอนา มาเรีย ทอร์เรส เจ้าของตำแหน่งตัวจริง ชาวเม็กซิโก กับ "ไอ้เน"อุษณากร ก่อเกียรติยิม แชมป์ "เฉพาะกาล" ของ<orgName>ไทย</orgName> ซึ่งจะมีขึ้นที่กรุงเม็กซิโก ซิตี้ ประเทศเม็กซิโก วันอาทิตย์ที่ 14 มิ.ย. <orgName><prefix>ช่อง</prefix> 7 สี</orgName> ถ่ายทอดสด เวลา 10.00 น.เป็นต้นไป </p>
<p>ล่าสุด<orgName><prefix>ทีมงาน</prefix>ก่อเกียรติฝ่ายต่างประเทศ</orgName>ต้องเสียค่าโง่ เพราะได้ส่งเทปการชกของ "ไอ้เน" ไฟต์ล่าสุดที่เพิ่งชนะน็อกยก 4 ริเอะ ฟูจิโมโตะ จ.พังงา 2 มี.ค.ที่ผ่านมา ไปให้ทาง<orgName>เม็กซิโก</orgName> เพื่อเป็นการขอแลกเทปกัน ปรากฏว่าเทปการชกของแชมป์โลกสาวชาวเม็กซิโกนั้น กลายเป็นเทปถ่ายทำภาพยนตร์ ที่อัดมาจาก<orgName>ยูทูบ</orgName>ทางอินเตอร์เน็ตแทน และไม่สามารถใช้ศึกษาอะไรได้</p>
<p>อย่างไรก็ตามทาง "เสี่ยโก้"ก่อเกียรติ พาณิชยารมณ์ ไม่ได้วิตกในเรื่องนี้ กำชับให้ไอ้เน อุษณากร เตรียมตัวให้ดีที่สุด ไม่ว่าการฟิตซ้อม การบำรุงต่างๆ เพื่อตัดปัญหาที่จะตามมา มีจังหวะโอกาสก็ต้องเอาชนะแบบไม่ครบยก อย่าเลี้ยงไข้หรือปล่อยให้เกมยืดเยื้อเด็ดขาด </p></body>
</news>
