<teiHeader>
<fileDesc>
<titleStmt>
  <title>หนุน "มวล" ชกต่อ เบนสภามวยโลก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090330/7498/%e0%b8%ab%e0%b8%99%e0%b8%b8%e0%b8%99%e0%b8%a1%e0%b8%a7%e0%b8%a5%e0%b8%8a%e0%b8%81%e0%b8%95%e0%b9%88%e0%b8%ad%e0%b9%80%e0%b8%9a%e0%b8%99%e0%b8%aa%e0%b8%a0%e0%b8%b2%e0%b8%a1%e0%b8%a7%e0%b8%a2%e0%b9%82%e0%b8%a5%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>หนุน "มวล" ชกต่อ เบน<orgName><prefix>สภา</prefix>มวยโลก</orgName></headline>
<lead>"มวล" ประมวลศักดิ์ ก่อเกียรติยิม นักชกวัย 40 ปี อกหักเป็นครั้งที่ 2 แม้จะสวมหัวใจสิงห์เดินหน้าไล่ต่อย โฮเซ่ โลเปซ คู่ชกชาวเปอร์โตริโก แต่หมัดไม่แม่นพอ แถมยังโดนสวนกลับเป็นชุดๆ สุดท้ายพ่ายแต้มขาดลอย ชวดแชมป์โลกรุ่นจูเนียร์แบนตัมเวท <orgName><prefix>องค์กร</prefix>มวยโลก</orgName> เจ้าตัวเปิดใจขอโทษแฟนที่ทำให้ผิดหวัง พร้อมยืดอกรับ โลเปซ เก่งจริง แต่ก็มีลูกตุกติกเยอะ และกรรมการบนเวทีก็ไม่เตือน ด้าน เสี่ยโก้ ยังคงให้ประมวลศักดิ์สู้ต่อ เพราะแพ้แบบประทับใจ โดยจะเบนเป้าไปที่<orgName><prefix>สถาบัน</prefix>สภามวยโลกแทน</orgName></lead>
<neck></neck>
<body><p>ศึกชิงแชมป์โลกที่ว่าในรุ่นจูเนียร์แบนตัมเวท 115 ปอนด์ <orgName><prefix>องค์กร</prefix>มวยโลก (ดับเบิลยูบีโอ)</orgName> ระหว่าง ประมวลศักดิ์ ก่อเกียรติยิม รองแชมป์อันดับ 1 ชาวไทยวัย 40 ปี กับ โฮเซ่ โลเปซ รองแชมป์อันดับ 2 ชาวเปอร์โตริกันวัย 37 ปี มีขึ้นเมื่อเช้าวันอาทิตย์ที่ 29 มีนาคม ที่ประเทศเปอร์โตริโก ท่ามกลางแฟนมวยเจ้าถิ่นที่เข้ามาให้กำลังใจโลเปซเรือนหมื่น</p>
<p>เกมการชกช่วง 4 ยกแรก ประมวลศักดิ์ รูปร่างดูเล็กกว่า พยามยามเดินหน้าออกต่อยหมัดซ้ายขวา ขณะที่ โฮเซ่ โลเปซ ก็ต่อยหมัดสวนเป็นชุดได้ดีกว่า แถมบางจังหวะนักชกไทยโดนเข้าถึงกับหน้าหงาย แต่จากนั้นยก 5 เป็นต้นไป ประมวลศักดิ์ เดินรุกไล่บ้าง เน้นต่อยลำตัวเป้าใหญ่ โลเปซ ก็ตอบโต้เช่นกัน เกมแลกกันสนุกแต่ด้วยความใหญ่โตของโลเปซ โดนหมัดเต็มๆ ก็ค่อยไม่มีอาการ แม้ประมวลศักดิ์จะเร่งต่อยเป็นชุด แต่น้ำหนักหมัดไม่สามารถกดนักชกเจ้าถิ่นได้</p>
<p>เกมช่วงท้ายบีบให้นักมวยไทยต้องเดินลุยต่อย โลเปซ ปิดป้องรัดกุม และคอยหนีบหมัดตลอดเวลา กรรมการก็ไม่ค่อยเตือน สร้างความหนักใจให้ประมวลศักดิ์อย่างมาก จนต้องลุยต่อยลำตัวมั่วไปหมด และโลเปซเองก็มีหมัดชุดออกมาโต้ ครบ 12 ยกกรรมการรวมแต้มให้ โฮเซ่ โลเปซ ชนะคะแนนไป คว้าแชมป์โลกที่ว่างรุ่นจูเนียร์แบนตัมเวท <orgName><prefix>องค์กร</prefix>มวยโลก</orgName>ไปครอง ด้วยคะแนนจากกรรมการ 3 คน 117-111, 117-111 และ 116-112</p>
<p>หลังการชก ประมวลศักดิ์ กล่าวว่า ต้องขอโทษแฟนมวยชาวไทยที่ทำไม่สำเร็จเป็นครั้งที่ 2 เป็นเพราะว่า โลเปซ นั้นเก่งจริง แต่อย่างไรก็ตามจุดที่ทำให้หนักใจคือเขาต่อยตุกติกเยอะ โดยเฉพาะเรื่องของการหนีบหมัด และกรรมการผู้ห้ามไม่ยอมเตือน ทำให้ออกหมัดลำบากมาก ทั้งที่เรี่ยวแรงยังเหลืออีกเยอะ ส่วนอนาคตจะไปทางไหนแล้วแต่เสี่ยโก้</p>
<p>อย่างไรก็ตาม "เสี่ยโก้" ก่อเกียรติ พาณิชยารมณ์ ผู้จัดการกล่าวว่า การชกครั้งนี้แม้ประมวลศักดิ์จะแพ้ชวดแชมป์โลก แต่ถือว่าทำหน้าที่ได้ดี ถือว่าแพ้แบบประทับใจ และสู้ตลอดทั้งเกม ดังนั้นเราจึงต้องสร้างสรรค์กันต่อไป โดยจะเบนเข็มไปที่<orgName><prefix>สถาบัน</prefix>สภามวยโลก (ดับเบิลยูบีซี)</orgName> ในรุ่น 115 ปอนด์แทน</p></body>
</news>
