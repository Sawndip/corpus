<teiHeader>
<fileDesc>
<titleStmt>
  <title>'ประหยัด'สุดเจ๋ง คว้าที่2สวิงแบล็กฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-30 08:40:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194824&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'ประหยัด'สุดเจ๋ง คว้าที่2สวิงแบล็กฯ</headline>
<lead>สวีดิชซิวแชมป์-ธงชัยอันดับ5"พญาเสือ"ตามผู้นำอยู่5สโตรก</lead>
<neck>“โปรหมาย” ประหยัด มากแสง โชว์ฟอร์มสุดเจ๋ง ปิดท้ายทำเพิ่ม 8 อันเดอร์ฯ สกอร์รวม 15 อันเดอร์พาร์ 273 ซิวที่ 2 ร่วม ศึกดวลก้านเหล็ก “แบล็ก เมาน์เทน มาสเตอร์ส 2009” ที่หัวหิน ส่วนแชมป์เป็นของ โยฮัน เอดฟอร์ส จากสวีเดน ด้าน “พี่เสือ” ไทเกอร์ วูดส์ ขึ้นที่ 2 ตามผู้นำ 5 สโตรก หลังจบรอบสาม รายการ “อาร์โนลด์ พาลเมอร์ อินวิเตชั่นแนล”</neck>
<body><p>การแข่งขันกอล์ฟเอเชี่ยน ทัวร์ รายการ แบล็ก เมาน์เทน มาสเตอร์ส 2009 ชิงเงินรางวัลรวม 500,000 เหรียญสหรัฐ (ราว 17.5 ล้านบาท) ที่สนามแบล็ก เมาน์เทน กอล์ฟ คลับ ระยะ 7,184 หลา พาร์ 72 อ.หัวหิน จ.ประจวบคีรีขันธ์ หลังจบรอบสุดท้าย เมื่อวันอาทิตย์ที่ผ่านมา โยฮัน เอดฟอร์ส โปรชาวสวีดิช ทำเพิ่มอีก 4 อันเดอร์พาร์ 68 มีสกอร์รวม 17 อันเดอร์พาร์ 271 (64-68-71-68) นำม้วนเดียวจบคว้าแชมป์ไปครองได้สำเร็จ ขณะที่ “โปรหมาย” ประหยัด มากแสง ยอดโปรมือ 50 โลกชาวไทย ฟอร์มแรงช้าไปนิด เมื่อหวดเพิ่ม 8 อันเดอร์พาร์ 64 สกอร์รวม 15 อันเดอร์พาร์ 273 (70-72-67-64) ปิดท้ายได้อันดับ 2 ร่วมกับ คริส รอดเจอร์ จากอังกฤษ (70-68-67-68)</p>
<p>ส่วนผลงานโปรไทย ธงชัย ใจดี 13 อันเดอร์พาร์ 275 (71-69-67-68) ที่ 5 ร่วมเท่ากับ ชัพชัย นิราช (69-68-71-67), พรหม มีสวัสดิ์ 10 อันเดอร์พาร์ 278 (70-69-72-67) ที่ 15 ร่วม เท่ากับ กิรเดช อภิบาลรัตน์ (69-69-71-69), ปวิธ ตั้งกมลประเสริฐ 5 อันเดอร์พาร์ 283 (71-72-73-67) ที่ 37 ร่วมเท่ากับ เชาวลิต ผลาผล (74-67-75-67), ปริยะ ชุณหสวัสดิกุล 4 อันเดอร์พาร์ 284 (69-71-73-71) ที่ 42 ร่วม, ถาวร วิรัตน์จันทร์ 2 อันเดอร์พาร์ 286 (70-74-70-72) ที่ 51 ร่วม</p>
<p>ด้านศึกกอล์ฟพีจีเอ ทัวร์ รายการอาร์โนลด์ พาลเมอร์ อินวิเตชั่นแนล ชิงเงินรางวัลรวม 6 ล้านเหรียญ (ราว 210 ล้านบาท) ที่สนามเบย์ ฮิลล์ คลับ แอนด์ เลาจ์ พาร์ 70 ในรัฐฟลอริดา สหรัฐอเมริกา หลังจบรอบ 3 ฌอน โอแฮร์ โปรหนุ่มอเมริกัน หวดเกิน 1 โอเวอร์พาร์ 71 สกอร์รวมหล่นเหลือ 7 อันเดอร์พาร์ 203 (67-65-71) แต่ยังคงนำเป็นจ่าฝูง ขณะที่ ไทเกอร์ วูดส์ โปรมือ 1 โลก ที่แม้ตีเกิน 1 โอเวอร์พาร์ 71 สกอร์รวมเหลือ 2 อันเดอร์พาร์ 208 (68-69-71) แต่ขึ้นจากที่ 5 ไปอยู่อันดับ 2 ตามผู้นำ 5 สโตรก</p>
<p>ส่วนกอล์ฟแอลพีจีเอ ทัวร์ รายการเจ กอล์ฟ ฟินิกซ์ แอลพีจีเอ อินเตอร์เนชั่นแนล ชิงเงินรางวัล 1.5 ล้านเหรียญ (ราว 52.5 ล้านบาท) ที่สนามปาปาโก กอล์ฟ คอร์ส ระยะ 6,711 หลา พาร์ 72 ในอริโซนา สหรัฐอเมริกา หลังจบรอบ 3 ชิน จีไย โปรสาวเกาหลีใต้ ฟอร์มร้อนแรงหวด 6 อันเดอร์พาร์ 66 ทำสกอร์รวม 10 อันเดอร์พาร์ 206 (69-71-66) ทะยานขึ้นนำจ่าฝูง แซงหน้า คิม อิน คัง เพื่อนร่วมชาติ ซึ่งเป็นจ่าฝูงในรอบสอง ที่มี 9 อันเดอร์พาร์ 207 (68-68-71) ตกไปรั้งอันดับ 2 ร่วมกับ แคร์รี เวบบ์ (70-68-69) ส่วน โลเรนา โอชัว มือ 1 โลก อยู่ที่ 19 ร่วม สกอร์รวม 2 อันเดอร์พาร์ 214 (72-72-70)</p>
<p>ขณะที่ “โปรฝน” รัศมี กัลยานมิตตา นักหวดสาวไทย ตีเกินไปอีก 3 โอเวอร์พาร์ 75 สกอร์รวมเกิน 5 โอเวอร์พาร์ 221 (72-74-75) รั้งอันดับ 48 ร่วม ส่วน มิเชล วี สาวน้อยมหัศจรรย์ ตีเกิน 2 โอเวอร์พาร์ 74 สกอร์รวม 7 โอเวอร์พาร์ 223 (73-76-74) อยู่ที่ 61 ร่วม.
</p></body>
</news>
