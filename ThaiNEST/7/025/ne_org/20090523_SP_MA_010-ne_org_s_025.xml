<teiHeader>
<fileDesc>
<titleStmt>
  <title>ลาววาง2เงื่อนไขจัดสนุกฯ6แดง เสียงสมาชิกส่วนใหญ่+ไทยต้องช่วย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo08230552&sectionid=0114&day=2009-05-23  </bibl>
</sourceDesc>
</fileDesc>
</teiHeader>
<news>
<headline><orgName>ลาว</orgName>วาง2เงื่อนไขจัดสนุกฯ6แดง เสียงสมาชิกส่วนใหญ่+<orgName>ไทย</orgName>ต้องช่วย</headline>
<lead></lead>
<neck></neck>
<body><p>นายเกษม อินทะรา เลขานุการฝ่ายเทคนิคกีฬาใน<orgName><prefix>คณะกรรมการ</prefix>จัดการแข่งขันกีฬาซีเกมส์ ครั้งที่ 25</orgName> เปิดเผยว่า หลังจาก พล.ต.จารึก อารีราชการัณย์ รองประธานและเลขาธิการ<orgName><prefix>คณะกรรมการ</prefix>โอลิมปิค<suffix>แห่งประเทศไทยฯ</suffix></orgName> เดินทางมาหารือกับ<orgName>ลาว</orgName>เพื่อให้พิจารณาบรรจุสนุกเกอร์ 6 แดงเข้าไว้ในการแข่งขันซีเกมส์ ครั้งที่ 25 ที่<orgName>ลาว</orgName>เป็นเจ้าภาพ ระหว่างวันที่ 9-18 ธันวาคมนี้ เมื่อสัปดาห์ที่ผ่านมาแล้ว คีย์แมนของ<orgName>ลาว</orgName>ได้ประชุมหารือร่วมกันแล้ว ไม่ขัดข้องที่จะบรรจุสนุกเกอร์ 6 แดงชาย-หญิง แต่จะต้องเป็นเสียงส่วนใหญ่จากชาติสมาชิกซึ่ง<orgName>ลาว</orgName>จะทำหนังสือเวียนขอความเห็นจากชาติสมาชิกในเร็วๆ นี้ นอกจากนี้ <orgName><prefix>สมาคม</prefix>บิลเลียด<suffix>แห่งประเทศไทย</suffix></orgName>จะต้องยืนยันให้ความช่วยเหลือ<orgName>ลาว</orgName>ในการจัดการแข่งขันกีฬาบิลเลียด-สนุกเกอร์ด้วย</p>
<p>"มี 2 เงื่อนไขที่จะทำให้<orgName>ลาว</orgName>บรรจุสนุกเกอร์ 6 แดงก็คือ 1.จะต้องเป็นเสียงส่วนใหญ่จากชาติสมาชิก และ 2.<orgName>ไทย</orgName>จะต้องช่วยเหลือ<orgName>ลาว</orgName>ในการจัดการแข่งขันทั้งหมด ซึ่งก่อนหน้านี้<orgName>ไทย</orgName>เคยรับปากที่จะช่วยเหลือ<orgName>ลาว</orgName>" นายเกษมกล่าว </p>
<p>นายสินธุ พูนศิริวงศ์ ประธาน<orgName><prefix>สมาพันธ์</prefix>บิลเลียด<suffix>แห่งเอเชีย</suffix></orgName> และนายก<orgName><prefix>สมาคม</prefix>บิลเลียด<suffix>แห่งประเทศไทย</suffix></orgName> เปิดเผยหลังการหารือกับ พล.ต.จารึก อารีราชการัณย์ รองประธานและเลขาธิการ<orgName><prefix>คณะกรรมการ</prefix>โอลิมปิค<suffix>แห่งประเทศไทยฯ</suffix></orgName> เมื่อวันที่ 22 พฤษภาคม ว่า หลังจากหารือร่วมกับ พล.ต.จารึกแล้วได้ข้อสรุปจากการเดินทางไปพบ<orgName>ลาว</orgName>ของ พล.ต.จารึกตรงกับคำพูดของนายเกษม ซึ่งตนยืนยันกับ พล.ต.จารึก ว่า <orgName>ไทย</orgName>พร้อมให้การช่วยเหลือด้านการจัดการแข่งขันตามเงื่อนไขเดิมที่ตกลงไว้คือ <orgName><prefix>สหพันธ์</prefix>บิลเลียด<suffix>แห่งเอเชีย</suffix></orgName>จะสนับสนุนโต๊ะแข่งขันสนุกเกอร์ 14 โต๊ะ, พูล 4 โต๊ะ และแครอม 4 โต๊ะ จากการสปอนเซอร์ที่สนับสนุนสหพันธ์ ส่วนเรื่องไฟที่ใช้จัดแข่งขันสมาคมคงต้องเช่าจาก<orgName>ประเทศไทย</orgName>เพื่อไปดำเนินการ รวมถึงการอบรมผู้ตัดสินและเจ้าหน้าที่ในการแข่งขัน</p>
<p>"<orgName>ลาว</orgName>มี 2 เงื่อนไขตามที่คุณเกษมบอก <orgName><prefix>สมาคม</prefix>บิลเลียดฯ</orgName>ยินดีให้ความช่วยเหลือ<orgName>ลาว</orgName> และมั่นใจว่าชาติสมาชิกส่วนใหญ่ให้ความเห็นชอบบรรจุสนุกเกอร์ 6 แดง ผมมั่นใจว่าสนุกเกอร์ 6 แดงจะมีแข่งในซีเกมส์ครั้งนี้แน่นอน" นายสินธุกล่าว</p>
<p>นายสินธุกล่าวต่อว่า งบประมาณที่สมาคมต้องใช้ในการสนับสนุนลาวจัดแข่งขันรวมทั้งสิ้น 1.5 ล้านบาท ซึ่ง พล.ต.จารึกแนะนำให้ประสานขอความช่วยเหลือไปยัง<orgName><prefix>การ</prefix>กีฬา<suffix>แห่งประเทศไทย</suffix> (กกท.)</orgName> ตามโครงการที่<orgName>รัฐบาลไทย</orgName>จะช่วยเหลือ<orgName>รัฐบาลลาว</orgName>ในการพัฒนาบุคลากรและเจ้าหน้าที่ของ<orgName>ลาว</orgName> ในส่วนของหนังสือเวียนที่<orgName>ลาว</orgName>จะส่งถึงมนตรีซีเกมส์อีก 10 ชาติเพื่อขอเสียงรับรองในการจัดแข่งขันนั้น มั่นใจว่าจะไม่มีปัญหาเพราะหนังสือเวียนจากสหพันธ์ที่ส่งไปยังชาติสมาชิกก่อนหน้านี้มีถึง 7 ชาติให้การสนับสนุน ประกอบด้วย<orgName>พม่า</orgName>, <orgName>ฟิลิปปินส์</orgName>, <orgName>สิงคโปร์</orgName>, <orgName>อินโดนีเซีย</orgName>, <orgName>บรูไน</orgName>, <orgName>เวียดนาม</orgName> และ<orgName>ไทย</orgName></p></body>
</news>
