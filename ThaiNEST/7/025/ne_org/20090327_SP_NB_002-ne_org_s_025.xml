<teiHeader>
<fileDesc>
<titleStmt>
  <title>จ.อุบลฯ เตรียมมอบเงินอัดฉีดให้กับนักกีฬาเยาวชนที่คว้าเหรียญรางวัล ในกีฬาเยาวชนครั้งที่ 25  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203270165&tb=N255203&return=ok&news_headline='%a8.%cd%d8%ba%c5%cf  </bibl>
</sourceDesc>
</fileDesc>
</teiHeader>
<news>
<headline><orgName><prefix>จ.</prefix>อุบลฯ</orgName> เตรียมมอบเงินอัดฉีดให้กับนักกีฬาเยาวชนที่คว้าเหรียญรางวัล ในกีฬาเยาวชนครั้งที่ 25</headline>
<lead></lead>
<neck></neck>
<body><p><orgName><prefix>จังหวัด</prefix>อุบลราชธานี</orgName> เตรียมมอบเงินอัดฉีดให้กับนักกีฬาเยาวชนที่คว้าเหรียญรางวัล ในกีฬาเยาวชนแห่งชาติ ครั้งที่ 25 นายชวน ศิรินันท์พร ผู้ว่าราชการจังหวัดอุบลราชธานี กล่าวว่า รู้สึกพอใจอย่างยิ่งกับผลงานของทัพนักกีฬาเยาวชนจังหวัดอุบลราชธานี ในการแข่งขันกีฬาเยาวชนแห่งชาติ ครั้งที่ 25 กาญจนบุรีเกมส์ ซึ่งหลังจบการแข่งขัน ทัพนักกีฬาเยาวชนจังหวัดอุบลราชธานี มีตารางเหรียญรางวัลอยู่ในอันดับ 4 ของประเทศ และเป็นอันดับ 1 ของภาคอีสาน โดยได้ 26 เหรียญทอง 23 เหรียญเงิน 25 เหรียญทองแดง รวมทั้งหมด 74 เหรียญ ถือว่าเป็นจุดเริ่มต้นที่ดีของวงการกีฬาในจังหวัดอุบลราชธานี และทางจังหวัดเตรียมมอบเงินอัดฉีดให้กับนักกีฬาที่คว้าเหรียญ โดยเหรียญทอง จะได้เหรียญละ หมื่นบาท เหรียญเงิน เหรียญละ 5 พันบาท เหรียญทองแดง เหรียญละ 3 พันบาท ผู้ว่าราชการจังหวัดอุบลราชธานี ยังกล่าวถึงแนวทางการพัฒนาด้านกีฬาจังหวัดอุบลราชธานีว่า ขณะนี้ขอให้สถานศึกษาทุกแห่ง พิจารณาเลือกชนิดกีฬาเพียงหนึ่งชนิด เพื่อทำการพัฒนาและทางจังหวัดจะช่วยสนับสนุนให้เกิดการพัฒนาอย่างยั่งยืนต่อไป ในรูปแบบที่เรียกว่า หนึ่งโรงเรียน หนึ่งชนิดกีฬา</p></body>
</news>
