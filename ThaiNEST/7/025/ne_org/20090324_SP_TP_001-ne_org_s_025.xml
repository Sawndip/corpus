<teiHeader>
<fileDesc>
<titleStmt>
  <title>ทับทิมแดงชิงWBCเอเชีย รอเขย่าบัลลังก์นิชิโอกะ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-24 22:18:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/240309/2243  </bibl>
</sourceDesc>
</fileDesc>
</teiHeader>
<news>
<headline>ทับทิมแดงชิง<orgName>WBCเอเชีย</orgName> รอเขย่าบัลลังก์นิชิโอกะ</headline>
<lead></lead>
<neck></neck>
<body><p>"ทับทิมแดง"  เบนเข็มหันมาชิงแชมป์  "ที่ว่าง"  รุ่นซูเปอร์แบนตั้มเวต  <orgName>WBC  เอเชีย</orgName>  กับ  "เดลกาโด"  เจ้าของตำแหน่งชาวฟิลิปปินส์  พุธ  22  เม.ย.นี้  ที่กรุงเก่า-อยุธยา  <orgName>ทีวีสี  7</orgName>  ถ่ายสดจากศูนย์การค้าอยุธยาพาร์ค  ถ้าคว้าเข็มขัดมาคาดเอว  "ธานินทร์  คอมมิวนิเคชั่นฯ"  ตั้งเป้าผลักดันขึ้นเขย่าบัลลังก์สภามวยโลกกับ  "นิชิโอกะ"  จ่าฝูงชาวญี่ปุ่น     นายธานินทร์   ปิติธนสารสมบัติ  ประธานกรรมการ  <orgName><prefix>บริษัท</prefix>  ธานินทร์  คอมมิวนิเคชั่น  <suffix>จำกัด</suffix></orgName>  เผยว่า  หลังจากตัดสินใจให้  ทับทิมแดง  ศิษย์หลวงพ่อพูล  สละตำแหน่งแชมป์  "พาบา"  รุ่นแบนตั้มเวต  เพราะมีปัญหาเรื่องการควบคุมน้ำหนัก  โดยกำหนดให้เบนเข็มมาชิงแชมป์  "ที่ว่าง"  รุ่นซูเปอร์แบนตั้มเวต<orgName>  WBC  เอเชีย</orgName>  กับ  อาเรียล  เดลกาโด  เจ้าของตำแหน่งชาวฟิลิปปินส์  ในวันพุธ  22  เม.ย.นี้  ที่เวทีมวยชั่วคราวศูนย์การค้าอยุธยาพาร์ค  จ.พระนครศรีอยุธยา  ซึ่งมีนายวิทยา  ผิวผ่อง  ผวจ.พระนครศรีอยุธยา  และนางปราณี  ด่านชัยวิโรจน์  ร่วมกันดำเนินการจัดการแข่งขัน  เพื่อส่งเสริมการท่องเที่ยวกรุงเก่า</p>
<p>ประธานกรรมการ  "ธานินทร์  คอมมิวนิเคชั่นฯ"  กล่าวว่า  รายการนี้ตนและ  น.พ.ธนา  ปิติธนสารสมบัติ  โปรโมเตอร์จะถ่ายทอดสดให้แฟนมวยชาวไทยทั่วประเทศได้ติดตามชมและเชียร์ทาง<orgName>ทีวีช่อง  7  สี</orgName>  เวลา  15.00-17.00  น.นอกจากนี้ยังมี  วีระพล  ส.จันทสิทธิ์   ถล่ม   เสือ  แครี่บอย,  นำพล  จันทสิทธิ์  ตะบัน  วันเผด็จ  ศิษย์ทรายทอง  อีกด้วย  สำหรับทับทิมแดงต้องผ่านนักชกตากาล็อคคว้าแชมป์มาครองเป็นประเดิมให้ได้เสียก่อน  จากนั้นก็จะผลักดันขึ้นเขย่าบัลลังก์รุ่นซูเปอร์แบนตั้มเวต<orgName><prefix>สภา</prefix>มวยโลก  (WBC) </orgName> ที่มี  โตชิอากิ  นิชิโอกะ  นักชกชาวญี่ปุ่นเป็นจ่าฝูงในโอกาสต่อไป.   </p></body>
</news>
