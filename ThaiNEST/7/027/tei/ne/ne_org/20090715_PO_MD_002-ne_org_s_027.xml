<teiHeader>
<fileDesc>
<titleStmt>
  <title>พธม.รวมพลสู้ข้อหาเท็จ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-15 21:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000080084  </bibl>
</sourceDesc>
</fileDesc>
</teiHeader>
<news>
<headline><orgName>พธม.</orgName>รวมพลสู้ข้อหาเท็จ</headline>
<lead></lead>
<neck></neck>
<body><p>วานนี้ ( 15 ก.ค.) นายสุวัตร อภัยภักดิ์ ทนายความ<orgName>พันธมิตรประชาชนเพื่อประชาธิปไตย</orgName> กล่าวถึงการเดินทางไปพบพนักงานสอบสวนของแกนนำ<orgName>พันธมิตรฯ</orgName> และแนวร่วม 36 คน ตามหมายเรียกในข้อหาก่อการร้าย และข้อหาอื่นๆ จากการชุมนุมที่สนามบินสุวรรณภูมิ และดอนเมือง ในวันนี้ (16 ก.ค.) ว่า แกนนำ<orgName>พันธมิตรฯ</orgName>จะยื่นโต้แย้งข้อกล่าวหาทุกข้อกล่าวหา เนื่องจากเป็นการแจ้งข้อกล่าวหาอันเป็นเท็จ ประกอบกับ นพ.เหวง โตจิราการ ซึ่งเป็นผู้แจ้งความร้องทุกข์ ไม่ใช่ผู้เสียหายตามกฎหมาย จึงไม่มีอำนาจแจ้งความดำเนินคดี</p>
<p>ที่สำคัญตามประมวลกฎหมายอาญา มาตรา 135/1 วรรคสุดท้าย ระบุว่า การกระทำในการเดินขบวน ชุมนุม ประท้วง โต้แย้ง หรือเคลื่อนไหวเพื่อเรียกร้องให้รัฐช่วยเหลือ หรือให้ได้รับความเป็นธรรมอันเป็นการใช้เสรีภาพตาม รัฐธรรมนูญ ไม่เป็นการกระทำความผิดฐานก่อการร้าย จึงแสดงให้เห็นว่า <orgName>กลุ่มพันธมิตรฯ</orgName>ไม่ได้มีการกระทำผิดตามที่แจ้งข้อกล่าวหาแต่อย่างใด</p>
<p>นายสุวัตร กล่าวว่า หากพนักงานสอบสวนไม่พิจารณายกเลิกข้อกล่าวหาดังกล่าว ก็จะยื่นฟ้องนายอภิสิทธิ์ เวชชาชีวะ นายกรัฐมนตรี ในฐานะประธาน<orgName>คณะกรรมการข้าราชการตำรวจ</orgName> (<orgName>ก.ตร.</orgName>) และ พล.ต.อ.พัชรวาท วงษ์สุวรรณ ผบ.<orgName>ตร.</orgName> ต่อศาลปกครองต่อไป</p>
<p>สำหรับกรณีที่ศาลไม่รับฟ้องคดีที่นายไชยวัฒน์ สินสุวงศ์ ฟ้องนายอภิสิทธิ์ เวชชาชีวะ นายสุเทพ เทือกสุบรรณ รองนายกฯ และพล.ต.อ.พัชรวาท วงษ์สุวรรณ ในความผิดต่อตำแหน่งหน้าที่ราชการ ความผิดต่อเจ้าพนักงาน ในกระบวนการยุติธรรม กรณีมีคำสั่งให้พนักงานสอบสวน ออกหมายเรียก<orgName>พันธมิตรฯ</orgName> ในข้อหาก่อการร้าย ซึ่งรุนแรงเกินจริงนั้น นายสุวัตร กล่าวว่า นายไชยวัฒน์ ไม่ได้ยื่นฟ้องในนาม<orgName>พันธมิตรฯ</orgName> แต่รีบยื่นฟ้องเองโดยพลการ ทั้งที่ตนได้บอกผ่านนายณัฐพร โตประยูร ทนายความของนายไชยวัฒน์ ไปแล้วว่า จะต้องทำกันเป็นทีม และต้องนำคำฟ้องมาให้อ่านก่อน แต่ก็ไม่ได้นำมาให้อ่าน เมื่อตนทราบข่าวว่านายไชยวัฒน์ ยื่นฟ้อง ก็รู้ล่วงหน้าทันทีว่า ศาลจะไม่รับฟ้องแน่ เพราะทำผิดขั้นตอน</p>
<p>นายสุวัตร กล่าวว่า กรณีที่<orgName>พันธมิตรฯ</orgName> เคยประกาศว่าจะฟ้องนายกฯ รองนายกฯ และ ผบ.<orgName>ตร.</orgName>นั้น มีขั้นตอนที่วางไว้ คือ ในการไปพบพนักงานสอบสวนในวันนี้ จะยื่นหนังสือขอให้เปลี่ยนพนักงานสอบสวนด้วย ซึ่งถ้าไม่มีการเปลี่ยนจึงจะยื่นฟ้องนายกฯในขั้นตอนต่อไป</p>
<p>อนึ่ง แกนนำ<orgName>พันธมิตรฯ</orgName> และแนวร่วม 36 คน ที่ถูกแจ้งข้อกล่าวหา จะเข้าพบพนักงานสอบสวนที่สโมสรตำรวจ ถนนวิภาวดี –รังสิต ในเวลา 10.00 น. วันนี้ โดยจะมี<orgName>พันธมิตรฯ</orgName>จากจังหวัดต่างๆ เดินทางไปให้กำลังใจจำนวนมาก</p>
<p>นายสุริยะใส กตะศิลา ผู้ประสานงาน<orgName>พันธมิตรประชาชนเพื่อประชาธิปไตย</orgName> กล่าวถึงกรณีที่ศาลไม่รับคำฟ้องของ นายไชยวัฒน์ สินสุวงศ์ และคณะที่ยื่นฟ้องนายกฯ กรณีตั้งข้อหาก่อการร้ายนั้น จะไม่กระทบกับการดำเนินการต่อสู้เพื่อความเป็นธรรมในคดีของแกนนำ<orgName>พันธมิตรฯ</orgName> ในรายอื่นๆ เพราะนายไชยวัฒน์ ถือแนวปฏิบัติอีกแบบหนึ่ง ซึ่งเป็นส่วนของสมัชชาฯ และเป็นคนละแนวปฏิบัติกับส่วนของ<orgName>พันธมิตรฯ</orgName> ซึ่งที่ประชุมของแกนนำ<orgName>พันธมิตรฯ</orgName> เห็นว่าขั้นตอนทางศาล จะเป็นขั้นตอนสุดท้าย</p>
<p>ทั้งนี้ ในวันนี้ (16 ก.ค.) แกนนำ<orgName>พันธมิตรฯ</orgName> ที่ถูกออกหมายเรียกทั้งหมดจะไปที่สโมสรตำรวจ แต่เราจะมอบหมายให้ทีมทนาย เข้าพบพนักงานสอบสวน เพื่อยื่นเรื่องขอความเป็นธรรมไปถึงพนักงานสอบสวน ผบ.<orgName>ตร.</orgName> และนายกรัฐมนตรี ที่เป็นผู้รับผิดชอบ <orgName>สตช.</orgName>ให้ทบทวนการออกหมายเรียก ซึ่งเป็นข้อกล่าวหาเท็จ หลังจากนั้นเราจะรอคำตอบสักระยะก่อนพิจารณายื่นฟ้องศาล อาจจะไม่ใช่ศาลเดียว ซึ่งถ้าจำเป็นต้องยื่นฟ้องต่อศาลจะรวมเอา พล.ต.ท.วุฒิ พัวเวส หัวหน้าพนักงานสอบสวน และคณะไปด้วยอย่างแน่นอน</p>
<p>ด้านนายปานเทพ พัวพงษ์พันธุ์ โฆษก<orgName>พันธมิตรฯ</orgName> เปิดเผยว่าในช่วงเช้าวันนี้ เวลาประมาณ 10.00 น. ทนายทั้ง 2 คน คือ นายสุวัตร อภัยภักดิ์ และนายนิติธร ล้ำเหลือ จะไปยื่นหนังสือโต้แย้งข้อกล่าวหาของพนักงานสอบสวน โดยผู้ที่ถูกกล่าวหาทั้ง 36 คน จะไปตามกำหนดการดังกล่าว</p>
<p>ส่วนนายสนธิ ลิ้มทองกุล แกนนำ<orgName>พันธมิตรฯ</orgName> จะไปด้วยหรือไม่นั้น ไม่สะดวกที่จะเปิดเผย เพราะเกรงว่าอาจจะเกิดความไม่ปลอดภัยกับนายสนธิ ได้</p>
<p>อย่างไรก็ตาม คาดว่าจะมีพี่น้อง<orgName>พันธมิตรฯ</orgName> ทั้งในกรุงเทพ และจากต่างจังหวัดเดินทางมาร่วมกัน ที่สโมสรตำรวจในวันนี้ เป็นจำนวกมากเช่นกัน ซึ่งเราได้ประชาสัมพันธ์ไปก่อนหน้านี้แล้ว ขณะเดียวกัน ผู้ที่ถูกตั้งข้อกล่าวหาทั้ง 36 คน ก็เป็นคนที่พี่น้อง<orgName>พันธมิตรฯ</orgName> คุ้นเคยหลายคน อาทิ แกนนำทั้งรุ่น 1 และรุ่น 2 พิธีกรของ <orgName>เอเอสทีวี</orgName> ซึ่งจะมีการจัดการปราศรัย ทักทายกับพี่น้อง<orgName>พันธมิตรฯ</orgName> เช่นเดิมเป็นเหมือนการพบปะกันของ<orgName>พันธมิตรฯ</orgName> แบบย่อมๆ จึงอยากฝากถึงพี่น้อง<orgName>พันธมิตรฯ</orgName> ที่เห็นว่าการตั้งข้อกล่าวหาร้ายแรงในข้อหาก่อการร้ายของตำรวจ และพนักงานสอบสวนเป็นสิ่งที่ไม่ถูกต้อง และเป็นการยัดเยียดเกินเหตุ โดยที่รัฐบาลยังมีความพยายามที่จะหนีปัญหา ปล่อยให้ความอยุติธรรมยังเดินหน้า โดยไม่กำกับดูแลอย่างเข้มงวด ซึ่งสิ่งนี้ประชาชนที่ไม่เห็นด้วยกับความไม่ยุติธรรม จึงต้องออกมาเพื่อแสดงความรู้สึกที่จะโต้แย้งข้อกล่าวหาดังกล่าว ว่ารุนแรงเกินจริง จึงอยากให้พี่น้องพันธมิตรฯ มาร่วมแสดงตนในวันนี้ให้มาก</p></body>
</news>
