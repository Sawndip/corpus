<teiHeader>
<fileDesc>
<titleStmt>
  <title>ตร.ร่อนหมายเรียกพธม.ยึดสนามบิน"จำลอง-สนธิ"นำทีม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168899  </bibl>
</sourceDesc>
</fileDesc>
</teiHeader>
<news>
<headline>ตร.ร่อนหมายเรียก<orgName>พธม.</orgName>ยึดสนามบิน"จำลอง-สนธิ"นำทีม</headline>
<lead>ตร.ร่อนหมายเรียก<orgName>พธม.</orgName> ยึดสนามบิน "จำลอง-สนธิ"นำทีม "กษิต"โดนด้วย/รายงานตัว16กค.  "<orgName>เสื้อแดง</orgName>"ลั่นล่ารายชื่อทั่วกทม. ช่วย"ทักษิณ"พร้อมจัดเบิร์ธเดย์</lead>
<neck>ผู้สื่อข่าวรายงานว่า พนักงานสอบสวน สภ.ราชาเทวะ ออกหมายเรียกวันที่ 1 กรกฎาคม ลงนามโดย พล.ต.ท.วุฒิ พัวเวส ในคดีระหว่าง<orgName>บริษัท ท่าอากาศยานไทย จำกัด (มหาชน)</orgName> กับพวก ผู้กล่าวหา และพล.ต.จำลอง ศรีเมือง กับพวก ผู้ต้องหา โดยให้ผู้ต้องหาทั้งหมดเข้ารายงานตัวต่อพนักงานสอบสวน ในข้อหา "ร่วมกันกระทำให้ปรากฏแก่ประชาชนด้วยวาจา หนังสือ หรือวิธีอื่นใด อันมิใช่เป็นการกระทำภายในความมุ่งหมายแห่งรัฐธรรมนูญฯ มั่วสุมกันตั้งแต่สิบคนขึ้นไป ใช้กำลังประทุษร้า ขู่เข็ญว่าจะใช้กำลังประทุษร้าย หรือกระทำการอย่างหนึ่งอย่างใดให้เกิดการวุ่นวายขึ้นในบ้านเมืองฯ , เมื่อเจ้าพนักงานสั่งให้เลิกการมั่วสุมแล้วไม่เลิก, ก่อการร้าย, บุกรุก, ทำให้เสียทรัพย์ ฯลฯ" ทำให้การให้บริการของท่าอากาศยานหยุดชะงักลง ฝ่าฝืนข้อกำหนดออกตามมาตรา 9 แห่ง พ.ร.ก.การบริหารราชการในสถานการณ์ฉุกเฉิน พ.ศ.2548 ฉบับที่ 1 ลงวันที่ 29 พฤศจิกายน 2551 และฉบับที่ 2 ลงวันที่ 1 ธันวาคม 2551 เหตุเกิดระหว่างวันที่ 25 พฤศจิกายน 2551 ถึงวันที่ 3 ธันวาคม 2551 ที่ท่าอากาศยานสุวรรณภูมิ จังหวัดสมุทรปราการ</neck>
<body><p>บุกรุกสุวรรณภูมิ25 คน</p>
<p>สำหรับผู้ที่ถูกออกหมายเรียกในข้อหาบุกรุกสนามบินสุวรรณภูมิรวมทั้งสิ้น 25 คน เป็นแกนนำและ<orgName>กลุ่มแนวร่วมพันธมิตรประชาชนเพื่อประชาธิปไตย</orgName>(<orgName>พธม.</orgName>) ประกอบไปด้วย 1. พล.ต.จำลอง ศรีเมือง, 2. นายสนธิ ลิ้มทองกุล, 3. นายสุริยะใส กตะศิลา, 4. นายสำราญ รอดเพ็ชร, 5. นายสมเกียรติ พงษ์ไพบูลย์, 6. นายอมร อมรรัตนานนท์, 7. นายไชยวัฒน์ สินสุวงศ์, 8. นายศิริชัย ไม้งาม, 9. นางมาลีรัตน์ แก้วก่า, 10.นายเทิดภูมิ ใจดี, 11.นายพิภพ ธงไชย, 12.พล.อ.ปฐมพงษ์ เกสรศุกร์</p>
<p>13.น.ส .อัญชลี ไพรีรักษ์, 14.นายพิชิต ไชยมงคล, 15.นายประพันธ์ คูณมี,16.นายบรรจง นะแส, 17.นายกษิต ภิรมย์, 18.นายศรัณยู วงศ์กระจ่าง, 19.นายวีระ สมความคิด, 20.นายสมศักดิ์ โกศัยสุข, 21.น.ส.สโรชา พรอุดมศักดิ์, 22.ร.ต.แซมดิน เลิศบุศย์, 23.นายชนะ ผาสุกสกุล, 24.พ.ต.ท.สันธนะ ประยูรรัตน์, 25.นายสุรวิชช์ วีรวรรณ</p>
<p>บุกรุกดอนเมืองอีกเพียบ</p>
<p>นอกจากนั้น พนักงานสอบสวน <orgName>สน.ดอนเมือง</orgName> ออกหมายเรียกวันที่ 1 กรกฎาคม ข้อหาบุกรุก ท่าอากาศยานดอนเมือง ระหว่าง วันที่ 25 พฤศจิกายน ถึง 3 ธันวาคม 2551 อีก27 คน ประกอบไปด้วย ,1. พล.ต.จำลอง ศรีเมือง,2. นายสนธิ ลิ้มทองกุล, 3. นายพิภพ ธงไชย, 4. นายสุริยะใส กตะศิลา, 5. นายสมศักดิ์ โกศัยสุข, 6. นางมาลีรัตน์ แก้วก่า, 7. นายไชยวัฒน์ สินสุวงศ์, 8. นายสมเกียรติ พงษ์ไพบูลย์, 9. นายอมร อมรรัตนานนท์,10.นายสำราญ รอดเพชร, 11.นายศิริชัย ไม้งาม, 12.นายเทิดภูมิ ใจดี, 13.นายปานทพ พัวพงษ์พันธ์,14.นายสาวิทย์ แก้วหวาน, 15.นายพิชิต ไชยมงคล, 16.นายสุริยันต์ ทองหนูเอียด, 17.น.ส.อัญชลี ไพรีรักษ์, 18.นายประพันธ์ คูณมี, 19.พล.อ.ปฐมพงษ์ เกสรศุกร์, 20.นางแจ่มศรี สุขโชติรัตน์, 21.นายสมบูรณ์ สุวรรณฝ่าย, 22.น.ส.จินดารัตน์ เจริญชัยชนะ, 23.นายเติมศักดิ์ จารุปราณ, 24.นายบัณฑิต ปิ่นมงคลกุล, 25.น.ส.วรรษมน ช่างปรีชา, 26.นายยุทธิยงค์ ลิ้มเลิศวาที, 27.นายสุมิตร นวลมณี</p>
<p>ทั้ง นี้ให้ผู้ต้องหาเข้าพบพนักงานสอบสวน ที่สโมสรตำรวจ วันที่ 16 กรกฎาคมนี้ โดยให้ผู้ต้องหาคดีบุกรุกสนามบินดอนเมืองเข้ารายงานตัวในเวลา 9.30 น. ส่วนคดีบุกรุกสนามบินสุวรรณภูมิ ในเวลา 13.00 น.</p>
<p>เดินหน้าล่าถวายฎีกาช่วยแม้ว</p>
<p>เมื่อ วันที่ 4 กรกฎาคม นายการุณ โหสกุล ส.ส.<orgName>กทม.</orgName> <orgName>พรรคเพื่อไทย</orgName> แถลง ถึงความคืบหน้าในการล่ารายชื่อประชาชนเพื่อถวายฎีกาเพื่อขออภัยโทษให้ พ.ต.ท.ทักษิณ ชินวัตร โดยย้ำว่า</p>
<p>ประชาชน จำนวนมากได้แจ้งความจำนงมายัง ส.ส.<orgName>กทม.</orgName>ของ<orgName>พรรคเพื่อไทย</orgName>ว่ามีความประสงค์ ต้องการร่วมลงชื่อถวายฎีกาแต่เกรงว่ากลัวจะไม่ปลอดภัย บางคนไม่มีความสะดวกที่จะลงชื่อเนื่องจากไม่รู้ว่าจะไปลงชื่อได้จากที่ไหน ดังนั้นนสัปดาห์ตนพร้อม ส.ส. <orgName>กทม.</orgName>ของพรรคจะจัดตั้งโต๊ะทุกเขตใน กทม.เพื่อให้ประชาชนเข้าร่วมลงชื่อถวายฎีกาครั้งนี้ซึ่งหาสถานที่ที่สะดวก สำหรับประชาชนในการเข้าชื่อ เพราะหากส่งทางไปรษณีย์ อาจถูกทำลายได้</p>
<p>อ้างสิทธิ์ <orgName>ปชช.</orgName>สามารถทำได้</p>
<p>ขณะ ที่ นายจิรายุ ห่วงทรัพย์ รองโฆษก<orgName>พรรคเพื่อไทย</orgName> กล่าวว่า ส่วนที่มีหลายฝ่ายท้วงติงการล่าชื่อถวายฎีกาเพื่อขออภัยโทษให้ พ.ต.ท.ทักษิณ เป็นระคายเคืองเบื้องพระยุคลบาทนั้น เป็นเรื่องที่ประชาชนสามารถทำได้ เพราะในอดีตสมัยพ่อขุนรามคำแหง ทรงให้แขวนกระดิ่งไว้หน้าวังเพื่อให้ประชาชนมาร้องทุกข์ในยามที่ประชาชน เดือดร้อน ส่วนกรณีที่นายแก้วสรรและขวัญสรวง อติโพธิ ลงโฆษณาคัดค้านการเข้าชื่อถวายฎีกา อยากถามกลับว่าทั้งสองเข้าใจสิทธิของประชาชนแค่ไหน แต่สังคมรับรู้ว่า นายแก้วสรร ถูกตั้งเป็น <orgName>คตส.</orgName>หลังเหตุการณ์ทหารปฎิวัติยึดอำนาจเมื่อวันที่ 19 ก.ย.โดยเฉพาะนายแก้วสรร จงเกลียด จงชัง พ.ต.ท.ทักษิณ เดินหน้าตรวจสอบ จนลืมว่า พ.ต.ท.ทักษิณก็เป็นคน<orgName>ไทย</orgName>ไปแล้ว</p>
<p>คุ้ย"มาร์ค"ขอนายกพระราชทาน</p>
<p>ด้าน นายสุรพงษ์ โตวิจักษณ์ชัยกุล ส.ส.<orgName>เชียงใหม่</orgName> <orgName>พรรคเพื่อไทย</orgName> กล่าวถึงการท้วงติงว่าล่าชื่อประชาชนถวายฎีกาเพื่อขออภัยโทษให้พ.ต.ท.ทักษิณ จะเป็นการระคายเคืองเบื้องพระยุคลบาทนั้น เป็นสิ่งประชาชนสามารถจะกระทำได้ แต่อยากถามว่าแล้วกรณีที่ นายอภิสิทธิ์ เคยออกมาเสนอขอนายกรัฐมนตรี พระราชทาน ไม่เป็นการระคายเคืองเบื้องพระยุคลบาทหรือ</p>
<p>อย่างไรก็ตามจากที่ลงพื้นที่พบประชาชนหลายคนเห็นข่าว ทุกคนก็อยากจะร่วมลงชื่อถวายฎีกาและทุกคนต่างบอกว่าไม่ได้ตกเป็นเครื่องมือ ทางการเมืองกับฝ่ายใดทั้งสิ้น</p>
<p>"ปู่ชัย"ย้ำต้องติดคุกก่อน</p>
<p>ขณะที่ นายชัย ชิดชอบ ประธาน<orgName>รัฐสภา</orgName> จาก<orgName>พรรคภูมิใจไทย</orgName> กล่าวว่า การดำเนินการทุกอย่างต้องเป็นไปตามขั้นตอนของกฎหมาย คนผิดจะต้องได้รับโทษก่อน พร้อมยกกรณีของนายวีระ มุสิกพงษ์ แกนนำ<orgName>กลุ่มคนเสื้อแดง</orgName> ที่ต้องคำพิพากษา และเข้าคุก ก่อนที่จะขอพระราชทานอภัยโทษซึ่งไม่ทราบว่าการดำเนินการครั้งนี้จะเหมาะสม หรือไม่ อยู่ที่จิตสำนึกของแต่ละคน ตนก็ต้องการให้มีการพิสูจน์ด้วยว่าการดำเนินการนอกกฎหมายจะทำได้หรือไม่</p>
<p>อย่าง ไรก็ตามนายชัย เชื่อว่าผู้ที่เข้าไปลงชื่อเป็นคนส่วนน้อย เพราะคนส่วนใหญ่ทราบกฎหมายและวิธีปฏิบัติดี น่าจะเข้าใจว่า ใครดำเนินการอะไร ถูกต้องตามกฎหมายหรือไม่ ส่วนขณะนี้ก็ยังไม่มีความคืบหน้าสำหรับกฎหมายนิรโทษกรรม ยังไม่เห็นเรื่อง แต่คิดว่าการพิจารณาเรื่องนี้ ต้องดูที่เหตุและผล</p>
<p>ขวัญชัย-แม้วตลบหลังมาร์ค</p>
<p>ด้าน นายขวัญชัย ไพรพนา แกนนำ<orgName>กลุ่มคนรักอุดร</orgName> กล่าวภายหลังเดินทางกลับจากการเข้าพบ พ.ต.ท.ทักษิณ ที่นครดูไบ ประเทศสหรัฐอาหรับเอมิเรสต์ ว่า พ.ต.ท.ทักษิณ ยังคงมีสุขภาพแข็งแรง และพูดคุยกับคณะของตนที่เข้าพบอย่างอารมณ์ดี โดยที่ผ่านมา พ.ต.ท.ทักษิณ ยอมรับว่า ได้พยายามฝึกนั่งสมาธิ เพื่อปลงกับเรื่องต่าง ๆ ที่เกิดขึ้น</p>
<p>นาย ขวัญชัย กล่าวเพิ่มเติมว่า พ.ต.ท.ทักษิณ ได้ตกลงที่จะโฟนอิน เข้ามายังรายการของ<orgName>ชมรมคนรักอุดร</orgName>ที่ คลื่นวิทยุ 97.5 จ.อุดรธานี ในเวลา 09.00 น. - 10.00 น. ของทุกวันจันทร์ เพื่อตอบโต้รายการเชื่อมั่นประเทศไทยกับนายกฯอภิสิทธิ์ ที่ออกอากาศทุกวันอาทิตย์</p>
<p>ขณะที่ นายชินวัฒน์ พาบุญพาด แกนนำ<orgName>เสื้อแดง</orgName> กล่าวว่า เนื่องในวันคล้ายวันเกิดของ พ.ต.ท.ทักษิณ ในวันที่ 26 ก.ค.นี้ กลุ่มวิทยุชุมชนคนแท็กซี่ 92.75 และ 107.5 พร้อมเครือข่ายคน<orgName>เสื้อแดง</orgName>ทั่วประเทศ จะร่วมกันจัดงานแซยิดครบรอบ 60 ปี ให้ พ.ต.ท.ทักษิณ ส่วนเวลาจะกำหนดความเหมาะสมอีกครั้งและในโอกาสนี้ พ.ต.ท.ทักษิณ อาจโฟนอินมาพูดคุยกับพี่น้องทั่วประเทศในงานดังกล่าวด้วย</p>
<p>นายกฯเปิด"ฉันรักประเทศไทย"</p>
<p>ในช่วงเช้า นายอภิสิทธิ์ เวชชาชีวะ นายกรัฐมนตรี ได้กล่าวในพิธีเปิดโครงการ "ฉันรักประเทศไทย -ไอ เลิฟ ไทยแลนด์" ที่ตึกสันติไมเตรี ทำเนียบรัฐบาลว่า"เราภาคภูมิใจไทยที่คนไทยไม่เป็นรองใครในทุกวงการ แต่ในช่วง 2-3 ปีที่ผ่านมาบ้านเมืองเรามีปัญหารุนแรงขึ้น ทำให้สิ่งที่เป็นจุดแข็งของเราไม่ปรากฎกับสายตาชาวโลก ทั้งๆที่เราสร้างความแข้มแข็งมาต่อเนื่องยาวนาน แต่ 2-3 ปีที่ผ่านมาความรับรู้ของชาวต่างประเทศต่อประเทศไทยเป็นภาพของความรุนแรงขัด แย้ง ซึ่งการมีความคิดเห็นที่แตกต่าง ควรแสดงออกอย่างเหมาะสม โดยยึดถือวัฒนธรรมที่ดีงามต่อประชาชนคนไทย พร้อมๆไปกับการรวมพลังเพื่อสร้างโอกาสให้ประเทศไทย</p>
<p>นอกจากนี้ นายอภิสิทธิ์ ได้เขียนข้อความบันทึกรักประเทศไทยและอัดเสียงว่า "ผมจะทุ่มเทเวลาและความสามารถอย่างเต็มที่ เพื่อพี่น้องคนไทยทุกคน"</p>
<p>"มาร์ค"เมิน"แม้ว"โฟนอินโต้</p>
<p>นายอภิสิทธิ์ยังให้สัมภาษณ์ถึงกรณีพ.ต.ท.ทักษิณ ชินวัตร เตรียมที่จะโฟนอินเพื่อตอบโต้รายการเชื่อมั่นประเทศไทยกับนายกฯอภิสิทธิ์ ทุกวันจันทร์ว่า ประชาชนทุกคนมีวิจารณญาณอยู่แล้วว่าจะเชื่อใครเพราะสามารถไปตรวจสอบคำพูดใน อดีตต่างๆได้</p>
<p>เมื่อถามว่า หลังจากเปิดตัวโครงการ "ฉันรักประเทศไทย ไอเลิฟไทยแลนด์" แล้ว ต้องการฝากอะไรถึงพ.ต.ท.ทักษิณ บ้าง นายอภิสิทธิ์ กล่าวว่า คน<orgName>ไทย</orgName>ทุกคนก็ควรแสดงออกต่อความกตัญญูของแผ่นดินและประเทศ และที่ต้องการฝากถึงทุกคนคือประโยชน์ของประเทศ ควรมาก่อนประโยชน์ของตัวเอง ซึ่งถ้าทุกคนทำตามนี้ได้ประเทศจะสงบ</p>
<p>"สุเทพ"ชี้โฟนอิน ไม่ทำให้แตกแยก</p>
<p>ด้าน นายสุเทพ เทือกสุบรรณ รองนายกรัฐมนตรีฝ่ายความมั่นคง ให้สัมภาษณ์ กรณีที่ พ.ต.ท.ทักษิณ ชินวัตร จะโฟนอินเข้ารายการของ<orgName>วิทยุชุมชนคนรักอุดรฯ</orgName> ทุกวันจันทร์ ว่า ถ้าเป็นการใช้สิทธิประชาชนคุยกับประชาชน รัฐบาลคงไม่สามารถห้ามปรามได้ แต่ถ้าเนื้อหามีการยุยงให้เกิดความแตกแยกในสังคม ก็เป็นสิ่งที่ต้องตรวจสอบต่อไป พร้อมยืนยันไม่กลัวว่าการโฟนอินของ พ.ต.ท.ทักษิณ จะส่งผลกระทบต่อเสถียรภาพของรัฐบาลในพื้นที่ภาคอีสาน</p>
<p><orgName>ปชป.</orgName>ชี้<orgName>เสื้อแดง</orgName>ปรับยุทธวิธีพลิกรุก</p>
<p>นาย เทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> ให้สัมภาษณ์ถึงการล่าชื่อถวายฎีกาช่วย พ.ต.ท.ทักษิณ ว่า เรื่องนี้นับวันยิ่งมีกระแสคัดค้านเพิ่มมากขึ้นเรื่อยๆ ประชาชนทั้งประเทศไม่ยินยอมให้คนเพียงไม่กี่คนมาก้าวล่วงพระราชอำนาจได้ เชื่อว่าหลังจากนี้กลุ่มคนเสื้อแดง จะมีการปรับยุทธวิธีในการเคลื่อนไหวใหม่คาดว่าจะออกมาในลักษณะแยกกันเดิน ร่วมกันตี อาจจะมีการเคลื่อนไหวทั้งในและนอกประเทศ</p>
<p>อัด"ทักษิณ"เผยธาตุแท้โฟนอินซ้ำ</p>
<p>นาย เทพไท กล่าวต่อว่า ล่าสุดชัดเจนแล้วว่าพ.ต.ท.ทักษิณ ทนอยู่เบื้องหลังลิ่วล้อไม่ได้เพราะทำงานล่าช้าจึงได้ออกมาประกาศจะโฟนอิน ผ่านรายการวิทยุชุมชนในจ.อุดรธานี ทุกวันจันทร์เพื่อตอบโต้รายการเชื่อมั่นประเทศไทยกับนายกฯอภิสิทธิ์ แสดงให้เห็นว่า พ.ต.ท.ทักษิณยังไม่ยอมสำนึกในความผิดที่ตัวเองได้กระทำต่อสังคมและชาติ<orgName>ไทย</orgName> ไว้ แต่เป็นการดีจะได้เห็นธาตุแท้กัน ซึ่งทุกความเคลื่อนไหวที่ผ่านมา คงปฏิเสธไม่ได้ว่าเป็นไปตามแผนตากสิน2ที่มีการนำมาเปิดเผยก่อนหน้านี้จาก พฤติกรรมนี้ขอให้คน<orgName>ไทย</orgName>ทั้งชาติที่ทั้งในประเทศ และต่างประเทศใช้วิจารณาญาณไตร่ตรองดูว่าสอดคล้องเหมาะสมเพียงใดที่คน บางกลุ่มยังกล้าใช้เกมการเมืองโยงถึงสถาบันเบื้องสูงโดยไม่คิดว่าจะเป็นการ ก้าวล่วงพระราชอำนาจของสถาบัน แล้วจะยังให้การสนับสนุนคนกลุ่มนี้อีกหรือ </p></body>
</news>
