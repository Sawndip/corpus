<teiHeader>
<fileDesc>
<titleStmt>
  <title>ส.ว.ค้านส.ส.ขอขึ้นเงินเดือน  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03200652&sectionid=0133&day=2009-06-20  </bibl>
</sourceDesc>
</fileDesc>
</teiHeader>
<news>
<headline>ส.ว.ค้านส.ส.ขอขึ้นเงินเดือน</headline>
<lead></lead>
<neck></neck>
<body><p>นายประสาร มฤคพิทักษ์ ส.ว.สรรหา แกนนำกลุ่ม 40 ส.ว. แสดงความไม่เห็นด้วยกรณีที่ประชุม<orgName>คณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ</orgName> มีมติให้ขึ้นเงินเดือนและค่าตอบแทนตลอดจนสวัสดิการแก่อดีตนักการเมือง เพราะผลประโยชน์ที่นักการเมืองได้อยู่ในขณะนี้เป็นจำนวนมากพอแล้ว ไม่ว่าจะเป็นเงินเดือนแสนกว่าบาท เดินทางก็ฟรี รวมทั้งประกันชีวิต ประกันสุขภาพ นอกจากนี้ยังได้ไปดูงานต่างประเทศ ได้เครื่องราชอิสริยาภรณ์ ซึ่งได้เปรียบสังคมเป็นอย่างมาก</p>
<p>"งานการเมืองเป็นงานอาสา ไม่มีใครเอาปืนจี้มาให้เป็น ส.ส. ส.ว. ทุกคนรู้ล่วงหน้าแล้วว่าจะได้ผลตอบแทนอะไรบ้าง และสามารถคำนวณรายรับรายจ่ายส่วนตัวได้อยู่แล้ว จึงไม่ควรจะใช้โอกาสนี้มาแสวงหารายได้เพิ่มเติม เราควรช่วยชาติให้ประหยัด เพราะเศรษฐกิจก็ไม่ดี และขณะนี้รัฐบาลกำลังกระเป๋าฉีก ต้องกู้เงินกับต่างประเทศ 8 แสนล้านบาท หนี้ท่วมหัวจนไม่รู้ว่าอีกกี่ปีจะใช้คืนเขาได้ แล้วยังจะมาฉกชิงเงินของประชาชนไปอีก" นายประสารกล่าว </p>
<p>เช่นเดียวกับนายประสพสุข บุญเดช ประธานวุฒิสภา ระบุว่า ข้อเสนอดังกล่าวอยู่ในช่วงระยะเวลาไม่ค่อยดี เพราะเศรษฐกิจประเทศไม่ดี จึงควรพิจารณาให้รอบคอบ </p></body>
</news>
