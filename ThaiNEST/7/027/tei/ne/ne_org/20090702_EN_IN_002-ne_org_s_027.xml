<teiHeader>
<fileDesc>
<titleStmt>
  <title>วินนี่ยันไม่รู้จักสนปัดไปบาร์เกย์ด้วยกัน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-02 14:14:35  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178890  </bibl>
</sourceDesc>
</fileDesc>
</teiHeader>
<news>
<headline>วินนี่ยันไม่รู้จักสนปัดไปบาร์เกย์ด้วยกัน</headline>
<lead>วินนี่ ยัน ไม่รู้จัก สน ภาพหลุดคู่นานแล้ว ปัด ไปบาร์เกย์ด้วยกัน ยัน แมน</lead>
<neck></neck>
<body><p>ปล่อยให้สาว นก-อุษณีย์ ยืนยัน ความแมนของแฟนหนุ่ม วินนี่ คนเดียว ดูไม่หนักแน่นเท่าไหร่ เพราะฝ่ายหญิงเองก็เริ่มลังเลพอถูกถามถี่ขึ้น ล่าสุดทั้งคู่ควงกันออกงาน ย้ำความหวาน พร้อมฟังจากปากฝ่ายชายแมนเต็มร้อย ซ้ำหยอดคำหวานมีแฟนคนเดียวชื่อนก ไม่ใช่ สน ยุกต์ ย่ะ</p>

<p>วินนี่ : ข่าวที่ว่า ผมเป็นเกย์ไม่ใช่ความจริงครับ ผมเคยเจอเค้าในงานเดินแบบ แล้วเค้าสามารถพูดภาษาอังกฤษได้ครับ ก็เลย
คุยเฉยๆ เป็นเพื่อนกันเฉยๆ ครับ ไม่เคยไปเที่ยวบาร์เกย์ที่สีลมด้วยกันครับ ไม่เคยแฮ้งเอาท์ด้วยกัน</p>

<p>แต่ สน ยุกต์ บอกเคยไปงานปาร์ตี้งานเดียวกัน
วินนี่ : จำไม่ได้ครับ คงนานแล้วคครับ ไม่มีเบอร์ติดต่อเค้าด้วย</p>

<p>แล้วรูปคู่วินนี่กับสนถ่ายกันที่ไหน
วินนี่ : เป็นงานชาแนลวีครับ นานแล้ว จำไม่ได้</p>

<p>พอเจอข่าวอย่างนี้ กล้าคุยกับสนมั้ย
วินนี่ : ได้คุยได้ ไม่มีปัญหาครับ แต่ตั้งแต่มีข่าวก็ไม่ได้เจอกันเลย</p>

<p>ไม่ได้เป็นเกย์แน่นอนใช่มั้ย
วินนี่ : แน่นอนครับ ไม่ใช่ความจริง ผมเป็นผู้ชายครับ มีนกคนเดียวครับ</p>

<p>แล้วนกเป็นแฟนด้วยใช่มั้ย
วินนี่ : คิดว่านะครับ เป็นแฟนแล้วครับ(หัวเราะ)</p>

<p>เล่นประกาศตัวว่าเป็นแฟนสาวนกต่อหน้าสื่ออย่าวนี้ ทำเอาฝ่ายหญิงอายม้วน หวานไม่มียั้ง ก็ขอให้รักกันอย่างนี้นาน ๆ
ก็แล้วกันนะจ๊ะ</p></body>
</news>
