<teiHeader>
<fileDesc>
<titleStmt>
  <title>เผาลำไยสูญกว่า3พันล.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-09 20:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000065034  </bibl>
</sourceDesc>
</fileDesc>
</teiHeader>
<news>
<headline>เผาลำไยสูญกว่า3พันล.</headline>
<lead></lead>
<neck></neck>
<body><p>นายวัชระ กรรณิการ์ รองโฆษกประจำ<orgName>สำนักนายกรัฐมนตรี</orgName> แถลงว่า นายอภิสิทธิ เวชชาชีวะ นายกรัฐมนตรี เห็นชอบตาม<orgName>กระทรวงเกษตรและสหกรณ์</orgName> เสนอแนวทาง การบริหารจัดการลำไยอบแห้ง ปี 2546 และปี 2547 ที่เหลืออยู่ในคลังสินค้าจัดเก็บของ<orgName>องค์การคลังสินค้า</orgName> (<orgName>อคส.</orgName>) และ<orgName>องค์การตลาดเพื่อเกษตรกร</orgName> (<orgName>อ.ต.ก.</orgName>) รวมทั้งค่าใช้จ่ายในการทำลายลำไยดังกล่าวโดยนำไปทำลายด้วยการบดอันแน่น หรือบดเปลือกแตก ณ หน้าคลังสินค่าจัดเก็บ และนำไปเผาเป็นเชื้อเพลิง ในเตาเผา หรือทำลายโดยฝังกลบในหลุมกลบที่ได้มาตรฐานสิ่งแวดล้อม โดยไม่ให้กระทบกับสิ่งแวดล้อม และข้อให้ยกเว้นการปฏิบัติตามระเบียบ<orgName>สำนักนายกรัฐมนตรี</orgName> ว่าด้วยการพัสดุ พ.ส.2535 และที่แก้ไขเพิ่มเติม</p>
<p><orgName>ครม.</orgName>อนุมัติค่าใช้จ่ายในการทำลายและบริหารจัดการ รวมทั้งตั้งคณะกรรมการทำลาย ในวงเงินไม่เกิน 90 ล้านบาท โดยมีงบประมาณที่อนุมัติจากปี 2546 และ 2547 ไว้แล้วในวงเงินไม่เกิน 67.17 ล้านบาท ที่ยังเหลืออยู่ 55.26 ล้านบาท และเห็นชอบให้นำเสนอ <orgName>คณะกรรมการนโยบายช่วยเหลือเกษตรกร</orgName> (<orgName>คชก.</orgName>) เพื่อขอค่าใช้จ่ายเพิ่มเติมในส่วนที่ขาดอยู่ประมาณ 34.74 ล้านบาท</p>
<p>ที่ประชุมได้เสนอ 2 แนวทางเกี่ยวกับลำไยอบแห้ง โดยแนวทางแรก ในการนำไปทำปุ๋ยนั้น พบว่า ในลำไยอบแห้งมีสารพิษ และมีเชื้อรามาก ไม่สามารถ นำไปทำปุ๋ยได้ ทำให้ที่ประชุมลงความเห็นว่า ควรใช้ แนวทางที่ 2 คือ การทำลาย ซึ่งหลักเกณฑ์ของการทำลาย คือการทำลาย ต้องไม่ส่งผลกระทบต่อสิ่งแวดล้อม</p>
<p>นายวัชระ กล่าวว่า นายกรัฐมนตรี ยังสั่งการให้<orgName>กระทรวงเกษตรและสหกรณ์</orgName>และคณะกรรมการฯทำลายลำไยปี 2546-2547 ไปหารือกับ<orgName>กระทรวงยุติธรรม</orgName> เพื่อดูปัญหาหากกระบวนการทำลายลำไยไปขัดกับคดีความที่ยังอยู่ในชั้นการสอบสวน หรืออยู่ในชั้นศาลแล้วหรือไม่โดยให้ทำการปรึกษาและตรวจเช็ครายละเอียด รวมทั้งจำนวนลำไย</p>
<p>นายอภิสิทธิ์ เวชชาชีวะ นายกรัฐมนตรี แถลงว่า รัฐบาลต้องตัดสินใจทำลาย ลำไยอบแห้งปี 2546-2547 ทั้งหมด เพราะจากการตรวจสอบไม่ได้มาตรฐานที่จะทำอะไรได้ทั้งสิ้น แม้กระทั่งปุ๋ย ซึ่งมีความจำเป็นอย่างเร่งด่วนต้องทำลาย เพราะถือเป็นปัญหากดดันตลาดราคาลำไยอยู่ ที่สำคัญคือ ถือเป็นบทเรียนว่า หากมีการแทรกแซงราคาแล้วบริหารกันไปมาอย่างไม่ถูกต้อง สุดท้ายความเสียหายจะเกิดขึ้น ซึ่งลำไยที่จะทำลายครั้งนี้มีมูลค่าทั้งสิ้นกว่า 3 พันล้านบาท ส่วนมูลค่าตอนอนุมัติโครงการจำนวน 4,700-4,800 ล้านบาท</p>
<p>นายอภิสิทธิ์ กล่าวว่าสำหรับปัญหาลำไยครั้งนี้ เกิดจากปัญหาการทุจริต คอร์รัปชั่น ซึ่งการสอบสวนอยู่ที่<orgName>กรมสอบสวนคดีพิเศษ</orgName> (<orgName>ดีเอไอส</orgName>) และ<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>)</p>
<p>คดีทั้งหลายที่อยู่ในการตรวจสอบของเจ้าหน้าที่ชาวบ้านถูกดำเนินคดีเยอะมาก เนื่องจากไปเซ็นเอกสารมา ซึ่งข้อเท็จจริงชาวบ้านไม่ใช่ตัวการหลักอยู่แล้ว ถือเป็นอุทธาหรณ์ของโครงการการแทรกแซง ต้องไม่ให้เกิดขึ้นในลักษณะนี้อีก</p>
<p>แหล่งข่าว กล่าวว่า <orgName>อตก.</orgName> จะดำเนินการกับค่าใช้จ่ายในการเผาทำลายลำไย ไม่เกิน 90 ล้านบาท โดยเผาทำลายทันทีเพื่อป้องกันการนำลำไยอบแห้งที่ค้างสต็อก อยู่ในโกดังออกมาปลอมปนกับลำไยอบแห้งในฤดูกาลใหม่ ทั้ง <orgName>ครม.</orgName>ยังรับทราบว่า กล่องกระดาษที่ใส่ลำไยอบแห้ง จะทำการประมูลขายกล่องละ 3 บาท ซึ่งจะได้เงินคืนมา 14 ล้านบาท ส่วนความเสียหายทั้งหมดของโครงการรับจำนำลำไยอบแห้งทั้ง 2 ปีคาดว่า มูลค่าความเสียหายไม่ต่ำกว่า 2 พันล้านบาท ในส่วนที่ลำไยอบแห้งหายไป จากโครงการรับจำนำปี 2547ประมาณ 5 หมื่นตันนั้นขณะนี้ <orgName>อตก.</orgName>กำลังฟ้องร้องทั้งค่าเสียหายและค่าชดเชยทางแพ่งและทางอาญากับบริษัทเอกชน</p>
<p>รายงานข่าวแจ้งว่า ทั้งนี้พบว่า คณะกรรมการจัดทำลายลำไยชุดเดิม ทีผ่านมา มีการใช้งบประมาณบริหารจัดการทำลายไปแล้วกว่า 11.91 ล้านบาท</p>
<p>ก่อนหน้านั้น <orgName>คชก.</orgName> เห็นชอบให้ดำเนินขณะทีลำไยอบแห้งปี 46/47 ซึ่งขณะนี้มีอยู่ในคลังของ <orgName>อคส.</orgName> และ<orgName>อตก.</orgName> จำนวน 59 คลัง ที่จ.เชียงใหม่ เชียงราย ลำปาง และลำพูน จำนวน 4.6 หมื่นตัน เนื่องจากโครงการนี้มีการจับกุมภาคเอกชน และเกษตรกร จำนวนมากที่ลักลอบกระทำผิดจนทำให้รัฐเสียหายกว่า 2 พันล้านบาท</p></body>
</news>
