<teiHeader>
<fileDesc>
<titleStmt>
  <title>"เรืองไกร"ร้องกกต.ใช้เงินกองทุนมิชอบ  ชี้เปิดอบรมส.ส.-ผู้บริหารพรรคส่อขัดต่อกม.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03090652&sectionid=0133&day=2009-06-09  </bibl>
</sourceDesc>
</fileDesc>
</teiHeader>
<news>
<headline>"เรืองไกร"ร้อง<orgName>กกต.</orgName>ใช้เงินกองทุนมิชอบ  ชี้เปิดอบรมส.ส.-ผู้บริหารพรรคส่อขัดต่อกม.</headline>
<lead>"เรืองไกร ลีกิจวัฒนะ" ส.ว.สรรหา ร่อนหนังสือถึง <orgName>ป.ป.ช.</orgName> ให้ตรวจสอบการใช้อำนาจ กกต. กรณีจัดหลักสูตรการพัฒนาการเมืองและการเลือกตั้งระดับสูง รุ่นที่ 1 โดยใช้เงินจากกองทุนพัฒนาพรรคการเมือง อาจจะไม่ชอบกฎหมาย</lead>
<neck></neck>
<body><p>เมื่อวันที่ 8 มิถุนายน นายเรืองไกร ลีกิจวัฒนะ ส.ว.สรรหา เปิดเผยว่า ได้ส่งหนังสือลงทะเบียนทางไปรษณีย์ถึงนายปานเทพ กล้าณรงค์ราญ ประธาน<orgName>กรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) ให้ตรวจสอบการใช้อำนาจของ<orgName>คณะกรรมการการเลือกตั้ง</orgName> (<orgName>กกต.</orgName>) กรณีที่ <orgName>กกต.</orgName>ได้จัดหลักสูตรการพัฒนาการเมืองและการเลือกตั้งระดับสูง รุ่นที่ 1 ประจำปี 2552 เพื่ออบรมแก่บุคคลกลุ่มต่างๆ อาทิ ส.ส. กรรมการบริหารพรรคและผู้บริหารพรรคการเมือง ผู้บริหารระดับสูงจากหน่วยราชการ บุคลากรองค์กรปกครองส่วนท้องถิ่น ฯลฯ โดยไม่ต้องเสียค่าใช้จ่ายในการศึกษาอบรมนั้น ชอบด้วยพระราชบัญญัติประกอบรัฐธรรมนูญว่าด้วยคณะกรรมการการเลือกตั้ง มาตรา 10 (14) หรือไม่ เพราะโครงการดังกล่าวเป็นโครงการที่ได้รับงบประมาณจากคณะกรรมการกองทุนเพื่อการพัฒนาการเมือง โดย <orgName>กกต.</orgName>เป็นผู้พิจารณารับสมัครผู้เข้าอบรมจำนวน 85 คน เท่ากับว่าเป็นการกำหนดในกลุ่มที่เฉพาะเจาะจง มิใช่ประชาชนทั่วไป ซึ่งไม่ใช่เป็นการส่งเสริมและสนับสนุนหรือประสานงานกับหน่วยงานอื่นที่ให้การศึกษาอบรมแก่ประชาชนทั่วไป ตามกฎหมาย กกต. </p>
<p>นายเรืองไกรกล่าวว่า กลุ่มบุคคลที่ได้รับการคัดเลือกให้เข้ารับการศึกษาอบรมมีกลุ่มบุคคลบางกลุ่มที่เข้าข่ายเป็นเจ้าหน้าที่ของรัฐ ซึ่งเมื่อไปรับการศึกษาอบรมในหลักสูตรดังกล่าวอาจจะเข้าข่ายลักษณะต้องห้ามตามบทบัญญัติในมาตรา 103 ของ พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต พ.ศ.2542 ที่บัญญัติว่า "ห้ามมิให้เจ้าหน้าที่ของรัฐผู้ใดรับทรัพย์สินหรือประโยชน์อื่นใดจากบุคคล นอกเหนือจากทรัพย์สิน หรือประโยชน์อันควรได้ตามกฎหมาย หรือกฎข้อบังคับที่ออกโดยอาศัยอำนาจตามบท บัญญัติแห่งกฎหมาย เว้นแต่การรับทรัพย์สินหรือประโยชน์อื่นใดโดยธรรมจรรยา ตามหลักเกณฑ์และจำนวนที่<orgName>คณะกรรมการ ป.ป.ช.</orgName> กำหนด" ซึ่งหากเข้าข่ายความผิด หัวหน้าหน่วยงานใดของเจ้าหน้าที่ของรัฐที่ให้ความยินยอมให้เจ้าหน้าที่ของรัฐมารับการศึกษาอบรมจะต้องรับผิดตามบัญญัติแห่งกฎหมายใดหรือไม่ ดังนั้น จึงขอให้<orgName>กรรมการ ป.ป.ช.</orgName>ได้พิจารณาตรวจสอบด้วย</p>
<p>ด้านนายอภิชาต สุขัคคานนท์ ประธาน <orgName>กกต.</orgName> กล่าวว่า โครงการดังกล่าวมีการวางแผนอย่างเป็นระบบ และ <orgName>กกต.</orgName>ก็ไม่ได้เป็นผู้คัดเลือกว่าใครจะได้เรียน แต่ผู้คัดเลือกคือ <orgName>กรรมการกองทุนเพื่อพัฒนาพรรคการเมือง</orgName> ทั้งนี้ ในการคัดเลือกมีหลักเกณฑ์กำหนด สามารถชี้แจงได้</p></body>
</news>
