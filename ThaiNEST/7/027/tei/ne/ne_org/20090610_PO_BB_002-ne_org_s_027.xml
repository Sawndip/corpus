<teiHeader>
<fileDesc>
<titleStmt>
  <title>เลื่อนสั่งคดี4นปช./วีระ-ณัฐวุฒิ-เหวงส่อพ้นคุก  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 16:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090610/50046/%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b8%aa%e0%b8%b1%e0%b9%88%e0%b8%87%e0%b8%84%e0%b8%94%e0%b8%b54%e0%b8%99%e0%b8%9b%e0%b8%8a.-%e0%b8%a7%e0%b8%b5%e0%b8%a3%e0%b8%b0-%e0%b8%93%e0%b8%b1%e0%b8%90%e0%b8%a7%e0%b8%b8%e0%b8%92%e0%b8%b4-%e0%b9%80%e0%b8%ab%e0%b8%a7%e0%b8%87%e0%b8%aa%e0%b9%88%e0%b8%ad%e0%b8%9e%e0%b9%89%e0%b8%99%e0%b8%84%e0%b8%b8%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>เลื่อนสั่งคดี4นปช./วีระ-ณัฐวุฒิ-เหวงส่อพ้นคุก</headline>
<lead>อัยการเลื่อนสั่งคดี"จตุพร-อดิศร-อริสมันต์-ชินวัฒน์"ฝืนพรก.ฉุกเฉิน รอชี้ขาดสอบพยานเพิ่ม "วีระ-ณัฐวุฒิ-เหวง"ครบฝากขัง ส่อหลุดสรุปสำนวนไม่ทัน</lead>
<neck></neck>
<body><p>ที่สำนักงานอัยการสูงสุด ถนนรัชดาภิเษก นายจตุพร พรหมพันธุ์ ส.ส.สัดส่วน <orgName>พรรคเพื่อไทย</orgName> นายอดิศร เพียงเกษ จาก 111กรรมการบริหาร<orgName>พรรคไทยรักไทย</orgName> นายอริสมันต์ พงศ์เรืองรอง อดีตส.ส.<orgName>พรรคไทยรักไทย</orgName> และนายชินวัฒน์ หาบุญพาด เครือข่ายแท็กซี่ แกนนำ<orgName>แนวร่วมประชาธิปไตยต่อต้านเผด็จการแห่งชาติ</orgName>(<orgName>นปช.</orgName>)</p>
<p>ผู้ต้องหาคดีร่วมกับ พ.ต.ท.ทักษิณ ชินวัตร นายวีระ มุกสิกพงศ์ กับพวกรวม 14 คน ชุมนุมก่อความวุ่นวายในบ้านเมือง และฝ่าฝืนพ.ร.ก.บริหารราชการในสถานการณ์ฉุกเฉิน พ.ศ.2548 มั่วสุมกันตั้งแต่ 5 คนขึ้นไป เมื่อวันที่ 26 มี.ค.2552 จนถึงช่วงสงกรานต์ที่ผ่านมา เดินทางมาพร้อมกลุ่มผู้สนับสนุนจำนวนหนึ่ง เพื่อเข้าพบ นายกายสิทธิ์ พิศวงปราการ อธิบดี<orgName>อัยการฝ่ายคดีอาญา</orgName> เพื่อฟังคำสั่งคดี</p>
<p>อย่างไรก็ตาม <orgName>อัยการ</orgName>ยังไม่สามารถสั่งคดีได้ในช่วงเช้า เนื่องจากต้องรอคำสั่งชี้ขาดของ นายชัยเกษม นิติสิริ อัยการสูงสุด เรื่องการสอบสวนพยานเพิ่มเติมตามที่ผู้ต้องหาร้องขอความเป็นธรรมเมื่อวันที่ 1 มิ.ย.ที่ผ่านมา อธิบดี<orgName>อัยการฝ่ายคดีอาญา</orgName> กล่าวว่า เหตุที่ต้องรออัยการสูงสุดเป็นผู้ชี้ขาด เนื่องจากคดีนี้ พ.ต.ท.ทักษิณ ชินวัตร ซึ่งตัวอยู่นอกราชอาณาจักรเป็นผู้ต้องหาด้วย คดีจึงเข้าลักษณะที่อัยการสูงสุดจะเป็นผู้สั่งการ ตามประมวลวิธีพิจารณาความอาญา มาตรา 20 ระบุว่าถ้าความผิดซึ่งมีโทษตามกฎหมาย<orgName>ไทย</orgName> ได้ทำลงนอกราชอาณาจักร<orgName>ไทย</orgName> ให้อธิบดี<orgName>กรมอัยการ</orgName>(<orgName>อสส.</orgName>) หรือผู้รักษาการแทนเป็นพนักงานสอบสวน หรือมอบหมายให้พนักงานสอบสวนคนใดก็ได้</p>
<p>วีระ-ณัฐวุฒิ-เหวง ส่อรอดคุก ถ้าอัยการทำสำนวนฟ้องไม่ทัน</p>
<p>ผู้สื่อข่าวรายงานว่า <orgName>ศาลอาญา</orgName>มีคำสั่งนัด นายวีระ นายณัฐวุฒิ และนพ.เหวง ให้มารายงานตัวในวันที่ 11 มิ.ย. เวลา 09.00 น.หลังครบกำหนดฝากขังครั้งสุดท้าย เพื่อคืนหลักทรัพย์ประกันและปล่อยตัวตามกฎหมาย</p>
<p>ผู้สื่อข่าวรายงานด้วย สำหรับคดีนี้พนักงานสอบสวนมีความเห็นสมควรสั่งฟ้อง นายวีระ กับพวกรวม 14 คน ในความผิดฐาน ร่วมกันตั้งแต่ 10 คนขึ้นไป ยุยงส่งเสริมให้เกิดความวุ่นวายในบ้านเมือง ตามประมวลกฎหมายอาญา มาตรา 215 ซึ่งมีโทษจำคุกไม่เกิน 5 ปี หรือปรับไม่เกิน 10,000 บาท หรือทั้งจำทั้งปรับ, กระทำการให้ปรากฏแก่ประชาชนด้วยวาจา อันไม่ใช่ความมุ่งหมายตามรัฐธรรมนูญเพื่อให้ล่วงละเมิดกฎหมายแผ่นดิน มาตรา 116 ซึ่งมีโทษจำคุกไม่เกิน 7 ปี และฝ่าฝืน พ.ร.ก.ฉุกเฉิน พ.ศ.2548 มั่วสุมกันตั้งแต่ 5 คนขึ้นไป</p>
<p>อธิบดี<orgName>อัยการฝ่ายคดีอาญา</orgName> กล่าวอีกว่า ส่วนนายวีระ มุสิกพงศ์ นายณัฐวุฒิ ไสยเกื้อ และ นพ.เหวง โตจิราการ ผู้ต้องหาร่วมที่พ้นกำหนดฝากขังครั้งสุดท้ายในวันที่ 10 มิ.ย. เมื่ออัยการยังไม่สามารถสั่งคดีได้ตามกระบวนการทางกฎหมาย ทั้งสามก็จะได้รับการปล่อยตัวออกไป ซึ่งหากอัยการมีความเห็นจะสั่งฟ้องหรือไม่ฟ้องแล้วก็จะแจ้งให้พนักงานสอบสวนนำตัวมาฟังคำสั่งอีกครั้ง</p></body>
</news>
