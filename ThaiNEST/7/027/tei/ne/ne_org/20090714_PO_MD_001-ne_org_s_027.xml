<teiHeader>
<fileDesc>
<titleStmt>
  <title>ชี้ปท.ปชต.เมินแม้วซุกเผด็จการ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-14 21:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000079621  </bibl>
</sourceDesc>
</fileDesc>
</teiHeader>
<news>
<headline>ชี้ปท.<orgName>ปชต.</orgName>เมินแม้วซุกเผด็จการ</headline>
<lead></lead>
<neck></neck>
<body><p>นายปณิธาน วัฒนายากร รองเลขาธิการนายกรัฐมตี ฐานะโฆษกประจำ<orgName>สำนักนายกรัฐมนตรี</orgName> กล่าวว่าการที่ พ.ต.ท.ทักษิต ชินวัตร ใช้ประเทศที่ปกครองด้วยระบบเผด็จการเป็นฐานในการหลงหนี เพราะปัจจุบันการลงทุนเปิดกว้างเพราะเป็นการค้าระบบเสรี พ.ต.ทักษิณ จึงใช้การลงทุนเข้าแลกกับอิสระภาพ เพราะประเทศเผด็จการจะตอบรับการลงทุนของ พ.ต.ท.ทักษิณมากกว่าประเทศในระบอบประชาธิปไตยอย่างอังกฤษ อเมริกา ที่มีความรัดกุมด้านกฎหมายในการให้ชาวต่างชาติ เข้าลงทุน แต่ประเทศเผด็จการมีการเปิดโอกาสทางการค้า ถือเป็นธรรมชาติของประเทศเผด็จการ</p>
<p>ส่วนใหญ่ประเทศยากจน และเป็นประเทศเผด็จการที่พ.ต.ท.ทักษิณ เลือกเดินทางเข้าไปลงทุนส่วนใหญ่ มักจะโดนนักลงทุนหลอกเพื่อการลงทุนหวังผลกำไรระยะสั้น จะไม่ดีเท่าไหร่ ซึ่งเรื่องนี้ผมไม่รู้ว่า พ.ต.ท. ทักษิณ คิดอย่างไร อาจจะเป็นความสะดวกในการเดินทางก็ได้ แต่มีความเสี่ยงสูงต่อการถูกปฏิวัติ เพราะเป็นประเทศเผด็จการ</p>
<p>นายปณิธาน กล่าวว่า การที่<orgName>มาเลเซีย</orgName>ให้ที่พำนักกับ พ.ต.ท.ทักษิณนั้น เท่าที่ทราบให้เพียงวันเดียว และการที่มีตำรวจสันติบาลไปดูแลนั้นน่าจะเรียกว่าเป็นการควบคุมว่าจะเคลื่อนไหวทางการเมืองหรือไม่มากกว่า ขณะเดียวกันก็ประสานมายัง<orgName>ทางการไทย</orgName>เพราะมีหมายจับอยู่</p>
<p>นายเทพไท เสนพงษ์ โฆษกประจำตัวนายกรัฐมนตรี กล่าวถึงการโฟนอินของ พ.ต.ท.ทักษิณ ชินวัตร เข้ามาในรายการวิทยุชุมชนคนรักอุดรฯ ซึ่งจะจัดรายการทุกวันจันทร์ โดยมีเนื้อหาพาดพิงถึงรัฐบาลหลายเรื่อง แต่เป็นข้อมูลที่มีลักษณะบิดเบือนและข้อกล่าวหาที่ซ้ำซากเหมือนแผ่นเสียงตกร่อง</p>
<p>นายเทพไท กล่าวว่าที่ พ.ต.ท.ทักษิณ กล่าวหารัฐบาลกู้เงินโดยไม่มีแผน การใช้จ่าย ขึ้นภาษีแก้ปัญหาโดยการใช้เครื่องคิดเลข ไม่ได้ใช้สมองคิด ตนขอชี้แจงว่ารัฐบาลชุดนี้ได้ใช้ความคิดอย่างรอบคอบในการแก้ปัญหาเศรษฐกิจ ใช้ทั้งสมองคิดแก้ปัญหาของประชาชนตลอดเวลา ไม่เหมือนยุคพ.ต.ท.ทักษิณที่ไม่อาจใช้เครื่องคิดเลขคิด แต่กลับใช้สมองกับคอมพิวเตอร์คิด จึงทำให้เกิดผลประโยชน์ทับซ้อนทุจริต เชิงนโยบายอย่างมโหฬาร</p>
<p>จริงหรือไม่ที่ พ.ต.ท.ทักษิณเคยเสนอทฤษฏีว่าถ้าไม่กู้แล้วจะไม่ร่ำรวย ไม่เข้าถึงแหล่งเงินทุน ก็จะไม่ประสบความสำเร็จทางธุรกิจ ยุยงส่งเสริมให้ประชาชน เข้าถึงแหล่งทุนโดยการกู้ทุกรูปแบบ แล้ววันนี้ผลจากนโยบายของพ.ต.ท.ทักษิณ เป็นอย่างไรบ้าง จึงไม่อยากจะให้พ.ต.ท.ทักษิณบิดเบือนข้อเท็จจริงพูดความจริง เพียงครึ่งเดียว ทำให้ประชาชนคนรากหญ้าสับสนและได้ข้อมูลผิดๆได้</p>
<p>นายเทพไท กล่าวว่า ที่ พ.ต.ท.ทักษิณ ยอมรับว่าแวะพักเติมน้ำมันแล้วค้างคืนที่โรงแรมแชงกรีลา ประเทศมาเลเซีย โดยอวดอ้างว่ารัฐบาลมาเลเซีย ส่งตำรวจสันติบาล 15 คนมาอารักขา 24 ชม.นั้น อยากถามว่าเป็นสันติบาลประเทศไหน เพราะทางการมาเลเซียได้รายงานให้<orgName>รัฐบาลไทย</orgName>ทราบตลอดเวลาเพียงแต่ ช่วงดังกล่าวเป็นวันหยุดยาว จึงไม่สามารถดำเนินการได้ทันท่วงที ถ้าเป็นวันทำการปกติ ก็คงจะได้ตัวพ.ต.ท.ทักษิณกลับมาขังคุกในเมืองไทยแล้ว</p>
<p>มีฝ่ายข่าวรายงานว่าในวันดังกล่าวเมื่อพ.ต.ท.ทักษิณได้รับข่าวว่าความลับถูกเปิดเผยแล้ว ก็ได้กุลีกุจอ ลุกลี้ลุกลนเก็บข้าวของหนีออกจากโรงแรมแชงกลีรา ทันที จนแม่บ้านของโรงแรมบอกว่าคนห้องพักดังกล่าวได้ลืมทิ้งของใช้ส่วนตัวอย่างเรี่ยราด เหมือนผู้ร้าย ที่กำลังจะถูกรวบตัวทันทีทันใด</p>
<p>ส่วนที่กล่าวหาว่า<orgName>รัฐบาลไทย</orgName>วุ่นวายกับประเทศต่างๆทั่วโลก จนเขารำคาญ<orgName>ไทย</orgName> นั้น นายเทพไทกล่าวว่า พ.ต.ท.ทักษิณคิดเองฝ่ายเดียวว่าเป็นผู้วิเศษ นานาประเทศให้ความสำคัญ ซึ่งเป็นไปไม่ได้ที่ประเทศที่มีอธิปไตยเป็นของตัวเองและมีความสัมพันธ์ทางการทูตที่ดีกับไทยคงไม่ยอมเอาศักดิ์ศรีของนักโทษหนีคุกมาแลกกับความสัมพันธ์กับไทย ขอให้ทะนงตัวอย่างนี้ไปก่อนแล้วสักวันหนึ่งจะรู้สึกว่าทุกประเทศเขาก็มีกฏกติกา และหลักสากลในการปฏิบัติรเองการจับผู้ร้ายข้ามแดนที่ชัดเจน</p>
<p>นายเทพไท เชื่อว่าจากนี้ไป พ.ต.ท.ทักษิณและสมุนคงใช้ช่องทางวิทยุชุมชน ปลุกระดมเป็นระยะๆ จึงอยากจะให้หน่วยงานที่เกี่ยวข้องใช้มาตรการควบคุมและมีบทลงโทษตามกฎหมายด้วย หากว่าจะมีบทบัญญัติของกฎหมายที่ควบคุมหรือจัดระเบียบวิทยุชุมชนและสถานีโทรทัศน์ผ่านดาวเทียมในลักษณะ <orgName>กบว.</orgName> ซึ่งมีบทลงโทษ ด้วยก็จะเป็นการปิดกั้นการใช้วิทยุชุมชนในลักษณะที่ผิดวัตถุประสงค์และสุ่มเสี่ยงต่อความมั่นคงของชาติ มิฉะนั้นจะมีนักโทษแบบพ.ต.ท.ทักษิณ และมีผู้ต้องหาคดีหมิ่นพระบรมเดชานุภาพอย่างนายจักรภพ เพ็ญแข และผู้ต้องหาคนอื่นๆ ใช้การโฟนอินจัดรายการขึ้นบ่อยครั้ง</p>
<p>นพ.บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวว่าการโฟนอินของ พ.ต.ท.ทักษิณ เสมือนเป็นการปลุกระดมเตรียมการให้<orgName>กลุ่มคนเสื้อแดง</orgName>ต่อต้านการประชุมสุดยอดรัฐมนตรีต่างประเทศอาเซียนที่ จ.ภูเก็ต เหมือนที่เคยทำมาช่วงก่อน เหตุการณ์ เดือนเม.ย. โดย พ.ต.ท.ทักษิณปลุกระดมว่ารัฐบาลมองคน<orgName>เสื้อแดง</orgName>เป็นศัตรู ซึ่งเป็นสาเหตุของการขัดแย้ง แต่<orgName>พรรคประชาธิปัตย์</orgName>ยืนยันตลอดว่ารัฐบาลไม่เคยมอง พ.ต.ท.ทักษิณและ<orgName>กลุ่มคนเสื้อแดง</orgName>เป็นศัตรู และเคารพการชุมนุมทุกครั้งที่ดำเนินการด้วยสันติ ภายในกรอบกฎหมาย แต่ในทางกลับกัน พ.ต.ท.ทักษิณ กลับเป็นผู้นำประเทศคนแรกในประวัติศาสตร์ที่บังคับให้คน<orgName>ไทย</orgName>เลือกข้าง และยังดึงสถาบันต่างๆ ที่ไม่ตกเป็นเครื่องมือรับใช้ระบอบทักษิณ ให้เป็นปฏิปั กษ์อย่างต่อเนื่อง จนเป็นสาเหตุให้เกิดปัญหาวิกฤตของประเทศจนถึงทุกวันนี้</p>
<p>ขณะนี้มีความเคลื่อนไหว คล้ายคลึงกับที่พ.ต.ท.ทักษิณ ได้ทำวีดีโอลิงค์ 1 สัปดาห์ ก่อนที่จะมีความวุ่นวายในช่วงสงกรานต์ และขณะนี้ก็เป็นช่วงเดียวกันกันที่จะมีการประชุมสุดยอดรัฐมนตรีว่าการต่างประเทศของอาเซียน จึงเป็นห่วงว่าจะมีความพยายามเช่นเดียวกันที่จะปลุกระดมให้เกิดความแตกแยกอีกครั้งหรือไม่</p>
<p>นพ.บุรณัชย์ กล่าวว่าพฤติกรรมของ พ.ต.ท.ทักษิณที่ผ่านมา ก่อปัญหากับประเทศตลอด ขณะเดียวกันก็มีผลที่เกิดขึ้นจากการ เคลื่อนไหวล่ารายชื่อถวายฎีกาขอพระราชทานอภัยโทษ โดยมีผลสำรวจ พบว่า การกระทำดังกล่าวทำให้เกิดความแตกแยกครั้งใหญ่ระหว่างคนไทยด้วยกันเอง ถือเป็นการดำเนินการเพื่อแบ่งประเทศ สร้างความขัดแย้งโดยดึงเอาสถาบันสูงสุดเข้ามาสู่ความขัดแย้งทางการเมือง เพื่อนำไปสู่ความแตกแยก พฤติกรรมของ พ.ต.ท.ทักษิณ ได้ซ้ำเติมประเทศชาติ ทั้งที่กำลังประสบปัญหาวิกฤติเศรษฐกิจ และการระบาดของไข้หวัด 2009 และพยายามเคลื่อนไหวให้มีความแตกแยกในสังคม จึงอยากให้สังคมรับรู้ถึงพฤติกรรมดัง</p></body>
</news>
