<teiHeader>
<fileDesc>
<titleStmt>
  <title>"ประเสริฐ นาสกุล"ถึงแก่อนิจกรรมอดีตปธ.ศาลรธน.เสียงข้างน้อยเชือดคดี"ทักษิณ"ซุกหุ้นภาค1  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169567  </bibl>
</sourceDesc>
</fileDesc>
</teiHeader>
<news>
<headline>"ประเสริฐ นาสกุล"ถึงแก่อนิจกรรม อดีตปธ.<orgName>ศาลรธน.</orgName>เสียงข้างน้อย เชือดคดี"ทักษิณ"ซุกหุ้นภาค1</headline>
<lead>นายประเสริฐ นาสกุล อดีตประธาน<orgName>ศาลรัฐธรรมนูญ</orgName> ถึงแก่อนิจกรรมแล้ว ด้วยโรคหัวใจและติดเชื้อ ด้วยวัย 78 ปี ปิดฉากชีวิต 1 ใน 7 คณะตุลาการ<orgName>ศาลรัฐธรรมนูญ</orgName>เสียงข้างน้อย ที่วินิจฉัยให้พ.ต.ท.ทักษิณ ชินวัตร อดีตนายกรัฐมนตรี มีความผิดในคดีซุกหุ้น ภาค 1</lead>
<neck></neck>
<body><p>เมื่อวันที่ 9 กรกฎาคม นายประเสริฐ นาสกุล อดีตประธาน<orgName>ศาลรัฐธรรมนูญ</orgName> ได้ถึงแก่อนิจกรรม ภายหลังเข้ารับการผ่าตัดโรคหัวใจและติดเชื้อ โดยมีพิธีรดน้ำศพ ในเวลา 17.00 น. ณ ศาลา 12 วัดธาตุทอง และสวดพระอภิธรรมศพ เป็นเวลา 5 วัน</p>
<p>สำหรับ นาย ประเสริฐ เกิดเมื่อวันที่ 8 กันยายน 2474 เป็นตุลาการ<orgName>ศาลรัฐธรรมนูญ</orgName>แต่งตั้งจากผู้ทรงคุณวุฒิสาขานิติศาสตร์ และได้รับเลือกให้ดำรงตำแหน่งเป็นประธาน<orgName>ศาลรัฐธรรมนูญ</orgName>คนที่ 2 ของ<orgName>ประเทศไทย</orgName></p>
<p>ผู้ สื่อข่าวรายงานว่า สมัยที่เป็นตุลาการ<orgName>ศาลรัฐธรรมนูญ</orgName> นายประเสริฐ เป็น 1 ใน 7 ตุลาการศาลรัฐธรรมนูญเสียงข้างน้อยที่วินิจฉัยว่า พ.ต.ท. ทักษิณ มีความผิดใน คดีการจงใจยื่นบัญชีแสดงรายการทรัพย์สินและหนี้สิน และเอกสารประกอบด้วยข้อความอันเป็นเท็จ หรือปกปิดข้อเท็จจริงที่ควรแจ้งให้ทราบตามรัฐธรรมนูญ มาตรา 295 หรือซุกหุ้นภาค 1 เมื่อ พ.ศ.2544 โดยเสียงข้างมาก 8 เสียงมีมติ ให้ พ.ต.ท.ทักษิณ ไม่มีความผิด</p>
<p>ทั้ง นี้คำวินิจฉัยส่วนตัวของนายประเสริฐ มีคำวินิจฉัยส่วนตัวว่า พ.ต.ท.ทักษิณ มีความผิดในคดีซุกหุ้น โดยมีข้อความที่เป็นข้อคิดน่าสนใจว่า "เจตนารมณ์ของรัฐธรรมนูญที่จะปฏิรูปการเมือง ซึ่งผู้ใดเข้ามาทำงานการเมืองแล้ว จะต้องโอนการจัดการหุ้นบริษัทต่างๆ ที่มีอยู่ทั้งหมด มิใช่เพียงบอกกล่าวหรือโฆษณาให้ชาวบ้านทราบแต่เพียงว่า โอนกิจการให้แก่คู่สมรสหรือบุตรแล้ว แต่ในความเป็นจริงแล้ว ผู้ถูกร้องยังอยู่เบื้องหลังการประกอบธุรกิจของคู่สมรสและบุตร การเอาประโยชน์โดยใช้ผู้ใกล้ชิดให้มีจำนวนเพียงพอที่จะก่อตั้งบริษัท แล้วโอนลอยหุ้น การใช้ชื่อบุคคลอื่นถือหุ้นแทน การปล่อยเงินกู้เฉพาะแก่คนรู้จัก การโอนถ่ายกำไรระหว่างบริษัท การใช้ข้อมูลภายในของบริษัท และกลุ่มบริษัทเพื่อขยายกิจการ และการซื้อขายหลักทรัพย์ที่ไม่เป็นธรรม มีการบอกกล่าวข้อความอันเป็นเท็จ การปล่อยข่าวลือ การอำพราง การใช้ข้อมูลภายใน"</p>
<p>"ผู้ ถูกร้อง(พ.ต.ท.ทักษิณ) โฆษณาให้ประชาชนทราบเพียงว่า ผู้ถูกร้องประสบความสำเร็จในความสำเร็จในการประกอบธุรกิจ มีเงินทองมากมมาย ไม่ทุจริต ผิดกฎหมาย และไม่อำพราง แล้วอุทิศตัวหันมาทำงานทางการเมือง โดยโอนการจัดการธุรกิจให้แก่คู่สมรส บุตร และเครือญาติ ผู้ถูกร้องรู้ปัญหาของบ้านเมืองดี จึงอาสาเข้าแก้ไข แต่ผู้ถูกร้องมิได้แสดงหรือเปิดเผยว่า ความสำเร็จในการประกอบธุรกิจในอดีตของผู้ถูกร้องในระยะเวลาอันสั้นนั้น กระทำได้อย่างไร และจะแก้ปัญหาการขัดกันระหว่างผลประโยชน์ของครอบครัวกับผลประโยชน์ของส่วน รวมหรือของชาติอย่างไร"</p>
<p>"ปัญหา บ้านเมืองบางอย่าง อาจแก้ไขได้โดยไม่ต้องใช้เงินทองเลย เพียงแต่ผู้นำของประเทศต้องประพฤติตนให้เป็นแบบอย่างที่ดี โดยการคิด พูด และทำตรงกัน และชี้นำประชาชนในชาติว่า ปัญหาของชาตินั้นอยู่ที่ทุกคนจะต้องร่วมมือร่วมใจกันแก้ไขด้วยการลด ละ และเลิกความเห็นแก่ตัว เป็นอันดับแรก..." </p></body>
</news>
