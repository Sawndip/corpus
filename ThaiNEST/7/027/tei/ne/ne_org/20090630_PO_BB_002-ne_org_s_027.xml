<teiHeader>
<fileDesc>
<titleStmt>
  <title>กทม.ดันแก้กฎหมายเป็นเอกเทศจากมท.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/30/news_29021478.php?news_id=29021478  </bibl>
</sourceDesc>
</fileDesc>
</teiHeader>
<news>
<headline><orgName>กทม.</orgName>ดันแก้กฎหมายเป็นเอกเทศจากมท.</headline>
<lead>คณะกรรมการยกร่าง พ.ร.บ.<orgName>กทม.</orgName> สรุปเพิ่มอำนาจให้ ส.ข. ทำโครงการพัฒนาพื้นที่ พร้อมกำหนดงบประมาณดำเนินงานด้วยตัวเอง เล็งหาช่องให้ <orgName>กทม.</orgName>บริหารงานเป็นเอกเทศ ไม่เกี่ยวมหาดไทย ระบุ ผู้ว่าฯ กทม.มีกฎหมายหลายฉบับคุมอยู่แล้ว</lead>
<neck></neck>
<body><p>นายวัลลภ สุวรรณดี ประธานที่ปรึกษาผู้ว่าราชการ<orgName>กรุงเทพมหานคร</orgName> (<orgName>กทม.</orgName>) ฐานะประธาน<orgName>คณะกรรมการยกร่างแก้ไขพระราชบัญญัติระเบียบบริหารราชการกรุงเทพ มหานคร พ.ศ. 2528</orgName> เปิดเผยถึงความคืบหน้าในการยกร่างแก้ไข พ.ร.บ. หลังจากที่<orgName>คณะกรรมการอำนวยการปรับปรุงกฎหมายว่าด้วยระเบียบบริหารราชการ กทม. พ.ศ. 2528</orgName> กำหนดกรอบการแก้ไข ว่า ทาง<orgName>คณะกรรมการยกร่างฯ</orgName> ได้พิจารณาไปแล้วหลายประเด็น ซึ่งได้ข้อยุติแล้ว ได้แก่ การเพิ่มบทบาท และหน้าที่ของ<orgName>สมาชิกสภาเขต</orgName> (<orgName>ส.ข.</orgName>) ให้เข้ามามีบทบาทในการกำหนดโครงการเพื่อพัฒนาพื้นที่ และกำหนดวงเงินงบประมาณที่ใช้ดำเนินการโครงการดังกล่าวได้</p>
<p>นายวัลลภ กล่าวว่า ที่ผ่านมา <orgName>ส.ข.</orgName>มีหน้าที่หลักคือให้คำปรึกษา ให้คำแนะนำกับผู้อำนวยการเขตเท่านั้น ซึ่งประเด็นดังกล่าวจะทำให้การกระจายอำนาจลงไปสู่ท้องถิ่นและพื้นที่มากยิ่ง ขึ้น ซึ่งการเพิ่มอำนาจดังกล่าวนั้นจะไม่ซ้ำซ้อนกับการทำหน้าที่ของ<orgName>สมาชิกสภา กรุงเทพมหานคร</orgName> (<orgName>ส.ก.</orgName>)</p>
<p>ส่วนสถานะของ <orgName>กทม.</orgName> <orgName>คณะกรรมการยกร่างฯ</orgName> ได้พิจารณาหารือร่วมกันไปบ้างแล้ว คือ ในการทำงานของ <orgName>กทม.</orgName> ส่วนหนึ่งต้องคำนึงถึงความคล่องตัวในการบริหารงาน ดังนั้น การกำกับหน่วยงานจาก<orgName>กระทรวงมหาดไทย</orgName>จึงต้องมีการพิจารณา นอกจากนั้นแล้วในประเด็นดังกล่าวทาง<orgName>คณะกรรมการยกร่างฯ</orgName> ยังเห็นว่าการทำงานของผู้ว่าฯ <orgName>กทม.</orgName> หรือคณะผู้บริหารก็มีกฎหมายหลายฉบับในการกำกับการทำงานแล้ว ทั้งนี้ยังคงให้เป็นนิติบุคคลเช่นเดิม ส่วนจะมีการแยกตัว การบริหารที่เป็นเอกเทศหรือไม่นั้น ยังไม่ได้ข้อสรุป เพราะส่วนหนึ่งแล้ว <orgName>กทม.</orgName> ก็ต้องมีหน่วยงานที่คอยรายงานผลการปฏิบัติงาน</p>
<p>นายวัลลภ กล่าวอีกว่า ตาม พ.ร.บ.ระเบียบบริหารราชการกรุงเทพมหานคร พ.ศ. 2528 มาตรา 79 กำหนดให้สภาเขตมีอำนาจหน้าที่ 7 ข้อ โดยมีสาระสำคัญได้แก่ ให้ข้อคิดเห็นและข้อสังเกตเกี่ยวกับแผนพัฒนาเขตต่อผู้อำนวยการเขต และ<orgName>สภา กทม.</orgName> รวมถึงให้คำปรึกษาตามที่ร้องขอ จัดสรรงบประมาณเพื่อการพัฒนาเขต ทั้งนี้ ตามที่กำหนดในข้อบัญญัติกรุงเทพมหานคร ว่าด้วยวิธีการงบประมาณหรืองบประมาณรายจ่าย สอดส่องและติดตามดูแลการดำเนินการของสำนักงานเขต เพื่อให้เกิดประโยชน์แก่ราษฎร และมีอำนาจตั้งคณะกรรมการเพื่อกระทำกิจการหรือพิจารณาสอบสวนหรือศึกษา เรื่องใดๆ อันเกี่ยวกับการงานของ<orgName>สภาเขต</orgName></p></body>
</news>
