<teiHeader>
<fileDesc>
<titleStmt>
  <title>‘พรรคบิ๊กบัง-เสื้อแดง’ ไล่ขยี้รัฐบาล บีบยุบสภา-ผุด ศอ.บต.แก้วิกฤตภาคใต้  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-07-02 08:27:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000074699  </bibl>
</sourceDesc>
</fileDesc>
</teiHeader>
<news>
<headline>‘พรรคบิ๊กบัง-<orgName>เสื้อแดง</orgName>’ ไล่ขยี้รัฐบาล บีบยุบสภา-ผุด <orgName>ศอ.บต.</orgName>แก้วิกฤตภาคใต้</headline>
<lead>เปิด 3 ปมร้อนด้านความมั่นคงขย่มรัฐบาลมาร์ค ‘<orgName>พรรคมาตุภูมิ-</orgName>บิ๊กบัง’ ขีดเส้นตาย ปี 53 พ.ร.บ.องค์กรพิเศษฯดับไฟใต้ต้องเกิด พร้อมจี้รัฐตั้งทีมไขความจริงเหตุก่อการร้าย หวั่น ซ้ำรอย “ตากใบ-กรือเซะ” ด้านนักรัฐศาสตร์ หวั่นคน<orgName>เสื้อแดง</orgName>ล่ารายชื่อทำสังคมวุ่นวายในระยะยาว ขณะที่นักวิชาการชี้ <orgName>ปชป.</orgName>ดึงเกมแตะปมร้อนพระวิหาร หวั่นสังคมประชาชนกดดันหนัก…</lead>
<neck>จากเหตุการณ์ความไม่สงบหลายต่อหลายครั้ง อาทิ กรณีการล้มการประชุมสุดยอดผู้นำอาเซียน จ.ชลบุรี หรือการก่อความไม่สงบของ<orgName>กลุ่มคนเสื้อแดง</orgName>ในช่วงสงกรานต์ กระทั่ง การปิดล้อมกระทรวงมหาดไทย และทุบทำลายรถของนายกรัฐมนตรี แม้ว่าจะมี สุเทพ เทือกสุบรรณ รองนายกรัฐมนตรี ด้านความมั่นคงโดยมีความเชื่อมั่นว่าผู้จัดการรัฐบาลผู้นี้จะสามารถป้องกัน ปัจจัยแทรกซ้อนต่างๆได้                รวมถึงปัจจัยอื่นๆ โดยเฉพาะงานด้านความมั่นคง ที่ถือว่าเป็นที่คาดหวังของสังคม ทั้งกรณี การแก้ไขปัญหาความไม่สงบในพื้นที่ 3 จังหวัดชายแดนภาคใต้ การเผชิญหน้าของทหารทั้ง 2 ฝ่าย จากกรณีพิพาทการขึ้นทะเบียนมรดกโลกของประสาทพระวิหาร แน่นอนว่าสังคมจับตามองค่อนข้างด้วยความคาดหวังอย่างสูง จึงกลายเป็นโจทย์ที่รัฐบาลต้องเร่งแก้ไขเพื่อกู้วิกฤติศรัทธากลับคืนมา</neck>
<body><p>หวั่นเกมล่าชื่อบานปลาย</p>
<p>ประเด็นสำคัญ ภายหลังการรวมพลคนเสื้อแดง เมื่อวันที่ 27 มิ.ย. 52 ที่ผ่านมา จนนำไปสู่ การล่ารายชื่อถวายฎีกาเพื่อขอพระราชทานอภัยโทษ รวมถึงการชุมนุมใน 3 พื้นที่ได้แก่ อนุสาวรีย์ประชาธิปไตย กองทัพบก และปิดล้อมทำเนียบรัฐบาล เพื่อกดดันให้รัฐบาลยุบสภาภายใน 1 เดือน</p>
<p>แน่นอนว่า การเคลื่อนไหวที่ถูกประกาศโดยแกนนำ<orgName>กลุ่มคนเสื้อแดง</orgName> หลายฝ่ายยังมองตรงกันว่า รัฐบาลสามารถรับมือได้เป็นอย่างดีแม้ว่าจะเดินตามแผนตากสิน 2 หรือไม่ก็ตาม รวมถึงประชาชนส่วนใหญ่ยังต้องการให้รัฐบาลทำงานแก้ไขปัญหาด้านเศรษฐกิจ มากกว่า จึงไม่อาจมีผู้ชุมนุมเข้าร่วมมากนัก</p>
<p>อย่างไรก็ตาม ประเด็นที่ค่อนข้างสุ่มเสี่ยงก็คือ กรณีการล่ารายชื่อเพื่อถวายฎีกาฯนั้น อาจสร้างความไม่พอใจแก่ประชาชนโดยทั่วไป ซึ่งจุดที่น่ากังวลก็คือ หากแกนนำคนเสื้อแดงสามารถรวบรวมรายชื่อได้ครบจริงปัญหาจะอยู่ที่ ปฏิกิริยาของมวลชนภายหลังการยื่นเสร็จสิ้น</p>
<p>“การรวมรวมรายชื่อเพื่อยื่นถวายฎีกานั้น แม้ว่าจะสามารถทำได้ แต่ก็ไม่น่าจะใช่สิ่งที่สมควร นักเพราะเท่ากับมองว่าเป็นการใช้มวลชนกดดันพระราชวินิจฉัยส่วนพระองค์</p>
<p>รวมถึงจุดที่น่ากังวล คือ ภายหลังการยื่นนั้นปฎิกิริยาของมวลชนจะเป็นเช่นไร ซึ่งเชื่อว่า แกนนำคนเสื้อแดงต่างก็ทราบถึงผล-ดีผลเสียไว้แล้ว ก็ยังเชื่อว่ายังคงได้ประโยชน์ทั้ง 2 กรณี”</p>
<p>ศ.ดร.จรัส สุวรรณมาลา คณบดี<orgName>คณะรัฐศาสตร์ จุฬาลงกรณ์มหาวิทยาลัย</orgName> กล่าวพร้อมระบุว่า การเคลื่อนไหวของ<orgName>กลุ่มคนเสื้อแดง</orgName>เพ่อกดดันรัฐบาลนั้นเป็นสิ่งที่สังคมรับรู้ และเข้าใจในการเคลื่อนไหวรวมถึงรัฐบาลเองก็สามารถรับมือได้เป็นอย่างดี แต่ประเด็นที่น่ากังวลคือปฏิกิริยา ของประชาชนนั่นเอง</p>
<p>เด็กบิ๊กบัง บีบคลอด <orgName>ศอ.บต.</orgName></p>
<p>ขณะที่การแก้ไขปัญหาความไม่สงบในพื้นที่ 3 จังหวัดชายแดนภาคใต้ ที่<orgName>พรรคประชาธิปัตย์</orgName>ได้รับความคาดหวังจากสังคมค่อนข้างสูง บุคคลที่เกี่ยวข้องในการแก้ไขปัญหาดังกล่าว ต่างก็เร่งมือกันอย่างเต็มที่ทั้ง ชวน หลีกภัย ประธานที่ปรึกษาพรรค ที่ร่วมส.ส. 5 จังหวัดชายแดนภาคใต้ เตรียมจัดตั้ง พ.ร.บ.เพื่อจัดตั้งองค์กรพิเศษขึ้นเพื่อดูแลงานดังกล่าวโดยเฉพาะ</p>
<p>รวมถึงมุมมองจากฝ่ายความมั่นคงมองตรงกันว่า แนวทาง “การเมืองนำการทหาร” นั้นเหมาะสมแล้ว คาดว่าในช่วงการเปิดประชุมสภาสมัยนิติบัญญัติในเดือนสิงหาคมนี้ ร่างพ.ร.บ.ศูนย์อำนวยการแก้ไขปัญหาจังหวัดชายแดนใต้ ซึ่งขณะนี้ มี 2 ร่างฯ คือ ของ<orgName>พรรคประชาธิปัตย์</orgName> และ<orgName>พรรคมาตุภูมิ</orgName>ที่จะถูกนำเข้าพิจารณา</p>
<p>“ร่าง พ.ร.บ.จัดตั้งองค์กรพิเศษ หรือปรับปรุง <orgName>ศอ.บต.</orgName>นี้ จำเป็นต้องผ่านสภาให้แล้วเสร็จ ในสมัยประชุมหน้า ในเดือนสิงหาคม หรือให้สามารถเดินหน้าได้ ภายในปีใหม่ ทุกอย่างจึงจะเป็นรูปธรรมและประชาชนจะได้มองเห็นความหวังเสียที” นัจมุดดีน อูมา ส.ส.ยะลา <orgName>พรรคมาตุภูมิ</orgName> ระบุ</p>
<p>นอกจากนี้ยังมีความจำเป็นการตั้งคณะกรรมการอิสระเพื่อร่วมสอบสวน เหตุการณ์กราดยิงมัสยิดอัลฟุรกอน จ.นราธิวาส เพื่อค้นหาความจริง มิฉะนั้นจะยิ่งเป็นการเติมเชื้อไฟเหมือนกรณี มัสยิดกรือเซะ จ.ปัตตานี และกรณีสลายการชุมนุมที่ อ.ตากใบ จ.นราธิวาส ที่ถูกนำไปขยายผลเพื่อเพิ่มแนวร่วมของของกลุ่มผู้ก่อการร้ายในที่สุด</p>
<p><orgName>ปชป.</orgName>ยื้อแตะปมพระวิหาร</p>
<p>ขณะที่ ปมร้อนสำคัญที่อาจเป็นระเบิดเวลาก็คือ กรณีพิพาทระหว่างไทยและกัมพูชา ในการขึ้นทะเบียนเขาพระวิหารที่มีความสุ่มเสี่ยงค่อนข้างมาก และรัฐบาลเองก็เชื่อว่ากรณีดังกล่าว เป็นประเด็นซึ่งอ่อนไหวต่อสังคมอย่างยิ่ง การตัดสินใจไม่ว่าจะเป็นการสนับสนุนการขึ้นทะเบียนมรดกโลกร่วมกับประเทศ <orgName>กัมพูชา</orgName>ที่อาจสร้างความไม่พอใจต่อคนในชาติ และหากคัดค้านอาจนำไปสู่ปัญหาการเผชิญหน้าระหว่างกองกำลัง 2 ประเทศ ซึ่งรัฐบาลต้องใช้ฝีมือค่อนข้างสูงในการจัดการกับปัญหาที่อ่อนไหวขนาดนี้</p>
<p>“ประเด็นปราสาทพระวิหารจะพูดว่าเป็นระเบิดเวลาก็ได้ เนื่องจากมีความเสี่ยงในทุกด้าน การไม่แตะต้องและเคลื่อนไหวเพื่อซื้อเวลาเท่านั้น โดยเฉพาะการเข้าพบสมเด็จฯ ฮุนเซนครั้งล่าสุด ก็ไม่ได้รับคำตอบที่เป็นรูปธรรมในเรื่องดังกล่าวแต่อย่างใด” เทพมนตรี ลิปพยอม ผู้เชี่ยวชาญด้านโบราณคดี กล่าว</p>
<p>ดังนั้น แนวทางที่รัฐบาลควรเน้นก็ คือ การทำความเข้าใจไปยัง<orgName>องค์การสหประชาชาติ</orgName> (<orgName>ยูเอ็น</orgName>) หรือ<orgName>องค์การศึกษาวิทยาศาสตร์และวัฒนธรรมแห่งสหประชาชาติ</orgName> (<orgName>ยูเนสโก</orgName>) เพื่อทำการสร้างมาตรฐานถึงการปักปันเขตแดนบนที่ที่ทับซ้อน เพื่อเป็นมาตรฐานและสามารถพัฒนาพื้นที่ร่วมกันได้อย่างไม่มีปัญหาในอนาคตอีก โดยเป็นแนวทางที่รัฐบาลกระทำมากกว่าการเข้าพบกับผู้นำของ<orgName>ประเทศกัมพูชา</orgName></p>
<p>อย่างไรก็ตาม ปัญหาด้านความมั่นคงของรัฐบาล ที่อาจต้องประสบกับความสุ่มเสี่ยงต่อเสถียรภาพในหลายๆด้านนั้น แน่นอนว่า มรสุมทางการเมืองทั้งจากเอกภาพของพรรคร่วมรัฐบาลและ กรณีการถือครองหุ้นซึ่งได้รับสัมปทานรัฐนั้น อาจเป็นเหตุผลให้รัฐบาลต้องประสบกับมรสุมลูกใหม่ที่น่ากลัวกว่าก็เป็นได้...</p></body>
</news>
