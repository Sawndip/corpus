<teiHeader>
<fileDesc>
<titleStmt>
  <title>บึ้มป่วนชายแดนใต้รับอาเซียน-ถาวร"จี้ผู้ว่าฯคุมเข้มหวั่นกระทบอาเซียน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/07/16/news_29114882.php?news_id=29114882  </bibl>
</sourceDesc>
</fileDesc>
</teiHeader>
<news>
<headline>บึ้มป่วนชายแดนใต้รับอาเซียน-ถาวร"จี้ผู้ว่าฯคุมเข้มหวั่นกระทบอาเซียน</headline>
<lead>สถานการณ์ชายแดนใต้เริ่มรุนแรง เกิดเหตุลอบยิงชาวบ้านเสียชีวิต และลอบวางระเบิดชุดคุ้มกันครู “ถาวร” สั่งผู้ว่าฯ เร่งประชาสัมพันธ์ทำความเข้าใจในพื้นที่ พร้อมเตรียมข้อมูลชี้แจงในที่ประชุมรัฐมนตรีอาเซียน</lead>
<neck></neck>
<body><p>ผู้สื่อข่าวรายงานว่า เมื่อเวลา 09.00 น. วานนี้ (15 ก.ค.) พล.ต.ต.กรีรินทร์ อินทร์แก้ว ผู้บังคับการ<orgName>ตำรวจภูธรจังหวัดปัตตานี</orgName> ได้รับรายงานจาก <orgName>สภ.หนองจิก</orgName> ว่า ช่วงกลางดึกคืนวันที่ 14 ก.ค.ที่ผ่านมา เกิดเหตุยิงกันบริเวณถนนในหมู่บ้านปากาลียะ หมู่ 2 ต.ลิปะสะโง อ.หนองจิก จ.ปัตตานี มีผู้เสียชีวิตทราบชื่อว่า นาย อิสมาแอ เด็ง อายุ 45 ปี<p>
<p>จากการสอบสวนทราบว่า ขณะที่ นายอิสมาแอขี่รถจักรยานยนต์กลับจากการทำสวน เมื่อถึงที่เกิดเหตุมีคนร้าย 2 คน ขี่รถจักรยานยนต์ประกบใช้ปืนพกสั่น.45 ยิงเข้าใส่นายอิสมาแอเสียชีวิต ส่วนสาเหตุน่าจะเป็นการสร้างสถานการณ์ของผู้ก่อความไม่สงบ<p>
<p>ขณะเดียวกัน เกิดเหตุคนร้ายลอบวางระเบิดเจ้าหน้าที่ทหาร 2 จุด ในพื้นที่ 2 อำเภอของ จ.นราธิวาส ทำให้ทหารได้รับบาดเจ็บ 1 นาย<p>
<p>เหตุการณ์แรกเกิดขึ้นในพื้นที่ อ.ศรีสาคร เมื่อเวลา 07.00 น. มีคนร้ายไม่ทราบจำนวน ลอบนำระเบิดแสวงเครื่องประกอบใส่ไว้ในกล่องเหล็ก น้ำหนัก 5 กก. วางไว้ในพงหญ้ารกทึบ ที่บริเวณสามแยกบ้านไอร์ตุย หมู่ 1 ต.ศรีบรรพต อ.ศรีสาคร แล้วจุดชนวนระเบิดระหว่างที่เจ้าหน้าที่ทหารชุด รปภ.ครู สังกัดร้อย. ร.1744 ชุดเฉพาะกิจนราธิวาส 37 จำนวน 12 นายเดินเท้าตรวจสอบความเรียบร้อยบนถนน ทำให้พลทหารอานันท์ อาแลวาริ อายุ 22 ปี ถูกสะเก็ดระเบิดที่ข้อมือด้านซ้ายได้รับบาดเจ็บ ส่วนที่เหลือปลอดภัย<p>
<p>ส่วนเหตุการณ์ที่ 2 เกิดขึ้นในพื้นที่ อ.ยี่งอ เมื่อเวลา 07.35 น. คนร้ายได้นำระเบิดแสวงเครื่องประกอบใส่ไว้ในกล่องเหล็ก น้ำหนัก 8 กก. วางไว้ริมถนนบริเวณทางเข้าหมู่บ้านกูยิ หมู่ 5 ต.ตะปอเยาะ อ.ยี่งอ แล้วจุดชนวนขณะเจ้าหน้าที่ทหารพรานสังกัด<orgName>กรมทหารพรานที่ 46</orgName> จำนวน 12 นาย เดินเท้าลาดตระเวนให้กับชุด รปภ.ครู แต่ไม่มีผู้ใดได้รับบาดเจ็บหรือเสียชีวิต เนื่องจากอานุภาพของระเบิดกระจายเข้าไปในป่ารกทึบริมทาง<p>
<p>เขตการศึกษายันไม่ปิดโรงเรียน<p>
<p>นายประสิทธิ์ หนูกุ้ง ผู้อำนวยการ<orgName>สำนักงานเขตพื้นที่การศึกษานราธิวาสเขต1</orgName> เปิดเผยว่า จากเหตุการณ์คนร้ายลอบวางระเบิดกองกำลังเจ้าหน้าที่ฝ่ายความมั่นคง ซึ่งปฏิบัติภารกิจรักษาความปลอดภัยครูในพื้นที่ 2 จุดดังกล่าว ไม่ได้ก่อความหวั่นไหวให้แก่ข้าราชการครูในพื้นที่ อ.ศรีสาคร และ อ.ยี่งอ แต่อย่างใด จากการสอบถามหลายคนยืนยันว่า พร้อมจะทำหน้าที่สอนตามปกติ และจะไม่มีการประกาศปิดเรียน<p>
<p>“จากการประเมินสถานการณ์ในพื้นที่ พบว่า เป้าหมายของคนร้ายพุ่งไปที่กลุ่มเจ้าหน้าที่กองกำลังฝ่ายรัฐ มากกว่าทำร้ายบุคลากรทางการศึกษา เหมือนช่วง 1-2 เดือนที่ผ่านมา แต่คาดว่าคนร้ายต้องการทำลายความเชื่อมั่นของครูที่มีต่อเจ้าหน้าที่ชุด <orgName>รปภ.</orgName> ซึ่งได้เน้นย้ำเตือนข้าราชการครูในพื้นที่แล้วว่า ต้องไม่ประมาทต่อสถานการณ์ในระยะนี้”<p>
<p>ทั้งนี้ นายธนน เวชกรกานนท์ รองผู้ว่าราชการ<orgName>จังหวัดนราธิวาส</orgName> ได้เรียกประชุมด่วนร่วมกับข้าราชการครูจาก 13 อำเภอใน จ.นราธิวาส เพื่อชี้แจงการเพิ่มมาตรการความเข้มข้นในการรักษาความปลอดภัยครูในพื้นที่ แล้ว<p>
<p>ยิงผญบ.ตายหน้าฐานทหาร<p>
<p>พ.ต.ท.ประพันธ์ จิตวงษ์ สว.เวร <orgName>สภ.สุไหงโก-ลก</orgName> จ.นราธิวาส ได้รับแจ้งมีเหตุคนถูกยิงเสียชีวิต บริเวณริมรั้วหน้าฐานทหารชุด ฉก.นราธิวาส 36 บ้านลูโบ๊ะซามา หมู่ 4 ต.ปาเสมัส อ.สุไหงโก-ลก หลังรับแจ้งจึงนำกำลังไปตรวจสอบ พบผู้เสียชีวิตบนรถจักรยานยนต์ฮอนด้า ทะเบียน กษก 562 นราธิวาส จากการตรวจสอบทราบชื่อคือ นายไซดี อารง อายุ 33 ปี อยู่บ้านเลขที่ 203 หมู่ 5 บ้านตาเซ๊ะเหนือ ต.ปะลุรู องสุไหงปาดี จ.นราธิวาส และเป็นผู้ใหญ่บ้านตาเซะเหนือ ด้วย<p>
<p>ตรวจสอบพบมีบาดแผลถูกกระสุนปืนพกสั้น ขนาด.38 ที่บริเวณชายโครงซ้าย 1 นัด ข้อมือซ้าย 1 นัด และหัวไหล่ขวา 1 นัด จากการตรวจสอบในที่เกิดเหตุเจ้าหน้าที่พบปลอกกระสุนปืนพกสั้น ขนาด.38 ซูเปอร์ ตกอยู่บนถนน 5 ปลอก จึงเก็บรวบรวมไว้เป็นหลักฐานและมอบศพให้เจ้าหน้าที่<orgName>มูลนิธิธารน้ำใจสุไห งโก-ลก</orgName> ส่ง<orgName>โรงพยาบาลสุไหงโก-ลก</orgName> ให้แพทย์ชันสูตรพลิกศพอย่างละเอียดอีกครั้ง ก่อนที่จะมอบให้ญาติรับศพไปประกอบพิธีทางศาสนา<p>
<p>จากการสอบสวนทราบว่า ช่วงเกิดเหตุมีคนร้าย 2 คน ขี่รถจักรยายนต์ตามประกบไล่หลังผู้ตาย เมื่อสบโอกาสคนร้ายที่นั่งซ้อนท้ายได้ชักอาวุธปืนยิงใส่ผู้ตาย 5 นัด ก่อนหลบหนีไป ส่วนสาเหตุเจ้าหน้าที่เชื่อว่า เป็นการสร้างสถานการณ์ร้ายของกลุ่มผู้ก่อความไม่สงบ<p>
<p>“ถาวร”เตรียมข้อมูลแจงประชุมอาเซียน<p>
<p>นายถาวร เสนเนียม รัฐมนตรีช่วยว่าการ<orgName>กระทรวงมหาดไทย</orgName> กล่าวว่า การประชุมรัฐมนตรีต่างประเทศอาเซียนและการประชุมอาเซียนว่าด้วยความร่วมมือ ด้านการเมืองและความมั่นคงในภูมิภาคเอเชียแปซิฟิก ที่ จ.ภูเก็ต ระหว่างวันที่ 17-23 ก.ค นี้ เชื่อว่าอาจมีบางฝ่ายต้องการทราบข้อมูลเกี่ยวกับสถานการณ์ชายแดนภาคใต้ของ <orgName>ไทย</orgName> ดังนั้นจึงให้ผู้ว่าราชการจังหวัดทั้ง 5 จังหวัดในชายแดนภาคใต้ และผู้อำนวยการ<orgName>ศูนย์อำนวยการบริหารจังหวัดชายแดนภาคใต้</orgName> (<orgName>ศอ.บต.</orgName>) เตรียมข้อมูลให้นายกรัฐมนตรี รมว.<orgName>มหาดไทย</orgName> หรือรัฐมนตรีอื่นๆ ที่เกี่ยวข้อง เพื่อเตรียมชี้แจงในที่ประชุม<p>
<p>นอกจากนี้ยังขอให้ผู้ว่าราชการจังหวัดประชา สัมพันธ์ ในกรณีการต่ออายุ พ.ร.ก.การบริหารราชการแผ่นดินในสถานการณ์ฉุกเฉินในพื้นที่ 3 จังหวัดชายแดนภาคใต้ เพื่อให้ประชาชนเข้าใจตรงกันว่า รัฐบาลยังใช้นโยบาย “เข้าใจ เข้าถึง พัฒนา” หรือ การเมืองนำการทหาร ไม่ใช่ทหารนำการเมือง</p></body>
</news>
