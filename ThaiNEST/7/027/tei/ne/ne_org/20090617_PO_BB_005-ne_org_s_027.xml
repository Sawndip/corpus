<teiHeader>
<fileDesc>
<titleStmt>
  <title>เสรีพิศุทธ์ซัด"สมัคร"เบื้องหลังพ้นผบ.ตร.แย้มลงเล่นการเมือง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944594.php?news_id=28944594  </bibl>
</sourceDesc>
</fileDesc>
</teiHeader>
<news>
<headline>เสรีพิศุทธ์ซัด"สมัคร"เบื้องหลังพ้นผบ.<orgName>ตร.</orgName>แย้มลงเล่นการเมือง</headline>
<lead>“เสรี พิศุทธ์”ออกโรงแจงเบื้องหลังอดีตนายกฯ “สมัคร” ตั้งกรรมการสอบจนพ้นตำแหน่ง ผบ.<orgName>ตร.</orgName> ซัดหวังหาประโยชน์จากตำแหน่งสีกากี ระบุเวลาผ่านไปกว่า 1 ปี แต่การสอบทั้ง 12 ประเด็นกล่าวหาไม่เสร็จ ตามกฎหมายไม่มีสิทธิสอบสวนอีกแล้ว รับสนใจเข้าสู่เวทีการเมือง  ผู้สื่อข่าวรายงานว่า เมื่อวานนี้ (16 มิ.ย.) พล.ต.อ.เสรีพิศุทธ์ เตมียาเวส อดีตผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) ได้เปิดแถลงข่าวเบื้องหลังที่หลุดจากตำแหน่ง ผบ.ตร. ที่โรงแรมโนโวเทล กรุงเทพฯ สยามสแควร์ โดยมีกลุ่มเพื่อนเสรีประมาณ 200 คน ร่วมให้กำลังใจ นำโดยอาจารย์หนู กันภัย เกจิชื่อดังในทางสักยันต์ ซึ่งเป็นที่ปรึกษาฝ่ายประชาสัมพันธ์ของ พล.ต.อ.เสรีพิศุทธ์ และนายประพันธ์ คูณมี อดีตสมาชิก<orgName>สภานิติบัญญัติแห่งชาติ</orgName> (<orgName>สนช.</orgName>)  พล.ต.อ.เสรีพิศุทธ์ กล่าวว่า วันนี้จะบอกว่าเมื่อ 1 ปีที่ผ่านมา นายสมัคร สุนทรเวช ได้ทำอะไรกับตนไว้บ้าง โดยเบื้องหลังเกิดขึ้นเมื่อวันที่ 29 ก.พ. 2551 ขณะนั้นกำลังปฏิบัติหน้าที่อยู่ภาคใต้ ได้รับข่าวจากสื่อว่า นายสมัครออกคำสั่งตั้งกรรมการสอบสวนตนผิดวินัยร้ายแรง ก็รู้ได้ทันทีว่ากำลังจะถูกปล้นตำแหน่ง หลังจากนั้น วันที่ 3 มี.ค. ได้ไปรายงานตัวกับนายสมัคร แต่นายสมัครหนีหน้า จึงไปรายงานตัวกับนายสมชาย วงศ์สวัสดิ์ รองนายกรัฐมนตรีในขณะนั้น ปรากฏว่าไม่มีงานทำ แกล้งให้ไปนั่งเฉยๆ ตนได้ทำหนังสือขอหลักฐานข้อกล่าวหาไปยังนายสมัคร และผู้ที่เกี่ยวข้อง แต่ไม่มีใครให้  สำหรับข้อกล่าวหาในการตั้งกรรมการสอบมี 3 ข้อ ข้อแรกคือ เรื่องการทุจริตในการจัดเช่ารถ 2.เรื่องสั่งการผู้ใต้บังคับบัญชา โดยใช้ถ้อยคำไม่สุภาพ 3.เรื่องการแต่งตั้งโยกย้าย ซึ่งผมดูแล้วไม่ได้ผิดอะไร  พล.ต.อ.เสรีพิศุทธ์กล่าวต่อว่า นายสมัคร ต้องการย้ายตนไปเพื่อให้คนอื่นรักษาราชการแทนจนกว่าตนจะเกษียณ แต่นักการเมืองรอไม่ได้ จึงหาช่องว่างกรณีข้าราชการตำรวจคนใดถูกตั้งกรรมการสอบวินัยสามารถให้ออก ก่อนได้  พล.ต.อ.เสรีพิศุทธ์ กล่าวชี้แจงถึงข้อกล่าวหาในโครงการเช่ารถตู้และรถยนต์ของ<orgName>สำนักงานตำรวจแห่ง ชาติ</orgName> (<orgName>สตช.</orgName>) จำนวน 6,217 คัน มูลค่ากว่า 9,899 ล้านบาท ว่า พอมีคนร้องเรียนก็ตั้งคณะกรรมการสอบวินัยตน ทั้งที่ไม่เคยตั้ง<orgName>คณะกรรมการสอบสวนข้อเท็จจริง</orgName>ว่าทุจริตกันตรงส่วนไหน ตั้งกรรมการ สืบสาวราวเรื่องถึงใคร ไม่มีระบบไหนในโลกทำกัน และตั้งกรรมการสอบวินัยตนอยู่คนเดียว  ส่วนกรณีใช้ถ้อยคำที่มิบังควรและไม่เหมาะสมใน ฐานะที่เป็นผู้บังคับบัญชาสูงสุดของหน่วยงาน ในบันทึกของกองสวัสดิการที่เสนอขอให้พิจารณางดการแข่งกันกีฬาภายในสำนักงาน ตำรวจแห่งชาติ ข้อความว่า “ควายหรือเปล่า” เรื่องนี้ขอชี้แจงว่า เป็นการใช้ถ้อยคำมิบังควร กับลูกน้องเป็นเรื่องที่ตนใช้กับหน้าห้องปกติ เขกหัวกันบ้างก็ไม่เห็นเป็นไร  ส่วนกรณีแต่งตั้งข้าราชการ ตร.โดยผิดกฎหมายนั้น หลังจากตนเข้าบริหารต้องการให้มีตำรวจชั้นยศเพียงพอบริหารประชาชน จึงให้ส่วนบุคคล คณะกรรมการข้าราชการตำรวจ เห็นชอบให้แต่งตั้งทันที ถูกต้องตามลำดับอาวุโส ขึ้นตามคิว ไม่มีซื้อตำแหน่ง ทำถูกต้องตามกฎหมาย  พล.ต.อ.เสรีพิศุทธ์ กล่าวต่อว่า หลังมีคำสั่งให้ไปปฏิบัติงานที่สำนักนายกรัฐมนตรี ได้เพิ่มข้อหาอีก อาทิ ทุจริตงบประมาณแผ่นดินซื้อลำไย ถมที่ดินยื่นไปในแม่น้ำสร้างเขื่อน ใช้เฮลิคอปเตอร์บินส่วนตัว ดึงสถาบันมาเกี่ยวข้องอ้างว่าไม่ไปส่งเสด็จในหลวงออกจากโรงพยาบาลศิริราช ไม่ไปร่วมพิธีถวายสัตย์ฯ แต่ไปเปิดสถานบริการ ไม่ไปถวายสัตย์ปฏิญาณ เมื่อ 3 ธ.ค. และหมิ่นสถาบันเมื่อวันที่ 8 ก.พ.  พล.ต.อ.เสรีพิศุทธ ์กล่าวว่า สรุปทั้ง 3 คำสั่ง 12 ข้อกล่าวหาสอบมา 14 เดือน ยังไม่มีผลออกมาว่าตนผิดอะไร แต่ตาม พ.ร.บ.ตำรวจแห่งชาติ มาตรา 94 จะต้องดำเนินการให้แล้วเสร็จภายใน 1 ปี ดังนั้นถึงวันนี้ถือว่าจบแล้วทุกข้อกล่าวหา และทั้ง 12 ข้อกล่าวหาเป็นการปล้นตำแหน่งตน  “ถ้าเป็นคนธรรมดาไม่ใช่ผม 3 ข้อหาแรกก็ตายแล้ว แต่คนอย่างผม ช่วง 1 ปีเศษที่ถูกรังแกถูกตรวจสอบทรัพย์สินหมด ทั้งของภรรยา ลูก คนใกล้ชิด แต่ไม่มีอะไรผิดปกติ ยังมีการปล่อยข่าวจะถอดยศผมอีก ขู่ให้ผมหยุด ผมฟ้องนายสมัครและพวกที่เกี่ยวข้องทั้งหมด”  พล.ต.อ.เสรีพิศุทธ์ ยังกล่าวเปิดใจถึงอนาคตทางการเมืองว่า เรื่องการเมืองเป็นเรื่องภายหลัง ถ้าคิดจะทำเมื่อไรค่อยว่ากัน ส่วนกรณีพรรค “การเมืองใหม่” ยังไม่ทราบว่านโยบายพรรคเป็นอย่างไร แต่ตนก็สนใจ  ส่วนจะลงสมัคร<orgName>สมาชิกวุฒิสภา</orgName>หรือไม่นั้น ต้องพิจารณาด้วยความรอบคอบ เพราะเป็นก้าวใหม่หลังจากชีวิตราชการ แต่คิดว่าจะมีทางไหนทำประโยชน์ให้ประเทศชาติได้บ้าง ก่อนหน้านี้เคยตั้งใจว่าจะลงสมัครผู้ว่าฯ <orgName>กทม.</orgName> แต่กลับถูกตั้งกรรมการสอบสวนวินัยร้ายแรงเสียก่อน</lead>
<neck></neck>
<body><p>“เสรีพิศุทธ์”ออกโรงแจงเบื้องหลังอดีตนายกฯ “สมัคร” ตั้งกรรมการสอบจนพ้นตำแหน่ง ผบ.<orgName>ตร.</orgName> ซัดหวังหาประโยชน์จากตำแหน่งสีกากี ระบุเวลาผ่านไปกว่า 1 ปี แต่การสอบทั้ง 12 ประเด็นกล่าวหาไม่เสร็จ ตามกฎหมายไม่มีสิทธิสอบสวนอีกแล้ว รับสนใจเข้าสู่เวทีการเมือง</p>
<p>ผู้สื่อข่าวรายงานว่า เมื่อวานนี้ (16 มิ.ย.) พล.ต.อ.เสรีพิศุทธ์ เตมียาเวส อดีตผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) ได้เปิดแถลงข่าวเบื้องหลังที่หลุดจากตำแหน่ง ผบ.<orgName>ตร.</orgName> ที่โรงแรมโนโวเทล กรุงเทพฯ สยามสแควร์ โดยมีกลุ่มเพื่อนเสรีประมาณ 200 คน ร่วมให้กำลังใจ นำโดยอาจารย์หนู กันภัย เกจิชื่อดังในทางสักยันต์ ซึ่งเป็นที่ปรึกษาฝ่ายประชาสัมพันธ์ของ พล.ต.อ.เสรีพิศุทธ์ และนายประพันธ์ คูณมี อดีตสมาชิก<orgName>สภานิติบัญญัติแห่งชาติ</orgName> (<orgName>สนช.</orgName>)</p>
<p>พล.ต.อ.เสรีพิศุทธ์ กล่าวว่า วันนี้จะบอกว่าเมื่อ 1 ปีที่ผ่านมา นายสมัคร สุนทรเวช ได้ทำอะไรกับตนไว้บ้าง โดยเบื้องหลังเกิดขึ้นเมื่อวันที่ 29 ก.พ. 2551 ขณะนั้นกำลังปฏิบัติหน้าที่อยู่ภาคใต้ ได้รับข่าวจากสื่อว่า นายสมัครออกคำสั่งตั้งกรรมการสอบสวนตนผิดวินัยร้ายแรง ก็รู้ได้ทันทีว่ากำลังจะถูกปล้นตำแหน่ง หลังจากนั้น วันที่ 3 มี.ค. ได้ไปรายงานตัวกับนายสมัคร แต่นายสมัครหนีหน้า จึงไปรายงานตัวกับนายสมชาย วงศ์สวัสดิ์ รองนายกรัฐมนตรีในขณะนั้น ปรากฏว่าไม่มีงานทำ แกล้งให้ไปนั่งเฉยๆ ตนได้ทำหนังสือขอหลักฐานข้อกล่าวหาไปยังนายสมัคร และผู้ที่เกี่ยวข้อง แต่ไม่มีใครให้</p>
<p>สำหรับข้อกล่าวหาในการตั้งกรรมการสอบมี 3 ข้อ ข้อแรกคือ เรื่องการทุจริตในการจัดเช่ารถ 2.เรื่องสั่งการผู้ใต้บังคับบัญชา โดยใช้ถ้อยคำไม่สุภาพ 3.เรื่องการแต่งตั้งโยกย้าย ซึ่งผมดูแล้วไม่ได้ผิดอะไร</p>
<p>พล.ต.อ.เสรีพิศุทธ์กล่าวต่อว่า นายสมัคร ต้องการย้ายตนไปเพื่อให้คนอื่นรักษาราชการแทนจนกว่าตนจะเกษียณ แต่นักการเมืองรอไม่ได้ จึงหาช่องว่างกรณีข้าราชการตำรวจคนใดถูกตั้งกรรมการสอบวินัยสามารถให้ออก ก่อนได้</p>
<p>พล.ต.อ.เสรีพิศุทธ์ กล่าวชี้แจงถึงข้อกล่าวหาในโครงการเช่ารถตู้และรถยนต์ของ<orgName>สำนักงานตำรวจแห่ง ชาติ</orgName> (<orgName>สตช.</orgName>) จำนวน 6,217 คัน มูลค่ากว่า 9,899 ล้านบาท ว่า พอมีคนร้องเรียนก็ตั้งคณะกรรมการสอบวินัยตน ทั้งที่ไม่เคยตั้ง<orgName>คณะกรรมการสอบสวนข้อเท็จจริง</orgName>ว่าทุจริตกันตรงส่วนไหน ตั้งกรรมการ สืบสาวราวเรื่องถึงใคร ไม่มีระบบไหนในโลกทำกัน และตั้งกรรมการสอบวินัยตนอยู่คนเดียว</p>
<p>ส่วนกรณีใช้ถ้อยคำที่มิบังควรและไม่เหมาะสมใน ฐานะที่เป็นผู้บังคับบัญชาสูงสุดของหน่วยงาน ในบันทึกของกองสวัสดิการที่เสนอขอให้พิจารณางดการแข่งกันกีฬาภายในสำนักงาน ตำรวจแห่งชาติ ข้อความว่า “ควายหรือเปล่า” เรื่องนี้ขอชี้แจงว่า เป็นการใช้ถ้อยคำมิบังควร กับลูกน้องเป็นเรื่องที่ตนใช้กับหน้าห้องปกติ เขกหัวกันบ้างก็ไม่เห็นเป็นไร</p>
<p>ส่วนกรณีแต่งตั้งข้าราชการ ตร.โดยผิดกฎหมายนั้น หลังจากตนเข้าบริหารต้องการให้มีตำรวจชั้นยศเพียงพอบริหารประชาชน จึงให้ส่วนบุคคล <orgName>คณะกรรมการข้าราชการตำรวจ</orgName> เห็นชอบให้แต่งตั้งทันที ถูกต้องตามลำดับอาวุโส ขึ้นตามคิว ไม่มีซื้อตำแหน่ง ทำถูกต้องตามกฎหมาย</p>
<p>พล.ต.อ.เสรีพิศุทธ์ กล่าวต่อว่า หลังมีคำสั่งให้ไปปฏิบัติงานที่สำนักนายกรัฐมนตรี ได้เพิ่มข้อหาอีก อาทิ ทุจริตงบประมาณแผ่นดินซื้อลำไย ถมที่ดินยื่นไปในแม่น้ำสร้างเขื่อน ใช้เฮลิคอปเตอร์บินส่วนตัว ดึงสถาบันมาเกี่ยวข้องอ้างว่าไม่ไปส่งเสด็จในหลวงออกจากโรงพยาบาลศิริราช ไม่ไปร่วมพิธีถวายสัตย์ฯ แต่ไปเปิดสถานบริการ ไม่ไปถวายสัตย์ปฏิญาณ เมื่อ 3 ธ.ค. และหมิ่นสถาบันเมื่อวันที่ 8 ก.พ.</p>
<p>พล.ต.อ.เสรีพิศุทธ ์กล่าวว่า สรุปทั้ง 3 คำสั่ง 12 ข้อกล่าวหาสอบมา 14 เดือน ยังไม่มีผลออกมาว่าตนผิดอะไร แต่ตาม พ.ร.บ.ตำรวจแห่งชาติ มาตรา 94 จะต้องดำเนินการให้แล้วเสร็จภายใน 1 ปี ดังนั้นถึงวันนี้ถือว่าจบแล้วทุกข้อกล่าวหา และทั้ง 12 ข้อกล่าวหาเป็นการปล้นตำแหน่งตน</p>
<p>“ถ้าเป็นคนธรรมดาไม่ใช่ผม 3 ข้อหาแรกก็ตายแล้ว แต่คนอย่างผม ช่วง 1 ปีเศษที่ถูกรังแกถูกตรวจสอบทรัพย์สินหมด ทั้งของภรรยา ลูก คนใกล้ชิด แต่ไม่มีอะไรผิดปกติ ยังมีการปล่อยข่าวจะถอดยศผมอีก ขู่ให้ผมหยุด ผมฟ้องนายสมัครและพวกที่เกี่ยวข้องทั้งหมด”</p>
<p>พล.ต.อ.เสรีพิศุทธ์ ยังกล่าวเปิดใจถึงอนาคตทางการเมืองว่า เรื่องการเมืองเป็นเรื่องภายหลัง ถ้าคิดจะทำเมื่อไรค่อยว่ากัน ส่วนกรณีพรรค “การเมืองใหม่” ยังไม่ทราบว่านโยบายพรรคเป็นอย่างไร แต่ตนก็สนใจ</p>
<p>ส่วนจะลงสมัครสมาชิกวุฒิสภาหรือไม่นั้น ต้องพิจารณาด้วยความรอบคอบ เพราะเป็นก้าวใหม่หลังจากชีวิตราชการ แต่คิดว่าจะมีทางไหนทำประโยชน์ให้ประเทศชาติได้บ้าง ก่อนหน้านี้เคยตั้งใจว่าจะลงสมัครผู้ว่าฯ <orgName>กทม.</orgName> แต่กลับถูกตั้งกรรมการสอบสวนวินัยร้ายแรงเสียก่อน</p></body>
</news>
