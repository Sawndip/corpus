<teiHeader>
<fileDesc>
<titleStmt>
  <title>“ชวรัตน์”ไม่ขัด “อภิสิทธิ์ ”ทำประชาพิจารณ์โครงการรถเมล์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090608/16164/%e2%80%9c%e0%b8%8a%e0%b8%a7%e0%b8%a3%e0%b8%b1%e0%b8%95%e0%b8%99%e0%b9%8c%e2%80%9d%e0%b9%84%e0%b8%a1%e0%b9%88%e0%b8%82%e0%b8%b1%e0%b8%94%e2%80%9c%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e2%80%9d%e0%b8%97%e0%b8%b3%e0%b8%9b%e0%b8%a3%e0%b8%b0%e0%b8%8a%e0%b8%b2%e0%b8%9e%e0%b8%b4%e0%b8%88%e0%b8%b2%e0%b8%a3%e0%b8%93%e0%b9%8c%e0%b9%82%e0%b8%84%e0%b8%a3%e0%b8%87%e0%b8%81%e0%b8%b2%e0%b8%a3%e0%b8%a3%e0%b8%96%e0%b9%80%e0%b8%a1%e0%b8%a5%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>“ชวรัตน์”ไม่ขัด “อภิสิทธิ์ ”ทำประชาพิจารณ์โครงการรถเมล์</headline>
<lead>“ชวรัตน์” ไม่ขัด “มาร์ค” ทำประชาพิจารณ์โครงการรถเมล์ แต่อยากให้ฟังสภาพัฒน์ฯ ชี้ <orgName>กทม.</orgName> ดูแล <orgName>ขสมก.</orgName> ได้แต่ต้องรับภาระหนี้ด้วย เชื่อคมนาคม ไม่ขัดแน่</lead>
<neck></neck>
<body><p>นายชวรัตน์ ชาญวีรกูล รมว.<orgName>มหาดไทย</orgName> กล่าวถึงกรณีที่ นายอภิสิทธิ์ เวชชาชีวะ นายกรัฐมนตรี เสนอให้มีการทำประชาพิจารณ์โครงการเช่ารถเมล์เอ็นจีวี ว่า เรื่องนี้ทาง<orgName>สภาพัฒนาเศรษฐกิจและสังคมแห่งชาติ</orgName> (<orgName>สศช.</orgName>) ได้รับไปศึกษาแล้ว ดังนั้นจะทำประชาพิจารณ์หรือไม่ขึ้นอยู่กับการวินิจฉัยของ<orgName>สภาพัฒน์ฯ</orgName>ว่าจะดำเนินโครงการดังกล่าวอย่างไร จะทำประชาพิจารณ์หรือไม่</p>
<p>เมื่อถามว่าการเพิ่มขั้นตอนการดำเนินโครงการนี้หลายขั้นตอนมองว่าเป็นการเตะถ่วงหรือไม่ นายชวรัตน์ กล่าวว่า คงไม่ใช่แบบนั้น ซึ่งตนเองเคยบอกแล้วว่าถ้าน้ำยังขุ่นก็ให้เอาสารส้มกวนให้ใส และตนเองเห็นว่าการทำประชาพิจารณ์ถือว่าเป็นเรื่องที่ดีเพื่อจะได้ฟังความเห็นของสาธารณะชน</p>
<p>เมื่อถามว่าหากมีการทำประชาพิจารณ์จริงๆ เกรงว่าผลจะออกมาผิดรูปผิดร่างหรือไม่ เพราะพื้นที่กทม. ไม่ใช่ฐานเสียงของ<orgName>พรรคภูมิใจไทย</orgName> นายชวรัตน์ กล่าวว่า ถูกต้อง ก็เพราะพื้นที่ไม่ใช่ของ<orgName>ภูมิใจไทย</orgName> ก็เป็นสิ่งที่ย้ำว่า<orgName>พรรคภูมิใจไทย</orgName>ทำอะไรลงไปจึงไม่ใช่เพื่อผลประโยชน์พรรคแต่เป็นผลประโยชน์ประชาชนโดยส่วนรวม</p>
<p>เมื่อถามว่าการพบกับ ม.ร.ว.สุขุมพันธ์ บริพัตร ผู้ว่าฯ<orgName>กทม.</orgName> ได้มีหารือเรื่องการให้<orgName>กทม.</orgName>เข้ามาดูแล<orgName>กรมการขนส่งมวลชนกรุงเทพ</orgName>(<orgName>ขสมก.</orgName>) หรือไม่ นายชวรัตน์ กล่าวว่า ไม่ได้พูด แต่หาก<orgName>กทม.</orgName> แสดงความพร้อมว่าจะดูแล<orgName>ขสมก.</orgName>เองก็ต้องมีการหารือกับ<orgName>กระทรวงคมนาคม</orgName> แต่เชื่อว่าจะมีปัญหาตามมาอีกมาก เช่นเรื่องหนี้สินของ <orgName>ขสมก.</orgName>ใครจะเป็นคนรับผิดชอบ ซึ่งหาก<orgName>กทม.</orgName>จะรับ<orgName>ขสมก.</orgName>ไปบริหารเองก็ต้องรับภาระหนี้สินดังกล่าวด้วย ถ้า<orgName>กทม.</orgName>รับภาระหนี้สินไปด้วย ตนเองเชื่อว่า<orgName>กระทรวงคมนาคม</orgName>ก็ยินดีที่จะยกให้ ส่วนจะบริหารได้หรือไม่ขึ้นอยู่กับ<orgName>กทม.</orgName>เอง ซึ่งตนเองยังเห็นว่าหากไม่มีการเช่ารถเมล์ก็จะยังไม่สามารถแก้ปัญหาของ <orgName>ขสมก.</orgName>ได้</p></body>
</news>
