<teiHeader>
<fileDesc>
<titleStmt>
  <title>"เชียร์"เครียดจัด หนีไม่พ้นข่าวฉิ่งกับ"การ์ตูน"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/100609/5979  </bibl>
</sourceDesc>
</fileDesc>
</teiHeader>
<news>
<headline>"เชียร์"เครียดจัด หนีไม่พ้นข่าวฉิ่งกับ"การ์ตูน"</headline>
<lead></lead>
<neck></neck>
<body><p>แม้ว่าเพื่อนซี้การ์ตูน-อินทิรา  เกตุวรสุนทร  จะชิ่งไปมีข่าวกับผู้ชายทั้งแท่งแล้วก็ตาม  แต่เชียร์-ฑิฆัมพร  ฤทธิ์ธาอภินันท์  มิสทีนไทยแลนด์คนแรกของ<orgName>ค่ายอินสไพร์  เอนเตอร์เทนเมนต์</orgName>   ก็ยังถูกมองว่าเป็นคู่ตีฉิ่งกับการ์ตูน  หลังมีข่าวว่าทั้งคู่แอบไปกินอาหารญี่ปุ่นกันสองต่อสอง  และยังโชว์เลิฟซีนนอกจออีกต่างหาก</p>

     <p>"ยอมรับค่ะว่าไปทานอาหารด้วยกันไปกันสองคน  แต่ยืนยันได้ว่าไม่ได้ทำอะไรประเจิดประเจ้ออย่างที่เป็นข่าวแน่นอน  และไม่ใช่เฉพาะที่ร้านนี้นะคะ  ที่อื่นก็ไม่เคยทำไม่ทำเด็ดขาด  ก็เซ็งเหมือนกันมีแต่ข่าวแบบนี้  มันเหมือนตอกย้ำภาพเดิมๆ  ข่าวเดิมๆ  ก็เครียดเหมือนกันที่เจอแบบนี้อีกแล้ว  เดี๋ยวตูนก็คงจะเครียดตามมา  แต่คงไม่ปรึกษาใครแล้ว  คราวนี้คงกอดคอกันร้องไห้กันสองคน</p>

     <p>เวลาพี่ๆ  จะเขียนข่าวอะไรสงสารเชียร์บ้างนะคะ  เชียร์ขอเถอะพอแล้วดีกว่า  เพราะเชียร์ตอบข่าวไปเยอะแล้ว   เจอแต่ละข่าวก็ค่อนข้างหนักเหมือนกัน  มันทำให้คนคล้อยตามในสิ่งที่ข่าวเสนอไปด้วย  ซึ่งคนที่เชื่อก็มีคนไม่เชื่อก็มีเชียร์เข้าใจ  แต่ถ้าไม่มีข่าวพวกนี้เลยจะยิ่งดีมากๆ  แล้วคนที่เป็นข่าวด้วยก็เป็นเพื่อนกันจริงๆ  ที่ผ่านมามันมีข่าวอะไรมากมาย  แต่สุดท้ายเราก็เป็นเพื่อนเหมือนเดิมค่ะ  สนิทเหมือนเดิม  ยังไปไหนมาไหนด้วยกันเหมือนเดิม  แต่ว่าไม่อยากให้ความสนิทของเพื่อนให้ออกข่าวในลักษณะแบบนี้ค่ะ"  เชียร์วิงวอน</p></body>
</news>
