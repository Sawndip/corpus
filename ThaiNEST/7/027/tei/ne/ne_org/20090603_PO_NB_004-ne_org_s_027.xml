<teiHeader>
<fileDesc>
<titleStmt>
  <title>พท.ตรวจสอบรถโดยสารปรับอากาศเอ็นจีวี ที่ ขสมก.เตรียมขออนุมัติเช่าต่อ ครม.วันพรุ่งนี้  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206020211&tb=N255206  </bibl>
</sourceDesc>
</fileDesc>
</teiHeader>
<news>
<headline>พท.ตรวจสอบรถโดยสารปรับอากาศเอ็นจีวี ที่ <orgName>ขสมก.</orgName>เตรียมขออนุมัติเช่าต่อ <orgName>ครม.</orgName>วันพรุ่งนี้</headline>
<lead></lead>
<neck></neck>
<body><p><orgName>พรรคเพื่อไทย</orgName> ตรวจสอบรถโดยสารปรับอากาศเอ็นจีวี ที่ <orgName>ขสมก.</orgName>เตรียมขออนุมัติเช่าต่อคณะรัฐมนตรีวันพรุ่งนี้ พร้อมตั้งข้อสังเกตความไม่โปร่งใสของโครงการ เตรียมตรวจสอบเข้มข้นหาก<orgName>คณะรัฐมนตรี</orgName>เห็นชอบ นายวิชาญ มีนชัยนันท์ <orgName>ส.ส.กรุงเทพมหานคร</orgName> <orgName>พรรคเพื่อไทย</orgName> ในฐานะประธานคณะทำงานตรวจสอบโครงการเช่ารถโดยสารปรับอากาศเอ็นจีวี 4,000 คัน ของ<orgName>องค์การขนส่งมวลชนกรุงเทพ</orgName> หรือ <orgName>ขสมก.</orgName> พร้อมด้วยทีมงานโฆษกพรรคเพื่อไทย เข้าตรวจสอบรถโดยสารปรับอากาศสาย 538 ของ<orgName>บริษัทรถร่วมเอกชน</orgName> ที่<orgName>ขสมก.</orgName>ระบุว่า มีคุณสมบัติใกล้เคียงกับรถโดยสารปรับอากาศเอ็นจีวี ที่<orgName>กระทรวงคมนาคม</orgName>เตรียมเสนอ<orgName>คณะรัฐมนตรี</orgName>พิจารณาวันพรุ่งนี้ หลังจากก่อนหน้านี้ได้เดินทางไปยังสำนักงานใหญ่ <orgName>ขสมก.</orgName>เพื่อขอดูรถต้นแบบ แต่ถูกปฏิเสธว่า ไม่มีรถต้นแบบ 2 คัน ตามที่เป็นข่าว จึงต้องเดินทางมาตรวจสอบรถโดยสารคันอื่นที่คุณสมบัติใกล้เคียงแทน นายวิชาญ กล่าวว่า โครงการเช่ารถเมล์ดังกล่าวเคยเสนอให้พิจารณาตั้งแต่ครั้งสมัยรัฐบาลนายสมัคร สุนทรเวช และนายสมชาย วงศ์สวัสดิ์ แต่ถูกท้วงติงมาโดยตลอด เนื่องจากมีข้อสังเกตุหลายประการ ทั้งค่าเช่ารถที่มีราคาสูง ผลกระทบต่อรถร่วมบริการ และการจัดหาอู่จอดรถ รวมถึงมีการเสนอให้ใช้รถที่ผลิตในประเทศ เพื่อลดต้นทุนให้มีราคาถูกลง แต่ที่ผ่านมา <orgName>ขสมก.</orgName>ชี้แจงประเด็นเหล่านี้ไม่กระจ่าง จึงตั้งข้อสังเกตความพยายามผลักดันโครงการนี้ อาจมีประโยชน์ทางการเมืองแอบแฝง ทั้งนี้ หากที่ประชุม<orgName>คณะรัฐมนตรี</orgName>อนุมัติโครงการดังกล่าว คณะทำงาน<orgName>พรรคเพื่อไทย</orgName> จะตรวจสอบเรื่องนี้อย่างเข้มข้นต่อไป ทั้งการทำทีโออาร์ ความคุ้มค่า เหมาะสม และผลประโยชน์แอบแฝง</p></body>
</news>
