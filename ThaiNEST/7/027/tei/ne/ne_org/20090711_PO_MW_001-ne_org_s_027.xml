<teiHeader>
<fileDesc>
<titleStmt>
  <title>เปิดเบื้องลึก 'มาร์ก'จับมือ 'เนวิน' วางแผนถล่มอิสาน-ปูพรมนั่งรัฐบาลอีกรอบ  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-07-11 08:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000077299  </bibl>
</sourceDesc>
</fileDesc>
</teiHeader>
<news>
<headline>เปิดเบื้องลึก 'มาร์ก'จับมือ 'เนวิน' วางแผนถล่มอิสาน-ปูพรมนั่งรัฐบาลอีกรอบ</headline>
<lead>พรรคการเมืองใหญ่ซุ่มวางกลยุทธ์ เตรียมเปิดศึกชิงส.ส.ภาคอีสาน '135 ที่นั่ง' จ้องยึดชัยชนะ เบ็ดเสร็จเลือกตั้งรอบหน้า '<orgName>ปชป.</orgName>'จำใจจับมือ 'เนวิน' รุมกินโต๊ะ 'ทักษิณ' หลังพบสารพัดจุดด้อย เล็งชู 'ผลงาน - งบประมาณ'ถล่มกระแส 'ทักษิณฟีเวอร์' วงใน<orgName>ปชป.</orgName>เผย 'มาร์ค' เผชิญหน้า 'กลุ่มเก่า' ตีกัน<orgName>ภท.</orgName> หวั่นเสียดุลอำนาจ</lead>
<neck>ด้านก๊วนเนวิน ระบุรัฐบาลต้องดึงเกมยาว ซื้อใจคนอีสาน จับตาพรรคเล็ก '<orgName>เพื่อแผ่นดิน</orgName>-<orgName>รวมใจไทยฯ</orgName>'วิ่งสลับขั้ว ผนึกกำลังรักษาที่มั่นเก่า                จากความพ่ายแพ้อย่างหมดรูปของ<orgName>พรรคภูมิใจไทย</orgName>ในการเลือกตั้งซ่อม 2 จังหวัดคือ<orgName>สกลนคร</orgName>และ<orgName>ศรีสะเกษ</orgName> ครั้งล่าสุดที่ผ่านมาส่งผลให้เกิดปฏิกิริยาทางการเมืองขึ้นกับพรรคการเมือง ใหญ่แทบทุกพรรคที่มุ่งหวังจะยึดครองเก้าอี้ส.ส.ในพื้นที่อีสาน ต้องพากันหันกลับมาทบทวนบทเรียนการต่อสู้ระหว่าง 'เนวิน ชิดชอบ' ในฐานะแกนนำ<orgName>พรรคภูมิใจไทย</orgName> ตัวจริงเสียงจริงกับนายเก่า อย่าง ' พ.ต.ท.ทักษิณ ชินวัตร' อดีตนายกรัฐมนตรีและในฐานะเจ้าของ<orgName>พรรคเพื่อไทย</orgName> ซึ่งว่ากันว่าความพ่ายแพ้ที่เกิดขึ้นกับ<orgName>พรรคภูมิใจไทย</orgName>ในศึกเลือกตั้งซ่อมรอบ นี้ ยังสร้างแรงสั่นสะเทือนข้ามไปยัง<orgName>พรรคประชาธิปัตย</orgName>์ ในฐานะพรรคแกนนำรัฐบาล                ทั้งที่<orgName>พรรคภูมิใจไทย</orgName>คือหนึ่งในพรรคร่วมรัฐบาล มีอำนาจควบคุมและบริหารกลไกของภาครัฐได้อย่างเต็มที่ หากต้องการนำมาใช้เป็นเครื่องมือสร้างความได้เปรียบทางการเมือง และทั้งที่ก่อนหน้านี้แกนนำของพรรคพากันโหมโรงลงพื้นที่ ปลุกกระแสกันอย่างครึกโครม แต่ท้ายที่สุดแล้วกลับไม่สามารถต้านทานพลัง 'ทักษิณฟีเวอร์' ที่อาศัยการโฟนอินจากนอกประเทศเพียงไม่กี่นาที ซึ่งการต่อสู้ระหว่าง 'เนวิน-ทักษิณ' ในรอบนี้หลายคนเชื่อว่าอาจเป็นแค่เพียงฉากเริ่มต้นเท่านั้น แต่หากเมื่อใดก็ตามที่การเลือกตั้งมาถึงในวันข้างหน้า การห้ำหั่นอันดุเดือดและเข้มข้นในพื้นที่ภาคอีสานจะทวีมากยิ่งขึ้น และเป็นไปได้ว่าคู่ต่อสู้ในสนามเลือกตั้งอาจไม่ใช่แค่เกมระหว่าง 'ทักษิณ'และ 'เนวิน'เท่านั้น                ขณะที่<orgName>พรรคประชาธิปัตย์</orgName>เองที่แม้จะดูเหมือนว่าอยู่นอกวงจรเกมการ ต่อสู้ในศึกเลือกตั้งซ่อมโซนอีสานรอบนี้ก็ตาม แต่ทว่าในเบื้องลึกแล้วกลับพบสัญญาณเตรียมความพร้อมรับมือกับการเลือกตั้ง หากเกิดอุบัติเหตุทางการเมืองขึ้นทางใดทางหนึ่ง ที่อาจมาจากปัญหาจากการบริหารงานของรัฐบาลที่ถูกโจมตีอย่างหนัก ทั้งกรณีป้องกันไขว้หวัด 2009 , ปัญหาความขัดแย้งกรณีเขาพระวิหารกับกัมพูชา รวมทั้งปัญหาเศรษฐกิจ ขณะเดียวกันรัฐมนตรีหลายคนในครม.กลายเป็นสายล่อฟ้าให้กับฝ่ายตรงข้ามตรวจสอบ และกดดันอย่างหนัก ทั้งปัญหาความไม่โปร่งใสจากการบริหารงานและล่าสุดกรณีมีเสียงเรียกร้องให้ กษิต ภิรมย์ ลาออกจากตำแหน่งรมว.<orgName>ต่างประเทศ</orgName> ภายหลังพนักงานสอบสวนออกหมายเรียกในคดีบุกรุกท่าอากาศยานสุวรรณภูมิ ในข้อหาก่อการร้าย                สถานการณ์ที่เกิดขึ้นกับ<orgName>พรรคประชาธิปัตย์</orgName>และอาจส่งผลกระทบต่อพรรค ร่วมรัฐที่เกิดขึ้นเวลานี้จึงเป็นไปในลักษณะของการตั้งรับกับแรงเสียดทาน ทั้งทางการเมืองและปัญหาที่เกิดขึ้นจากการทำงานจนทำให้หลายฝ่ายเริ่มวิตก กังวลว่า ท้ายที่สุดแล้วนายกฯอภิสิทธิ์ เวชชาชีวะ จะอดทนกับแรงกดดันรอบด้านเช่นนี้ไปได้ยาวนานแค่ไหน และหากเมื่อใดก็ตามที่การตัดสินใจยุบสภา เกิดขึ้นนั่นย่อมหมายความว่าการต่อสู้ทางการเมืองจะถูกดึงลงสู่สนามเลือก ตั้งครั้งใหญ่ทันที ซึ่งพื้นที่ที่ทุกพรรคต่างหมายปอง มุ่งยึดหัวหาดย่อมหนีไม่พ้นภาคอีสาน                เป้าหมายในการยึดครองส.ส.ในภาคอีสานนั้นได้กลายเป็นยุทธศาสตร์หลัก ของทุกพรรคการเมือง ในทุกครั้งของการเลือกตั้งมาโดยตลอด เพราะหากพรรคใดปักธงในภาคอีสานได้มากที่สุด นั่นย่อมหมายความถึงความได้เปรียบในทางการเมืองและมีโอกาสที่จะก้าวขึ้นสู่ การเป็นพรรคแกนนำจัดตั้งรัฐบาลได้มากที่สุด ซึ่งพรรคไทยรักไทยของพ.ต.ท.ทักษิณ คือบทพิสูจน์ยุทธศาสตร์ความได้เปรียบทางการเมืองในลักษณะดังกล่าวได้ชัดเจน มากที่สุด และดูเหมือนจากการยึดครองพื้นที่ในภาคอีสานของพ.ต.ท.ทักษิณ นับตั้งแต่การเลือกตั้งในปี 2544 ที่ผ่านมาจนมาถึงปัจจุบันดูเหมือนว่าบารมีที่พ.ต.ท.ทักษิณ เคยแผ่ขยายเอาไว้นั้น ทำให้คู่ต่อสู้จากพรรคการเมืองอื่นตกอยู่ในฐานะยากลำบาก</neck>
<body><p>ทุกพรรคชิงส่วนแบ่ง</p>
<p>'135 ที่นั่ง' โซนอีสาน</p>
<p>จากข้อมูลการแบ่งเขตเลือกตั้งระบบเขต ในการเลือกตั้งครั้งล่าสุด 23 ธ.ค.2550 คณะกรรมการการเลือกตั้งกำหนดให้ ภาคอีสานมีทั้งสิ้น 19 จังหวัด มีส.ส.ได้มากที่สุดคือ 135 ที่นั่ง ขณะที่รองลงมาคือภาคเหนือ มีส.ส.ได้ 75 คนจากพื้นที่เลือกตั้งทั้งหมด 16 จังหวัด ภาคกลาง-กทม. รวม 27 จังหวัด มีส.ส.ได้ 134 คน ส่วนภาคใต้ประกอบด้วย 14 จังหวัด มีส.ส.ทั้งสิ้น 56 คน ดังนั้นเมื่อพิจารณาความได้เปรียบเสียเปรียบโดยยึดเอาจำนวนตัวเลขส.ส.เป็น เป้าหมายของการได้มาซึ่งเสียงข้างมากในสภาผู้แทนฯแล้ว จึงไม่ใช่เรื่องแปลกที่จะพบว่าการต่อสู้ในพื้นที่ภาคอีสานจึงกลายเป็นเป้า หมายหมายหลักของแต่ละพรรคการเมือง แต่ทั้งนี้การที่จะได้มาซึ่งชัยชนะในพื้นที่ดังกล่าวนี้ย่อมต้องอาศัยปัจจัย ในด้านต่างๆ เข้ามาสนับสนุน</p>
<p>ศักดา คงเพชร ส.ส.<orgName>ร้อยเอ็ด</orgName> <orgName>พรรคเพื่อไทย</orgName> และแกนนำ<orgName>กลุ่มอีสานพัฒนา</orgName> ได้วิเคราะห์ถึงการต่อสู้ในพื้นที่อีสานว่า ลักษณะการเมืองในพื้นที่ภาคอีสานนั้นจะมีความแตกต่างไปจากภาคอื่นๆ โดยเฉพาะในกทม.อย่างสิ้นเชิง เนื่องจากในกทม.นั้นการตัดสินใจลงคะแนนของประชาชน จะมีความอ่อนไหวและแปรเปลี่ยนไปตลอดเวลา โดยขึ้นอยู่กับกระแสในแต่ละช่วง โดยเฉพาะในช่วงโค้งสุดท้ายของการลงคะแนน แต่สำหรับในภาคอีสานโดยส่วนใหญ่แล้วชาวบ้านจะตัดสินใจเลือกที่จะลงคะแนนให้ กับนักการเมืองคนใดคนหนึ่งมาก่อนหน้านั้น โดยพิจารณาจากความต่อเนื่อง และการเข้าถึงประชาชนทั้งก่อนและหลังเลือกตั้ง และที่สำคัญคนอีสานมีความอ่อนไหวกับเรื่องของศาสนา กฎกติตาของสังคมที่ชัดเจน</p>
<p><orgName>พท.</orgName>ชี้ คู่แข่งยากโค่น</p>
<p>'ทักษิณฟีเวอร์'</p>
<p>ปัญหาใหญ่ของคนในภาคอีสานคือความยากจน และการที่ไร้ภาครัฐเข้ามาดูแลอย่างจริงจัง ต่อมาเมื่อพ.ต.ท.ทักษิณ สามารถชูนโยบายประชานิยมต่างๆเข้าไป อาทิ กองทุนหมู่บ้าน , 30 บาทรักษาทุกโรค สิ่งเหล่านี้เกิดขึ้นจริงเป็นรูปธรรมและจับต้องได้ ในที่สุดจึงทำให้ซื้อใจคนในอีสานได้ ขณะที่<orgName>พรรคประชาธิปัตย์</orgName> ซึ่งแม้จะเป็นพรรคการเมืองเก่าแก่ มีอายุกว่า 60 ปี แต่กลับไม่มีนโยบายช่วยเหลือคนในภาคอีสานอย่างแท้จริง ตั้งแต่สมัยอดีตนายกฯชวน หลีกภัย จนมาถึงในปัจจุบัน และที่สำคัญคือภาพลักษณ์ของ<orgName>พรรคประชาธิปัตย์</orgName>ที่เคยถูกโจมตีเรื่องกู้เงินจาก ไอเอ็มเอฟ ได้วนมาเกิดขึ้นอีกครั้งจากการกู้เงินผ่านพ.ร.ก.และพ.ร.บ. จำนวน 8 แสนล้านบาทด้วยเหตุนี้จึงทำให้คนอีสานเกิดความไม่เชื่อใจทั้ง<orgName>พรรคประชา ธิปัตย์</orgName>และ<orgName>พรรคภูมิใจไทย</orgName>ในฐานะพรรคร่วมรัฐบาล จนเป็นที่มาของความพ่ายแพ้ของ<orgName>พรรคภูมิใจไทย</orgName>ในการเลือกตั้งซ่อม ครั้งล่าสุด</p>
<p>' จุดอ่อนที่ทำให้<orgName>พรรคภูมิใจไทย</orgName>พ่ายแพ้ การเลือกตั้งทั้ง 2 จังหวัด เหตุผลหนึ่งมาจากเรื่องการกู้เงิน และอีกเหตุผลหนึ่งคือคนอีสานรับภาพที่คุณเนวิน หักหลังคุณทักษิณ และไปกอดกับคุณอภิสิทธิ์ สิ่งเหล่านี้คือวัฒนธรรมทางการเมืองของคนอีสาน ที่มีความละเอียดอ่อน คนอีสานรับไม่ได้</p>
<p>ปัญหาของ<orgName>พรรคภูมิใจไทย</orgName>จึงอยู่ที่การที่มีภาพของคุณเนวิน อยู่เบื้องหลัง ส่วนปัญหาของ<orgName>พรรคประชาธิปัตย์</orgName>คือเรื่องของทัศนคติของคนอีสาน นี่จึงเป็นเหตุผลว่าทำไม <orgName>พรรคประชาธิปัตย์</orgName>จึง เจาะที่นั่งในภาคอีสานได้ยาก อดีตส.ส.อีสานของพรรคเองก็ต้องย้ายพรรค'</p>
<p>ศักดา ระบุและกล่าวต่อว่าสำหรับ<orgName>พรรคประชาธิปัตย์</orgName>นั้น รู้และเข้าใจดีถึงจุดอ่อนในข้อนี้ของตนเองมาโดยตลอด แต่ไม่สามารถแก้ไขได้ จึงจำเป็นที่จะต้องยึดพื้นที่ในภาคใต้เอาไว้อย่างเหนียวแน่นให้มากที่สุด รวมถึงในกทม. และภาคกลางบางส่วนเท่านั้น และคาดว่าในการเลือกตั้งครั้งหน้านั้น<orgName>พรรคประชาธิปัตย์</orgName>จะทำได้เพียงการรักษา ที่นั่งเดิมเอาไว้เท่านั้น</p>
<p>' หากจะวัดกระแสกันแล้วในภาคอีสาน วันนี้ต้องถือว่ายังไม่มีใครสามารถเทียบคุณทักษิณได้ ทั้งในแง่นโยบายและตัวผู้สมัคร รวมทั้งกระแสส.ส.เก่าในแต่ละจังหวัด ขณะที่พรรคคู่แข่งอื่นๆนั้น จะต้องอาศัยเพียงความสามารถเฉพาะตัวและกระแสเดิมของตนเองเท่านั้นเพื่อ ต่อสู้เอาตัวรอด</p>
<p>ไม่ว่าพรรคเราจะเปลี่ยนไปใช้ชื่ออะไร แต่สิ่งสำคัญคือเรายังทำให้คนอีสานรู้สึกและเชื่อว่านายกฯในหัวใจของเขาคือ คุณทักษิณ เท่านั้น ซึ่งจุดนี้ถือว่าเราเหนือกว่าคู่แข่ง'</p>
<p>ชู 'พายัพ'เชื่อมสโลแกน</p>
<p>'พาทักษิณกลับบ้าน'</p>
<p>และด้วยเหตุที่กระแสของอดีตนายกฯทักษิณ ยังมีความแรงมากพอจนกลายเป็นจุดแข็งให้กับผู้สมัครของ<orgName>พรรคเพื่อไทย</orgName>อย่างเด่น ชัดนี่เอง จึงทำให้<orgName>พรรคเพื่อไทย</orgName>เลือก 'พายัพ ชินวัตร'อดีตส.ส.<orgName>เชียงใหม่</orgName> น้องชายคนเดียวขึ้นมาคุมบังเหียนในฐานะ 'ประธานภาคอีสาน' แม้ในฐานะบทบาททางการเมืองของพายัพ จะไม่หวือหวา หรือเป็นนักการเมืองประเภทเขี้ยวลากดิน เมื่อเทียบกับขุนพลอีสานจากพรรคอื่น ๆ ก็ตาม</p>
<p>' การที่คุณพายัพ ขึ้นมาทำหน้าที่ประธานภาคอีสานให้กับพรรคนั้น สามารถสร้างความเชื่อมั่นให้กับส.ส.และฐานเสียงได้มาก โดยเฉพาะในวันที่ไม่มีคุณทักษิณ นั่งทำงานอยู่กับเรา แต่ก็ได้ส่งตัวแทนคือน้องชาย น้องสาวและลูกๆมาเป็นตัวแทน</p>
<p>ตัวแทนคนเหล่านี้ที่เข้ามาช่วยสร้างความเชื่อมั่นให้กับพรรค จะถูกเชื่อมโยงกับกลยุทธ์การการหาเสียงของพรรค ที่จะชูว่า ทำอย่างไรที่จะเอาคุณทักษิณ กลับประเทศไทยได้ ซึ่งผู้สมัครของพรรคจะต้องเดินสายชี้แจง ทำความเข้าใจกับพี่น้องประชาชนให้มากที่สุด'</p>
<p>ศักดา กล่าว และชี้ความเป็นไปได้ที่<orgName>พรรคประชาธิปัตย์</orgName>จะใช้<orgName>พรรคภูมิใจไทย</orgName>เป็น 'สาขา'ในภาคอีสานตามที่มีหลายฝ่ายตั้งข้อสังเกตและนำไปสู่เหตุของความขัด แย้งภายในพรรคประชาธิปัตย์ ระหว่าง 'สุทัศน์ เงินหมื่น' รองหัวหน้าพรรค กับกลุ่มของสุเทพ เทือกสุบรรณ รองนายกฯและเลขาธิการพรรค ว่ามีความเป็นไปได้สูง เนื่องจากโดยลำพังของ<orgName>พรรคประชาธิปัตย์</orgName>แล้วไม่มีทางที่จะได้ที่นั่งส.ส.ในภาค อีสานเพิ่ม หากไม่อาศัยความร่วมมือกับ<orgName>พรรคภูมิใจไทย</orgName> อีกทั้งเป้าหมายหลักของ<orgName>พรรคประชาธิปัตย์</orgName>คือการยึดครองฐานเสียงหลักคือภาคใต้ และในกทม.เอาไว้ให้มากที่สุด ซึ่งพื้นที่ทั้งสองส่วนนี้นี่เอง<orgName>พรรคประชาธิปัตย์</orgName>ยังต้องแย่งชิงกับ<orgName>พรรคการ เมืองใหม่</orgName> ของ<orgName>กลุ่มพันธมิตรประชาชนเพื่อประชาธิปไตย</orgName> เนื่องจากมีฐานเสียงในกลุ่มเดียวกัน จึงส่งผลให้โอกาสที่<orgName>พรรคประชาธิปัตย์</orgName>จะทุ่มกำลังทั้งหมดลงมาต่อสู้ในภาค อีสาน อย่างหนักเป็นไปได้ยาก แต่อย่างไรก็ตามจนถึงนาทีนี้ แกนนำของ<orgName>พรรคเพื่อไทย</orgName> ยังมั่นใจว่าแม้พรรคคู่แข่งจะเป็นพรรครัฐบาลและกุมกลไกภาครัฐไว้ได้ก็ตาม แต่กระแส 'ทักษิณฟีเวอร์' ที่เกิดขึ้นจากการเลือกตั้งซ่อมครั้งล่าสุด จะยังคงเป็นไม้ตายที่เหนือกว่าคู่แข่งจากทุกพรรค</p>
<p>'เนวิน'สั่งรมต.พรรคเข็น</p>
<p>'ผลงาน+งบ'ปูพรม</p>
<p>สำหรับพรรคน้องใหม่ที่ทำท่ามาแรง แต่ต้องเจอกับแรงเสียดทานจากกระแส 'ทักษิณ' จนต้องพ่ายแพ้ไม่เป็นท่า อย่าง<orgName>พรรคภูมิใจไทย</orgName>นั้นจนถึงวันนี้ มีความชัดเจนว่า นอกจากเนวิน แกนนำคนสำคัญจะต้องเสียรังวัดไปบ้างก็ตาม แต่โอกาส 'แก้มือ' นั้นยังมีอยู่ ตราบใดที่การเลือกตั้งครั้งใหญ่ยังไม่เกิดขึ้นจริง ดังนั้นเนวิน จึงกำหนดให้รัฐมนตรีแต่ละคนลงมารับผิดชอบในโซนอีสานอย่างชัดเจน โดยพื้นที่อีสานเหนือนั้นมอบหมายให้ โสภณ ซารัมย์ รมว.<orgName>คมนาคม</orgName> และรองหัวหน้า<orgName>พรรคภูมิใจไทย</orgName> และ ศุภชัย โพธิ์สุ รมช.<orgName>เกษตรฯ</orgName> ดูแล ส่วนอีสานใต้ วางตัวให้บุญจง วงศ์ไตรรัตน์ รมช.<orgName>มหาดไทย</orgName>และ<orgName>มานิตย์</orgName> นพอมรวดี รมช.<orgName>สาธารณสุข</orgName> ดูแล ขณะที่พื้นที่หลักอย่าง 'บุรีรัมย์-สุรินทร์' นั้นเนวิน จะลงมาคุมเกมด้วยตัวเอง เพราะเป็นพื้นที่ที่ 'แพ้ไม่ได้'</p>
<p>' ในพื้นที่ภาคอีสานเรารู้ดีว่า ต้องหาทางลดกระแสของคุณทักษิณ ลงให้ได้มากที่สุด เพราะเห็นได้ชัดว่าการเลือกตั้งซ่อม 2 จังหวัดที่ผ่านมา เราต้องอุดจุดอ่อนให้ได้ก่อนที่จะไปถึงการเลือกตั้งใหญ่'</p>
<p>รัฐมนตรีว่าการฯ และในฐานะผู้รับผิดชอบภาคอีสาน <orgName>พรรคภูมิใจไทย</orgName> ระบุและกล่าวยอมรับว่า ในเวลานี้<orgName>พรรคเพื่อไทย</orgName>ยังถือว่าเป็นพรรคที่มีความได้เปรียบและมีกระแสที่ เหนือกว่าพรรคอื่นๆอย่างชัดเจน เนื่องจากตั้งแต่ยุค<orgName>รัฐบาลไทยรักไทย</orgName>เป็นต้นมา พ.ต.ท.ทักษิณ คือนักการเมืองที่สามารถนำนโยบายมาใช้เป็นเครื่องมือจุดกระแส สร้างคะแนนนิยมให้กับ<orgName>พรรคไทยรักไทย</orgName> จนทำให้นักการเมืองจากพรรคต่างๆในเวลานั้นสู้กระแสทักษิณ ไม่ได้ จนเกิดการย้ายพรรคในที่สุด</p>
<p>' อดีตนายกฯจากทุกพรรคการเมืองที่ผ่านมา ไม่เคยสร้างคะแนนนิยมได้มากเท่ากับที่คุณทักษิณ เคยทำเอาไว้ในปี 2544 จนยาวนานมาถึงปัจจุบัน แม้แต่พล.อ.ชวลิต ยงใจยุทธ อดีตนายกฯและอดีตหัวหน้าพรรคความหวังใหม่ที่เคยได้รับความนิยมแต่ยังเทียบ กับอดีตนายกฯทักษิณ ไม่ได้</p>
<p>กลยุทธ์ทางการเมืองที่คุณทักษิณ ทำได้เหนือกว่าคนอื่นในภาคอีสาน คือการมีนโยบายที่เข้มแข็ง เป็นรูปธรรมแล้ว สิ่งที่สำคัญคือการติดต่อสื่อสารกับคนอีสานได้อย่างโดนใจ สิ่งหล่านี้<orgName>พรรคไทยรักไทย</orgName>มายาวนาน 6-7ปี พอมาถึงวันนี้กระแสจึงยังแรงและเป็นผลต่อเนื่อง มาจนถึงส.ส.<orgName>พรรคเพื่อไทย</orgName>'</p>
<p>ทำใจ 'เนวิน'เป็นเป้าโจมตี</p>
<p>อย่างไรก็ตามในส่วนของ<orgName>พรรคภูมิใจไทย</orgName> ในฐานะที่เนวิน เองคืออดีตคีย์แมนร่วมกำหนดยุทธศาสตร์ในการเลือกตั้งเมื่อครั้งที่ยังอยู่ กับพ.ต.ท.ทักษิณ จึงเตรียมที่จะอาศัยกระแสของรัฐมนตรีในโควตาของพรรคลงพื้นที่ ติดต่อสื่อสารกับพี่น้องชาวอีสานให้มากที่สุด และเชื่อว่าหากรัฐบาลสามารถอยู่บริหารงานไปได้ยาวนานเท่าใด โอกาสก็จะยิ่งเป็นของพรรคร่วมรัฐบาลมากขึ้น ทั้งในแง่นโยบายและเงินงบประมาณในโครงการต่างๆที่จะกระจายลงไปยังในพื้นที่ เพื่อทำให้เห็นเป็นรูปธรรม ทั้งนี้นอกจากการใช้ 'นโยบาย+กระแส'ของรัฐมนตรีของพรรคแล้ว ยังต้องยอมรับว่าการต่อสู้ในภาคอีสานนั้นยังขึ้นอยู่ กระแสความนิยม ฐานเสียงของผู้สมัครแต่ละคนเป็นหลัก</p>
<p>'ความได้เปรียบของพรรคเรา คือทำอย่างไรจึงจะทอดระยะเวลาบริหารงานของรัฐบาลออกไปให้ยาวนานมากพอที่จะทำ ให้เราสามารถจุดกระแสขึ้นมาได้ โดยผ่านตัวการทำงานของรัฐมนตรีพรรค</p>
<p>รวมทั้งในส่วนของพรรคร่วมรัฐบาลทุกพรรคหากต้องการเจาะภาคอีสานแล้ว สิ่งสำคัญคือต้องทำการตลาดให้ได้ดีพอๆกับที่คุณทักษิณ เคยทำเอาไว้ สิ่งเหล่านี้คืดจุดอ่อน'</p>
<p>สำหรับการวางตัวผู้รับผิดชอบในพื้นที่ภาคอีสานนั้น ต้องยอมรับว่าแม้<orgName>พรรคเพื่อไทย</orgName>จะชู พายัพ น้องชายของอดีตนายกฯทักษิณ ซึ่งไม่ใช่นักการเมืองที่มีความเก่งกาจ หรือได้รับการยอมรับเลยก็ตาม แต่จุดที่พายัพ เหนือกว่าคู่แข่งคือการรักษาภาพความเป็นตัวแทนของอดีตนายกฯทักษิณ ขณะที่<orgName>พรรคภูมิใจไทย</orgName>แม้จะมีการวางตัวรัฐมนตรี รับผิดชอบด้วยกันหลายคนแต่เป้าหมายที่<orgName>พรรคเพื่อไทย</orgName>จ้องโจมตีคือตัวเนวิน</p>
<p><orgName>ปชป.</orgName>เล่นเกมเดินสองทาง</p>
<p>ทางด้าน<orgName>พรรคประชาธิปัตย์</orgName>เองที่แม้จะเป็นพรรคขนาดใหญ่อันดับสอง รองจาก<orgName>พรรคเพื่อไทย</orgName>ก็ตาม แต่กลับมีจุดอ่อนในพื้นที่ภาคอีสานมาอย่างต่อเนื่อง ในปัจจุบัน<orgName>พรรคประชาธิปัตย์</orgName>มีส.ส.อีสานอยู่เพียง 8 ที่นั่งเท่านั้น และดูเหมือนว่าไม่ว่าหัวหน้าพรรคจะส่งใครเข้ามาคุมทัพโซนอีสานก็ไม่สามารถตี ตื้นตัวเลขส.ส.ในภาคนี้ให้เพิ่มมากขึ้น แต่ล่าสุดกลับเกิดกระแสข่าแพร่สะพัดว่าหัวหน้า<orgName>พรรคประชาธิปัตย์</orgName>ได้ทำข้อตกลง ให้<orgName>พรรคภูมิใจไทย</orgName> เป็นด่านหน้าบุกภาคอีสานแทน เพื่อร่วมกันจับมือกลับมาจัดตั้งรัฐบาลหลังเลือกตั้งในรอบหน้า</p>
<p>กระแสข่าวดังกล่าวดูจะมีความเป็นไปได้มากขึ้น เพราะหลังจากที่<orgName>พรรคภูมิใจไทย</orgName>พ่ายแพ้การเลือกตั้งซ่อม2 จังหวัดล่าสุดและมีเสียงแสดงความไม่พอใจจากแกนนำ<orgName>พรรคภูมิใจไทย</orgName>ออกมาในลักษณะ ไม่พอใจที่พรรคร่วมรัฐบาลไม่ให้ความร่วมมือช่วยหาเสียง จนทำให้<orgName>พรรคเพื่อไทย</orgName> เอาชนะไปได้ในที่สุด จากนั้นเพียงไม่กี่วันมีข่าวว่าเนวิน เดินทางเข้าพบกับนายกฯอภิสิทธิ์ ที่บ้านพิษณุโลก ติดตามมาด้วยข่าวนายกฯอภิสิทธิ์ วางโปรแกรมเดินสายหาเสียงในถิ่นอีสานโดยเลือก<orgName>จ.บุรีรัมย์</orgName>ประเดิมเป็นที่หมาย แรก</p>
<p>ความเคลื่อนไหวทางการเมืองระหว่าง 'เนวิน-อภิสิทธิ์'หลัง<orgName>พรรคภูมิใจไทย</orgName>พ่ายศึกเลือกตั้งซ่อมรอบนี้ ที่ต้องการจับมือกันเพื่อหาทางปลุกกระแสรัฐบาล กลบกระแสโฟนอินของพ.ต.ท.ทักษิณ แต่ในอีกด้านหนึ่งดูเหมือนว่าตัวนายกฯอภิสิทธิ์ เองกำลังเผชิญหน้ากับแรงกดดันอย่างหนักภายในพรรค โดยเฉพาะจากกลุ่มแกนนำเก่า ที่มีบัญญัติ บรรทัดฐาน กรรมการสภาที่ปรึกษาพรรค สั่งประชุมส.ส.สายอีสายทั้งหมด ยกเว้นคนของสุเทพ คือวิฑูรย์และอิสสระ จากนั้นเป็นคิวของสุทัศน์ เงินหมื่น ส.ส.สัดส่วน ของพรรคที่ออกมาดับเครื่องชนสุเทพ-อภิสิทธิ์ หากเมื่อใดที่ยกภาคอีสานให้<orgName>พรรคภูมิใจไทย</orgName>ไปดูแล เขาจะลาออกทันที</p>
<p>ปัญหาศึกภายในพรรคประชาธิปัตย์อันเนื่องมาจากแรงกระเพื่อมจากการจับ มือกันระหว่างเนวิน-นายกฯอภิสิทธิ์ มีทีท่าที่ส่อเค้าจะบานปลาย เนื่องจากกลุ่มแกนนำเก่าของพรรคไม่เห็นด้วยกับที่ยอมทำตามข้อเสนอของเนวิน โดยไม่มีเงื่อนไข แต่ทั้งแกนนำพรรคกลุ่มเก่า 'บัญญัติ-สุทัศน์' จะมีความคิดเห็นต่างไปจาก 'สุเทพ-อภิสิทธิ์'ก็ตาม แต่ปฏิเสธไมได้ว่าจนถึงวันนี้เป้าหมายเก้าอี้ส.ส.ของ<orgName>พรรคประชาธิปัตย์</orgName>ย่อม ไม่อาจทิ้งพื้นที่ภาคอีสานไปได้อย่างแน่นอน</p>
<p>' คิดว่าทุกคนก็เข้าใจความรู้สึกอึดอัดของคุณสุทัศน์ ที่คัดค้านไม่ให้กลุ่มคุณเนวิน เข้ามาช่วยเหลือในภาคอีสาน แต่ในความเป็นจริงแล้วทุกคนรู้ดีว่าภาคอีสานพรรคมีจุดอ่อนอย่างมาก และต้องใช้เวลาทำกระแสอีกหลายปี ดังนั้นการเลือกจับมือกับ<orgName>กลุ่มภูมิใจไทย</orgName> จึงเป็นอีกยุทธศาสตร์หนึ่งของพรรค แต่ไม่ได้หมายความว่าจะต้องยกพื้นที่ให้ทั้งหมด</p>
<p>หากเห็นว่าพื้นที่ใดเสียงเราแข็ง กลุ่มคุณเนวิน ก็ต้องหลีก และพื้นที่ใดที่เห็นว่าเราสู้แล้วไม่คุ้ม ก็ควรจะหลีกให้ โดยเราต้องผลักดันและใช้นโยบายร่วมกันเพื่อสู้กับกระแสทักษิณ'</p>
<p>โหม 'ประชานิยม'</p>
<p>เปลี่ยน 'ทัศนคติ'แง่ลบ</p>
<p>แกนนำ<orgName>พรรคประชาธิปัตย์</orgName> ในฐานะผู้รับผิดชอบภาคอีสาน กล่าวต่อว่า ปัญหาความขัดแย้งภายในพรรคที่เกิดขึ้นนั้น มาจากการไม่รู้จักสื่อสารทำความเข้าใจกันก่อนที่จะมีข่าวออกไปภายนอก และจุดนี้เองก็ถือเป็นข้อด้อยของพรรคในเรื่องของการติดต่อสื่อสารกับพี่น้อง ในอีสานในหลายยุคที่ผ่านมา ประกอบกับปัญหา 'ทัศนคติ' ที่คนอีสานมีต่อพรรคในแง่ลบ โดยที่ผ่านมาตัวแทนของพรรคยังทำงานมวลชนอย่างไม่ทั่วถึง โดยเฉพาะการประสานกับตัวแทนองค์กรต่างๆที่กระจายตัวในภาคอีสาน ขณะที่รัฐบาลทักษิณ มองเห็นช่องทางและความได้เปรียบดังกล่าว</p>
<p>' ธรรมชาติการทำงานของ<orgName>พรรคประชาธิปัตย์</orgName>ที่ไม่สามรถเข้าถึงคนอีสานคือนอกจากจะ ไม่เข้าถึงมวลชนแล้ว ยังใช้วิธีเรียกตัวแทนจากหน่วยงานภาครัฐ เข้ามาชี้แจงปัญหา คือทำงานผ่านข้าราชการ แต่คุณทักษิณ ทำตรงกันข้าม พรรคต้องยอมรับจุดนี้ แต่แน่นอนว่าคงไม่สามารถแก้ไขได้ในระยะเวลาอันสั้น'</p>
<p>ขณะเดียวกันความได้เปรียบของ<orgName>พรรคประชาธิปัตย์</orgName> เวลานี้จึงอยู่ที่การใช้ 'นโยบาย'และการใช้เงินงบประมาณลงไปสร้างคะแนนเสียง ทำให้ชาวบ้านเชื่อมั่นให้มากที่สุด ส่วนการชูตัวขุนพลอีสานของพรรคนั้น ต้องยอมรับว่าอาจมีน้ำหนักน้อยมากเมื่อเทียบกับ<orgName>พรรคเพื่อไทย</orgName>ที่แม้พายัพ จะไม่โดดเด่น แต่ในฐานะน้องชายคนเดียวของพ.ต.ท.ทักษิณ คือจุดแข็งสำคัญ ทั้งนี้ในการทำงานส่วนใหญ่ แม้พรรคจะวางตัวแกนนำไว้หลายคน แต่วิฑูรย์ นั้นถือว่ามีจุดแข็งในฐานะเจ้าของพื้นที่จ.อุบลราชธานี และเป็นสายตรงของสุเทพ</p>
<p>จับตา '<orgName>เพื่อแผ่นดิน</orgName>-<orgName>รวมใจไทยฯ</orgName>'</p>
<p>จ่อสลับขั้ว</p>
<p>ทั้งนี้ ในภาคอีสาน ซึ่งประกอบด้วยพื้นที่เลือกตั้ง 19 จังหวัด มีส.ส.ได้มากถึง 135 ที่นั่งนั้นย่อมเป็นที่หมายตาของพรรคการเมืองขนาดกลางและขนาดเล็กด้วยเช่น กัน โดยเฉพาะพรรคที่มีส.ส.เดิมเป็นเจ้าของพื้นที่เลือกตั้ง ที่ต้องใช้กระแสฐานเสียงส่วนตัวของผู้สมัครเป็นตัวชี้วัด ดังนั้นสำหรับพรรคกลางและขนาดเล็กอาจเข้ามาแบ่งเก้าอี้ในเขตเลือกตั้งเดิม เพื่อรักษาที่นั่งส.ส.เอาไว้ใช้ในการต่อรองทางการเมืองเท่านั้น</p>
<p>การต่อสู้ช่วงชิงที่นั่งส.ส.ในภาคอีสานนั้นแน่นอนว่านอกเหนือไปจาก3 พรรคการเมืองใหญ่ คือ<orgName>พรรคเพื่อไทย</orgName>-<orgName>ภูมิใจไทย</orgName>และ<orgName>ประชาธิปัตย์</orgName> แล้วยังต้องไม่ลืมว่ายังมีพรรคการเมืองขนาดกลางและพรรคเล็กที่เตรียมใช้ กลยุทธ์ต่างๆมาเป็นตัวขับเคลื่อนในการต่อสู้เช่นกัน โดยในส่วนของ<orgName>พรรคเพื่อแผ่นดิน</orgName>ซึ่งปัจจุบันแม้อำนาจของกลุ่ม 'พินิจ จารุสมบัติ-ปรีชา เลาหะพงศ์ชนะ-ไพโรจน์ สุวรรณฉวี' จะมีความแข็งแกร่งและผลักดัน ชาญชัย ชัยรุ่งเรือง รมว.<orgName>อุตสาหกรรม</orgName> ขึ้นทำหน้าที่เป็นรักษาการหัวหน้าพรรคได้สำเร็จก็ตาม แต่ทว่ากลุ่มของพล.ต.อ.ประชา พรหมนอก ส.ส.สัดส่วน เองก็ยื่นคำร้องให้ศาลปกครองพิจารณาสถานะหัวหน้าพรรคของชาญชัยและคัดค้านการ วินิจฉัยของกกต.</p>
<p>'หาก ผลการวินิจฉัยของศาลปกครองชี้ขาดออกมาว่ากลุ่มของเรา (กลุ่มประชา) ถูกต้อง เราก็จะเดินหน้าทำ<orgName>พรรคเพื่อแผ่นดิน</orgName>ต่อไป แม้จะเหลือส.ส.อยู่ไม่กี่คนก็ตาม'</p>
<p>หนึ่งในแกนนำกลุ่มพล.ต.อ.ประชา เปิดเผยพร้อมทั้งระบุว่า หากผลการวินิจฉัยออกมาในลักษณะดังกล่าวจะหมายความว่ากลุ่มของพินิจ-ปรีชา -ไพโรจน์ อาจเลือกไปจับขั้วกับกลุ่มของสุวัจน์ ลิปตพัลลภ แกนนำ<orgName>พรรครวมใจไทยชาติพัฒนา</orgName> ส่วนกลุ่มจะชูพล.ต.อ.ประชา เป็นจุดขายในฐานะ 'แม่ทัพอีสาน' โดยพื้นที่เป้าหมายในอีสานจะอยู่ในจ.นครราชสีมาและอุบลราชธานี แต่ในทางกลับกันหากผลจากศาลปกครองชี้ขาดออกมาเป็นผลลบต่อกลุ่มของพล .ต.อ.ประชา สมาชิกทั้งหมดได้เตรียมพร้อมที่จะไปหาพรรคใหม่เพื่อสังกัดไว้แล้ว รวมทั้งยังได้พิจารณาพรรคอื่นๆไว้ด้วยเช่นกัน</p>
<p>หากเปรียบเทียบพื้นที่เลือกตั้งในภาคอีสาน เป็นตลาดการแข่งขันในทางการเมืองแล้ว คงต้องยอมรับว่าพื้นที่ 19 จังหวัด สามารถมีส.ส.ระบบเขตทั้งสิ้น 135 ที่นั่งนั้น คือจุดยุทธศาสตร์ใหญ่ในการที่จะสร้างความได้เปรียบเสียเปรียบทางการเมืองให้ กับพรรคใดพรรคหนึ่ง ในการที่จะเข้าสู่อำนาจฝ่ายบริหาร หรือการตกเป็นฝ่ายเพลี่ยงพล้ำ ไร้อำนาจต่อรองใดๆ ฉะนั้นจึงไม่น่าแปลกใจที่จะเห็นการที่พรรคการเมืองทุกพรรคจะหาทางงัดกลยุทธ์ ขึ้นมาต่อสู้กันอย่างดุเดือด แม้ในเวลานี้จะมีพรรคขนาดใหญ่อย่าง<orgName>พรรคเพื่อไทย</orgName> ยึดกุมความได้เปรียบดังกล่าวเอาไว้ได้ก็ตาม แต่ย่อมไม่ได้หมายความว่าชัยชนะที่เคยเกิดขึ้นจะไม่ถูกสั่นคลอนจากคู่แข่ง โดยเฉพาะเมื่อคู่ต่อสู้อาจเลือกใช้วิธีการทุกรูปแบบเพื่อให้ได้มาซึ่งชัยชนะ อย่างเบ็ดเสร็จ...</p></body>
</news>
