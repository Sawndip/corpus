<teiHeader>
<fileDesc>
<titleStmt>
  <title>"เด็กมาร์ค”โวประชาชนพอใจผลงานรัฐบาล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090611/16659/%e0%b9%80%e0%b8%94%e0%b9%87%e0%b8%81%e0%b8%a1%e0%b8%b2%e0%b8%a3%e0%b9%8c%e0%b8%84%e2%80%9d%e0%b9%82%e0%b8%a7%e0%b8%9b%e0%b8%a3%e0%b8%b0%e0%b8%8a%e0%b8%b2%e0%b8%8a%e0%b8%99%e0%b8%9e%e0%b8%ad%e0%b9%83%e0%b8%88%e0%b8%9c%e0%b8%a5%e0%b8%87%e0%b8%b2%e0%b8%99%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>"เด็กมาร์ค�โวประชาชนพอใจผลงานรัฐบาล</headline>
<lead>"เด็กมาร์ค� โว ประชาชนพอใจผลงาน �รบ.� วัดได้จาก �โพลล์สำนักต่างๆ� และดัชนีความสุขมีมากขึ้น เมื่อเทียบกับสมัย �หมัก-เขยแม้ว� โต้ �พท.� เหตุ �แพนด้ามีลูก-เคอิโงะ� ตามหาพ่อไม่ใช่ผลงาน ชี้ �รบ.� ทำงานไม่สำเร็จ คือ ตามหา �พ่อแม้ว� ให้ �พท.�</lead>
<neck></neck>
<body><p>(11 มิ.ย.) นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงกรณีที่ ส.ส.<orgName>พรรคเพื่อไทย</orgName>กล่าวหาว่า<orgName>พรรคประชาธิปัตย์</orgName>ตีสองหน้า แก้ปัญหาวิกฤตเศรษฐกิจไม่เป็นรูปธรรมและมีข่าวการทุจริตมากมายว่า อยากจะถามกลับไปว่า ได้มีการตรวจสอบผลงานของรัฐบาลนี้ดีแล้วหรือไม่ ก่อนประโคมข่าวใส่สีตีไข่ให้ร้ายรัฐบาล เพราะเวลา 5 เดือนที่เข้ามาบริหารประเทศ รัฐบาลสามารถผลักดัน “นโยบาย 99 วันทำได้จริง” ตั้งแต่เรื่องเบี้ยยังชีพของผู้สูงอายุ เบี้ยเลี้ยง <orgName>อาสาสมัครสาธารณสุข</orgName>(<orgName>อสม.</orgName>) โครงการเรียนฟรี 15 รวมถึงแผนการกระตุ้นเศรษฐกิจ อาทิ กรณีเช็คช่วยชาติ และโครงการต้นกล้าอาชีพ ซึ่งประสบความสำเร็จมาแล้ว</p>
<p>“การยกเมฆกล่าวหาว่ารัฐบาลทุจริตคอรัปชั่น อยากถามว่ารัฐบาลไหนกันแน่ที่ทุจริตจนสื่อขนานนามให้ว่า “รัฐบาลโคตรโกง” และ “โกงทั้งโคตร” ตั้งโครงการไหนขึ้นมาก็พบการทุจริตโครงการ จนเป็นบ่อเกิดเมนูการคอรัปชั่นนับร้อยเรื่อง แต่สำหรับรัฐบาลนี้มีกรณีใดบ้างที่พบการทุจริตตามที่กล่าวหา ขอให้นำหลักฐานมาแสดงและดำเนินการฟ้อง <orgName>ป.ป.ช.</orgName>ไปตามกระบวนการตรวจสอบ โดยเฉพาะการกล่าวอ้างถึงโครงการรถเมล์เช่า 4,000 คันและโครงการรับจำนำข้าวของ<orgName>กระทรวงพาณิชย์</orgName> ก็ยังไม่เกิดการทุจริตตามที่กล่าวหา เพียงแต่มีกระแสสังคมตั้งข้อสงสัย รัฐบาลเองก็นำกลับมาทบทวนและให้มีการตรวจสอบอย่างรอบคอบ โปร่งใสก่อน เช่นนี้แล้วจะมากล่าวหารัฐบาลนี้ได้อย่างไรว่ารัฐบาลบนี้คอรัปชั่น” นายเทพไท กล่าว</p>
<p>โฆษกประจำตัวหัวหน้า<orgName>พรรคประชาธิปัตย์</orgName> กล่าวว่า ส่วนการที่กล่าวหาว่ารัฐบาลประสบความสำเร็จเพียง 2 เรื่อง คือ แพนด้ามีลูกได้ และ ด.ช.เคอิโงะ ตามหาพ่อเจอนั้น ขอชี้แจงว่าทั้ง 2 เรื่องไม่ใช่หน้าที่ของรัฐบาล แต่ความสำเร็จของรัฐบาลจะประสบความสำเร็จได้มากน้อยเพียงใด สามารถวัดได้จากโพลล์สำนักต่างๆว่า ประชาชนพึงพอใจต่อรัฐบาลเพียงใด และดัชนีความสุขของประชาชนมีมากขึ้น เมื่อเทียบกับรัฐบาลสมัคร สุนทรเวชและรัฐบาลสมชาย วงศ์สวัสดิ์ แต่คิดว่าการไม่ประสบความสำเร็จของรัฐบาลนี้ ในสายตาของ<orgName>พรรคเพื่อไทย</orgName>ก็คือ พรรคเพื่อไทยคุมลูกพรรคไม่ได้ และลูก<orgName>พรรคเพื่อไทย</orgName>เองยังตามหาพ่อที่ชื่อ พ.ต.ท.ทักษิณ ไม่เจอมากกว่า</p></body>
</news>
