<teiHeader>
<fileDesc>
<titleStmt>
  <title>เรียกสอบ"พัชรวาท-เหลิม" คดีเข่นฆ่าประชาชน7ตุลา  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-15 21:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000080083  </bibl>
</sourceDesc>
</fileDesc>
</teiHeader>
<news>
<headline>เรียกสอบ"พัชรวาท-เหลิม" คดีเข่นฆ่าประชาชน7ตุลา</headline>
<lead></lead>
<neck></neck>
<body><p>นายวิชา มหาคุณ <orgName>กรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) กล่าวถึงความคืบหน้าการไต่สวน กรณีที่มีการกล่าวหา 7 เจ้าหน้าที่รัฐ ปฏิบัติหน้าที่มิชอบ สั่งการให้เจ้าหน้าที่ตำรวจสลายการชุมนุม <orgName>กลุ่มพันธมิตรประชาชนเพื่อประชาธิปไตย</orgName> ที่บริเวณรัฐสภา เมื่อวันที่ 7 ต.ค. 51 ด้วยความรุนแรง จนมีผู้เสียชีวิตและบาดเจ็บจำนวนมากว่า ในวันนี้ ( 16 ก.ค.) ป.ป.ช.จะเชิญ ร.ต.อ.เฉลิม อยู่บำรุง ประธาน <orgName>ส.ส.พรรคเพื่อไทย</orgName> เข้ามาให้ปากคำในฐานะพยาน ต่อคณะทำงานของ<orgName>ป.ป.ช.</orgName> ที่รับผิดชอบในคดีนี้ ในเวลาบ่ายโมง และ พล.ต.อ.วิโรจน์ พหลเวชช์ รอง ผบ.ตร. หนึ่งใน 7 ผู้ถูกกล่าวหาด้วยเช่นกัน</p>
<p> นายวิชา ยังกล่าวอีกว่า ในวันที่ 17 ก.ค.จะเชิญ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) มาให้ปากคำตามที่ผู้ถูกกล่าวหาอ้าง และส่วนตัวคิดว่าคงไม่มีการสอบพยานเพิ่มอีกแล้ว จากนั้นคณะทำงาน จะเร่งสรุปสำนวนทั้งหมด เสนอให้<orgName>คณะกรรมการ ป.ป.ช.</orgName>ชุดใหญ่พิจารณาว่า มีข้อมูลหลักฐานเพียงพอที่จะลงมติ ชี้มูลคดีนี้ได้หรือยัง หาก<orgName>คณะกรรมการ ป.ป.ช.</orgName> เห็นว่ามีข้อมูลหลักฐานครบถ้วนเพียงพอแล้ว คณะทำงาน จะรีบสรุปสำนวนทั้งหมดอีกครั้ง เพื่อส่งให้<orgName>คณะกรรมการ ป.ป.ช.</orgName>ชุดใหญ่ลงมติชี้มูลต่อไป โดยจะพยายามทำให้ทันภายในสิ้นเดือนก.ค.นี้</p>
<p>ผู้สื่อข่าวรายงานว่า สำหรับเจ้าหน้าที่รัฐ 7 คน ที่ถูกแจ้งข้อกล่าวหาในคดีนี้ ได้แก่ 1. นายสมชาย วงศ์สวัสดิ์ อดีตนายกรัฐมนตรี 2. พล.อ.ชวลิต ยงใจยุทธ อดีตรองนายกรัฐมนตรี 3. พล.ต.อ.พัชรวาท วงษ์สุวรรณ ผบ.<orgName>ตร.</orgName> 4. พล.ต.อ.วิโรจน์ พหลเวชช์ รอง ผบ.<orgName>ตร.</orgName> 5. พล.ต.ท.สุชาติ เหมือนแก้ว ผบช.ภ.4 และอดีต ผบช.น. 6. พล.ต.ต.ลิขิต กลิ่นอวล รอง ผบช.น. และ 7. พล.ต.ต.เอกรัตน์ มีปรีชา รอง ผบช.น.</p></body>
</news>
