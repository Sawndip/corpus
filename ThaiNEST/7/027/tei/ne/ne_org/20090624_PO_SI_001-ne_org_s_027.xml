<teiHeader>
<fileDesc>
<titleStmt>
  <title>ศักดิ์สยามปัดรู้เบื้องหลังสหภาพรฟท.จี้ถอนสิทธิ์ที่ดิน"ชัย-กรุณา"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=40794  </bibl>
</sourceDesc>
</fileDesc>
</teiHeader>
<news>
<headline>ศักดิ์สยามปัดรู้เบื้องหลัง<orgName>สหภาพรฟท.</orgName>จี้ถอนสิทธิ์ที่ดิน"ชัย-กรุณา"</headline>
<lead>นายศักดิ์สยาม ชิดชอบ ประธานคณะทำงานรัฐมนตรีว่าการ<orgName>กระทรวงมหาดไทย</orgName> กล่าวถึงกรณี<orgName>สหภาพแรงงานฯ การรถไฟแห่งประเทศไทย</orgName> ยื่นข้อเสนอให้มีการเพิกถอนสิทธิการครอบครองที่ดินการรถไฟบริเวณเขากระโดง จ.บุรีรัมย์ จากนายชัย ชิดชอบ และนางกรุณา ชิดชอบว่า ตนไม่ทราบถึงที่มาที่ไป เพราะไม่อยู่ในความรับผิดชอบ จึงไม่สามารถให้ความเห็นได้</lead>
<neck></neck>
<body><p>นายศักดิ์สยาม ชิดชอบ ประธานคณะทำงานรัฐมนตรีว่าการ<orgName>กระทรวงมหาดไทย</orgName> กล่าวถึงกรณี<orgName>สหภาพแรงงานฯ การรถไฟแห่งประเทศไทย</orgName> ยื่นข้อเสนอให้มีการเพิกถอนสิทธิการครอบครองที่ดินการรถไฟบริเวณเขากระโดง จ.บุรีรัมย์ จากนายชัย ชิดชอบ และนางกรุณา ชิดชอบว่า ตนไม่ทราบถึงที่มาที่ไป เพราะไม่อยู่ในความรับผิดชอบ จึงไม่สามารถให้ความเห็นได้</p>
<p>ส่วนการพิจารณาการจ่ายค่าครองชีพชั่วคราว 2,000 บาท ให้แก่พนักงาน<orgName>การไฟฟ้านครหลวง</orgName> (<orgName>กฟน.</orgName>) และ<orgName>การประปานครหลวง</orgName> (<orgName>กปน.</orgName>) ที่คณะรัฐมนตรีตีกลับให้ทาง<orgName>กระทรวงมหาดไทย</orgName>ไปเขียนกรอบการจ่ายเงินมาใหม่นั้น นายศักดิ์สยาม กล่าวว่า เบื้องต้นคงจะหันไปใช้หลักเกณฑ์ในการจ่ายเงินให้กับพนักงาน เช่นเดียวกับกรณีการแจกเช็กช่วยชาติ คืออาจจ่ายให้กับผู้ที่มีเงินเดือนต่ำกว่า 15,000 บาท น่าจะเหมาะสมที่สุด และขอยืนยันว่า เรื่องดังกล่าวไม่ได้ทำให้เกิดความขัดแย้งรอบใหม่กับทาง<orgName>พรรคประชาธิปัตย์</orgName> เพราะ <orgName>กปน.</orgName>อยู่ในความดูแลของนายถาวร เสนเนียม รัฐมนตรีช่วยว่าการ<orgName>กระทรวงมหาดไทย</orgName> ซึ่งก็ได้มีการเสนอเรื่องดังกล่าวมาเช่นกัน</p>
<p>ส่วนความพ่ายแพ้ในศึกเลือกตั้งซ่อม ส.ส.<orgName>สกลนคร</orgName> นั้น นายศักดิ์สยาม กล่าวว่า คงไม่อาจเป็นเครื่องชี้วัดได้ว่า<orgName>พรรคภูมิใจไทย</orgName>พ่ายแพ้ให้กับ<orgName>พรรคเพื่อไทย</orgName> และโดยส่วนตัวเชื่อมั่นว่าผลชี้วัดที่แท้จริงต้องไปดูในช่วงการเลือกตั้งใหญ่ จากกรณีที่อาจมีการตัดสิทธิ์ 44 ส.ส. จากข้อหาถือครองหุ้นบริษัทสัมปทานรัฐ</p></body>
</news>
