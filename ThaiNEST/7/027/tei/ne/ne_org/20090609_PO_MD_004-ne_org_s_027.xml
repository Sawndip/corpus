<teiHeader>
<fileDesc>
<titleStmt>
  <title>เบรกจ่ายอีสเวอร์เตอร์แม้วอนุมัติขัดระเบียบ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-09 20:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000065033  </bibl>
</sourceDesc>
</fileDesc>
</teiHeader>
<news>
<headline>เบรกจ่ายอีสเวอร์เตอร์แม้วอนุมัติขัดระเบียบ</headline>
<lead></lead>
<neck></neck>
<body><p>นายศุภชัย ใจสมุทร รองโฆษกประจำ<orgName>สำนักนายกรัฐมนตรี</orgName> จาก<orgName>พรรคภูมิใจไทย</orgName> แถลงวานนี้ (9 มิ.ย.) ว่า <orgName>ครม.</orgName>อนุมัติหลักการให้จัดสรรงบประมาณ พ.ศ.2552 ซึ่งเป็นงบกลางรายการเ งินสำรองจ่ายเพื่อกรณีฉุกเฉินหรือจำเป็น หรือจากเงินภายใต้ แผนฟื้นฟูเศรษฐกิจ ระยะที่ 2 (SP2) จำนวน 1,008 ล้านบาท เพื่อให้<orgName>กรมชลประทาน</orgName> <orgName>กระทรวงเกษตรและสหกรณ์</orgName> นำไปชำระค่าก่อสร้างโครงการวางท่อเชื่อมจาก อ่างเก็บน้ำ ประแสร์ไปอ่างเก็บน้ำคลองใหญ่ จ.ระยอง ให้แก่<orgName>บริษัท จัดการและพัฒนาทรัพยากรน้ำภาคตะวันออก จำกัด (มหาชน)</orgName> หรือ <orgName>East Water</orgName> ตามที่ พล.ต.สนั่น ขจรประศาสน์ รองนายกรัฐมนตรี จาก<orgName>พรรคชาติไทยพัฒนา</orgName> ที่กำกับดูแล<orgName>กระทรวงเกษตรและสหกรณ์</orgName> เสนอ</p>
<p>นายศุภชัย กล่าวว่า เรื่องหลักการของงบประมาณรายจ่ายเพื่อนำไปชำระค่าก่อสร้าง <orgName>ครม.</orgName>มีความเห็นว่า ไม่ขัดข้อง แต่การอนุมัติก่อสร้างโครงการตั้งแต่วันที่ 2 ส.ค.2548 ในโครงการนี้ของรัฐบาลชุดที่ผ่านๆมานั้น นายกรัฐมนตรีของให้ หน่วยงานที่เกี่ยวข้องไปดำเนินการจ่ายตามเนื้องานที่สำเร็จจริง</p>
<p>ให้<orgName>สภาพัฒน์</orgName> <orgName>สำนักงานคณะกรรมการกฤษฎีกา</orgName> <orgName>สำนักงานอังการสูงสุด</orgName> และ<orgName>กระทรวงเกษตรและสหกรณ์</orgName> ไปดูว่ามีความติดขัด ของระเบียบและข้อกฎหมายอย่างไรหรือไม่</p>
<p>นายธีระ วงศ์สุมทร รมว.<orgName>เกษตรและสหกรณ์</orgName> เปิดเผยว่า ในที่ประชุมครม. ได้มีการซักถาม<orgName>กระทรวงเกษตรฯ</orgName>อย่างมาก ถึงความเป็นมาของโครงการ เนื่องจาก พบว่าไม่มีหน่วยราชการใดของรัฐเป็นคู่สัญญากับบริษัทเอกชนรายดังกล่าว มีเพียงมติ <orgName>ครม.</orgName>เมื่อเดือนส.ค. ปี 48 เท่านั้นที่อนุมัติในเรื่องนี้ไว้</p>
<p>นายธีระ กล่าวว่า โครงการดังกล่าวเสนอโดย<orgName>สภาพัฒน์</orgName>และคณะกรรมการบริหารจัดการน้ำภาคตะวันออก ที่มีนายพินิจ จารุสมบัติ อดีตรองนายกฯ เป็นประธานได้เสนอให้<orgName>ครม.</orgName>พิจารณาแก้ไขปัญหาการขาดแคลนน้ำในภาคตะวันออกโดยให้<orgName>บริษัทอีสต์วอเตอร์</orgName>เป็นผู้วางระบบโครงการ วงเงิน 1,680 ล้านบาท โดยให้รัฐเป็นผู้ออกเงิน 1,008 ล้านบาทส่วนอีก 672 ล้านบาทที่อีสต์วอเตอร์ ต้องเป็นออกค่าใช้จ่ายให้<orgName>กรมชลประทาน</orgName>ไปหักค่าน้ำดิบที่ <orgName>อีสต์วอเตอร์</orgName>ซื้อจาก <orgName>กรมชลฯ</orgName>ในอัตรา คิวละ 50 สตางค์ โดยใข้งบประมาณ 1 พันกว่าล้านนั้น <orgName>ครม.</orgName>ให้การประปาส่วนภูมิภาคเป็นผู้ตั้งงบประมาณจ่ายให้กับ<orgName>อีสต์วอเตอร์</orgName> ซึ่งต่อมา <orgName>สำนักงบประมาณ</orgName>ได้ท้วงติงว่า ไม่ใช่หน้าที่ของการประปาที่จะไปตั้งงบ และสนักงบฯ ได้ให้ <orgName>กรมชลฯ</orgName> ไปดำเนินการตั้งงบเข้าไปแทน</p>
<p>ในเรื่องนี้สภาพของ<orgName>กระทรวงเกษตรฯ</orgName> โดย<orgName>กรมชลฯ</orgName>คือหน่วยงานที่เข้าไปแก้ปัญหา ซึ่งนายกฯก็เห็นด้วยที่เมื่อเราเป็นหนี้ก็ต้องใช้ แต่ท่านก็ได้สั่งการให้เรากลับไปดูในรายละเอียดอีกครั้ง ร่วมกับ <orgName>อีสต์วอเตอร์</orgName> <orgName>สำนักงบฯ</orgName> <orgName>อัยการสูงสุด</orgName> <orgName>กระทรวงการคลัง</orgName>และ <orgName>กฤษฏีกา</orgName>ว่า จะหาทางออกในเรื่องนี้อย่างไร เนื่องจากพบว่า ไม่มีหน่วยราชการใดเป็นคู่สัญญากับ<orgName>อีสต์เวอร์</orgName> มีแต่ <orgName>ครม.</orgName>เท่านั้น และ<orgName>คณะกรรมการบริหารจัดการน้ำฯ</orgName>ก็ยุบไปพร้อมรัฐบาลปี 2548 ในขณะที่<orgName>อีสต์วอเตอร์</orgName>เอง ก็มีสัญญากับบริษัทที่เข้ามาวางระบบที่รัฐต้องรับภาระจ่าย เพราะฉะนั้นนายกฯให้กลับไปดูรายละเอียดว่าค่าใช้จ่ายสูงหรือต่ำกว่าที่ได้เสนอเข้ามา เมื่อได้รายละเอียดแล้ว ให้เสนอกลับเข้ามาใหม่ ซึ่งผมในฐานะเป็นรมว.<orgName>เกษตรฯ</orgName>ก็จะเร่งดำเนินการ รวบรวมรายละเอียดเสนอกลับไปใหม่” นายีระกล่าว</p>
<p>แหล่งข่าวจากที่ประชุม <orgName>ครม.</orgName>ตั้งข้อสังเกตว่า โครงการนี้รัฐบาลชุดก่อนมอบให้ <orgName>กรมชลประทาน</orgName>ออกแบบดำเนินการเพื่อแก้ปัญหาการขาดแคลนน้ำในภาคตะวันออก แต่ไม่ได้ดำเนินการเอง และมอบให้บริษัทฯดังกล่าวนำโครงการไปดำเนินการ</p>
<p>โดย <orgName>ครม.</orgName>หารือกันอย่างกว้างขวาง เห็นว่า การจ่ายเงินลงไปจะต้องดูว่า มีความถูกต้องตามระเบียบก่อนหรือไม่ เพราะระเบียบดังกล่าว <orgName>ครม.</orgName>จะต้องรับผิดชอบร่วมกัน ดังนั้นการทำงาน หากจะต้องจ่ายเงินต้องดูที่เนื้องานเป็นหลัก ซึ่ง <orgName>ครม.</orgName> เห็นควรให้ไปดูระเบียบย้อนหลังทั้งหมด โดยเฉพาะเนื้องานอย่างละเอียด</p>
<p>ดังนั้นแม้ <orgName>ครม.</orgName>จะอนุมัติหลักการจ่ายเงิน 1,008 ล้านบาท แต่เห็นว่า จะต้องไปดูเนื้องานที่ชัดเจนก่อนและดูว่า เนื้องานมีปัญหาหรือไม่</p>
<p>รายงานข่าวแจ้งว่า มติครม.วันที่ 2 ส.ค.2548 เกิดขึ้นในสมัยรัฐบาล พ.ต.ท.ทักษิณ ชินวัตร เป็นนายกรัฐมนตรี ได้อนุมัติหลักการงบประมาณเพื่อลงทุน ในโครงการแก้ไขวิกฤติน้ำในภาคตะวันออกระยะเร่งด่วน จำนวน 13 โครงการ/งาน วงเงินจริง 2,708.60 ล้านบาท ซึ่งรวมถึงโครงการวางท่อเชื่อมจากอ่างเก็บน้ำประแสร์ไปอ่างเก็บน้ำคลองใหญ่ จ.ระยองด้วย วงเงินรวมทั้งโครงการ 1,692 ล้านบาทด้วย โดยมอบหมายให้<orgName>กรมชลประทาน</orgName>เป็นผู้ดำเนินการออกแบบ ใช้งบประมาณ 12 ล้านบาท (ได้รับการจัดสรรงบประมาณแล้ว) และให้<orgName>บริษัทจัดการและพัฒนาทรัพยากรน้ำภาคตะวันออก จำกัด (มหาชน)</orgName>เป็นผู้ดำเนินการก่อสร้าง ในวงเงิน 1,680 ล้านบาท</p>
<p>ทั้งนี้โครงการดังกล่าวเกิดขึ้นในสมัยที่นายพินิจ จารุสมบัติ เป็นรองนายกรัฐมนตรี คุณหญิงสุดารัตน์ เกยุราพันธุ์ เป็น รมว.<orgName>เกษตรฯ</orgName> มีนายเนวิน ชิดชอบ และนายอดิศร เพียงเกษ เป็น รมช.<orgName>เกษตรฯ</orgName> ซึ่งครม.เห็นชอบกรอบการแก้ไขปัญหาการขาดแคลนน้ำ ในภาคตะวันออกทั้งแผนระยะสั้น ปานกลาง ระยะยาว</p>
<p>ขณะที่ชาวบ้าน เขตอ.บ้านฉาง อ.แกลง อ.วังจันทร์ และกิ่งอำเภอเขาชะเมา จ.ระยอง ได้เคยออกมาคัดค้านนโยบายรัฐบาลที่จะผันน้ำจากอ่างเก็บน้ำกระแสร์ ไปอ่างเก็บน้ำหนองปลาไหล เพื่อป้อนให้กับนิคมอุตสาหกรรมพื้นที่ภาคตะวันออก โดยชาวบ้านและเกษตรกร จ.ระยองที่ได้รับผลกระทบ ต้องการให้ภาครัฐยกเลิกโครงการวางท่อผันน้ำจากอ่างเก็บน้ำประแสร์ไปช่วยภาคอุตสาหกรรมไว้ก่อน</p></body>
</news>
