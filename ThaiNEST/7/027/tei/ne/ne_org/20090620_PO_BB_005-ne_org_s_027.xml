<teiHeader>
<fileDesc>
<titleStmt>
  <title>เปิดโฉม25ส.ส.เข้าข่ายถูก กกต.สอย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/20/news_28966581.php?news_id=28966581  </bibl>
</sourceDesc>
</fileDesc>
</teiHeader>
<news>
<headline>เปิดโฉม25ส.ส.เข้าข่ายถูก <orgName>กกต.</orgName>สอย</headline>
<lead>เปิดโฉม ส.ส.เข้าข่ายถูก <orgName>กกต.</orgName>เชือด เพราะพิษถือหุ้นสื่อ-สัมปทานรัฐ พบ <orgName>ปชป.</orgName>มากสุด 14 คน <orgName>เพื่อไทย</orgName> 4 คน <orgName>เพื่อแผ่นดิน</orgName> 3 คน <orgName>ชาติไทยพัฒนา</orgName> 2 คน และ <orgName>ประชาราช</orgName> 2 คน "สุเทพ" พร้อมรับสภาพหาก <orgName>กกต.</orgName>ชี้ผิดถือหุ้น <orgName>ปชป.</orgName>เครียดนัดประชุมด่วนวันนี้ ถกปม "ถือหุ้น-ปรับ <orgName>ครม.</orgName>" ประธานวุฒิฯ ขอเวลา 7 วัน พิจารณาส่ง<orgName>ศาล รธน.</orgName>ชี้ชะตา ส.ว. รับ หากศาลยืนตามมติ <orgName>กกต.</orgName> กระทบ<orgName>องค์ประกอบวุฒิฯ</orgName> แน่</lead>
<neck></neck>
<body><p>ผู้สื่อข่าวรายงานว่า จากกรณีที่<orgName>คณะกรรมการการเลือกตั้ง</orgName> (<orgName>กกต.</orgName>) มีมติเสียงข้างมากให้ 16 ส.ว. สิ้นสมาชิกภาพตามรัฐธรรมนูญ เนื่องจากถือครองหุ้นในธุรกิจสื่อ และถือครองหุ้นบริษัทที่เป็นคู่สัญญาสัมปทานกับรัฐ ซึ่งกรณีดังกล่าวจะเป็นบรรทัดฐานในการพิจารณาข้อกล่าวหาเดียวกันนี้ที่นายศุภชัย ใจสมุทร โฆษก<orgName>พรรคภูมิใจไทย</orgName> และ นายเรืองไกร ลีกิจวัฒนะ ส.ว.สรรหา ร้องขอให้ <orgName>กกต.</orgName>ตรวจสอบการสิ้นสมาชิกภาพความเป็น ส.ส.ด้วย รวม 91 คน ที่มีรายงานว่า <orgName>กกต.</orgName>จะมีการพิจารณาวินิจฉัยในสัปดาห์หน้านั้น </p>
<p>จากการตรวจสอบในจำนวนส.ส.<orgName>พรรคประชาธิปัตย์</orgName> 28 คน ที่นายศุภชัย ยื่นให้<orgName>กกต.</orgName>ตรวจสอบนั้น มี 14 คนที่ถือหุ้นใน 14 บริษัท ที่ <orgName>กกต.</orgName>มีมติว่าห้ามมีหุ้น ประกอบด้วย 1.นายสุเทพ เทือกสุบรรณ รองนายกฯ 2.นายอนุชา บุรพชัยศรี ส.ส.<orgName>กทม.</orgName> 3.นายสมเกียรติ ฉันทวานิช ส.ส.<orgName>กทม</orgName>. 4.นายชนินทร์ รุ่งแสง ส.ส.<orgName>กทม.</orgName> 5. น.ส.นริศา อดิเทพวรพันธุ์ ส.ส.<orgName>นครศรีธรรมราช</orgName> 6.นายสัมพันธ์ ทองสมัคร ส.ส.<orgName>นครศรีธรรมราช</orgName> 7.นายสงกรานต์ จิตสุทธิภากร ส.ส.<orgName>นครสวรรค์</orgName> </p>
<p>8.นายจุติ ไกรฤกษ์ ส.ส.<orgName>พิษณุโลก</orgName> 9.นายวิชัย ล้ำสุทธิ ส.ส.<orgName>ระยอง</orgName> 10.นายเจือ ราชสีห์ ส.ส.<orgName>สงขลา</orgName> 11.นายลาภศักดิ์ ลาภาโรจน์กิจ ส.ส.<orgName>สงขลา</orgName> 12.นางนิภา พริ้งศุลกะ ส.ส.<orgName>สุราษฎร์ธานี</orgName> 13.นายไตรรงค์ สุวรรณคีรี ส.ส.สัดส่วน และ 14 .น.ส.เฉลิมลักษณ์ เก็บทรัพย์ ส.ส.สัดส่วน</p>
<p>ขณะเดียวกันในส่วน ส.ส. ที่นายเรืองไกร ยื่นขอให้ <orgName>กกต.</orgName>ตรวจสอบทั้งหมด 2 ครั้งนั้น ไม่มีการระบุว่าถือหุ้นในบริษัทใด มีทั้งหมด 63 คนแต่มีที่ถูกเพิกถอนสิทธิและลาออกไป 21 คนทำให้เหลือส.ส.ที่ถูกร้อง 42 คน ซึ่งมีส.ส. 11 คนที่ตรวจสอบพบจากการรายงานบัญชีทรัพย์สินต่อ<orgName>ป.ป.ช.</orgName> ล่าสุดยังถือหุ้นในบริษัท ที่<orgName>กกต.</orgName>มีมติว่าห้ามมีหุ้นประกอบด้วย </p>
<p>1.นางมลิวัลย์ ธัญญสกุลกิจ 2.นายเกื้อกูล ด่านชัยวิจิตร <orgName>พรรคชาติไทยพัฒนา</orgName> รมช.<orgName>คมนาคม</orgName> 3.นางอุไรวรรณ เทียนทอง ส.ส.สัดส่วน <orgName>พรรคประชาราช</orgName> 4.นายเสนาะ เทียนทอง หัวหน้า<orgName>พรรคประชาราช</orgName> 5.นายสุนัย จุลพงศธร <orgName>พรรคเพื่อไทย</orgName> 6.นายสมพล เกยุราพันธุ์ <orgName>พรรคเพื่อไทย</orgName> 7.นายสาธิต เทพวงศ์ศิริรัตน์ ส.ส.<orgName>สุรินทร์</orgName> <orgName>พรรคเพื่อแผ่นดิน</orgName> 8.ม.ร.ว.กิติวัฒนา (ไชยันต์) ปกมนตรี <orgName>พรรคเพื่อแผ่นดิน</orgName> 9.ร.ท.ปรีชาพล พงษ์พานิช <orgName>พรรคเพื่อไทย</orgName> 10.นายวิชาญ มีนชัยนันท์ <orgName>พรรคเพื่อไทย</orgName> 11.พล.ต.สนั่น ขจรประศาสน์ รองนายกฯ <orgName>พรรคชาติไทยพัฒนา</orgName> </p>
<p>นายกฯรอศาลชี้ชะตาส.ส.ก่อนปรับครม. </p>
<p>นายอภิสิทธิ์ เวชชาชีวะ นายกรัฐมนตรี กล่าวถึงกรณีที่<orgName>คณะกรรมการการเลือกตั้ง</orgName> (<orgName>กกต.</orgName>) มีมติ 16 ส.ว.ถือหุ้นกิจการสื่อ-สัมปทานของรัฐ ขัดรัฐธรรมนูญ ต้องพ้นสมาชิกภาพ และมี ส.ส.ประมาณ 60 คนเข้าข่ายในลักษณะเดียวกันรวมถึง 20 ส.ส.ของ<orgName>พรรคประชาธิปัตย์</orgName> ว่า <orgName>กกต.</orgName>ต้องส่งเรื่องให้<orgName>ศาลรัฐธรรมนูญ</orgName>ตัดสิน ต้องดูว่าจะวินิจฉัยออกมาอย่างไร ในส่วน ส.ส.ของ<orgName>พรรคประชาธิปัตย์</orgName> มีส.ส.ถูกร้อง 20-30 คน มีนายสุเทพ เทือกสุบรรณ รองนายกรัฐมนตรี ถูกร้องเรื่องดังกล่าวด้วย จะส่งผลต่อการปรับ<orgName>คณะรัฐมนตรี</orgName> (<orgName>ครม.</orgName>) หรือไม่นั้น คงต้องรอคำวินิจฉัยของ<orgName>ศาลรัฐธรรมนูญ</orgName>ก่อน จึงค่อยคิดว่าจะแก้ปัญหาอย่างไร</p>
<p>เมื่อถามว่าเข้ากับกฎเหล็ก 9 ข้อที่นายกรัฐมนตรีประกาศไว้ตั้งแต่เข้ามาหรือไม่ นายอภิสิทธิ์ กล่าวว่า กรณีนี้ไม่ใช่เรื่องพฤติกรรมหลังจากเข้ามาเป็นรัฐบาล แต่เป็นเรื่องที่สืบเนื่องมา เพราะบุคคลเหล่านี้หลายคนก็ถูกร้องมาตั้งแต่ช่วงที่เป็นฝ่ายค้าน และหลังจากนั้นบางคนก็ขายหุ้นไปแล้วก็มี แต่ก็ไม่พ้น แม้ขณะนี้จะไม่มีหุ้นอยู่ก็ตาม</p>
<p>นายกรัฐมนตรี กล่าวว่า สำหรับตนเองไม่มีหุ้น เลิกซื้อขายหุ้นมาระยะหนึ่งแล้ว เพราะรู้ว่าจะเป็นปัญหาในการวินิจฉัย ทั้งนี้ตนได้บอก ส.ส.ในพรรคแล้ว ก็ขึ้นอยู่กับดุลพินิจของแต่ละคน เมื่อถามว่าจะทำให้รัฐบาลพังก่อนกำหนดหรือไม่ นายอภิสิทธิ์ กล่าวว่า เรื่องแบบนี้เป็นเรื่องของเหตุการณ์ทางการเมือง ซึ่งก็ต้องเป็นไปตามกติกา ไม่มีปัญหา</p>
<p>"สุเทพ"พร้อมรับสภาพหาก<orgName>กกต.</orgName>ชี้ผิดถือหุ้น </p>
<p>ด้านนายสุเทพ กล่าวถึงกรณีมีชื่อถูกร้อง <orgName>กกต.</orgName>ให้ตรวจสอบการถือครองหุ้นสัมปทานกับรัฐ ว่า ไม่เป็นไรว่ากันไปตามกฎหมาย สำหรับตนก็เหมือนกับคนหน้าลาย ไปซื้อหุ้นไว้ในตลาดหลักทรัพย์ ตอนนั้นหุ้นราคาตกจึงไม่ได้ขาย จึงค้างอยู่ แต่พอเห็นว่ามีปัญหาก็โอนขายไปหมดแล้วก่อนเข้ารับตำแหน่ง ตั้งแต่สมัยเป็นฝ่ายค้าน </p>
<p>ส่วนที่ส.ส.<orgName>พรรคประชาธิปัตย์</orgName>ถูกร้องให้ตรวจสอบ 28 คนนั้น ตนไม่ทราบว่ามีใครบ้าง และยังไม่ได้มีการหารือกัน แต่ก็ปฏิบัติตามกฎหมาย ว่าอย่างไรก็ตามนั้น ถ้าผิดก็ไปสู้คดีในศาลรัฐธรรมนูญ เมื่อถามว่าส.ส.หลายสิบคนที่เข้าข่ายนี้และอาจส่งผลต่อเสถียรภาพของรัฐบาล นายสุเทพ กล่าวว่า จะทำอย่างไรได้ กฎหมายเป็นอย่างนั้นก็ต้องว่ากันไป </p>
<p>นายสุเทพ กล่าวถึงกรณีการแก้ไขรัฐธรรมนูญจะมีการแก้ไขในประเด็นนี้ด้วยหรือไม่ว่า ต้องไปถามฝ่ายที่แก้รัฐธรรมนูญกัน ตนไม่เข้าไปร่วมวงด้วยแล้ว ปวดหัวเหลือเกิน เมื่อถามว่าหากเป็นไปตามนี้ส.ส.และส.ว.ก็คงไม่เหลือ เพราะโดนสอยหมด เลขาธิการ<orgName>พรรคประชาธิปัตย์</orgName> กล่าวว่า "เขาก็คงเลือกตั้งใหม่มั้ง ถ้ามีตำแหน่งว่างก็ต้องเลือกตั้งใหม่ ตอนนี้ยังไม่รู้ว่าเท่าไหร่ ก็รอดูไปก่อน และประเด็นนี้มีแต่เขาฟ้อง<orgName>พรรคประชาธิปัตย์</orgName> แต่เราไม่ได้ไปฟ้องใครเลย" </p>
<p>นายศุภชัย ใจสมุทร โฆษก<orgName>พรรคภูมิใจไทย</orgName> ซึ่งเป็นผู้ยื่นเรื่องให้ <orgName>กกต.</orgName> ตรวจสอบ ส.ว.และ ส.ส.ถือหุ้นสัมปทานรัฐ กล่าวว่า ได้คุยกับนายกรัฐมนตรี และนายสุเทพ แล้ว ก็เข้าใจกับเรื่องที่เกิดขึ้น</p>
<p><orgName>ปชป.</orgName>นัดประชุมด่วนถกถือหุ้น-ปรับครม. </p>
<p>ผู้สื่อข่าวรายงานว่า บ่ายวันที่ 20 มิ.ย.นี้ <orgName>พรรคประชาธิปัตย์</orgName>มีการประชุมคณะกรรมการบริหารพรรค โดยมีนายอภิสิทธิ์ เวชชาชีวะ นายกรัฐมนตรี เข้าร่วมด้วย โดยวาระสำคัญมี 3 เรื่อง ได้แก่ 1.การถือครองหุ้นกิจการสื่อ-สัมปทานรัฐ ของรัฐมนตรี และส.ส. กว่า 60 คน ซึ่งส่งผลกระทบต่อเสถียรภาพของรัฐบาลชุดนี้ 2.การพิจารณาการปรับ ครม.เนื่องจากมีการส่งสัญญาณจากพรรคร่วมบางพรรคที่ผิดหวังและต้องการสลับตำแหน่งรัฐมนตรี ตามที่รัฐบาลชุดนี้ได้สัญญาว่า ครบ 6 เดือนจะมีการปรับเปลี่ยน และ 3.วิเคราะห์ และประเมินการประชุมใหญ่ของ<orgName>กลุ่มเสื้อแดง</orgName>วันที่ 27 มิ.ย. </p>
<p>ปธ.วุฒิฯขอ1สัปดาห์ส่ง<orgName>ศาลรธน.</orgName>ชี้ชะตา16ส.ว. </p>
<p>ทางด้าน นายประสพสุข บุญเดช ประธาน<orgName>วุฒิสภา</orgName> กล่าวถึงการดำเนินการภายหลัง <orgName>กกต.</orgName> มีมติให้ 16 ส.ว.พ้นจากสมาชิกภาพ เนื่องจากถือหุ้นสัมปทานรัฐ ว่า หลังจากได้รับคำวินิจฉัยจาก <orgName>กกต.</orgName> จะใช้เวลาพิจารณาตรวจสอบข้อกฎหมายและความถูกต้องประมาณ 1 สัปดาห์ก่อนจะส่งให้<orgName>ศาลรัฐธรรมนูญ</orgName>วินิจฉัย</p>
<p>ประธาน<orgName>วุฒิสภา</orgName> กล่าวว่า หาก<orgName>ศาลรัฐธรรมนูญ</orgName>มีความเห็นตรงกับ <orgName>กกต.</orgName>จะมีผลต่อการทำงานของ<orgName>วุฒิสภา</orgName> เนื่องจากจำนวน ส.ว.16 คน ย่อมทำให้องค์ประกอบของ<orgName>วุฒิสภา</orgName>ไม่ครบร้อยละ 95 ส่งผลให้ ส.ว.ต้องหยุดทำงานจนกว่าจะมีการสรรหาและเลือกตั้งให้ครบตามจำนวน อย่างไรก็ดี เชื่อว่าหากจะเกิดเหตุสุดวิสัยคงไม่เกิดขึ้นในเร็ววันนี้เพราะ<orgName>ศาลรัฐธรรมนูญ</orgName>คงต้องใช้เวลา เชื่อว่าจะใช้เวลาไม่น้อยกว่า 1-2 เดือน จึงจะรู้ผล ในขณะนี้ ส.ว.ดังกล่าวสามารถทำงานต่อไปได้ </p>
<p>"16ส.ว."ข้องใจ<orgName>กกต.</orgName>ตีความเร็วผิดสังเกต </p>
<p>นายไพบูลย์ นิติตะวัน ส.ว.สรรหา ในฐานะประธานกรรมาธิการที่ปรึกษากฎหมาย <orgName>วุฒิสภา</orgName> เปิดเผยภายหลังการหารือกันของกลุ่ม 16 ส.ว.ว่า การตีความของกกต.ผิดสังเกต เพราะส.ว. 30 กว่าคน ซึ่งต้องวินิจฉัยเป็นรายบุคคล แต่กลับเสร็จอย่างรวดเร็วในคราวเดียวกัน เกรงว่าจะไม่รอบคอบ หากวินิจฉัยสถานภาพของ ส.ส. ส.ว.อย่างนี้เป็นเรื่องที่น่าห่วง ดังนั้น ส.ว.ทั้ง 16 คนจะหารือในเรื่องข้อกฎหมายอีกครั้ง ในวันพุธที่ 24 มิ.ย.นี้ เพื่อเตรียมความพร้อมเอกสารและหลักฐานที่จะนำไปชี้แจงต่อ<orgName>ศาลรัฐธรรมนูญ</orgName></p>
<p>นายคำนูณ สิทธิสมาน ส.ว.สรรหา กล่าวว่า เรื่องนี้แม้จะมีการวินิจฉัยจาก<orgName>กกต.</orgName>แล้ว แต่สุดท้ายก็อยู่ที่<orgName>ศาลรัฐธรรมนูญ</orgName>จะเป็นผู้วินิจฉัย โดยพิจารณาเป็นรายๆ อยู่ที่การถือหุ้นของแต่ละคนซึ่งแตกต่างกัน ขณะนี้ยังไม่สามารถสรุปได้ว่าแนวทางใดถูกต้อง</p>
<p>ด้านนายวรวุฒิ โรจนพานิช หนึ่งใน 16 ส.ว. ที่โดน<orgName>กกต.</orgName>วินิจฉัยให้สิ้นสุดสมาชิกภาพ กล่าวว่า หลังจากที่นายศุภชัย ใจสมุทร โฆษก<orgName>พรรคภูมิใจไทย</orgName> ยื่นเรื่องร้องเรียนไปยังกกต.เขาได้นำหุ้น<orgName>บริษัททางด่วนกรุงเทพ จำกัด (มหาชน)</orgName> หรือ<orgName>บีอีซีแอล</orgName> 1 พันหุ้น ขายไปในราคาหุ้นในราคาทั้งสิ้น 400 บาท และได้ทำเอกสารชี้แจงอนุกรรมการ <orgName>กกต.</orgName> ทำให้เสียใจเพราะมูลค่าหุ้น 400 บาท แต่ต้องโดนขับออกจาก ส.ว. มันตลก</p>
<p>นายสมชาย แสวงการ ส.ว.สรรหา กล่าวว่า การตีความไม่ควรตีความโดยใช้กฎหมายเพียงมาตราเดียว แต่ต้องตีความโดยพิจารณาภาพรวมทั้งหมดและดูที่เจตนาของกฎหมายเป็นหลัก ซึ่งน่าจะถามคนที่ยกร่างรัฐธรรมนูญ 2550 จะได้ชัดเจนมากขึ้น </p>
<p>"ประพันธ์"ชี้ใช้เป็นบรรทัดฐานส.ส.</p>
<p>นายประพันธ์ นัยโกวิท <orgName>กกต.</orgName>เสียงข้างน้อย กล่าวว่า มติเสียงข้างมากของ<orgName>กกต.</orgName>เห็นว่า การถือครองหุ้นที่รับสัมปทานรัฐของส.ส.หรือส.ว.นั้น รัฐธรรมนูญ มาตรา 265 ตีความตามข้อกฎหมายไว้ตรงๆ ว่า ส.ส.หรือส.ว.จะต้องไม่ถือครองหุ้นที่ได้รับสัมปทานจากรัฐทั้งก่อนและหลังการเข้าตำแหน่ง ส่วน<orgName>บริษัท การบินไทย จำกัด (มหาชน)</orgName> ที่มีส.ว.ถือครองหุ้นแล้วไม่เข้าข่ายลักษณะต้องห้าม เพราะ<orgName>บริษัทการบินไทย</orgName> มีการแข่งขันกับสายการบินอื่นจึงไม่เข้าข่ายบริษัทที่ได้รับสัมปทานรัฐ</p>
<p>ผู้สื่อข่าวถามว่า กรณีส.ส.ที่ถูกร้องในประเด็นเดียวกันจะสามารถพิจารณาโดยเทียบเคียงกับกรณี ส.ว.ได้หรือไม่ นายประพันธ์ กล่าวว่า สามารถเทียบเคียงได้เลย เพราะเป็นหลักกฎหมายเดียวกัน </p>
<p>อดีตส.ส.ร.ฟันธง"ส.ส.-ส.ว."ถือหุ้นไม่หลุด</p>
<p>นายวัชรา หงส์ประภัศร อดีต<orgName>สมาชิกสภาร่างรัฐธรรมนูญ</orgName> (<orgName>ส.ส.ร.</orgName>) ปี 2550 กล่าวว่า ส.ส.และส.ว.จะสิ้นสมาชิกภาพตามมาตรา 106(6) และ มาตรา 119 (5) ส.ส.หรือส.ว.ต้องมีพฤติการณ์ตามเงื่อนไข คือ ได้รับหรือแทรกแซงหรือก้าวก่ายการเข้ารับสัมปทานของรัฐ หรือเข้าเป็นคู่สัญญากับรัฐ ต้องเป็นการให้สิทธิผูกขาดแต่กับบุคคลหรือนิติบุคคลรายเดียวเท่านั้น ถ้าไม่ใช่ ก็ไม่เข้าข่าย ที่สำคัญ ส.ส.หรือ ส.ว. ต้องกระทำด้วยตนเอง</p>
<p>ส่วน ส.ส.หรือ ส.ว. เข้าเป็นหุ้นส่วนหรือผู้ถือหุ้นในห้างหุ้นส่วนหรือบริษัทที่รับสัมปทานหรือเข้าเป็นคู่สัญญากับรัฐ การที่ส.ส.หรือส.ว.จะเข้ากระทำการดังกล่าวได้นั้นก็ต้องเป็นผู้บริหารห้างหุ้นส่วนหรือบริษัทเท่านั้น ส.ส.และส.ว.สามารถอ้างเรื่องนี้ต่อ<orgName>ศาลรัฐธรรมนูญ</orgName>ได้ ดังนั้นการวินิจฉัยของกกต.ไม่ตรงตามเจตนารมณ์แห่งรัฐธรรมนูญ</p></body>
</news>
