<teiHeader>
<fileDesc>
<titleStmt>
  <title>ชี้กระแสพท.ชนะใจ"คนอีสาน" "ภูมิภาคนิยม"เหนือ"ประชานิยม"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol02020752&sectionid=0133&day=2009-07-02  </bibl>
</sourceDesc>
</fileDesc>
</teiHeader>
<news>
<headline>ชี้กระแส<orgName>พท.</orgName>ชนะใจ"คนอีสาน" "ภูมิภาคนิยม"เหนือ"ประชานิยม"</headline>
<lead>"วิวรรธนไชย ณ กาฬสินธุ์"อดีตลูกหม้อ <orgName>ทรท.</orgName>ชี้กระแส"ภูมิภาคนิยม"มีชัยเหนือ"ประชานิยม"ในอีสาน วิเคราะห์"<orgName>ภูมิใจไทย</orgName>"เดินหมากผิดชูประชานิยม เท่ากับเป็นเครื่องการันตี"ทักษิณ" และถูกมองว่า"ลอกเลียน" แนะปรับกลยุทธ์ใหม่หนีโลโก้"<orgName>ไทยรักไทย</orgName>"</lead>
<neck></neck>
<body><p>เมื่อวันที่ 1 กรกฎาคม นายวิวรรธนไชย ณ กาฬสินธุ์ อดีตแกนนำก่อตั้ง<orgName>พรรคแทนคุณแผ่นดินอีสาน</orgName> และอดีต ส.ส.<orgName>กาฬสินธุ์</orgName> <orgName>พรรคไทยรักไทย</orgName> กล่าวถึงชัยชนะของ<orgName>พรรคเพื่อไทย</orgName> ในการเลือกตั้ง ส.ส.<orgName>สกลนคร</orgName> เขต 3 และ ส.ส.<orgName>ศรีสะเกษ</orgName> เขต 1 ในเดือนมิถุนายนที่ผ่านมาว่า ชัดเจนว่าที่<orgName>พรรคเพื่อไทย</orgName>ได้รับชัยชนะมาจากการสนับสนุนของ พ.ต.ท.ทักษิณ ชินวัตร อดีตนายกรัฐมนตรี แต่ก็ยังไม่สามารถวัดกระแสอะไรได้มากนัก เพราะเป็นการเลือกตั้งเพียงแค่ 2 เขตในพื้นที่ภาคอีสาน แต่สิ่งหนึ่งที่มองเห็นก็คือ <orgName>พรรคภูมิใจไทย</orgName>เดินเกมผิด เพราะไปเดินตามรอย พ.ต.ท.ทักษิณ เดินตามรอยนโยบายประชานิยม เพราะความหมายของคำว่าประชานิยมกลายเป็นสัญลักษณ์หรือโลโก้ที่ติดตัว พ.ต.ท.ทักษิณ และ<orgName>พรรคเพื่อไทย</orgName> ที่เปลี่ยนแปลงมาจาก<orgName>พรรคไทยรักไทย</orgName> และ<orgName>พรรคพลังประชาชน</orgName>ในอดีตไปแล้ว เพราะฉะนั้นการชูนโยบายประชานิยมจึงถูกมองว่าเป็นการลอกเลียน </p>
<p>นายวิวรรธนไชยกล่าวต่อว่า ที่สำคัญยิ่งไปกว่านั้น สิ่งที่ พ.ต.ท.ทักษิณทำให้คนอีสานโดยเฉพาะประชานิยม ทำให้ภาพความเป็นประชานิยมของ พ.ต.ท.ทักษิณ กลายเป็นเครื่องตอกย้ำว่าประชานิยมต้องทักษิณ ลึกลงไปกว่านั้นเวลานี้ พ.ต.ท.ทักษิณถือว่าสร้างคะแนนเสียงที่เป็นลักษณะภูมิภาคนิยมขึ้นมาในพื้นที่ภาคอีสานแล้ว ที่ไม่ใช่เพียงแค่นโยบายที่เข้าถึงหัวใจของคนอีสาน ไม่ว่าจะเป็นพักหนี้เกษตรกร, 30 บาทรักษาทุกโรค <orgName>กองทุนหมู่บ้าน</orgName> หรือ<orgName>กองทุนเอสเอ็มแอล</orgName>เท่านั้น เวลานี้คนอีสานยังมีความรู้สึกเป็นห่วง สงสาร พ.ต.ท.ทักษิณด้วย ตรงนี้จึงเป็นเหมือนแรงบวก และเป็นเรื่องยากที่จะเจาะใหเเข้าถึง</p>
<p>"ความหมายของคำว่าภูมิภาคนิยม ไม่ใช่เพิ่งเกิดขึ้น ซึ่งก็เหมือนกับ<orgName>พรรคประชาธิปัตย์</orgName>ในภาคใต้ ที่ไม่มีใครสามารถล้มหรือเจาะพื้นที่ได้ ดูอย่างเมื่อครั้ง พ.ต.ท.ทักษิณเป็นนายกฯ เคยทำราคายางพารา ซึ่งเป็นสินค้าหลักของคนภาคใต้ จนทำให้ราคาสูงถึงกิโลกรัมละ 95 บาท แต่คนก็ไม่เลือก<orgName>พรรคไทยรักไทย</orgName> ยังรักและเหนียวแน่นกับ<orgName>พรรคประชาธิปัตย์</orgName> โดยมีข้ออ้างว่าการที่ราคายางพาราขึ้นเป็นเพราะราคาในตลาดโลก จะเห็นว่าภูมิภาคนิยมมีความหมายมากกว่าและเหนือกว่าคำว่าประชานิยม" นายวิวรรธนไชยกล่าว และว่า กระแสภูมิภาคนิยมจึงเป็นสิ่งที่<orgName>พรรคภูมิใจไทย</orgName>และพรรคการเมืองที่จะเข้ายึดกุมหัวใจคนอีสาน จะต้องใช้เวลา หากลยุทธ์ในรูปแบบใหม่ ที่ไม่ใช่เดินตามรอย พ.ต.ท.ทักษิณ </p></body>
</news>
