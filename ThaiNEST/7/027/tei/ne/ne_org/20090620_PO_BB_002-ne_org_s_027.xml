<teiHeader>
<fileDesc>
<titleStmt>
  <title>โค้งสุดท้ายเลือกซ่อมสกลฯคึกคัก ภท.ระดมรมต.-น้องทักษิณนำพท.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/20/news_28966527.php?news_id=28966527  </bibl>
</sourceDesc>
</fileDesc>
</teiHeader>
<news>
<headline>โค้งสุดท้ายเลือกซ่อมสกลฯคึกคัก <orgName>ภท.</orgName>ระดมรมต.-น้องทักษิณนำ<orgName>พท.</orgName></headline>
<lead><orgName>ภูมิใจไทย</orgName>ระดมรัฐมนตรี ส.ส.ลุยหาเสียงเลือกตั้งซ่อมเขต 3 สกลนครโค้งสุดท้าย เปลี่ยนกำหนดการไม่ให้ชน “เพื่อไทย” กัน<orgName>เสื้อแดง</orgName>ป่วน ด้าน "เนวิน" ดอดสังเกตการณ์จับผิด<orgName>เพื่อไทย</orgName> ส่วน<orgName>เพื่อไทย</orgName> พี่น้องตระกูลชินวัตร เดินขอคะแนนให้ลูกพรรค "เฉลิม" คุยสนามนี้มั่นใจชนะร้อยเปอร์เซ็นต์</lead>
<neck></neck>
<body><p>การหาเสียงเลือกตั้งซ่อมแทน ส.ส.ที่ถูก <orgName>กกต.</orgName>แจกใบแดง ในพื้นที่เขต 3 จ.สกลนคร โค้งสุดท้าย ก่อนถึงวันเลือกตั้ง 21 มิ.ย.2552 <orgName>พรรคเพื่อไทย</orgName>และ<orgName>พรรคภูมิใจไทย</orgName>ได้ระดมแกนนำและ ส.ส.พรรค ลงพื้นที่เดินพบปะประชาชนแบบถึงตัวและปราศรัยย่อยในพื้นที่อย่างเข้มข้น</p>
<p>บรรยากาศการลงพื้นที่หาเสียงของ<orgName>พรรคภูมิใจไทย</orgName> (<orgName>ภท.</orgName>) ในการเลือกตั้งซ่อม ส.ส.<orgName>สกลนคร</orgName> เขต 3 ที่จะมีขึ้นในวันที่ 21 มิ.ย.นี้ โดยการเลือกตั้งครั้งนี้ พรรคส่งนายพิทักษ์ จันทศรี อดีตรองประธาน<orgName>องค์การบริหารส่วนจังหวัดสกลนคร</orgName> ลงสมัคร ซึ่งได้หมายเลข 1 ในการลงสมัคร</p>
<p>วานนี้ (19 มิ.ย.) เมื่อเวลา 06.30 น. นายชวรัตน์ ชาญวีรกูล หัวหน้าพรรคภูมิใจไทย และ รมว.<orgName>มหาดไทย</orgName> เดินทางมาถึงยังสนามบินอุดรธานี พร้อมกับนางพรทิวา นาคาศัย เลขาธิการพรรค และ รมว.<orgName>พาณิชย์</orgName> นายโสภณ ซารัมย์ รมว.<orgName>คมนาคม</orgName> โดยแวะรับประทานอาหารเช้า ก่อนที่จะออกเดินทางไปยัง อ.ส่องดาว จ.สกลนคร เพื่อลงพื้นที่หาเสียงเลือกตั้งซ่อม</p>
<p>ทั้งนี้ กำหนดการเดิมจะมีการลงพื้นที่ อ.สว่างแดนดิน ในเวลา 08.30 น. แต่เนื่องจากทีมงานตรวจสอบพบว่า <orgName>พรรคเพื่อไทย</orgName>จะลงพื้นที่หาเสียงในเขตเดียวกัน <orgName>พรรคภูมิใจไทย</orgName>จึงเปลี่ยนแปลงกำหนดการ เพื่อไม่ให้เกิดการปะทะกัน เนื่องจากเชื่อว่าการหาเสียงของ<orgName>พรรคเพื่อไทย</orgName>จะมี<orgName>กลุ่มคนเสื้อแดง</orgName>มาร่วมเดิน ขบวนด้วย ทีมงานจึงจัดให้มีการเดินหาเสียงที่บริเวณตลาดและ<orgName>เทศบาลตำบลส่องดาว</orgName>แทน</p>
<p>ขณะที่การลงพื้นที่หาเสียงในครั้งนี้ พบว่า นายมานิต วัฒนเสน อธิบดี<orgName>กรมส่งเสริมการปกครองท้องถิ่น</orgName> (<orgName>สถ.</orgName>) นายไพรัตน์ สกลพันธ์ อธิบดีกรมพัฒนาชุมชน (พ.ช.) มาร่วมสังเกตการณ์ในระหว่างการหาเสียงในพื้นที่ด้วย</p>
<p>นอกจากนี้ยังมีรถตู้ ไม่ติดแผ่นป้ายทะเบียน แต่ที่ด้านหน้ากระจกรถมีบัตรผ่านประตู ตรา<orgName>กระทรวงมหาดไทย</orgName> ขณะที่ประตูด้านหน้ามีสติกเกอร์รูปหมีพูห์ แปะทับตรากระทรวงมหาดไทยไว้</p>
<p>โดยการหาเสียง เริ่มตั้งแต่เวลา 09.30 น. ที่ร้านอาหารอุ้ยแหลว ต.ส่องดาว อ.ส่องดาว จ.สกลนคร ซึ่งเป็นร้านของนายธงชัย ไชยรบ นายก<orgName>เทศมนตรีตำบลส่องดาว</orgName> ว่าที่ผู้สมัคร<orgName>พรรคภูมิใจไทย</orgName> โดยทีมงานของพรรคได้จัดปราศรัยย่อย มีชาวบ้านประมาณ 100 คน สนใจมาร่วมฟัง ขณะที่ตลาดเทศบาลตำบลส่องดาว ที่ห่างจากจุดปราศรัยของ<orgName>พรรคภูมิใจไทย</orgName>ประมาณ 100 เมตร พบว่ามี<orgName>กลุ่มเสื้อแดง</orgName> สวมเสื้อมีข้อความว่า “แดงทั้งแผ่นดิน” ประมาณ 20 คน มายืนสังเกตการณ์ด้วย โดยมีเจ้าหน้าที่ตำรวจดูแลอย่างใกล้ชิด</p>
<p>จากนั้นเวลา 10.20 น. นายชวรัตน์ หัวหน้าพรรค นางพรทิวา เลขาธิการพรรค นายโสภณ นายบุญจง วงศ์ไตรรัตน์ รองหัวหน้าพรรค และ รมช.<orgName>มหาดไทย</orgName> นายประจักษ์ แก้วกล้าหาญ รมช.<orgName>คมนาคม</orgName> และ นายศุภชัย ใจสมุทร โฆษก<orgName>พรรคภูมิใจไทย</orgName> เดินทางมาถึง ขณะที่นายมานิต นพอมรบดี รมช.<orgName>สาธารณสุข</orgName> เดินทางล่วงหน้ามารอและนั่งคุยกับชาวบ้านอยู่ก่อนแล้ว จากนั้นนายชวรัตน์ จึงนำทีมเดินพบปะชาวบ้านแบบถึงตัว พร้อมทั้งแจกใบปลิวพรรค ซึ่งระหว่างนั้นมีชาวบ้านเข้ามอบหมวกสานให้แก่นางพรทิวา และขอถ่ายรูปคู่ด้วย</p>
<p>ผู้สื่อข่าวรายงานว่า ระหว่างการเดินหาเสียงก่อนที่จะเดินไปถึงตลาด ตำรวจได้เคลียร์<orgName>กลุ่มเสื้อแดง</orgName>ที่อยู่ก่อนหน้าออกไปจากพื้นที่แล้ว ทีมงานของ<orgName>พรรคภูมิใจไทย</orgName>จึงเดินแจกใบปลิวตามบ้าน โดยทีมงานต้องพานายชวรัตน์เข้าหาชาวบ้าน เนื่องจากนายชวรัตน์ไม่เคยลงพื้นที่หาเสียงมาก่อน ซึ่งนายชวรัตน์เพียงแต่ยิ้มให้ชาวบ้านและแจกใบปลิวให้ โดยไม่ได้พูดอะไร ทั้งนี้ นายชวรัตน์ กล่าวกับผู้สื่อข่าวว่า ไม่เคยทำแบบนี้มาก่อน นี่เป็นครั้งแรกในชีวิต ส่วนรัฐมนตรีคนอื่นๆ ของพรรคก็เดินเข้าหาเสียงกับชาวบ้านอย่างใกล้ชิด</p>
<p>"เนวิน"เกาะติด-สังเกตการณ์<orgName>พท.</orgName></p>
<p>ระหว่างทางเดินหาเสียง ปรากฏว่านายเนวิน ชิดชอบ แกนนำกลุ่มเพื่อนเนวิน พรรคภูมิใจไทยได้ผ่านมายังจุดที่ นายชวรัตน์พาลูกทีมหาเสียง ซึ่งก่อนหน้านั้น นายเนวินได้ไปสังเกตการณ์การปราศรัยของพรรคเพื่อไทยมาก่อนแล้ว จากนั้นคณะหาเสียงได้เดินไปยังอาคารสำนักงานเทศบาลตำบลส่องดาว และรัฐมนตรีในโควตาของกลุ่มเพื่อนเนวิน ได้ขึ้นไปหารือกันบนชั้น 2 ของอาคาร มีเพียงนางพรทิวา และนายมานิต กลุ่มมัชฌิมา ยื่นรออยู่ด้านล่าง</p>
<p>อย่างไรก็ดี ขณะที่<orgName>พรรคภูมิใจไทย</orgName>อยู่ที่เทศบาลตำบลส่องดาว ปรากฏว่า<orgName>พรรคเพื่อไทย</orgName> ได้ปราศรัยอยู่ที่วัดป่าโน่นสะอาด ซึ่งอยู่ห่างกันไม่ถึง 200 เมตร รถหาเสียงของ<orgName>พรรคภูมิใจไทย</orgName>จึงเปิดเครื่องขยายเสียงหันไปทางเวทีปราศรัยของ <orgName>พรรคเพื่อไทย</orgName>ด้วย</p>
<p>ผู้สื่อข่าวรายงานด้วยว่า สำหรับกำหนดการหาเสียงของ<orgName>พรรคภูมิใจไทย</orgName>นั้น วันที่ 20 มิ.ย.จะลงพื้นที่หาเสียงที่ อ.บ้านม่วง อ.เจริญศิลป์ อ.คำตากล้า อีกในช่วงโค้งสุดท้ายก่อนวันเลือกตั้งซ่อม 21 มิ.ย. ซึ่งพรรคจะนำนโยบาย 1 หมู่บ้าน 1 ลานกีฬา 1 สถานีอนามัย 1 รถพยาบาล 1 ตำบล 1 ทุนเรียนแพทย์ 1 ตำบล 1 ชลประทาน ถนนปลอดฝุ่น กองทุนยังชีพฉุกเฉินสำหรับอาชีพอิสระ, อาหารกลางวันนักเรียนฟรี มาใช้หาเสียงด้วย</p>
<p><orgName>ภท.</orgName>วางตัวส.ส.คุมพื้นที่เลือกตั้งสกลฯ</p>
<p>ผู้สื่อข่าวรายงานว่า <orgName>พรรคภูมิใจไทยได้แบ่งพื้นที่ในการหาเสียงเลือกตั้งซ่อม</orgName>เขต 3 จ.สกลนคร โดยไม่มีการปราศรัยใหญ่เพื่อหลีกเลี่ยงการที่ให้รัฐมนตรีที่เป็นกรรมการ บริหารพรรคขึ้นเวทีปราศรัย แต่มีการแบ่งจุดให้รับผิดชอบ โดยนายปัญญา ศรีปัญญา ส.ส.ขอนแก่น รับผิดชอบ อ.เจริญศิลป์ นายศุภชัย โพธิ์สุ รมช.<orgName>เกษตรฯ</orgName> รับผิดชอบ อ.บ้านม่วง นายประจักษ์ แกล้วกล้าหาญ รมช.<orgName>คมนาคม</orgName> รับผิดชอบ อ.ส่องดาว นายบุญจง วงศ์ไตรรัตน์ รมช.<orgName>มหาดไทย</orgName> รับผิดชอบ อ.สว่างแดนดิน และนายสุชาติ โชคชัยวัฒนาการ ส.ส.<orgName>มหาสารคาม</orgName> รับผิดชอบ อ.คำตากล้า โดยมีการตั้งเป้าให้ ส.ส.แต่ละคนทำคะแนนในพื้นที่ให้มากที่สุดเพื่อเอาชนะ<orgName>พรรคเพื่อไทย</orgName>ให้ได้</p>
<p>"เฉลิม-พายัพ-เยาวเรศ"นำทีมหาเสียง</p>
<p>วันเดียวกัน (19 มิ.ย.) <orgName>พรรคเพื่อไทย</orgName>ซึ่งเป็นเจ้าของพื้นที่เดิม ได้ระดมแกนนำสำคัญของพรรคลงพื้นที่ช่วย นางอนุรักษ์ บุญศล ผู้สมัครของพรรคหาเสียง นำโดย ร.ต.อ.เฉลิม อยู่บำรุง ประธาน ส.ส.พรรค นายวิทยา บุรณศิริ ประธาน<orgName>วิปฝ่ายค้าน</orgName> นายพร้อมพงศ์ นพฤทธิ์ โฆษกพรรค และ ส.ส.ของพรรคกว่า 20 คน นอกจากนี้ยังมีคนในตระกูลชินวัตรด้วย อาทิ นายพายัพ ชินวัตร ประธานภาคอีสาน นางเยาวเรศ ชินวัตร น้องสาว พ.ต.ท.ทักษิณ ชินวัตร ร่วมคณะด้วย</p>
<p>โดย<orgName>พรรคเพื่อไทย</orgName>เน้นลงพื้นที่พบปะชาวบ้าน และปราศรัยแบบดาวกระจายตามหมู่บ้าน ลานวัด โดยใช้รถกระบะติดเครื่องขยายเสียงปราศรัยในพื้นที่ รวมทั้งให้ ส.ส.หญิงของพรรค เดินขอคะแนนชาวบ้าน เพื่อขอโอกาสให้ผู้หญิงเข้าสภา ที่สำคัญประเด็นในการหาเสียงยังชูอดีตนายกรัฐมนตรี พ.ต.ท.ทักษิณ ชินวัตร ว่าเป็นขวัญใจของชาวอีสาน</p>
<p>ในช่วงเช้า ร.ต.อ.เฉลิม พร้อมด้วย นายพายัพ นางเยาวเรศ และสมาชิก<orgName>พรรคเพื่อไทย</orgName> ได้ออกเดินตลาดที่ อ.บ้านม่วง และ อ.คำตากล้า โดยมีจุดหมายเดินตลาดที่ อ.สว่างแดนดิน ในช่วงบ่าย 4 โมง และปิดท้ายด้วยปราศรัยใหญ่ในช่วงค่ำ โดย ร.ต.อ.เฉลิม กล่าวสั้นๆ ว่า ลงพื้นที่วันนี้มีความมั่นใจเกินร้อย ว่าจะได้ ส.ส.อย่างแน่นอน หลังลงมาพบประชาชนอีกครั้ง หาก<orgName>พรรคภูมิใจไทย</orgName>ไม่เล่นตุกติกในการเลือกตั้ง วันที่ 21 มิย.นี้</p>
<p>ด้านนายหาญส์ หิมะทองคำ ได้นำทีมไปหาเสียงที่วัดป่าโนนสะอาด ในเขตเทศบาลตำบลส่องดาว โดยมีการปราศรัยย่อยท่ามกลาง<orgName>กลุ่มคนเสื้อแดง</orgName>ร่วมฟังกว่า 100 คน จากนั้นได้เดินขอคะแนนไปตามถนน เช่นเดียวกับ<orgName>พรรคภูมิใจไทย</orgName> โดยทีมหาเสียงของทั้งสองพรรคเกือบสวนทางกัน</p>
<p>เยาวเรศเผย "ทักษิณ" ปฏิบัติธรรมทุกวัน</p>
<p>ขณะที่นางเยาวเรศ พร้อมคณะ ส.ส. และอดีตผู้สมัคร ส.ส.หญิง<orgName>พรรคเพื่อไทย</orgName> ลงพื้นที่พบปะประชาชนพร้อมปราศรัยย่อยที่วัดป่าโนนสะอาด ต.ส่องดาว อ.ส่องดาว เพื่อช่วยหาเสียงให้แก่นางอนุรักษ์ บุญศล ผู้สมัครของพรรค มีประชาชนซึ่งส่วนใหญ่สวมเสื้อแดงมาร่วมฟังปราศรัยประมาณ 300 คน</p>
<p>นางเยาวเรศ กล่าวปราศรัยตอนหนึ่งว่า ดีใจมากที่เห็นพี่น้องต้อนรับอบอุ่นทุกที่ รู้สึกมีความผูกพันเหมือนญาติ เร็วๆ นี้เพิ่งไปเยี่ยมพี่ชายมา ท่านฝากความคิดถึงพี่น้อง และบอกว่าถ้ามีโอกาสกลับมาจะมาสร้างบ้านอยู่ที่ภาคอีสาน ตอนนี้ พ.ต.ท.ทักษิณ นั่งปฏิบัติธรรมทุกวัน ไม่กินเนื้อสัตว์ แต่ของโปรดที่สุดคือส้มตำ โดยคืนวันที่ 18 มิ.ย. ก็โทรศัพท์ไปรายงานว่าพี่น้องชาวอีสานยังรักท่านมากเหมือนเดิม บางคนเจอหน้าก็ร้องไห้ จึงอยากให้พี่น้องช่วยสนับสนุนพรรคเพื่อไทยและช่วยเลือก ส.ส.ที่เป็นผู้หญิงมากขึ้น</p>
<p>ด้านนางศรีญาดา ชินวัตร อดีตผู้สมัคร ส.ส.<orgName>ภูเก็ต</orgName> <orgName>พรรคเพื่อไทย</orgName>และสะใภ้ตระกูลชินวัตร ปราศรัยว่า พ.ต.ท.ทักษิณ ได้นั่งสมาธิและไม่กินเนื้อสัตว์ เพื่อภาวนาขอให้ประเทศผ่านพ้นวิกฤติเศรษฐกิจและส่งแรงใจให้พี่น้องชาว<orgName>สกลนคร</orgName> ซึ่งพี่น้องสกลนคร สามารถส่งแรงใจกลับไปให้ พ.ต.ท.ทักษิณได้ด้วยการเลือกผู้สมัคร<orgName>พรรคเพื่อไทย</orgName></p>
<p>เชื่อชนะเลือกตั้ง-ทักษิณให้กำลังใจบ่อย</p>
<p>ขณะที่นางอนุรักษ์ บุญศล ผู้สมัคร ส.ส.<orgName>เขต 3 สกลนคร</orgName> <orgName>พรรคเพื่อไทย</orgName> ให้สัมภาษณ์ถึงความมั่นใจในการลงสมัครรับเลือกตั้งซ่อม ว่า มั่นใจเต็มร้อยเพราะเชื่อว่าประชาชนยังรักและศรัทธาในพรรคเพื่อไทย และคนที่อยู่ในก้นบึ้งหัวใจของประชาชนสกลนครและคนอีสาน คือ พ.ต.ท.ทักษิณ ชินวัตร</p>
<p>ผู้สื่อข่าวถามว่า แสดงว่าปัจจัยชี้ขาดในชัยชนะครั้งนี้อยู่ที่ พ.ต.ท.ทักษิณ ใช่หรือไม่ นางอนุรักษ์ กล่าวว่า ใช่ เป็นส่วนหนึ่ง เพราะภาพรวมของคนอีสาน โดยเฉพาะในเขตนี้ยังรัก พ.ต.ท.ทักษิณมาก ไม่มีอะไรที่จะเปลี่ยนใจประชาชนในเขตนี้ได้ ถ้าแพ้ก็แพ้ทั้งพรรค ถ้าชนะก็ชนะทั้งพรรค เห็นได้จากบุคลากรอดีตรัฐมนตรีมาช่วยหาเสียงแทบทุกคน รวมทั้ง น.ส.ยิ่งลักษณ์ นางเยาวเรศ ชินวัตร น้องสาว พ.ต.ท.ทักษิณ รวมทั้งนายพายัพ ชินวัตร ประธานภาคอีสาน ที่แม้จะบินไปกลับทุกวันก็ตาม แต่ก็มาช่วยลงพื้นที่ ส่วนประชาชนก็ยังศรัทธาพรรคและนโยบายพรรค เพราะสัมผัสได้จริง นอกจากนี้ยังมีกำลังใจจาก พ.ต.ท.ทักษิณ ที่โทรศัพท์มาให้กำลังใจแบบวันเว้นวัน</p>
<p>"พายัพ" นำทัพ 60 ส.ส.<orgName>เพื่อไทย</orgName></p>
<p>วันเดียวกัน <orgName>พรรคเพื่อไทย</orgName>ได้ประชุม ส.ส.ภาคอีสานเพื่อกำหนดยุทธศาสตร์หาเสียงเลือกตั้งซ่อมเขต 3 จ.สกลนคร ในช่วงโค้งสุดท้าย จากนั้นนายปรีชา เร่งสมบูรณ์สุข ส.ส.เลย พรรคเพื่อไทย เปิดเผยภายหลังว่า ในที่ประชุมครั้งนี้ มีนายพายัพ ชินวัตร น้องชาย พ.ต.ท.ทักษิณ ในฐานะประธานภาคอีสาน เป็นประธานการประชุม โดยได้สั่งการให้ ส.ส.ประมาณ 60 คนที่ลงมาช่วยหาเสียงให้เดินขอคะแนนสงสาร และขอความเมตตากับประชาชนในพื้นที่ เนื่องจากเราถูกอำนาจรัฐและมีขบวนการที่ทำทุกรูปแบบ เพื่อให้ชนะเลือกตั้ง</p>
<p>นายปรีชา กล่าวแสดงความเชื่อมั่นว่า ประชาชนจะสั่งสอนพวกที่ดูถูกประชาชน แม้มีการแจกเงินก็รับ แต่จะไม่เลือก ทั้งนี้ ประชาชนพื้นที่ ยังได้ร่วมณรงค์ต่อต้านการซื้อเสียงทุกรูปแบบ พร้อมใช้วิธีพูดปากต่อปากเพื่อให้เห็นถึงผลร้ายของการชื่อสิทธิขายเสียง และในวันเลือกตั้งที่ 21 มิ.ย.นั้น ได้มีอาสาสมัครจับตาหน้าหน่วยเลือกตั้งทุกหน่วย เพื่อป้องกันการทุจริตทุกรูปแบบที่อาจเกิดขึ้นได้</p>
<p>ตำรวจคุมเข้มความปลอดภัยในพื้นที่</p>
<p>ผู้สื่อข่าวรายงานว่า บรรยากาศของสกลนคร ขณะนี้พบว่า การลงพื้นที่เกาะติดเลือกตั้งเขตเลือกตั้งที่ 3 ในครั้งนี้ ทั้งผู้สื่อข่าวและจากพรรคการเมืองต่างๆ ตลอดจนบุคคลสำคัญ ที่ลงมาติดตามสถานการณ์การเลือกตั้ง ทำให้ตามโรงแรม รีสอร์ท ที่อยู่ในพื้นที่ อ.สว่างแดนดิน ถูกจองเต็มหมด</p>-ณะที่ พ.ต.อ.ไพศาล ไชยบุตร ผกก.<orgName>สภ.สว่างแดนดิน</orgName> ได้สั่งเพิ่มความเข้มของชุดสายตรวจ ตรวจตราตามที่พักและอำนวยการจราจร พร้อมส่งชุดนอกเครื่องแบบหาข่าว ป้องกันการเข้ามาก่อกวนสร้างสถานการณ์ ซึ่งขณะนี้ยังไม่มีการร้องขอกำลังเจ้าหน้าที่ตำรวจ ไปดูแลจุดใดเป็นพิเศษ
<p>ขณะที่ พ.ต.อ.ไพศาล ไชยบุตร ผกก.<orgName>สภ.สว่างแดนดิน</orgName> ได้สั่งเพิ่มความเข้มของชุดสายตรวจ ตรวจตราตามที่พักและอำนวยการจราจร พร้อมส่งชุดนอกเครื่องแบบหาข่าว ป้องกันการเข้ามาก่อกวนสร้างสถานการณ์ ซึ่งขณะนี้ยังไม่มีการร้องขอกำลังเจ้าหน้าที่ตำรวจ ไปดูแลจุดใดเป็นพิเศษ</p></body>
</news>
