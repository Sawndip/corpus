<teiHeader>
<fileDesc>
<titleStmt>
  <title>พท.ซัดภท.ทุ่ม10ล้านแจก”สมุกปกขาว”  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090612/16758/%e0%b8%9e%e0%b8%97.%e0%b8%8b%e0%b8%b1%e0%b8%94%e0%b8%a0%e0%b8%97.%e0%b8%97%e0%b8%b8%e0%b9%88%e0%b8%a110%e0%b8%a5%e0%b9%89%e0%b8%b2%e0%b8%99%e0%b9%81%e0%b8%88%e0%b8%81%e2%80%9d%e0%b8%aa%e0%b8%a1%e0%b8%b8%e0%b8%81%e0%b8%9b%e0%b8%81%e0%b8%82%e0%b8%b2%e0%b8%a7%e2%80%9d.html  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>ซัด<orgName>ภท.</orgName>ทุ่ม10ล้านแจก"สมุกปกขาว"</headline>
<lead><orgName>พท.</orgName>ซัด <orgName>ภท.</orgName>ทุ่ม10ล้าน แจก "สมุกปกขาว" ซ้ำซ้อนงานสภาพัฒน์ รองโฆษก ภท. ยันใช้งบแค่1.5 ล้าน ตอกเดินหน้าทยอยแจก เตรียมแจ้งที่ประชุมพรรค ขับ "จุมพฏ-ปรพล" พิสูจน์เลือดแท้เพื่อไทย</lead>
<neck></neck>
<body><p>(12มิ.ย.) ที่พรรคเพื่อไทย นายจิรายุ ห่วงทรัพย์ รองโฆษก<orgName>พรรคเพื่อไทย</orgName> แถลงว่า การที่ น.ส.ศุภมาศ อิศรภักดี รองโฆษก<orgName>พรรคภูมิใจไทย</orgName> ไปแจกสมุดปกขาว ชี้แจงโครงการเช่ารถเมล์เอ็นจีวี 4 พันคัน ต่อชาว <orgName>กทม.</orgName>ที่ใช้บริการบริเวณอนุสาวรีย์ชัยสมรภูมิ การแจกสมุดปกขาวจะเป็นซ้ำซ้อนกับการทำงานสภาพัฒนาเศรษฐกิจและสังคมแห่งชาติหรือไม่ และในการจัดทำสมุดปกขาว จำนวน 5 แสนเล่ม หากคำนวณเล่มละ 20บาท เป็นเงินถึง 10 ล้านบาท หากรวมงบที่ใช้ขึ้นป้ายโฆษณารถเมล์ชี้แจงทั่วกรุงเทพ เป็นเงินจำนวนมาก ไม่ทราบเป็นเงินส่วนไหนคงไม่ใช่ของ <orgName>ขสมก.</orgName>เพราะตอนนี้ก็บริหารขาดทุน ส่วนที่ <orgName>พรรคภูมิใจไทย</orgName> ออกมากล่าวหา <orgName>พรรคประชาธิปัตย์</orgName> และ<orgName>พรรคเพื่อไทย</orgName> ขัดขวางการผลักดันโครงการเช่ารถเมล์นั้น หากพรรคฝ่ายค้านไม่ตรวจสอบแทนประชาชนแล้วใครจะทำซึ่งเป็นการทำหน้าที่เพื่อชาว <orgName>กทม.</orgName></p>
<p>รองโฆษก<orgName>ภท.</orgName>ยันใช้งบแค่1.5ล้าน</p>
<p>ด้าน น.ส.ศุภมาศ อิศรภักดี รองโฆษก<orgName>พรรคภูมิใจไทย</orgName> ให้สัมภาษณ์ชี้แจงว่า การจัดทำสมุดปกขาวดังกล่าว เป็นการพิมพ์สี แบบพับ ใช้กระดาษ ขนาด A4 จำนวน 3 แผ่น ไม่ใช่กระดาษอาร์ตมันซึ่งต้นทุนไม่เกินเล่มละ 3 บาท คิดเป็นเงินประมาณ 1.5 ล้านบาท ซึ่งเป็นงานพิมพ์ในการหาเสียง ทุกคนรู้ดี ที่เคยเลือกตั้งย่อมรู้ดี งานแบบนี้ ใครใช่ทุ่มใช้เงินสูงถึง 10 ล้านบาท มากขนาดนั้น ก็ล่มละลายแน่นอน ทั้งนี้ พรรคจะทยอยแจกสมุดปกขาวไปตามจุดที่มีประชาชนรับทราบข้อเท็จจริงต่อไป
</p>
<p>เตรียมแจ้งที่ประชุม<orgName>พรรคเพื่อไทย</orgName>ขับ"จุมพฏ-ปรพล"
</p>
<p>นายสุรพงษ์ โตวิจักษณ์ชัยกุล ส.ส.<orgName>เชียงใหม่</orgName> <orgName>พรรคเพื่อไทย</orgName> กล่าวว่า จากที่ประชุม ส.ส.<orgName>พรรคเพื่อไทย</orgName> เมื่อวันที่ 11 มิ.ย. ได้มีมติเอกฉันท์ให้ขับนายจุมพฏ บุญใหญ่ ส.ส.<orgName>สกลนคร</orgName> และ ว่าที่ร.ต.ปรพล อดิเรกสาร ส.ส.<orgName>สระบุรี</orgName> ออกจาก<orgName>พรรคเพื่อไทย</orgName> หลังทั้งสองคนแสดงตัวชัดเจนว่าต้องการย้ายไปสังกัด<orgName>พรรคภูมิใจไทย</orgName> และร่วมทำกิจกรรมกับ<orgName>พรรคภูมิใจไทย</orgName>อย่างเปิดเผย ซึ่งขั้นตอนต่อไปต้องนำมติส.ส.นี้เข้าสู่ที่ประชุมคณะกรรมการบริหารพรรคเพื่อพิจารณาต่อไป ส่วนสาเหตุเนื่องจากพรรคไม่ต้องการให้กรณีอย่างนี้เป็นเยี่ยงอย่างกับส.ส.คนอื่น อยากให้ส.ส.ทุกคนที่อยู่ในพรรคหนักแน่นอยู่กับพรรค รักษาอุดมการณ์</p>
<p>นายสุรพงษ์ กล่าวว่า อย่างไรก็ตาม แม้ว่ามติขับที่ออกมาจะเข้าทางของส.ส.ทั้ง 2 คน ที่เขาจะสามารถไปอยู่พรรคอื่นได้ แต่ก็ไม่เป็นไร แม้ว่าเราจะเสียเสียงในสภาไป 2 เสียง หรือหากการเลือกตั้งซ่อมที่<orgName>สกลนคร</orgName>เราแพ้อีกก็จะเป็น 3 เสียง ก็ไม่เป็นไร เพราะพ.ต.ท.ทักษิณ ชินวัตร อดีตนายกฯ ได้บอกกับส.ส.ว่าดีใจและถือเป็นโชคดีที่เราได้มาเป็นฝ่ายค้าน เพราะจะได้ทำให้ได้เรียนรู้คนว่าใครเป็นอย่างไร
</p></body>
</news>
