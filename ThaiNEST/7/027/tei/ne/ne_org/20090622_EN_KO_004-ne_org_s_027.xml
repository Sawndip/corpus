<teiHeader>
<fileDesc>
<titleStmt>
  <title>เล่นช่อง3ไม่ได้ให้ถามผู้ใหญ่'จอย'ไม่แคร์นางเอกละครเย็น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090622/17717/%e0%b9%80%e0%b8%a5%e0%b9%88%e0%b8%99%e0%b8%8a%e0%b9%88%e0%b8%ad%e0%b8%873%e0%b9%84%e0%b8%a1%e0%b9%88%e0%b9%84%e0%b8%94%e0%b9%89%e0%b9%83%e0%b8%ab%e0%b9%89%e0%b8%96%e0%b8%b2%e0%b8%a1%e0%b8%9c%e0%b8%b9%e0%b9%89%e0%b9%83%e0%b8%ab%e0%b8%8d%e0%b9%88%e0%b8%88%e0%b8%ad%e0%b8%a2%e0%b9%84%e0%b8%a1%e0%b9%88%e0%b9%81%e0%b8%84%e0%b8%a3%e0%b9%8c%e0%b8%99%e0%b8%b2%e0%b8%87%e0%b9%80%e0%b8%ad%e0%b8%81%e0%b8%a5%e0%b8%b0%e0%b8%84%e0%b8%a3%e0%b9%80%e0%b8%a2%e0%b9%87%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เล่น<orgName>ช่อง3</orgName>ไม่ได้ให้ถามผู้ใหญ่'จอย'ไม่แคร์นางเอกละครเย็น</headline>
<lead>"จอย" ศิริลักษณ์ ผ่องโชค เผยมีผู้จัด<orgName>ช่อง 3</orgName> ติดต่อให้เล่นละคร แต่หายเงียบไป เหตุผลอะไรให้ถามผู้ใหญ่ของสถานี รับเล่นละครได้ทุกช่วง ไม่ยึดติด</lead>
<neck></neck>
<body><p>หลังจากที่มีข่าวมีปัญหากับกองถ่ายของ "จิ๋ม" มยุรฉัตร เหมือนประสิทธิเวช จนกระทั่งไม่มีการต่อสัญญาการเป็นนักแสดงในสังกัด<orgName>ช่อง 3</orgName> นั้น ล่าสุดเจอหน้า "จอย" ศิริลักษณ์ ซึ่งรับงานแสดงละครเรื่อง ภารกิจรักนักพัฒนา ของทีวีธันเดอร์ ที่จะออกอากาศทาง<orgName>ช่อง 9</orgName> และก่อนหน้านี้ก็มีงานละครกับ<orgName>ช่อง 7</orgName> เลยอดสงสัยไม่ได้ว่าจะมีโอกาสกลับไปร่วมงานกับ<orgName>ช่อง 3</orgName> อีกบ้างหรือไม่ จอยออกตัว</p>

 <p>"ต้องถามผู้ใหญ่<orgName>ช่อง 3</orgName> เพราะผู้จัด<orgName>ช่อง 3</orgName> ที่ติดต่อให้จอยไปร่วมงานด้วยน่ะมีอยู่แล้ว แต่จอยไม่รู้กระบวนการขั้นตอนในการจะอนุมัติให้ไปเล่นยังไง ต้องไปถามผู้ใหญ่<orgName>ช่อง 3</orgName> เอาเอง ถามว่ามีปัญหาอะไรคาใจกับผู้ใหญ่ทาง<orgName>ช่อง 3</orgName> ไหม จอยก็ไม่รู้เหมือนกันว่าเขาจะไม่พอใจที่อยู่ดีๆ จอยขอยกเลิกสัญญาเขา ก็ไม่รู้ ต้องถามผู้ใหญ่ แต่ตัวจอยไม่ได้มีอะไร จอยก็แค่ทำงานไป อะไรที่คิดว่าเป็นการเข้าใจผิด ก็มีหน้าที่ชี้แจง ก็แค่นั้นเอง เราก็ทำส่วนของเราให้ดีที่สุด เพราะเราไม่ใช่ตัวคนเดียว เราต้องแคร์แฟนคลับ แคร์คนดูด้วย ต้องมีคำอธิบายให้เขา แต่คำตอบนั้นหรือคำอธิบายนั้นก็มาจากตัวเราคนเดียว เราไปตอบแทนคนอื่นไม่ได้ ผู้จัด<orgName>ช่อง 3</orgName> มีหลายเรื่องแล้ว ก็ตอบตกลง แต่ก็หายเงียบไป ถามว่าปัญหามาจากเรื่องเก่าไหม อันนี้ต้องถามผู้ใหญ่ เพราะไม่ใช่จอย แต่จอยเข้าใจ เป็นเรื่องธรรมดาอยู่แล้ว สังคมไทยเป็นยังไงก็รู้อยู่" จอยกล่าว</p>

 <p>อย่างไรก็ดี ระยะหลังเห็นว่าละครเรื่องที่จอยได้รับ กลับไม่ใช่ละครที่ออกอากาศช่วงเวลากลางคืนเหมือนที่ผ่านมา ซึ่งเรื่องนี้จอยชี้แจงดังนี้</p>

 <p>"ไม่รู้เหมือนกัน อย่าง คุ้มผาคำ เขาก็บอกว่าเป็นละครกลางคืน รักนี้เคียงตะวัน ก็บอกกลางคืน แต่เสร็จแล้วออกช่วงไหนก็อยู่ที่ผู้จัด ที่ช่อง ไม่เกี่ยวกับเรา จอยซีเรียสในบทที่ได้รับมากกว่า สังเกตจะเลือกเล่น ไม่ใช่ว่าเราไม่เคยอยู่ละครกลางวัน ตอนเย็นก็เคยมีละคร แต่เหมือนคนจะเห็นจอย ตอนกลางคืนมากกว่า แต่ตัวจอยไม่ได้รู้สึกแปลก ไม่ได้เอาเรื่องเวลามาคิดมาก</p>

 <p>จะคิดแค่ว่าบทอะไร เนื้อหาเป็นใคร พอละครเย็น เลยมองว่าถูกลดบทบาทหรือเปล่า แต่ไม่ต้องห่วงเลย จอยว่าอยู่ที่จังหวะเวลา อายุมากขึ้นอยู่แล้ว อยู่ที่ผลตอบรับดีแค่ไหน เราเป็นนักแสดงต้องไม่เขวไปเขวมา ตามเส้นทางขีวิตการเป็นดารา ถ้าทุกคนไม่ลืมว่าจอยโตมาแบบนี้ ทุกคนจะเข้าใจว่าจอย ไม่ได้มีเรื่องแบบนี้ในหัวเท่าไหร่ จอยไม่ได้วางแผนว่าต้องพรีเซ้นต์ตัวเองยังไง ติดลมบนตรงไหน จอยโตมาแบบอยู่กับเนื้องาน ผลงาน คิดแค่ว่าถ้าผลงานเราดี ตอบโจทย์ผู้จัดได้ คนดูชอบ ก็น่าจะโอเค" จอยกล่าวสรุป</p></body>
</news>
