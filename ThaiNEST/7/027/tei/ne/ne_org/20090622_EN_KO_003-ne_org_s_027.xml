<teiHeader>
<fileDesc>
<titleStmt>
  <title>ไม่สนภาพ'จิ๊บ'หวาน'โน้ต''อั้ม'ยินดี 'ต๊อด'ควงสาว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>ttp://www.komchadluek.net/detail/20090622/17726/%e0%b9%84%e0%b8%a1%e0%b9%88%e0%b8%aa%e0%b8%99%e0%b8%a0%e0%b8%b2%e0%b8%9e%e0%b8%88%e0%b8%b4%e0%b9%8a%e0%b8%9a%e0%b8%ab%e0%b8%a7%e0%b8%b2%e0%b8%99%e0%b9%82%e0%b8%99%e0%b9%89%e0%b8%95%e0%b8%ad%e0%b8%b1%e0%b9%89%e0%b8%a1%e0%b8%a2%e0%b8%b4%e0%b8%99%e0%b8%94%e0%b8%b5%e0%b8%95%e0%b9%8a%e0%b8%ad%e0%b8%94%e0%b8%84%e0%b8%a7%e0%b8%87%e0%b8%aa%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ไม่สนภาพ'จิ๊บ'หวาน'โน้ต''อั้ม'ยินดี 'ต๊อด'ควงสาว</headline>
<lead>"อั้ม" พัชราภา ไชยเชื้อ ไม่แคร์ "ต๊อด" ศิณะ อุ่นทรพันธุ์ ควงสาวคนใหม่ รับเชื่อใจ "โน้ต" กรวัฒน์ ชัยวีระวัฒน์ หลังมีภาพหวานกับ "จิ๊บ" คีตภัทร อันติมานนท์ ลั่นไม่คิดย้ายช่อง แม้สัญญากับ<orgName>วิกหมอชิต</orgName>ใกล้หมด</lead>
<neck></neck>
<body><p>ควงไฮโซ "โน้ต" กรวัฒน์ ไปไหนมาไหนด้วยตลอด สำหรับนางเอกสาว "อั้ม" พัชราภา ทำให้หนุ่ม "ต๊อด" ศิณะ ก็มีสาวคนใหม่ควงไปไหนเช่นกัน เมื่อเจอตัวดาราสาวเลยถามถึงเรื่องนี้ ทั้งนี้เธอเปิดเผยดังนี้</p>

 <p>"เรื่องต๊อดควงสาวไม่ทราบเหมือนกัน  คงเป็นเพื่อนๆ เขา (แต่เห็นว่าเป็นนักศึกษา) นักศึกษาคงไม่มี ถ้าคนนอกวงการอาจจะมีบ้าง (ทราบไหมว่าเขาไปเที่ยวหัวหินกัน) ทราบ ถามว่าหึงมั้ย ไม่นะ เขาก็บอก ว่าไม่ได้คบกับใครเป็นพิเศษ (หรือว่าที่อั้มไม่รู้สึกอะไร เพราะมีโน้ตอยู่แล้ว) ไม่เกี่ยว เราก็ไม่มีใคร ถามว่าถ้าต๊อดไปจริงๆ จะรู้สึกอย่างไร ก็ยินดี ไม่รั้ง เพราะพูดกันตั้งนานแล้วว่า ถ้ามีก็ยินดี เพียงแต่ยังไม่มีเท่านั้นเอง อั้มไม่เศร้านะ เพราะโทรไปเขาก็ยังรับโทรศัพท์กันอยู่" อั้มกล่าว</p>

  <p> ถามต่อ ว่าล่าสุดมีรูป "จิ๊บ" คีตภัทร กอดคอกับ "โน้ต" กรวัฒน์ ออกมา รู้สึกอย่างไรบ้าง ดาราสาวกล่าว ว่าเพื่อนหนุ่มให้คำตอบกับภาพดังกล่าวว่าเป็นภาพที่ถ่ายนานแล้ว</p>

 <p>"แซวเฉยๆ เขาก็บอกว่าไม่มีอะไร เราก็ไม่ค่อยได้ถาม (จิ๊บอยู่ช่อง 7 ด้วย กลัวมีปัญหาไหม) ไม่กลัวหรอก เขาคงเป็นเพื่อนกันนานแล้ว ถ้าใครมีปัญหา โน้ตจะให้คำปรึกษาตลอด เขาเป็นคนนิสัยดี เพราะฉะนั้นใครๆ ก็คงจะปรึกษาเขา เขาให้คำปรึกษาที่ดีมาก โน้ตเขาไม่เคยบอกเรื่องจิ๊บกับอั้มนะ ก็เพิ่งทราบมาจากข่าวนี่ล่ะ คงเป็นเพื่อนกันนี่ล่ะ" ดาราสาวแจกแจง พร้อมกับเสริมต่อ ว่าทั้ง โน้ตและต๊อดรับรู้เรื่องที่เธอให้สัมภาษณ์ถึงความสัมพันธ์แล้ว</p>

 <p>"เขาก็ไม่ได้ว่าอะไร ถามว่ามีใครน้อยใจมั้ย มันก็คงมีบ้างคนหนึ่ง เอาเป็นว่าตอนนี้เราไม่เลือกใคร ไม่ว่าใครก็ตามเป็นเพื่อนกันหมดทุกคน โน้ตไม่ได้มาเป็นที่หนึ่ง ก็เป็นเพื่อนกันทุกคน" อั้มพยายามอธิบาย</p>

 <p>ส่วนที่มีข่าวว่าจะไม่ต่อสัญญากับ<orgName>ช่อง 7</orgName> นั้น นางเอกสาวยอมรับ ว่าสัญญากับ<orgName>วิกหมอชิต</orgName>เหลืออีก 1 ปีครึ่ง อีกทั้งไม่มีช่องไหน หรือค่ายใด มาติดต่อข้ามช่อง หากถึงเวลาจะบอกอีกที เพราะสัญญาเหลืออีกปีครึ่ง ถ้าที่ไหนอบอุ่น ก็อยู่ที่นั่น ถ้าหากถึงวันนั้นแล้วไม่อบอุ่นแล้วก็คงต้องไป แต่ยืนยัน ว่าตอนนี้อบอุ่นดี</p></body>
</news>
