<teiHeader>
<fileDesc>
<titleStmt>
  <title>"โบวี่"ปัด"ใหม่"ไม่ใช่มือที่สาม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=168428  </bibl>
</sourceDesc>
</fileDesc>
</teiHeader>
<news>
<headline>"โบวี่"ปัด"ใหม่"ไม่ใช่มือที่สาม</headline>
<lead></lead>
<neck></neck>
<body><p>หลังเลิกรากับแฟนหนุ่ม "เจ-ชญาน์วัชร" หรือ "เจ วงเจเคไอ" ไป ก็มีกระแสข่าวออกมาว่าเหตุที่สาว "โบวี่-อัฐมา ชีวนิจพันธุ์" ต้องเลิกรากับแฟนหนุ่มนั้น เพราะมีสาว "ใหม่-สุคนธวา เกิดนิมิตร" เป็นมือที่สามนั่นเอง ซึ่งในเรื่องนี้สาวโบวี่บอกว่า </p>

 <p>"เรื่องมือที่สาม โบก็ให้สัมภาษณ์ตั้งแต่แรกแล้ว ว่าพี่ใหม่ไม่ใช่มือที่สาม แต่ว่าโบห่างกับเจเอง แล้วโบเองเป็นฝ่ายบอกเจเองว่าห่างกัน พี่ใหม่ไม่ใช่มือที่สามแน่นอน แล้วก็บอกไปตั้งแต่ต้นแล้วค่ะ" เราได้คุยกับใหม่หรือยัง? "ยังไม่ได้คุยกับพี่ใหม่โดยตรงเลยค่ะ เพราะว่ายังไม่ได้เจอเลย แล้วพี่ใหม่ไม่ได้โทรมา ก็รู้สึกแปลกๆ ที่จะโทรไป ก็เลยยังไม่ได้คุยกันโดยตรงค่ะ" กลัวว่าจะเกาเหลากันมั้ย? "จริงๆ ไม่มีอะไรค่ะ ไม่อยากให้พี่ใหม่คิดมากค่ะ" ก่อนหน้านี้มีข่าวว่าโบวี่ไม่พอใจที่ใหม่คุยกับเจ? "จริงๆ ไม่ใช่ไม่พอใจ รู้สึกงงๆ เฉยๆ มากค่ะ ถ้าถามว่าไม่พอใจมั้ย คือว่าไม่ได้โกรธ แค่งงๆ แปลกใจเหมือน ว่าก่อนหน้านั้นเขาไม่ได้สนิทกัน คือตอนนี้สนิทกันหรือเปล่าไม่รู้ ที่รู้มีคุยกัน" เห็นใหม่บอกว่าได้สั่งของทางเจด้วย? "เรื่องสั่งของน่ะใช่ เพราะโบเป็นคนแนะนำให้รู้จักกัน เขาขายสินค้าของผู้ชายพี่ใหม่เองก็ขายของ เขาก็เลยอยากสั่งของเจ ทั้งคู่รู้จักกันเป็นเพราะโบเป็นคนติดต่อให้รู้จักกัน" กลัวมองหน้ากันไม่ติดมั้ย? "ไม่ค่ะ เพราะว่าจริงๆ แล้วถ้าเกิดเจอตามงานก็คงคุย หรืออาจจะถามถึงพี่เป็นไงบ้าง" ใหม่กับโบวี่สนิทกันแค่ไหน? "ก็ประมาณหนึ่งค่ะ เพราะว่าพี่ใหม่เป็นพี่ที่สังกัด ก็อยู่ดัชชี่ด้วยกัน" อยากจะเคลียร์กับใหม่มั้ย? "จริงๆ ก็คงจะคุย แต่เจก็ไม่ได้เดือดร้อนอะไรอยู่แล้ว เฉยๆ ส่วนตัวพี่ใหม่ก็ถ้าได้เจอก็คงจะคุย แต่ว่าคงไม่ได้เป็นการเคลียร์อะไรหรอก ก็แค่พูดถึง ถามถึงเฉยๆ ค่ะ" ได้คุยกับเจบ้างหรือเปล่า? "เจแค่บอกว่าพี่ใหม่โทรมาเล่าให้ฟัง ว่ามีนักข่าวสัมภาษณ์ ตอนแรกที่โบมีข่าวกับเจ ก็ได้คุยกับเจกับพี่ใหม่ว่ามีนักข่าวสัมภาษณ์ค่ะ" ได้ข่าวว่าชาคริตมาจีบเหรอ? "ไม่ได้จีบค่ะ คือรู้จักสนิทสนมกันก็คุยกันอะไรประมาณนี้" กลัวจะเป็นมือที่สามของเขามั้ย? "ไม่กลัวค่ะ พี่คริตก็ไปเคลียร์กับเพื่อน หรือคนสนิทเขาได้เองค่ะ โบวี่ว่านะ" เห็นไปเดินที่เอสพละนาดกัน? "ไปงานแม่นาค ช่วงพักเที่ยงเดินกับพี่ชาคริตพอดี คือไม่มีคนอยู่ด้วยก็เลยอยู่ด้วยกัน ไม่มีอะไร" สนิทกันแค่ไหน? "จริงๆ ไม่ได้สนิทมาก คือประมาณหนึ่งแบบว่ารู้จักไปไหนมาไหน" ได้ยินว่าชาคริตชวนขึ้นรถตู้กลับบ้านด้วย? "มีเคยขึ้นไป คือรถบ้านที่พี่คริตเอาไปตอนออกกองถ่าย ก็ขึ้นไปนั่งบ้าง แต่คนอื่นเขาก็ขึ้นไปด้วย ไม่ใช่เราคนเดียว" กลัวจะเป็นข่าวกุ๊กกิ๊กกันนอกจอมั้ย? "เฉยๆ อย่างพี่คริตก็บอกไม่ต้องคิดมาก" แสดงว่าคุยเรื่องข่าวกันบ่อย? "เมื่อวานก่อน แล้ววันนี้ก็เจอก็เลยคุยกันแบบขำๆ ก็แซวๆ กันเองค่ะ" มันมีภาพช่วงที่โบวี่กับชาคริตใกล้กันมากเลย? "เห็นแล้ว รู้สึกเฉยๆ มันเป็นละครเป็นการแสดง ตอนถ่ายทำก็สนุกดี" ที่มีข่าวกับ"จอห์นนี่ เหงียน"ล่ะ? "จริงๆ กับจอห์นนี่ก็สนิทกัน เพราะว่าเขาเป็นนักแสดงชาว<orgName>เวียดนาม</orgName> เขาก็พูด<orgName>ไทย</orgName>ได้น้อย เวลาอยู่ในกองโบวี่นี่แหละชวนเขาคุย ไม่งั้นเขาก็จะเบื่อ เพราะว่าเขาพูด<orgName>ไทย</orgName>ไม่ค่อยได้ เราก็เลยสนิทกันค่ะ เป็นเพื่อนกัน" มีโอกาสจะพัฒนามั้ย? "อยู่ไกลเกิน เขาอยู่เวียดนามค่ะ" ตอนนี้ยังไม่มีใคร? "ตอนนี้โสดค่ะ" รู้สึกว่าเนื้อหอมนะมีหนุ่มๆ มารุมเยอะ? "จริงๆ เป็นพี่สนิทกันมากกว่าค่ะ" ไม่มีคนเข้ามาจีบเหรอ? "จริงๆ มีข่าวออกไปว่าโสดแล้ว ก็มีส่วนใหญ่ที่มาจะอายุเยอะกว่า" ไม่ตรงสเปกว่างั้น? "ก็พูดเล่นที่ชอบเด็ก(หัวเราะ) ก็แซวๆ เล่นเฉยๆ เห็นนักข่าวถาม" พร้อมที่จะเปิดใจกับใครหรือยัง? "ไม่ได้ปิดหรือเปิด ก็คุยไปถ้าใช่เราคุยด้วยอยู่แล้วค่ะ" โบวี่กล่าว</p></body>
</news>
