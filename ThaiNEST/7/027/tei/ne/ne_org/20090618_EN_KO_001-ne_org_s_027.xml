<teiHeader>
<fileDesc>
<titleStmt>
  <title>"เวียร์"รับเมาหมดสติจริงอ้างแค่จอดรถข้างถนน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090618/17556/%e0%b9%80%e0%b8%a7%e0%b8%b5%e0%b8%a2%e0%b8%a3%e0%b9%8c%e0%b8%a3%e0%b8%b1%e0%b8%9a%e0%b9%80%e0%b8%a1%e0%b8%b2%e0%b8%ab%e0%b8%a1%e0%b8%94%e0%b8%aa%e0%b8%95%e0%b8%b4%e0%b8%88%e0%b8%a3%e0%b8%b4%e0%b8%87%e0%b8%ad%e0%b9%89%e0%b8%b2%e0%b8%87%e0%b9%81%e0%b8%84%e0%b9%88%e0%b8%88%e0%b8%ad%e0%b8%94%e0%b8%a3%e0%b8%96%e0%b8%82%e0%b9%89%e0%b8%b2%e0%b8%87%e0%b8%96%e0%b8%99%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"เวียร์"รับเมาหมดสติจริงอ้างแค่จอดรถข้างถนน</headline>
<lead>"เวียร์" ศุกลวัฒน์ คณาเรศ รับดื่มเหล้าเมาจริง แต่ไม่ได้นอนอยู่ข้างถนน แต่จอดรถทิ้งไว้ มองเป็นเรื่องปกติ แต่ต่อไปคงต้อง ลด ละ เลิก เพื่อตัวเองและคนรอบข้าง</lead>
<neck></neck>
<body><p>หลังจากที่มีข่าว ว่าเมาแอ๋ ถึงขั้นนอนอยู่ข้างถนน แถวนนทบุรี จนเป็นข่าวใหญ่โต ล่าสุดในงานบวงสรวงละครเรื่อง "พระจันทร์ลายพยัคฆ์"  ที่บริษัทโพลีพลัส แจ้งวัฒนะ เจอตัวหนุ่มเวียร์ ได้ถามไถ่ถึงเรื่องนี้</p>

 <p>"อ๋อ ไม่มีอะไรมากนะ พอดีว่าไปทำงานมาแล้ว ดื่มนิดหน่อย  แล้วรู้สึก ว่าพอดีว่าขับไม่ไหวก็เลยจอดพักนิดหน่อย (คือเมาไม่ขับใช่ไหม) ใช่...พอตื่นขึ้นมาดันมาอยู่บนโรงพัก  คือมีพี่แท็กซี่เขาเห็น เขากลัวว่าเราจะได้รับอันตราย  เลยโทรตามตำรวจให้มาช่วยขับรถให้  แต่จริงๆ ไม่มีอะไรหรอก พี่เขาก็บอกว่าดีแล้วที่เวียร์ไม่ขับต่อไป เพราะอาจจะเกิดอันตราย  ก็ต้องขอบคุณพี่ๆ ทุกคนด้วยที่ช่วยเหลือ" เวียร์กล่าว</p>

<p>เมื่อถาม ว่าทราบหรือไม่ ว่าตัวเองไปนอนอยู่ริมฟุตบาต พระเอกหนุ่มกล่าว ว่าไม่ถึงขนาดนั้น </p>

 <p>"คืออย่างที่พี่แท็กซี่บอก ว่าเห็นเรานอนอยู่ในรถ แล้วตำรวจเข้ามาช่วยลากเราจากที่นั่งคนขับไปยังที่นั่งข้างคนขับเพื่อที่จะขับรถให้  ผู้ใหญ่ก็คงรู้ว่าไม่มีอะไรขนาดนั้น และก็ไม่ได้โดนผู้ใหญ่คาดโทษหรือว่าอะไรนะ ส่วนน้องแพน ("แพนเค้ก" เขนมิจ จามิกรณ์)  ก็บอกว่าอยากให้ระวังตัวมากกว่านี้  พยายามทำอะไรก็คิดถึงคนอื่นด้วย เพราะว่ายังมีคนหลายคนที่เป็นห่วง เราก็โอเคเข้าใจ</p>

 <p>"แล้วเรื่องกระแสที่บอก ว่าเวียร์เป็นตัวอย่างที่ไม่ดี เวียร์ว่าไม่หรอกนะ คนเราก็ควรมอง แต่สิ่งที่ดีๆ มากกว่า  อะไรดีก็เก็บเอาไปใช้ อะไรที่ไม่ดี ก็อย่าเอาไปใช้ จริงๆ แล้ว ผมไม่ค่อยได้ปาร์ตี้ แต่ว่าวันนั้นไปทำงานมาด้วย ก็เลยทำให้อ่อนล้ามาก แต่ปกติถ้ามี ก็จะเป็นที่บ้านมากกว่า" เวียร์แจงถึงเรื่องที่เกิดขึ้น และยังได้กล่าวต่ออีก เกี่ยวกับกรณีของ ดีเจเชาเชา ว่าไม่ต้องเคลียร์อะไรกันทั้งนั้น  ไม่ได้งอนใดๆ ทั้งสิ้น</p>

 <p>"คุณแม่น้องแพนก็ไม่ได้ว่าอะไรนะ ท่านคงเข้าใจแล้วก็บอกว่าให้ระวังตัวเองบ้าง เพราะท่านก็เป็นห่วง และผมไม่ได้งอนพี่เชาด้วย จริงๆ ก็คือเป็นเรื่องปกติมันก็เป็นข่าวที่น่าสนใจ  เราไม่ได้งอนใครไม่ได้รู้สึกอะไรกับเรื่องนี้  แค่รู้สึกว่าเราต้องระวังตัวเองให้มากขึ้น  ไม่ได้มีการโทรเคลียร์หรอก เราก็ผิดเอง (เข็ดไหม) จริงๆ ข่าวมันดูรุนแรง แต่มันไม่ได้รุนแรงขนาดนั้น แต่ก็เข็ดนะ ต่อไปนี้ก็พยายามดูแลตัวเองให้มากขึ้น จะทำอะไรก็จะให้อยู่ในที่ส่วนตัวมากขึ้น เราก็ไม่ได้สังสรรค์เยอะนะ  เพราะทุกครั้งที่สังสรรค์ก็จะมีปัญหาตลอดเลยเราก็เลยงดดีกว่า (แพนเค้กห้ามไหม)  ไม่เคยห้าม มีแต่อยากให้น้อยๆ หน่อย ไม่อยากให้ดื่มเยอะอะไรอย่างนี้ ต่อไปก็คงต้องลด ละ เลิก  แล้ว (ไม่ยุ่งเกี่ยวกับเหล้าแล้ว)ไม่เชิงไม่ยุ่งเกี่ยว เพราะเหล้ามันก็เป็นเรื่องปกตินะ เรามนุษย์คนหนึ่งก็ดื่มได้ แต่ว่าเราต้องรู้จักว่าดื่มประมาณไหนถึงพอ  เพราะเราก็ต้องมีเขาสังคมบ้าง  แต่ก็คงไม่ถึงกับไร้สติ" เวียร์กล่าวสรุป</p></body>
</news>
