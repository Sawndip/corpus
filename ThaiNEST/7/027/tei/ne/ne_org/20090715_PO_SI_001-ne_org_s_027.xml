<teiHeader>
<fileDesc>
<titleStmt>
  <title>ปปช.ตั้งอนุกรรมการสอบทุจริตรถเรือดับเพลิงชุด2เร่งสางคดี  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=51&nid=42119  </bibl>
</sourceDesc>
</fileDesc>
</teiHeader>
<news>
<headline><orgName>ปปช.</orgName>ตั้งอนุกรรมการสอบทุจริตรถเรือดับเพลิงชุด2เร่งสางคดี</headline>
<lead></lead>
<neck></neck>
<body><p>นายเมธี ครองแก้ว <orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>)เปิดเผยว่า <orgName>คณะกรรมการ ป.ป.ช.</orgName>มีมติตั้งคณะอนุกรรมการไต่สวนผู้เกี่ยวข้องในคดีทุจริตการจัดซื้อรถเรือดับเพลิงของ<orgName>กรุงเทพมหานคร</orgName> มูลค่า 6,687 ล้านบาท ขึ้นมาอีกเป็นชุดที่สอง มีนายประสาท พงษ์ศิวาภัย กรรมการ <orgName>ป.ป.ช.</orgName>เป็นประธานคณะอนุกรรมการฯ และตนร่วมเป็นอนุกรรมการ เนื่องจากเห็นว่าคดีนี้อาจมีผู้เกี่ยวข้องเพิ่มเติมอีก โดยสาเหตุที่ต้องชี้มูลผู้เกี่ยวข้องไปก่อน จำนวน 7 คน เนื่องจากต้องตัดตอน ให้ทำคดีได้อย่างรวดเร็ว หากจะรอให้ชี้มูลผู้เกี่ยวข้องทั้งหมด คดีอาจจะยืดยาดล่าช้าได้ </p>
<p>แนวทางการไต่สวนของคณะอนุกรรมการคดีรถดับเพลิงชุดที่สองนี้ จะดูว่าใครมีส่วนเกี่ยวข้องที่ทำให้เกิดความเสียหายบ้าง ส่วนที่มีข่าวว่ามีอดีตรองผู้ว่าฯ<orgName>กทม.</orgName> 2 คน ถูกตั้งข้อกล่าวหาไปแล้วนั้น ตนไม่ยืนยัน เพราะคณะอนุกรรมการฯชุดนี้ยังไม่ได้ประชุมแม้แต่ครั้งเดียว และที่ผู้บริหาร<orgName>กทม.</orgName>ชุดปัจจุบันพยายามจะนำรถ-เรือดับเพลิงออกมาใช้ให้ได้นั้น ก็ไม่มีส่วนเกี่ยวข้องกับคณะกรรมการ <orgName>ป.ป.ช.</orgName>และจะไม่ส่งผลกระทบต่อคดีซึ่งดำเนินการไปแล้ว </p>
<p>ผู้สื่อข่าวถามถึงกรณีที่ <orgName>ป.ป.ช.</orgName>เคยทำข้อเสนอแนะให้ทาง <orgName>กทม.</orgName>ยกเลิกสัญญากับบริษัทเอกชนแต่<orgName>กทม.</orgName>ไม่ทำตาม จะถือว่ามีความผิดหรือไม่ นายเมธี กล่าวว่า การขอให้ยกเลิกสัญญาเป็นเพียงข้อเสนอแนะของ<orgName>คณะกรรมการ ป.ป.ช.</orgName>ตาม พ.ร.บ.ว่าด้วยการป้องกันและปราบปรามการทุจริตชาติ พ.ศ. 2542 มาตรา 99 ซึ่งกฎหมายเปิดช่องให้<orgName>คณะกรรมการ ป.ป.ช.</orgName>ออกความเห็นได้ แต่ไม่ได้แปลว่าถ้าไม่ทำตามแล้วจะมีความผิด</p></body>
</news>
