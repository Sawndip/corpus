<teiHeader>
<fileDesc>
<titleStmt>
  <title>สนธิเผยจะเล่นการเมือง ขอประเมินความสำเร็จ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-12 17:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090612/50866/%e0%b8%aa%e0%b8%99%e0%b8%98%e0%b8%b4%e0%b9%80%e0%b8%9c%e0%b8%a2%e0%b8%88%e0%b8%b0%e0%b9%80%e0%b8%a5%e0%b9%88%e0%b8%99%e0%b8%81%e0%b8%b2%e0%b8%a3%e0%b9%80%e0%b8%a1%e0%b8%b7%e0%b8%ad%e0%b8%87-%e0%b8%82%e0%b8%ad%e0%b8%9b%e0%b8%a3%e0%b8%b0%e0%b9%80%e0%b8%a1%e0%b8%b4%e0%b8%99%e0%b8%84%e0%b8%a7%e0%b8%b2%e0%b8%a1%e0%b8%aa%e0%b8%b3%e0%b9%80%e0%b8%a3%e0%b9%87%e0%b8%88.html  </bibl>
</sourceDesc>
</fileDesc>
</teiHeader>
<news>
<headline>สนธิเผยจะเล่นการเมือง ขอประเมินความสำเร็จ</headline>
<lead>"พล.อ.สนธิ"ระบุเล่นการเมือง ขอดูความเป็นไปได้ จะสำเร็จหรือไม่ แนะแก้ปัญหาใต้ใช้การเมืองนำการทหาร</lead>
<neck></neck>
<body><p>พล.อ.สนธิ บุญยรัตกลิน อดีตประธาน<orgName>คณะมนตรีความมั่นคงแห่งชาติ</orgName> (<orgName>คมช.</orgName>) กล่าวถึงปัญหาความไม่สงบในพื้นที่สามจังหวัดชายแดนภาคใต้ ว่า การแก้ปัญหาภายใต้ต้องใช้การเมืองนำการทหารในการทำความเข้าใจเป็นอันดับแรก ส่วนเรื่องการทหารเป็นเรื่องหลัง ถ้าจำเป็นก็ต้องใช้ แต่ถ้าไม่จำเป็นก็ใช้เพียงเพื่อการการรักษาความปลอดภัยเท่านั้น ถ้าเราใช้มาตรการทางทหารมากเกินไปก็จะเป็นปัญหา</p>
<p>"การที่รัฐบาลใช้แนวทางการพัฒนามากกว่ากำลังเป็นแนวทางที่ถูกต้อง แต่ต้องศึกษาให้ดีว่าอะไรควรจะหนักควรจะเบา เพราะในแต่ละพื้นที่จะมีอะไรที่แตกต่างกัน"พล.อ.สนธิ กล่าว</p>
<p>ผู้สื่อข่าวถามว่าเหตุการณ์ในขณะนี้มีความต้องการสร้างความขัดแย้งระหว่างศาสนาหรือไม่ พล.อ.สนธิ กล่าวว่า ทุกเรื่องต้องมีการพิสูจน์ ว่าเกิดจากอะไรแน่และเอาเหตุเหล่านั้นมาเป็นตัวแก้ปัญหา เราเป็นข้าราชการของรัฐต้องมีความหนักแน่นและมีความเข้าใจ ถ้าเราใช้การเมืองนำสามารถแก้ปัญหาได้ทั้งหมด อย่างไรก็ตามปัญหาเรื่องภาคใต้ไม่อยากจะให้ความเห็นมากเพราะไม่ได้ลงพื้นที่มานานแล้ว</p>
<p>อ้ำอึ้งเล่นการเมือง-ขอประเมินความสำเร็จก่อน</p>
<p>พล.อ.สนธิ กล่าวถึง<orgName>พรรคการเมืองใหม่</orgName> ว่า การมี<orgName>พรรคการเมืองใหม่</orgName>ถือเป็นทางเลือกของประชาชน เป็นสิ่งที่ถูกแล้ว ซึ่งแต่ละพรรคหน้าที่ต้องทำความเข้าใจกับประชาชนว่ามีหลักการและนโยบายอย่างไร ส่วนขณะนี้ยังไม่รับที่จะเข้าพรรคการเมืองใด ยังไม่สนใจที่จะเข้าพรรคการเมืองใด แต่ไม่ใช่ไม่สนใจการเมือง เราเป็นคน<orgName>ไทย</orgName>เราต้องสนใจเพราะการเมืองคือสังคม</p>
<p>สำหรับการเลือกตั้งครั้งหน้านี้จะลงรับสมัครหรือไม่ อดีตประธาน<orgName>คมช.</orgName>กล่าวเลี่ยงว่า"ผมไม่รู้ ข้างหน้ายังบอกไม่ได้ เราต้องดูความเป็นไปได้ ว่าทำแล้วจะประสบความสำเร็จไหม ถ้าไม่ประสบความสำเร็จจะทำไปทำไม"</p></body>
</news>
