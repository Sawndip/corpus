<teiHeader>
<fileDesc>
<titleStmt>
  <title>"มาร์ค"เยี่ยม"ชุมพล"ป่วยโรคหัวใจ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol04200652&sectionid=0133&day=2009-06-20  </bibl>
</sourceDesc>
</fileDesc>
</teiHeader>
<news>
<headline>"มาร์ค"เยี่ยม"ชุมพล"ป่วยโรคหัวใจ</headline>
<lead></lead>
<neck></neck>
<body><p>เมื่อเวลา 08.30 น. วันที่ 19 มิถุนายน นายอภิสิทธิ์ เวชชาชีวะ นายกรัฐมนตรี เดินทางไปเยี่ยมนายชุมพล ศิลปอาชา รัฐมนตรีว่าการ<orgName>กระทรวงการท่องเที่ยวและกีฬา</orgName> และหัวหน้า<orgName>พรรคชาติไทยพัฒนา</orgName> ที่เข้าพักรักษาอาการป่วยจากโรคหัวใจกำเริบที่โรงพยาบาลบำรุงราษฎร์ โดยหลังจากเข้าพบกับนายชุมพลในซีซียูเป็นเวลากว่า 20 นาที นายอภิสิทธิ์ก็ออกมาให้สัมภาษณ์ว่า นายชุมพลยังต้องใส่เครื่องช่วยหายใจอยู่ แต่สามารถสื่อสารได้ด้วยการเขียน ซึ่งนายชุมพลก็เขียนว่าจะกลับมาทำงานให้เร็วที่สุด แต่ตนก็เขียนตอบกลับไปว่าขอให้พักผ่อนต่อไปอีกอย่างน้อยหนึ่งสัปดาห์ เชื่อว่าเมื่อถึงหนึ่งสัปดาห์แล้ว นายชุมพลจะกลับมาทำงานได้ตามเดิม</p>
<p>ด้านแพทย์หญิงจามรี เชื้อเพชระโสภณ ผอ.ด้านการแพทย์ รังสีแพทย์ <orgName>โรงพยาบาลบำรุงราษฎร์</orgName> กล่าวว่า ผลการรักษาที่ผ่านมาเป็นไปด้วยความเรียบร้อย โดยนายชุมพลสามารถใช้โทรศัพท์และสั่งการเป็นลายลักษณ์อักษรได้ ซึ่งแพทย์รู้สึกพอใจเป็นอย่างยิ่ง แต่นายชุมพลกลับไม่พอใจ เพราะอยากกลับไปทำงานเร็วๆ แต่หมอกลับอยากให้พักดูอาการอีกสักระยะก่อน</p></body>
</news>
