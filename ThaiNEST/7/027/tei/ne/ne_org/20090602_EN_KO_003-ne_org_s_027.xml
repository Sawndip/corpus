<teiHeader>
<fileDesc>
<titleStmt>
  <title>'มิวสิค' เฉไฉคบ 'ปอย'ยันแมนร้อยเปอร์เซ็นต์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090602/15296/%e0%b8%a1%e0%b8%b4%e0%b8%a7%e0%b8%aa%e0%b8%b4%e0%b8%84%e0%b9%80%e0%b8%89%e0%b9%84%e0%b8%89%e0%b8%84%e0%b8%9a%e0%b8%9b%e0%b8%ad%e0%b8%a2%e0%b8%a2%e0%b8%b1%e0%b8%99%e0%b9%81%e0%b8%a1%e0%b8%99%e0%b8%a3%e0%b9%89%e0%b8%ad%e0%b8%a2%e0%b9%80%e0%b8%9b%e0%b8%ad%e0%b8%a3%e0%b9%8c%e0%b9%80%e0%b8%8b%e0%b9%87%e0%b8%99%e0%b8%95%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>'มิวสิค' เฉไฉคบ 'ปอย'ยันแมนร้อยเปอร์เซ็นต์</headline>
<lead>"มิวสิค" รัชพล แย้มแสง ยืนกราน "ปอย" ตรีชฎา มาลยาภรณ์ เป็นแค่เพื่อนเท่านั้น ปัดเป็นเกย์ ยันแมนร้อยเปอร์เซ็นต์ แจงไม่มีใครมาวิน ระหว่าง "ลูกโป่ง" ภคมน บุณยะภูติ กับนางเอกสาวประเภทสอง</lead>
<neck></neck>
<body><p>กำลังตกเป็นประเด็นร้อนให้ขณะนี้ สำหรับ "มิวสิค" รัชพล เพราะตกเป็นข่าว ว่ากำลังคบหากับสาวประเภทสอง  "ปอย" ตรีชฎา เมื่อเจอตัวมิวสิค ขณะมาร่วมงาน "07 โชว์ ตลาดนัดช่วยชาติ" เลยถามไถ่ถึงเรื่องนี้ ทั้งนี้มิวสิคเผยดังนี้ </p>

 <p>"เป็นเพื่อนกัน รู้จักกันในคอนเสิร์ต แต่เจอกันครั้งแรกที่รายการ เดอะมาสเตอร์ (ปอยเคยให้สัมภาษณ์ ว่าคุยกับมิวสิคได้ 2 เดือนแล้ว) ปอยอาจจะหมายถึงเจอกัน 2 เดือนหรือเปล่า เจอกันครั้งแรกที่เดอะมาสเตอร์ก็คุยนิดหน่อย เพิ่งมาโทรคุยกันตอนคอนเสิร์ต ก็คุยกันแบบเพื่อน ตอนแรกคุยกันเรื่องสคริปต์ในคอนเสิร์ต แล้วก็คุยกันมาเรื่อยๆ โทรคุยกันบ่อยมาก มีช่วงหนึ่งโทรคุยกันทุกวัน แต่ถามว่าตั้งแต่วันแรกที่รู้จักกัน แล้วคุยกันทุกวันหรือเปล่า ก็คงไม่ใช่  ถือเป็นเพื่อนที่สนิทกัน เพราะปอยเขาก็นิสัยดี" มิวสิคกล่าว</p>

  <p>ถามต่อ ว่าจีบปอยหรือไม่ นักร้องหนุ่มปฏิเสธทันที ว่าไม่ได้จีบ เป็นเพื่อนกันมากกว่า เพราะปอยอยู่วงการนานกว่า หากมีปัญหาอะไรก็ปรึกษาสาวประเภทสองบ้าง</p>

 <p>"เวลามีปัญหาเกิดขึ้นกับเรา เขาก็ให้คำปรึกษา ก็คุยกันบ่อยขึ้น จนคุยกันทุกวัน (เห็นปอยให้สัมภาษณ์หรือเปล่า) เห็น...เราก็คุยกัน ผมรู้สึกว่าปอยให้สัมภาษณ์ว่าไม่ใช่แฟน  เป็นแค่เพื่อนคนหนึ่งที่สนิทสนม และเพิ่งรู้จัก แต่อาจจะสนิทกันเร็ว เลยเป็นประเด็นหรือเปล่า แล้วที่ปอยอยากให้ฝ่ายชายพูดก่อนนั้น หมายถึงผมหรือเปล่า ผมก็ไม่รู้ จริงๆ เราเป็นแค่เพื่อน (ถามปอยไหมว่าคิดไปเองหรือเปล่า) ผมว่าถึงจะเป็นใครพูดก็ตาม ก็คงไม่กล้าพูดแบบนี้ออกไป อย่างปอยผมคุยก็รู้สึกว่าเขาเป็นผู้หญิงคนหนึ่ง ให้เกียรติเขาเหมือนผู้หญิงคนหนึ่งที่นิสัยดี ผมคงไม่กล้าถามเขากลับแบบนั้นหรอก" ศิลปินแห่ง<orgName>บ้านเอเอฟ</orgName>กล่าว</p>

 <p>มิวสิคเผยต่ออีก ว่าคุณแม่ ไม่ได้ว่าอย่างไรกับข่าวที่เกิดขึ้น อาจจะมีถามบ้าง แต่ก็บอกท่านไปว่าคุยกับปอยจริง แต่คุยปรึกษากันในเรื่องงาน อีกทั้งยืนยัน ว่าไม่กลัวคนจะมองว่าเป็นเกย์ เพราะเป็นผู้ชายร้อยเปอร์เซ็นต์ และไม่น่าจะผิดอะไรที่มีเพื่อนเป็นสาวประเภทสอง เพราะให้เกียรติกับทุกเพศ 
 ส่วนที่มีข่าวว่า "ปอย" ตรีชฎา เป็นมือที่สาม แย่ง "ลูกโป่ง" ภคมน นั้น นักร้องหนุ่มกล่าว ว่าสนิทกับลูกโป่งมาก อยู่<orgName>บ้านเอเอฟ</orgName>มา 2 ปี คอยดูแลและปรึกษากัน</p>

 <p>"สำหรับข่าวลูกโป่ง ก็มีแปลกใจบ้าง ที่ว่าทำไมอยู่เฉยๆ มิวสิคก็เป็นข่าว ผมก็ไม่ได้อธิบายอะไร เพราะลูกโป่งเขาก็โทรมาถามผม ว่าเรื่องเป็นยังไง ผมก็อธิบายว่าคุยกันจริง แล้วปอยก็เป็นคนนิสัยดีด้วย (ระหว่างปอยกับลูกโป่งใครมาวิน) ผมว่าปอยกับลูกโป่งก็เป็นเพื่อนทั้งคู่ ไม่มีใครเข้าตามากกว่ากัน เวลามีปัญหาก็ปรึกษาเขาได้" มิวสิคกล่าวสรุป</p></body>
</news>
