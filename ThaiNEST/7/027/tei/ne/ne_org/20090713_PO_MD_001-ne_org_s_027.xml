<teiHeader>
<fileDesc>
<titleStmt>
  <title>ยธ.ชงหน่วยงานใหม่ล่านักโทษหนีคดี  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-13 19:42:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000079097  </bibl>
</sourceDesc>
</fileDesc>
</teiHeader>
<news>
<headline><orgName>ยธ.</orgName>ชงหน่วยงานใหม่ล่านักโทษหนีคดี</headline>
<lead></lead>
<neck></neck>
<body><p>แหล่งข่าวทำเนียบรัฐบาลเปิดเผยว่าในการประชุม<orgName>คณะรัฐมนตรี</orgName> (<orgName>ครม.</orgName>) วันนี้ (14ก.ค.) <orgName>กระทรวงยุติธรรม</orgName> จะเสนอเรื่อง ขอขยายระยะเวลาบรรจุแต่งตั้งข้าราชการในตำแหน่งที่ว่างลงของหน่วยงานบังคับคดีอาญา และบังคับใช้กฎหมายอาญาที่ตั้งขึ้นมาใหม่ ตามมติ<orgName>ครม.</orgName> เมื่อวันที่ 18 มี.ค.52 เนื่องจากหน่วยงานบังคับคดีอาญา และบังคับใช้กฎหมายอาญา อยู่ระหว่างการจัดตั้ง และบรรจุบุคลากร จำนวน 200-400 ตำแหน่ง</p>
<p>ทั้งนี้หน่วยงานดังกล่าวตั้งขึ้นมาเพื่อติดตามบุคคลที่อยู่ระหว่างหมายจับ คำสั่งศาล หรือ กฎหมายกำหนดที่อยู่ระหว่างถูกดำเนินคดีทางอาญา หรือการดำเนินการดูแลคุ้มครองรักษาความปลอดภัยพยาน ผู้ต้องหาคนสำคัญ ซึ่งหน่วยงานนี้จะดำเนินการตรวจสอบ ยึด และอายัดทรัพย์สินที่ได้มาโดยมิชอบ รวมถึงการระงับโทษ ค่าปรับ หรือการส่งตัวนักโทษในคดีสำคัญด้วย</p>
<p>นอกจากนี้<orgName>ครม.</orgName>รับทราบการที่รัฐบาลไทยสนับสนุนเงินใน<orgName>องค์การการปฏิรูปองค์การอาหารและเกษตรแห่งสหประชาชาติ</orgName> หรือ <orgName>FAO</orgName> จำนวน 1.75 ล้านบาท และ<orgName>ครม.</orgName>รับทราบการแต่งตั้งกรรมการผู้แทน<orgName>องค์กรสวัสดิการชุมชน</orgName> ในคณะกรรมการส่งเสริมการจัดสวัสดิการสังคมแห่งชาติ จำนวน 8 คน อาทิ นายสำเภา วีระนนท์ นายวินิจ ชัยชิด นายสมศรี ทองหล่อ อนุสรณ์ รังสิโยธิน นายอุดม แก้วประดิษฐ์ นายสามารถ พุทธา นายไข่ นวลแก้ว และนายศิวกรวิศิษฎ์ อ่วมป่วน</p></body>
</news>
