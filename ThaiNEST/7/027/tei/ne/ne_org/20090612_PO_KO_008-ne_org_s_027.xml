<teiHeader>
<fileDesc>
<titleStmt>
  <title>"ชวรัตน์"ปัดจ่ายโบนัส5ล้านหนุนเลือกตั้งซ่อมสกลนคร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090612/16799/%e0%b8%8a%e0%b8%a7%e0%b8%a3%e0%b8%b1%e0%b8%95%e0%b8%99%e0%b9%8c%e0%b8%9b%e0%b8%b1%e0%b8%94%e0%b8%88%e0%b9%88%e0%b8%b2%e0%b8%a2%e0%b9%82%e0%b8%9a%e0%b8%99%e0%b8%b1%e0%b8%aa5%e0%b8%a5%e0%b9%89%e0%b8%b2%e0%b8%99%e0%b8%ab%e0%b8%99%e0%b8%b8%e0%b8%99%e0%b9%80%e0%b8%a5%e0%b8%b7%e0%b8%ad%e0%b8%81%e0%b8%95%e0%b8%b1%e0%b9%89%e0%b8%87%e0%b8%8b%e0%b9%88%e0%b8%ad%e0%b8%a1%e0%b8%aa%e0%b8%81%e0%b8%a5%e0%b8%99%e0%b8%84%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>"ชวรัตน์"ปัดจ่ายโบนัส5ล้านหนุนเลือกตั้งซ่อม<orgName>สกลนคร</orgName></headline>
<lead>"ชวรัตน์" ปัดจ่ายโบนัส 5 ล้านหนุนเลือกตั้งซ่อมสกลนคร ยินดีรับ "ปรพล-จุมพฏ" เข้า<orgName>ภูมิใจไทย</orgName> "ปรีชา"ท้าเนวินสาบานไม่ทุจริตรถเมล์สี่พันคัน "จี้"<orgName>กกต.</orgName>จับตาเลือกตั้งสกลใช้โมเดลทุกรูปแบบ</lead>
<neck></neck>
<body><p>นายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> กล่าวถึงกรณีที่ ร.ต.อ.เฉลิม อยู่บำรุง ประธานส.ส.<orgName>พรรคเพื่อไทย</orgName> ระบุในการเลือกตั้งซ่อมที่ จ.สกลนคร และจ.ศรีสะเกษ ฝ่ายปกครองไม่เป็นกลาง คอยดูว่า เขตไหนชนะแล้วจะได้เงิน 5 ล้านบาทให้กับองค์การบริหารส่วนตำบลนั้นว่า ตนไม่ทราบรายละเอียด ไม่เคยได้ยินข่าวมาก่อน ถือเป็นข่าวลือ ถ้าถามกลับไปว่า หากขณะนี้ ร.ต.อ.เฉลิม เป็นรัฐบาลคำพูดนี้จะไม่มีออกมาใช่หรือไม่ ซึ่ง<orgName>พรรคภูมิใจไทย</orgName>มีแต่การสร้างแรงศรัทธา โชว์ผลงาน บำบัดทุกข์ บำรุงสุข ตามแนวพระราชดำริ</p>
<p>เมื่อถามว่า พ.ต.ท.ทักษิณ ชินวัตร อดีตนายกรัฐมนตรี โฟนอินมาให้กำลังใจเรื่องเลือกตั้งซ่อมระหว่างการประชุม<orgName>พรรคเพื่อไทย</orgName>จะส่งผลกระทบกับ<orgName>พรรคภูมิใจไทย</orgName>หรือไม่ นายชวรัตน์ กล่าวว่า พ.ต.ท.ทักษิณ โฆษณา<orgName>พรรคเพื่อไทย</orgName> <orgName>พรรคภูมิใจไทย</orgName>โฆษณาพรรคของเรา จะส่งผลกับการเลือกตั้งหรือไม่ขึ้นอยู่กับดุลยพินิจของประชาชนมากกว่า เราก็มีของดีมาหักล้างเยอแยะเช่น เอาประชาชนเป็นศูนย์กลางกำหนดนโยบาย ประชาชนอยากได้อะไรก็จัดให้ได้ ถ้าผิดกฎหมาย หรือไม่ผิดทำนองคลองธรรม สามารถยกระดับเศรษฐกิจได้ก็ถือเป็นเป้าหมายของพรรคภูมิใจไทย</p>
<p>เมื่อถามว่า การเลือกตั้งที่สกลนครเป็นการต่อสู่ระหว่าง<orgName>พรรคภูมิใจไทย</orgName>กับ<orgName>พรรคเพื่อไทย</orgName>หรือว่าเป็นการต่อสู้ระหว่างนายเนวิน ชิดชอบ กับ พ.ต.ท.ทักษิณหรือไม่ นายชวรัตน์ กล่าวว่า เป็นการสู้กันระหว่างพรรคต่อพรรคมากกว่า ซึ่งนายเนวิน และ พ.ต.ท.ทักษิณ ก็ไม่มีตำแหน่งทางการเมือง ถ้าจะสู้ก็สู้กันนอกรอบ</p>
<p>สำหรับกรณีการแจกสมุดปกข่าวเพื่อชี้แจงการเช่ารถเมล์เอ็นจีวี 4,000 คัน ที่มีการแจกช่วงเช้าที่ผ่านมา นายชวรัตน์ กล่าวว่า ถือเป็นการชี้แจงนโยบายในบริเวณที่มีคนใช้รถเมล์ โดยเฉพาะบริเวณอนุสาวรีย์ชัยสมรภูมิ และบางลำพู พร้อมทั้งจะมีการชี้แจงทางสื่ออื่น เช่น ทางทีวี อย่างไรก็ตามการที่นายโสภณ ซารัมย์ รมว.คมนาคม กล้าสาบานในความโปร่งใสของโครงการ ถือว่า เป็นที่สุดแล้ว ส่วนการที่กรรมาธิการป้องกันและปราบปรามทุกจริตของรัฐสภาที่มีส.ส.<orgName>พรรคประชาธิปัตย์</orgName> เป็นประธานพยามจี้ตรวจสอบบอร์ด<orgName>ขสมก.</orgName> ถือเป็นการขัดขา<orgName>พรรคภูมิใจไทย</orgName>หรือไม่นั้น ต้องดูว่า เขากล่าวหาความผิดของ <orgName>ขสมก.</orgName> คืออะไร เพราะเรื่องนี้เกินกว่าที่จะวินิจฉัย ส่วนที่<orgName>พรรคประชาธิปัตย์</orgName> ยังไม่เคลื่อนไหวนั้นตนยังไม่ทราบ แต่คิดว่าได้พูดกันไปหมดแล้ว</p>
<p>ต่อกรณีที่<orgName>พรรคเพื่อไทย</orgName>ขับ นายปรพล อดิเรกสาร ส.ส.<orgName>สระบุรี</orgName> และนายจุมพฏ บุญใหญ่ ส.ส.<orgName>สกลนคร</orgName> 2 ส.ส. ออกจากพรรค ทาง<orgName>พรรคภูมิใจไทย</orgName>จะรับไว้หรือไม่ นายชวรัตน์ กล่าวว่า เขาแสดงความจำนงมาแล้ว จากนี้ก็ขึ้นอยู่ว่า เขาหมดสมาชิกภาพของ<orgName>พรรคเพื่อไทย</orgName>เมื่อไหร่ เพราะยังจะมีกระบวนการอื่นๆตามมา ทางเราพร้อมที่จะรับทั้ง 2 คนไว้ ส่วนที่จะส่งลงสมัครเลือกตั้งสมัยหน้าหรือไม่นั้น ต้องดูความเหมาะสม ทั้งนี้จะมีส.ส.ทยอยเข้ามาอีก ส่วนกลุ่ม 16 ส.ส.ที่ยืนยันว่า จะไม่ย้ายเข้ามา ก็ให้ว่ากันไป</p>
<p>"ปรีชา"ท้าเนวินสาบานไม่ทุจริตรถเมล์สี่พันคัน</p>
<p>นายปรีชา เร่งสมบูรณ์สุข ส.ส.<orgName>เลย</orgName> <orgName>พรรคเพื่อไทย</orgName> ให้สัมภาษณ์ถึงกรณีที่นายโสภณ ซารัมย์ รมว.<orgName>คมนาคม</orgName> ประกาศท้าสาบานถึงโครงการเช่ารถเมล์เอ็นจีวี 4 พันคันไม่มีทุจริตว่า ในฐานะเป็นอดีตรมช.<orgName>มหาดไทย</orgName> ทราบดีว่าโครงการนี้มีที่มาที่ไปอย่างไร แม้รมว.<orgName>คมนาคม</orgName>ในขณะนั้นเสนอเข้าที่ประชุม<orgName>ครม.</orgName>นายสมัครสุนทรเวช และ<orgName>ครม.</orgName>นายสมชาย วงศ์สวัสดิ์ ที่ประชุมยังไม่กล้าอนุมัติ เพราะชี้แจงไม่ละเอียด จุดคุ้มทุนไม่ชัดเจน และนำไปสู่การเปิดเผยถึงพฤติกรรมของแก๊งออฟโฟร์โดยเมื่อมาถึงรัฐบาลนายอภิสิทธิ์ เวชชาชีวะ นายโสภณกลับพยายามผลักดันโครงการนี้ให้ครม.อนุมัติให้ได้ และรับคำท้าสาบานว่าไม่มีการทุจริตแน่ ต้องขอชมเชยเป็นรมว.คมนาคมที่กล้า และเก่ง สามารถเล่นตามบทที่ผู้อยู่เบื้องหลังเขียนสคลิปให้ โดยที่นายโสภณไม่รู้ที่มาที่ไปของโครงการ ไม่ใช่เป็นคนไปเจรจาเอง จึงไม่รู้ว่าเกิดอะขึ้น และกล้ารับคำท้าสาบานถ้าแน่จริงขอให้นายโสภณเชิญลูกพี่ที่ปากห้อย ผู้อยู่เบื้องหลังทั้งหมดเปิดตัวต่อสาธารณะ เพื่อสาบานว่าโครงการนี้ไม่มีทุจริต สังคมถึงจะเชื่อมั่นในระดับหนึ่งว่าโปร่งใส อย่างไรก็ตามไม่ว่าลูกพี่ของนายโสภณจะกล้ารับคำท้าหรือไม่ ฝ่ายค้านจะติดตามตรวจสอบอย่างใกล้ชิดต่อไป</p>
<p>ส่วนกรณีรณรงค์หาเสียงเลือกตั้งซ่อมส.ส.เขต 3 จ.<orgName>สกลนคร</orgName>นั้น <orgName>พรรคเพื่อไทย</orgName>ได้ระดมส.ส.อีสานประมาณ 50 คน แบ่งเป็นสาย ๆ ลงไปช่วยผู้สมัครส.ส.ของพรรคหาเสียง และต้องการลงศึกษาโมเดลที่นำมาใช้ในในพื้นที่เขตนี้เป็นครั้งแรกของประเทศไทย เพื่อเตรียมนำไปใช้ในการเลือกตั้งครั้งต่อไปทุกเขตทั่วประเทศ โดยโมเดลจะงัดยุทธศาสตร์ทุกรูปแบบ เล่นใต้ดิน บนดิน ทั้งกำชับข้าราชการระดับสูงถึงระดับหัวหน้าของหน่วยงานต่างๆในจังหวัด ใช้งบประมาณของ<orgName>องค์กรปกครองส่วนท้องถิ่น</orgName> งบของ<orgName>กรมทางหลวงชนบท</orgName> เข้าล่อ เตรียมสับเปลี่ยนหีบบัตรเลือกตั้ง และทุ่มเงินซื้อเสียง</p>
<p>ดังนั้นขอเรียกร้อง<orgName>กกต.กลาง</orgName> <orgName>กกต.จังหวัด</orgName> <orgName>กกต.เขต</orgName> จับตาศึกษาโมเดลนี้ให้ดี จะได้รู้ทัน และจับคนทำผิดกฎหมายเลือกตั้งมาลงโทษได้ โดยเฉพาะการเลือกตั้งใหญ่ที่จะมีบางพรรคการเมืองใช้โมเดลนี้ เพื่อให้ผู้สมัครของตัวเองชนะเลือกตั้ง</p></body>
</news>
