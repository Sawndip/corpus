<teiHeader>
<fileDesc>
<titleStmt>
  <title>พท.ป่วนไม่ร่วมประชุมพรก.กู้เงินอ้างไม่ถ่ายทอด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090611/16660/%e0%b8%9e%e0%b8%97.%e0%b8%9b%e0%b9%88%e0%b8%a7%e0%b8%99%e0%b9%84%e0%b8%a1%e0%b9%88%e0%b8%a3%e0%b9%88%e0%b8%a7%e0%b8%a1%e0%b8%9b%e0%b8%a3%e0%b8%b0%e0%b8%8a%e0%b8%b8%e0%b8%a1%e0%b8%9e%e0%b8%a3%e0%b8%81.%e0%b8%81%e0%b8%b9%e0%b9%89%e0%b9%80%e0%b8%87%e0%b8%b4%e0%b8%99%e0%b8%ad%e0%b9%89%e0%b8%b2%e0%b8%87%e0%b9%84%e0%b8%a1%e0%b9%88%e0%b8%96%e0%b9%88%e0%b8%b2%e0%b8%a2%e0%b8%97%e0%b8%ad%e0%b8%94.html  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>ป่วนไม่ร่วมประชุมพรก.กู้เงินอ้างไม่ถ่ายทอด</headline>
<lead><orgName>พรรคเพื่อไทย</orgName> มีมติไม่เข้าร่วมประชุมสภาฯเพื่อพิจารณา พรก.กู้เงิน และ พรบ.กู้เงิน ทั้ง 2 ฉบับของรัฐบาล ด้วยเหตุผลที่ประธานสภาฯ ไม่อนุญาตให้มีการถ่ายทอดสดการประชุม ตามที่<orgName>พรรคเพื่อไทย</orgName> ยื่นข้อเรียกร้องไว้</lead>
<neck></neck>
<body><p>เมื่อเวลา 17.00 น. นายมิ่งขวัญ แสงสุวรรณ ประธาน<orgName>คณะทำงานด้านเศรษฐกิจพรรคเพื่อไทย</orgName> แถลงเมื่อเย็นวันนี้(11 มิ.ย.) ว่า<orgName>พรรคเพื่อไทย</orgName> ได้รับแจ้งจากประธาน<orgName>วิปฝ่ายค้าน</orgName>ว่า ประธานสภาฯ จะไม่อนุมัติให้ถ่ายทอดสดการประชุมสภาฯ เพื่อพิจารณา พรก.กู้เงินฯ 4 แสนล้านบาท ตามที่<orgName>พรรคเพื่อไทย</orgName>ร้องขอ <orgName>พรรคเพื่อไทย</orgName>จึงมีมติไม่เข้าร่วมการประชุมสภาเพื่อพิจารณา พรก.และ ร่าง พรบ.กู้เงินดังกล่าว</p>
<p>"เรื่องนี้เป็นเรื่องใหญ่ ประชาชนทั้งประเทศควรได้รับรู้ การที่รัฐบาลปิดหูปิดตาเช่นนี้ <orgName>พรรคเพื่อไทย</orgName>จึงมีมติไม่เข้าร่วมประชุมการพิจารณา พรก.กู้เงินฯ ดังกล่าว และจะไม่ร่วมตั้งคณะกรรมมาธิการ"</p>
<p>นายมิ่งขวัญ อ้างว่ามติไม่เข้าร่วมประชุมสภาฯครั้งนี้ ไม่ได้เป็นการเล่นเกมการเมือง แต่ต้องการให้รัฐบาลดำเนินการให้โปร่งใส เพราะการกู้เงินเป็นเรื่องที่ผูกพันกับประชาชนไปอีกนาน เป็นเสมือนสัญญาประชาคม ขณะที่<orgName>พรรคเพื่อไทย</orgName>ก็ไม่ได้คัดค้านการกู้เงินแบบหัวชนฝา เพราะหากจำเป็นต้องกู้เงินเพื่อนำมาแก้ปัญหาเศรษฐกิจ และมีการชี้แจงรายละเอียดในการใช้จ่ายอย่างโปร่งใสจริงๆ <orgName>พรรคเพื่อไทย</orgName> ก็ยอมรับได้ แต่การที่รัฐบาลไม่ยอมถ่ายทอดสดทางโทรทัศน์ทั่วประเทศ แต่กลับไปถ่ายสดทางวิทยุ<orgName>รัฐสภา</orgName>ถือว่าไม่เพียงพอ</p>
<p>ด้านนายสุรพงษ์ โตวิจักรชัยกุล ส.ส.<orgName>เชียงใหม่</orgName><orgName>พรรคเพื่อไทย</orgName> กล่าวว่า รัฐบาลควรถ่ายทอดสดการประชุม เพราะรายละเอียดของพรก.กู้เงินฯ เป็นเรื่องทางเศรษฐกิจที่ยากมาก หากฟังทางวิทยุอย่างเดียวไม่เห็นตัวเลขหรือตารางภาพก็อาจไม่เข้าใจ อีกทั้งการทำหนังสือชี้แจงกรณี พรก.กู้เงินฯ ของรัฐบาลมายังส.ส. ที่ผ่านมาก็ไม่ได้ลงลึกถึงรายละเอียดที่ชัดเจนว่า จะบริหารเงินอย่างไร</p>
<p>"แม้ว่าฝ่ายค้านจะไม่ได้เข้าร่วมประชุมด้วย พรก.กู้เงินฯนี้ ก็จะผ่านเพราะเสียงรัฐบาลมีเพียงพอ ในส่วนของร่างพรบ.กู้เงิน นั้นเชื่อว่าตามระเบียบหลักกฎหมายแล้ว หากไม่มีฝ่ายค้านเข้าร่วมและไม่ร่วมตั้งคณะกรรมาธิการ ก็จะไม่สามารถทำได้"</p></body>
</news>
