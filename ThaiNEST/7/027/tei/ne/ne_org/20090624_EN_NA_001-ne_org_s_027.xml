<teiHeader>
<fileDesc>
<titleStmt>
  <title>จูจี-ฮุน เจอคุก คดียาเสพติด  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-24 10:38:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/inter-entertain/20090624/54148/%e0%b8%88%e0%b8%b9%e0%b8%88%e0%b8%b5-%e0%b8%ae%e0%b8%b8%e0%b8%99-%e0%b9%80%e0%b8%88%e0%b8%ad%e0%b8%84%e0%b8%b8%e0%b8%81-%e0%b8%84%e0%b8%94%e0%b8%b5%e0%b8%a2%e0%b8%b2%e0%b9%80%e0%b8%aa%e0%b8%9e%e0%b8%95%e0%b8%b4%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>จูจี-ฮุน เจอคุก คดียาเสพติด</headline>
<lead>พระเอกดังเกาหลี "เจ้าหญิงวุ่นวายกับเจ้าชายเย็นชา" ถูกศาลสั่งจำคุก 6 เดือน รอลงอาญา ปรับกว่า 3 แสนวอน ข้อหาเสพยาอี-ยาเค</lead>
<neck></neck>
<body><p>เว็บไซท์บันเทิงของเกาหลีใต้ <orgName>ดราม่าบีน ดอท คอม</orgName> รายงานว่า เมื่อช่วงเช้าของวันนี้ (23 มิ.ย.) นักแสดงชายชื่อดัง จู จี-ฮุน ที่เป็นที่รู่จักจากละครชุดทางโทรทัศน์เรื่อง "กุง" หรือ "เจ้าหญิงวุ่นวายกับเจ้าชายเย็นชา" ได้เดินทางไปขึ้นศาล เพื่อรับฟังการพิจาณาคดี หลังจากยอมรับว่ากระทำผิดจริงในข้อหาเสพยาอี (ecstasy) และยาเค (Ketamine) แต่บรรดาแฟนๆ ของเขาสามารถสบายใจได้ เมื่อศาลตัดสินโทษเขาเพียงสถานเบาเท่านั้น</p>

<p>ศาลได้ตัดสินให้จำคุก จี-ฮุน เป็นเวลา 6 เดือน แต่ให้รอลงอาญาไว้ 1 ปีและให้บำเพ็ญประโยชน์รับใช้สังคมอีก 120 ชั่วโมง บวกกับจ่ายค่าปรับอีก 360,000 วอน หรือประมาณ 1 หมื่นบาท ซึ่งหมายความว่า ในช่วง 1 ปีข้างหน้า เขาต้องไม่ประพฤติตัวให้มีปัญหาใด ๆ ที่ไม่ใช่แค่เฉพาะเรื่องยาเสพติดเท่านั้น</p>

<p>ศาลได้อธิบายการตัดสินคดีครั้งนี้ว่า “ธรรมชาติของอาชญากรรม ไม่มีอะไรที่ถือว่าเป็นสถานเบาแต่เพราะเขาได้แสดงความเสียใจต่อการกระทำของตนเองอย่างลึกซึ้งและไม่ได้ยุ่งเกี่ยวกับยาเสพติด มาตั้งแต่ 1 ปี กับอีก2 เดือนที่ผ่านมา อีกทั้งแฟนๆ ทั้งในและต่างประเทศ ก็ขอให้มีการจัดการกับเรื่องนี้อย่างเหมาะสมและยังส่งคำร้องมาอีกด้วย"</p>

<p>ทนายของจี-ฮุน เปิดเผยว่า แน่นอนว่าเขาได้รับผลจากสิ่งที่เขาก่อขึ้น แต่ก็ยังมีข้อมูลข่าวสารผิดๆ ทยอยออกมาเรื่อยๆ และการกล่าวหาเกินจริงว่าเขาเสพยาเป็นประจำ ซึ่งไม่เป็นธรรมกับเขา สำหรับคนที่เกี่ยวข้องในคดีนี้ คือนักแสดงหญิงที่ถูกกล่าวหาว่าค้ายาเสพติดด้วย คือ ยุน เซิล-ฮี ถูกตัดสินจำคุก 3 ปี </p>

<p>ขณะที่เยห์ ฮัค ยัง นายแบบและคนที่จัดหาเงินทุน และคนที่ถูกระบุชื่อเพียงว่า เชือน ต่างถูกตักสินจำคุก 2 ปีครึ่งแต่ทั้งหมดให้รอลงอาญาไว้ 4 ปี บวกคุมประพฤติอีก 2 ปี และบำเพ็ญประโยชน์รับใช้สังคมอีก 200 ชั่วโมง</p></body>
</news>
