<teiHeader>
<fileDesc>
<titleStmt>
  <title>TMZตีข่าวตร.แอลเอคาดไมเคิลอาจถูกฆาตกรรม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-16 07:31:20  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180817  </bibl>
</sourceDesc>
</fileDesc>
</teiHeader>
<news>
<headline><orgName>TMZ</orgName>ตีข่าวตร.<orgName>แอลเอ</orgName>คาดไมเคิลอาจถูกฆาตกรรม</headline>
<lead><orgName>TMZ</orgName> ระบุ เจ้าหน้าที่ตำรวจ<orgName>แอลเอ</orgName> ยังไม่ยืนยันสาเหตุการเสียชีวิตที่แท้จริงของไมเคิล หลังพบเงื่อนงำการเสียชีวิตอาจเกิดจากการฆาตกรรม</lead>
<neck></neck>
<body><p><orgName>เว็บไซต์เทเลกราฟ</orgName> ของ<orgName>อังกฤษ</orgName> รายงานโดยอ้าง การรายงานข่าวจาก<orgName>เว็บไซต์ทีเอ็มแซท ดอทคอม</orgName> ที่ระบุว่า เจ้าหน้าที่<orgName>กรมตำรวจ</orgName>ในนครลอสแองเจลิส สงสัยเงื่อนงำการตายของไมเคิล แจ๊คสัน อาจเป็นการฆ่าตกรรม โดยมุ่งความสงสัยไปที่ คอนราด เมอร์เรย์ วัย 51 ปี หนึ่งในแพทย์ประตัวของไมเคิล และเป็นผู้ที่อยู่กับไมเคิลในช่วงวินาทีสุดท้ายเพียงคนเดียว</p>
<p>โดยครอบครัวของไมเคิลยังไม่ได้รับคำตอบว่าหมอเมอร์เรย์ทำอะไรในช่วงสุดท้ายก่อนไมเคิลจะเสียชีวิตลง และตั้งแต่ที่ไมเคิลเสียชีวิตก็ไม่สามารถติดต่อกับเมอร์เรย์ได้เลย แต่ทนายประจำตัวได้แก้ต่างให้จนเขาหลุดจากข้อสงสัย และก่อนหน้านี้ <orgName>เว็บไซต์ทีเอ็มแซท</orgName> ได้อ้างจากแหล่งข่าวหลายแหล่งว่า ยาโปรโพฟลอคือต้นเหตุของการเสียชีวิตของไมเคิล ซึ่งหนึ่งในแหล่งข่าวที่เป็นผู้เชี่ยวชาญทางกฏหมายกล่าวกับ<orgName>ทีเอ็มแซท</orgName>ว่า มีหลักฐานบางอย่างที่เชื่อมโยงไปยังหมอ เมอร์เรย์ ซึ่งเป็นเจ้าของยานอนหลับชนิดรุนแรง ภายใต้ชื่อ "ดิพริแวน" ที่พบในคฤหาสเนเวอร์แลนด์ของไมเคิล รวมทั้ง ยาโปรโพฟลอด้วย</p>
<p>ในภายหลังมีรายงานออกมาว่า เจ้าหน้าที่นิติเวชประจำ<orgName>นครลอส แองเจลิส</orgName> ได้ส่งหมายศาลไปยัง อาร์โนลด์ ไคลน์ แพทย์ผู้เชี่ยวชาญด้านผิวหนังของไมเคิล เพื่อขอตรวจสอบเพิ่มเติมในบัญทึกการจ่ายยา จาก<orgName>กรมการแพทย์</orgName>ในเมืองเบเวอร์ลี ฮิลส์</p>
<p>ที่มา:www.telegraph.co.uk/news/worldnews/northamerica/5837509/LA-police-confirm-they-are-investigating-Michael-Jacksons-death.html</p>
<p>www.theage.com.au/lifestyle/people/police-treating-michael-jacksons-death-as-murder-report-20090716-dlqy.html</p>
<p>อย่างไรก็ตามท่ามกลางความโศกเศร้าเสียใจกับการจากไปอย่างกะทันหันของไมเคิล แจ๊กสัน ราชาเพลงป็อปของโลก ทำให้เหล่าบรรดาแฟนเพลงต่างแห่แหนกันซื่ออัลบัมเพลงของไมเคิล ด้วยหวังแค่เพียงอยากได้ยินเสียงของเขาอีกครั้ง ทำให้ยอดขายเพลงของไมเคิล พุ่งติดช๊าตอัลบัมขายดีตลอดช่วง 3 สัปดาห์ที่ผ่านมา ซึ่งอัลบัม "Thriller" และ อัลบัม "Number Ones" มียอดขายสูงที่สุด</p>
<p>โดยข้อมูลจาก นีลเซ่น ซาวด์สแกน ชี้ว่า อัลบั้มแจ๊กสันขายได้มากกว่าสัปดาห์ก่อนถึง 37% จากเกือบ 8 แสนแผ่นเป็น 1.1 ล้านแผ่น เมื่อนับจากวันที่ไมเคิลเสียชีวิตลง และอัลบัม "Number Ones" ยังครองอันดับหนึ่งเป็นสัปดาห์ที่ 3 ติดต่อกันด้วยยอดขาย 349,000 แผ่น ตามด้วย "Thriller" , 264,000 แผ่น</p></body>
</news>
