<teiHeader>
<fileDesc>
<titleStmt>
  <title>กกต.จ่อฟันผู้สมัครพท.สกลฯหลังนช.แม้วโฟนอินช่วยหาเสียง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-12 19:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000066592  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>จ่อฟันผู้สมัคร<orgName>พท.สกลฯ</orgName>หลัง<orgName>นช.</orgName>แม้วโฟนอินช่วยหาเสียง</headline>
<lead></lead>
<neck></neck>
<body><p>นายกษิต ภิรมย์ รมว.<orgName>ต่างประ เทศ</orgName> ให้สัมภาษณ์ถึงการติดตาม ความเคลื่อนไหวของพ.ต.ท. ทักษิณ ชินวัตร ที่ล่าสุดออกมาโฟนอินปลุกใจ ส.ส.<orgName>พรรคเพื่อไทย</orgName>ว่า กำลังติดตามอยู่ วันนี้ปัญหาไม่ได้อยู่ที่เราแต่อยู่ที่ พ.ต.ท.ทักษิณ เมื่อพูดจบนายกษิต ทำท่าเดินออกไปแต่แล้วก็หันกลับมาพูดต่อว่า กลับมาเข้าคุกได้แล้ว</p>
<p>นายอภิชาต สุขัคคานนท์ ประธาน<orgName>กกต.</orgName>กล่าวว่าการที่ พ.ต.ท.ทักษิณ โฟนอินยืนยันสนับสนุนการเงินกับ<orgName>พรรคเพื่อไทย</orgName>ในการเลือกตั้งครั้งหน้า ต้องดูข้อเท็จจริงว่าพูดอย่างไร แต่คนที่ถูกเพิกถอนสิทธิเลือกตั้งกฎหมาย ห้ามเป็นกรรมการบริหารพรรรค จัดตั้งพรรค ฉะนั้นต้องดูพฤติกรรมว่า เสมือนเป็นกรรมการบริหารพรรคหรือไม่</p>
<p>อย่างไรก็ตามการประกาศเช่นนี้หากอยู่ในประเทศไทยก็ถือว่าผิดกฎหมาย แต่เมื่ออยู่ต่างประเทศก็ยังไม่ทราบว่ากฏหมาย<orgName>ไทย</orgName>จะไปถึงหรือไม่ ส่วน<orgName>พรรคเพื่อไทย</orgName> ที่จูงเข้ามา <orgName>กกต.</orgName>กำลังดูพฤติกรรมว่าเป็นเสมือนกรรมการบริหารพรรคหรือไม่ ซึ่งก่อนหน้า กกต.เคยตอบความเห็นไว้ว่า ผู้ถูกตัดสิทธิทางการเมืองจะช่วยหาเสียง หรือเป็นที่ปรึกษาพรรคไม่ได้</p>
<p>ส่วนที่พ.ต.ท.ทักษิณ อ้างว่าได้พูดคุยกับ กำนัน ผู้ใหญ่บ้านในเขตเลือกตั้งที่ 3 <orgName>จ.สกลนคร</orgName> เพื่อให้ช่วยในการเลือกตั้งซ่อมนั้นเรื่องนี้ได้สั่งการให้เจ้าหน้าที่ ฝ่ายสืบสวนเก็บหลักฐานไว้ทั้งหมดแล่ว ซึ่งต้องดูว่าได้พูดตามที่เป็นข่าวจริงหรือไม่ แต่ถ้าอยู่ต่างประเทศกฏหมาย<orgName>ไทย</orgName>ไม่สามารถตามเอาผิดได้ และก็ต้องดูว่าพฤติกรรมทั้งหมดก่อให้เกิดความได้เปรียบเสียเปรียบในการเลือกตั้งหรือทำให้การเลือกตั้งไม่สุจริตหรือไม่</p>
<p>กรณีนี้<orgName>กกต.</orgName>จะดูว่าผู้สมัครไปจูงใจ จูงมือ ให้มีการโฟนอินเข้ามาและทำให้การเลือกตั้งไม่สุจริตหรือไม่ โดยทั้งหมดอนุกรรมการสอบข้อเท็จจริงที่<orgName>กกต.</orgName>ตั้งขึ้นจะรวบรวมและสรุปเสนอ <orgName>กกต.</orgName>ภายใน 10 วัน ขณะที่ประชาชนก็ต้องช่วยกันตรวจสอบเพื่อให้การเลือกตั้งเป็นไปโดยสุจริต แต่จะมีการเชิญนายชวรัตน์ ชาญวีรกูล หัวหน้า<orgName>พรรคภูมิใจไทย</orgName> และนายเนวิน ชิดชอบ มาให้ปากคำหรือไม่ ก็เป็นเรื่องที่คณะอนุฯจะพิจารณา</p>
<p>นายชวรัตน์ ชาญวีรกูล รมว.<orgName>มหาดไทย</orgName> หัวหน้า<orgName>พรรคภูมิใจไทย</orgName> กล่าวว่า ปฏิเสธว่าไม่ทราบข่าวที่ ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> ระบุว่ามีการให้เงิน 5 ล้านบาทกับฝ่ายปกครอง ในเขตเลือกตั้งหาก<orgName>พรรคภูมิใจไทย</orgName>ชนะเลือกตั้งซ่อมที่ จ.สกลนคร แต่อยากถามกลับไปว่าหากขณะนี้ ร.ต.อ.เฉลิม เป็นรัฐบาลจะพูดแบบนี้หรือไม่ <orgName>พรรคภูมิใจไทย</orgName>มีแต่การสร้างแรงศรัทธา โชว์ผลงานบำบัดทุกข์บำรุงสุข ตามแนวพระราชดำหริ</p>
<p>ส่วนที่ พ.ต.ท.ทักษิณ โอนฟินให้กำลังใจในการเลือกตั้งซ่อมกับ<orgName>พรรคเพื่อไทย</orgName>นั้น ถือเป็นการโฆษณา<orgName>พรรคเพื่อไทย</orgName> ส่วนพรรคตนก็โฆษณาให้พรรคตัวเอง ขึ้นอยู่กับประชาชนจะตัดสินใจ เราก็มีของดีมาหักล้างเยอแยะ เช่น เอาประชาชนเป็นศูนย์กลาง กำหนดนโยบาย ประชาชนอยากได้อะไรก็จัดให้ได้ ถ้าผิดกฎหมายและๆไม่ผิดทำนองคลองธรรม และยกระดับเศรษฐกิจถือเป็นเป้าหมายของ<orgName>พรรคภูมิใจไทย</orgName></p>
<p>นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวว่า การเลือกตั้งซ่อมที่จ.สกลนคร ระหว่าง<orgName>พรรคภูมิใจไทย</orgName>และ<orgName>พรรคเพื่อไทย</orgName>นั้นมีสัญญาณของการแข่งขันที่ดุเดือดเข้มข้นเพราะมีเดิมพันสูง เนื่องจากผลการเลือกตั้งซ่อมครั้งนั้จะเป็นการชี้วัดความนิยมของทั้งสองพรรคในภาคอีสาน ไม่เช่นนนั้น คนอย่าง ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName>คงไม่เปลืองตัวออกมาเป็นแม่ทัพด้วยตัวเอง ถ้าหากไม่มีโอกาสที่จะประสบความสำเร็จ</p>
<p>โดยมี 5 ปัจจัยที่ส่งสัญญาณดังกล่าว คือ 1. การที่ร.ต.อ.เฉลิมออกมาประกาศยอมรับว่าหัวหน้า<orgName>พรรคเพื่อไทย</orgName>ตัวจริงอยู่ที่ดูไบ ไม่ใช่เป็นพรรคผีหัวขาดตามที่ถูกกล่าวหา แต่ตนเห็นว่า<orgName>พรรคเพื่อไทย</orgName>ไม่ใช่พรรคผีหัวขาด แต่เป็นพรรคผีปอบที่หัวอยู่ทาง ตัวอยู่ทาง การที่ ร.ต.อ.เฉลิมยอมชูประเด็นนี้แม้จะเสี่ยงต่อการถูกร้องต่อ <orgName>กกต.</orgName>ก็ตาม แต่คาดว่า พ.ต.ท.ทักษิณคงประเมินแล้วว่า คนในพรรคเพื่อไทยคงจะมีแต่ตัวท่านเพียงคนเดียวที่จะเป็นแม่เหล็กชู ขายคนอีสานในเวลานี้ได้</p>
<p>2. การโฟนอินจาก พ.ต.ท.ทักษิณถึงส.ส.<orgName>พรรคเพื่อไทย</orgName>ยืนยันว่าไม่ต้องห่วงเรื่องเงินทุนเลือกตั้ง เป็นการตีเกราะเคาะกะลาเพื่อให้ ส.ส.ของพรรค ที่กำลังลังเลจะย้ายพรรคให้เห็นว่าน้ำเลี้ยงที่หายไปจะกลับคืนมา เพราะพ.ต.ท.ทักษิณเองรู้ว่าในพื้นที่อีสานกระแสยังสู้กระสุนไม่ได้ เพราะถ้ามีกระสุนก็สร้างกระแสได้จึงออกมารับรองเรื่องเงินทุนที่จะใช้ในการเลือกตั้งครั้งหน้า</p>
<p>3. พ.ต.ท.ทักษิณยอมเปลืองตัวเปลืองเงินโดยการโทรศัพท์เข้าหากำนัน ผู้ใหญ่บ้านและข้าราชการในพื้นที่ด้วยตัวเอง ทั้งที่ไม่เคยทำเช่นนี้มาก่อน แต่ในยามหน้าสิ่วหน้าขวานจำเป็นต้องรักษาฐานเสียงไว้ จึงลงทุนโทร.ถึง กำนัน ผู้ใหญ่บ้าน หัวคะแนน และยังบอกให้นักธุรกิจ นักการเมืองในพื้นที่ว่า นโยบายของรัฐบาลชุดนี้จอดไม่ต้องแจวแน่ จึงขอฝากบอกพ.ต.ท.ทักษิณด้วยว่า ยุคนี้ไม่มีเรือแจวแล้ว มีแต่เรือเจ็ต</p>
<p>4.พ.ต.ท.ทักษิณต้องการปลุกกระแสทักษิณฟีเวอร์ใหม่อีกครั้ง โดยแจกรูป ของพ.ต.ท.ทักษิณพร้อมลายเซ็นให้ ส.ส.ภาคอีสานหวังสร้างกระแส หรือเอาไปบูชาก็ไม่ทราบ แต่ขอแนะนำว่าควรจะออกเป็นเหรียญหลวงพ่อแม้วและนำไปปลุกเสกแจกส.ส.<orgName>พรรคเพื่อไทย</orgName>ห้อยคอไปหาเสียงแทนจะดีกว่า</p>
<p>5. มติ<orgName>พรรคเพื่อไทย</orgName>ให้ขับไล่นายจุมพฎ บุญใหญ่ ส.ส. <orgName>สกลนคร</orgName>และนายปองพล อดิเรกสาร ส.ส. <orgName>สระบุรี</orgName> ออกจากการเป็นสมาชิกพรรค ถือเป็นการเชือดไก่ ให้ลิงดู เพื่อไม่ให้ ส.ส.คนอื่นเอาเป็นเยี่ยงอย่าง เพราะจะเป็นตัวอย่างให้ ส.ส.ที่เหลือแตกแถว ไปหาเสียงให้พรรคคู่แข่ง เพราะปกติพรรคการเมืองจะหลีกเลี่ยงการขับสมาชิกพรรคออก กรณีนี้ถือเป็นการบอกนัยยะที่หวังผลทางการเมืองจึงมีมติออกมาในลักษณะนี้</p></body>
</news>
