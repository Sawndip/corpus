<teiHeader>
<fileDesc>
<titleStmt>
  <title>ยังไงก็ใช้"วรนุช" "นุ่น"ไม่เปลี่ยนชื่อที่พ่อแม่ตั้งให้  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/070709/7364  </bibl>
</sourceDesc>
</fileDesc>
</teiHeader>
<news>
<headline>ยังไงก็ใช้"วรนุช" "นุ่น"ไม่เปลี่ยนชื่อที่พ่อแม่ตั้งให้</headline>
<lead></lead>
<neck></neck>
<body><p>แม้ว่านายชัชวาล  พิศดำขำ  ผอ.<orgName>กองอนุรักษ์สัตว์ป่า  กรมอุทยานแห่งชาติสัตว์ป่าและพันธุ์พืช</orgName>  จะเปลี่ยนใจไม่ใช้ชื่อวรนุชแทนตัวเงินตัวทองไปแล้วก็ตาม  แต่นุ่น-วรนุช  วงษ์สวรรค์  นางเอกคนสวยที่กำลังจะเป็นสะใภ้ครอบครัวเบียร์สิงห์  ก็ออกมาบอกว่าไม่ได้ติดใจอะไร  ถึงแม้ชื่อวรนุชจะถูกนำไปใช้กับอะไรก็ยังยืนยันที่จะใช้ชื่อนี้  เพราะเป็นมงคลนามที่พ่อแม่ตั้งให้</p>

     <p>"ชื่อที่เปลี่ยนใหม่คำนั้นมาจากคำว่า  Varanus  Salvator  ถ้าอ่านทับศัพท์ก็อ่านว่าวรนัสไม่ใช่วรนุชโดยตรง  ส่วนที่เขาใช้ทับศัพท์ไทยว่าวรนุช  นุ่นไม่ทราบเพราะว่าไม่ได้รับการยืนยันว่ามาจากไหน แต่ตัวนุ่นรู้สึกเฉยๆ  มันก็ไม่ได้เกี่ยวกับอะไรกับนุ่น  ซึ่งถ้าถามความเห็นของการเปลี่ยนชื่อตรงนี้  นุ่นไม่มีความเห็นอะไรทั้งนั้น</p>

     <p>เขาอาจจะคิดดีแล้วหรือเปล่านุ่นไม่ทราบ  แต่ถ้าถามว่านุ่นจะเปลี่ยนไปใช้ชื่ออื่นมั้ยก็คงไม่แน่นอน  ชื่อวรนุชบุพการีเป็นคนตั้งให้  และนุ่นว่าชื่อคนเราที่บุพการีตั้งให้  ทุกคนก็จะต้องมีความเคารพในส่วนตรงนั้น  นุ่นมองเป็นเรื่องเฉยๆ  จริงๆ  ต้องบอกว่าเวลาการเปลี่ยนแปลงของชื่อต่างๆ  อย่างแห้วเป็นสมหวัง  ลั่นทมเป็นลีลาวดี  เขาก็พยายามหาคำที่สวยงาม  ยังไงเราก็เฉยๆ  ไม่ได้รู้สึกอะไร  คุณค่าของคนมันคงไม่ได้อยู่แค่ชื่อหรือที่อะไรต่างๆ  จะห้ามคนไปจินตนาการก็คงไม่ได้"  นุ่นกล่าว</p></body>
</news>
