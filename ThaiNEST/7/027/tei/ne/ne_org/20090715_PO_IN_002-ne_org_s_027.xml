<teiHeader>
<fileDesc>
<titleStmt>
  <title>ปณิธานเผยเปิดTVเจาะลึกครม.เชิญแดงร่วม  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-15 18:12:59  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=180780  </bibl>
</sourceDesc>
</fileDesc>
</teiHeader>
<news>
<headline>ปณิธานเผยเปิดTVเจาะลึก<orgName>ครม.</orgName>เชิญแดงร่วม</headline>
<lead>รองเลขาธิการนายกฯ "ดร.ปณิธาน" เผย <orgName>FM 99.5</orgName> เชิญแกนนำ<orgName>เสื้อแดง</orgName> ร่วมรายการใหม่ เจาะลึก ครม. ทาง<orgName>ช่อง 11</orgName> แล้วแต่ยังไม่ได้รับการตอบรับ</lead>
<neck></neck>
<body><p>ศ.ดร.ปณิธาน วัฒนายากร รองเลขาธิการนายกรัฐมนตรี ให้สัมภาษณ์ในรายการร่วมด้วยช่วยกัน <orgName>FM 99.5</orgName> ยืนยันทางรัฐบาล ไม่ได้รู้สึกกังวลกับการที่ <orgName>กลุ่มม็อบเสื้อแดง</orgName> ประกาศออกหนังสือ "Voice of Taksin : เสียงทักษิณ "ที่จะประเดิมออกฉบับแรก ในวันที่ 26 ก.ค. นี้ โดยจะปล่อยให้เป็นหน้าที่ของฝ่ายกฎหมายในการเข้าไปดูแล โดยหากพบว่า มีการกระทำผิดก็จะมีการดำเนินคดีไปตามกฎหมายทันที</p>
<p>นอกจากนี้ ศ.ดร.ปณิธาน ยังได้เปิดเผยอีกว่า รัฐบาล จะจัดให้มีรายการเจาะลึก <orgName>ครม.</orgName> ที่จะมีเป็นประจำทุกวันอังคารทาง<orgName>สถานีโทรทัศน์ สทท. 11</orgName> เพื่อเปิดโอกาสให้ฝ่ายที่ไม่เห็นด้วยกับนโยบายต่าง ๆ ของรัฐบาลได้มีโอกาสซักถามข้อข้องใจต่าง ๆ ซึ่งเบื้องต้นได้มีการประสานไปยังบรรดาแกนนำ<orgName>กลุ่มม็อบเสื้อแดง</orgName> เพื่อเชิญให้เข้าร่วมในรายการแล้วแต่ยังไม่ได้รับการตอบรับว่า พร้อมที่จะเข้าร่วมในรายการดังกล่าวหรือไม่ อย่างไรก็ดี หากทางแกนนำ<orgName>ม็อบเสื้อแดง</orgName>ไม่พร้อม ทางรายการก็ยินดีที่จะส่งทีมงานและช่างกล้องไปบันทึกเทป เก็บคำถามจากทางแกนนำ<orgName>กลุ่มม็อบเสื้อแดง</orgName>เพื่อนำมาให้ทางฝ่ายรัฐบาล ได้ชี้แจงในรายการ </p>
<p>ส่วนการลงพื้นที่ จ.อุบลราชธานี ของนายกรัฐมนตรี ที่กำหนดเดิม จะมีขึ้นในวันที่ 23 ก.ค. นั้น ยอมรับว่า คงต้องมีการเลื่อนออกไปก่อน เนื่องจาก นายกรัฐมนตรี ติดภารกิจสำคัญ ส่วนจะเป็นเมื่อใด นั้น คงต้องขอรอตรวจสอบกำหนดการ ต่าง ๆ อีกครั้ง</p></body>
</news>
