<teiHeader>
<fileDesc>
<titleStmt>
  <title>วุฒิสภาเห็นชอบพ.ร.ก.กู้เงิน4แสนล้านหลัง"อภิสิทธิ์"ชี้แจงด้วยตนเอง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=40736  </bibl>
</sourceDesc>
</fileDesc>
</teiHeader>
<news>
<headline><orgName>วุฒิสภา</orgName>เห็นชอบพ.ร.ก.กู้เงิน4แสนล้านหลัง"อภิสิทธิ์"ชี้แจงด้วยตนเอง</headline>
<lead></lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี ใช้เวลาประมาณ 40 นาที ชี้แจงต่อที่ประชุม<orgName>วุฒิสภา</orgName> ถึงความจำเป็นในการออกพระราชกำหนดให้อำนาจ<orgName>กระทรวงการคลัง</orgName>กู้เงินเพื่อฟื้นฟูและเสริมสร้างความมั่นคงทางเศรษฐกิจ เพื่อกระตุ้นเศรษฐกิจ โดยขอโอกาส ส.ว. ผ่านความเห็นชอบกฎหมายดังกล่าว เพราะเกรงว่าหากไม่เห็นชอบ จะเกิดผลกระทบต่อทิศทางแก้ไขปัญหาเศรษฐกิจของประเทศ </p>
<p>หลังฟังคำชี้แจงของนายกรัฐมนตรี ที่ประชุมวุฒิสภาได้เห็นชอบ พ.ร.ก. ดังกล่าว ด้วยคะแนน 69 ต่อ 48 เสียง งดออกเสียง 11 จากนั้น รับทราบพระบรมราชโองการโปรดเกล้าฯ ประกาศปิดประชุมสมัยวิสามัญแห่งรัฐสภา วันที่ 23 มิถุนายน 2552 ทันที โดยไม่หยิบยกวาระการพิจารณาร่าง พ.ร.บ. กู้เงิน 4 แสนล้านบาทขึ้นพิจารณา</p>
<p>หลังเสร็จสิ้นการประชุม นายกรัฐมนตรี ยืนยันว่า การที่ที่ประชุมวุฒิสภา ไม่พิจารณาร่าง พ.ร.บ. กู้เงิน 4 แสนล้านบาท ในสมัยประชุมวิสามัญ จะไม่เป็นอุปสรรคต่อการทำงานของรัฐบาล เพราะรัฐบาลไม่เร่งรีบสามารถนำเข้าสู่การพิจารณาในสมัยสามัญนิติบัญญัติในเดือนสิงหาคม </p>
<p>ด้านนายประสพสุข บุญเดช ประธาน<orgName>วุฒิสภา</orgName> ยืนยันว่า ไม่มีการต่อรอง หรือมีเงื่อนไขใด ๆ เพื่อแลกระหว่างการเห็นชอบ พ.ร.ก. กู้เงินกับการไม่พิจารณา ร่างพ.ร.บ. กู้เงิน แต่ที่ต้องปิดการประชุมนั้น กังวลเรื่องกรอบเวลาที่จำกัด</p></body>
</news>
