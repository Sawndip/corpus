<teiHeader>
<fileDesc>
<titleStmt>
  <title>"เทพเทือก" ขู่ฟ้อง "พร้อมพงศ์"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol04140752&sectionid=0133&day=2009-07-14  </bibl>
</sourceDesc>
</fileDesc>
</teiHeader>
<news>
<headline>"เทพเทือก" ขู่ฟ้อง "พร้อมพงศ์"</headline>
<lead></lead>
<neck></neck>
<body><p>เมื่อวันที่ 13 มิถุนายน ที่ทำเนียบรัฐบาล นายสุเทพ เทือกสุบรรณ รองนายกรัฐมนตรี ฝ่ายความมั่นคง ให้สัมภาษณ์กรณีนายพร้อมพงศ์ นพฤทธิ์ โฆษก<orgName>พรรคเพื่อไทย</orgName> ระบุถูกรัฐบาลกลั่นแกล้ง โดยการเรียกนายนิพนธ์ หรือโกยาว นพฤทธิ์ พี่ชาย เข้าให้ปากคำกับตำรวจในคดีถูกผู้ต้องหาลอบวางระเบิดถังดับเพลิง ขนาด 5 กิโลกรัม ที่หลังป้ายอวยพรสวัสดีปีใหม่ ส.ส.<orgName>พรรคประชาธิปัตย์</orgName> จ.สุราษฎร์ธานี รวม 5 จุด ให้การซัดทอดว่า ขอถือโอกาสเรียนว่า ที่นายพร้อมพงศ์ให้สัมภาษณ์ทำนองว่า ตำรวจเรียกพี่ชายไปสอบปากคำกรณีการวางระเบิด 5 จุด ถ้าจำได้ช่วงนั้น มีการเอาระเบิดไปวางตามจุดต่างๆ ของ จ.สุราษฎร์ธานี แล้วตำรวจดำเนินการสอบสวนมาเรื่อย ในที่สุดได้ตัวผู้วางระเบิดและควบคุมตัวไว้ สอบสวนตามกระบวนการ และไม่ว่ามีอะไรที่เชื่อมโยงกับนายนิพนธ์หรือไม่ ก็ขอให้นายพร้อมพงศ์ไปตั้งสติให้ดี อย่าเอามาโยงกับสิ่งที่รัฐบาลกำลังทำงานจัดเตรียมประชุมรัฐมนตรีต่างประเทศอาเซียน ซึ่งไม่เกี่ยวกัน</p></body>
</news>
