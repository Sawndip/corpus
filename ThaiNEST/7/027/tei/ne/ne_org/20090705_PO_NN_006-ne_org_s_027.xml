<teiHeader>
<fileDesc>
<titleStmt>
  <title>ฉลองรับขวัญแพนด้าน้อยยิ่งใหญ่ประชาชนแห่เข้าชมแน่นทะลัก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168895  </bibl>
</sourceDesc>
</fileDesc>
</teiHeader>
<news>
<headline>ฉลองรับขวัญแพนด้าน้อยยิ่งใหญ่ประชาชนแห่เข้าชมแน่นทะลัก</headline>
<lead></lead>
<neck></neck>
<body><p>เมื่อวันที่ 4 กรกฎาคม เวลา 08.00 น. นายประเสริฐศักดิ์ บุญตระกูลพูนทวี หัวหน้าโครงการวิจัยและส่วนจัดแสดงแพนด้าในประเทศไทย เปิดเผยว่า เมื่อคืนที่ผ่านมาหลินฮุ่ยได้ทำกล้องพังไปจำนวน 1 ตัว มีผลทำให้การถ่ายทอดวงจรปิดขัดข้องประมาณ 1 ชั่วโมง ก่อนจะนำเอากล้องสำรองมาแทนที่จึงทำให้คุณภาพไม่ดีเท่าที่ควร ซึ่งการกระทำดังกล่าวทำให้แสดงให้เห็นว่าหลินฮุ่ยเริ่มที่จะคลายความกังวลใน การเลี้ยงลูก กลับมาเป็นหลินฮุ่ยตัวเดิมที่มีนิสัยขี้เล่น ขี้สงสัยถึงสิ่งแปลกที่อยู่ข้างในจึงใช้มือดึงขาตั้งกล้องเข้าไปในซี่กรง ข้างในและพยายามที่จะเล่นจะกัดเลยทำให้กล้องเกิดความเสียหาย</p>
<p>นายประเสริฐศักดิ์ เปิดเผยต่อว่า สำหรับวันนี้เรื่องการแยกลูกไม่น่าจะมีปัญหา โดยในตอนเช้าได้มีประชาชนเข้ามาดูในส่วนแสดงแพนด้าและแลกบัตรอยู่เป็นช่วงๆ ซึ่งประเมินว่าตลอดทั้งวันจะมีเข้าชมแพนด้าน้อยไม่น้อยกว่า 1,600 คน โดยผู้ที่เข้าชมส่วนใหญ่จะเป็นเด็กเสียเป็นส่วนใหญ่</p>
<p>ด้านนายโสภณ ดำนุ้ย ผู้อำนวยการสวนสัตว์ในพระบรมราชูปถัมภ์ฯ กล่าวยอมรับว่า เรารู้สึกตื่นเต้นโดยเฉพาะพนักงาน<orgName>องค์การสวนสัตว์ฯ</orgName> โดยการจัดงานในวันนี้ทางสวนสัตว์เชียงใหม่ ได้มีการจัดแสดงของนักเรียนจากโรงเรียนต่างๆในจังหวัดเชียงใหม่ มีการแสดงดนตรี โดยเฉพาะประชาชนต่างให้ความสนใจในการเข้ามาชมแพนด้าน้อย ยืนต่อแถวเพื่อชมความน่ารักของแพนด้าน้อยจำนวนมาก โดยทีมงานสามารถแยกแพนด้าน้อยได้นานเกือบ 1 ชั่วโมง ซึ่งปรากฏว่าทุกคนที่ได้ชมแพนด้าน้อยต่างก็มีความสุขสนุกสนานสบายใจ ทำให้<orgName>องค์การสวนสัตว์ฯ</orgName>เกิดความสุขมีความดีใจที่ลูกหมีแพนด้าน้อยเกิดมาใน เมืองไทยภายใต้โพธิสมภารขององค์พระบาทสมเด็จพระเจ้าอยู่หัวฯ สร้างความสมานฉันท์ สร้างรอยยิ้มให้กับทุกคน</p>
<p>นายโสภณ กล่าวด้วยว่า ในวันที่ 5 กรกฎาคมนี้ จะมีขบวนแห่พาเหรดหลายขบวน หลังจากนั้นก็จะทำพิธีสู่ข้าวเอาขวัญ แพนด้าน้อยแบบประเพณีพื้นเมือง พร้อมทั้งมีพิธีบายศรีนมแมว เพื่อให้แพนด้าน้อยมีความสุข เจริญรุ่งเรือง สุขภาพแข็งแรง และจะมีการถ่ายทอดสดทาง<orgName>สถานีโทรทัศน์ช่อง 5</orgName> เป็นเวลา 2 ชั่วโมงด้วย</p>
<p>"สำหรับในวันนี้อาจเกิดความยุ่งยากในการจัดแถวเพื่อชม แพนด้าน้อย แต่ก็ไม่มีปัญหาอะไร หลายคนบอกว่าในตอนนี้เอาตั๋วเครื่องบินมาแลกก็ไม่ยอม ยังไงก็จะต้องดูหมีแพนด้าให้ได้ บางคนดูลูกหมีแพนด้ายังยกมือไหว้ขอให้มีความสุขความเจริญ ส่วนการถ่ายภาพแพนด้าน้อยนั้นทางเราได้มีการเตือนประชาชนตอลดเวลาไม่ให้ถ่าย ภาพ แต่ก็ยังมีคนถ่าย ในเรื่องนี้เราก็ไม่รู้จะพูดอย่างไร"ผอ.สวนสัตว์ กล่าวในที่สุด</p>
<p>ต่อมา เวลา 10.00 น.ทีมสัตวแทพย์และพี่เลี้ยง ได้ทำการตรวจสุขภาพแพนด้าน้อย โดยสัตวแพทย์กรรณิการ์ นิ่มตระกูล สัตวแพทย์ประจำแพนด้า เปิดเผยว่าจากผลการตรวจสุขภาพวันนี้ พบว่าแพนด้าน้อยพัฒนาการดีขึ้นมากมีสุขภาพสมบูรณ์แข็งแรง น้ำหนัก 1,925 กรัม ยาว 39 เซนติเมตร</p>
<p>ผู้สื่อข่าวรายงานว่า ในวันที่ 5 กรกฎาคมนี้ ถือเป็นวันไฮไลท์ของการจัดงานสู่ข้าวเอาขวัญแพนด้าน้อย ซึ่งจะมีนายอมรพันธุ์ นิมานันท์ ผู้ว่าราชการ<orgName>จังหวัดเชียงใหม่</orgName>จะเป็นประธานเปิดงาน และจะมีการประกอบพิธีกรรมทางศาสนาและวัฒนธรรมแบบล้านนาอย่างยิ่งใหญ่</p>
<p>ด้านความคืบหน้าอาการป่วยของช้างพังกำไล ผู้สื่อข่าวรายงานจากจ.สุรินทร์ว่า วันนี้ทีมแพทย์ได้ยกเตียงไฮโดรลิคขึ้นให้พังกำไลอยู่ในท่ายืน เพื่อทำการล้างแผลเช่นเดิมทุกวันๆละ 2 ครั้ง เช้า-เย็นเช่นเดิม ขณะที่ นายสมศักดิ์ ศาลางาม ควาญช้าง ได้นำขมิ้นซึ่งเป็นภูมิปัญญาชาวบ้าน มาทาบริเวณแผลที่เกิดจากการกดทับ ร่วมกับยาซึ่งทีมแพทย์นำมาใช้ในการรักษาพังกำไล ซึ่งพบว่า บาดแผลบริเวณที่ใช้ขมิ้นทา จะแห้งเร็วขึ้น ส่วนแผลกดทับที่บริเวณสะโพกขาหลังซ้ายที่มีขนาดใหญ่และลึกถึงกระดูกยังคงน่า เป็นห่วงอยู่</p>
<p>ขณะที่ทีมสัตวแพทย์ได้ทำการเปลี่ยนแกนเหล็กที่สอดอยู่ภายในยางในรถยนต์ซึ่ง ทำเป็นที่พยุงตัวช้างด้านหน้าของเตียงไฮโดรลิค ซึ่งหักจากการโยกตัวของพังกำไล โดยพังกำไลยังคงมีแรงสะบัดตัวเพื่อไม่ให้สัตวแพทย์ทำแผล ซึ่งนับเป็นสัญญานที่ดี ที่ทีมสัตวแพทย์ได้เห็นพังกำไลกลับมามีเรี่ยวแรงอีกครั้ง</p>
<p>อย่างไรก็ตามทีมสัตวแพทย์ยังคงทำการรักษาอย่างใกล้ชิด โดยเฉพาะกระดูกขาหน้าขวาที่หัก ซึ่งแม้จะพบว่ามีแคลเซียมก่อตัว แต่ยังไม่มากพอ ซึ่งยังมีโอกาสเคลื่อนได้หากพังกำไลยังคงมีแรงและดิ้นอยู่ ส่วนแผลขาหน้าซ้ายที่เกิดจากอุบัติเหตุก็พบว่ามีเนื้อเยื่อเกิดขึ้นทดแทน</p>
<p>ทั้งนี้ ผู้สื่อข่าวรายงานด้วยว่า ได้มีประชาชนเดินทางมาให้กำลังใจพังกำไลอย่างต่อเนื่อง พร้อมเขียนข้อความอวยพร ซึ่งทุกข้อความจะเขียนแสดงออกถึงความห่วงใยและขอให้พังกำไลหายจากการบาดเจ็บ โดยเร็ว นอกจากนี้ทุกคนยังนำผลไม้ทั้ง มันแกว กล้วยและสับปะรด มามอบให้พังกำไลจำนวนมาก โดยพังกำไลสามารถกินอาหารได้เป็นอย่างดี โดยเฉพาะสับปะรด</p></body>
</news>
