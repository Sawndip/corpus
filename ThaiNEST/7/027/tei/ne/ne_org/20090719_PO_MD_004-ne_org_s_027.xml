<teiHeader>
<fileDesc>
<titleStmt>
  <title>เกมแก้รธน.ส่อถึงประชามติ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-19 19:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000081568  </bibl>
</sourceDesc>
</fileDesc>
</teiHeader>
<news>
<headline>เกมแก้รธน.ส่อถึงประชามติ</headline>
<lead><orgName>ครม.</orgName>เตรียมถกข้อเสนอแก้ รธน.ของ <orgName>กก.สมานฉันท์</orgName> อังคาร 21 ก.ค.นี้ ก่อนส่งสภาฯ ตัดสินเดินหน้าตั้งคณะทำงานฯ ยอมรับหลายฝ่ายความเห็นไม่ตรงกัน ไพ่ใบสุดท้าย ต้องรับฟังความเห็นจากประชาชนก่อน</lead>
<neck></neck>
<body><p>นายสาทิตย์ วงศ์หนองเตย รัฐมนตรีประจำ<orgName>สำนักนายกรัฐมนตรี</orgName> กล่าวถึงแนวทางการแก้ไขรัฐธรรมนูญ ว่า จากการพูดคุยและดูข้อเสนอของ<orgName>คณะกรรมการสมานฉันท์ เพื่อการปฏิรูปการเมืองและศึกษาการแก้ไขรัฐธรรมนูญ</orgName> อยากให้มีกลไกของรัฐสภาเกิดขึ้น เพื่อให้มีการนำข้อเสนอของคณะกรรมการ ไปสู่การวิเคราะห์ และดำเนินการให้เกิดผลทางปฏิบัติ ซึ่งนายกฯได้พูดในที่ประชุมการรับฟังข้อเสนอแนะ ของกรรมการสมานฉันท์ฯว่า ทางฝ่ายรัฐบาลจะนำข้อเสนอไปพูดคุยกับคณะรัฐมนตรี</p>
<p>ในส่วนของรัฐสภา นายกฯ คงต้องหารือกับส.ส.โดยเฉพาะในรัฐบาล และพรรคร่วมรัฐบาลรวมไปถึงฝ่ายค้านด้วยว่า จะมีแนวทางดำเนินการต่ออย่างไร ฉะนั้นเข้าใจว่าในอนาคตน่าจะเกิดกลไกในรูปของคณะทำงาน เพื่อนำข้อเสนอต่างๆ มาสู่การศึกษา และอาจจะมีการรับฟังความเห็นของประชาชนเพิ่มเติม เนื่องจากนายกฯ ได้ปรารภในที่ประชุมตรงกันกับที่ฝ่ายกรรมการสมานฉันท์รายงานว่า เรื่องการแก้รัฐธรรมนูญ ยังมีความเห็นที่ไม่ตรงกัน โดยเห็นได้ชัดก่อนที่จะเดินเข้าห้องมารับฟังความคิดเห็นของ<orgName>คณะกรรมการสมานฉันท์</orgName> มี กลุ่ม 40 ส"ว. มายื่นหนังสือแสดงความไม่เห็นด้วย ในเวลาที่บางฝ่ายแสดงการสนับสนุนชัดเจน และเปิดเผย</p>
<p>" ดังนั้นกลไกที่จะเกิดขึ้นในรัฐสภาก็ดี การหารือร่วมกันระหว่าง ครม.หรือ ส.ส.ในสภาฯ เป็นกลไกที่มีความจำเป็น ท่านนายกฯ มีแนวว่า น่าที่จะต้องถึงขั้นรับฟังความเห็นจากประชาชนด้วย ส่วนจะถึงขั้นการทำประชามติหรือไม่นั้นน่า จะให้กลไกชุดนี้มีโอกาสที่จะพูดคุยกันก่อน และในส่วนของ<orgName>ครม.</orgName>น่าจะหยิบเรื่องนี้มาคุยกันในวันอังคาร ที่ 21 ก.ค.นิ้ ว่าจะเอาอย่างไร" นายสาทิตย์กล่าวว่า</p>
<p>นายสาทิตย์ กล่าวด้วยว่า ในส่วนพรรคการเมือง ที่เป็นพรรคร่วม ต้องให้แต่ละพรรคการเมืองนำข้อเสนอไปศึกษากันเองก่อน ที่จะมีการนัดแกนนำพรรคร่วมมาหารืออีกครั้ง</p>
<p>ทั้งนี้ในส่วนของ<orgName>พรรคประชาธิปัตย์</orgName> ก่อนเปิดสมัยประชุมสภาฯ จะมีการนัดคุยกันในเรื่องนี้ อย่างไรก็ตาม เรื่องการแก้ไขรัฐธรรมนูญ ทั้งสภาและรัฐบาลจะต้องทำไปพร้อมๆ กัน โดยในส่วนของรัฐบาล อยู่ในฐานะที่เป็นพรรคการเมืองเสียงข้างมากในสภาฯ จะให้กลไกสภาฯ เป็นตัวหลัก รัฐบาลเป็นฝ่ายสนับสนุน</p>
<p>ทั้งนี้ ข้อเสนอของ<orgName>คณะกรรมการสมานฉันท์</orgName>ที่เสนอมา 6 ข้อ ถือว่ามีความละเอียดอ่อนพอสมควร หากคิดในมุมฝ่ายการเมือง จะเห็นว่าทำให้งานของฝ่ายการเมืองมีความยืดหยุ่น คล่องตัวมากขึ้น เช่น ส.ส.ดำรงตำแหน่งได้ หรือกรณีมุมของพรรคกการเมือง อาจจะคิดว่าการไปแก้เรื่องของการยุบพรรคให้มีความผิดเฉพาะตัว อาจจะทำให้มีความเป็นธรรมมากขึ้น หรือการแก้ มาตรา 190 มองฝ่ายการเมืองอาจจะสะดวกกับการทำงานเหล่านี้เป็นต้น</p>
<p>แต่หากมองจากมุมของประชาชน อาจจะทำให้เกิดความรู้สึกว่าประชาชนไม่ได้อะไร เป็นเรื่องการแก้ไขเฉพาะนักการเมือง แต่คณะกรรมการฯไม่ได้มีข้อเสนอเฉพาะแก้รัฐธรรมนูญเท่านั้น แต่ยังมีข้อเสนออื่น เช่น ข้อเสนอนำไปสู่ความสมานฉันท์ เรื่องการลดความขัดแย้ง เรื่องสมัชชาทางออากาศ ซึ่ง<orgName>ช่อง 11</orgName> เคยสนับสนุนไปแล้ว ข้อเสนอเรื่องการทำสมัชชา 4 ภูมิภาค เพื่อนำคนที่มีความเห็นต่างมาพูดคุยในเวทีเดียวกัน เรื่องการให้แต่ละฝ่ายลดทิฐิ ความขัดแย้งตอบโต้กันทางการเมือง แม้กระทั่งข้อเสนอไปถึงสื่อมวลชน ที่ให้เผยแพร่พื้นที่ข่าวที่ดีมากขึ้น คิดว่าข้อเสนอทั้งหมดที่มีการเสนอมา มองได้หลายมุม บางมุมสามารถปฏิบัติได้เลย ส่วนของรัฐธรรมนูญยังมีความขัดแย้งกันอยู่มาก และเชื่อว่าในสังคมมีความเห็นที่ก้ำกึ่งกันมาก จึงต้องเป็นบทบาทของรัฐสภา ที่จะตัดสินใจว่าจะเอาอย่างไร หากตัดสินใจทำประชามติ ก็ไม่มีทางปฏิเสธ และเชื่อว่ามาถึงจุดนี้ ฝ่ายค้านไม่มีทางเลือก ต้องเดินต่อไป</p>
<p>**ปธ.วุฒิย้ำต้องแก้รธน.เพื่อสมานฉันท์</p>
<p>นายประสพสุข บุญเดช ประธาน<orgName>วุฒิสภา</orgName> กล่าวถึง<orgName>เอแบคโพล</orgName>สำรวจความคิดประชาชนซึ่งเห็นด้วยกับการแก้ไขรัฐธรรมนูญ ถึงร้อยละ 62.7 ว่า ตนเคยให้สัมภาษณ์แล้วว่า ต้องแก้รัฐธรรมนูญ เพื่อความสมานฉันท์ของชาติ แต่จะแก้เร็วหรือช้า ขึ้นอยู่กับรัฐบาล เพราะรัฐบาลจะให้รัฐมนตรีพิจารณาไปพร้อมกับรัฐสภา ส่วนที่กลุ่ม 40 ส.ว.ยื่นหนังสือคัดค้าน ถือเป็นสิทธิ์ที่ทำได้ ซึ่งคนเราสามารถมีความเห็นแตกต่างกันได้ ก็ต้องไปโหวตกันในสภา สู้กันในหลัก<orgName>รัฐสภา</orgName> คนไหนเสียงข้างมากก็ชนะ</p></body>
</news>
