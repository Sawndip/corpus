<teiHeader>
<fileDesc>
<titleStmt>
  <title>สดศรียุเพื่อไทยขับจุมพฏวางบรรทัดฐานส.ส.  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-08 11:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090608/49136/%e0%b8%aa%e0%b8%94%e0%b8%a8%e0%b8%a3%e0%b8%b5%e0%b8%a2%e0%b8%b8%e0%b9%80%e0%b8%9e%e0%b8%b7%e0%b9%88%e0%b8%ad%e0%b9%84%e0%b8%97%e0%b8%a2%e0%b8%82%e0%b8%b1%e0%b8%9a%e0%b8%88%e0%b8%b8%e0%b8%a1%e0%b8%9e%e0%b8%8f%e0%b8%a7%e0%b8%b2%e0%b8%87%e0%b8%9a%e0%b8%a3%e0%b8%a3%e0%b8%97%e0%b8%b1%e0%b8%94%e0%b8%90%e0%b8%b2%e0%b8%99%e0%b8%aa.%e0%b8%aa..html  </bibl>
</sourceDesc>
</fileDesc>
</teiHeader>
<news>
<headline>สดศรียุ<orgName>เพื่อไทย</orgName>ขับจุมพฏวางบรรทัดฐานส.ส.</headline>
<lead>"สดศรี"ยุ"เพื่อไทย" ขับ"จุมพฏ"ออกจากพรรค เพื่อวางบรรทัดฐานส.ส. ยอมรับเอาผิดมาเป็น กรรมการบริหาร<orgName>พรรคภูมิใจไทย</orgName>ไม่ได้</lead>
<neck></neck>
<body><p><orgName>กกต.</orgName> -นางสดศรี สัตยธรรม กรรมการการเลือกตั้ง ด้านกิจการพรรคการเมืองและการออกเสียงประชามติ กล่าวถึงกรณีที่ที่นาย จุมพฏ บุญใหญ่ ส.ส.<orgName>สกลนครเขต 2</orgName> <orgName>พรรคเพื่อไทย</orgName> ที่ได้ไปร่วมกิจกรรมทางการเมืองกับ<orgName>พรรคภูมิใจไทย</orgName>ในการลงพื้นที่ ที่มีการจัดสัมมนาพร้อมทั้งใส่เสื้อ<orgName>พรรคภูมิใจไทย</orgName> ว่า การดำเนินกิจกรรมทางการเมือง โดยไม่ทำงานด้วยใจ หรือใจย้ายไปแล้วไม่เป็นไร แต่หากนายจุมพฏ ลาออกจาก<orgName>พรรคเพื่อไทย</orgName> ก็จะถือว่าพ้นจากสมาชิกภาพ ส.ส. ทันที เพราะตามกฎหมายส.ส. ไม่สามารถย้ายพรรคได้ คงต้องรอให้มีการยุบสภา เสียก่อน   </p>
<p>นางสดศรี กล่าวว่า หากที่ประชุมใหญ่ของพรรคได้มีการประชุมและมีมติให้ขับออกจากการเป็น สมาชิกพรรค ผู้ที่เป็นส.ส.ก็ต้องยื่นร้องต่อ<orgName>ศาลรัฐธรรมนูญ</orgName>ภายใน 60 วัน ซึ่ง<orgName>ศาลรัฐธรรมนูญ</orgName>จะเป็นผู้พิจารณาวินิจฉัยว่า การดำเนินการขับออกจากพรรคนั้นเป็นการดำเนินการโดยชอบหรือไม่ หาก<orgName>ศาลรัฐธรรมนูญ</orgName>เห็นว่า เป็นการดำเนินการโดยชอบก็จะขาดจากการเป็นสมาชิกภาพทันที แต่หาก<orgName>ศาลรัฐธรรมนูญ</orgName>เห็นว่าการดำเนินการของพรรคไม่ชอบก็ สามารถที่จะย้ายไปสังกัดพรรคอื่นได้   อย่างไรก็ตามกรณีนี้ยังไม่ได้มีบรรทัดฐานมาก่อน จึงอยากให้ส.ส.ในพรรคมีการดำเนินการ ซึ่งเรื่องก็จะได้ไปสู่ศาลรัฐธรรมนูญว่าจะพิจารณากรณีนี้อย่างไร เพื่อไว้เป็นบรรทัดฐานต่อไป </p>
<p>ผู้สื่อข่าวถามว่า กรณีที่มีกรรมการบริหารพรรคที่ถูกเพิกถอนสิทธิเลือกตั้ง ไปมีบทบาทเปรียบเสมือนเป็นกรรมการบริหาร<orgName>ภูมิใจไทย</orgName>นั้น นางสดศรี กล่าวว่า ในเบื้องต้นต้องดูข้อบังคับพรรคและพฤติกรรมว่าการกระทำดังกล่าวเข้าข่ายการทำหน้าที่ประหนึ่งกรรมการบริหารพรรคหรือไม่ ทั้งนี้ ในกรณีผู้ที่ถูกเพิกถอนสิทธิเลือกตั้งมีผู้ร้องเรียนและอยู่ระหว่างการพิจารณาของอนุกรรมการ ดังนั้นจึงจะนำข้อมูลดังกล่าวจะมาพิจารณาด้วย พร้อมตั้งข้อสังเกตว่า กฎหมายไม่สามารถดำเนินการอะไรได้ในเรื่องของบทบาทแอบแฝง ดังนั้นคณะอนุกรรมการปฏิรูปการเมืองควรที่จะไปดำเนินการเรื่องนี้ มากกว่าที่จะมาดำเนินการเสนอยุบ <orgName>กกต.</orgName> </p>
<p>ส่วนกรณีที่<orgName>พรรคภูมิใจไทย</orgName>ขึ้นป้ายนโยบายและการที่นายกรัฐมนตรีออกมาในทำนองที่พร้อมที่จะยุบสภานั้น นางสดศรี กล่าวว่า ในเรื่องดังกล่าวคงยังบอกไม่ได้ว่าเป็นนัยทางการเมืองว่าจะมีการยุบสภาเพื่อเลือกตั้งใหม่ จนกว่าจะมีพระราชกฤษฎีกาเลือกตั้ง จะคาดว่านายกรัฐมนตรีจะยุบสภาไม่ได้ แต่การที่พรรคการเมืองจะมีการขึ้นป้ายหาเสียงขณะนี้ก็สามารถทำได้ เพราะเป็นการที่พรรคจะได้พูดเรื่องนโยบายให้กับประชาชนรับทราบ โดย <orgName>กกต.</orgName>ไม่มีอำนาจเข้าไปห้าม ซึ่ง <orgName>กกต.</orgName>ก็เปรียบเสมือนพี่เลี้ยงหากทำอะไรเกินเลยไปก็จะมีการเตือนพรรคการเมือง ไม่ใช่เป็นการไปจับผิด </p>
<p>ผู้สื่อข่าวรายงานว่า ในช่วงเช้าวันนี้ <orgName>สำนักงาน กกต.</orgName>ได้จัดงานสถาปนาครบรอบ 11 ปี หลังการก่อตั้งองค์กรหลังรัฐธรรมนูญปี 2540 โดยนาย อภิชาต สุขัคคานนท์ ประธาน <orgName>กกต.</orgName> นาง สดศรี สัตยธรรม และนาย ประพันธ์ นัยโกวิท พร้อมด้วยพนักงานระดับสูง ได้บวงสรวงสิ่งศักดิ์สิทธิประจำศูนย์ราชการ พร้อมจัดพิธีสงฆ์ โดยได้นิมนต์พระเทพปริยัติเมธี เจ้าอาวาสวัดชลประทานรังสฤษฏิ์ ซึ่งการจัดงานก็ได้มีผู้มาร่วมงานจำนวนมาก ทั้งนี้ได้มีการประสานเจ้าหน้าที่ตำรวจท้องที่มาดูแลความเรียบร้อย พร้อมกับนำเครื่องตรวจวัตถุระเบิด มาตรวจผู้ที่เข้าออกเป็นราบบุคคล เนื่องจากทาง<orgName>สำนักงาน กกต.</orgName>เกรงว่าจะมีความไม่ปลอดภัยเกิดขึ้น เพราะ<orgName>สำนักงาน กกต.</orgName>เองก็ตกเป็นเป้าหมายทางการเมือง</p></body>
</news>
