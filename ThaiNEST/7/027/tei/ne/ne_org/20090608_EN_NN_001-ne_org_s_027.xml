<teiHeader>
<fileDesc>
<titleStmt>
  <title>"จุ๊บ-อิทธิกร" ดาราช่อง 7  แถลงศาลปฏิเสธคดีเล่นน้ำเต้าปูปลา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=164980  </bibl>
</sourceDesc>
</fileDesc>
</teiHeader>
<news>
<headline>"จุ๊บ-อิทธิกร" ดารา<orgName>ช่อง 7</orgName>  แถลงศาลปฏิเสธคดีเล่นน้ำเต้าปูปลา</headline>
<lead></lead>
<neck></neck>
<body><p>ที่ศาลจังหวัดตลิ่งชัน ศาลนัดสอบคำให้การ ในคดีหมายเลขดำที่ ด.3469/2552 พนักงานอัยการเป็นโจทก์ ฟ้อง นายอิทธิกร หรือจุ๊บ สาธุธรรม อายุ 29 ปี นักแสดงจากละครเรื่อง “พยัคฆ์ยี่เก” ทาง<orgName>สถานีโทรทัศน์สีกองทักบกช่อง 7</orgName> เป็นจำเลยฐานกระทำผิด พ.ร.บ.การพนัน พ.ศ.2478 </p>

               <p>โดย จุ๊บ-อิทธิกร เดินทางไปศาลด้วยตัวเองพร้อมด้วยทนายความและแฟนสาว ศาลได้อ่านคำฟ้องสรุปว่า เมื่อวันที่ 25 มี.ค.52 เวลา 04.40 น. เจ้าหน้าที่ตำรวจ <orgName>สน.บางยี่ขัน</orgName> จับกุมพร้อมพวกรวม 9 คน ขณะลักลอบเล่นการพนัน น้ำเต้า ปู ปลา บริเวณชั้นล่าง บางยี่ขันคอนโดมิเนียม ถนนอรุณอัมรินทร์ แขวงบางยี่ขัน เขตบางพลัด กรุงเทพฯ  ได้ของกลางเป็นสลากภาพ 50 แผ่น เงินสด 80 บาท </p>

            <p>ศาลได้สอบถามจำเลยว่าจะรับสารภาพหรือปฏิเสธ ปรากฏว่า จุ๊บ-อิทธิกร ยืนยันให้การปฏิเสธ อัยการโจทก์ แถลงศาลของนำพยานเข้าสืบจำนวน 6 ปาก ขณะที่ฝ่ายทนายความจำเลยแถลงศาลขอนำพยานเข้าสืบจำนวน 5 ปาก ศาลจึงนัดสิบพยานโจทก์ปากแรกวันที่ 17 พ.ย.นี้ เวลา 09.00 น.</p>

               <p>ภายหลัง จุ๊บ-อิทธิกร เปิดเผยว่า ตนได้ให้การปฏิเสธต่อศาล เพราะไม่ได้เล่นการพนัน แม้ว่าจะใช้เวลานาน กว่าจะมีคำพิพากษา แต่ตนเห็นว่ามันคุ้มค่าเพื่อจะได้พิสูจน์ความบริสุทธิ์ของตัวเอง ขอยืนยันว่าในวันเกิดเหตุตนไม่ได้เล่นการพนันแต่อย่างใด แต่ยอมรับว่ารู้จักกับบางคนพวกที่นั่งเล่นอยู่ ขณะเดินผ่านมีเพื่อนที่นั่งเล่นการพนันขอดูอัลบั้มภาพที่ตนถือมา จึงนั่งรออยู่ที่โต๊ะอาหารข้างๆ กระทั่งเจ้าหน้าที่ตำรวจเข้ามาจับกุม สำหรับพยานฝ่ายตนนั้นมีกลุ่มที่ถูกจับจะมาเบิกความเป็นพยานให้ตนว่าไม่ได้ยุ่งเกี่ยวอย่างไร เรื่องที่เกิดขึ้นอยากฝากเป็นอุธาหรณ์แก่คนทั่วไปว่า อย่าเข้าไปยุ่งเกี่ยวกับการพนันแม้จะไม่ได้เล่นก็ตาม ไม่เช่นนั้นอาจจะซวยเหมือนตนก็ได้ </p></body>
</news>
