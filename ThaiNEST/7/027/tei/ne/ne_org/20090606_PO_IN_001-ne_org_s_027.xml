<teiHeader>
<fileDesc>
<titleStmt>
  <title>นายกฯบอกเมล์NGVรอสภาพัฒน์  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-06 11:17:57  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=174843  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>จ่อดึงเมล์NGVให้<orgName>กทม.</orgName>ทำเล็งถกผู้ว่าฯ</headline>
<lead><orgName>ส.ส.กทม.</orgName> <orgName>พรรคประชาธิปัตย์</orgName> "ชนินทร์ รุ่งแสง" เตรียมหาช่องถก ผู้ว่าฯ กทม. ดึงรถเมล์ NGV มาทำเอง</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี ยืนยัน โครงการเช่ารถเมล์ NGV 4,000 คัน ต้องเกิดขึ้นอย่างแน่นอน แต่จะเป็นการซื้อหรือเช่า ต้องรอข้อยุติจาก<orgName>สภาพัฒนาการเศรษฐกิจและสังคมแห่งชาติ</orgName> หรือ <orgName>สภาพัฒน์</orgName> ( <orgName>สศช.</orgName> ) ซึ่งอยู่ระหว่างการปรึกษารับฟังความคิดเห็นจากทุกฝ่าย โดยขอให้ทุกฝ่าย ใช้เหตุผลในการพิจารณาตัดสินใจ อย่าใช้อารมณ์ พร้อมระบุว่า การทำงานต้องรับผิดชอบร่วมกัน ไม่มีพระเอกคนเดียว รัฐบาลทำเพื่อประโยชน์ของประชาชนเป็นหลัก และไม่ได้หวังหาเสียงเฉพาะประชาธิปัตย์ทั้งนี้ยืนยันว่า ตนไม่มีใครมากดดัน ซึ่งสิ่งที่กดดันมีเพียงเรื่องเดียวคือ ปัญหาของประเทศชาติเท่านั้น พร้อมยืนยันว่าไม่มีปัญหาคาใจกับ<orgName>พรรคภูมิใจไทย</orgName> อย่างแน่นอน </p>
<p>ส่วนข้อเสนอ ในการทำประชาพิจารณ์ โครงการเช่ารถเมล์ นั้น นายกรัฐมนตรี เห็นว่า หากสามารถทำได้ภายใน 1 เดือน ก็จะเป็นการดีแต่อย่างไรก็ตาม ต้องขึ้นอยู่กับการพิจารณาของ <orgName>สภาพัฒน์</orgName>ด้วย </p>
<p>ทั้งนี้ นายอภิสิทธิ์ เวชชาชีวะ นายกรัฐมนตรี กล่าวถึงกรณี ปัญหาความขัดแย้งของตลาดคลองเตยว่า ได้พูดคุยกับผู้ที่เกี่ยวข้องแล้ว พร้อมย้ำให้ ตำรวจ เป็นคนกลางในการเจรจาหาข้อยุติ ทั้งฝ่ายผู้ค้าตลาดคลองเตยและบริษัทผู้ชนะการประมูลตลาด เพื่อไม่ให้เกิดความรุนแรง ซึ่งตำรวจมีหน้าที่รักษาความสงบเรียบร้อยอยู่แล้ว และยังกำชับให้ พล.ต.อ.พัชรวาท วงษ์สุวรรณ ผุ้บัญชาการ<orgName>ตำรวจแห่งชาติ</orgName> ให้เร่งรัดกระบวนการทำความเข้าใจ ระหว่าง2 ฝ่าย ที่จะเสี่ยงต่อความรุนแรง เนื่องจาก มีผู้ที่ไม่เกี่ยวข้อง เข้าไปเกี่ยวข้องเหตุการณ์จำนวนมาก แต่ขณะนี้ไม่สามารถระบุได้ว่า เป็นบุคคลใด </p>
<p>ส่วน 6 มาตรการ ช่วยเหลือคนจน ที่จะครบกำหนดสิ้นสุด ในเดือนกรกฎาคมนี้ รัฐบาล จะเดินหน้าต่อไปหรือไม่ นายกฯ กล่าวว่า ต้องรอผลการประเมิน จากหน่วยงานที่เกี่ยวข้องก่อน ทั้งนี้หากจะเดินหน้า จะต้องทำทันที</p>
<p>นายกฯ ยัน ตัดงบ<orgName>สำนักนายก</orgName>ลง เป็นตัวอย่างข้าราชการอื่นโปรยยาหอม อปท.+กำนัน+ผู้ใหญ่บ้าน </p>
<p>นายอภิสิทธิ์ เวชชาชีวะ นายกรัฐมนตรี ยืนยัน ในงานสัมนาการเสริมสร้างและเผยแพร่ความรู้ ความเข้าใจทางการเมือง การปกครอง ในระบอบประชาธิปไตย อันมีพระมหากษัตริย์เป็นประมุข ซึ่งมีผู้บริหาร<orgName>องค์กรปกครองส่วนท้องถิ่น</orgName> หรือ <orgName>อปท.</orgName> และผู้ปกครองท้องถิ่นร่วม ว่า กฎหมายที่เกี่ยวข้องกับการปกครองส่วนท้องถิ่น อยู่ในวาะการพิจารณา ของรัฐสภา ทั้ง วาระการดำรงตำแหน่งของผู้บริหารท้องถิ่น และการยกฐานะของเทศบาล หรือ <orgName>อปท.</orgName> ทั้งนี้ คาดว่า ในสมัยประชุมนิติบัญญัติ ที่จะเริ่มในวันที่ 1 ส.ค. นี้ จะได้พิจารณาเป็นข้อยุติ ส่วนการพิจารณาถึงค่าตอบแทน กำนัน ผู้ใหญ่บ้าน จะเข้าสู่การพิจารณาในเดือนตุลาคม นอกจากนี้ นายกรัฐมนตรี ยังระบุว่า งบประมาณรายจ่าย ประจำปี 2553 จะน้อยกว่างบประมาณรายจ่าย ประจำปี 2552 ซึ่งหน่วยงานที่ได้งบประมาณลดลงมากที่สุด คือ <orgName>สำนักนายกรัฐมนตรี</orgName> ซึ่งลดลงถึง ร้อยละ 40 เพื่อให้เป็นตัวอย่างแก่หน่วยงานอื่นต่อไป</p>
<p><orgName>พท.</orgName>ชี้ไม่จำเป็นที่รัฐบาล ต้องเช่ารถเมล์ สูงถึง 4,000 คัน</p>
<p>นายจิรายุ ห่วงทรัพย์ หนึ่งในทีมงานคนโฆษก<orgName>พรรคเพื่อไทย</orgName> พร้อมด้วย นาวาอากาศเอก อนุดิษฐ์ นาครทรรพ <orgName>พรรคเพื่อไทย</orgName>แถลงข่าวถึง กรณีเกี่ยวเนื่องกับโครงการ รถเมล์ NGV 4,000 คัน ที่ <orgName>กระทรวงคมนาคม</orgName> ได้นำเข้า <orgName>ครม.</orgName> เพื่อขออนุมัติ โดยนาวาอากาศเอก อนุดิษฐ์ กล่าวว่า โครงการดังกล่าว อยู่ภายใต้ความเคลือบแคลงสงสัยจากหลายฝ่าย และแม้ว่า <orgName>พรรคเพื่อไทย</orgName>จะสนับสนุนให้มีการจัด รถโดยสารประจำทางปรับอากาศ ให้เพียงพอกับความต้องการของประชาชน ก็จริงอยู่ แต่ว่าในหลักการต่าง ๆ ของโครงการ รถเมล์ NGV 4,000 คัน นั้น <orgName>พรรคเพื่อไทย</orgName> ไม่เห็นด้วย โดยเฉพาะ จำนวนที่มากถึง 4,000 คันซึ่งอยากตั้งข้อสังเกตว่า จำเป็นหรือไม่เพียงใด ที่จะต้องมีจำนวนมากขนาดนั้น</p>
<p>ส่วน นายจิรายุ กล่าวในประเด็นที่ รัฐบาล โยนเรื่องให้ <orgName>สำนักงานพัฒนาการเศรษฐกิจและสังคมแห่งชาติ</orgName> หรือ สภาพัฒน์ พิจารณาว่า ควรเป็นการเช่า หรือ ซื้อ โดยระบุว่า <orgName>พรรคเพื่อไทย</orgName> เห็นว่า รัฐบาล ควรมีการตั้งหน่วยงานเอกชนขึ้นมาทำการ ศึกษาคู่ขนานไปพร้อมกัน เพื่อมิให้มีข้อครหา เรื่องการสูญเสียเกิดขึ้นตามมา</p>
<p><orgName>ปชป.</orgName>จ่อดึง NGV ให้ <orgName>กทม.</orgName>ทำ เตรียมถก ผู้ว่า อาทิตย์หน้า  </p>
<p>ผู้สื่อข่าวรายงานว่า นายชนินทร์ รุ่งแสง ส.ส.<orgName>กทม.</orgName> <orgName>พรรคประชาธิปัตย์</orgName> กล่าวถึงกรณีที่ นายเนวิน ชิดชอบ แกนนำ<orgName>พรรคภูมิใจไทย</orgName> และ นายโสภณ ซารัมย์ รมว.<orgName>คมนาคม</orgName> ให้สัมภาษณ์ตรงกันว่า จะฟังเสียงของประชาชน ว่าจะเช่า หรือ ซื้อรถเมล์ NGV 4,000 คัน ว่า ถือเป็นแนวคิดที่สร้างสรรค์ของ นายเนวิน และ นายโสภณ และเป็นประโยชน์ต่อประชาชนอย่างแท้จริง ทั้งนี้ สนับสนุนแนวคิดของ นายโสภณ ที่ให้มีการทำประชาพิจารณ์ แต่ต้องทำอย่างจริงจัง และลงรายละเอียดที่แท้จริง โดยอยากให้เชิญผู้ที่สนใจจะยื่นซองประกวดราคา มาแสดงความเห็นด้วย เพื่อแสดงให้เห็นว่า ไม่มีการเขียน ทีโออาร์ ล็อกสเปกให้ใคร เชื่อว่า ทั้งค่าเช่า และ ค่าซ่อม ที่หลายคนยังสงสัยอยู่ หากมีผู้ประกอบการมาแสดงความเห็นด้วย ก็จะได้ข้อเท็จจริงมากขึ้น</p>
<p>นอกจากนี้ นายชนินทร์ ยังกล่าวถึงกรณีที่ นายเนวิน ระบุว่า โครงการรถเมล์ NGV 4,000 คัน <orgName>พรรคประชาธิปัตย์</orgName> จะนำไปทำต่อก็ได้ แต่โครงการนี้เริ่มโดย<orgName>พรรคภูมิใจไทย</orgName> และ ในฐานะ ส.ส.<orgName>กทม.</orgName> ตนไม่ติดใจว่าโครงการไหน ใครเป็นคนเริ่ม ขอให้เกิดประโยชน์ต่อคน <orgName>กทม.</orgName> ก็พอ ทั้งนี้ ส.ส.<orgName>กทม.</orgName> หลายคนตกลงกันว่าจะหาเวลาไปเข้าพบ ม.ร.ว.สุขุมพันธุ์ บริพัตร ผู้ว่าราชการ<orgName>กรุงเทพมหานคร</orgName> ภายในสัปดาห์หน้า เพื่อหารือกันว่า หาก <orgName>กทม.</orgName> นำโครงการดังกล่าวมาทำเอง จะสามารถทำได้หรือไม่ แต่ยังไม่ได้ฟันธง ว่าจะให้ <orgName>กทม.</orgName> ทำเอง แม้ นายเนวิน จะพูดเปิดช่องไว้ก็ตาม</p></body>
</news>
