<teiHeader>
<fileDesc>
<titleStmt>
  <title>สธ.คายตัวเลขหวัดนรกติดจริง2แสนไทยอ่วมสังเวยเพิ่ม3ศพ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169572  </bibl>
</sourceDesc>
</fileDesc>
</teiHeader>
<news>
<headline><orgName>สธ.</orgName>คายตัวเลขหวัดนรกติดจริง2แสนไทยอ่วมสังเวยเพิ่ม3ศพ</headline>
<lead>ชี้ยอด2พันแค่ตรวจพบ แต่ป่วยไม่รู้ตัวอีกเพียบ สั่งปิดรร.กวดวิชา15วัน คิวต่อไป"ผับ-โรงหนัง" เล็งงัดกม.โรคติดต่อสู้</lead>
<neck></neck>
<body><p> สถานการณ์ระบาดของไข้หวัดใหญ่สายพันธุ์ใหม่ชนิดเอ เอช1เอ็น1 หรือไข้หวัดใหญ่สายพันธุ์ใหม่ 2009 จนถึงวันที่ 9 กรกฎาคม ยังคงมีผู้เสียชีวิตและติดเชื้อเพิ่มขึ้นต่อเนื่อง โดย<orgName>กระทรวงสาธารณสุข</orgName>ยอมรับว่าจำนวนผู้ป่วยติดเชื้อมีมากกว่าตัวเลขที่เปิด เผยหลายเท่า ขณะที่<orgName>คณะรัฐมนตรี</orgName>พยายามแตะเบรกการแพร่ระบาด โดยสั่งปิดโรงเรียนกวดวิชา ที่เชื่อว่าเป็นแหล่งแพร่เชื้อ</p>
<p>หวัด09คร่าอีก3รวม14ศพ</p>
<p>นพ.สุพรรณ ศรีธรรมมา โฆษก<orgName>กระทรวงสาธารณสุข</orgName> (<orgName>สธ.</orgName>)เปิดเผยเมื่อวันพฤหัสบดีว่า กระทรวงยืนยันผู้เสียชีวิตจากไข้หวัดสายพันธุ์ใหม่ 2009 เพิ่มอีก 3 ราย รวมยอดผู้เสียชีวิตสะสม 14 ราย โดยรายที่ 12 เป็นตำรวจจราจร สน.บางนา อายุ 52 ปี เข้ารักษาตัวในโรงพยาบาล (รพ.)เมื่อวันที่ 30 มิถุนายนและเสียชีวิตเมื่อเวลา 18.30น. ของวันที่ 8 กรกฎาคม ข้อมูลเบื้องต้นระบุว่า ตำรวจรายนี้ติดเชื้อไข้หวัดใหญ่สายพันธุ์ใหม่ และมีอาการแทรกซ้อนปอดอักเสบ และเสียชีวิตจากภาวะไตวาย</p>
<p>สำหรับ รายที่ 13 เป็นชาย อายุ 45 ปี ที่อยู่กทม. เสียชีวิตที่โรงพยาบาลเอกชนแห่งหนึ่ง กระทรวงอยู่ระหว่างตรวจสอบข้อมูลรายละเอียดของผู้เสียชีวิต และจะนำเข้าที่ประชุมของคณะผู้เชี่ยวชาญดูว่ามีปัจจัยเสี่ยงที่เกี่ยวข้อง หรือไม่ ส่วนรายที่ 14 เป็นผู้ป่วยหญิง ที่จ.มหาสารคามเสียชีวิต <orgName>ศูนย์วิทยาศาสตร์การแพทย์ขอนแก่น</orgName>ตรวจยืนยันพบติดเชื้อไข้หวัดใหญ่สายพันธุ์ ใหม่ฯซึ่งมีประวัติเป็นผู้ป่วยประจำของ<orgName>รพ.ศรีนคริทร์</orgName>รักษาโรคผิวหนังแข็ง</p>
<p>หมอแถลงตร.มีโรคประจำตัว</p>
<p>ช่วง บ่ายวันเดียวกัน ที่โรงพยาบาลตำรวจ พล.ต.ต.จงเจตน์ อาวเจนพงษ์ รองนายแพทย์ใหญ่(สบ 7 )ในฐานะโฆษก<orgName>โรงพยาบาลตำรวจ</orgName>แถลงถึงการเสียชีวิตของ จ.ส.ต.วุฒิชัย ปรางทิพย์ อายุ 52 ปี ตำแหน่งผบ.หมู่งานจราจร สน.พระโขนง ผู้ป่วยติดเชื้อไข้หวัดใหญ่ 2009 ซึ่งเสียชีวิตช่วงค่ำวันที่ 8 กรกฎาคมที่ผ่านมาว่า จ.ส.ต.วุฒิชัยมีประวัติเป็นมะเร็งลำไส้ใหญ่และได้รับการผ่าตัดเมื่อปี 2541 นอกจากนี้ ยังเป็นโรคไตวายเรื้อรังได้รับการผ่าตัดเปลี่ยนไตเมื่อเดือนพฤศจิกายน 2545 และได้รับยากดภูมิคุ้มกันมาตลอด กระทั่งวันที่ 29 มิถุนายน ผู้ป่วยรายนี้มาพบแพทย์ด้วยอาการไข้ เจ็บคอ ตรวจแล้วพบว่าเป็นโรคปอดอักเสบจากการติดเชื้อไวรัส แพทย์ซักประวัติเพิ่มเติมพบว่าบุตรสาวซึ่งเรียนอยู่ที่มหาวิทยาลัยแห่งหนึ่ง มีเพื่อนเป็นไข้หวัด 2009 ต่อมาลูกสาวป่วยและผู้ป่วยมีอาการตามมา ซึ่งต้องสงสัยว่าเป็นไข้หวัดใหญ่2009</p>
<p>คาดติดเชื้อจากลูกสาว</p>
<p>พล.ต.ต .จงเจตน์กล่าวต่อว่า เมื่อวันที่ 1 กรกฎาคมแพทย์เก็บเสมหะผู้ป่วยตรวจหาสารพันธุกรรมที่สถาบันวิจัยวิทยาศาสตร์ สาธารณสุข กรมวิทยาศาสตร์การแพทย์ .และเริ่มให้ยาทามิฟลู ต่อมาผลตรวจปรากฏผู้ป่วยติดเชื้อไข้หวัดใหญ่สายพันธุ์ใหม่ 2009 แพทย์ให้การรักษาแต่อาการไม่ดีขึ้นมีโรคแทรกซ้อนมีภาวะไตวายและความดันโลหิต ต่ำก่อนเสียชีวิตในเวลาต่อมา ทั้งนี้ คาดว่าจ.ส.ต.วุฒิชัยรับเชื้อมาจากลูกสาวซึ่งแข็งแรงจึงรักษาหาย</p>
<p>ติดเพิ่มอีก211รายยอดเฉียด3พัน</p>
<p>ด้าน นายมานิต นพอมรบดี รมช.<orgName>สธ.</orgName>เผยตัวเลขผู้ติดเชื้อเพิ่มในวันเดียวกันนี้ว่า ผลตรวจทางห้องปฏิบัติการยืนยันติดเชื้ออีก 211 ราย ในจำนวนนี้เป็นนักเรียน 180 ราย โดยยอดสะสมผู้ติดเชื้อตั้งแต่วันที่ 28 เมษายน-9 กรกฎาคม รวมทั้งหมด 2,925 ราย เสียชีวิตทั้งหมด 14 ราย ทั้งนี้ ยอมรับว่า อาจมีจำนวนผู้ติดเชื้อไข้หวัดใหญ่สายพันธุ์ใหม่มากกว่าที่กระทรวงเปิดเผย เพราะในการเก็บตัวอย่างในกลุ่มนักเรียน ผู้ใช้แรงงานหรือค่ายทหารไม่ได้เก็บตัวอย่างทุกคน แต่เป็นการสุ่มเก็บ เพื่อรับมือการระบาดขณะนี้สั่งให้โรงพยาบาลเพิ่มช่องทางพิเศษสำหรับผู้ป่วย ไข้หวัด เพิ่มจำนวนแพทย์ <orgName>สธ.</orgName>คาดมีผู้ป่วยจริงเกือบ2แสน</p>
<p>ที่ โรงแรมมิราเคิล แกรนด์ นพ.ปราชญ์ บุณยวงศ์วิโรจน์ ปลัด<orgName>กระทรวงสาธารณสุข</orgName>เป็นประธานประชุมวางมาตรการรับมือการแพร่ระบาดของไข้ หวัดใหญ่สายพันธุ์ใหม่ 2009 โดยยอมรับว่า ขณะนี้ตัวเลขผู้ติดเชื้อมีจำนวนมากกว่าที่ขึ้นทะเบียนเป็นผู้ป่วยยืนยันของ <orgName>สธ.</orgName> ซึ่งนักวิชาการระบุวิธีคำนวนว่าต้องนำตัวเลข 68 ซึ่งเป็นเปอร์เซนต์ของผู้ป่วยที่เป็นไข้หวัดแล้วเข้ารับการรักษาที่โรง พยาบาลคูณกับจำนวนผู้ป่วยที่ขึ้นทะเบียนทั้งหมด ซึ่งขณะะนี้มีผู้ป่วยยืนยันเป็นโรคไข้หวัดใหญ่สายพันธุ์ใหม่ 2009 ในประเทศไทย 2,925 เท่ากับมีผู้ติดเชื้อประมาณ 198,900 ราย</p>
<p>เล็งลดค่าตรวจเชื้อไม่เกิน 4พัน</p>
<p>ทาง ด้านนพ.เฉลิม หาญพาณิชย์ เลขาธิการ<orgName>สมาคมโรงพยาบาลเอกชน</orgName>เปิดเผยว่า มีการหารือแนวทางปฏิบัติการดูแลผู้ป่วยที่ติดเชื้อไข้หวัดใหญ่ 2009 ในโรงพยาบาลเอกชนให้เป็นไปในทิศทางเดียวกับที่<orgName>สธ.</orgName>กำหนดและให้รายงานข้อมูล ผู้ป่วยยืนยันไข้หวัดใหญ่สายพันธุ์ใหม่ 2009 แต่ขณะนี้มีการส่งเชื้อตรวจพิสูจน์จำนวนมากทำให้การรายงานผลล่าช้าไปด้วย ส่วนข้อร้องเรียนเรื่องการเก็บค่าตรวจวิเคราะห์เชื้อของโรงพยาบาลเอกชนแพง เกือบ 8,000 บาทนั้น สมาคมฯได้กำหนดค่ารักษาพยาบาลในโรงพยาบาลเอกชนทั้งค่าตรวจคัดกรอง ค่าตรวจหาเชื้อไวรัสไข้หวัดใหญ่ 2009 ไม่เกิน 4,000 บาทโดยเป็นค่าตรวจคัดกรอง 1,000 บาทซึ่งจะบอกว่าเป็นไข้หวัดใหญ่ชนิดเอหรือบีเท่านั้น ส่วนค่าตรวจหาเชื้อไวรัสไข้หวัดใหญ่สายพันธุ์ใหม่หรือไม่ หากส่งตรวจที่กรมวิทยาศาสตร์การแพทย์จะไม่เสียค่าใช้จ่าย แต่หาก<orgName>โรงพยาบาลรามาธิบดี</orgName>จะเสียค่าใช้จ่ายประมาณ 2,500บาท รวมค่าจัดส่งไม่เกิน 3,000บาท ส่วนผู้ป่วยประกันสังคมที่เป็นกลุ่มเสี่ยงสามารถใช้สิทธิรักษาพยาบาลในโรง พยาบาลได้โดยไม่เสียค่าใช้จ่าย</p>
<p><orgName>ครม.</orgName>ไฟเขียวปิดรร.ติว15วัน</p>
<p>วัน เดียวกัน ที่ประชุม<orgName>คณะรัฐมนตรี</orgName>เห็นชอบมาตรการป้องกันไข้หวัดใหญ่สายพันธุ์ใหม่ 2009 ตามที่<orgName>กระทรวงสาธารณสุข</orgName>เสนอให้ปิดโรงเรียนกวดวิชา 15 วัน โดยนพ.ภูมินทร์ ลีธีระประเสริฐ รองโฆษกประจำ<orgName>สำนักนายกรัฐมนตรี</orgName>แถลงว่า <orgName>ครม.</orgName>เห็นชอบให้ปิดโรงเรียนกวดวิชา 15 วัน เพื่อลดการแพร่ระบาดของโรคตั้งแต่วันที่ 13-28 กรกฎาคม โดยมอบให้<orgName>กระทรวงศึกษาธิการ</orgName>รับผิดชอบดำเนินการและขอความร่วมมือจากผู้ประกอบ การร้านอินเตอร์เน็ต ร้านเกมส์คอมพิวเตอร์ และสถานบันเทิง เพื่อเพิ่มมาตรการเฝ้าระวังต่อผู้ใช้บริการอย่างเข้มงวด</p>
<p>นายกฯรับติดเชื้อมากกว่า2พัน</p>
<p>ด้าน นายอภิสิทธิ์ เวชชาชีวะ นายกรัฐมนตรีแถลงหลังประชุม<orgName>ครม.</orgName>ถึงจำนวนผู้ติดเชื้อ โดยยอมรับว่า ไม่ใช่มีเพียง 2 พันกว่ารายตามที่<orgName>สธ.</orgName>แจ้ง แต่มีมากกว่านั้นแน่นอน แต่ไม่ใช่เรื่องน่าตื่นเต้น เป็นเหมือนกันทั่วโลก ตัวเลขที่เปิดเป็นตัวเลขผู้ติดเชื้อที่ได้รับการยืนยันจากห้องปฎิบัติการ แล้ว และแนวทางปฎิบัติของเรา<orgName>องค์การอนามัยโลก</orgName> (<orgName>WHO</orgName>) เห็นว่ามาถูกทางแล้ว ยืนยันรัฐบาลไม่ปิดข้อมูลแน่นอน ทั้งนี้ การเก็บข้อมูลของ<orgName>ไทย</orgName>เป็นไปตามมาตรฐานข้อเท็จจริง ซึ่งพบว่าในจำนวน 2 พันกว่าราย เป็นกลุ่มที่ติดเชื้อมากที่สุดคือ กลุ่มนักเรียนช่วงอายุ 11-20 ปี ถึง 2 พันราย ถือเป็นกลุ่มที่มีการแพร่ระบาดกว้างขวางรวดเร็ว ดังนั้น รัฐบาลต้องบรรเทาการระบาดในคนกลุ่มนี้ใน 3 ส่วนคือ โรงเรียนที่ช่วยคัดกรองเด็กป่วยต้องให้หยุดเรียน ถ้ามีเด็กติดเชื้อมากให้ปิดเรียนได้ ส่วนที่โรงเรียนกวดวิชาให้ปิดเรียน 15 ตั้งแต่วันที่ 13-28 กรกฎาคม</p>
<p>ขอความร่วมมือร้านเกมด้วย</p>
<p>นอก จากนี้ ยังรวมถึงร้านเกม แต่ไม่มีกฎหมายเฉพาะไปดำเนินการ ดังนั้น <orgName>ครม.</orgName>จึงต้องขอความร่วมมือด้วยการให้หยุดกิจการเท่าที่ทำได้ชั่วคราวและทำ ความสะอาดสถานที่ ส่วนผู้ที่เจ็บป่วยให้หยุดเรียนหยุดงาน ไม่เข้าไปอยู่ในจุดที่เป็นอันตรายต่อผู้อื่น ซึ่งเป็นแนวทางที่ดีที่สุดในการบรรเทาเรื่องการระบาดได้ สำหรับประเด็นการเสียชีวิตนั้น เมื่อเทียบจากผู้ป่วยแล้วอยู่ในสัดส่วนร้อยละ 0.4 ซึ่งเป็นตัวเลขเฉลี่ยที่เกิดขึ้นทั่วไป แต่<orgName>ครม.</orgName>ขอให้เพิ่มมาตรการที่เข้มงวดมากขึ้น โดยกลุ่มเสี่ยงที่สำคัญคือผู้มีโรคประจำตัวต้องระวังมากเป็นพิเศษ ถ้าป่วยให้รีบไปหาหมอ หากเข้าไปถึงปอดแล้วจะยากต่อการรักษา</p>
<p>แจงปิดรร.ติวลดโจ๋ติดเชื้อ</p>
<p>ส่วน นายวิทยา แก้วภราดัย รมว.<orgName>สธ.</orgName>ชี้แจงถึงสาเหตุที่ต้องปิดโรงเรียนกวดวิชาพิเศษ 2 สัปดาห์ เพราะพบว่า 60% ของจำนวนผู้ติดเชื้อเป็นเยาวชน อายุระหว่าง 11-19 ปี การปิดเรียนแม้จะหยุดการระบาดไม่ได้ แต่ช่วยลดจำนวนผู้ติดเชื้อที่เป็นนักเรียนได้ อีกทั้ง จากการสอบประวัติผู้ติดเชื้อหลายจังหวัดพบเด็กส่วนใหญ่ติดจากโรงเรียนกวด วิชาในกทม.</p>
<p>รายงาน ข่าวที่ประชุมครม.เผยว่า ที่ประชุมใช้เวลาส่วนใหญ่หารือเรื่องไข้หวัดใหญ่ 2009 โดยนายอภิสิทธิ์ได้สอบถามจำนวนตัวเลขผู้ติดเชื้อที่พุ่งสูงขึ้นว่าเป็นตัว เลขผู้ติดเชื้อจริงหรือไม่ ซึ่ง ปลัด <orgName>สธ.</orgName>ยืนยันว่าจริง แต่เป็นตัวเลขเฉพาะที่มีการตรวจหาเชื้อ นายกฯได้กำชับทุกหน่วยงานทำความเข้าใจกับประชาชนไม่ให้ตื่นตระหนก และยังคงให้<orgName>สธ.</orgName>รายงานตัวเลขผู้ติดเชื้อและเสียชีวิตต่อไป นอกจากนี้ ที่ประชุมยังหารือข้อกฎหมายในการสั่งผิดร้านเกมอินเตอร์เน็ต แต่พบว่าไม่มีข้อกฎหมายใดมารองรับ ยกเว้น<orgName>กระทรวงสาธารณสุข</orgName>ประกาศใช้ พ.ร.บ.โรคติดต่อร้ายแรง แต่โรคไข้วัดใหญ่ 2009 ยังไม่ถึงขั้นนั้น จึงไม่สามารถทำได้ และไม่มีประเทศใดทำกัน จึงต้องออกเป็นมาตรการขอความร่วมมือจากผู้ประกอบการแทน</p>
<p><orgName>สธ.</orgName>รายงานยอดผู้ป่วยต่อครม.</p>
<p>ด้าน นายชัยวุฒิ บรรณวัฒน์ รมช.<orgName>ศึกษา</orgName>ในฐานะกำกับดูแล<orgName>คณะกรรมการส่งเสริมการศึกษาเอกชน</orgName> (<orgName>สช.</orgName>) กล่าวว่า จะทำหนังสือขอความร่วมมือไปยังสถาบันกวดวิชาต่าง ๆทั่วประเทศกว่า 1,000 แห่ง ให้ปิดทำการระหว่างวันที่ 13-28 กรกฎาคม เป็นเวลา 15 วัน เพราะ<orgName>สธ.</orgName>รายงานที่ประชุมครม.ว่า สถาบันกวดวิชาเป็นแหล่งเพาะเชื้อไข้หวัด โดยเฉพาะในกทม.หรือจังหวัดใหญ่ พบนักเรียนป่วยจากสถาบันกวดวิชา <orgName>ครม.</orgName>จึงมีมติขอความร่วมมือ แต่ยังไม่ถึงขั้นลงโทษถ้าสถาบันเหล่านี้ไม่ให้ความร่วมมือ</p>
<p>เผยหลังดูคอนเสิร์ตป่วยเพียบ</p>
<p>นาย ชัยวุฒิกล่าวด้วยว่า <orgName>สธ.</orgName>นำตัวเลขผู้ป่วยมารายงานให้ <orgName>ครม.</orgName>รับทราบ โดยเฉพาะผู้ป่วยการการไปชมคอนเสิร์ตเมื่อสัปดาห์ที่ผ่านมา เช่น คอนเสิร์ต อัสนี-วสันต์ และคอนเสิร์ตจากศิลปินเกาหลี ที่อิมแพก อารีน่า เมืองทองธานี โดยมีหลักฐานจากผู้ป่วยว่า ได้ไปชมคอนเสิร์ตทั้ง 2 รายการและไม่เกิน 3 วันก็ป่วยและพบว่า มีตัวเลขผู้ป่วยที่สูงขึ้นหลังจากทั้ง 2 คอนเสิร์ตนี้</p>
<p>เล็งปิดร้านเกะ-โรงหนัง-ผับ</p>
<p>"นอก จากนี้ยังหารือถึงกรณีสถานบันเทิง เช่น โรงภาพยนตร์ ร้านคาราโอเกะ ผับ บาร์ ฯลฯ ที่อาจจะเป็นพื้นที่เสี่ยงเป็นแหล่งเพาะเชื้อ จึงมอบหมาย<orgName>กระทรวงวัฒนธรรม</orgName>ไปดู รวมทั้งให้หน่วยงานที่เกี่ยวข้องไปประเมินความเสียหายหากมีการปิดสถานที่ ต่างๆ" นายชัยวุฒิกล่าว</p>
<p>จุดเสี่ยงใหม่ตู้เกะหยอดเหรียญ</p>
<p>ขณะ ที่นพ.ปราชณ์ บุญวงศ์วิโรจน์ ปลัด <orgName>สธ.</orgName>กล่าวภายหลังเข้าชี้แจงต่อ<orgName>ครม.</orgName>โดยแสดงความเป็นห่วงสถานบันเทิง ร้านเกมส์ ร้านอินเตอร์เน็ตและโรงภาพยนตร์ที่อากาศถ่ายเทไม่สะดวก จึงได้ขอความร่วมมือโรงหนังให้ทำความสะอาดสถานที่ เช่นเดียวกับ โรงเรียนกวดวิชาหลังปิดแล้วต้องทำความสะอาดสถานที่ด้วยผงซักฟอก ล้างเครื่องปรับอากาศ และเมื่อเปิดเรียนแล้วผู้บริหารโรงเรียนกวดวิชาต้องคัดและตรวจสอบเด็กที่จะ เข้ามาเรียนว่าป่วยหรือไม่ ถ้ายังป่วยก็ห้ามเข้าเรียน เพราะอาจจะมีเชื้อกลับมาใหม่ นอกจากนี้ ยังเป็นห่วงเด็กจะไปรวมตัวกันที่ตู้คาราโอเกะหยอดเหรียญตามห้างสรรพสินค้า ซึ่งมีความเสี่ยงไม่แพ้กัน</p>
<p>เผยไม้สุดท้ายใช้กม.โรคติดต่อ</p>
<p>ปลัด <orgName>สธ.</orgName>ยังกล่าวถึงมาตรการขั้นสุดท้ายหากไม่สามารถควบคุมการระบาดได้ว่า คงต้องนำกฎหมายพ.ร.บ.โรคติดต่อร้ายแรงออกมาใช้ ซึ่งจะเป็นไปได้ต่อเมื่อต้องมีสถิติคนตายสูงมากและจุดที่มีการระบาดมาก แต่สถานการณ์ขณะนี้ยังไม่ร้ายแรงถึงขั้นนั้น จึงประกาศไม่ได้ และยังไม่มีประเทศใดเคยประกาศใช้ ทั้งนี้ ยอมรับว่าเครื่องเทอร์โมสแกนที่ตั้งอยู่ที่สนามบินสุวรรณภูมินั้น ไม่สามารถสกัดกั้นการแพร่ระบาดได้จริงและหลายประเทศไม่ได้ติดตั้งแล้ว</p>
<p>รร.ติวโวย<orgName>สธ.</orgName>ข้อมูลมั่ว</p>
<p>หลัง ครม.มีมติปิดโรงเรียนกวดวิชา 15 วัน มีปฎิกริยาจาก<orgName>องค์กรดูแลโรงเรียนกวดวิชา</orgName> โดยนายบัณฑิตย์ ศรีพุทธางกูร เลขาธิการ<orgName>คณะกรรมการส่งเสริมการศึกษาเอกชน</orgName> (<orgName>กช.</orgName>) เข้าหารือกับนายอนุสรณ์ ศิวะกุล นายก<orgName>สมาคมผู้บริหารและครูโรงเรียนกวดวิชา</orgName> พร้อมออกแถลงการณ์ในนามสมาคมเพื่อแสดงจุดยืนต่อเรื่องดังกล่าว โดยนายอนุสรณ์กล่าวว่า ตนพร้อมปฎิบัติตามนโยบาย</p>
<p>แต่ เห็นว่า มติดังกล่าวเป็นเพียงการสร้างภาพของรัฐบาล และสงสัยว่าเป็นการแก้ปัญหาที่ถูกจุดหรือไม่ ทั้งนี้ อยากให้<orgName>สธ.</orgName>เปิดเผยข้อมูลการระบาดในโรงเรียนกวดวิชาที่มี เพราะเชื่อว่าการตัดสินใจสั่งปิดโรงเรียนกวดวิชาครั้งนี้ตั้งอยู่บนพื้นฐาน ข้อมูล ตัวเลข ผิดๆ และง่ายเกินไป เหมือนเป็นการโยนปัญหาให้คนอื่น ถึงปิดโรงเรียนกวดวิชาเด็กยังไปเดินเล่นที่ห้างสรรพสินค้าได้</p>
<p><orgName>สธ.</orgName>ประเมินโรครุนแรงระดับ2</p>
<p>ขณะ ที่ นพ.คำนวณ อึ้งชูศักดิ์ โฆษก<orgName>กรมควบคุมโรค</orgName>กล่าวถึงการปิดโรงเรียนกวดวิชาว่า เป็นเพียงการแตะเบรกการระบาด ไม่ให้ขยายวงกว้างออกไปเท่านั้น แต่ไม่สามารถยุติการระบาดได้</p>
<p>สำหรับ ระดับความรุนแรงของไข้หวัดใหญ่สายพันธุ์ใหม่ในประเทศไทยนั้น แม้ว่าจะมีรายงานผู้เสียชีวิตอย่างต่อเนื่อง แต่เมื่อเปรียบเทียบกับประเทศอื่นๆ พบว่าความรุนแรงของโรคและอัตราการเสียชีวิตของ<orgName>ไทย</orgName>ยังอยู่ในระดับเดียวประเทศ อื่นๆ โดยอยู่ระดับที่ 2 ใน 5 ระดับ ที่<orgName>องค์การอนามัยโลก</orgName>แบ่งไว้ โดยระดับที่ 1 อัตราการตายจะอยู่ที่ 0.1% ระดับที่ 2 อัตราการตายจะอยู่ที่ 0.1% - 0.5% ซึ่ง<orgName>ไทย</orgName>อัตราการตายยังอยู่ที่ 0.4% ระดับที่ 3 อัตราการตายอยู่ที่ 0.5% - 1% ระดับที่ 4 อัตราการตาย 1%-2% และระดับที่ 5 มีอัตราการตายมากกว่า 2% ขึ้นไป ซึ่งเป็นระดับที่จำเป็นต้องยุติการดำเนินกิจกรรมต่างๆ ภายในประเทศ เช่นเดียวกับที่เม็กซิโกทำมาแล้ว</p>
<p>เผยผู้ป่วยหวัด80%ติดพันธุ์ใหม่</p>
<p>"จาก การติดตามสถานการณ์ไข้หวัดพบผู้ป่วยไข้หวัดใหญ่ตามฤดูกาลลดลงไป แต่จากรายงานล่าสุดพบผู้ป่วยไข้หวัดที่เข้าโรงพยาบาล 80% เป็นโรคไข้หวัดสายพันธุ์ใหม่ มีโรคไข้หวัดฤดูกาลน้อยมาก ซึ่งเป็นสถานการณ์เดียวกันทั่วโลก อีกทั้ง ยังพบบุคลากรทางการแพทย์จำนวนมากที่ป่วยเป็นโรคไข้หวัดใหญ่สายพันธุ์ใหม่" นพ.คำนวณ กล่าว</p>
<p>ย้ำระวังกลุ่มเสี่ยง2.4ล้านคน</p>
<p>และ ว่า จากการวิเคราะห์ข้อมูลผู้เสียชีวิต 11 ราย ในจำนวนนี้ 9 ราย มีโรคประจำตัวที่จัดอยู่ในกลุ่มเสี่ยง ดังนั้น มาตรการจากนี้จะมีจะมีการเฝ้าระวังกลุ่มเสี่ยงที่มีโรคประจำตัวอย่างใกล้ชิด ซึ่งทั้งประเทศมีประมาณ 2.4 ล้านคน ซึ่งถือเป็นกลุ่มเสี่ยงที่ต้องเฝ้าระวังเป็นพิเศษ ในจำนวนนี้ถ้ามีอาการหวัด เมื่อไปพบแพทย์จะได้รับยาโอเซลทามีเวียร์ทันที นอกจากนี้ ยังเป็นกลุ่มที่จำเป็นต้องได้รับวัคซีนด้วย</p>
<p><orgName>อภ.</orgName>สำรองยาเพิ่ม10ล.เม็ด</p>
<p>นพ.วิทิต อรรถเวชกุล ผู้อำนวยการ<orgName>องค์การเภสัชกรรม</orgName> (<orgName>อภ.</orgName>)เปิดเผยว่า <orgName>อภ.</orgName>จะเพิ่มปริมาณสำรองยาอีก 10 ล้านเม็ดโดยใช้งบประมาณกว่า 100 ล้านบาท ทำให้<orgName>ประเทศไทย</orgName>ในอนาคตจะมีปริมาณยาต้านไวรัสจำนวน 15 ล้านคน ซึ่งในจำนวนนี้รวมถึงผู้ป่วยมีโรงประจำตัวด้วย 2.4 ล้านคน</p>
<p>ขณะ ที่นพ.วินัย สวัสดิวร เลขาธิการ<orgName>สำนักงานหลักประกันสุขภาพแห่งชาติ</orgName>(<orgName>สปสช.</orgName>) เปิดเผยว่า ในวันที่ 13 กรกฎาคม <orgName>คณะกรรมการหลักประกันสุขภาพแห่งชาติ</orgName> (บอร์ด <orgName>สปสช.</orgName>) จะประชุมและอนุมัติงบประมาณในการจัดซื้อวัคซีนป้องกันโรคไข้หวัดใหญ่สาย พันธุ์ใหม่ 2009 เพื่อรองรับการระบาดปี 2552 กว่า 300 ล้านบาท</p>
<p>นร.หลายจว.ติดเชื้อเพิ่ม</p>
<p>สำหรับ สถานการณ์ระบาดในหลายจังหวัดยังพบผู้ป่วยต่อเนื่อง ส่วนใหญ่จะเป็นนักเรียน และหลายโรงเรียนต้องหยุดการเรียนการสอน ที่จ.เชียงใหม่ <orgName>สำนักงานเขตพื้นที่การศึกษาเชียงใหม่ เขต 1</orgName> สั่งปิดชั้นมัธยมปลายของ<orgName>โรงเรียนปรินส์รอแยลส์วิทยาลัย</orgName> ตั้งแต่วันที่ 9-14 กรกฎาคม เนื่องจากพบนักเรียนชั้น ม.6 มีอาการป่วยเข้าข่ายต้องสงสัย จึงสั้งปิดเรียนป้องกันการแพร่ระบาด</p>
<p>นร.<orgName>อุตรดิตถ์</orgName>ติดหวัดจาก<orgName>กทม.</orgName></p>
<p>น.พ.ไพศาล ธัญญาวินิชกุล นายแพทย์<orgName>สาธารณสุขจังหวัดอุตรดิตถ์</orgName> กล่าวว่า ทาง<orgName>สาธารณสุข</orgName>ตรวจพบเด็กนักเรียนชั้น ม.6 <orgName>โรงเรียนอุตรดิตถ์ดรุณี</orgName> ติดเชื้อไข้หวัด 2009 จำนวน 24 คน ทั้งหมดเป็นนักเรียน<orgName>โรงเรียนอุตรดิตถ์ดรุณี</orgName>ในจำนวนนี้ 5 คนเพิ่งกลับจากไปสอบโค้วต้าเข้ามหาวิทยาลัยในกรุงเทพ ส่วนผู้ติดเชื้อที่เหลือเป็นเด็กนักเรียนที่กำลังศึกษาเรียนอยู่ในกรุงเทพ และกลับมาบ้าน ทั้งหมดอาการไม่น่าห่วง</p>
<p>ร้านเน็ตคาใจรบ.เล็งปิด</p>
<p>มี ความเห็นจากผู้ประกอบการร้านอินเตอร์เน็ตในหลายจังหวัด ทั้งจ.ภูเก็ต นครราชสีมาต่อมติ<orgName>ครม.</orgName>ที่ให้คุมเข้มร้านอินเตอร์เน็ต โดยระบุเป็นพื้นที่เป้าหมายในการแพร่ระบาด ซึ่งส่วนใหญ่เห็นตรงกันว่า ยินดีให้ความร่วมมือกับรัฐบาลในการปิดร้านเพื่อสกัดการแพร่ระบาด แต่อยากถามว่าการแก้ปัญหาด้วยการสั่งปิดร้านอินเตอร์เน็ตนั้นถูกจุดหรือไม่ และที่ผ่านมายังไม่มีหน่วยงานใดเข้ามาให้ความรู้เรื่องการป้องกันโรคดัง กล่าวเลย มีแต่ได้ข่าวสารทางสื่อต่างๆ แทน</p>
<p>หอฯชี้หวัดยื้อฉุดจีดีพีติดลบ</p>
<p>มี ความเห็นจากภาคเอกชนต่อผลกระทบจากการระบาดของไข้หวัดใหญ่สายพันธุ์ใหม่ต่อ การเติบโตทางเศรษฐกิจ โดยนายธนวรรธน์ พลวิชัย ผู้อำนวยการ<orgName>ศูนย์พยากรณ์เศรษฐกิจและธุรกิจ มหาวิทยาลัยหอการค้าไทย</orgName>ระบุว่า ไข้หวัดใหญ่สายพันธุ์ใหม่ หากยืดเยื้อถึงเดือนกันยายน จะฉุดจีดีพี ปีนี้ติดลบเพิ่มเป็น 3.8-4.8% จากเดิมคาดจะติดลบ 3.5-4.5 % และไม่เห็นด้วยกับการปิดประเทศ แต่ต้องเพิ่มมาตรการควบคุมโรคให้เข้มข้นมากขึ้น</p>
<p>เช่น เดียวกับ นายบันลือศักดิ์ ปุสสะรังษี ผู้ช่วยกรรมการผู้จัดการใหญ่ <orgName>ธนาคารซีไอเอ็มอีไทย จำกัด (มหาชน)</orgName> หรือ <orgName>CIMBT</orgName>เห็นว่า การระบาดของไข้หวัดใหญ่สายพันธ์ใหม่ 2009 จะมีผลกระทบต่อการขยายตัวทางเศรษฐกิจแน่นอน โดยเฉพาะตัวเลขจีดีพีทั้งปีนี้ที่ธนาคารประเมินว่าน่าจะติดลบเพิ่มขึ้นอีก 0.3-0.4% ส่งผลให้การขยายตัวของจีดีพีจะติดลบเพิ่มเป็น 3.6-4.6% หากระบาดรุนแรงกว่านี้</p>
<p>"ชุมพล"รับหวัดทุบท่องเที่ยว</p>
<p>นาย ชุมพล ศิลปอาชา รัฐมนตรีว่าการ<orgName>กระทรวงท่องเที่ยวและการกีฬา</orgName>กล่าวยอมรับว่าการระบาดของไข้ หวัดใหญ่สายพันธุ์ใหม่มีผลกระทบทางจิตวิทยาต่อการท่องเที่ยวแน่นอน แต่ไม่เห็นด้วยกับการปิดประเทศทำความสะอาดฆ่าเชื้อ เพราะถ้าปิดเหมือนฆ่าตัวเอง </p></body>
</news>
