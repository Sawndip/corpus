<teiHeader>
<fileDesc>
<titleStmt>
  <title>แดงไล่ป่วนอภิสิทธิ์จัดทัวร์บุกบุรีรัมย์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169570  </bibl>
</sourceDesc>
</fileDesc>
</teiHeader>
<news>
<headline><orgName>แดง</orgName>ไล่ป่วนอภิสิทธิ์จัดทัวร์บุกบุรีรัมย์</headline>
<lead>น่ายกย่อง : น.ส.นพวรรณ เลิศชีวกานต์ หรือ น้องนก แชมป์เยาวชนหญิงเดี่ยวและคู่เทนนิสวิมเบิลดัน 2009 เข้าพบ นายอภิสิทธิ์ เวชชาชีวะ นายกรัฐมนตรี ที่ทำเนียบรัฐบาล โดย นายอภิสิทธิ์ ได้ชวนให้มาชิมลำไยช่วยเหลือเกษตรกร พร้อมกับชื่นชมน้องนกเป็นตัวอย่างที่ดีของเยาวชนไทย</lead>
<neck><orgName>ภท.</orgName>ห่วงแผนเสื้อหลากสี ตร.แฉเกณฑ์คนนอกพื้นที่</neck>
<body><p>การลงพื้นที่จ.บุรีรัมย์ของนายอภิสิทธิ์ เวชชาชีวะ นายกรัฐมนตรี ในวันเสาร์ที่ 11 กรกฏาคมนี้ ส่อเค้าว่าจะไม่ราบรื่นซะเลยทีเดียวหลังจากมีกระแสข่าวออกมาว่า <orgName>กลุ่มคนเสื้อแดง</orgName> มีความเคลื่อนไหวเพื่อตามไปขัดขวางคณะของนายกรัฐมนตรีในเขตฐานที่มั่นสำคัญ ของนายเนวิน ชิดชอบ แกนนำ<orgName>พรรคภูมิใจไทย</orgName>(<orgName>ภท.</orgName>)</p>
<p>โดย นายศุภชัย ใจสมุทร รองโฆษกประจำ<orgName>สำนักนายกรัฐมนตรี</orgName> และโฆษก<orgName>พรรคภูมิใจไทย</orgName> ออกมากล่าวเมื่อวันที่ 9 กรกฏาคมว่า เท่าที่ทราบทางจ.บุรีรัมย์ได้เตรียมระบบรักษาความปลอดภัยอย่างดีเพราะมีข่าว ว่า<orgName>กลุ่มคนเสื้อแดง</orgName>แสดงเจตนาที่จะไปชุมนุมต่อต้านการลงพื้นที่ของนายกฯเพื่อ ตรวจดูโครงการของรัฐบาล</p>
<p><orgName>ภท.</orgName>ห่วง<orgName>เสื้อหลากสี</orgName>ป่วนบุรีรัมย์</p>
<p>"ขอบอก ว่าการทำเช่นนั้นไม่เป็นประโยชน์ใดๆต่อประชาชน เพราะเท่ากับว่าเป็นการทำให้นายกฯและรัฐมนตรีไม่มีโอกาสได้ไปรับทราบสภาพ ปัญหาด้วยตาตัวเอง อีกทั้งเป็นเกินเลยสิทธิของนายกรัฐมนตรีตามรัฐธรรมนูญ จึงขอร้องประชาชนว่าอย่าไปร่วมมือกับ<orgName>กลุ่มคนเสื้อแดง</orgName>ที่จะมาชุมนุมสกัดกั้น "นายศุภชัย กล่าว</p>
<p>พร้อม ยืนยันว่า<orgName>พรรคภูมิใจไทย</orgName> จะไม่มีการจัดตั้ง<orgName>กลุ่มมวลชนเสื้อสีน้ำเงิน</orgName>เพื่อไปสกัดกั้น<orgName>กลุ่มคนเสื้อแดง</orgName> แต่ที่ห่วงก็คืออาจมีคนสีอื่นเข้าไปทำให้เกิดความวุ่นวายขึ้นได้ ทำให้เจ้าหน้าที่ยากต่อการปฏิบัติงาน</p>
<p>ผู้ว่าฯ<orgName>บุรีรัมย์</orgName>ถกแผนคุ้มกันนายกฯ</p>
<p>วัน เดียวกันนายมงคล สุระสัจจะ ผู้ว่าฯ<orgName>บุรีรัมย์</orgName> ได้เรียกประชุมหัวหน่วยราชการ ภาคเอกชน และผู้นำองค์กรปกครองส่วนท้องถิ่นเพื่อเตรียมพร้อมในการต้อนรับคณะของนายก รัฐมนตรี โดยนายมงคล กล่าวหลังการประชุมอย่างมั่นใจว่า จะไม่มีปัญหาเรื่องความรุนแรงเพราะได้ประสานทั้งทหาร ตำรวจ และอาสาสมัคร ดูแลความปลอดภัยเต็มที่</p>
<p>แฉแผนเกณฑ์คนนอกพื้นที่รอป่วน</p>
<p>ผู้ ว่าฯ<orgName>บุรีรัมย์</orgName> กล่าวว่า ส่วนที่มีข่าวว่าคน<orgName>เสื้อแดง</orgName>จะมาชุมนุมต่อต้านนั้น คงไปห้ามไม่ได้ แต่อยากวิงวอนขอว่าอย่าก่อความวุ่นวาย เพราะหากมาดีอย่างเป็นมิตร เชื่อว่าชาว<orgName>บุรีรัมย์</orgName>ยินดีต้อนรับทุกคน แต่คน<orgName>บุรีรัมย์</orgName>เองก็คงไม่ยอมให้ใครมาทำลายชื่อเสียงของจังหวัดและของคน <orgName>บุรีรัมย์</orgName></p>
<p>ด้าน พล.ต.ต.สมบัติ คงพิบูลย์ ผู้บังคับการตำรวจถูธร<orgName>จังหวัดบุรีรัมย์</orgName> ก็ยอมรับว่า มีข่าวเว่าจะมีการนำคนจากจังหวัดอื่นเข้ามาในพื้นที่บุรีรัมย์ จึงขอให้พี่น้องประชาชนชาวบุรีรัมย์ ช่วยเป็นหูเป็นตาให้กับทางราชการ หากพบเห็นสิ่งผิดปกติหรือกลุ่มคนที่ไม่น่าไว้วางใจขอให้แจ้งได้โดยตรง</p>
<p>ปธ.ชมรมกำนันพร้อมปกป้องมาร์ค</p>
<p>ขณะ ที่ว่าที่ ร.ต.วิชัย ปิยมิตรธรรม กำนันตำบลปังกู อ.ประโคนชัย ในฐานะประธานชมรมกำนัน ผู้ใหญ่บ้านจังหวัดบุรีรัมย์ กล่าวว่า พวกตนจะร่วมกันปกป้องนายกฯและคณะ ในการมาเยือนบุรีรัมย์ และเดินทางกลับโดยปลอดภัย</p>
<p>เผยเตรียมกว่าหมื่นคนรอต้อนรับ</p>
<p>ผู้ สื่อข่าวรายงานด้วยว่า ในส่วนของการเตรียมต้อนรับนายกฯนั้นได้มีเกณฑ์ข้าราชการ ผู้นำ<orgName>องค์กรปกครองส่วนท้องถิ่น</orgName>(<orgName>อปท.</orgName>) กำนัน ผู้ใหญ่บ้าน <orgName>อาสาสมัครป้องกันภัยฝ่ายพลเรือน</orgName>(<orgName>อปพร.</orgName>) ตำรวจหมู่บ้าน <orgName>อาสาสมัครสาธารณสุขหมู่บ้าน</orgName>(<orgName>อสม.</orgName>) <orgName>คณะกรรมการพัฒนาสตรีจังหวัด</orgName>(<orgName>กพสจ.</orgName>) <orgName>สภาหอการค้าจังหวัด</orgName> <orgName>สภาอุตสาหกรรมจังหวัด</orgName> <orgName>ลูกเสือชาวบ้าน</orgName> กลุ่มพลังมวลชน และองค์กรภาคเอกชนรวมทั้งประชาชนประมาณ 10,000 คน ไว้รอต้อนรับนายกฯด้วย</p>
<p><orgName>แดง</orgName>จัดทัวร์ตามป่วนคณะนายกฯ</p>
<p>ขณะ ที่นางมยุรี เศวตาศัย แกนนำชมรมคน<orgName>เสื้อแดงอยุธยา</orgName> กล่าวว่า แกนนำ<orgName>กลุ่มเสื้อแดง</orgName>ภาคกลางหลายจังหวัด จะจัดทัวร์ท่องเที่ยวปราสาทพนมรุ้ง จ.บุรีรัมย์ และสถานท่องเที่ยวสำคัญของ จ.บุรีรัมย์อีกหลายแห่งในวันเสาร์ที่ 11 กรกฎาคมนี้ เชื่อมีแกนนำไม่ต่ำกว่า 20 คนร่วมเดินทางและอาจจะมีสมาชิกเพิ่มร่วมขบวนไปอีกเมื่อถึงวันจริง</p>
<p>"พวก เราไม่ได้ไปป่วนการลงพื้นที่ตรวจราชกาของนายอภิสิทธิ์ แต่หากถูก<orgName>กลุ่มเสื้อน้ำเงิน</orgName> ตำรวจ ทหาร ฝ่ายปกครอง หรือส่วนราชการ สกัดกั้นหรือขัดขวาง ก็จะเปลี่ยนแผนจากไปเที่ยวที่ปราสาทพนมรุ้ง เป็นไปต้อนรับนายกฯแทน"นางมยุรีกล่าว</p>
<p>ปธ.วิปค้านนายกฯไปเนวินบุรี</p>
<p>ด้าน นายวิทยา บุรณศิริ ประธาน<orgName>คณะทำงานประสานงานพรรคร่วมฝ่ายค้าน</orgName> กล่าวไม่เห็นด้วยกับนายกฯที่จะเดินทางไปจ.บุรีรัมย์เพราะไม่มีประโยชน์ ตนอยากถามว่ามันเกี่ยวข้องกับประเทซชาติตรงไหน คิดว่าสิ่งที่นายกฯและรัฐบาลควรทำตอนนี้คือเร่งแก้ไขปัญหาของประเทศทั้ง เศรษฐกิจ และไข้หวัด09 โดยเร็วเพราะมีความสำคัญและเร่งด่วนมากกว่าไปจ.บุรีรัมย์</p>
<p>เย้ย<orgName>ปชป.</orgName>จับมือ<orgName>ภท.</orgName>เพื่อทำอะไร</p>
<p>ผู้ สื่อข่าวถามว่า <orgName>ประชาธิปัตย์</orgName>และ<orgName>ภูมิใจไทย</orgName>จับมือกันเพื่อลุยในการเลือกตั้งครั้งหน้า นายวิทยา กล่าวว่า ลุยเพื่อแตกแยกหรือเพื่ออะไร หรือลุยเพื่อแก้ปัญหาเศรษฐกิจ ถ้าลุยเพื่อแก้ปัญเศรษฐกิจอยู่ กทม.ก็ได้ไม่จำเป็นต้องลงไปในพื้นที่ เชื่อว่าการลงพื้นที่ครั้งนี้ไม่ได้เกี่ยวกับนายกฯแต่เกี่ยวกับผู้ที่เชิญลง ไปว่าจะให้ไปทำอะไร</p>
<p><orgName>พท.</orgName>ซัดรบ.แก้ศก.6เดือนเหลว</p>
<p>นาย ปลอดประสพ สุรัสวดี รองหัวหน้า<orgName>พรรคเพื่อไทย</orgName> (<orgName>พท.</orgName>)แถลงว่า หลังจากรัฐบาลบริหารงานมาได้ 6 เดือน พรรคฝ่ายค้านเห็นว่าล้มเหลวทุกเรื่องไม่ว่าจะเป็นการแก้ไขปัญหาเศรษฐกิจ ราคาพืชผลทางการเกษตร และความเดือดร้อนของประชาชน สรุปว่า 6 เดือนที่ผ่านมาแก้ไขปัญหาอะไรไม่ได้เลยนอกจากกู้สร้างหนี้อย่างเดียวจนคน<orgName>ไทย</orgName> เป็นหนี้หัวละ 56,000 บาทแล้ว</p>
<p>ชูยุทธศาตร์ล้างหนี้รับเลือกตั้ง</p>
<p>นาย ปลอดประสพ กล่าวด้วยว่า ทั้งนี้<orgName>พรรคเพื่อไทย</orgName>ไม่อาจอยู่เฉยได้ เพราะประเทศกำลังล่มจม โดยจะจัดสัมมนาภาคทางเศรษฐกิจเพื่อระดมสมอง ทุก 3-4 กลุ่มจังหวัด ทุกสัปดาห์ โดยจะเริ่มครั้งแรกที่ จ.เชียงใหม่ในวันที่10-11 ก.ค.นี้ เพื่อชี้แจงปัญหาเศรษฐกิจ นอกจากนี้ก็จะชูนโยบายหาเสียงคือ1 นโยบาย 1 ยุทธศาสตร์ 1 กิจกรรม ใช้ยุทธศาสตร์เศรษฐกิจนำการเมืองเพื่อสร้างนโยบายล้สงหนี้ ทั้งนี้เพื่อเตรียมพร้อมเพราะเชื่อว่าอีกไม่นานจะมีการยุบสภาเลือกตั้งใหม่ แน่นอน</p>
<p>เตรียมส่งการบ้านหาเสียงให้แม้ว</p>
<p>"หลัง จากการสัมมนาไปทุกภาคใช้เวลาประมาณ 6 สัปดาห์แล้ว จะมีการรวบรวมความคิดเห็นของประชาชนเพื่อนำไปสู่การจัดทำนโยบายพร้อมจะจัด ส่งให้ พ.ต.ท.ทักษิณ ชินวัตร อดีตนายกรัฐมนตรีในฐานะมีความรู้มีประสบการณ์ได้วิจารณ์ในการแก้ไขปัญหา เศรษฐกิจของประเทศ เพื่อพรรคนำไปหาเสียงต่อไป"นายปลอดประสพกล่าว</p>
<p>"ป๋าเหนาะ"แทงกั๊กร่วมงาน<orgName>พท.</orgName></p>
<p>ส่วน นายเสนาะ เทียนทอง หัวหน้า<orgName>พรรคประชาราช</orgName> กล่าวว่ายังไม่ได้มีการตัดสินใจเรื่องที่<orgName>พรรคเพื่อไทย</orgName>ทาบทามให้กลับไปเข้า ร่วมงาน แต่ตนเข้าใจดีว่า การทาบทามดังกล่าวคงต้องการให้ตนไปเป็นหลักให้กับพรรค และประสานกับ<orgName>พรรประชาธิปัตย์</orgName> และพรรคอื่นๆ ซึ่งไม่จำเป็นต้องให้ตนเป็นหัวหน้าพรรค หรือต้องเป็นแคนด เดตนายกฯก็ได้</p>
<p>จวกเหลิมคนละรุ่น ไม่คิดแย่งชิง</p>
<p>ส่วน การที่ ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> ออกมาตีกับตนนั้น นายเสนาะ กล่าวว่า ไม่อยากจะพูดถึงเพราะคนละรุ่นกัน อีกทั้งที่ผ่านมาตนเองก็พิสูจน์ให้เห็นแล้วว่า ทำหน้าที่เป็นผู้สร้างมากกว่าทำลาย และอยากจะขอฝากไปถึง ร.ต.อ.เฉลิม ด้วยว่าหากไม่จำเป็นก็อย่ามาพูดถึงตนเอง เพราะตนเองก็ไม่เคยคิดจะไปแย่งชิงกับใครอยู่แล้ว </p></body>
</news>
