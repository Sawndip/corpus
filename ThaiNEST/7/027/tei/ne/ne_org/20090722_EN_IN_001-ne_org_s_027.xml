<teiHeader>
<fileDesc>
<titleStmt>
  <title>ต้อล ควง ว่าน-กรีน ซึ้งในซิงเกิ้ลใหม่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-22 16:54:56  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=181867  </bibl>
</sourceDesc>
</fileDesc>
</teiHeader>
<news>
<headline>ต้อล ควง ว่าน-กรีน ซึ้งในซิงเกิ้ลใหม่</headline>
<lead>'ต้อล' ชวนสองนักล่าฝัน 'ว่าน-กรีน' แท็คทีมซึ้งในซิงเกิ้ลใหม่ "คนที่พร้อมให้เธอ"</lead>
<neck></neck>
<body><p>มีดีกรีอย่าง The Master มาการันตี สำหรับนักร้องหนุ่มไฟแรง 'ต้อล-วันธงชัย อินทรวัตร' จากบ้านนักล่าฝันซีซั่น 4 เลยขอทุ่มสุดตัวส่งซิงเกิ้ลใหม่ล่าสุด "คนที่พร้อมให้เธอ" ให้แฟนเพลงทั่วประเทศได้ฟังกันแล้ววันนี้ หลังจากที่มีเพลงดังอย่าง "รักมุมใหม่" ที่แฟนๆ ร้องกันทั่วบ้านทั่วเมืองแล้ว ล่าสุด หนุ่มต้อล ก็ไม่ปล่อยให้แฟนๆ ต้องรอนาน ส่งเพลงรักอย่าง "คนที่พร้อมให้เธอ" เพลงช้าเพราะๆ ซึ้งๆ มาให้ฟังกันแบบไม่ให้ขาดระยะ โดยต้อล ได้เปิดเผยความพิเศษของเพลงนี้ให้ฟังว่า..</p>

<p>"สำหรับเพลง "คนที่พร้อมให้เธอ" นี้เป็นซิงเกิ้ลใหม่ที่เพิ่งส่งให้ฟังกันครับ เป็นเพลงช้าที่มีเนื้อหาโดนใจผมมากเลย เพราะเป็นเรื่องราวของชายหนุ่มที่ทุ่มเทความรู้สึกให้กับคนที่เรารักอย่างสุดตัว ตอนนี้ก็มีคนเรียกผมเป็นเจ้าบุญทุ่มแล้วครับ (หัวเราะ) เพราะเนื้อหาในเพลงจะรักและรอไม่ว่าคนที่เรารักจะมีใครหรือไม่ก็ตาม..ก็พร้อมจะรอ โอ้โห..ผู้ชายแบบนี้ในปัจจุบันนี้ผมว่าหาไม่ง่ายนะ และที่สำคัญผมต้องขอบคุณ 'พี่ว่าน' (ธนกฤต พานิชวิทย์) ที่มาแต่งคำร้องดีๆให้ โดยมีครูบิ๊ก - ธานัท ธัญญหาญ แต่งทำนอง และพี่จั๊ก - ชวิน จิตรสมบูรณ์ เป็นผู้เรียบเรียง เพลงนี้จึงออกมาเพราะและซึ้งโดนใจมากๆ</p> 

<p>สำหรับมิวสิควิดีโอก็ธรรมดาเลยครับ เพราะได้นางเอกหน้าใหม่อย่าง 'กรีน' (อัษฎาพร สิริวัฒน์ธนกุล) รุ่นน้องคนสวยจากเอเอฟ 5 มาเล่นให้ ส่วนผมก็เป็นเจ้าบุญทุ่มที่ทุ่มเทความรักให้อย่างเต็มที่ แต่ก็ไม่กล้าที่จะบอกความรู้สึกของตัวเองให้น้องกรีนเค้ารู้ จนถึงวันที่ตัดสินใจจะบอกออกไปก็ไม่ทันแล้ว ก็เรียกว่าผู้หญิงเค้ามารู้เมื่อสายก็ได้ครับ แต่ก็ยังคงเป็นคนที่พร้อมจะรักและมีความรู้สึกดีๆ ให้เค้าเสมอ เฮ้อ..พูดแล้วเศร้าครับ ขอบอกว่ามีซีนที่น้องกรีนใส่ชุดแต่งงานน่ารักมากๆ ต้องลองหาชม ...เรียกได้ว่าเพลงนี้มีพี่น้องนักล่าฝันมาร่วมทุ่มเททำงานให้ หวังว่าทุกคนจะชอบและติดตามผลงานกันต่อไปนะครับ" </p></body>
</news>
