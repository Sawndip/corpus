<teiHeader>
<fileDesc>
<titleStmt>
  <title>กกต.โต้วุฒิสภาไม่มีสิทธิสั่งทบทวนส.ว.ถือหุ้นสัมปทาน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-30 16:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090630/56013/%e0%b8%81%e0%b8%81%e0%b8%95.%e0%b9%82%e0%b8%95%e0%b9%89%e0%b8%a7%e0%b8%b8%e0%b8%92%e0%b8%b4%e0%b8%aa%e0%b8%a0%e0%b8%b2%e0%b9%84%e0%b8%a1%e0%b9%88%e0%b8%a1%e0%b8%b5%e0%b8%aa%e0%b8%b4%e0%b8%97%e0%b8%98%e0%b8%b4%e0%b8%aa%e0%b8%b1%e0%b9%88%e0%b8%87%e0%b8%97%e0%b8%9a%e0%b8%97%e0%b8%a7%e0%b8%99%e0%b8%aa.%e0%b8%a7.%e0%b8%96%e0%b8%b7%e0%b8%ad%e0%b8%ab%e0%b8%b8%e0%b9%89%e0%b8%99%e0%b8%aa%e0%b8%b1%e0%b8%a1%e0%b8%9b%e0%b8%97%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>โต้วุฒิสภาไม่มีสิทธิสั่งทบทวนส.ว.ถือหุ้นสัมปทาน</headline>
<lead>"สดศรี"เผยกกต.หมือนอัยการ ประธานวุฒิสภาแค่ไปรษณีย์ส่งให้ศาลรธน.ชี้ขาด ย้อนทำไมยื้อส่ง ส.ว.ปราจีนพ้นสมาชิกภาพ ปธ.วุฒิสภายันสอยส.ว.-ส.ส.</lead>
<neck></neck>
<body><p>ที่สำนักงานคณะกรรมการการเลือกตั้ง(กกต.) นางสดศรี สัตยธรรม <orgName>กกต.</orgName>ด้านกิจการพรรคการเมือง กล่าวถึงกรณีที่ประธานวุฒิสภาเสนอให้ <orgName>กกต.</orgName>ทบทวนมติเรื่องส.ส.ถือครองหุ้นสัมปทานรัฐ ขัดรัฐธรรมนูญต้องพ้นสมาชิกภาพ อยากถามว่า เป็นอดีตตุลาการมาแล้วท่านใช้กฎหมายหรือรัฐธรรมนูญมาตราใดให้ <orgName>กกต.</orgName>ทบทวน เป็นรัฐธรรมนูญฉบับปี 2575 หรือเปล่า</p>
<p>"ท่านเหมือนนายไปรษณีย์ ขณะที่เราเหมือนอัยการ เมื่อยื่นฟ้องท่านต้องส่งไป เพราะเมื่อเสนอขึ้นไปศาลก็ต้องตัดสิน แต่กรณีนี้ท่านเป็นเพียงคนเดินสาส์นเอาเอกสารไปให้ศาล แต่นายไปรษณีย์กลับบอกว่าให้เอามาทบทวนก็ไม่เข้าใจเหมือนกัน เรากำลังค้นกฎหมายเหมือนว่าใช้มาตราอะไรสั่งให้ทบทวนหรือใช้หลักอะไร <orgName>กกต.</orgName>เป็นองค์กรอิสระแยกออกจากกัน วุฒิสภาไม่ใช่ผู้บังคับบัญชาของ <orgName>กกต.</orgName> แต่ละองค์กรต้องดูว่ามีบทบาทหน้าที่อย่างไร"</p>
<p>นางสดศรี กล่าวอีกว่า คราวที่แล้วกรณีนายสุรเดช จิรัฐิติเจริญ ส.ว.<orgName>ปราจีนบุรี</orgName> ซึ่ง <orgName>กกต.</orgName>ตัดสินขาดคุณสมบัติ เนื่องจากพ้นจากการเป็นสมาชิกพรรคการเมืองไม่ถึงห้าปี เรื่องนี้ท่านก็ขอให้ทบทวนโดยอ้างว่ายังมีเอกสารที่เรายังไม่พิจารณา แต่เมื่อเราส่งให้ คณะอนุกรรมการก็ทราบว่าได้พิจารณาเอกสารนั้นไปแล้ว ซึ่งเราก็ยืนตามความเห็นเดิม แต่ก็ทราบว่าขณะนี้ยังไม่ได้เสนอเรื่องดังกล่าวต่อ<orgName>ศาลรัฐธรรมนูญ</orgName> ซึ่งไม่ทราบว่ามีข้อจำกัดอะไร หรือมีอะไรจึงยังไม่ส่ง</p>
<p>นางสดศรี กล่าวต่อว่า การที่เราตัดสินเราทำตามกฎหมาย แต่การที่ท่านบอกไม่ส่งหรือให้กลับมาทบทวนก็อยากจะทราบเหตุผลของท่าน อยากดูว่ากฎหมายใดให้อำนาจประธานวุฒิสภาในการระงับหรือไม่ส่งเพราะอะไร หากไม่ส่งผู้ที่ร้องเรียนก็อาจจะใช้สิทธิตาม 157 ของประมวลกฎหมายอาญา เรื่องละเว้นการปฏิบัติหน้าที่ เราถือว่าเราทำงานแล้ว แต่ผู้ร้องเรียนบอกว่ายังไม่จบสิ้นกระบวนการ หากยังยืนยันที่จะไม่ส่งก็เป็นเรื่องของผู้ร้องเรียนต่อไป เพราะการที่เขาร้องมาขาก็มีเหตุผลในการขอให้<orgName>ศาลรัฐธรรมนูญ</orgName>วินิจฉัย ตนอยากฝากผู้ร้องว่าหากไม่มีการส่งก็แล้วแต่ท่านพิจารณาว่าจะดำเนินการอย่างไรต่อ</p>
<p>นางสดศรี กล่าวว่า การที่มีผู้ระบุว่าการถือหุ้นน้อย หรือไม่มีอำนาจบริหารไม่น่าจะเป็นความผิดนั้น เรื่องนี้เป็นเรื่องการตีความ แต่ที่เราตัดสินแบบนี้เพราะรัฐธรรมนูญเขียนไว้แบบนี้ ส่วนการที่นายสุนัย จุลพงศธร ส.ส. <orgName>พรรคเพื่อไทย</orgName>ระบุว่า<orgName>กกต.</orgName>จ้องเล่นเล่นงานส.ส.นั้น อยากให้ไปดูรัฐธรรมนูญมาตรา 265 วรรคท้าย ใช้คำว่ากรณีคู่สมรส บุตร และผู้ที่เกี่ยวข้อง เรื่องนี้เป็นไปตามที่รัฐธรรมนูญกำหนดไว้ เราไม่ได้มีอำนาจล้นฟ้าในการสร้างกฎหมายเอง รัฐธรรมนูญว่าอย่างไรก็ต้องเป็นไปอย่างที่ว่า ที่จริงท่านก็มีอำนาจที่จะแก้รัฐธรรมนูญอยู่แล้ว ก็แล้วแต่ท่านจะแก้ไขอย่างไร เราทำตามรัฐธรรมนูญ หากไม่ทำเราก็จะถูกดำเนินคดีที่ไม่ปฏิบัติตาม</p>
<p>"รัฐธรรมนูญปัจจุบัน ร่างจากนักการเมืองคนหนึ่งเป็นตัวตั้งและพยายามจะปิดช่องว่างต่างๆ ก็เป็นเรื่องที่มีความถูกต้องหรือไม่ อย่างการห้ามนักการเมืองให้บุคคลอื่นถือหุ้นที่ไม่ใช่ลูกหรือภรรยา รวมถึงผู้ไม่ได้เป็นญาติ ก็เป็นเจตนาของรัฐธรรมนูญที่เขียนไว้ " นางสดศรีกล่าว  </p>
<p>ผู้สื่อข่าวถามว่าในวันนี้จะมีกรณีการถือครองหุ้นสัมปทานรัฐของ 28 ส.ส.เข้าพิจารณาหรือไม่ นางสดศรีกล่าวว่า ทราบว่าประธาน <orgName>กกต.</orgName>เพิ่งได้ซองสรุปการสอบสวนจากคณะอนุกรรมการสอบสวน แต่คาดว่ายังวินิจฉัยไม่ได้ เพราะเราต้องมาพิจารณากันก่อน ต้องดูว่าสอบครบหรือไม่ เราถือว่าข้อเท็จจริงต้องสอบก่อนแล้วค่อยมาดูข้อกฎหมาย  </p>
<p>ผู้สื่อข่าวถามว่าจำเป็นต้องเปลี่ยนตัวคณะอนุกรรมการฯหรือไม่ นางสดศรี กล่าวว่า หากท่านแจ้งมาว่าทำไม่ได้ หรือมีข้อขัดข้อง หรือทนกระแสอะไรไม่ได้เราก็จะเปลี่ยนคณะให้ท่าน แต่ท่านต้องแสดงเจตนาว่าไม่ว่าไม่สามารถวินิจฉัย แต่การที่<orgName>กกต.</orgName>เปลี่ยนโดยพลการเราไม่เคยทำ เพราะเราให้เกียรติทุกอนุกรรมการทุกคณะ หากท่านอึดอัดใจก็อยากให้แจ้ง การมาทำงานกับ <orgName>กกต.</orgName> ต้องเสียสละและอดทนต่อกระแสวิพากษ์วิจารณ์ รวมทั้งไม่หวั่นไหวต่อสิ่งมากระตุ้น อยากให้ท่านทำด้วยความสบายใจ หากท่านอึดอัดเราก็ยินดีเอาสำนวนคืนมา</p>
<p>ปธ.วุฒิลั่นต้องใช้บรรทัดฐานเดียวกับ สว.ตัดสิน ส.ส.ถือหุ้น</p>
<p>ที่โรงแรมสยามซิตี้ นายประสพสุข บุญเดช ประธาน<orgName>วุฒิสภา</orgName> กล่าวถึงกรณีที่<orgName>คณะกรรมการการเลือกตั้ง</orgName> (<orgName>กกต.</orgName>) ยืนยันที่จะไม่ทวนคำวินิจฉัยกรณี ส.ว. 16 คนถือหุ้นในกิจที่เป็นสัมปทานของรัฐว่า เรื่องนี้เป็นอำนาจของ <orgName>กกต.</orgName> จะทบทวนหรือไม่ก็ได้ แต่เชื่อว่ายังมีเวลาอีกนาน เมื่อ <orgName>กกต.</orgName>ส่งคำวินิจฉัยมาที่วุฒิสภาแล้ว ประธาน<orgName>วุฒิสภา</orgName>ยังต้องพิจารณาอีก และยังต้องส่งไปยัง<orgName>ศาลรัฐธรรมนูญ</orgName> ซึ่งไม่ทราบว่า<orgName>ศาลรัฐธรรมนูญ</orgName>จะใช้เวลาพิจารณานานเพียงใด เบื้องต้นเชื่อว่าภายใน 2 เดือนยังไม่มีผลกระทบจากเรื่องนี้ ส่วนหากระยะยาวเมื่อมีผลการวินิจฉัยของศาลออกมาแล้วค่อยว่ากันอีกครั้ง</p>
<p>"จะไม่ทบทวนก็ไม่ทบทวน เป็นอำนาจของ<orgName>กกต.</orgName>อยู่แล้วไม่มีปัญหา "ประธาน<orgName>วุฒิสภา</orgName> กล่าว</p>
<p>เมื่อถามว่ามาตรฐานการพิจารณา ส.ส.และ ส.ว.ในการถือครองหุ้นควรจะเหมือนกันหรือไม่ นายประสพสุข กล่าว่า สองร้อยเปอร์เซ็นต์ต้องเหมือนกัน เมื่อใช้หลักกฎมายเดียวกันพิจารณาอะไรที่เหมือนกันมาตรฐานก็ต้องเหมือนกัน เชื่อว่า<orgName>กกต.</orgName>ต้องใช้มาตรฐานเดียวกันอยู่แล้วหากไม่ใช้มาตรฐานเดียวกันจะตอบสังคมอย่างไร</p>
<p>ผู้สื่อข่าวถามว่า<orgName>กกต.</orgName>ใช้เวลาวินิจฉัยกรณีเดียวกันในส่วนของส.ส.นานกว่าการวินิจฉัยส.ว. นายประสพสุข กล่าวว่า <orgName>กกต.</orgName>คงเห็นตัวอย่างของ ส.ว.ว่าต้องให้เกิดความชัดเจน ต้องมีข้อมูลพินิจวิเคราะห์ คงไม่มีปัญหาอะไร</p>
<p>ด้านนายนิคม ไวยรัชพานิช รองประธาน<orgName>วุฒิสภา</orgName>คนที่ 1 กล่าวว่า ไม่เห็นด้วยส่งเรื่องให้ <orgName>กกต.</orgName>ทบทวน เนื่องจาก <orgName>กกต.</orgName>ได้พิจารณาไปแล้ว และเป็นไปตามตัวอักษร ไม่สามารถกลับลำการพิจารณาได้ แต่ในทางตรงข้ามอยากรู้ว่า <orgName>กกต.</orgName>จะใช้บรรทัดฐานอะไร ในการพิจารณา ส.ส.<orgName>พรรคประชาธิปัตย์</orgName> เพราะเรื่องนี้เคยมีมาตรฐานไว้แล้ว</p>
<p>แต่อย่างไรก็ตามขอตั้งข้อสังเกตว่า <orgName>กกต.</orgName>เร่งรีบมากเกินไป ทั้งที่ปกติต้องทำสำนวนควบคู่ไปกับการพิจารณา แล้วส่งสำนวนมายังวุฒิสภา แต่ขณะนี้ <orgName>กกต.</orgName>กลับยังไม่ส่งสำนวนของ ส.ว.มาให้ ชี้ให้เห็นว่ายังไม่มีการทำสำนวน</p></body>
</news>
