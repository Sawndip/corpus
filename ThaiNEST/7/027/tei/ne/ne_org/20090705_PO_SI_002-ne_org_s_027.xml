<teiHeader>
<fileDesc>
<titleStmt>
  <title>แกนนำเสื้อแดงยันล่ารายชื่อถวายฎีกาเรียบร้อยกลางเดือนนี้  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=41486  </bibl>
</sourceDesc>
</fileDesc>
</teiHeader>
<news>
<headline>แกนนำ<orgName>เสื้อแดง</orgName>ยันล่ารายชื่อถวายฎีกาเรียบร้อยกลางเดือนนี้</headline>
<lead></lead>
<neck></neck>
<body><p>นายวีระ มุกสิกพงษ์ ผู้ดำเนินรายการความจริงวันนี้ แถลงถึงความคืบหน้า การรวบรวมรายชื่อถวายฎีกาให้ พ.ต.ท.ทักษิณ ชินวัตร อดีตนายกรัฐมนตรี ว่า จะยังคงเดินหน้าต่อไป โดยเชื่อว่าจะได้ครบ 1 ล้านชื่อ </p>
<p>ภายในกลางเดือนนี้ ทั้งยืนยันการกระทำดังกล่าว ไม่ทำให้ระคายเคืองสถาบัน หากยังมีคนกล่าวหา พวกตนก็จะปกป้องศักดิ์ศรีด้วยการฟ้องกลับ ขณะเดียวกันยังกล่าวถึงกรณีที่นายสุรชัย แซ่ด่าน แกนนำ <orgName>นปช.</orgName>ไม่เห็นด้วยกับการถวายฎีกาครั้งนี้ นายจตุพร พรหมพันธุ์ ระบุ ไม่สบายใจกับความเห็นดังกล่าว </p>
<p>โดยเรื่องนี้ผู้จัดรายการความจริงวันนี้ จะเป็นผู้ดำเนินการ ไม่เกี่ยวข้องกับ<orgName>กลุ่ม นปช.</orgName> การแสดงความคิดเห็นใดๆ พร้อมรับฟัง แต่ไม่ควรก้าวก่ายหน้าที่ของกันและกัน และถ้าไม่พอใจที่จะทำงานด้วย ก็ให้ถอนตัวออกไป พร้อมกันนั้น ยังเร่งรัดตำรวจให้จัดการกับ<orgName>สถานีโทรทัศน์เอเอสทีวี</orgName> ที่มีบทบาทสำคัญควบคู่กับ<orgName>กลุ่มพันธมิตรฯ</orgName> ในการเป็นเครื่องมือสื่อสารให้ร่วมยึดสนามบินด้วย</p></body>
</news>
