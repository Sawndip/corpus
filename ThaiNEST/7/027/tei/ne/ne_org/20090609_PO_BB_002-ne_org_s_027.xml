<teiHeader>
<fileDesc>
<titleStmt>
  <title>วางระเบิดสังหารชุดคุ้มครองครูยะลาเจ็บ 2  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 09:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090609/49468/%e0%b8%a7%e0%b8%b2%e0%b8%87%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94%e0%b8%aa%e0%b8%b1%e0%b8%87%e0%b8%ab%e0%b8%b2%e0%b8%a3%e0%b8%8a%e0%b8%b8%e0%b8%94%e0%b8%84%e0%b8%b8%e0%b9%89%e0%b8%a1%e0%b8%84%e0%b8%a3%e0%b8%ad%e0%b8%87%e0%b8%84%e0%b8%a3%e0%b8%b9%e0%b8%a2%e0%b8%b0%e0%b8%a5%e0%b8%b2%e0%b9%80%e0%b8%88%e0%b9%87%e0%b8%9a-2.html  </bibl>
</sourceDesc>
</fileDesc>
</teiHeader>
<news>
<headline>วางระเบิดสังหารชุดคุ้มครองครูยะลาเจ็บ 2</headline>
<lead>ญาติเหยื่อถล่มมัสยิด<orgName>นราธิวาส</orgName>ทยอยรับศพ ขณะที่ยะลาคนร้ายวางระเบิดชุดคุ้มครองครูเจ็บ 2 ราย</lead>
<neck></neck>
<body><p>ญาติเหยื่อมัสยิดนราทยอยรับศพ ขณะที่ยะลาคนร้ายวางระเบิดชุดคุ้มครองครูเจ็บ 2 ราย</p>
<p>ความคืบหน้าในพื้นที่ จ.นราธิวาส หลังจากเมื่อคืนที่ผ่านมา เกิดเหตุคนร้ายใช้อาวุธสงคราม กราดยิงเข้าไปในมัสยิดบ้านอาปาแย หมู่ 8 ต.จวบ อ.เจาะไอร้อง จ.นราธิวาส ทำให้มียอดผู้เสียชีวิตแล้วจำนวน 10 ราย และได้รับบาดเจ็บ 12 ราย ล่าสุดในช่วงเช้าวันนี้ (9มิ.ย.) ญาติๆทยอยมารับศพกลับไปทำพิธีทางศาสนาแล้ว ซึ่งผู้เสียชีวิตส่วนใหญ่เป็นคนนอกพื้นที่เป็นกลุ่มดาวะห์ เพื่อมาสอนศาสนาในหมู่บ้านอาปาแย สำหรับผู้บาดเจ็บ ที่ถูกนำตัวส่ง<orgName>โรงพยาบาลนราธิวาสราชนครินทร์</orgName> ขณะนี้พ้นขีดอันตรายแล้ว</p>
<p>ส่วนในที่เกิดเหตุนั้น พ.อ.ปริญญา ฉายดิลก โฆษก<orgName>กอ.รมน.ภาค 4</orgName> ส่วนหน้า เปิดเผยว่า ขณะนี้เจ้าหน้าที่ได้นำกำลังเข้าไปตรวจสอบ พบว่า อาคารมัสยิดถูกยิงได้รับความเสียหายหลายส่วน โดยพบว่ามีการยิงอยู่ 2 จุด เป็นการใช้ปืนเอ็ม 16 และปืนลูกซอง ซึ่งที่ผ่านมาไม่เคยมีเหตุการยิงภายในมัสยิด เชื่อว่ากลุ่มคนร้ายหวังจะสร้างให้เกิดความขัดแย้งทางศาสนา สร้างสถานการณ์ว่าเป็นฝีมือของเจ้าหน้าที่</p>
<p>ขณะที่ในพื้นที่จ.ยะลา เมื่อช่วงเข้าที่ผ่านมา กลุ่มคนร้ายได้ลอบวางระเบิดหวังสังหารครู บริเวณถนนสายยะลา-โต๊ะบาเจ๊ะ อ.รามัน ส่งชุดคุ้มครองครูบาดเจ็บ 2 ราย</p></body>
</news>
