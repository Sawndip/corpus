<teiHeader>
<fileDesc>
<titleStmt>
  <title>เยาวชน จ.มุกดาหาร สะท้อนภาพ นักการเมืองแสดงกิริยาไม่สุภาพ เป็นตัวอย่างไม่ดีต่อการเมืองไทย  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080225&tb=N255206&return=ok&news_headline="%e0%c2%d2%c7%aa%b9%20%a8.%c1%d8%a1%b4%d2%cb%d2%c3%20%ca%d0%b7%e9%cd%b9%c0%d2%be%20%b9%d1%a1%a1%d2%c3%e0%c1%d7%cd%a7%e1%ca%b4%a7%a1%d4%c3%d4%c2%d2%e4%c1%e8%ca%d8%c0%d2%be%20%e0%bb%e7%b9%b5%d1%c7%cd%c2%e8%d2%a7%e4%c1%e8%b4%d5%b5%e8%cd%a1%d2%c3%e0%c1%d7%cd%a7%e4%b7%c2"  </bibl>
</sourceDesc>
</fileDesc>
</teiHeader>
<news>
<headline>เยาวชน <orgName>จ.มุกดาหาร</orgName> สะท้อนภาพ นักการเมืองแสดงกิริยาไม่สุภาพ เป็นตัวอย่างไม่ดีต่อการเมืองไทย</headline>
<lead><orgName>สถานีวิทยุกระจายเสียงแห่งประเทศไทย จังหวัดมุกดาหาร</orgName> จัดเวทีเสวนา เยาวชนกับการพัฒนาประชาธิปไตย โดยเยาวชนที่ร่วมในเวทีเสวนา สะท้อนภาพของนักการเมืองแสดงกิริยาไม่สุภาพ ขณะมีการถ่ายทอดเสียงการประชุมสภาฯ เป็นตัวอย่างที่ไม่เหมาะสมต่อการเมืองในระบอบประชาธิปไตย</lead>
<neck></neck>
<body><p>วันนี้ (8 มิ.ย.52) ในเวทีเสวนา เรื่อง “เยาวชนกับการพัฒนาประชาธิปไตย” ที่ สถานีวิทยุกระจายเสียงแห่งประเทศไทย จังหวัดมุกดาหาร สำนักประชาสัมพันธ์เขต 2 ร่วมกับ <orgName>สำนักงานเลขาธิการสภาผู้แทนราษฎร</orgName> และ<orgName>โรงเรียนมุกดาหาร</orgName> จัดขึ้น ณ หอประชุมโรงเรียนมุกดาหาร มีผู้ร่วมเสวนาประกอบด้วย พ.ต.ท.จิตต์ ศรีโยหะ มุกดาธนพงษ์ สมาชิก<orgName>วุฒิสภาจังหวัดมุกดาหาร</orgName> นายนรเชษฐ พิทักษ์สฤษดิ์ ผู้อำนวยการ<orgName>การเลือกตั้งประจำจังหวัดมุกดาหาร</orgName> และ นางสาวศิริลักษณ์ ดั่งดาวดึงส์ ตัวแทนเยาวชน และนักเรียนในระดับชั้นมัธยมศึกษาปีที่ 6 จำนวน 360 คน ของ<orgName>โรงเรียนมุกดาหาร</orgName> ร่วมรับฟังการเสวนา </p>
<p>ทั้งนี้ มีตัวแทนเยาวชนที่ร่วมรับฟังการเสวนา แสดงความคิดเห็นเพื่อร่วมกันพัฒนาประชาธิปไตย ว่า จากสัญญาณภาพการถ่ายทอดเสียงการประชุมสภาผู้เทนราษฎร ในหลายๆ ครั้งพบว่า มีนักการเมืองหลายคนใช้วาจาและแสดงกิริยาไม่สุภาพ โดยเห็นว่า เป็นตัวอย่างที่ไม่เหมาะสม พร้อมกันนี้ยังได้แสดงความคิดเห็นเกี่ยวกับการพัฒนาประชาธิปไตยว่า ควรแสดงออกในทางที่เป็นประโยชน์ต่อการพัฒนาบ้านเมือง เช่น ไม่ซื้อสิทธิ์ขายเสียง มีเหตุมีผลตามแนวทางประชาธิปไตย และแสดงออกถึงสิทธิและหน้าที่ตามบทบัญญัติของรัฐธรรมนูญอย่างชัดเจน</p></body>
</news>
