<teiHeader>
<fileDesc>
<titleStmt>
  <title>กรี๊ดดด จอห์นนี เด็ปป ลุคใหม่ !?!  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-21 11:11:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/inter-entertain/20090624/54089/%e0%b8%81%e0%b8%a3%e0%b8%b5%e0%b9%8a%e0%b8%94%e0%b8%94%e0%b8%94-%e0%b8%88%e0%b8%ad%e0%b8%ab%e0%b9%8c%e0%b8%99%e0%b8%99%e0%b8%b5-%e0%b9%80%e0%b8%94%e0%b9%87%e0%b8%9b%e0%b8%9b-%e0%b8%a5%e0%b8%b8%e0%b8%84%e0%b9%83%e0%b8%ab%e0%b8%a1%e0%b9%88-!-!.html  </bibl>
</sourceDesc>
</fileDesc>
</teiHeader>
<news>
<headline>กรี๊ดดด จอห์นนี เด็ปป ลุคใหม่ !?!</headline>
<lead>เปิดโฉมพระเอกคู่ใจผู้กำกับ ทิม เบอร์ตัน ถูกจับแปลงร่างรับบทในหนังเรื่องใหม่ Alice In Wonderland เตรียมเข้าฉายแน่ ต้นปีหน้า</lead>
<neck></neck>
<body><p>อัพเดทกันสุดๆ สำหรับลุคใหม่ของพ่อหนุ่ม จอห์นนี เด็ปป์ หลังจากที่ผ่านมา ร่วมงานกับเพื่อนเลิฟ ทิม เบอร์ตัน ทีไร ผู้กำกับมากฝีมือรายนี้ก็ทำเอาหนุ่มหล่อของเราสิ้นสภาพแบดกายมาดเซอร์สุดเท่</p>

<p>เพราะเมื่อปี 1990 จอห์นนี ก็ถูก ทิม เบอร์ตัน จับยีหัวกระเซิงให้เป็น เอ็ดเวิร์ด มือกรรไกร ใน Edward Scissorhands ไปทีหนึ่งแล้ว สี่ปีก่อนก็โดนให้แต่งหน้าแต่งตัวเสียแอ๊บแบ๊วใน Charlie and the Chocolate Factory แต่ไม่ต้องห่วง รับรองได้เป็นพระเอกทุกเรื่อง ไม่เว้นกระทั่งพากษ์หนังแอนิเมชั่น Corpse Bride จอห์นนี เด็ปป์ ของเราก็ยังรับบทพระเอกจอมเหวอที่เผลอไปสวมแหวนหมั้นให้กับผีสาวขี้เหงากันมาแล้ว</p>

<p>ล่าสุด ดูดู๊ ผู้กำกับสุดติสต์ทำกับหนุ่มหล่อของมหาชนได้ เพราะหนังเรื่องใหม่ Alice In Wonderland ที่เตรียมเข้าฉายในสหรัฐ วันที่ 5 มีนาคม ปีหน้า จอห์นนี รับบทเป็น Mad Hatter ชื่อก็ดูบ้าๆ แล้ว หน้าตาไม่ต้องพูดถึง ทำหน้าบ้าๆ บอๆ อย่างนี้ จอห์นนี ถนัดนัก</p>

<p><orgName>USA Today</orgName> เพิ่งเผยแพร่ภาพนักแสดงในหนังรีเมคเรื่องใหม่ของ ทิม เบอร์ตัน ไปเมื่อวันจันทร์ที่ผ่านมา นอกจากหน้าเพี้ยนๆ ของ Mad Hatter แล้ว ก็ยังมี “ราชินีสีขาว” White Queen ที่รับบทโดย แอนน์ แฮธาเวย์ และ “ราชินีสีแดง” Red Queen โดย เฮเลนา บอนแฮม รวมทั้งภาพคอนเซ็ปต์อาร์ตของหนังเรื่องนี้อีก 3 ภาพ</p>

<p>แต่ไม่ว่าจินตนาการหลุดโลกของทิม เบอร์ตัน จะพาให้จอห์นนี เด็ปป แปลงร่างกลายโฉมไปสักแค่ไหน แต่แฟนๆ ที่ติดตามผลงานของผู้กำกับ-นักแสดงคู่ซี้คู่นี้ ย่อมรู้ดีว่าการรอคอยเพื่อชมฝีมือของทั้งสองต้องไม่เสียเที่ยวอย่างแน่นอน</p></body>
</news>
