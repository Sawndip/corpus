<teiHeader>
<fileDesc>
<titleStmt>
  <title>ฟ้อง"มาร์ค-เทพ-พัชรวาท" แจ้งข้อกล่าวหาพันธมิตรฯเกินจริง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-13 19:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000079096  </bibl>
</sourceDesc>
</fileDesc>
</teiHeader>
<news>
<headline>ฟ้อง"มาร์ค-เทพ-พัชรวาท" แจ้งข้อกล่าวหา<orgName>พันธมิตรฯ</orgName>เกินจริง</headline>
<lead></lead>
<neck></neck>
<body><p>วานนี้( 13 ก.ค.) ที่ศาลอาญา ถ.รัชดาภิเษก นายไชยวัฒน์ สินสุวงศ์ แนวร่วม<orgName>พันธมิตรประชาชนเพื่อประชาธิปไตย</orgName> (<orgName>พธม.</orgName>) โดยนายณัฐพร โตประยูร ทนายความ เป็นโจทก์ฟ้อง นายอภิสิทธิ์ เวชชาชีวะ นายกรัฐมนตรี นายสุเทพ เทือกสุบรรณ รองนายกรัฐมนตรีฝ่ายความมั่นคง และ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) เป็นจำเลยที่ 1-3 ในความผิดต่อตำแหน่งหน้าที่ราชการ ความผิดต่อเจ้าพนักงานในกระบวนการยุติธรรม ตามประมวลกฎหมาย อาญา ม. 91, 157 และ 200</p>
<p>โดยโจทก์บรรยายฟ้องสรุปว่า จำเลยที่ 1 เป็นนายกรัฐมนตรี จำเลยที่ 2 เป็นรองนายกรัฐมนตรี และจำเลยที่ 3 เป็นผบ.<orgName>ตร.</orgName> มีอำนาจดูแลควบคุมและกำกับการปฏิบัติงานของข้าราชการตำรวจ ตามรัฐธรรมนูญ พ.ศ.2550 และ พ.ร.บ.บริหารราชการแผ่นดิน พ.ศ.2534 และพ.ร.บ.ตำรวจแห่งชาติ พ.ศ.2547 เมื่อวันที่ 1 ก.ค.52 เวลากลางวัน จำเลยทั้ง 3 ได้บังอาจร่วมกันทำผิดต่อกฎหมายอาญา โดยจำเลยทั้ง 3 ซึ่งเป็นผู้บังคับบัญชาได้สั่งการให้ พล.ต.ท.วุฒิ พัวเวส ผู้ช่วย ผบ.<orgName>ตร.</orgName> หัวหน้าพนักงานสอบสวน ลงนามออกหมายเรียกผู้ต้องหา ฉบับวันที่ 1 ก.ค.52 โดยกล่าวหาโจทก์ว่า</p>
<p>“ ร่วมกันกระทำให้ปรากฏแก่ประชาชนด้วยวาจา หนังสือ หรือวิธีอื่นใด อันมิใช่การกระทำในความมุ่งหมายแห่งรัฐธรรมนูญ , มั่วสุมกันแต่งแต่ 10 คนขึ้นไป ใช้กำลังประทุษร้ายหรือกระทำการอย่างหนึ่งอย่างใดให้เกิดความวุ่นวายขึ้นในบ้านเมือง เมื่อเจ้าพนักงานสั่งให้เลิกแล้วไม่เลิก, ก่อการร้าย. บุกรุก, ทำให้เสียทรัพย์, ทำให้การบริหารท่าอากาศยานหยุดชะงักลง ฝ่าฝืนข้อกำหนดตาม ม.9 แห่ง พ.ร.ก.บริหารราชการในสถานการณ์ฉุกเฉิน พ.ศ.2548 ” ทั้งที่ ข้อกล่าวหานั้นไม่เป็นความจริงตามที่จำเลยทั้ง 3 ได้มอบหมายให้พนักงานสอบสวนตั้งข้อกล่าวหากับโจทก์</p>
<p>ที่จริงแล้วตามวันเวลาที่ พนักงานสอบสวน กล่าวหาโจทก์ เมื่อวันที่ 25 พ.ค.51 เป็นต้นมีประชาชนจำนวนมหาศาล รวมตัวกันใช้ชื่อ<orgName>กลุ่มพันธมิตรประชาชนเพื่อประชาธิปไตย</orgName> ใช้สิทธิตามรัฐธรรม พ.ศ.2550 ม. 69, 70,71 โดยชุมนุมเรียกร้องให้รัฐบาลนายสมัคร สุนทรเวช นายกรัฐมนตรีขณะนั้น ปกป้องสถาบันพระมหากษัตริย์ ซึ่งขณะนั้นมีกลุ่มบุคคลก้าวล่วง แต่รัฐบาลกลับเพิกเฉย ต่อมานายสมัคร พ้นจากตำแหน่งนายกรัฐมนตรี และนายสมชาย วงศ์สวัสดิ์ นายกรัฐมนตรีคนต่อมา ไม่แก้ไขปัญหาเรื่องเขตแดนเขาพระวิหารกับ<orgName>ประเทศกัมพูชา</orgName> และสั่งให้มีการสลายการชุมนุมกลุ่มพันธมิตรฯ จนมีผู้เสียชีวิต เมื่อวันที่ 7 ต.ค.51</p>
<p>ทั้งนี้ในระหว่างการชุมนุม เจ้าหน้าที่ตำรวจได้ตั้งข้อหาโจทก์กับ<orgName>แกนนำกลุ่มพันธมิตรฯ</orgName> กระทำผิดฐานเป็นกบฏ และขอให้ศาลออกหมายจับ ต่อมาเจ้าหน้าที่ตำรวจได้จับกุมโจทก์ และพล.ต.จำลอง ศรีเมือง แต่ศ<orgName>าลอุทธรณ์</orgName> มีคำพิพากษาถึงที่สุดว่า โจทก์กับพวกไม่ได้กระทำผิดข้อหากบฏตามที่พนักงานสอบสวนแจ้งข้อหา และต่อมา<orgName>กลุ่มพันธมิตรฯ</orgName> เพิ่มมาตรการเรียกร้องโดยการเข้าไปชุมนุมที่สนามบินดอนเมือง ซึ่งใช้เป็นที่ประชุมคณะรัฐมนตรีชั่วคราว แทนทำเนียบรัฐบาล และที่สนามบินสุวรรณภูมิ เพื่อกดดันให้รัฐบาลแก้ไขปัญหาตามที่เรียกร้อง</p>
<p>การกระทำของจำเลยทั้ง 3 ที่สั่งให้พนักงานสอบสวนตั้งข้อหาเกินความจริงต่อโจทก์ เป็นการปฏิบัติหน้าที่ในตำแหน่งโดยมิชอบ เพื่อกลั่นแกล้งโจทก์ต้องรับโทษ หรือรับโทษหนักขึ้น และเป็นการปฏิบัติหน้าที่โดยมิชอบ เป็นเหตุให้โจทก์ต้องถูกออกหมายเรียกและตกเป็นผู้ต้องหาในคดีอาญา ทำให้โจทก์ได้รับความเสียหาย และกระทบกระเทือนสิทธิเสรีภาพ เสื่อมเสียชื่อเสียง เหตุเกิดที่แขวงวังใหม่ เขตปทุมวัน กรุงเทพ ขอให้ศาลมีคำสั่งออกหมายเรียกจำเลยทั้ง 3 มาแก้ต่างคดีและพิพากษาลงโทษตามความผิดด้วย</p>
<p>ศาลรับคำฟ้องไว้พิจารณา และนัดฟังคำสั่งว่าจะรับฟ้องคดีหรือไม่ วันที่ 14 ก.ค.นี้ เวลา 13.30 น.</p></body>
</news>
