<teiHeader>
<fileDesc>
<titleStmt>
  <title>"เด็กปชป.”ค้านเปลี่ยนระบบเลือกตั้งเป็นเขตเดียวเบอร์เดียว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090611/16656/%e0%b9%80%e0%b8%94%e0%b9%87%e0%b8%81%e0%b8%9b%e0%b8%8a%e0%b8%9b.%e2%80%9d%e0%b8%84%e0%b9%89%e0%b8%b2%e0%b8%99%e0%b9%80%e0%b8%9b%e0%b8%a5%e0%b8%b5%e0%b9%88%e0%b8%a2%e0%b8%99%e0%b8%a3%e0%b8%b0%e0%b8%9a%e0%b8%9a%e0%b9%80%e0%b8%a5%e0%b8%b7%e0%b8%ad%e0%b8%81%e0%b8%95%e0%b8%b1%e0%b9%89%e0%b8%87%e0%b9%80%e0%b8%9b%e0%b9%87%e0%b8%99%e0%b9%80%e0%b8%82%e0%b8%95%e0%b9%80%e0%b8%94%e0%b8%b5%e0%b8%a2%e0%b8%a7%e0%b9%80%e0%b8%9a%e0%b8%ad%e0%b8%a3%e0%b9%8c%e0%b9%80%e0%b8%94%e0%b8%b5%e0%b8%a2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>"เด็ก<orgName>ปชป.</orgName>�ค้านเปลี่ยนระบบเลือกตั้งเป็นเขตเดียวเบอร์เดียว</headline>
<lead>"เด็ก<orgName>ปชป.</orgName>�ค้านเปลี่ยนระบบเลือกตั้งเป็นเขตเดียวเบอร์เดียวเชื่อพรรคนายทุนชอบ เหตุซื้อเสียงง่ายขึ้น-นักการเมืองหวังผลประโยชน์แอบแฝง-ปิดโอกาสคนมีเงินน้อย แต่อยากทำงานจวกคกก.สัดส่วนพรรคมุบมิบกันเอง ไม่มารายงานต่อที่ประชุมพรรค คิดเองทำเองไม่สนเสียงของส.ส.</lead>
<neck></neck>
<body><p>(11 มิ.ย.) นายประมวล  เอมเปีย  ส.ส.<orgName>ชลบุรี</orgName> <orgName>พรรคประชาธิปัตย์</orgName> กล่าวถึงมติ<orgName>คณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ</orgName> โดยให้ระบบที่มาของส.ส.มาจากการเลือกตั้งแบบเขตเดียวเบอร์เดียว 400 คน และระบบบัญชีรายชื่อ 100 คน ว่า ตนไม่เห็นด้วยกับการกำหนดให้เลือกตั้งแบบเขตเดียวเบอร์เดียว รวมทั้งส.ส.บางส่วนก็ไม่ค่อยพอใจ เพราะทำให้การซื้อเสียงทำได้ง่ายขึ้น ซึ่งพรรคที่มีนายทุนจะชอบในระบบนี้ และคนที่มีเงินทุนมากก็เข้าสู่เส้นทางการเมืองได้ง่ายกว่าคนที่มีเงินทุนน้อย แต่สนใจอยากทำงานการเมืองจริง ๆ ทั้งนี้ ตนอยากเสนอให้ใช้เขตจังหวัดมาเป็นเขตเลือกตั้งมากกว่า เพราะจะทำให้การใช้เงินซื้อเสียงทำได้ไม่ทั่วถึง และทุจริตได้ลำบากมากขึ้น</p>
<p>“ ในสมัยพ.ต.ท.ทักษิณ  ชินวัตร  อดีตนายกรัฐมนตรี  เคยมีตัวอย่างให้เห็น คนมีเงินก็ทุจริต ซื้อเสียงกันได้เต็มที่ และหากคนในพื้นที่ เช่น ตำรวจ เป็นคนของเขาด้วยก็ยิ่งไปกันใหญ่ การเลือกตั้งแบบเขตเดียวเบอร์เดียว บางคนอาจจะไม่แคร์ เพราะเขาคิดว่าเลือกตั้งมายังไงก็ได้เป็นผู้แทน เช่น ในภาคใต้ที่ฐานเสียงส่วนใหญ่เป็นของพรรคประชาธิปัตย์ หรือในจ.สุพรรณบุรี เป็นฐานเสียงของนายบรรหาร  ศิลปอาชา  อดีตหัวหน้าพรรคชาติไทย  ที่ไม่ว่าจะลงสมัครกี่ครั้งก็ได้ คนเหล่านี้จึงไม่ได้คำนึงถึงวิธีการเลือกตั้งว่าจะเป็นแบบไหน และไม่คำนึงถึงคนที่อยากทำงานการเมืองแต่มีเงินน้อย เพราะไม่ว่าจะลงกี่ครั้งก็คงสู้ไม่ได้ ซึ่งเรื่องนี้อย่าเอามาเปรียบเทียบกัน การเลือกตั้งแบบนี้ทำให้เราได้นักการเมืองที่หวังผลประโยชน์แอบแฝง และทำให้บ้านเมืองถอยหลังเข้าคลอง” นายประมวล กล่าว</p>
<p>ส่วนจะมีวิธีดำเนินการอย่างไรนั้น นายประมวล กล่าวว่า คงต้องรอให้คณะกรรมการในสัดส่วนของ<orgName>พรรคประชาธิปัตย์</orgName> มาชี้แจงให้ที่ประชุมส.ส.พรรคได้รับทราบ แต่ที่ผ่านมาคณะกรรมการในสัดส่วนของพรรค แทบไม่เคยมาชี้แจง หรือรายงานผลการประชุมร่วมกับคณะกรรมการสมานฉันท์ฯ ให้ส.ส.ได้รับทราบเลย ทั้งที่จริงต้องเอาความเห็นของส.ส.หลังจากการประชุมพรรคไปพิจารณา ไม่ใช่เอาความคิดของตัวเองไปเสนอ และตัดสินใจแทนส.ส.เองทั้งหมด</p>
<p>“ เวลามีอะไรหรือไปประชุม<orgName>คณะกรรมการสมานฉันท์ฯ</orgName> มาก็จะไปมุบมิบ หรือพูดคุยกันเฉพาะคนในกลุ่มของตัวเอง ซึ่งก็มีส.ส.บ่นกันเยอะว่าไม่รู้เรื่อง คนอื่นเขาก็ไม่ค่อยแฮปปี้กันเท่าไหร่ และที่ไม่มารายงานต่อที่ประชุมพรรคจะอ้างว่าวาระการประชุมของพรรคมีเยอะแล้วก็ไม่ใช่ เพราะเจ้าหน้าที่ของพรรคก็มีมาก สามารถแจ้งเป็นหนังสือแล้วให้ส.ส.ตอบกลับก็ได้ เราเป็นประชาธิปไตยแล้วต้องฟังเสียงส่วนใหญ่ จะมาคิดเองทำเองโดยไม่ถามคนอื่นก็ไม่ถูกต้อง” นายประมวล กล่าว</p></body>
</news>
