<teiHeader>
<fileDesc>
<titleStmt>
  <title>"ปรัชญา"จะขอคุยกับ"เป้ย"อีกที  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/200709/7982  </bibl>
</sourceDesc>
</fileDesc>
</teiHeader>
<news>
<headline>"ปรัชญา"จะขอคุยกับ"เป้ย"อีกที</headline>
<lead></lead>
<neck></neck>
<body><p>หลังจากมีข่าวว่าเป้ย-ปานวาด  เหมมณี  ถอนตัวจากหนังอีโรติกของตั๊ก-บงกช  คงมาลัย  ต้องเปลี่ยนตัวเป็นกระแต-ศุภักษร  ไชยมงคล  แต่ปรัชญา  ปิ่นแก้ว  โปรดิวเซอร์กลับบอกว่ายังไม่รู้เรื่อง  "หนังของตั๊กกำลังรอให้ตั๊กทำบทให้เสร็จก่อน  ตอนนี้ผมหยุดทุกอย่างเพราะรอเรื่องบทอย่างเดียว  และกับข่าวออกมาว่าเป้ยไม่เล่นแล้ว  คือเรื่องของเป้ยก่อนหน้านี้ผมก็คุยกับเขาไปแล้วว่า  หนังอีโรติกต้องมีเห็นรูปร่างบ้างซึ่งเขาก็ยินดี  แต่สำหรับข่าวที่ออกว่าเป้ยเปลี่ยนใจไม่เล่น  คือตรงนี้ผมยังไม่ทราบ  แต่ไม่เป็นไรผมอาจจะคุยกับเป้ยอีกครั้ง  เดี๋ยวรอให้ทุกอย่างพร้อมก่อน</p>

     <p>แต่ถ้าเรื่องมีการเปลี่ยนนางเอกมาเป็นกระแต  ยืนยันครับยังไม่ได้เปลี่ยนอาจเป็นการเข้าใจผิดกันมากกว่า  ผมไม่ได้มีความคิดที่จะเปลี่ยน  เพราะการเปลี่ยนตัวนักแสดงในฐานะที่ผมเป็นโปรดิวเซอร์  มันต้องผ่านผมก่อนผมต้องรู้ด้วย  คือ  ณ  ตอนนี้อะไรยังไม่ชัดก็ไม่อยากพูดอะไรมาก  แต่ถ้าเป้ยเปลี่ยนใจจริงเราก็ต้องหาใหม่แน่ๆ"  ปรัชญากล่าว</p></body>
</news>
