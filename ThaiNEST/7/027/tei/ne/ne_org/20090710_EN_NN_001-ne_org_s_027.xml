<teiHeader>
<fileDesc>
<titleStmt>
  <title>“ริต้า”คอนเฟิร์ม“ต่าย”แค่เพื่อน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169547  </bibl>
</sourceDesc>
</fileDesc>
</teiHeader>
<news>
<headline>“ริต้า”คอนเฟิร์ม“ต่าย”แค่เพื่อน</headline>
<lead></lead>
<neck></neck>
<body><p>ออกมาคอนเฟิร์มชัดเจนว่าความสัมพันธ์เป็นได้แค่เพื่อนเท่านั้นสำหรับนางเอกสาว “ริต้า-ศรีริต้า เจนเซ่น” ที่ก่อนหน้านี้หนุ่ม “ต่าย-ณัฐพล ลียะวนิช” ออกมายอมรับว่าตามจีบสาวริต้าจริง แต่เหมือนว่าสาวริต้าจะไม่สนใจเลย เปรยๆ ว่าจะไม่จีบแล้วสงสัยจะน้อยใจ งานนี้สาวริต้าย้ำหนักแน่น ว่าคิดกับหนุ่มต่ายแค่เพื่อน โบ้ยถามฝ่ายชายน้อยใจมั้ย </p>

 <p>“ก็ยังไม่มีอะไร อย่างที่บอกก็เป็นเพื่อนกันจริงๆ ช่วงหลังๆ นี่ยังไม่ได้เจอกันเลยค่ะ” ต่ายมีชวนไปไหนมาไหนด้วยมั้ย? “ก็มีค่ะ เป็นธรรมดา แต่ตัวริต้าเป็นเพื่อนก็คือเป็นเพื่อนค่ะ” เหมือนตั้งกำแพงไว้นะ? “เปล่าค่ะ ตัวริต้าก็ยุ่งด้วย นี่ก็เพิ่งกลับจากต่างประเทศ ไปอินเดียมา แล้วช่วงหลังๆ ก็ไม่ค่อยได้คุยกันเท่าไหร่” เห็นต่ายบอกว่าท้อจะไม่จีบแล้ว? “ไม่รู้(หัวเราะ) ตัวริต้าตั้งแต่แรกก็รู้สึกเป็นเพื่อนมาตลอด ไม่ได้คิดว่าจะพัฒนาไปทางไหน ตัวริต้าเองก็ยังให้กำลังใจเค้าเสมอ คอยติดตามเค้าห่างๆ ค่ะ แล้วริต้าก็วางตัวเป็นเพื่อนแบบนี้สบายใจกว่าค่ะ” ต่ายเค้าแสดงตัวว่าจีบเราหรือเปล่า? “ไม่รู้ค่ะ(หัวเราะ) แต่ก็ยอมรับว่าช่วงนี้มีคนมาจีบจริงๆ แต่ว่าริต้ายังไม่ได้โฟกัสเรื่องนี้เลย ริต้ายังอยากทำงาน อยู่กับเพื่อน อยู่กับครอบครัวมากกว่าค่ะ ถ้าจะเข้ามาก็น่าจะเป็นในฐานะเพื่อนมากกว่า ถ้ามากกว่านี้ยังไม่ได้คิดเลยค่ะ” ไม่เห็นใจต่ายเหรอ? “จริงๆ แล้วคบเป็นเพื่อนริต้าว่าบางทีอาจจะคบได้นานกว่านะ คอยช่วยเหลือ คอยให้กำลังใจแบบนี้ดีกว่าค่ะ” ได้บอกต่ายมั้ย? “ก็บอกไปแล้วค่ะ คือเราบอกตั้งแต่แรกแล้วว่าเป็นเพื่อน ริต้าก็ไม่รู้ว่าพูดแบบนี้เค้าจะน้อยใจมั้ย ต้องไปถามเค้าค่ะ” เหมือนว่าริต้าจะตัดความสัมพันธ์ที่จะพัฒนา? “ไม่.. จริงๆ แล้ว คือถ้าเกิดจะเป็นในอนาคตนี่ก็ยังไม่รู้ แต่ตอนนี้ริต้ามองเค้าเป็นเพื่อนจริงๆ” ที่เค้าบอกว่าท้อจะเลิกจีบกลัวมั้ยว่าเค้าจะหายไปเลย? “(หัวเราะ) ไม่รู้เลยค่ะ ก็เป็นเพื่อนค่ะ ริต้าก็ให้ความเป็นเพื่อนที่ดีตลอด ริต้าก็ไม่รู้จริงๆ ค่ะ” ต่ายไม่ใช่สเปกเหรอ? “ไม่ใช่ค่ะ ไม่เคยพูดอย่างนั้น เดี๋ยวเค้าเสียใจ ริต้ามองว่าเค้าเป็นคนดีและเค้าก็เป็นเพื่อนค่ะ ตอนนี้ไม่ได้สนใจใครเลยค่ะ” หรือเพราะมีข่าวว่าต่ายไม่แมน? “ริต้าว่าไม่เกี่ยวนะ ตั้งแต่รู้จักเค้ามา ริต้าว่าเค้าแมนมากๆ ห้าวแล้วก็เซอร์ อันนี้ริต้าก็ไม่รู้จริงๆ กับข่าวนี้ แต่ที่สัมผัสไม่มีนะคะ และมันก็ไม่ใช่สาเหตุว่าจะไม่คบ คือริต้าตอนนี้ยุ่งมาก ต้องเดินทางตลอด ก็จะโฟกัสไปที่งานมากกว่า มันมีหลายอย่างที่ริต้าอยากทำ และก็ไม่ได้ไปเร่งรัดอะไร” มีคนมองว่าหรือเป็นเพราะต่ายไม่ไฮโซหรือเปล่า? “ริต้าไม่ได้มองคนแบบนั้น ริต้าว่าคนที่มองแบบนั้นเป็นอะไรที่แคบมาก ริต้ามองคนที่นิสัยใจคอมากกว่า ว่าเข้ากันได้มั้ยแบบนี้มากกว่า” ถ้ามีงานติดต่อมาให้ทำคู่กันล่ะจะรับมั้ย? “รับอยู่แล้วค่ะ เราเป็นเพื่อนกัน จริงๆ ถ้ามันมีงานมันก็เป็นเรื่องของงานนะ ริต้าไม่ได้มองว่าเป็นเรื่องอะไร แต่ตอนนี้ยังไม่มีนะ แต่ถ้ามีจริงๆ ริต้าก็โอเคที่จะไปร่วมงานด้วยแน่นอน” ริต้ากล่าว</p></body>
</news>
