<teiHeader>
<fileDesc>
<titleStmt>
  <title>มดดำเมินหยาดให้นุ้ยEFMขอโทษลั่นไม่ผิด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-19 11:22:36  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=176870  </bibl>
</sourceDesc>
</fileDesc>
</teiHeader>
<news>
<headline>มดดำเมินหยาดให้นุ้ย<orgName>EFM</orgName>ขอโทษลั่นไม่ผิด</headline>
<lead>'มดดำ' เมิน 'หยาด' ให้ 'นุ้ย <orgName>EFM</orgName>' ขอโทษ ลั่นไม่ได้ทำอะไรผิด เผย 'เจ๊ฉอด' ไม่ยุ่ง</lead>
<neck></neck>
<body><p>'มดดำ คชาภา' ออกโรงใส่อารมณ์ สาว 'หยาด หยาดทิพย์ ราชปาล' แทน ดีเจ 'นุ้ย <orgName>อีเอฟเอ็ม</orgName>' หลังจากยื่นโนติสให้หยุดเสนอข่าวของนางเอกสาวดังกล่าว แต่เรื่องที่ให้ออกขอโทษ มดดำ ดีเจปากจัด เมินใส่ ไม่ยอมเด็ดขาด เพราะเชื่อใจว่า ดีเจนุ้ย บริสุทธิ์ใจจริง ๆ</p>
<p>"ก็หยุดไปตั้งนานแล้ว ก็ไม่ได้นำเสนออยู่แล้ว เขายื่นมาเราก็ยื่นให้ ด้วยส่วนตัวมันก็ไม่เกี่ยวกับมดดำนะ แต่เหมือนประมาณว่า มีมาพาดพิง 3 ปีแล้ว เราไปอะไรกับเขา แต่เราก็ต้องทำตาม ว่าเราจะไม่พูดถึงอยู่แล้ว"</p>
<p>แสดงว่าไม่ขอพูดถึงชื่อน้องคนนี้อีกแล้ว "ก็คงต้องเป็นอย่างนั้น เพราะเขายื่นมาอย่างนั้น แต่มดดำยังไม่เห็นเอกสารเลย เพราะวันพฤหัส ยังไม่ได้เข้าตึกเลย อย่างนี้มันก็ตีความได้ว่า นางเอกช่อง 3 ในสมัยนู้น เยอะแยะไปหมด"</p>
<p>มีอะไรไปแนะนำดีเจนุ้ยมั๊ย "โถ..มันน่าจะแกร่งอยู่แล้วนะ คือนุ้ยก็ตอบไปทุกคำถามอยู่แล้ว ว่ามันเป็นอย่างไง เราก็ยังยืนยันอยู่ว่าเราไม่ได้หมายถึงเขา เราอ่านมาจากสื่อ เราก็ยืนยันเหมือนเดิม มันไม่รู้ว่าจะพูดยังไง นุ้ยเองก็ไม่เห็นจะเครียด ซึ่งจริงๆแล้วมดดำไม่เกี่ยว ช่วยเอาออกมาจากคดีก่อนนะ เราก็ถามว่าเรื่องราวเป็นอย่างไร นุ้ยก็บอกทุกวันว่า ไม่เจาะจงถึงเขา แล้วจะไปขอโทษได้อย่างไร"</p>
<p>หยาด อยากให้ขอโทษ "จริงๆแล้ว ก็ไม่รู้ว่าจะไปขอโทษเรื่องอะไรด้วย แล้วสำหรับนุ้ยก็ไม่จำเป็นต้องขอโทษ เราก็ยืนยันว่าเราไม่ได้พูดพาดพิงว่า เป็นตัวเขานะ แต่ ณ วันนี้ เขายื่นโนติสมา หยุดพูดถึงเขา เราก็จะหยุด แต่ก็ยังยืนยันว่านุ้ยไม่ผิด ถ้าให้ตัวเขาเองมาขอโทษ แต่ว่าเขาไม่ผิด แต่จะให้เขาออกมาทำอย่างนั้น ก็ไม่รู้ว่าจะอย่างไง"</p>
<p>แต่เห็นว่า ต้องมีการมาขอโทษด้วย ไม่อย่างนี้จะฟ้อง "ก็ยัง ณ วันนี้เราก็ยืนยันอย่างนี้ ทุกวันนี้เราอ่านตัวอักษรย่อ ซึ่งเราก็เอามาจาก<orgName>บางกอกทูเดย์</orgName> ก็อ่านทุกวันอยู่แล้ว อย่างนี้ต้องมานั่งจับแถลงกันทุกวัน ไม่ต้องไปทำกิจกรรมอื่นกันแล้ว นึกออกป่าว"</p>
<p>คุยกับเจ๊ฉอดบ้างรึเปล่า "เรายังไม่พูดถึง มันแบ่งหน้าที่รับผิดชอบ เรื่องนี้มันไม่น่าถึงพี่ฉอดเลย เพราะว่ามีคอนเสิร์ตเยอะเลยครับ"</p></body>
</news>
