<teiHeader>
<fileDesc>
<titleStmt>
  <title>ชี้ปชป.เมินมวลชนอีสาน เลือกซ่อมแค่จัดฉากแข่งกันรักทักษิณ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-29 20:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000073602  </bibl>
</sourceDesc>
</fileDesc>
</teiHeader>
<news>
<headline>ชี้<orgName>ปชป.</orgName>เมินมวลชนอีสาน เลือกซ่อมแค่จัดฉากแข่งกันรักทักษิณ</headline>
<lead></lead>
<neck></neck>
<body><p>นางสดศรี สัตยธรรม <orgName>กรรมการการเลือกตั้ง</orgName> (<orgName>กกต.</orgName>) ด้านกิจการพรรคการเมือง กล่าวถึงการเลือกตั้งซ่อม เขต 1 จ. ศรีสะเกษว่า มีเรื่องร้องเรียน 5 เรื่อง เป็นเรื่องใส่ร้ายกันเท่านั้น ถือว่าไม่รุนแรงเท่าการเลือกตั้งซ่อมที่ จ.สกลนคร ทั้งนี้ยอมรับว่ามีผู้มาใช้สิทธิเลือกตั้งน้อย</p>
<p>ส่วนการที่ พ.ต.ท.ทักษิณ ชินวัตร โฟนอิน ขอให้ผู้มีสิทธิเลือกตั้งที่จ.ศรีสะเกษ ช่วยลงคะแนนให้ ชนะการเลือกตั้งเพื่อให้พากลับประเทศ จะถือเป็นการจูงใจหรือไม่ ก็อยู่ที่ความคิดของประชาชนว่าคิดอย่างไรกับคนที่พูด ไม่ใช่ว่าจะต้องเชื่อไปหมด และการเลือกตั้งประชาชนจะเป็นผู้ตัดสินใจเอง อย่าดูถูกประชาชน ตนเชื่อว่าประชาชนไม่สามารถจูงใจได้ทุกอย่าง แล้วการหาเสียงก็สามารถทำได้ และก็ไม่ได้ขัดกฎหมายตลอดเวลา แต่เมื่อมีผู้ร้องเข้ามา เราต้องนำเข้าสู่การพิจารณา ซึ่งเรื่องการโฟนอิน ก็มีผู้ร้องเข้ามาแล้ว</p>
<p>สำหรับผลคะแนนอย่างเป็นทางการในการเลือกตั้งซ่อมครั้งนี้ ผู้ที่ได้รับคะแนนเป็นอันดับ 1 คือ นายสุรชาติ ชาญประดิษฐ์ ผู้สมัคร<orgName>พรรคเพื่อไทย</orgName>ได้ 124,327 คะแนน อันดับ 2 คือนางสกุลทิพย์ อังคสกุลเกียรติ ผู้สมัคร<orgName>พรรคชาติไทยพัฒนา</orgName>ได้ 76,435 คะแนน มีผู้มาใช้สิทธิ 61.80% บัตรเสีย 1.38% บัตรไม่ประสงค์ลงคะแนน 3.29%</p>
<p>**อยากเลือกตั้งเร็วต้องลดขัดแย้ง</p>
<p>นายอภิสิทธิ์ เวชชาชีวะ นายกรัฐมนตรี กล่าวถึงผลการเลือกตั้งซ่อม ที่<orgName>พรรคเพื่อไทย</orgName>ชนะทั้งที่จ.สกลนคร และจ.ศรีสะเกษ จะทำให้<orgName>เสื้อแดง</orgName>ฮึกเหิมหรือไม่ว่า แล้วแต่จะวิเคราะห์ และคิดว่าผลการเลือกตั้งไม่ได้แตกต่างจากที่คาดหมาย เพราะอีสานเป็นฐานสนับสนุนของ<orgName>พรรคเพื่อไทย</orgName>อยู่แล้ว เมื่อถามว่า มีการวิเคราะห์ว่า คนอีสานยังต้องการ พ.ต.ท.ทักษิณ ชินวัตร อยู่ นายอภิสิทธิ์ กล่าวว่า คิดว่าการสนับสนุนก็ยังมีอยู่ ไม่แปลกอะไร การเลือกตั้งซ่อมที่ผ่านมา เขาก็โหมมาก ก็ธรรมดา</p>
<p>เมื่อถามว่าจนถึงเวลานี้รัฐบาลยังไม่ลงพื้นที่ ทำความเข้าใจกับชาวบ้าน ไม่ว่าจะเป็นภาคเหนือและอีสานเลย เพราะอะไร นายกฯ กล่าวว่า ที่จริงได้มีการทำความเข้าใจกันพอสมควร และความเข้าใจของคนจำนวนมากก็ดี เมื่อถามว่านายกฯกลัวอะไร นายกฯ กล่าวย้อนกลับว่า ไม่ได้กลัว แต่ไม่ต้องการเป็นเงื่อนไข และอยากบอกว่า จริงๆ แล้ว หากยังมีความพยายามใช้ความรุนแรงทำให้เกิดภาพความขัดแย้งในพื้นที่ต่างๆ มันก็เลือกตั้งไม่ได้ แต่ถ้าเปิดให้ทุกคนสามารถเข้าได้ทุกพื้นที่ เป็นเงื่อนไขหนึ่งที่ทำให้การเลือกตั้งเร็วขึ้น </p>
<p>ด้านนายสุเทพ เทือกสุบรรณ รองนายกรัฐมนตรี กล่าวถึงผลการเลือกตั้งซ่อมที่ จ.ศรีสะเกษ ว่า เป็นธรรมดาของการเลือกตั้งที่ต้องมีแพ้ มีชนะ ไม่มีผลอะไรต่อรัฐบาล</p>
<p>ผู้สื่อข่าวถามว่าดูเหมือนกระแสของประชาชนภาคอีสานยังรัก พ.ต.ท.ทักษิณอยู่ นายสุเทพ กล่าวว่า ยังมีอีกนาน ยังมีเลือกตั้งอีกเยอะ</p>
<p>**เลือกซ่อมแค่แข่งกันรักทักษิณ</p>
<p>นายสุริยะใส กตะศิลา เลขาธิการ<orgName>พรรคการเมืองใหม่</orgName> กล่าวว่า ชัยชนะเลือกตั้งซ่อมของ<orgName>พรรคเพื่อไทย</orgName> เป็นภาพสะท้อนความไร้ประสิทธิภาพของรัฐบาลในการช่วงชิงมวลชน เนื่องจาก<orgName>พรรคประชาธิปัตย์</orgName> แกนนำรัฐบาลถอดใจจากภาคอีสานไปนานแล้ว เพราะไปคิดว่าไม่มีทางเพิ่มคะแนนนิยมได้ แม้กระทั่งภาคเหนือบางพื้นที่ จึงปล่อยให้<orgName>พรรคภูมิใจไทย</orgName> เป็นหัวหอกแทน ซึ่งเป็นวิธีคิดที่ผิด เพราะเป็นยุทธศาสตร์ที่บริหารความนิยม และหวังผลเลือกตั้ง มากกว่ามุ่งสร้างการยอมรับจากคนอีสานด้วยผลงานที่เป็นรูปธรรม</p>
<p>หาก<orgName>พรรคประชาธิปัตย์</orgName>ไม่ทบทวนยุทธศาสตร์ของพรรคในภาคอีสาน และภาคเหนือ ทั้งๆ ที่ตัวเองเป็นรัฐบาลและมีอำนาจรัฐในมือ จะสูญเสียที่นั่งในภาคอีสาน และภาคเหนือจนหมด ประการสำคัญความรู้สึกของประชาชนทั้งสองภาค จะโหยหาระบอบทักษิณ มากขึ้นกว่าเดิม</p>
<p>"เอาเข้าจริงๆ การเลือกตั้งที่จ.สกลนคร และศรีสะเกษ กลายเป็นการแข่งกันเองของกลุ่มคนรักทักษิณ ไม่ใช่การแข่งขันกันจริงอย่างที่คิด เพราะเครือข่ายหัวคะแนน เป็นกลุ่มคนในเครือข่ายเดียวกัน บางพื้นที่เอาข้าวของไปแจกชาวบ้านยังเป็นลักษณะถ้อยทีถ้อยอาศัย ขอแบ่งปันคะแนนกันเป็นเหมือนจัดฉากเลือกตั้งเท่านั้นเอง"</p>
<p>ดังนั้น ผลการเลือกตั้งซ่อม ทั้ง2 จังหวัด จึงไม่ใช่ดัชนีชี้วัดความนิยมในตัว พ.ต.ท.ทักษิณ ได้อย่างร้อยเปอร์เซ็นต์ เพราะผู้สมัครพรรคคู่แข่งของ<orgName>พรรคเพื่อไทย</orgName> ไม่ได้หาเสียงโดยชูความล้มเหลว และพฤติกรรมการคอร์รัปชั่นของระบอบทักษิณ และการทำงานของ<orgName>พรรคเพื่อไทย</orgName>แต่อย่างใด ที่สำคัญคนที่ไม่เอาระบอบทักษิณในพื้นที่เลือกตั้ง ไม่รู้จะลงคะแนนให้ผู้สมัครพรรคใด เพราะผู้สมัครทั้งหมดเป็นกลุ่มคนในเครือข่ายระบอบทักษิณพูด ง่ายๆ ผู้สมัครต่างก็หาเสียงทำนองแข่งกันรักทักษิณทั้งนั้น</p>
<p>นายวัชระ กรรณิการ์ โฆษก<orgName>พรรคชาติไทยพัฒนา</orgName> กล่าวว่า การพ่ายแพ้ครั้งนี้ เป็นเพราะการโฟนอินของ พ.ต.ท.ทักษิณ ที่มาบอกว่า ผลเลือกตั้งที่ จ.สกลนคร ทำให้ พ.ต.ท.ทักษิณ มาจ่อรออยู่ที่ชายแดนแล้ว หากชาว<orgName>ศรีสะเกษ</orgName> เทคะแนนให้อีก ก็จะได้กลับมาเป็นนายกฯเพื่อปลดหนี้ให้ ซึ่งเรื่องนี้มีผลต่อการตัดสินใจของประชาชน รวมทั้งมีการกล่าวหาว่า ผู้สมัครของ<orgName>พรรคชาติไทยพัฒนา</orgName> เป็นคนของ นายเนวิน ชิดชอบ และยังมีใบปลิวโจมตี 3 ครั้ง คือ โจมตีพรรค นายเนวิน และรัฐบาล ซึ่งก็มีผลต่อการตัดสินใจเช่นกัน</p>
<p>**<orgName>พท.</orgName><orgName>รอส.ส.</orgName>ไหลกลับ</p>
<p>พ.อ.อภิวันท์ วิริยะชัย รองประธาน<orgName>สภาผู้แทนราษฎร</orgName> ในฐานะแกนนำ<orgName>พรรคเพื่อไทย</orgName>กล่าวว่า หลังจากพรรคชนะการเลือกตั้งซ่อม ก็มี ส.ส.หลายคนที่เคยตีจากพรรค ติดต่อขอกลับเข้ามาสังกัดพรรคเพื่อไทยอีกครั้ง ซึ่งทางพรรคยินดี และเปิดกว้างให้กับ ส.ส.เหล่านี้ ยกเว้น ส.ส.ที่ลาออกในช่วงที่มีการสลับขั้วทางการเมือง ซึ่งผู้ใหญ่ของพรรคยืนยันชัดเจนว่าจะไม่รับเข้าพรรคอย่างแน่นอน</p>
<p>พ.อ.อภิวันท์ กล่าวด้วยว่า ขณะนี้พรรคยังไม่มีแนวคิดในการเปลี่ยนตัวหัวหน้าพรรค เพราะเชื่อว่า<orgName>พรรคประชาธิปัตย์</orgName>ยังเป็นรัฐบาลได้อีกนาน และการเลือกตั้งจะยังไม่เกิดขึ้นในเร็ววันนี้ ส่วนรายชื่อ แคนดิเดตหัวหน้าพรรค ที่ปรากฏมาก่อนหน้านี้ อาทิ พล.ต.มนูญกฤต รูปขจร หรือคนอื่นๆ รวมทั้งตนด้วยนั้น เป็นเพียงข่าวลือ ส่วนกระแสข่าวการจับมือระหว่าง<orgName>พรรคเพื่อไทย</orgName>และ<orgName>พรรคประชาธิปัตย์</orgName>เป็นรัฐบาลนั้น ก็เป็นไปไม่ได้ในขณะนี้ ยกเว้น<orgName>พรรคประชาธิปัตย์</orgName>จะปรับแนวคิด และนโยบายให้ตรงกับ<orgName>พรรคเพื่อไทย</orgName> ซึ่งก็มีโอกาสเป็นจริงได้ หลังการเลือกตั้งครั้งต่อไป</p>
<p>ด้านนายจุมพฎ บุญใหญ่ ส.ส.สกลนคร <orgName>พรรคเพื่อไทย</orgName> ยืนยันว่าจะไม่ย้ายกลับไปร่วมงานกับพรรคเพื่อไทย แม้<orgName>พรรคเพื่อไทย</orgName>จะชนะการเลือกตั้งซ่อมที่สกลนคร และศรีสะเกษ และกระแสของพ.ต.ท.ทักษิณ จะยังคงมีอยู่ในพื้นที่ เพราะได้ตัดสินใจแน่วแน่ที่จะร่วมงานกับ<orgName>พรรคภูมิใจไทย</orgName>แล้ว</p>
<p>"ผมเป็นส.ส.ใน<orgName>พรรคเพื่อไทย</orgName> หากเป็นได้เพียงส.ส.อย่างเดียว แต่ไม่มีบทบาทอะไร ก็อย่าเป็นดีกว่า" นายจุมพฎกล่าว</p></body>
</news>
