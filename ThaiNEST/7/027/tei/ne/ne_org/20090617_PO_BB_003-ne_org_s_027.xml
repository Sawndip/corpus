<teiHeader>
<fileDesc>
<titleStmt>
  <title>กมธ.มีมติแจ้งนายกฯ-คมนาคมฟัน"ปิยะพันธ์"เลี่ยงการตรวจสอบ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944596.php?news_id=28944596  </bibl>
</sourceDesc>
</fileDesc>
</teiHeader>
<news>
<headline><orgName>กมธ.</orgName>มีมติแจ้งนายกฯ-<orgName>คมนาคม</orgName>ฟัน"ปิยะพันธ์"เลี่ยงการตรวจสอบ</headline>
<lead><orgName>กมธ.ป.ป.ช.</orgName>ลงมติ แจ้งนายกฯ-รมว.<orgName>คมนาคม</orgName> ลงโทษทางวินัย “ปิยะพันธ์” หลบเลี่ยงการตรวจสอบของฝ่ายนิติบัญญัติ เตรียมสรุปข้อมูลรถเมล์ 4,000 คัน ส่งให้รัฐบาล <orgName>ก.คมนาคม</orgName>-<orgName>สตง.</orgName>-<orgName>ป.ป.ช.</orgName>-<orgName>ป.ป.ท.</orgName> “วิลาศ” ชี้ประสบการณ์ 20 ปี บอกคนหนีชี้แจงส่อไม่สุจริต “ชาญชัย” ตั้งแง่ทีโออาร์ผิดกฎหมาย ยังไม่เสร็จแต่เสนอ <orgName>ครม.</orgName> นัดหน้าเชิญ <orgName>สศช.</orgName>-<orgName>สบน.</orgName>แจง “รสนา” ยื่น <orgName>ป.ป.ช.</orgName>เร่งสอบทุจริตเช่ารถยูโรทู 500 คัน เพื่อนำข้อมูลไปประกอบการพิจารณารถเมล์ 4,000 คันของ <orgName>กมธ.</orgName> วุฒิสภา</lead>
<neck></neck>
<body><p>วานนี้ (16 มิ.ย.) ที่รัฐสภา <orgName>คณะกรรมาธิการป้องกันและปราบปรามการทุจริตและประพฤติมิชอบ</orgName> (<orgName>กมธ.ป.ป.ช.</orgName>) ที่มีนายวิลาศ จันทรพิทักษ์ ส.ส.<orgName>กทม.</orgName> พรรค</p>
<p><orgName>ประชาธิปัตย์</orgName> เป็นประธาน โดยได้เชิญนายปิยะพันธ์ จำปาสุต ประธาน<orgName>คณะกรรมการองค์การขนส่งมวลชนกรุงเทพ</orgName> (บอร์ด <orgName>ขสมก.</orgName>) มาชี้แจงเกี่ยวกับโครงการรถเมล์เอ็นจีวี 4,000 คัน แต่นายปิยะพันธ์ส่งนายชัยรัตน์ สงวนชื่อ อธิบดี<orgName>กรมการขนส่งทางบก</orgName> รักษาการรองประธานบอร์ด <orgName>ขสมก.</orgName>มาแทน เป็นครั้งที่ 2 โดย กรรมาธิการได้หารือกันได้ข้อสรุปว่าจะไม่ซักถามใดๆ นายชัยรัตน์ เนื่องจากได้ซักถามจนครบถ้วนแล้ว</p>
<p>นายวิลาศกล่าวกับนายชัยรัตน์ผ่านไปยังนายปิยะ พันธ์ ว่า ขอฝากท่านไปบอกกับประธานบอร์ด <orgName>ขสมก.</orgName>ด้วยว่า เราได้เชิญท่านมาตั้งแต่วันที่ 12 มิ.ย. และวันที่ 16 มิ.ย. แต่ก็ไม่มา ชี้แจง แต่กลับไปพูดทางวิทยุ โทรทัศน์ได้ เพราะถือว่าพูดฝ่ายเดียวได้เปรียบ กลัวว่ามาพูดกับกรรมาธิการแล้วจะเสียเปรียบ แล้วยังมาบอกว่าให้เชิญในวันที่เขาว่างนั้น ไม่เคยมีที่ไหนเขาทำกัน เพราะการกำหนดวันประชุมกรรมาธิการต้องนัดล่วงหน้า เพื่อต้องดูว่าห้องว่างหรือไม่ มีเจ้าหน้าที่มาจดบันทึกหรือไม่ ไม่ได้นัดตามที่คนชี้แจงว่าง</p>
<p>โดยเฉพาะอย่างยิ่งเมื่อดูวันที่นายปิยะพันธ์ ว่างแล้ว ดูเหมือนท่านไปดูมาก่อน จึงรู้ว่าเป็นไปไม่ได้แน่นอน ไม่ว่าจะเป็นเช้าวันจันทร์ และเย็นวันศุกร์ ส.ส.ต้องลงพื้นที่ ส่วนเช้าวันพุธ กับวันพฤหัสบดีต้องประชุมสภา เขาอ้างเหมือนกรรมาธิการไม่รู้เรื่องใดๆ ทั้งสิ้น และดูข้ออ้างที่ว่าไปถ่ายรายการ อยากถามว่า ไม่ทราบเป็นพระเอกละครเรื่องไหนที่ถ่ายตั้งแต่ 10 โมงถึง 6 โมงเย็น มันจะถ่ายบ้าเลือดอะไรขนาดนั้น</p>
<p>“ผมเป็น ส.ส.มา 20 ปีไม่เคยมีที่ผู้ถูกชี้แจงจะมากำหนดให้กรรมาธิการต้องเชิญในวันที่ว่าง ขอให้กลับไปรายงานประธานบอร์ดของท่านด้วยว่า เรามีข้อสงสัยต่อตัวประธานบอร์ด ไม่ใช่รองประธาน เราซักรองประธานจนหมดแล้ว ถ้าไม่มาชี้แจงกรรมาธิการก็เท่ากับสละสิทธิ์ที่จะโต้แย้งข้อมูล ดังนั้นกรรมาธิการจะสรุปข้อมูลของกรรมาธิการส่งให้หน่วยงานที่เกี่ยวข้อง ทั้งรัฐบาล <orgName>กระทรวงคมนาคม</orgName> <orgName>สำนักงานการตรวจเงินแผ่นดิน</orgName> (<orgName>สตง.</orgName>) <orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) <orgName>สำนักงานคณะกรรมการป้องกันและปราบปรามทุจริตในภาครัฐ</orgName> (<orgName>ป.ป.ท.</orgName>) แล้วกรุณาอย่าอ้างว่ากรรมาธิการใช้ข้อมูลข้างเดียว แต่เราพยายามเชิญแล้วถึง 3 ครั้ง แต่ก็บ่ายเบี่ยงมาตลอด ถือว่าขัดรัฐธรรมนูญ มาตรา 135 วรรคสอง</p>
<p>เท่าที่ผมทำงานตรวจสอบมา คนที่บ่ายเบี่ยงการชี้แจงนั้น มีพฤติกรรมที่ผิดปกติ ส่อไปในทางไม่สุจริต ถ้าคนสุจริตจะรีบมาชี้แจง หลังจากนี้จะไม่เชิญนายปิยะพันธ์อีกแล้ว แต่จะเชิญอีกครั้งเมื่อกฎหมายที่กำหนดโทษผู้ที่ไม่มาชี้แจงกับกรรมาธิการออก มา วันนั้นผมจะเชิญประธานบอร์ด <orgName>ขสมก.</orgName>ให้มารับโทษเพื่อประดับกฎหมายนี้เป็นคนแรก” นายวิลาศ กล่าว</p>
<p>ขณะที่นายชาญชัย อิสระเสนารักษ์ ส.ส.นครนายก <orgName>พรรคประชาธิปัตย์</orgName> ในฐานะรองประธานคณะกรรมาธิการ กล่าวต่อว่า พฤติกรรมของนายปิยะพันธ์ถือว่าท้าทายอำนาจนิติบัญญัติอย่างยิ่ง กรณีนี้กรรมาธิการอีก 34 คณะ จับตาดูอยู่ ถ้านายปิยะพันธ์สามารถทำได้ ต่อไปใครจะมาหรือไม่มาชี้แจงต่อกรรมาธิการก็ได้</p>
<p>ตั้งข้อสังเกตรอง<orgName>ปธ.</orgName>บอร์ดขัดก.ม.</p>
<p>ผู้สื่อข่าวรายงานว่า หลังจากที่นายวิลาศ กล่าวต่อนายชัยรัตน์แล้วก็เชิญนายชัยรัตน์ออกจากห้องประชุมไป โดยไม่ฟังคำชี้แจงใดๆ อีก แต่ก่อนที่นายชัยรัตน์จะออกไปนั้น นายชาญชัยตั้งข้อสังเกตกรณีที่นายชัยรัตน์ ซึ่งเป็นข้าราชการประจำ เข้ามารักษาการในตำแหน่งรองประธานบอร์ดนั้นถูกต้องตามกฎหมายหรือไม่ โดยนายชัยรัตน์แจงว่า เข้ามารักษาการ แต่ไม่ได้รับเงินเดือน แต่นายชาญชัยแย้งว่า แม้ไม่ได้รับเงินเดือน แต่ก็ใช้อำนาจของรองประธาน อาจจะผิดกฎหมาย ซึ่งจะทำให้สิ่งที่นายชัยรัตน์ชี้แจงและตัดสินใจในนามบอร์ด <orgName>ขสมก.</orgName>จะต้องเป็นโมฆะทั้งหมด</p>
<p>จากนั้นที่ประชุมได้หารือว่าจะดำเนินการกับนาย ปิยะพันธ์อย่างไรประมาณ 30 นาที จึงได้ข้อสรุปว่าจะทำหนังสือถึงนายกรัฐมนตรีและนายโสภณ ซารัมย์ รมว.<orgName>คมนาคม</orgName> ให้จัดการลงโทษทางวินัยกับนายปิยะพันธ์ ในฐานะที่เป็นข้าราชการระดับสูงที่หลบเลี่ยงการตรวจสอบของฝ่ายนิติบัญญัติ</p>
<p>กังขาทีโออาร์ไม่ถูกระเบียบจัดซื้อ</p>
<p>จากนั้นที่ประชุมได้พิจารณาข้อสงสัยต่างๆ ในโครงการเช่ารถเมล์ โดยนายชาญชัยตั้งข้อสังเกตว่า ขอให้กรรมาธิการทุกคนไปศึกษาที่เงื่อนไขการประกวดราคาเช่ารถเมล์ หรือทีโออาร์ ทั้งหมดว่าถูกต้องตามระเบียบการจัดซื้อจัดจ้างของสำนักนายกรัฐมนตรีหรือไม่ เพราะการจะออกทีโออาร์ได้ต้องมีการอนุมัติงบประมาณจัดซื้อแล้ว ไม่ใช่ให้เอาทีโออาร์เสนอต่อ <orgName>ครม.</orgName>แล้วค่อยอนุมัติภายหลัง แต่เอกสารที่ <orgName>ขสมก.</orgName>กลับมีรายละเอียดทีโออาร์ทั้งหมด ไม่ว่าจะเป็นขั้นตอนการประกวดราคา ทั้งที่ยังไม่มีมติ <orgName>ครม.</orgName>ออกมา หาก <orgName>ครม.</orgName>มีมติอนุมัติโครงการนี้ โดยไม่ถูกต้องตามระเบียบ กรรมาธิการจะเชิญทั้ง <orgName>ครม.</orgName>มาชี้แจงอย่างแน่นอน</p>
<p>นอกจากนี้ เมื่อเสร็จจากเรื่องนี้แล้วกรรมาธิการจะย้อนไปตรวจสอบกรณีการจัดเช่ารถยูโร 2 จำนวน 500 คัน เพราะว่าคนในขสมก.ปัจจุบันมีความเกี่ยวข้องอยู่ด้วย</p>
<p>“ในการประชุมนัดต่อไป(วันอังคารที่ 23 มิ.ย.) กรรมาธิการจะเชิญปลัดก<orgName>ระทรวงคมนาคม</orgName> ตัวแทน<orgName>สภาพัฒน์</orgName> ตัวแทน<orgName>สำนักงานบริหารหนี้สาธารณะ</orgName> (<orgName>สบน.</orgName>) <orgName>สำนักงานกำกับการบริหารรัฐวิสาหกิจ</orgName> และนายสมศักดิ์ บุญช่วย หัวหน้า<orgName>สำนักงานนโยบายและแผน ขสมก.</orgName> ซึ่งเป็นคนตั้งเช่ารถเมล์เป็นคนแรกตั้งแต่ยังเป็น 6,000 คัน” นายชาญชัย กล่าว</p>
<p>นายวิลาศ กล่าวหลังประชุมว่า ขณะนี้มีข้อมูลเพียงพอที่จะสรุปเรื่องได้แล้ว แต่ต้องฟังเสียงของกรรมาธิการคนอื่นๆ ด้วย จึงต้องมีการประชุมอีก 1 นัด จึงจะสามารถสรุปได้ว่าการดำเนินการตามโครงการดังกล่าวมีจุดที่น่าเป็นห่วง อย่างไร และมีวิธีการใดที่ทำได้ดีกว่า หากมีวิธีการที่ดีกว่า แต่ <orgName>ขสมก.</orgName>ดำเนินการ ก็แสดงว่า</p>
<p><orgName>ขสมก.</orgName>มีเจตนาไม่บริสุทธิ์</p>
<p>“รสนา”จี้<orgName>ป.ป.ช.</orgName>เร่งสอบทุจริตรถยูโรทู</p>
<p>วันเดียวกัน ที่สำนักงาน ป.ป.ช. น.ส.รสนา โตสิตระกูล ส.ว.<orgName>กทม.</orgName> ในฐานะกรรมาธิการศึกษาตรวจสอบเรื่องการทุจริตและเสริมสร้างธรรมาภิบาล วุฒิสภา นายไพบูลย์ นิติตะวัน ส.ว.สรรหา พร้อมด้วยสมาชิกกลุ่ม 40 ส.ว. ได้เดินทางมายื่นหนังสือต่อนายวิชา มหาคุณ กรรมการ <orgName>ป.ป.ช.</orgName> ผ่านนายวรวิทย์ ทิพย์ธรรมธารา ผอ.<orgName>สำนักปราบปรามการทุจริตภาครัฐวิสาหกิจและธุรกิจเอกชน</orgName> เพื่อขอให้เร่งรัดการตรวจสอบโครงการจัดเช่าและจ้างเหมา ซ่อมบำรุงรักษารถโดยสารชั้นเดียวปรับอากาศ (ยูโรทู) จำนวน 500 คัน ที่เคยถูก สตง.ชี้มูลว่ามีการทุจริต โดยมีการปั้นตัวเลขให้กระทรวงการคลังอนุมัติโครงการดังกล่าว ทำให้รัฐเสียประโยชน์กว่า 1.6 พันล้านบาท และให้เรียกค่าเสียหายกรณีที่รัฐเสียประโยชน์ กับนายปิยะพันธ์ จำปาสุต กับพวกรวม 6 คน ที่เป็นคณะกรรมการเปิดซองและเจรจาต่อรองราคา</p>
<p>น.ส.รสนา กล่าวว่า ถ้า ป.ป.ช.ตรวจสอบเรื่องดังกล่าวด้วยความรวดเร็ว คณะกรรมาธิการ 5 คณะของวุฒิสภา ที่ขณะนี้ได้ตรวจสอบโครงการเช่ารถเมล์ปรับอากาศเอ็นจีวี 4,000 คันของ<orgName>กระทรวงคมนาคม</orgName> ซึ่งเสนอเรื่องโดย <orgName>ขสมก.</orgName> ก็จะนำข้อมูลที่ได้จากการไต่สวนของ <orgName>ป.ป.ช.</orgName>ไปประกอบการพิจารณา เนื่องจากการจัดเช่าทั้งสองโครงการมีลักษณะเหมือนกัน</p>
<p>“อย่างเรื่องค่าซ่อมรถยูโรทู ที่พบว่ามีค่าใช้จ่ายสูงเกินจริง และถูก สตง.ตรวจสอบว่ามีการทุจริต แต่เหตุใดโครงการรถเมล์เอ็นจีวี 4,000 คัน จึงนำตัวเลขดังกล่าวมาใช้อ้างอิงในการเสนอโครงการอีก ทั้งๆ ที่รู้ว่าเรื่องดังกล่าวไม่ถูกต้อง”</p>
<p><orgName>สหภาพขสมก.</orgName>หนุนรัฐไฟเขียวรถเมล์ฟรี</p>
<p>วันเดียวกัน นายวีระพงษ์ วงศ์แหวน รักษาการแทนประธาน<orgName>สหภาพแรงงานรัฐวิสาหกิจ ขสมก.</orgName> พร้อมตัวแทนพนักงานประมาณ 150 คน เดินทางมายื่นหนังสือเพื่อเรียกร้องต่อนายกฯ ให้พิจารณามาตรการช่วยเหลือและบรรเทาความเดือดร้อนของประชาชนผ่านทาง<orgName>ศูนย์ รับเรื่องราวร้องทุกข์</orgName></p>
<p>นายวีระพงษ์ กล่าวว่า <orgName>ขสมก.</orgName>เห็นด้วยและสนับสนุนมาตรการที่จะให้ประชาชนได้ใช้รถเมล์ฟรี 800 คันของ <orgName>ขสมก.</orgName>ซึ่งจะหมดเวลาขยายการให้บริการในเร็วๆ นี้ นอกจากนี้ยังขอให้รัฐบาลพิจารณาให้มีรถ <orgName>ขสมก.</orgName>ทุกประเภทให้บริการประชาชนทุกเส้นทางบริการทั่ว กทม.กว่า 100 สาย ให้บริการประชาชนอย่างทั่วถึงโดยเก็บค่าโดยสารเพียงครึ่งราคาเพื่อบรรเทา ภาระของประชาชนในภาวะเศรษฐกิจตกต่ำ โดยรัฐบาลควรจัดสรรเงินงบประมาณชดเชยให้แก่ <orgName>ขสมก.</orgName> ในส่วนที่ลดราคาทุก 15 วัน</p>
<p>ในสัปดาห์หน้า<orgName>สหภาพแรงงาน</orgName>จะเดินทางไปยื่น หนังสือที่ สศช.เพื่อให้ความคิดเห็นโครงการเช่ารถเมล์เอ็นจีวี 4,000 คัน ซึ่ง<orgName>ขสมก.</orgName>สนับสนุนให้ซื้อหรือเช่าซื้อเพราะจะเป็นการเพิ่มจำนวนรถให้แก่ <orgName>ขสมก.</orgName></p></body>
</news>
