<teiHeader>
<fileDesc>
<titleStmt>
  <title>กก.สมานฉันท์ชง2ข้อให้นายกฯ แก้รธน.-ออกกม.นิรโทษกรรม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-13 19:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000079095  </bibl>
</sourceDesc>
</fileDesc>
</teiHeader>
<news>
<headline><orgName>กก.สมานฉันท์</orgName>ชง2ข้อให้นายกฯ แก้รธน.-ออกกม.นิรโทษกรรม</headline>
<lead><orgName>กก.สมานฉันท์</orgName> สาย"เพื่อแม้ว"ถกนัดสุดท้ายวันนี้ ก่อนยื่นผลการศึกษาต่อนายกฯ "<orgName>เพื่อไทย</orgName>" ขู่"มาร์ค"หากไม่รับข้อเสนอ จะเกิดปัญหาความขัดแย้ง แรงต้าน บานปลายแน่</lead>
<neck></neck>
<body><p>นายประเกียรติ นาสิมมา ส.ส.สัดส่วน <orgName>พรรคเพื่อไทย</orgName> ในฐานะ<orgName>คณะกรรมการสมานฉันท์เพื่อการปฎิรูปการเมือง และศึกษาการแก้ไขรัฐธรรมนูญ</orgName> กล่าวว่า ในวันนี้ (14 ก.ค.) ทางคณะกรรมการฯจะประชุมสรุปครั้งสุดท้าย ก่อนนำผลการศึกษาไปมอบให้นายกรัฐมนตรี ซึ่งมีข้อสรุปหลักๆ 2 ประเด็น คือ 1.ให้มีการแก้ไขรัฐธรรมนูญ รวมทั้งกฎหมายที่ก่อให้เกิดความไม่เป็นธรรมในสังคม โดยถ้าหากมีการแก้ครั้งใหญ่จะต้องตั้งสภาร่างรัฐธรรมนูญขึ้นมาดำเนินการ</p>
<p>2. แก้ปัญหาความแตกแยก โดยมีเงื่อนไขหนึ่งที่เสนอให้รัฐบาลออก พ.ร.บ.ปรองดองแห่งชาติ ทำการอภัยโทษ นิรโทษกรรม ผู้ที่ได้รับเคราะห์กรรม ความอยุติธรรมทั้งหลายที่เกิดขึ้น ตั้งแต่หลังการทำรัฐประหาร 19 กันยายน 2549</p>
<p>ทั้งนี้ จะเป็นการพิสูจน์ความจริงใจว่า นายกรัฐมนตรี จะรับข้อเสนอของคณะกรรมการฯ หรือไม่ ถ้าหากนายกรัฐมนตรีไม่เอาด้วย เชื่อว่าจะเกิดปัญหาตามมามากมายอย่างแน่นอน ความขัดแย้งจะบานปลายออกไปอีก ซึ่งฝ่ายค้านและคณะกรรมการอีกหลายคน คงจะออกมาโต้แย้งอย่างหนัก และอาจมีมาตรการอย่างใดอย่างหนึ่งออกมา ต่อไป</p></body>
</news>
