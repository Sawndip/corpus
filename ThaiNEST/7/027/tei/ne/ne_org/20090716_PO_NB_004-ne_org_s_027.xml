<teiHeader>
<fileDesc>
<titleStmt>
  <title>กกต. มีมติให้ 13 ส.ส.มีความผิดตามรัฐธรรมนูญ กรณีถือครองหุ้น  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207160232&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName> มีมติให้ 13 ส.ส.มีความผิดตามรัฐธรรมนูญ กรณีถือครองหุ้น</headline>
<lead><orgName>กกต.</orgName> มีมติให้ 13 ส.ส.มีความผิดตามรัฐธรรมนูญ เนื่องจากถือหุ้นในบริษัทที่เป็นคู่สัมปทานจากรัฐ ส่วนอีก 14 ส.ส.ไม่มีความผิดเนื่องจากเป็นหุ้นกู้ซึ่งไม่เข้าข่ายตามกฎหมาย โดยจะส่งเรื่องให้ประธานสภาผู้แทนราษฎร ส่งให้<orgName>ศาลรัฐธรรมนูญ</orgName>พิจารณาต่อไป</lead>
<neck></neck>
<body><p>นายสุทธิพล ทวีชัยการ เลขาธิการ <orgName>กกต.</orgName> แถลงผลการประชุม <orgName>กกต.</orgName> ที่ได้มีการพิจารณาคำร้องของ นายศุภชัย ใจสมุทร โฆษก<orgName>พรรคภูมิใจไทย</orgName> ที่ร้อง <orgName>กกต.</orgName> ให้พิจารณา 28 ส.ส ที่ถือหุ้นในบริษัทที่เป็นคู่สัมปทานของรัฐ โดยที่ประชุมมีมติให้ ส.ส.13 คน มีความผิดตามกฎหมายเนื่องจากถือหุ้นต้องห้ามตามรัฐธรรมนูญ ได้แก่ นางสาวนริศา อติเทพวรพันธ์ ,นายสัมพันธ์ ทองสมัคร ,นายสมเกียรติ ฉันทะวาณิช,นายลาภศักดิ์ ลาภาโรจกิจ โดย นางสุไหม ลาภาโรจกิจ ,นายไตรรงค์ สุวรรณคีรี โดย นางนงนุช สุวรรณคีรี ภรรยา ,นายสุเทพ เทือกสุบรรณ ,นายจุติ ไกรฤกษ์ และ นางสมานจิตร ไกรฤกษ์ ,นายเจือ ราชสี โดย นางสมผิว ราชสี ภรรยา ,นางสาวเฉลิมลักษณ์ เก็บทรัพย์ ,นายอนุชา บูรพชัยศรี ,นายศราวุธ อ่อนละมัย ,นายเทียรชัย สุวันเพ็ญ และ นางนิพา พริ้งศุลกะ โดย น.พ.กำธร พริ้งศุลกะ สามี ซึ่งเป็นเหตุให้สมาชิกภาพของสมาชิกสภาผู้แทนราษฎรทั้ง 13 คน สิ้นสุดลงตามมาตรา 106(6) ของรัฐธรรมนูญ ที่ประชุม <orgName>กกต.</orgName> จึงมีมติให้ส่งเรื่องดังกล่าวไปยังประธาน<orgName>สภาผู้แทนราษฎร</orgName> เพื่อพิจารณาดำเนินการตามมาตรา 91 โดยการส่งให้<orgName>ศาลรัฐธรรมนูญ</orgName>พิจารณาต่อไป ส่วนกรณีของ หม่อมราชวงศ์สุขุมพันธ์ บริพัตร โดย นางสาวิตร บริพัฒน์ ภรรยา ถือว่าลาออกจากการเป็นสมาชิก<orgName>สภาผู้แทนราษฎร</orgName>ไปแล้วจึงไม่มีความจำเป็นที่จะต้องพิจารณา </p>
<p>ส่วนสมาชิก<orgName>สภาผู้แทนราษฎร</orgName>อีก 14 คนเป็นผู้ถือหุ้นในบริษัทซึ่งไม่ได้มีลักษณะต้องห้าม ตามมาตรา 48 และมาตรา 265 ของรัฐธรรมนูญ ที่ประชุมจึงมีมติยกคำร้อง เนื่องจากเป็นการถือหุ้นกู้ ซึ่งไม่เข้าข่ายตามรัฐธรรมนูญ คือ นายสกลธี ภัททิยกุล ,นายวินัย เสนเนียม โดย พ.ญ.วนิดา เสนเนียม ,นางสาวรัชดา ธนาดิเรก ,นายองอาจ คล้ามไพบูลย์ ,นายเฉลิมชัย ศรีอ่อน โดย นางธัญวี ศรีอ่อน ภรรยา , นายชาญชัย อิสระเสนารักษ์ ,นายอภิชาติ ศักดิเศรษฐ ,นางกันตวรรณ ตันเถียร กุลจรรยาวิวัฒน์ โดย นายนภดล กุลจรรยาวิวัฒน์ สามี ,พลเอกพิชาญเมธ ม่วงมณี ,คุณหญิงกัลยา โสภณพนิช , นายสงกรานต์ จิตสุทธิภากร ,นายชนิน รุ่งแสง ,นายวิชัย ล้ำสุทธิ ,และ นายประกอบ จิรกิตติ </p>
<p>ส่วน นางจินตนา ภิรมย์ ภรรยา นายกษิต ภิรมย์ รัฐมนตรีว่าการ<orgName>กระทรวงการต่างประเทศ</orgName> ถือหุ้นกู้ซึ่งไม่เข้าข่ายเป็นหุ้นความหมายตามรัฐธรรมนูญ 2550 มาตรา 265(2) ประกอบมาตรา 267 เนื่องจากผู้ถือหุ้นมีสถานภาพเป็นเจ้าหนี้ให้กู้ยืม โดยมีจำนวนหุ้นทั้งสิ้น 100 หุ้น รวม 1 แสนบาท </p></body>
</news>
