<teiHeader>
<fileDesc>
<titleStmt>
  <title>เคลียร์ข่าวเกาเหลา "พิงค์กี้" "แพนเค้ก" ปัดงอน "เวียร์" ฉากเลิฟซีน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090717/20765/%e0%b9%80%e0%b8%84%e0%b8%a5%e0%b8%b5%e0%b8%a2%e0%b8%a3%e0%b9%8c%e0%b8%82%e0%b9%88%e0%b8%b2%e0%b8%a7%e0%b9%80%e0%b8%81%e0%b8%b2%e0%b9%80%e0%b8%ab%e0%b8%a5%e0%b8%b2%e0%b8%9e%e0%b8%b4%e0%b8%87%e0%b8%84%e0%b9%8c%e0%b8%81%e0%b8%b5%e0%b9%89%e0%b9%81%e0%b8%9e%e0%b8%99%e0%b9%80%e0%b8%84%e0%b9%89%e0%b8%81%e0%b8%9b%e0%b8%b1%e0%b8%94%e0%b8%87%e0%b8%ad%e0%b8%99%e0%b9%80%e0%b8%a7%e0%b8%b5%e0%b8%a2%e0%b8%a3%e0%b9%8c%e0%b8%89%e0%b8%b2%e0%b8%81%e0%b9%80%e0%b8%a5%e0%b8%b4%e0%b8%9f%e0%b8%8b%e0%b8%b5%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เคลียร์ข่าวเกาเหลา "พิงค์กี้" "แพนเค้ก" ปัดงอน "เวียร์" ฉากเลิฟซีน</headline>
<lead>"แพนเค้ก" เขมนิจ จามิกรณ์ เคลียร์ข่าวเกาเหลา "พิงค์กี้" สาวิกา ไชยเดช ปฏิเสธข่าวไม่กินเส้น เผยต่างคนต่างมีงานคนละแบบ ยันเรื่องฉากเลิฟซีนคู่ "เวียร์" ศุกลวัฒน์ คณารศ ไม่ได้เป็นปัญหา</lead>
<neck></neck>
<body><p> มีฉากเลิฟซีนเล่นจริงจูบจริง ระหว่าง "เวียร์" ศุกลวัฒน์ กับ "พิงค์กี้" สาวิกา  ก็มีข่าวเรื่องการไม่กินเส้นของ "แพนเค้ก" เขมนิจ กับ "พิงค์กี้" เล็ดลอดออกมา เจอแพนเค้ก ในงาน World Cultural Sweets ได้ออกมาชี้แจงดังนี้</p>

 <p>"ไม่มีอะไร เพราะว่าจริงๆ แล้วแพนกับพี่กี้ เราต่างก็มีงานของตัวเองกันคนละแบบ และมีความชัดเจนอยู่แล้ว แต่ละคนมีคาแรกเตอร์ที่ไม่เหมือนกัน เพราะฉะนั้นทุกอย่างก็ได้ตามความเหมาะสมของทางช่องมากกว่า เขาก็จะรู้ว่าเราเป็นแบบไหนเล่นอะไรได้บ้าง เพราะฉะนั้นมันก็ค่อนข้างมีความแตกต่างและก็ชัดเจนมากๆ อยู่แล้ว ส่วนงานอีเวนท์ก็มีออกพร้อมกันบ้างนานๆ ที อย่างงานวันนี้ก็เพิ่งรู้เมื่อเช้า ว่าพี่พิงค์กี้มางานนี้ ก็โอเคไม่มีปัญหาอะไร" แพนเค้กแจกแจง</p>

 <p>หลายๆ คนให้ความสนใจ ว่าสาเหตุที่ทำให้สองสาวไม่กินเส้นกันในครั้งนี้ มาจากฉากเลิฟซีนเรื่อง "วงเวียนหัวใจ" ที่เวียร์และพิงค์กี้ ต้องเล่นจริงจูบจริง แถมมีหลายครั้งซะด้วย เลยทำให้แพนเค้กมีอาการงอนเวียร์เกิดขึ้น  แพนเค้กจึงรีบแจงทันที</p>

 <p>"คือทุกคนต่างก็ทำงานของตัวเองอยู่แล้ว แล้วแพนก็เป็นนักแสดงอยู่แล้วด้วย แพนว่าเรามีความเหมาะสม มีขีดจำกัดในการทำงานอยู่แล้ว กับพี่กี้เองก็ไม่มีอะไร พี่กี้เองก็ทำงานมานานกว่าเราตั้งเยอะ ต้องรู้อยู่แล้ว ว่าอะไรเป็นอะไร ส่วนคนดูเดี๋ยวนี้เขาก็รู้แยกแยะออกแล้ว ว่าอะไรเป็นอะไร เพราะฉะนั้นคิดว่าไม่น่าจะมีปัญหาอะไร ไม่ได้เป็นชนวนให้ไม่ถูกกันแน่นอน ส่วนตัวแพนเองก็ไม่ได้เป็นศัตรูอะไรกับพี่กี้ เจอกันก็ทักกัน เพียงแต่ว่าไม่ค่อยได้เจอกันบ่อย แต่มันก็เป็นแบบนี้อยู่แล้ว ต่างคนต่างทำงาน ยืนยันว่าไม่ได้เกาเหลากันแน่นอน" นางเอก<orgName>วิก 7 สี</orgName>กล่าวทิ้งท้าย</p></body>
</news>
