<teiHeader>
<fileDesc>
<titleStmt>
  <title>ชาวเทศบาลเมืองหล่มสักไปลงคะแนนเลือกตั้งนายกฯ กว่าร้อยละ 80&#8206;  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207140197&tb=N255207  </bibl>
</sourceDesc>
</fileDesc>
</teiHeader>
<news>
<headline>ชาว<orgName>เทศบาลเมืองหล่มสัก</orgName>ไปลงคะแนนเลือกตั้งนายกฯ กว่าร้อยละ 80‎</headline>
<lead></lead>
<neck></neck>
<body><p>ชาว<orgName>เทศบาลเมืองหล่มสัก</orgName>ไปลงคะแนนเลือกตั้งนายกฯ กว่าร้อยละ 80‎ นายภิตพงศ์ มาลีรัตน์ ผู้อำนวยการการเลือกตั้งประจำ<orgName>จังหวัดเพชรบูรณ์</orgName> เปิดเผยว่า ‎วันอาทิตย์ที่ 12 กรกฎาคม 2552 เป็นวันเลือกตั้งนายก<orgName>เทศมนตรีเมืองหล่มสัก</orgName> ซึ่งเป็นที่สนใจของประชาชนเป็นอย่างมาก</p>
<p>ผู้อำนวยการการเลือกตั้งประจำ<orgName>เทศบาลเมืองหล่มสัก</orgName>ได้รายงานผลการนับคะแนนเลือกตั้งนายกเทศมนตรีเมืองหล่มสักจากจำนวนผู้สมัคร 3 คน ปรากฏผลอย่างไม่เป็นทางการโดยเรียงคะแนนจากมากไปหาน้อย ดังนี้ หมายเลข 3 นายกิตติ พั้วช่วย ‎ ได้คะแนน 3,648 คะแนน‎ หมายเลข 1 นายจิระวัฒน์ วัฒนศัพท์ ‎ ได้คะแนน 3,268 คะแนน‎ หมายเลข 2 นายวดูร ศักดิ์สุรีย์มงคล ได้คะแนน 535 คะแนน‎ ส่วนผลการนับคะแนนเลือกตั้ง<orgName>สมาชิกสภาเทศบาลเมืองหล่มสัก</orgName> เขต 3 แทนตำแหน่ง ที่ว่าง จำนวน 1 ตำแหน่งในวันเดียวกัน ปรากฏผลการนับคะแนนเรียงจากมากไปหาน้อย ดังนี้‎ หมายเลข 3 นายทวีชัย พรสุพรรณวงศ์‎ ได้คะแนน 1,540 คะแนน หมายเลข 2 นางสาวภาวิณี ชัยกาญจนวิวัฒน์ ‎ ได้คะแนน 303 คะแนน‎ ในการเลือกตั้งนายก<orgName>เทศมนตรีเทศบาลเมืองหล่มสัก</orgName> มีผู้มีสิทธิเลือกตั้งจำนวน 9,554 คน‎ ไปลงคะแนนเลือกตั้งจำนวน 7,782 คน คิดเป็นร้อยละ 81.45 มีบัตรเสียจำนวน 226 บัตร คิดเป็นร้อยละ 2.90 โดย <orgName>กกต.</orgName>จะประกาศผลการเลือกตั้งภายใน 30 วันนับแต่วันเลือกตั้ง</p>
<p>และหากมีผู้มีสิทธิเลือกตั้งนายก<orgName>เทศมนตรีเมืองหล่มสัก</orgName>คนใดไม่ได้ไปลงคะแนนเลือกตั้ง สามารถแจ้งเหตุจำเป็น ต่อนายทะเบียนท้องถิ่น <orgName>สำนักงานเทศบาลเมืองหล่มสัก</orgName>ได้ภายในวันที่ 19 กรกฎาคม ศกนี้ เพื่อจะได้ไม่เสียสิทธิทางการเมือง ทั้งนี้ การแจ้งเหตุสามารถทำได้หลายวิธี เช่น แจ้งด้วยตนเองโดยระบุเหตุผลความจำเป็นที่ไม่อาจไปลงคะแนนเลือกตั้ง หรือให้เจ้าบ้านแจ้งเหตุแทนโดยนำสำเนาบัตรประจำตัวและสำเนาทะเบียนบ้านไปแสดง ณ สำนักทะเบียนเทศบาลเมืองหล่มสัก หรือให้ผู้มีสิทธิเลือกตั้งคนอื่นแจ้งแทน ก็ได้ หรือจะเขียนเป็นจดหมายส่งทางไปรษณีย์ลงทะเบียนถึงนายทะเบียนภายในเวลาที่กำหนดก็สามารถทำกระทำได้ ผู้สนใจสอบถามเพิ่มเติมที่ สำนักงาน กกต. จังหวัดเพชรบูรณ์ หมายเลขโทรศัพท์ ‎‎0 5671 2002 หรือ 0 5672 5574‎</p></body>
</news>
