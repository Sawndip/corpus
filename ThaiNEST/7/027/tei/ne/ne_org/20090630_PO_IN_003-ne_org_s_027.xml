<teiHeader>
<fileDesc>
<titleStmt>
  <title>สุเทพไม่หวั่นกกต.ฟันถือหุ้น-ผิดพร้อมออก  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-30 09:03:15  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=178442  </bibl>
</sourceDesc>
</fileDesc>
</teiHeader>
<news>
<headline>สุเทพไม่หวั่น<orgName>กกต.</orgName>ฟันถือหุ้น-ผิดพร้อมออก  </headline>
<lead>รองนายกฯ"สุเทพ" เผย ไม่หวั่น <orgName>กกต.</orgName> เตรียมวินิจฉัยการถือครองหุ้นสัมปทานรัฐ ของ 28 ส.ส.<orgName>พรรคประชาธิปัตย์</orgName> พร้อมระบุ หากผิดจริง พร้อมออกจากตำแหน่ง ส.ส.</lead>
<neck></neck>
<body><p>นายสุเทพ เทือกสุบรรณ รองนายกรัฐมนตรี ด้านความมั่นคง เปิดเผยว่า ไม่รู้สึกกังวล กรณ<orgName>ีคณะกรรมการการเลือกตั้ง</orgName> หรือ <orgName>กกต.</orgName> จะวินิจฉัยการถือครองหุ้นในบริษัทสัมปทานของรัฐ ของ 28 ส.ส. ในวันนี้ โดยขอให้เป็นไปตามขั้นตอนของกฎหมายไม่อยากวิพากษ์วิจารณ์ เพราะมีส่วนเกี่ยวข้อง แต่ไม่อยากให้มองว่า <orgName>กกต.</orgName> 2 มาตรฐาน ส่วนการปรับคณะรัฐมนตรีนั้น ยังไม่ได้คิด หรือ ประเมินไว้ เพราะยังไม่ถึงเวลา ทั้งนี้ หากผิดจริงก็พร้อมออกจากตำแหน่ง ส.ส. แต่ตำแหน่งรัฐมนตรี ยังอยู่ โดยหากต้องออกจาก ส.ส.จริง แล้วเลือกตั้งใหม่ อาจไม่ลงเลือกตั้ง เพราะอนาคตยังไม่แน่นอน นอกจากนี้ ยังพร้อมพิจารณางบประมาณเพิ่มเติมให้กับพรรคภูมิใจไทย เพื่อลงพื้นที่ภาคอีสาน หากเป็นประโยชน์กับประชาชน แต่จะขอพูดคุยกันให้ชัดเจนก่อน</p>
<p>รองนายกฯ ด้านความมั่นคง ยังระบุว่า ในการประชุมรัฐมนตรีอาเซียน ที่ จ.ภูเก็ต จะมีการประกาศใช้พระราชบัญญัติรักษาความมั่นคงภายในราชอาณาจักร ด้วย </p>
<p>สดศรี ลั่น <orgName>กกต.</orgName> จะไม่ทบทวนมติ ตัดสิทธิ์16 ส.ว. รับวันนี้ อาจตัดสิน 28 ส.ส. ไม่ทัน </p>
<p>นางสดศรี สัตยธรรม ค<orgName>ณะกรรมการการเลือกตั้ง</orgName> หรือ <orgName>กกต.</orgName> แสดงความผิดหวัง กรณี นายประสพสุข บุญเดช ประธาน<orgName>วุฒิสภา</orgName> ออกมาแสดงท่าที อยากให้ กกต. มีการทบทวนมติ ให้ 16 ส.ว. ขาดสมาชิกภาพจากการถือหุ้นสัมปทานรัฐ เพราะการออกมาแสดงท่าทีเช่นนี้ เหมือนกับไม่เคยทำงานเป็นผู้พิพากษามาก่อน เพราะกรณีนี้ก็เปรียบเทียบได้กับการที่ อัยการ ยื่นฟ้องต่อศาลไปแล้ว แล้วจะเป็นไปได้อย่างไรที่ศาลจะบอกให้ อัยการ กลับไปทบทวนคำร้องดังกล่าว ยืนยัน <orgName>กกต.</orgName> จะไม่มีการทบทวนมติดังกล่าวอย่างแน่นอน พร้อมย้อนถามกลับ หากประธาน<orgName>วุฒิสภา</orgName> อยากให้ <orgName>กกต.</orgName> ทบทวนมติดังกล่าวนั้น จะอาศัยอำนาจตามบทบัญญัติ ในรัฐธรรมนูญมาตราใด อีกทั้ง มีหลักฐานใหม่อื่นใดมาแสดงหรือไม่ จึงได้ออกมาแสดงท่าทีเช่นนี้</p>
<p>ส่วนจะมีการชี้ขาด กรณี 28 ส.ส.<orgName>พรรคประชาธิปัตย์</orgName> ถือหุ้นบริษัทสัมปทานรัฐในวันนี้หรือไม่นั้น นางสดศรี กล่าวว่า ในวันนี้ไม่มีการบรรจุเรื่องดังกล่าวอยู่ในระเบียบวาระ อีกทั้ง ประธาน <orgName>กกต.</orgName> ก็ยังไม่ได้มีการแจกซองบันทึกความเห็นของทางอนุกรรมการ ที่วินิจฉัยเรื่องดังกล่าว เบื้องต้นจึงคาดว่า น่าจะไม่มีการชี้ขาดในวันนี้</p>
<p></p></body>
</news>
