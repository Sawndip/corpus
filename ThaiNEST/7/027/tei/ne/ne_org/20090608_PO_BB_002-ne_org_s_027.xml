<teiHeader>
<fileDesc>
<titleStmt>
  <title>พธม.ขับชนตร.7ต.ค.ลั่นสู้คดีถูกยิงใส่ตาเทียม  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-08 19:44:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090608/49406/%e0%b8%9e%e0%b8%98%e0%b8%a1.%e0%b8%82%e0%b8%b1%e0%b8%9a%e0%b8%8a%e0%b8%99%e0%b8%95%e0%b8%a3.7%e0%b8%95.%e0%b8%84.%e0%b8%a5%e0%b8%b1%e0%b9%88%e0%b8%99%e0%b8%aa%e0%b8%b9%e0%b9%89%e0%b8%84%e0%b8%94%e0%b8%b5%e0%b8%96%e0%b8%b9%e0%b8%81%e0%b8%a2%e0%b8%b4%e0%b8%87%e0%b9%83%e0%b8%aa%e0%b9%88%e0%b8%95%e0%b8%b2%e0%b9%80%e0%b8%97%e0%b8%b5%e0%b8%a2%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline><orgName>พธม.</orgName>ขับชนตร.7ต.ค.ลั่นสู้คดีถูกยิงใส่ตาเทียม</headline>
<lead>"ปรีชา ตรีจรูญ"ผู้ชุมนุม<orgName>พันธมิตรฯ</orgName> ลั่นสู้คดีขับรถชนตำรวจ7ต.ค.51 ชี้โดนยิงขา ยิงตาบอด เตรียมพยาน 20ปากสู้คดี ศาลนัดสืบโจทก์ 20 เม.ษ.ปีหน้า</lead>
<neck></neck>
<body><p>ที่ศาลอาญา ถนนรัชดาภิเษก วันนี้(8มิ.ย.) ศาลนัดสอบคำให้การ และตรวจพยานหลักฐาน คดีที่พนักงานอัยการฝ่ายคดีอาญา เป็นโจทก์ ยื่นฟ้องนายปรีชา ตรีจรูญ อายุ 52 ปี ผู้ชุมนุม<orgName>กลุ่มพันธมิตรประชาชนเพื่อประชาธิปไตย</orgName> เป็นจำเลย ในความผิดฐานพยายามฆ่าเจ้าพนักงานซึ่งกระทำการตามหน้าที่โดยไต่ตรองไว้ก่อน, มั่วสุมตั้งแต่ 10 คนขึ้นไปใช้กำลังประทุษร้าย, ขู่เข็ญว่าจะใช้กำลังประทุษร้าย หรือกระทำการอย่างหนึ่งอย่างใดให้เกิดความวุ่นวายในบ้านเมือง โดยผู้กระทำผิดคนหนึ่งคนใดมีอาวุธ กรณีระหว่างการสลายการชุมนุมพันธมิตรฯ วันที่ 7 ต.ค.51 นายปรีชา ขับรถกระบะ ไล่ชนเจ้าหน้าที่ตำรวจ 5 นายอย่างแรง จนล้มลงแล้วขับรถถอยหลังชนจนบาดเจ็บ</p>
<p>โดยศาลอ่าน และอธิบายคำฟ้องให้จำเลยฟังแล้ว จำเลยให้การปฏิเสธ อัยการโจทก์จึงยื่นบัญชีพยานเตรียมนำพยานเข้าสืบ 10 ปาก ใช้เวลา 4 นัด ส่วนทนายจำเลย แถลงนำสืบพยานต่อสู้คดี 20 ปาก ใช้เวลา 7 นัด ศาลพิจารณาแล้ว นัดสืบพยานโจทก์ครั้งแรก ในวันที่ 20 เม.ย.53 เวลา 09.30 น.</p>
<p>ขณะที่ นายปรีชา ตรีเจริญ กล่าวว่า ตนทำไปเพราะรู้สึกโกรธ ที่เจ้าหน้าที่ตำรวจยิงแก๊สน้ำตาทำร้ายประชาชนผู้ชุมนุมตลอดทั้งวันที่ 7 ต.ค.51 และจากเหตุการณ์ดังกล่าวตนก็ได้รับบาดเจ็บสาหัสเช่นกัน เพราะถูกกระสุนยิงเข้าที่ตาข้างขวา ดั้งจมูกหัก นอนรักษาพยาบาลที่รพ.รามาธิบดี นานประมาณ 2 เดือน ปัจจุบันตนพิการต้องใส่ดวงตาเทียม</p></body>
</news>
