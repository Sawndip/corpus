<teiHeader>
<fileDesc>
<titleStmt>
  <title>สุเทพบินเขมรโยนมทภ.2เจรจาลดกำลังเอง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=179160  </bibl>
</sourceDesc>
</fileDesc>
</teiHeader>
<news>
<headline>สุเทพบินเขมรโยนมทภ.2เจรจาลดกำลังเอง</headline>
<lead>รองนายกฯ"สุเทพ" เดินทางไปร่วมเปิดถนน เชื่อมสัมพันธ์กับนายกฯฮุนเซนของกัมพูชา แล้ว พร้อมมอบหมายแม่ทัพภาค 2 ดูแลเรื่องปรับกำลังชายแดนเขาพระวิหาร</lead>
<neck></neck>
<body><p>นายสุเทพ เทือกสุบรรณ รองนายกรัฐมนตรี ด้านความมั่นคง กล่าวก่อนขึ้นเครื่องบินไปยัง ประเทศกัมพูชา ว่านายกรัฐมนตรี ได้มอบหมายให้ตนเป็นตัวแทนไปร่วมงานเปิดถนนสาย 67 ที่จังหวัดเสียมราฐ ประเทศกัมพูชาซึ่งมี สมเด็จฮุนเซน นายกรัฐมนตรี ประเทศกัมพูชา เป็นประธาน โดยเชื่อว่า ถนนสายดังกล่าวจะทำให้ ภาคอีสานตอนล่างของประเทศและประเทศกัมพูชา เดินทางไปมาหาสู่กันได้สะดวกมากขึ้น ทั้งนี้จะทำให้มีการค้าขายมากขึ้นด้วย และเป็นการเชื่อมความสัมพันธ์อันดี ระหว่าง 2 ประเทศ โดยจะมีการพูดคุยกับนายกรัฐมนตรีกัมพูชาในหลายเรื่องที่เป็นประโยชน์ต่อทั้ง 2 ประเทศ ส่วนการปรับกำลังทหาร ที่บริเวณชายแดนไทย-กัมพูชา นั้น ได้มอบหมายให้ แม่ทัพภาคที่ 2 เป็นผู้เจรจาการตกลง</p>
<p>อย่างไรก็ตาม รองนายกฯ ด้านความมั่นคง มั่นใจว่า สถานการณ์บริเวณชายแดนไทย-กัมพูชา ในขณะนี้จะไม่ตึงเครียดมากไปกว่านี้ และจะไม่มีเหตุรุนแรงเกิดขึ้น อย่างแน่นอน</p>
<p>นายสุเทพ เทือกสุบรรณ ยังเปิดเผยว่า นายเนวิน ชิดชอบ แกนนำ<orgName>พรรคภูมิใจไทย</orgName> โทรศัพท์อธิบายกับตนเองแล้ว กรณีที่ นายศักดิ์สยาม ชิดชอบ ประธานคณะทำงานรัฐมนตรีว่าการ<orgName>กระทรวงมหาดไทย</orgName> ซึ่งเป็นน้องชายนายเนวิน ให้สัมภาษณ์สื่อมวลชน โดยยืนยันว่า ข้อเท็จจริงไม่ได้เป็นไปตามข่าวที่นำเสนอ ทั้งนี้ ตนมีความกังวลว่า ขณะนี้มีความพยายามสร้างข่าวว่ารัฐบาลกำลังมีปัญหากับพรรคร่วมรัฐบาลมาโดยตลอด ซึ่งตนมองว่าเป็นเรื่องไม่สร้างสรรค์</p>
<p>นอกจากนี้ รองนายกรัฐมนตรีด้านความมั่นคง ยังกล่าวถึงกรณีที่ นายสุทัศน์ เงินหมื่น แกนนำ ส.ส.อีสาน <orgName>พรรคประชาธิปัตย์</orgName> ขู่ว่าจะลาออกจากพรรค หากให้<orgName>พรรคภูมิใจไทย</orgName>ดูแลพื้นที่ภาคอีสานว่า นายสุทัศน์โตแล้วต้องหัดเรียนรู้ให้เข้าใจด้วยตนเอง ซึ่งตนขอยืนยันว่า <orgName>พรรคประชาธิปัตย์</orgName>ไม่มีนโยบายให้พรรคอื่นมาดูแลพื้นที่ในส่วนต่างๆ ของประเทศแทน ซึ่งที่ผ่านมาพรรคพยายามดูแลพื้นที่ต่างๆ เองมาโดยตลอด</p>
<p><orgName>พท.</orgName>เย้ยฮุนเซนไม่เอากษิตส่งสุเทพกู้หน้า </p>
<p>นายจิรายุ ห่วงทรัพย์ รองโฆษก<orgName>พรรคเพื่อไทย</orgName> เรียกร้องให้รัฐบาล เร่งแก้ไขปัญหาความสัมพันธ์ระหว่าง<orgName>ประเทศไทย</orgName>
และ<orgName>ประเทศกัมพูชา</orgName> จากกรณีปัญหาเขาพระวิหาร ซึ่ง <orgName>พรรคเพื่อไทย</orgName> ตั้งข้อสังเกตว่า การที่ นายสุเทพ เทือกสุบรรณ
รองนายกฯ ด้านความมั่นคง เดินทางไปประเทศกัมพูชาในเช้าวันนี้ ซึ่งถือว่า เป็นครั้งที่ 2 ในรอบสัปดาห์ หมายความว่า
สถานการณ์บริเวณชายแดน มีความตึงเครียดมากขึ้นหรือไม่ ขณะเดียวกัน ยังตั้งข้อสังเกตว่า นายกษิต ภิรมย์ รัฐมนตรี
ต่างประเทศ หลงลืมการปฏิบัติหน้าที่หรือไม่ เนื่องจาก ปัญหาเขาพระวิหาร เป็นหน้าที่ของนายกษิต โดยตรง แต่กลับให้
รองนายกฯ ด้านความมั่นคง ไปดำเนินการแทน ซึ่ง <orgName>พรรคเพื่อไทย</orgName> มองว่า เป็นเพราะ<orgName>รัฐบาลกัมพูชา</orgName> ไม่ต้อนรับ นายกษิต</p>
<p>นอกจากนี้ รองโฆษก<orgName>พรรคเพื่อไทย</orgName> ยังเรียกร้องให้ นายแก้วสรร อติโพธิ และนายขวัญสรวง อติโพธิ อดีต ส.ว. <orgName>กทม.</orgName>ยุติการลงโฆษณาคัดค้าน การถวายฎีกาของกลุ่มคนเสื้อแดงด้วย โดยมองว่าเป็นการกระทำที่ไม่เข้าใจในสิทธิของประชาชน</p>
<p>ทหาร<orgName>ไทย</orgName>-<orgName>เขมร</orgName> ยังตรึงกำลังเข้มตลอดแนวเขาพระวิหาร </p>
<p>ที่บริเวณเขาพระวิหาร ติดกับ อุทยานแห่งชาติ เขาพระวิหาร ต.เขาธงชัย อ.กันทรลักษณ์ จ.ศรีสะเกษ ทหาร<orgName>ไทย</orgName>กับ
ทหาร<orgName>กัมพูชา</orgName> ยังคงตรึงกำลังเข้มตลอดแนว รอบบริเวณเขาพระวิหาร โดยทหารทั้งสองฝ่ายยังคงอยู่ ณ ที่ตั้งของ
ตนเอง แต่มีการเตรียมพร้อม ระมัดระวังตัวกันอย่างเต็มที่ เนื่องจากว่า ระยะห่างในการตั้งฐาน อยู่ห่างกันประมาณ
50 เมตรเท่านั้น ซึ่งทหารทั้ง 2 ฝ่าย ยังไม่ได้มีการถอนกำลังทหาร ตามที่ นายสุเทพ เทือกสุบรรณ รองนายกรัฐมนตรี
ด้านความมั่นคงของไทย ประกาศว่า จะมีการถอนกำลังทหารทั้ง 2 ฝ่ายอีก จากบริเวณเขาพระวิหาร ตั้งแต่วันที่ 3 ก.ค.
2552 เป็นต้นไป</p>
<p>ด้าน นายวีรยุทธ ดวงแก้ว กำนัน ต.เสาธงชัย อ.กันทรลักษณ์ จ.ศรีสะเกษ กล่าวว่า ขณะนี้ ชาวบ้านทุกหมู่บ้าน ในเขต
ต.เสาธงชัย ยังอยู่ในสภาวะปกติ ไม่ได้มีการอพยพเคลื่อนย้ายไปอยู่ที่อื่นแต่อย่างใด แต่ว่าตนได้ประกาศเตือนชาวบ้าน
ทุกคนว่า ไม่ควรที่จะเข้าไปใกล้ตามแนวชายแดนที่ทหารทั้ง 2 ฝ่าย กำลังตรึงกำลังกันอยู่ เพราะเกรงว่าอาจจะได้รับ
อันตรายได้ ขณะที่ ชุดรักษาความปลอดภัยประจำหมู่บ้าน ทุกหมู่บ้าน ไม่ได้มีการเตรียมความพร้อมตลอดเวลาและ
พร้อมที่จะเข้าร่วมกับทหาร<orgName>ไทย</orgName> เพื่อต่อสู้ปกป้องรักษาอธิปไตยของชาติเต็มที่ต่อไป</p></body>
</news>
