<teiHeader>
<fileDesc>
<titleStmt>
  <title>พท.ปัดถวายฎีกาช่วยแม้วแดงแตกคอ"สุรชัย"ฉะวีระทำเสียหาย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168214  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>ปัดถวายฎีกาช่วยแม้วแดงแตกคอ"สุรชัย"ฉะวีระทำเสียหาย</headline>
<lead>จวกถูกมองลากมวลชนบีบ ย้ำให้ติดคุกก่อนถึงจะช่วย <orgName>ปชป.</orgName>แฉย้อนรอยหมิ่มเหม่ ติงอย่าทำเรื่องมิบังควรซ้ำ</lead>
<neck>เมื่อวันที่29 มิถุนายนนายยงยุทธ วิชัยดิษฐ์ หัวหน้า<orgName>พรรคเพื่อไทย</orgName>(<orgName>พท.)</orgName>ให้สัมภาษณ์ กรณีที่ ส.ส.<orgName>พรรคเพื่อไทย</orgName>กลุ่มหนึ่ง เตรียมตั้งโต๊ะล่ารายชื่อประชาชน เพื่อถวายฏีกา ช่วยเหลือพ.ต.ท.ทักษิณ ชินวัตร นักโทษหนีคดีอาญาแผ่นดิน ให้ได้กลับประเทศไทยว่า เรื่องนี้คณะกรรมการบริหาร<orgName>พรรคเพื่อไทย</orgName>ไม่ได้มีส่วนรู้เห็น เนื่องจากไม่ได้มีมติให้ ส.ส.ของพรรคไปดำเนินการล่ารายชื่อประชาชน เแต่น่าจะเป็นการดำเนินการส่วนตัวของ ส.ส. ซึ่งถ้ากฎหมายไม่ให้ห้ามไม่ให้ ส.ส.ทำก็ไม่มีปัญหา ส่วนเรื่องสมควรหรือไม่สมควรนั้นเป็นเรื่องของความรู้สึก   ในขณะที่ พ.อ.อภิวันท์ วิริยะชัย รองประธานสภาฯ แกนนำ<orgName>พรรคเพื่อไทย</orgName> กล่าวสนับสนุนสส.<orgName>เพื่อไทย</orgName>ให้ดำเนินการดังกล่าว และว่าไม่ได้เป็นการกดดันสถาบันเบื้องสูง แต่ประชาชนต้องการหาที่พึ่งพิง</neck>
<body><p>"สุรชัย"โวยไข่แม้วดำ </p>
<p> วันเดียวกันนายสุรชัย ด่านวัฒนานุสรณ์ หรือแซ่ด่าน แกนนำคน<orgName>เสื้อแดง</orgName>และอดีตสมาชิก<orgName>พรรคคอมมิวนิสต์แห่งประเทศไทย</orgName> ให้สัมภาษณ์แสดงความไม่พอใจในการชุมนุมของ<orgName>กลุ่มเสื้อแดง</orgName> ที่ท้องสนามหลวงเมื่อค่ำวันที่27 มิถุนายนที่ผ่านมา ในประเด็นที่นายวีระ มุสิกพงษ์ แกนนำเสื้อแดง เป็นโต้โผใหญ่ในการจุดพลุล่าชื่อแนวร่วม<orgName>กลุ่มเสื้อแดง</orgName> เพื่อถวายฎีกาขอพระราชทานอภัยโทษให้ พ.ต.ท.ทักษิณ "ข้อเท็จจริงในการประชุมก่อนจะเปิดการชุมนุม แกนนำไม่ได้พูดในเรื่องดังกล่าว แต่พูดถึง </p>
<p> ทิศทางการดำเนินการคือการสรุปบทเรียน และเมื่อเดินต่อต้องศึกษาสถานการณ์ให้ตรงกับความจริง บางคนได้ไปทำแผนมาด้วย"นายสุรชัย กล่าว </p>
<p> ชี้แนวคิดวีระเป็นไปไม่ได้ </p>
<p> "คืนนั้นงงมาก ผมนั่งอยู่บนเวทีด้วย จริงๆ แล้วมีคิวที่จะพูดด้วย แต่เมื่อนายวีระเสนอมาในแนวทางนี้เป็นแนวทางที่ย้อนกลับไป เลยปราศรัยต่อไม่ได้ พูดไม่ออกมันย้อนกลับไปเลย" นายสุรชัย กล่าว และว่า การยื่นขออภัยโทษตามข้อเสนอของนายวีระนั้น มันเป็นไปไม่ได้ ตนเองเคยติดคุก16ปี ได้รับพระราชทานอภัยโทษ นายวีระเองเคยติดคุกและได้รับพระราชทานอภัยโทษ ย่อมรู้ในรายละเอียดเป็นอย่างดี </p>
<p> เพราะเป็นเรื่อง ระหว่าง<orgName>สำนักพระราชวัง</orgName> กับ<orgName>กรมพระราชทัณฑ์</orgName> คือ ต้องเป็นนักโทษเด็ดขาด แต่ที่ทำได้คือการนิรโทษกรรมซึ่งไม่ได้ไปถึงพระราชอำนาจ แต่เป็นเรื่องของสภา อย่างนิรโทษกรรมเรื่องกบฏเมษาฮาวายอย่างนี้ทำได้เพราะสภาดำเนินการ </p>
<p> ถูกมองว่าเอามวลชนมาบีบ </p>
<p> นายสุรชัย ยังกล่าวด้วยว่า ถ้า พ.ต.ท.ทักษิณ เห็นด้วยกับแนวทางของนายวีระ โดยการล่าชื่อถวายฎีกา ก็จะถูกมองว่าเป็นการเอามวลชนมาบีบบังคับ เสียหายกันไปอีก </p>
<p> "อย่างผมเคยต้องโทษประหารชีวิต ไม่ต้องล่ารายชื่อ แค่ลูกชายยื่นก็ได้ ไม่จำเป็นต้องทำเป็นกระแสอย่างนี้ ผมพยายามติดต่อกับนายวีระ และสส.บางคน ว่าถ้าเขาดำเนินการต่อผมจะคัดค้านเลย และจะติดต่อกับ พ.ต.ท.ทักษิณด้วยว่าจะดำเนินการอย่างไร ถ้ารับอย่างนั้นเท่ากับผิดจริง แล้วถ้าผิดทำไมจึงไม่รับโทษ" นายสุรชัย ระบุ </p>
<p> ย้ำแม้วติดคุกก่อนถึงจะช่วย </p>
<p> นายสุรชัย กล่าวต่อว่า การไปขอมติประชาชนจากหน้าเวทีว่าอย่างไรเขาก็ไปตามนั้น เฮไปเฮมาว่าไปตามเพลง แต่หลังจากนั้นต้องคิดต่อว่าเหมาะหรือไม่ ไม่ใช่ว่าไม่อยากให้ พ.ต.ท.ทักษิณกลับ แต่ถ้า พ.ต.ท.ทักษิณอยู่ในคุก เราขออภัยโทษแน่นอน และอยากตั้งข้อสังเกตุว่าหน้านี้นายวีระเคยเสนอไปในเรื่องของราชประชาสมาสัย แต่สังคมไม่ตอบรับเลยเงียบไปในที่สุด </p>
<p> อย่ารบกวนเบื้องพระยุคลบาท </p>
<p> นายประสพสุข บุญเดช ประธาน<orgName>วุฒิสภา</orgName> กล่าวว่า การขอพระราชทานอภัยโทษตามปกติแล้วคนต้องโทษต้องขอพระราชทานอภัยโทษเองไม่เคยมีคนอื่นมาขอพระราชทานให้ ไม่แน่ใจว่าสามารถทำได้หรือไม่ แต่ที่ผ่านมาไม่เคยมี ดังนั้นพ.ต.ท.ทักษิณต้องกลับมาดำเนินการเอง </p>
<p> เมื่อถามว่าการกระทำดังกล่าวมีความเหมาะสมหรือเป็นการระคายเคืองเบื้องพระยุคลบาทหรือไม่ นายประสพสุข กล่าวว่า อาจจะไปรบกวนเบื้องพระยุคลบาทได้ เพราะนำสถาบันมายุ่งกับสถาบันการเมือง </p>
<p> "พีระพันธุ์"ชี้อยู่ที่จิตสำนึก </p>
<p> นายพีระพันธุ์ สาลีรัฐวิภาค รมว.<orgName>ยุติธรรม</orgName> กล่าวว่า การขออภัยโทษเป็นพระราชอำนาจของพระมหากษัตริย์ แต่โดยปกติ จะมีระเบียบหลักเกณฑ์ของทาง<orgName>กรมราชทัณฑ์</orgName> โดยบุคคลที่จะยื่นเรื่องขอพระราชทานอภัยโทษนั้น จะต้องเป็นตัวของนักโทษเอง หรือ ผู้มีส่วนเกี่ยวข้องคือญาติพี่น้อง ส่วนความพยามรวบรวมรายชื่อ 1 ล้านชื่อ เพื่อขออภัยโทษ ตนไม่เคยพบ และตามกฎระเบียบของ<orgName>กรมราชทัณฑ์</orgName>ก็ไม่มี ส่วนจะเหมาะสมหรือไม่ เป็นเป็นมุมมองของแต่ละคน ตนตอบไม่ได้ แต่การขอพระราชทานอภัยโทษ เป็นการกระทำที่มีในกรมราชทัณฑ์ทุกวันอยู่แล้ว โดยเมื่อยื่นแล้วอธิบดี<orgName>กรมราชทันฑ์</orgName>จะพิจารณาว่า เข้าหลักเกณฑ์หรือไม่ ซึ่งมีการปฏิบัติเป็นแนวทางเดียวกัน </p>
<p> เมื่อถามว่า พ.ต.ท.ทักษิณ เข้าหลักเกณฑ์หรือไม่ นายพีระพันธุ์ กล่าวว่า ต้องไปถาม<orgName>กรมราชทัณฑ์</orgName>ในเรื่องรายละเอียด <orgName>กระทรวงยุติธรรม</orgName>เป็นเพียงแค่ปลายทาง </p>
<p> ต่อข้อถามว่า การกระทำของ<orgName>เสื้อแดง</orgName>จะทำให้ระคายเคือง เบื้องหระยุคลบาท และอาจส่งผลให้สังคมแตกแยก นายพีระพันธุ์ กล่าวว่า เรื่องนี้ต้องเป็นดุลยพินิจของตัวเราเองว่า ซึ่งรู้ดีที่สุดว่าอะไรควรไม่ควร ทั้งนี้การขออภัยโทษไม่ใช่ว่ายื่นแล้วจะได้รับการอภัยโทษทุกราย </p>
<p> "เทพไท"ย้ำ<orgName>เสื้อแดง</orgName>มิบังควร </p>
<p> วันเดียวกัน นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวเรียกร้องให้<orgName>กลุ่มเสื้อแดง</orgName>ยุติการเคลื่อนไหวล่าชื่อถวายฎีกาเพื่อช่วย พ.ต.ท.ทักษิณ เพราะถือเป็นเรื่องที่ไม่เหมาะสมและไม่บังควรอย่างยิ่ง </p>
<p> ทั้ง ยังได้หยิบยกพฤติกรรม พ.ต.ท.ทักษิณ ที่พูดหมิ่นเหม่ต่อสถาบันเบื้องสูงในหลายกรณี มาอธิบายกับผู้สื่อข่าว อาทิพ.ต.ท.ทักษิณพูดต่อที่ประชุมของคนแท็กซี่ที่สนามอินดอร์สเตเดี่ยมหัวหมาก เมื่อวันที่ 25 ธ.ค. 2548 โดยระบุว่าถ้าคนอย่างตนไม่จงรักภักดี และผีที่ไหนจะมาจงรักภักดี และกรณีที่พ.ต.ท.ทักษิณพูดในรายการนายกฯ ทักษิณคุยกับประชาชน เมื่อวันที่ 4 ก.พ. 2549 ว่าถ้าจะให้ตนลาออกจาตำแหน่งนายกฯ เพียงแต่พระเจ้าอยู่หัวมากระซิบข้างหู ก็จะลาออก </p>
<p> โดย นายเทพไท ชี้ว่า ทั้งหมดนี้แสดงให้เห็นว่าพ.ต.ท.ทักษิณมีพฤติกรรมไม่เหมาะสมและหมิ่นเหม่ต่อสถาบันเบื้องสูงเป็นอย่างยิ่ง แล้วจะมาขอยื่นถวายฎีกาแสดงถึงความไม่เหมาะสมที่แสดงต่อสถาบันเบื้องสูง </p>
<p> ทุกอย่างเป็นไปตามตากสิน2 </p>
<p> โฆษกประจำตัวหัวหน้า<orgName>พรรคประชาธิปัตย์</orgName>ยังเชื่อว่า เชื่อว่าการชูประเด็นนี้ขึ้นมาของแกนนำ<orgName>เสื้อแดง</orgName>เป็นพียงการรับจ๊อบใหม่ที่ภาษาวัยรุ่นเรียกว่างานเข้า ทั้งยังตั้งข้อสังเกตุว่าเพื่อที่จะขอเงินจากพ.ต.ท.ทักษิณ เพื่อมาเคลื่อนไหวใช่หรือไม่ กระนั้นก็ตามตนเห็นว่าการเคลื่อนไหวของ<orgName>กลุ่มเสื้อแดง</orgName> เป็นไปตามแผนตากสิน 2 </p>
<p> ด้านนายกอร์ปศักดิ์ สภาวสุ รองนายกรัฐมนตรี ให้สัมภาษณ์เรียกร้องให้ พ.ต.ท.ทักษิณ หยุดโฟนอิน เพราะรัฐบาลกำลังแก้ไขปัญหาเศรษฐกิจอยู่ แต่สิ่งที่ พ.ต.ท.ทักษิณทักษิณ ทำขณะนี้น่าจะเป็นการกังวลและห่วงตัวเองมากกว่า กลัวจะไปตายกลางทะเลทราย ซึ่งมันเป็นไปไม่ได้อยู่แล้ว เพราะสามารถกลับประเทศไทยได้ตลอดเวลา </p>
<p> <orgName>พท.</orgName>แย้มมีคนเร่เข้าพรรคเพียบ </p>
<p> อีกเรื่องหนึ่งนายยงยุทธ วิชัยดิษฐ์ หัวหน้า<orgName>พรรคเพื่อไทย</orgName> แถลงข่าวขอบคุณชาว<orgName>ศรีษะเกษ</orgName>ที่สนับสนุนให้<orgName>พรรคเพื่อไทย</orgName>มีสส.เพิ่มอีก 1 ที่นั่ง พร้อมกับตั้งข้อสังเกตุไปยัง<orgName>คณะกรรมการการเลือกตั้ง</orgName> (<orgName>กกต.</orgName>) ที่จะพิจารณาการโฟน อิน ของพ.ต.ท.ทักษิณ โฟนอินไปยังเงวทีปราศรัยของผู้สมัคร ส.ส.<orgName>พรรคเพื่อไทย</orgName> ในการเลือกตั้งที่ผ่านมาว่าจะต้องมีมาตราฐานเดียวกันเพราะพรรคอื่นก็นำคนบ้านเลขที่111 ไปหาเสียงด้วย </p>
<p> นางสดศรี สัตยธรรม <orgName>กกต.</orgName>ด้านกิจการพรรคการเมือง กล่าวว่าในประเด็น พ.ต.ท.ทักษิณ โฟนอินช่วยผู้สมัคร<orgName>พรรคเพื่อไทย</orgName>หาเสียงนั้น ได้มีผู้ร้องเรียนเข้ามาแล้ว และ<orgName>กกต.</orgName>จะตั้งคณะอนุกรรมการขึ้นมาดูเนื้อหาว่าเข้าข่ายผิดกฎหมายหรือไม่ </p>
<p> พ.อ.อภิวันท์ วิริยะชัย แกนนำ<orgName>พรรคเพื่อไทย</orgName> กล่าวว่าหลังเราชนะเลือกตั้งที่ศรีษะเกษ และสกลนคร ได้มีส.ส.หลายคนที่เคยตีจากพรรคขอกลับมา ซึ่งทางพรรคยินดีและเปิดกว้างให้กับ ส.ส.เหล่านี้ เพื่อหล่อหลอมความเป็นพรรคอีกครั้ง ยกเว้นส.ส.ที่ลาออกในช่วงที่มีการสลับขั้วทางการเมือง ซึ่งผู้ใหญ่ของพรรคยืนยันชัดเจนว่าจะไม่รับเข้าพรรคอย่างแน่นอน </p>
<p> "จุมพฎ"ไม่ย้ายกลับเพื่อไทย </p>
<p> ขณะที่ นายจุมพฎ บุญใหญ่ ส.ส.<orgName>สกลนคร</orgName> <orgName>พรรคเพื่อไทย</orgName> ให้สัมภาษณ์ยืนยันว่าจะไม่ย้ายกลับไปร่วมงานกับ<orgName>พรรคเพื่อไทย</orgName>อย่างแน่นอน แม้ว่า<orgName>พรรคเพื่อไทย</orgName>จะชนะการเลือกตั้งซ่อมในจ.สกลนคร และจ.ศรีษะเกษ และกระแสของ พ.ต.ท.ทักษิณยังมาแรง เพราะได้ตัดสินใจแน่วแน่ที่จะร่วมงานกับ<orgName>พรรคภูมิใจไทย</orgName>แล้ว </p>
<p> "ผมเป็นส.ส.ในพรรคเพื่อไทย หากเป็นได้เพียงผู้แทนราษฎรอย่างเดียว แต่ไม่มีบทบาทอะไร ก็อย่าเป็นดีกว่า"นายจุมพฎ กล่าว และว่า หากมีการเลือกตั้งใหม่ตนจะได้เห็นสส.หรือไม่นั้น </p>
<p> ต้องอยู่ที่ว่าจะมีการเลือกตั้งเร็วหรือช้า ซึ่งยอมรับว่าหากมีการเลือกตั้งภายในปีนี้ในพื้นที่ภาคอีสาน<orgName>พรรคภูมิใจไทย</orgName>อาจจะลำบาก แต่หากเลือกตั้งปี 2553 ก็เชื่อว่ากระแสของพรรคเพื่อไทยรวมถึงกระแสฟีเว่อร์ของพ.ต.ท.ทักษิณ จะลดลงแน่นอน </p>
<p> นายศุภชัย ใจสมุทร โฆษก<orgName>พรรคภูมิใจไทย</orgName> เราจะทุ่มเทให้กับพื้นที่เลือกตั้งมากกว่าเดิม และขณะนี้ลูกพรรคก็ไม่ได้ย้ายหนีไปไหน </p>
<p> สุทัศน์รับกินข้าวกับน้อยเขยแม้ว </p>
<p> ด้านนายสุทัศน์ เงินหมื่น ส.ส.สัดส่วน <orgName>พรรคประชาธิปัตย์</orgName> ยืนยันว่า ยังคงอยู่กับ<orgName>พรรคประชาธปัตย์</orgName> แม้ว่าเมื่อเร็วๆ นี้ตนจะไปรับประทานอาหารนายสมชาย วงศ์สวัสดิ์ อดีตนายกรัฐมนตรี น้องเขย พ.ต.ท.ทักษิณ ก็ตาม </p>
<p> "ผมสนิทกับนายสมชาย และโทรหากันบ่อย แต่การที่ไปรับประทานอาหารด้วยกัน เพราะนายสมชายได้เดินทางมาช่วยหาเสียงเลือกตั้งซ่อมที่จ.ศรีสะเกษ และมาลงเครื่องจ.อุบลราชธานี เลยได้มีการโทรนัดทานข้าวกัน และขอยืนยันว่าไม่มีการย้ายพรรคแน่นอน"นายสุทัศน์ ยืนยัน </p>
<p> มาร์คไม่อยากสร้างความขัดแย้ง </p>
<p> นายอภิสิทธิ์ เวชชาชีวะ นายกรัฐมนตรี กล่าวถึงการที่<orgName>พรรคเพื่อไทย</orgName>ชนะเลือกตั้ง 2 เขตในภาคอีสานว่า ก็เป็นพื้นที่ของเขาและโหมหาเสียงกันอย่างเต็มที่ ซึ่งเป็นเรื่องธรรมดา ไม่ได้เกินกว่าที่คาดหมายไว้ ทั้งนี้ตนคงไม่ลงไปในพื้นที่ภาคเหนือ หรืออีสาน เพราะไม่อยากให้เกิดความขัดแย้ง </p>
<p> นายสุเทพ เทือกสุบรรณ รองนายกรัฐมนตรีเผย ผลการชนะเลือกตั้งของ<orgName>พรรคเพื่อไทย</orgName> ไม่มีผลอะไรต่อรัฐบาล และ เป็นธรรมดาของการเลือกตั้งที่ต้องมีแพ้ มีชนะ ผู้สื่อข่าวถามว่าดูเหมือนกระแสของประชาชนที่เรียกร้องและรักพ.ต.ท.ทักษิณ ชินวัตร ยังไม่ได้จืดจางไปเลย นายสุเทพ กล่าวว่า ยังมีอีกนาน ยังมีเลือกตั้งอีกเยอะ </p>
<p> น.พ.บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าว่า มีข่าวว่าทีมงานของพ.ต.ท.ทักษิณ ได้ทำการประชาสัมพันธ์ให้ พ.ต.ท.ทักษิณ ผ่านบริษัท CASSIDY AND ASSOCIATES โดยชื่อผู้ว่าจ้างไม่ปรากฎชื่อพ.ต.ท.ทักษฺณ เหมือนในอดีต แต่หลายฝ่ายก็ออกมาแสดงความสงสัยอย่างเดียวกันว่าข่าวดังกล่าวเป็นจริงหรือไม่ </p>
<p> ทาบไข่แม้วดำร่วมจัดรายการ </p>
<p> ผู้สื่อข่าวรายงานจากทำเนียบรัฐบาลว่า นายอภิสิทธิ์ เวชชาชีวะ นายกรัฐมนตรี ได้มอบหมายให้ นายสาทิตย์ วงศ์หนองเตย รมต.ประจำ<orgName>สำนักนายกรัฐมนตรี</orgName> ไปทาบทามให้ นายวีระ มุสิกพงศ์ แกนนำคน<orgName>เสื้อแดง</orgName> มาเป็นพิธีกรในช่วงที่สองของรายการ "เชื่อมั่นประเทศไทยกับนายกฯอภิสิทธิ์" ที่ออกอากาศประจำทุกวันอาทิตย์ของทุกสัปดาห์ </p>
<p> ทั้งนี้ทีมงานของ นายอภิสิทธิ์ ได้มีแนวความคิดที่จะให้นายวีระมาร่วมเป็นพิธีกรนั้นเนื่องจากเห็นว่า จะทำให้คน<orgName>เสื้อแดง</orgName>สนใจรายการที่นายกรัฐมนตรีจัดมากขึ้น จะได้รับฟังและชี้แจงปัญหาจากสองฝ่ายมากกว่าเดิม ดังนั้นหากเปิดพื้นที่ในรายการ "เชื่อมั่นประเทศไทยกับนายกฯอภิสิทธิ์" ให้นายวีระได้มาสอบถามนายกรัฐมนตรีแล้ว ก็จะทำให้ประชาชนที่มีแนวคิดต่างจากรัฐบาลเกิดความเข้าใจต่อสถานการณ์บ้านเมือง ผ่านมุมมองความคิดของทั้งแกนนำคน<orgName>เสื้อแดง</orgName>คือนายวีระ และนายกรัฐมนตรีไปในขณะเดียวกัน อย่างไรก็ตามเรื่องดังกล่าวไม่แน่ใจว่า นายวีระจะรับคำเชิญหรือไม่ </p></body>
</news>
