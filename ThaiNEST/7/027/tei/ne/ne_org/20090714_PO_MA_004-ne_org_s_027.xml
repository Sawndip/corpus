<teiHeader>
<fileDesc>
<titleStmt>
  <title>อนุกมธ.สอบเสื้อแดงชี้การข่าวบกพร่อง  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03140752&sectionid=0133&day=2009-07-14  </bibl>
</sourceDesc>
</fileDesc>
</teiHeader>
<news>
<headline>อนุ<orgName>กมธ.</orgName>สอบ<orgName>เสื้อแดง</orgName>ชี้การข่าวบกพร่อง</headline>
<lead></lead>
<neck></neck>
<body><p>เมื่อวันที่ 13 กรกฎาคม <orgName>คณะกรรมการตรวจสอบข้อเท็จจริงกรณีการชุมนุมทางการเมือง</orgName> ที่มีนายสมศักดิ์ บุญทอง อดีตรอง<orgName>อัยการสูงสุด</orgName> เป็นประธาน ประชุมเพื่อรับฟังผลการตรวจสอบข้อเท็จจริง ของคณะอนุ กก.ทั้ง 3 คณะ เพื่อทำรายงานเสนอนายชัย ชิดชอบ ประธานสภาผู้แทนราษฎรคือ 1.คณะอนุกรรมการรวบรวมเหตุการณ์ที่เมืองพัทยาและภูมิภาค 2.คณะอนุกรรมการตรวจสอบข้อเท็จจริงกระทรวงมหาดไทย และศาลรัฐธรรมนูญ 3.คณะอนุกรรมการศึกษาข้อกฎหมายและกฎหมายที่เกี่ยวข้อง ส่วนอีก 4 คณะยังไม่เสร็จ</p>
<p>นายอโณทัย ฤทธิปัญญาวงศ์ ส.ว.สรรหา ในฐานะประธานอนุกรรมการรวบรวมเหตุการณ์ที่เมืองพัทยาและภูมิภาค ส่งรายงาน 200 หน้า ได้รวบรวมข้อมูลจากเอกสารทั้งจากสื่อและหนังสือราชการ รวมทั้งได้ลงพื้นที่ อ.พัทยา จ.ชลบุรี จ.อุดรธานี จ.ขอนแก่น จ.เชียงใหม่ และ จ.เชียงราย ซึ่งเป็นสถานที่ชุมนุมของ<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> (<orgName>นปช.</orgName>) คน<orgName>เสื้อแดง</orgName> โดยมีข้อสังเกตว่า ความรุนแรงที่เกิดขึ้นเกิดจากความผิดพลาดจากงานด้านการข่าวของรัฐบาล อาทิ <orgName>สำนักงานข่าวกรองแห่งชาติ</orgName> <orgName>กองบัญชาการตำรวจสันติบาล</orgName> <orgName>ศูนย์รักษาความปลอดภัยแห่งชาติ</orgName> (<orgName>ศรภ.</orgName>) และ <orgName>ครม.</orgName>มีความบกพร่องอย่างมาก จึงทำให้เกิดเหตุการณ์ทุบรถนายรัฐมนตรีกลางไฟแดง การบุกเข้าไปในโรงแรมรอยัลคลิฟบีช พัทยา จนการประชุมผู้นำอาเซียนต้องล่ม และการปลุกระดมใช้กำลังบุกรุกสถานที่ เพื่อจับกุมนายกรัฐมนตรีและผู้นำประเทศต่างๆ เข้าข่ายการประทุษร้ายต่อเสรีภาพ มีความผิดตามประมวลกฎหมายอาญาความผิดต่อความมั่นคงของรัฐภายนอกราชอาณาจักรมาตรา 127 ที่มีโทษจำคุกไม่เกิน 10 ปี ถ้าเกิดเหตุร้ายผู้กระทำมีโทษถึงประหารชีวิตหรือจำคุกตลอดชีวิต นอกจากนี้ยังมีความผิดตามกฎหมายเดียวกันมาตรา 113 ประกอบมาตรา 130 </p>
<p>จากนั้น นางนฤมล ศิริวัฒน์ ส.ว.<orgName>อุตรดิตถ์</orgName> ประธานอนุกรรมการตรวจสอบข้อเท็จจริงที่<orgName>กระทรวงมหาดไทย</orgName> และ<orgName>ศาลรัฐธรรมนูญ</orgName> ระบุว่า มีการให้ข้อมูลไม่ตรงกันระหว่างการให้ปากคำของเจ้าหน้าที่<orgName>กระทรวงมหาดไทย</orgName> และภาพจากกล้องวงจรปิด</p></body>
</news>
