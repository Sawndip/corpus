<teiHeader>
<fileDesc>
<titleStmt>
  <title>"เจี๊ยบ"ไม่พึ่งฤกษ์ พร้อมเมื่อไหร่แต่ง"บอย"ทันที  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-25 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/250609/6750  </bibl>
</sourceDesc>
</fileDesc>
</teiHeader>
<news>
<headline>"เจี๊ยบ"ไม่พึ่งฤกษ์ พร้อมเมื่อไหร่แต่ง"บอย"ทันที</headline>
<lead></lead>
<neck></neck>
<body><p>ขณะที่คู่รักดาราหลายคู่บ้างก็เตรียมหมั้น  บ้างก็เตรียมฉลองวิวาห์  แต่คู่ของเจี๊ยบ-พิจิตตรา  สิริเวชชะพันธ์  กับนักร้องหนุ่ม  บอย-อนุวัฒน์  สงวนศักดิ์ภักดี  ที่ศึกษาดูใจกันมานานถึง  5  ปีแล้วก็มีข่าวว่า  กำลังหาฤกษ์งามยามดีเพื่อเข้าสู่ประตูวิวาห์  แต่เจี๊ยบได้ออกมาแก้ข่าวว่ายังไม่พร้อมที่แต่งงาน  เพราะมีภาระต้องดูแลแม่กับน้อง  พร้อมเมื่อไหร่แต่งทันทีโดยไม่ต้องดูฤกษ์  เพราะนับถือศาสนาคริสต์</p>

     <p>"ตอนนี้เราทำงานยุ่งทั้งคู่  เรื่องแต่งงานเจี๊ยบยังไม่คิดเลยค่ะ  แต่ยอมรับว่าเขาเคยเปรยๆ  บอกเราบ้าง  แต่ยังไม่เจาะจงระบุเวลา  ยังไม่เคยคุยกันเลยว่าจะเมื่อไรอย่างไร  รู้แค่ว่าเราเป็นกำลังใจให้กันและกัน  ตอนนี้เจี๊ยบมีภาระต้องดูแลแม่กับน้อง  เลยยังไม่คิดเรื่องแต่งงาน  บอยรู้จักเจี๊ยบดีว่าไม่ได้อยากแต่งตอนนี้ </p>

     <p>เรื่องที่บอกว่ามีการแอบไปดูฤกษ์กันแล้ว  ตรงนี้ไม่มีแน่นอนค่ะเราไม่ได้เชื่อถือฤกษ์  พอดีเป็นคริสต์  สมมุติว่าถ้าพร้อมจริงๆ  อาทิตย์หน้าแต่งก็ได้  แต่มันยังไม่พร้อมหลายอย่าง  ถามตัวเจี๊ยบตอนนี้ก็ไม่พร้อมนะ  ยังนึกภาพตัวเองใส่ชุดเจ้าสาวไม่ออกเลยจริงๆ  แล้วเรือนหอยังไม่เสร็จเลย  รออีกแป๊บหนึ่งก็แล้วกัน"  เจี๊ยบกล่าว</p></body>
</news>
