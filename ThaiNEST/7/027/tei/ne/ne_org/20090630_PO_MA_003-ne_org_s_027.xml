<teiHeader>
<fileDesc>
<titleStmt>
  <title>สมช.ซ้อมเตือนภัยระดับชาติ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol05300652&sectionid=0133&day=2009-06-30  </bibl>
</sourceDesc>
</fileDesc>
</teiHeader>
<news>
<headline><orgName>สมช.</orgName>ซ้อมเตือนภัยระดับชาติ</headline>
<lead></lead>
<neck></neck>
<body><p>เมื่อวันที่ 29 มิถุนายน ที่ทำเนียบรัฐบาล พล.ท.สุรพล เผื่อนอัยกา เลขาธิการ<orgName>สภาความมั่นคงแห่งชาติ</orgName> (<orgName>สมช.</orgName>) กล่าวภายหลังการประชุม<orgName>คณะกรรมการบริหารระบบเตือนภัยแห่งชาติ</orgName> ว่า จะมีการจัดการฝึกซ้อมการบริหารวิกฤตการณ์ระดับชาติ ประจำปี 2552 หรือ C-MEX 09 โดย <orgName>สมช.</orgName>ได้ร่วมมือกับ<orgName>กระทรวงมหาดไทย</orgName> และ<orgName>กระทรวงกลาโหม</orgName> จัดการฝึกซ้อมการบริหารวิกฤตการณ์ระดับชาติขึ้นระหว่างวันที่ 29 มิถุนายน-3 กรกฎาคม เพื่อดำเนินงานตามนโยบายการเตรียมความพร้อมแห่งชาติ ให้พร้อมต่อการแก้ปัญหาและการบริหารจัดการวิกฤตการณ์ระดับชาติที่อาจเกิดในรูปแบบต่างๆ ซึ่งจะมีการฝึกภาคสนามในวันที่ 30 มิถุนายนนี้ ที่ จ.เชียงใหม่ โดยจำลองสถานการณ์จากเหตุการณ์แผ่นดินไหวขนาดรุนแรง ซึ่งมีบริเวณศูนย์กลางอยู่ที่บริเวณอำเภอแม่ริม จากนั้นจะมีการสัมมนาสรุปบทเรียน และจะจัดการฝึกซ้อมระบบเตือนภัยและการอพยพหลบภัยสึนามิเต็มรูปแบบในพื้นที่ 6 จังหวัดชายฝั่งทะเลอันดามัน ประจำปี 2552 ในวันที่ 21 สิงหาคมนี้ โดยใช้พื้นที่บริเวณหาดป่าตอง จ.ภูเก็ต รวมทั้งเห็นชอบการจัดการฝึกซ้อมระบบเตือนภัย การอพยพหลบภัยและการสร้างองค์ความรู้เพื่อเตรียมเผชิญเหตุจากภัยพิบัติธรรมชาติ จ.กาญจนบุรี ซึ่งเป็นการเตรียมความพร้อมของการเชื่อมโยงระบบเตือนภัยจาก<orgName>ศูนย์เตือนภัยพิบัติแห่งชาติ</orgName> กับหอเตือนภัยที่เทศบาลตำบลเอราวัณ เทศบาลทองผาภูมิและเทศบาลเมืองกาญจนบุรี โดยครอบคลุมในทุกด้าน</p></body>
</news>
