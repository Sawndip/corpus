<teiHeader>
<fileDesc>
<titleStmt>
  <title>"หม่ำ-จั๊กจั่น"ฉายา"คู่ขวัญ17เทค"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/240609/6694  </bibl>
</sourceDesc>
</fileDesc>
</teiHeader>
<news>
<headline>"หม่ำ-จั๊กจั่น"ฉายา"คู่ขวัญ17เทค"</headline>
<lead></lead>
<neck></neck>
<body><p>เพ็ชรทาย  วงษ์คำเหลา  หรือหม่ำ  จ๊กมก  สุดเขินโดนเทคยับถึง  17  เทค  ฉากบอกรัก  จั๊กจั่น-อคัมย์สิริ  สุวรรณศุข  ในหนังวงษ์คำเหลา  "หนังรักโรแมนติคส่วนใหญ่  เวลามีซีนบอกรักหรือซีนขอแต่งงาน  นางเอกเขาจะเป็นฝ่ายเขินกัน  พระเอกหล่อๆ  โดยทั่วไปเขาเล่นฉากแบบนี้  ก็คงเล่นง่ายๆ  สบายๆ  แล้วยิ่งมีจ้องหน้ามองตากันด้วย  แต่สำหรับผมไม่รู้เป็นไร  มักจะแพ้กับฉากอะไรหวานๆ  แบบนี้ตลอด  อย่างซีนนี้ผมต้องขอคุณจั๊กจั่นแต่งงาน  แต่กลายเป็นว่านอกจอไอ้เราเองเป็นฝ่ายที่เขินคุณจั๊กจั่น    เพราะคุณจั๊กจั่นเขาเล่นได้มืออาชีพมากๆ   เขาระดับชั้นเซียนทำได้เนียน </p>

     <p>ถามว่าตัวจริงเขาคงไม่ได้รู้สึกอะไรกับผมแบบนั้นหรอก   เขาก็เล่นดีสบายๆ  แต่ไอ้ผมนะซิเล่นไปมองตาไปก็รู้สึกเขินๆ  ส่วนจั๊กจั่นเขาเป็นคนเส้นตื้น  เห็นหน้าผมเขาก็จะยิ้มจะหัวเราะ  หลายครั้งที่เทคนี่ก็เพราะเขาหัวเราะนี่แหละ  หรืออย่างบางทีเราก็จะขำไปก่อน  แล้วเขาก็จะขำตาม  แต่บางทีเขาก็ขำก่อน  คงขำหน้าเรา  เพราะหน้าเรามันไม่น่าจะซึ้งขนาดนั้น  ก็ต่างคนต่างขำกันรู้สึกเขินๆ  อายๆ  ก็เลยต้องเทคแหลก"</p></body>
</news>
