<teiHeader>
<fileDesc>
<titleStmt>
  <title>แอฟไม่ซีเรียสพระจันทร์สีรุ้งไม่เด่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-17 09:00:17  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=181015  </bibl>
</sourceDesc>
</fileDesc>
</teiHeader>
<news>
<headline>แอฟไม่ซีเรียสพระจันทร์สีรุ้งไม่เด่น</headline>
<lead>แอฟ ยิมรับบอกไม่ซีเรียส"พระจันทร์สีรุ้ง" ไม่เด่น แจงบินเยี่ยมแม่อเมริกา ปัด หมวดอ๋อ ตามไปสวีต</lead>
<neck></neck>
<body><p>เป็นนางเอกอันดับต้น ๆ ของ<orgName>ช่อง 3</orgName> แต่พอ แอฟ-ทักษอร ภักดิ์สุขเจริญ ต้องมาประกบนักร้องสุดฮอต 2 รุ่น บี้-สุกฤษฎิ์ กับ อ๊อฟ-พงษ์พัฒน์ ใน พระจันทร์สีรุ้ง กลับถูกรัศมีความดังกลบซะมิด ด้านสาวแอฟ รับ ไม่ซีเรียส เข้าใจตีมของเรื่อง ไม่เน้นที่ตน "หลัก ๆปมของเรื่องพระจันทร์สีรุ้งก็เป็นเรื่องของพ่อลูกอยู่แล้วค่ะ เราเป็นแฟนพระเอกก็ไปช่วยประสานพ่อลูกให้เข้าใจกัน เป็นคนคลายปม
ต่างๆ ในเรื่อง สำหรับแอฟไม่จำเป็นจะต้องเด่นขนาดนั้น" </p>

<p>บางคนก็บอกว่าแอฟไม่เหมาะจะเป็นนางเอกของบี้ "แล้วแต่คนจะคิดค่ะสำหรับแอฟก็ทำตามหน้าที่ของการเป็นนักแสดงที่ดีให้ดีที่สุดแค่นั้นเอง มันอยู่นอกเหนืออำนาจในการตัดสินใจ เราก็ศึกษาบทไปตามที่ได้รับมอบหมาย แล้วก็แสดงให้เต็มที่ สุดความสามารถที่ทำได้ เราก็ตั้งใจแล้วก็มีความสุขกับทุกๆ งานที่เราได้รับ ฝากด้วยแล้วกันค่ะพระจันทร์สีรุ้ง อีก 2 อาทิตย์ จะอวสานแล้ว ตอนนี้คนที่เรียกน้ำตาได้ตลอดก็น่าจะเป็น พี่อ๊อฟ-พงษ์พัฒน์" </p>

<p>ได้ข่าวว่าเพิ่งกลับมาจากต่างประเทศ "ค่ะ นี่ก็กลับมาขึ้นคอนเสิร์ตบี้โดยเฉพาะเลย ไปเยี่ยมคุณแม่กับน้องที่อเมริกามา ไปพักผ่อนเป็นเดือนเลย เพราะก่อนไป
ก็มีละคร 2 เรื่อง หนังด้วย ทำงานทุกวันไม่ได้พักเลย คาดว่าอยู่เมืองไทย จะไม่ได้พักอีกก็ไปโน่นเลยแล้วกันจะได้หยุด" </p>

<p>หมวดอ๋อตามไปด้วยหรือเปล่า "ไม่ได้ไปค่ะ นี่กลับมาเพิ่งจะได้เจอกันค่ะ" ห่างกันนาน ๆ ไม่ห่วงเหรอ "ไม่หรอกค่ะ รุ่นนี้แล้ว" มีคนเม้าท์ว่ามีโอกาสได้ใส่ชุดเจ้าสาวแสดงละครเลยถ่ายรูปส่งไปให้หมวดอ๋อดู" เล่นละคร 2 เรื่อง ได้ใส่ชุดเจ้าสาวทั้ง 2 เรื่องเลย แต่ไม่ได้ถ่ายรูปแล้วส่งให้พี่อ๋อ ดูนะ อาจจะเป็นการแซวกันเล่น ๆ แต่ไม่ได้ส่งค่ะ ชีวิตจริงคงอีกนานค่ะ ยังอยากทำงานอยู่เลย"</p></body>
</news>
