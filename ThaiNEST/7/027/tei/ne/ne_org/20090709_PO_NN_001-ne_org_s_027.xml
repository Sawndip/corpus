<teiHeader>
<fileDesc>
<titleStmt>
  <title>"มาร์ค"เรียกสธ.ถกด่วนสกัดหวัด09ย้ำไม่ถึงขึ้นปิดประเทศ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169469  </bibl>
</sourceDesc>
</fileDesc>
</teiHeader>
<news>
<headline>"มาร์ค"เรียก<orgName>สธ.</orgName>ถกด่วนสกัดหวัด09ย้ำไม่ถึงขึ้นปิดประเทศ</headline>
<lead>"มาร์ค"เรียก<orgName>สธ.</orgName>ถกด่วน สกัดหวัด09 ย้ำไม่ถึงขึ้นปิดประเทศ คุมเข้มร้านเกม-รร.กวดวิชา สังเวยรายวันดับ2-โคม่า8 ไทยตายมากที่สุดในเอเชีย</lead>
<neck></neck>
<body><p>สถานการณ์ไข้หวัดใหญ่สายพันธุ์ใหม่ชนิดเอ เอช 1 เอ็น 1 หรือไข้หวัดใหญ่สายพันธุ์ใหม่ 2009 ในประเทศไทยจนถึงวันที่ 8 กรกฎาคม ยังคงมีผู้เสียชีวิตและผู้ติดเชื้อเพิ่มขึ้นต่อเนื่องรายวัน โดยล่าสุดมีผู้เสียชีวิตอีก 2 ราย รวมยอดผู้เสียชีวิตสะสมทั้งหมด 11 ราย ส่วนผู้ติดเชื้อเพิ่มวันเดียว 290 ราย ทำให้ยอดติดเชื้อสะสมทั้งหมด 2,714 ราย</p>
<p>ตายเพิ่มอีก2ยอดสะสม11ราย</p>
<p>โดยนายมานิต นพอมรบดี รัฐมนตรีช่วยว่าการ<orgName>กระทรวงสาธารณสุข</orgName> (<orgName>สธ.</orgName>) ให้สัมภาษณ์เมื่อวันที่ 8 กรกฎาคมถึงสถานการณ์ระบาดของไข้หวัดใหญ่สายพันธุ์ใหม่ 2009ว่า ได้รับรายงานมีผู้เสียชีวิตเพิ่มอีก 2 คนล่าสุด รวมยอดผู้เสียชีวิตสะสมทั้งหมด 11 ราย โดยรายที่ 10 เป็นชายอายุ 19 ปีที่จ.ภูเก็ต เริ่มป่วยเมื่อ 30 มิถุนายน โดยมีไข้วันที่ 1 กรกฎาคมไปตรวจรักษาที่โรงพยาบาลเอกชนในภูเก็ตแต่ไม่ยอมนอนโรงพยาบาล วันที่ 2 กรกฎาคมเข้ารักษาที่โรงพยาบาลวชิรภูเก็ต ผู้ป่วยอาการหนักมาก ความดันโลหิตต่ำ แพทย์ใส่ท่อช่วยหายใจช่วยชีวิตและเอ็กซ์เรย์ปอด พบปอดบวมทั้ง 2 ข้างและมีน้ำในช่องเยื่อหุ้มปอดจำนวนมาก แพทย์ส่งน้ำในช่องปอดตรวจพบติดเชื้อแบคที่เรียร่วมด้วย ต่อมาเสียชีวิตเมื่อวันที่ 3 กรกฎาคม</p>
<p>สำหรับผู้เสียชีวิตรายที่ 11 เป็นหญิงอายุ 21 ปี อยู่กรุงเทพฯตั้งครรภ์ได้ 5 เดือน เริ่มป่วยเมื่อวันที่ 29 มิถุนายน ด้วยอาการไอ เจ็บคอ มีน้ำมูก มีไข้และไปรักษาที่แผนกผู้ป่วยนอกของโรงพยาบาลแห่งหนึ่งเมื่อวันที่ 4 กรกฎาคม ได้รับแจ้งว่าเป็นคออักเสบให้กลับไปพักที่บ้าน ต่อมาวันที่ 6 กรกฎาคม เวลาประมาณเที่ยงคืน ผู้เสียชีวิตเข้ารักษาที่วชิรพยาบาลด้วยอาการไข้สูง หายใจหอบ ไอ ผลเอ็กซ์เรย์พบปอดอักเสบทั้ง 2 ข้าง เสียชีวิตในวันเดียวกันเวลา 15.00 น.ผลตรวจพบติดเชื้อไข้หวัดใหญ่สายพันธุ์ใหม่ และมีภาวะแทรกซ้อนจากภาวะต่อมไทรอยด์เป็นพิษรวมอยู่ด้วย</p>
<p>ติดวันเดียว290พุ่ง2,714ราย</p>
<p>นายมานิตยังเผยถึงผลตรวจยืนยันทางห้องปฎิบัติการพบยอดผู้ติดเชื้อไข้หวัด ใหญ่สายพันธุ์ใหม่วันเดียวกันนี้เพิ่มอีก 290 ราย มากที่สุดตั้งแต่เริ่มพบผู้ป่วยในประเทศ ในจำนวนนี้เป็นผู้ที่อายุน้อยกว่า 25 ปี ซึ่งรวมนักเรียน 243 ราย ทำให้ผู้ป่วยสะสมตั้งแต่วันที่ 28 เมษายน -8 กรกฎาคมมีทั้งสิ้น 2,714 ราย หายเป็นปกติแล้ว 2,593 ราย เสียชีวิตทั้งหมด 11 รายเป็นเด็ก 1 ราย เป็นผู้ใหญ่ 10 รายในจำนวนนี้เป็นชาย 6 ราย เป็นหญิง 4 ราย เหลือนอนรักษาตัวในโรงพยาบาล 110 ราย ทั้งนี้ คาดว่าจะพบผู้ป่วยเพิ่มอีก 2-3 เท่า ในวันที่ 9 กรกฎาคม หลังประชาชนกลับจากหยุดยาว แต่ยืนยันไม่กังวลและเชื่อในความสามารถของแพทย์ว่าจะให้การรักษาประชาชนได้ อย่างเต็มที่</p>
<p>จับตาอาการขั้นโคม่าอีก8</p>
<p>ด้านนพ.เรวัติ วิศรุตเวช อธิบดี<orgName>กรมการแพทย์</orgName>กล่าวว่า ขณะนี้มีผู้ป่วยที่ต้องจับตาเป็นพิเศษ เนื่องจากอาการหนัก 8 ราย กระจายรักษาตัวในโรงพยาบาลในกทม.และต่างจังหวัด ได้แก่ เด็กชายอายุ 7 ขวบรักษาตัวที่โรงพยาบาลเด็ก เนื่องจากไวรัสขึ้นสมอง ทำให้ยังคงมีอาการชักเกร็งแต่ปอดปกติ ส่วนหญิงท้อง 3 เดือน รักษาตัวที่โรงพยาบาลนพรัตน์ราชธานี ขณะนี้ถอดเครื่องช่วยหายใจออกแล้ว แต่ยังมีอาการเหนื่อยหอบและปัญหาซีด จากการป่วยด้วยโรคธาลัสซีเมียร์ นอกจากนี้ ยังมีหญิงวัย 21 ปี รักษาตัวในโรงพยาบาลจ.ชลบุรี คณะแพทย์ต้องติดตามอาการอย่างใกล้ชิด</p>
<p>ส่งผู้เชี่ยวชาญดูแลใกล้ชิด</p>
<p>นพ.เรวัติกล่าวด้วยว่า จากการเปิดสายด่วน 1330 ตลอด 24 ชั่วโมง เพื่อให้คำปรึกษาเกี่ยวกับไข้หวัดใหญ่ฯ มีแพทย์จากโรงพยาบาลต่างจังหวัด โทรขอคำปรึกษาจำนวนมาก ส่วนใหญ่จะสอบถามแนวทางรักษาผู้ป่วยที่มีโรคระบบทางเดินหายใจ และมีภาวะแทรกซ้อนปรากฎ อีกทั้ง ยังแบ่งทีมแพทย์ผู้เชี่ยวชาญกระจายในภาคต่าง ๆ หากมีการร้องขอจะส่งทั้งอุปกรณ์ตรวจหัวใจ ปอด และยาให้ทันที ซึ่งวันเดียวกันนี้ ตนนำแพทย์ผู้เชี่ยวชาญไปให้คำแนะนำและความรู้เกี่ยวกับการรักษาผู้ป่วยไข้ หวัดใหญ่สายพันธุ์ใหม่ 2009 แก่คณะแพทย์ผู้รักษาที่โรงพยาบาลชลประทาน จ.นนทบุรี ซึ่งมีผู้ป่วย 1 ราย เป็นชายอายุ 38 ปี เข้ารักษาตัวตั้งแต่วันที่ 4 กรกฎาคม เนื่องจากเป็นผู้ป่วยไตวายเรื้อรังระยะสุดท้าย มีปอดอักเสบ ต้องล้างไตทุก 3 วันร่วมด้วย ถือว่าอาการน่าเป็นห่วง</p>
<p>นอกจากนี้ ยังเดินทางไปที่โรงพยาบาลในจ.พระนครศรีอยุธยา ซึ่งมีผู้ป่วยชายอายุ 45 ปี มีความดันโลหิตสูงและปอดปวม โดยติดเชื้อไข้หวัดจากบุตรชาย ทำให้อาการทรุดหนัก ตรวจเบื้องต้นพบมีอาการหัวใจโต ตับทำงานไม่ดี สภาวะโรคอ้วนมีน้ำหนักถึง 103 กิโลกรัม ผู้ป่วยอยู่ในห้องไอซียู อยู่ในอาการไม่รู้สึกตัว จึงต้องนำทีมแพทย์มาให้การช่วยเหลือ และให้ยาต้านไวรัสโอเซลทามิเวียร์แล้ว แต่เนื่องจากผู้ป่วยมีภาวะปัจจัยเสี่ยงหลายด้านจึงต้องติดตามอาการใกล้ชิด ส่วนอาการผู้ป่วยหญิงวัย 65 ปี ที่จ.สมุทรปราการ ที่ติดเชื้อไข้หวัดใหญ่ 2009 อาการน่าเป็นห่วง มีโรคประจำตัวลิ้นหัวใจรั่ว ได้ส่งแพทย์ผู้เชี่ยวชาญจาก<orgName>สถาบันโรคทรวงอก</orgName>ดูแลแล้ว และจะทำการเจาะน้ำในปอดออก เพื่อช่วยชีวิต</p>
<p>นายกฯเรียก<orgName>สธ.</orgName>หารือด่วน</p>
<p>เมื่อเวลา 15.30 น.ที่ทำเนียบรัฐบาล นายอภิสิทธิ์ เวชชาชีวะ นายกรัฐมนตรี เรียกนายวิทยา แก้วภารดัย รมว.<orgName>สธ.</orgName> ปลัด<orgName>กระทรวงสาธารณสุข</orgName> เข้ารายงานสถานการณ์แพร่ระบาดของเชื้อไข้หวัดใหญ่สายพันธุ์ใหม่ 2009 เป็นเวลา 1 ชั่วโมง ก่อนเปิดเผยว่า เป็นการหารือเพื่อสรุปสถานการณ์ระบาดของไข้หวัดใหญ่สายพันธุ์ใหม่ก่อนนำ เรื่องเข้าที่ประชุม<orgName>คณะรัฐมนตรี</orgName> (<orgName>ครม.</orgName>)วันที่ 9 กรกฎาคม เพื่อหามาตรการเพิ่มเติมในการจัดการการแพร่ระบาด โดยเฉพาะแหล่งที่มีการติดเชื้อมากที่สุด ซึ่งขณะนี้พบว่าเป็นโรงเรียนกวดวิชากับร้านเกม เพราะมีลักษณะการติดเชื้อที่ต้องดูแลมากที่สุดคือ จากการสัมผัสทางอากาศคืออยู่ใกล้กันในระยะ 1 เมตร ซึ่งเป็นเหตุผลที่โรงเรียนกวดวิชามีปัญหามากกว่าโรงเรียนทั่วไป</p>
<p>เร่งตั้งทีม<orgName>ฉก.</orgName>ดูแลผู้ป่วยหนัก</p>
<p>นายอภิสิทธิ์กล่าวต่อว่า นอกจากนี้ยังมีการวิเคราะห์กรณีการเสียชีวิตในทั้ง 11 ราย เพราะต้องทำความเข้าใจกับประชาชนที่ไม่สบายให้รีบไปพบแพทย์ เนื่องจากหลายรายถ้าไม่รักษาเชื้อจะเข้าสู่ปอดทำให้มีปัญหา โดยเน้นผู้มีโรคประจำตัว รวมถึงระบบดูแลและการประสานงานระหว่างโรงพยาบาลรัฐกับเอกชน ซึ่งจะมีการตั้งทีมเฉพาะกิจเข้ามาดูผู้ป่วยที่มีอาการหนัก ทั้งนี้ ภาพรวมการระบาดในไทยขณะนี้ เป็นสิ่งที่เราต้องยอมรับความจริงว่า ไม่มีประเทศใดสามารถสกัดกั้นการติดเชื้อของคนได้ และหลายประเทศถือเรื่องนี้เป็นโรคติดต่อตามปกติ ส่วนตัวเลขที่มีการรายงานนั้นเป็นตัวเลขที่มีการยืนยันโดยห้องปฏิบัติการ โดยในข้อเท็จจริงแล้วทุกประเทศที่มีการแพร่ระบาดของเชื้อจะมีคนที่ติดเชื้อ มากกว่าที่มีการรายงาน ไม่ใช่เรื่องปิดบัง แต่เป็นหลักที่ทุกประเทศใช้คือ ช่วงแรกของการระบาดจะมีการตรวจละเอียด และเมื่อเป็นโรคที่แพร่ระบาดในถิ่นนั้นแล้ว จะไม่มีการมาตรวจในทุกกรณี แต่จะตรวจในรายที่มีอาการหนัก</p>
<p>นายกฯยันไม่จำเป็นปิดปท.</p>
<p>"สิ่งที่ต้องพยายามทำให้ดีที่สุดคือ จะมีระบบการรักษาอย่างไรไม่ให้เกิดการเสียชีวิต แต่ไม่จำเป็นที่ต้องไปพูดเรื่องการปิดประเทศ เพราะตรงนี้เป็นแนวทางที่<orgName>องค์การอนามัยโลก</orgName>ยืนยันไว้แล้วว่า ไม่จำเป็นและไม่เคยแนะนำเรื่องการห้ามคนเดินทาง ยกเว้นกรณีที่มีอัตราการเสียชีวิตเพิ่มสูงถึงร้อยละ 1.5-2 ซึ่งดูเหมือนจะมีเฉพาะในทวีปอเมริกา"นายกฯกล่าวปฎิเสธแนวคิดที่มีการเสนอให้ ปิดประเทศสกัดการระบาด ส่วนการเสนอให้ตั้งคณะกรรมการระดับชาตินั้น มีอยู่แล้ว ที่จำเป็นตอนนี้คือการตั้งทีมเฉพาะกิจ ซึ่งประกอบด้วยแพทย์และผู้เชี่ยวชาญเข้ามาดูแลผู้ป่วยหนัก</p>
<p>สั่งคุมเข้มร้านเกม-กวดวิชา</p>
<p>ขณะที่นายวิทยา แก้วภราดัย รมว.<orgName>สธ.</orgName>กล่าวว่า จะเสนอ<orgName>ครม.</orgName>พิจารณาเรื่องขอความร่วมมือร้านเกมและโรงเรียนกวดวิชาในการทำความ สะอาดสถานที่ให้มากขึ้น เพราะสถานที่ทั้งสองแห่งมีสถิตินักเรียนติดเชื้อมากกว่า 70% หากจะมีการบังคับใช้กฎหมายต้องดูว่าได้หรือไม่ เพราะโรงเรียนกวดวิชานักเรียนจากจากทั่วทุกสารทิศเชื้อมีโอกาสแพร่กระจายไป หมด</p>
<p>ถกรพ.เอกชนลดค่ารักษาหวัด</p>
<p>นายวิทยายังกล่าวด้วยว่า ได้ให้นโยบายโรงพยาบาลรัฐบาลเปิดช่องทางพิเศษสำหรับคนป่วยเป็นไข้หวัดแม้จะ ไม่รู้ว่าเป็นสายพันธุ์ใหม่หรือไม่ สำหรับประชาชน 47 ล้านคนในโรงพยาบาลของรัฐที่ไม่มีสิทธิ์ในข้าราชการและประกันสังคม สามารถรักษาและตรวจฟรี แต่สำหรับโรงพยาบาลเอกชนในวันที่ 9 กรกฎาคมมอบให้ปลัด<orgName>กระทรวงสาธารณสุข</orgName>เชิญโรงพยาบาลเอกชนในกรุงเทพฯมาหารือ เพื่อขอความร่วมมือในการคิดค่ารักษาบริการในการตรวจโรคดังกล่าวให้ถูกลง ซึ่งความรับผิดชอบทางการแพทย์จะต้องร่วมกัน โดยรายงานข้อมูลต่างๆทั้งผู้ป่วยและผู้เสียชีวิตมาที่<orgName>สธ.</orgName>ทั้งหมด เพื่อการติดตามโรคดังกล่าวได้ และหากโรงพยาบาลเอกชนไม่มั่นใจว่าผู้ป่วยเป็นโรคดังกล่าวหรือไม่ <orgName>กรมการแพทย์</orgName>พร้อมจะส่งแพทย์เข้าไปร่วมให้คำแนะนำ</p>
<p>ฮึ่มไม่ร่วมมือเลิกใบอนุญาต</p>
<p>"หากโรงพยาบาลเอกชนไม่ร่วมมือก็จะให้เปิดกฎหมายดูว่า จะมีความร่วมมือทางด้านกฎหมายอย่างไรบ้าง ซึ่งผมมอบให้อธิบดี<orgName>กรมสนับสนุนการบริการ</orgName> ซึ่งมีหน้าที่ออกใบอนุญาตโรงพยาบาลทั้งหมด หากไม่ให้ความร่วมมือก็ต้องดูถึงความร้ายแรงขนาดไหนว่าจะปิดโรงพยาบาลที่ไม่ ให้ความร่วมมือหรือไม่"นายวิทยากล่าว และตอบโต้<orgName>พรรคเพื่อไทย</orgName>ที่ให้รับผิดชอบกรณีมีผู้เสียชีวิตว่า บุคลากรทางการแพทย์ทำงานทุ่มเทเต็มที่ อย่านำประเด็นนี้เป็นเรื่องการเมือง อย่ามากดดัน</p>
<p>โยนรบ.ตัดสินใจปิดประเทศ</p>
<p>เมื่อถามว่า จะมีการปิดประเทศอย่างที่แพทย์ของ<orgName>โรงพยาบาลจุฬาฯ</orgName>ออกมาแนะนำหรือไม่ นายวิทยากล่าวว่า ได้หารือกับนักวิชาการของกระทรวงที่ทำเรื่องนี้กับ<orgName>องค์การอนามัยโลก</orgName> เพราะการปิดประเทศหมายถึงการหยุดกิจกรรมทุกอย่างในประเทศ ซึ่งคงไม่มีประโยชน์ เนื่องจากขณะนี้โรคไม่ได้ไหลออกไปข้างนอก เพราะไหลเข้ามาแล้ว</p>
<p>"การหยุดกิจกรรมทุกอย่างในประเทศ ให้ทุกคนอยู่บ้านเพื่อตัดวงจรระบาด อยู่ที่รัฐบาลว่าจะกล้าหรือไม่ ซึ่งขณะนี้ได้มอบหมายให้<orgName>สำนักระบาดวิทยา</orgName>ประเมินทุกวัน ขณะนี้มี<orgName>ประเทศแม็กซิโก</orgName>ประเทศเดียวเท่านั้นที่ปิด แต่ยังมีผู้ป่วยอยู่ เขาเริ่มชินเพราะเป็นเรื่องธรรมดา ซึ่งไม่มีใครยืนยันว่า<orgName>ประเทศแม็กซิโก</orgName>จะไม่มีผู้ป่วย ทั้งโลกจะกลายเป็นโรคประจำไปทั้งหมด 135 ประเทศ ไม่ใช่<orgName>ไทย</orgName>เพียงประเทศเดียว"รมว.<orgName>สธ.</orgName>กล่าว และยอมรับว่าข้อเสนอของ<orgName>พรรคเพื่อไทย</orgName>ที่ให้รัฐบาลตั้งศูนย์ปฎิบัติการระดับ ชาติกรณีไข้หวัดสายพันธุ์ใหม่เป็นเรื่องที่ดีจะนำมาพิจารณา</p>
<p>ประสานร้านเกมห้ามคนป่วยเข้า</p>
<p>นพ.ปราชณ์ บุณยวงศ์วิโรจน์ ปลัด<orgName>กระทรวงสาธารณสุข</orgName> กล่าวว่า <orgName>สธ.</orgName>จะเสนอให้<orgName>ครม.</orgName>พิจารณาการปิดโรงเรียนกวดวิชา 2 สัปดาห์ รวมถึงขอความร่วมมือร้านเกมและสถานบันเทิงคือ ให้เจ้าของร้านห้ามให้คนป่วยเข้าร้าน ทำความสะอาดอย่างสม่ำเสมอและให้มีการระบายอากาศ</p>
<p>ส่วนเรื่องหน่วยเฉพาะกิจที่ดูแลผู้ป่วยในพื้นที่ต่างๆ ขณะนี้ได้ระดมผู้เชี่ยวชาญโรคระบบติดเชื้อมารวมเป็นทีม และกระจายไปยังจุดสำคัญต่างๆทั่วประเทศแล้ว สำหรับโรคนี้ทุกคนมีโอกาสติดเชื้อเท่าเทียมกัน ฉะนั้นอย่าไปอยู่ในพื้นที่เสี่ยง ที่มีอากาศแออัด เมื่อตัวเลขผู้ป่วยเพิ่มขึ้นจะมีความตื่นเต้น ปี 2551 มีผู้ป่วยไข้หวัดใหญ่ 4 ล้านรายในประเทศ เสียชีวิต 320 ราย ซึ่งไข้หวัดสายพันธุ์ใหม่ฯก็ใกล้เคียงกัน แต่แพร่เชื้อได้ไวกว่า</p>
<p>การ์ด<orgName>เสื้อแดง</orgName>ต้องสงสัยติดเชื้อ</p>
<p>สำหรับสถานการณ์ระบาดของไข้หวัดใหญ่สายพันธุ์ใหม่ในหลายจังหวัดยังพบผู้ติด เชื้อเพิมขึ้นต่อเนื่อง โดยนพ.วัฒนา กาญจนกมล นายแพทย์<orgName>สาธารณสุขจังหวัด</orgName> (<orgName>สสจ.</orgName>)เชียงใหม่ เปิดเผยว่า ขณะนี้<orgName>จ.เชียงใหม่</orgName> พบผู้ป่วยติดเชื้อไข้หวัดใหญ่ 2009 จำนวน 50 ราย และช่วงเช้าวันเดียวกันนี้ นี้มีผู้เสียชีวิตกระทันหัน 1 รายด้วยอาการปอดบวม โดยยังไม่ทันได้วินิจฉัยโรค จึงนำสารคัดหลั่งส่งตรวจหาเชื้อแล้ว คาดทราบผลวันที่ 9 กรกฎาคม เบื้องต้นสันนิษฐานน่าจะติดเชื้อไข้หวัดใหญ่สายพันธุ์ใหม่ เพราะคนหนุ่มสาวที่เสียชีวิตกะทันหันขณะนี้ ส่วนใหญ่สาเหตุจากไข้หวัดใหญ่ฯทั้งสิ้น</p>
<p>ผู้สื่อข่าวรายงานว่า ผู้เสียชีวิตรายดังกล่าวเป็นการ์ด<orgName>กลุ่มเสื้อแดง</orgName>ที่ไปเฝ้าอาการไข้ญาติที่โรง พยาบาลนครพิงค์ อ.แม่ริม และเข้าร่วมขับไล่นายวิทยา แก้วภราดัย รมว.<orgName>สาธารณสุข</orgName>ที่เดินทางมาปฏิบัติภารกิจเมื่อวันที่ 6 กรกฎาคมที่ผ่านมา</p>
<p>เชียงรายนร.ติดหวัด45ราย</p>
<p>ส่วนที่จ.เชียงราย นายสุเมธ แสงนิ่มนวล ผู้ว่าราชการ<orgName>จังหวัดเชียงราย</orgName>เปิดเผยว่า ขณะนี้พบมีผู้ติดเชื้อของ<orgName>จ.เชียงราย</orgName> แล้วทั้งสิ้น 45 ราย เป็นกลุ่มนักเรียนนักศึกษา ดังนั้น เร่งเจ้าหน้าที่ออกทำความสะอาดโรงเรียน เพื่อสร้างความเชื่อมั่นแก่บรรดาเด็กนักเรียนและผู้ปกครอง ป้องกันไม่ให้เชื้อแพร่กระจายไปยังบุคคลอื่น ก่อนที่จะเปิดเรียนในวันที่ 9 กรกฎาคมนี้ อย่างไรก็ตาม ทั้งหมดอาการดีขึ้นไม่มีโรคแทรกซ้อน จึงให้ไปรักษาตัวอยู่ที่บ้าน</p>
<p><orgName>ชุมพร</orgName>ปิดโรงเรียน-ร้านเกม</p>
<p>เช่นเดียวกับ นายการัณย์ ศุภกิจวิเลขการ ผู้ว่าราชการ<orgName>จังหวัดชุมพร</orgName>เผยว่า ได้รับรายงานจาก<orgName>ศูนย์เฉพาะกิจป้องกันโรคหวัดใหญ่สายพันธุ์ใหม่ 2009</orgName>ของจังหวัดว่า พบผู้ป่วยไข้หวัดใหญ่สายพันธุ์ใหม่ 2009 ในจังหวัดเพิ่มเป็น 10 รายแล้ว ส่วนใหญ่เป็นนักเรียนในเขตเทศบาลเมืองชุมพร และอ.ปะทิว ขณะที่มีผู้ป่วยบางรายเป็นนางพยาบาลและลูกของแพทย์ที่ติดเชื้อไข้หวัดใหญ่ สายพันธุ์ใหม่ 2009 จากผู้ป่วยที่เข้ามาตรวจรักษาในโรงพยาบาล จึงประสานผู้อำนวยการโรงเรียนในพื้นที่แพร่ระบาดของโรคดังกล่าวสั่งปิด โรงเรียนทุกโรงและสถาบันกวดวิชาทุกแห่ง พร้อมทั้งขอความร่วมมือบรรดาร้านเกมออนไลน์ปิดบริการจนถึงวันที่ 12 กรกฎาคม</p>
<p><orgName>มอ.ภูเก็ต</orgName>ปิดเรียนเพิ่ม2วัน</p>
<p>นายเมธี สรรพานิช รองอธิการบดี<orgName>มหาวิทยาลัยสงขลานครินทร์ เขตการศึกษาภูเก็ต</orgName> (<orgName>มอ.ภูเก็ต</orgName>) กล่าวว่า หลังกรมการแพทย์ยืนยันนักศึกษาของมหาวิทยาลัย เพศชาย อายุ 19 ปี เสียชีวิตด้วยโรคไข้หวัดใหญ่สายพันธุ์ใหม่ฯ <orgName>มอ.ภูเก็ต</orgName>ได้ประกาศปิดเรียนเพิ่มอีก 2 วัน ในวันที่ 9-10 กรกฎาคม เพื่อทำความสะอาดมหาวิทยาลัย</p>
<p>นพ.พงษ์ศักดิ์ รัตนะแสง นายแพทย์<orgName>สาธารณสุขจังหวัดภูเก็ต</orgName>กล่าวว่า เจ้าหน้าที่ได้เฝ้าระวังเพื่อนของนักศึกษาที่เสียชีวิตอีก 3 คนอย่างใกล้ชิด ขณะนี้อาการยังปกติ</p>
<p><orgName>ไทย</orgName>ตาย11ศพ-แชมป์เอเชีย</p>
<p>วันเดียวกัน มีรายงานของ<orgName>องค์การอนามัยโลก</orgName>ระบุ ขณะนี้มีจำนวนผู้ป่วยไข้หวัดใหญ่สายพันธุ์ใหม่ 2009 อย่างเป็นทางการใน 136 ประเทศ รวมผู้ป่วยทั้งสิ้น 94,512 ราย เสียชีวิต 429 ราย อัตราป่วยตาย ร้อยละ 0.45 ประเทศที่มีอัตราป่วยตายสูงสุดได้แก่ <orgName>อาร์เจนตินา</orgName> ร้อยละ 2.41 <orgName>อุรุกวัย</orgName> ร้อยละ 0.88 <orgName>สาธารณรัฐโดมินิ</orgName>กัน ร้อยละ 1.85 <orgName>โคลัมเบีย</orgName> ร้อยละ 1.69 และ<orgName>เม็กซิโก</orgName> ร้อยละ 1.16 <orgName>คอสตาริก้า</orgName> ตามลำดับ สำหรับ<orgName>ประเทศไทย</orgName>ในขณะนี้มีรายงานการเสียชีวิตด้วยโรคไข้หวัดใหญ่สายพันธุ์ ใหม่มากที่สุดในเอเชียคือ 11 ราย ขณะนี้<orgName>ประเทศจีน</orgName>มีผู้ป่วยยืนยัน 2,266 รายยังไม่มีผู้เสียชีวิต <orgName>ประเทศญี่ปุ่น</orgName>มีผู้ป่วยยืนยัน 2,134 ราย ยังไม่มีผู้เสียชีวิต ส่วนประเทศที่มีรายงานผู้ป่วยมากที่สุดในโลกคือ <orgName>สหรัฐอเมริกา</orgName> 33,902 ราย เสียชีวิต 170 ราย</p></body>
</news>
