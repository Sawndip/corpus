<teiHeader>
<fileDesc>
<titleStmt>
  <title>'เต้ย'รับห่าง'เป๊กเปรมณัช'ปัดกิ๊ก'อเล็ก'  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-02 14:25:12  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=174237  </bibl>
</sourceDesc>
</fileDesc>
</teiHeader>
<news>
<headline>'เต้ย'รับห่าง'เป๊กเปรมณัช'ปัดกิ๊ก'อเล็ก'</headline>
<lead>'เต้ย' รับห่าง 'เป๊ก เปรมณัช' ป้องไม่แย่งแฟนใคร ปัดกิ๊ก 'อเล็กซ์' ภาพเดินควงถูกจับคู่</lead>
<neck></neck>
<body><p>เคยเป็นพี่ชายคนสนิท แต่ช่วงหลังๆ ดูเหมือนว่าสาว 'เต้ย-จรินทร์พร จุนเกียรติ' จะงานชุกจนไม่มีเวลาให้ หนุ่ม 'เป๊ก-เปรมณัช' ทำให้ฝ่ายชายต้องหาสาวคนใหม่มาดามใจ แต่คงผิดจังหวะไปหน่อย เพราะดันไปจิ๊จ๊ะกับคนมีเจ้าของแล้ว เลยทำให้มีปัญหาเรื่องแย่งหญิงกัน ซึ่งสาวเต้ยก็ยอมรับว่า ตอนนี้ไม่ค่อยได้คุยกับหนุ่มเป๊กแล้ว แต่ก็อดที่จะปกป้องไม่ได้ เพราะเท่าที่รู้จัก น้องเต้ยเค้าก็ยืนยันนักหนาว่า พี่เป๊ก ไม่เคยมีนิสัยแอบฉกของใครเลย แม้แต่นิดเดียว</p>

<p>"กับพี่เป๊ก ก็เป็นพี่น้องกันเหมือนเดิมค่ะ แต่ช่วงนี้ไม่ค่อยได้ติดต่อกันเท่าไหร่แล้วค่ะ ยังคุยกันได้ แต่ก็ไม่ได้สนิทเหมือนเดิมเท่าไหร่"</p>

<p>เป็นเพราะว่าเค้ามีคนอื่นด้วยหรือเปล่า "หนูไม่รู้เรื่องนี้เลยค่ะ"</p>

<p>มีข่าวว่า เป๊ก ไปแย่งแฟนคนอื่น "เท่าที่รู้จักเค้าไม่น่าจะเป็นคนอย่างนั้นค่ะ หนูไม่ค่อยทราบข่าวเค้าเท่าไหร่ น่าจะไปถามเค้าเองดีกว่าค่ะ ไม่ได้คุยกันมาสักพักนึงแล้ว"</p>

<p>ได้ข่าวว่า 'รุจ เดอะสตาร์' ปลื้ม เต้ย "อ๋อ...ขอบคุณค่ะ รู้จักกันตามงานอยู่แล้วค่ะ"</p>

<p>มีภาพไปเดินกับ อเล็กซ์ เรนเดลล์ "อันนั้นไปงานด้วยกันมา แล้วก็ลงไปกินข้าว มี เต้ย อเล็กซ์ แล้วก็มีแอริณด้วยค่ะ แต่แอริณเดินไปก่อน แล้วเต้ยกับอเล็กซ์ เดินตามหลังไป เลยมีภาพออกมาอย่างที่เห็นค่ะ ไม่ได้กิ๊กกันชัวร์ๆ ค่ะ"</p></body>
</news>
