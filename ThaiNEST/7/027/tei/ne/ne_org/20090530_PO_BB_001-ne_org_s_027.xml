<teiHeader>
<fileDesc>
<titleStmt>
  <title>สุเทพลั่นสู้คดีอบจ.สุราษฎร์ 'เพื่อไทย'จี้นายกฯปรับออก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/30/news_28840474.php?news_id=28840474  </bibl>
</sourceDesc>
</fileDesc>
</teiHeader>
<news>
<headline>สุเทพลั่นสู้คดีอบจ.สุราษฎร์ 'เพื่อไทย'จี้นายกฯปรับออก</headline>
<lead>"สุเทพ" ลั่นไม่จำเป็นต้องลาออกจากรองนายกฯ หลัง<orgName>ศาลอุทธรณ์</orgName>สั่งดำเนินคดี กรณีร่วมแจกผ้าห่มที่สมุยช่วงน้องชายลงเลือกตั้ง อบจ. ขณะที่<orgName>พรรคเพื่อไทย</orgName> ออกโรงจี้นายกฯ ปฏิบัติตามกฎเหล็กที่เคยประกาศไว้ ด้าน <orgName>ปชป.</orgName>ระบุไม่เกี่ยวข้อง เนื่องจากไม่เข้าข่ายกระทำความผิดในกรณีบริหารราชการแผ่นดิน</lead>
<neck></neck>
<body><p>ผู้สื่อข่าวรายงานว่า ภายหลังศาลอุทธรณ์พิพากษาวินิจฉัยยืนตาม <orgName>กกต.</orgName>แจกใบเหลืองให้กับนายธานี เทือกสุบรรณ นายกองค์การบริหารส่วนจังหวัดสุราษฎร์ธานี น้องชายนายสุเทพ เทือกสุบรรณ รองนายกรัฐมนตรี กรณีถูกร้องคัดค้านผลการเลือกตั้งนายก อบจ.เมื่อเดือน เม.ย.2551 ที่ผ่านมา คำพิพากษายังสั่งให้ดำเนินคดีอาญากับนายสุเทพ นายชุมพล กาญจนะ <orgName>ส.ส.สุราษฎร์ธานี</orgName> และนายประพนธ์ นิลวัชรมณี ผู้สนับสนุน<orgName>พรรคประชาธิปัตย์</orgName> เนื่องจากร่วมแจกผ้าห่มในช่วงเลือกตั้ง ล่าสุด<orgName>พรรคเพื่อไทย</orgName>เรียกร้องให้นายสุเทพ พ้นจากตำแหน่งรองนายกรัฐมนตรี</p>
<p>นายสุรพงษ์ โตวิจักษ์ชัยกุล <orgName>ส.ส.สัดส่วน พรรคเพื่อไทย</orgName> (<orgName>พท.</orgName>) กล่าวว่า ขอเรียกร้องต่อนายอภิสิทธิ์ เวชชาชีวะ นายกรัฐมนตรี สั่งการให้นายสุเทพ ยุติการปฏิบัติหน้าที่ในฐานะรองนายกรัฐมนตรีทันที ที่ศาลรับฟ้องกรณีข้างต้น เพื่อแสดงสปิริตทางการเมืองและแสดงความรับผิดชอบตามกฎเหล็ก 9 ข้อของนายกฯ ที่ให้ไว้ในการประชุม ครม.นัดแรก หากนิ่งเฉยจะกลายเป็นตราบาปของรัฐบาล</p>
<p>นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> กล่าวว่า ช่วงเช้าวันนี้ (29 พ.ค.) ทีมกฎหมายพรรคจะหารือกันในประเด็นดังกล่าว แต่ในเบื้องต้นขอเรียกร้องไปยังนายสุเทพ ให้แสดงความรับผิดชอบ เพราะ<orgName>พรรคประชาธิปัตย์</orgName>พูดมาเสมอว่าตัวเองเป็นสถาบันทางการเมือง และมีจริยธรรมสูงส่งกว่าพรรคการเมืองอื่น หากนายสุเทพยังเมินเฉยก็แสดงให้เห็นว่ามาตรฐานจริยธรรมของพรรคประชาธิปัตย์ ตกต่ำลง ในสมัยที่มีนายอภิสิทธิ์เป็นหัวหน้าพรรค และมีนายสุเทพเป็นเลขาธิการพรรค</p>
<p>"สุเทพ" ลั่นขอสู้ทุกศาล</p>
<p>นายสุเทพ เทือกสุบรรณ รองนายกรัฐมนตรี กล่าวระหว่างเยี่ยมชมศูนย์เรียนรู้เศรษฐกิจพอเพียง ต.เขาตูม อ.ยะรัง จ.ปัตตานี ว่า ไม่มีความคิดเห็นต่อกรณีดังกล่าว แต่ตนอยู่ภายใต้กฎหมายจึงปฏิบัติตามกฎหมาย หากมีการแจ้งความ ตนก็จะไปมอบตัว และจะสู้คดีตามขั้นตอนของศาล ทั้ง<orgName>ศาลชั้นต้น</orgName> <orgName>ศาลอุทธรณ์</orgName> <orgName>ศาลฎีกา</orgName></p>
<p>ส่วนกรณี<orgName>พรรคฝ่ายค้าน</orgName>จี้ให้ยุติบทบาททางการ เมืองนั้น ความจริงกฎหมายไม่กำหนดให้ต้องยุติบทบาทแต่อย่างใด และเรื่องที่เกิดขึ้นไม่ได้เกิดจากความผิดจากการปฏิบัติหน้าที่ในฐานะรอง นายกรัฐมนตรี และไม่ใช่ความผิดเกี่ยวกับการทุจริตคอร์รัปชัน</p>
<p>"เรื่องนี้เกิดขึ้นก่อนที่ผมจะรับตำแหน่งรอง นายกรัฐมนตรี และไม่ใช่ความผิดเกี่ยวกับหน้าที่ ไม่ใช่การทุจริตคอร์รัปชัน หรือใช้อำนาจหน้าที่โดยไม่ถูกต้อง แต่เป็นเรื่องความเห็นที่แตกต่างกัน ตนไปงานประเพณีตามปกติ ที่สมาชิกสภาผู้แทนราษฎร (ส.ส.) ต้องไป ช่วงที่น้องชายสมัครรับเลือกตั้ง ก็ไปพิสูจน์ความจริงกันที่ศาล"</p>
<p>ทั้งนี้ที่มาของคำสั่งศาลดังกล่าว เนื่องจากเมื่อวันที่ 13 เม.ย.2551 นายสุเทพ นายชุมพล และนายประพนธ์ ได้นำผ้าขนหนูที่มีชื่อบุคคลทั้งสาม และชื่อพรรคประชาธิปัตย์ไปมอบให้แก่ผู้สูงอายุ 200 คน ในงานประเพณีสงกรานต์ ปี 2551 ของเทศบาลตำบลเกาะสมุย อ.เกาะสมุย ก่อนการเลือกตั้งนายก อบจ. และ ส.อบจ.ในวันที่ 20 เม.ย. 2551 เพียง 7 วัน โดยนายธานีกับนายสุริญญาลงสมัครเลือกตั้งในนามประชาธิปัตย์ และวันเกิดเหตุนายสุริญญาร่วมอยู่ในงานด้วยโดยมิได้ห้ามปราม</p>
<p>ปชป.ออกโรงป้องสุเทพ</p>
<p>นายเทพไท เสนพงศ์ โฆษกประจำตัวหัวหน้าพรรคประชาธิปัตย์ กล่าวว่า กรณีที่พรรคเพื่อไทยออกมาเรียกร้องให้นายกรัฐมนตรี ดำเนินการต่อนายสุเทพ เพราะฝ่าฝืนกฎเหล็ก 9 ข้อ ที่นายกรัฐมนตรีวางไว้นั้น จากการตรวจสอบในรายละเอียดของกฎเหล็ก ไม่พบว่ากรณีที่เกิดขึ้นมีส่วนใดเกี่ยวข้องกับกฎเหล็ก โดยกฎเหล็กดังกล่าวเป็นข้อควบคุมการบริหารงานราชการแผ่นดินของรัฐมนตรี เท่านั้น</p>
<p>"กรณีของนายสุเทพและคณะ เป็นการถูกกล่าวหาว่าทำผิดทางอาญาที่ไม่เกี่ยวกับการบริหารงานแผ่นดิน และยังต้องพิสูจน์ความบริสุทธิ์ตามขั้นตอน กฎหมายที่ยังมีกระบวนการอีกยาวไกล"</p>
<p>อย่างไรก็ตาม ยังไม่รู้ว่าสุดท้ายผลการพิสูจน์ความบริสุทธิ์จะออกมาเป็นอย่างไร เพราะคดีอาญาต้องพิจารณาในเรื่องเจตนาเป็นสำคัญ ขณะที่ พฤติกรรมของ ส.ส.ทั้ง 3 คน ถือเป็นการปฏิบัติหน้าที่ของ ส.ส.ในช่วงประเพณีสงกรานต์ต่อเนื่องมาทุกปี โดยไม่มีเจตนาที่จะไปช่วยการเลือกตั้ง นายก อบจ.สุราษฎร์ธานีแต่อย่างใด</p>
<p>ตั้งท่าค้านกระบวนการพิจารณาคดี</p>
<p>นายเทพไท กล่าวต่ออีกว่า ขอตั้งข้อสังเกตเกี่ยวกับขั้นตอนและกระบวนการพิพากษาคดีนี้ ว่าเป็นไปตามพระธรรมนูญยุติธรรมและบทบัญญัติของรัฐธรรมนูญหรือไม่ เพราะทราบมาว่าองค์คณะผู้พิพากษาในคดีดังกล่าวที่ลงนามในคำพิพากษานั้น ไม่ได้เป็นองค์คณะที่ออกนั่งบัลลังก์พิจารณาคดีในคดีนี้มาตั้งแต่ต้น และก็ไม่มีเหตุสุดวิสัยอันใดที่จะต้องมีการเปลี่ยนตัวองค์คณะผู้พิพากษาทั้ง 3 คน ในช่วงท้ายของการพิจารณา</p>
<p>"กรณีที่เกิดขึ้นไม่เคยมีปรากฏมาก่อนในประวัติ ศาสตร์ของกระบวนการยุติธรรม<orgName>ไทย</orgName> ดังนั้นคณะทนายความและทีมกฎหมายของพรรคประชาธิปัตย์จะทำคำร้องเพื่อคัดค้าน ขั้นตอนและกระบวนการพิจารณาคดีนี้ต่อ<orgName>คณะกรรมการตุลาการศาลยุติธรรม</orgName> (<orgName>กต.</orgName>) ภายใน 7 วันนับจากนี้ และจะดำเนินการเพื่อขอความเป็นธรรมจากทุกหน่วยงานที่เกี่ยวข้องต่อไป" นายเทพไท กล่าว</p>
<p>"ชุมพล" ชี้คดีไม่เกี่ยวพรรค</p>
<p>ด้านนายชุมพล กาญจนะ <orgName>ส.ส.สุราษฎร์ธานี</orgName> ประธาน ส.ส.<orgName>พรรคประชาธิปัตย์</orgName> กล่าวว่า ศาลไม่ได้มีคำพิพากษาว่าให้ดำเนินคดีกับตน รวมทั้งนายสุเทพ และนายประพนธ์ แต่ <orgName>กกต.</orgName>อาจเห็นว่าเมื่อศาลสั่งให้มีการเลือกตั้งใหม่ อาจเป็นไปได้ว่าพวกตนทำให้เกิดความเสียหาย <orgName>กกต.</orgName>จึงแจ้งข้อกล่าวหาและฟ้องร้องต่อไป แต่ขณะนี้ยังไม่ทราบว่ากล่าวหาหรือแจ้งความพวกตนในเรื่องอะไรบ้าง แต่หากมีการแจ้งความก็พร้อมให้ความร่วมมือไปให้ข้อเท็จจริง เพราะเชื่อมั่นในความบริสุทธิ์และประชาชนในพื้นที่ก็เห็นเหตุการณ์ทั้งหมด</p>
<p>ผู้สื่อข่าวถามว่า <orgName>พรรคประชาธิปัตย์</orgName>เตรียมรับมือเรื่องนี้อย่างไร ประธาน ส.ส.พรรคประชาธิปัตย์ กล่าวว่า ในส่วนของพรรคคงไม่ต้องมายุ่งกับการสู้คดี เพราะถือเป็นเรื่องของ 3 ส.ส. ที่จะดำเนินการกันเอง ไม่เกี่ยวกับ<orgName>พรรคประชาธิปัตย์</orgName> และคำพิพากษาก็ไม่ได้บอกว่าพวกตนอยู่ในสถานะใดๆ ดังนั้นเรื่องนี้จึงไม่กระทบต่อตำแหน่ง รวมทั้งไม่กระทบรัฐบาลและ<orgName>พรรคประชาธิปัตย์</orgName></p>
<p>"ผมมั่นใจว่าจะสามารถพิสูจน์ความบริสุทธิ์ได้ และคดีนี้ต้องสู้กันถึง 3 ศาล ซึ่งต้องใช้เวลาอีกยาวนาน" นายชุมพล กล่าว</p>
<p><orgName>ปชป.</orgName>วางตัวชิงเลือกตั้ง อบจ.ใหม่</p>
<p>ผู้สื่อข่าวรายงานว่า จากการที่ศาลสั่งให้มีการเลือกตั้ง อบจ.สุราษฎร์ธานีใหม่ ส่งผลให้<orgName>พรรคประชาธิปัตย์</orgName>ต้องคิดวางตัวผู้สมัครกันทันที โดยมีโผออกมานางโสภา กาญจนะ ภรรยา นายชุมพล อาจจะลงแทนตามคำสัญญาที่ผู้ใหญ่ในพรรคให้ไว้ แต่ก็มีกระแสว่านางโสภา อาจจะส่งนายประเสริฐ บุญประสพ น้องชายนางโสภา ลงสมัครแทนตัวเอง เพื่อประสานรอยร้าวในครอบครัวกรณีที่นายประเสริฐ เคยลงชิงตำแหน่ง ส.ส.ในนามของ<orgName>พรรคไทยรักไทย</orgName> แข่งกับนายชุมพล</p>
<p>ขณะที่อีกกระแสหนึ่งระบุว่า<orgName>ประชาธิปัตย์</orgName>อาจส่ง นายประวิช นิลวัชรมณี อดีต ส.ส.<orgName>จังหวัดสุราษฎร์ธานี</orgName> หรือไม่ก็ นายดำรงค์ เทือกสุบรรณ ประธานสภา อบจ.คนปัจจุบัน ลูกพี่ลูกน้องของนายสุเทพ แต่นายดำรงค์มีปัญหาด้านสุขภาพ รวมทั้งนายทนงศักดิ์ ทวีทอง อดีตนายกเทศมนตร<orgName>ีเมืองท่าข้าม</orgName> อ.พุนพินติดต่อกัน 2 สมัย ผู้ใกล้ชิดนายสุเทพ</p>
<p>ส่วนคู่แข่ง<orgName>ประชาธิปัตย์</orgName> มีนายมนตรี เพชรขุ้ม ผู้สมัครครั้งที่ผ่านมา ซึ่งพ่ายแพ้ต่อนายธานี ไปไม่กี่คะแนน และนายภิญญา ช่วยปลอด อดีตรัฐมนตรีหลายสมัย คู่ปรับนายสุเทพ เทือกสุบรรณ</p></body>
</news>
