<teiHeader>
<fileDesc>
<titleStmt>
  <title>นายกย้ำไม่คิดภท.คุมอีสาน-ไร้ปัญหาสุทัศน์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=179133  </bibl>
</sourceDesc>
</fileDesc>
</teiHeader>
<news>
<headline>นายกย้ำไม่คิด<orgName>ภท.</orgName>คุมอีสาน-ไร้ปัญหาสุทัศน์</headline>
<lead>นายกรัฐมนตรี ระบุ ส่งรองนายกฯสุเทพ เทือกสุบรรณ ไปกัมพูชา หารือแนวทางลดความตึงเครียดแนวชายแดน มั่นใจไม่มีปัญหา ขณะที่ยืนยันในพรรคสงบดี ไม่เคยคิดมอบหมาย<orgName>พรรคภูมิใจไทย</orgName> ดูแลพื้นที่ภาคอีสาน</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี เปิดเผย <orgName>สำนักข่าว ไอ.เอ็น.เอ็น.</orgName> ถึงสถานการณ์ภายในพรรคประชาธิปัตย์ ภายหลังมีข่าว นายสุทัศน์ เงินหมื่น รองหัวหน้า<orgName>พรรคประชาธิปัตย์</orgName> และ แกนนำ ส.ส.ภาคอีสาน แสดงความกังวลเกี่ยวกับการลงพื้นที่ จ.บุรีรัมย์ ว่า เหมือนต้องพึ่งบารมี นายเนวิน ชิดชอบ และเหมือนว่าการพูดคุยในพรรคลดน้อยลงจนเกิดความไม่เข้าใจกันนั้น นายอภิสิทธิ์ ยืนยันว่า เรื่องดังกล่าวเกิดจากคำถามของผู้สื่อข่าว ที่ถามนำไปก่อนเอง ซึ่งภายในพรรคไม่ได้มีปัญหาอะไรอย่างที่เข้าใจกัน และในความเป็นจริง ก็ไม่มีใครคิดจะให้<orgName>พรรคภูมิใจไทย</orgName> ไปดูแลพื้นที่ภาคอีสานอยู่แล้ว</p>
<p>อย่างไรก็ตาม เกี่ยวกับสถานการณ์แนวชายแดนไทย-กัมพูชานั้น นายกรัฐมนตรี ยืนยันว่า สถานการณ์ล่าสุดที่ได้รับรายงานมานั้น ยังไม่มีปัญหาอะไร ส่วนในวันนี้ นายสุเทพ เทือกสุบรรณ รองนายกรัฐมนตรี จะเดินทางไปเยือน และคงมีการพูดถึงเรื่องแนวทางในการลดความตึงเครียดตามแนวชายแดนด้วยอยู่แล้ว ซึ่งก็เชื่อว่า ไม่น่ามีปัญหาอะไร</p>
<p>โฆษกรัฐบาล เผย นายกรัฐมนตรี ยังไม่ตัดสินใจเดินทางลงพื้นที่ จ.บุรีรัมย์ </p>
<p>นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่ โฆษกประจำ<orgName>สำนักนายกรัฐมนตรี</orgName> เปิดเผยว่า ยังไม่มีความชัดเจนว่า นายอภิสิทธิ์ เวชชาชีวะ นายกรัฐมนตรี จะลงพื้นที่จังหวัดบุรีรัมย์ ในวันที่เท่าใด หลังมีกระแสข่าวว่า นายกรัฐมนตรี จะลงพื้นที่ในวันเสาร์ที่ 11 ก.ค. นี้ และจะเดินทางแบบเช้าไปเย็นกลับ ไม่มีการค้างคืน โดย นายปณิธาน เปิดเผยว่า การลงพื้นที่ดังกล่าวนั้น ยังอยู่ระหว่างการตัดสินใจของ นายกรัฐมนตรี และจะมีความชัดเจนในสัปดาห์หน้า โดยจะรวมถึงพื้นที่ซึ่งจะลงไป ว่าจะไปในอำเภอใด และจะมีการพักค้างคืนด้วยหรือไม่ และจะต้องรอความชัดเจน และกำหนดการ เนื่องจากนายกรัฐมนตรี ยังมีกำหนดการที่จะเดินทางไปต่างประเทศ ประกอบด้วย เวียดนาม และ พม่าซึ่งต้องเดินทางไปภายในเดือนนี้</p>
<p>สำหรับภารกิจของ นายอภิสิทธิ์ เวชชาชีวะ นายกรัฐมนตรี วันนี้ จะเริ่มในเวลา 08.30 น. โดย ทีวีพลู จะบันทึกเทปโทรทัศน์ ภายในทำเนียบรัฐบาล ก่อนที่ นายกฯ จะเดินทางเยือนประเทศเวียดนาม ในวันที่ 10 ก.ค.นี้ จากนั้นในเวลา09.00 น. นายกฯจะบันทึกเทป รายการเชื่อมั่นประเทศไทยกับนายกฯอภิสิทธิ์ ที่จะออกอากาศในวันพรุ่งนี้ ที่สถานีโทรทัศน์ สทท.11 จากนั้น เวลา 09.45 น. จะเป็นประธานพิธีเปิดโครงการ I Love Thailand ที่ตึกสันติไมตรีทำเนียบรัฐบาล</p>
<p>อย่างไรก็ตามวันนี้ ภารกิจพิเศษที่น่าติดตาม ในเวลา 22.00 น. นายบัน คีมูน เลขาธิการ<orgName>สหประชาชาติ</orgName> จะเดินทางมายังประเทศไทย โดยขอเข้าเยี่ยมคาราวะนายกรัฐมนตรีของไทย ที่ห้องรับรองพิเศษ ท่าอากาศยานสุวรรณภูมิ จึงต้องจับตาว่า จะมีการหารือในประเด็นใดเป็นพิเศษหรือไม่</p></body>
</news>
