<teiHeader>
<fileDesc>
<titleStmt>
  <title>พลอยปัดรีเทิร์นโดม วอนหยุดเขี่ยกิ๊กโอ้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-19 13:50:49  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=176903  </bibl>
</sourceDesc>
</fileDesc>
</teiHeader>
<news>
<headline>พลอยปัดรีเทิร์นโดม วอนหยุดเขี่ยกิ๊กโอ้</headline>
<lead>พลอย ปัดรีเทิร์น โดม เมินมีแฟนใหม่ โวหนุ่มๆรุมจีบ วอนหยุดเขี่ยกิ๊ก มาริโอ้</lead>
<neck></neck>
<body><p>เดินยิ้มหน้าบานรอบงาน "Mc & Match independent style by Smallroom" <orgName>ห้าง ZEN</orgName> นึกว่าสาว พลอย-เฌอมาลย์ บุญยศักดิ์ จะกลับมาอินเลิฟกับอดีตหวานใจ โดม-ปกรณ์ ลัม ซะแล้ว เพราะเห็นฝ่ายชายบอกมีสาวรู้ใจคนใหม่แล้ว หลังจากสะบั้นรักสาว การ์ตูน-อินทิรา ได้ไม่นาน หลายคนเลยสงสัยว่าสาวคนนั้นใช่สาวพลอยหรือเปล่า</p>
<p>"ไม่ค่ะเราเป็นเพื่อนกันอยู่ค่ะ คุยกันอยู่เรื่อยๆ นานๆ ทีเค้าก็จะโทรมาหาเป็นห่วง เป็นไงบ้าง พลอยก็จะโทรหาพี่เค้าเป็นไงบ้าง (มีโอกาสรีเทิร์นมั้ย) พลอยตอบไม่ได้สำหรับอนาคต คนเราเคยเป็นแฟนกันเมื่อต้องจบกัน เรายังเป็นเพื่อนกันได้อยู่ การให้อภัยเป็นสิ่งที่ใหญ่ที่สุด ถ้าอนาคตจะเป็นยังไงก็ปล่อยให้เป็นไป ตอนนี้พลอยก็รู้สึกดี รักกันเป็นเพื่อนเป็นพี่ ก็โอเคแล้ว ส่วนเรื่องส่วนตัวของเค้าก็ให้เป็นเรื่องของเค้าไป"</p>
<p>ปกติคุยกันใครจะเป็นคนโทรหา
"เค้าโทรมา พลอยโทรไป ก็มาเจอกัน อย่าใช้คำว่าใครง้อใครดีกว่า เรารู้จักกันมา 5 ปีแล้ว เหมือนเป็นเพื่อนกันมานาน"</p>
<p>พี่โดมบอกว่ามีคนรู้ใจคนใหม่แล้วด้วย
"เค้าไม่ได้บอก แต่มีนักข่าวมาถามพลอยแล้ว แต่มันก็เป็นเรื่องของเค้าเนอะ เราต่างมีชีวิตของตัวเอง เรามีสิทธิ์ที่จะมีเพื่อน หรือคนรู้ใจคนใหม่ได้ เพราะยังไม่ได้แต่งงานยังไม่ได้ผูกมัด พลอยก็มีสิทธิ์ แต่เรายังรักและหวังดีต่อกันเป็นสิ่งที่ดี ส่วนเรื่องส่วนตัวไม่ก้าวก่าย แค่ส่งแมจเสจไปแซวเป็นไงบ้าง ได้ข่าวมี new girl เค้าก็เงียบ คงอึ้งๆ อยู่ว่าพลอยรู้ได้ไง แต่เค้าคงยุ่งอยู่ด้วย (พลอยรอพี่โดมอยู่มั้ย) ไม่ได้รอค่ะ อะไรจะเกิดก็ต้องเกิด เรื่องแฟนเรื่องใหญ่ ตอนนี้ขอชิวก่อน (ที่ไม่กลับไปเป็นเพราะผู้หญิงคนใหม่ของโดมหรือเปล่า) พลอยเคยตอบไปแล้วว่าไม่กลับไปเพราะอะไร"</p>
<p>ตัวพลอยมีคนใหม่หรือยัง
"ตอนนี้มีเพื่อนใหม่เยอะ มีคนเข้ามาทำความรู้จัก แต่ทุกคนก็ยังเป็นเพื่อนกันหมด ยังไม่มีใครเป็นที่หนึ่ง หรือพิเศษ เรื่อยๆ ไปก่อน ก็มีคนถูกใจบ้าง แต่ยังไม่อยากรีบ ตอนนี้ขอเอาตัวเองเป็นที่หนึ่งก่อน งาน ครอบครัว เพื่อน ความสุขพลอยต้องมาเป็นที่หนึ่ง (สับรางเหนื่อยเลยมั้ย) ไม่สับราง เพราะไม่มีแฟน ไม่มีกิ๊กด้วย แต่มีคนเข้ามาคุย ส่งดอกไม้ให้ แค่นั้นจบไม่ถึงขนาดสับราง เพราะไม่อยากมีแฟน เหนื่อย พลอยเองก็อยากมีความสุข อยากมีแฟนที่ดีอยู่กับเราตลอด แต่พลอยก็สูญเสียไปแล้ว ไม่รู้เหมือนกันว่าจะมีใครที่ยั่งยืนหรือเปล่า เพราะทุกสิ่งไม่ยั่งยืนเลยสำหรับพลอย"</p>
<p>ล่าสุดก็ยังมีข่าวกับมาริโอ้
"พี่น้องกัน โอ้ พลอย กุ๊บกิ๊บ สนิทกันเหมือนครอบครัว เรื่องที่จะพลิกแพลงให้เป็นอย่างนั้นเป็นไปไม่ได้น้องมากๆ ไม่สเปกลูกครึ่งฝรั่งด้วย ไม่คิดจริงๆ ข่าวที่พยายามจะเขี่ยให้เป็นแฟนกันเลิกเหอะ เพราะความรู้สึกที่เรามีให้กันมันเป็นพี่น้องจริงๆ ค่ะ"</p></body>
</news>
