<teiHeader>
<fileDesc>
<titleStmt>
  <title>นายกฯ พอใจผลการหารือกับนายกฯ มาเลฯ ในโอกาสเยือนอย่างเป็นทางการ  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080229&tb=N255206  </bibl>
</sourceDesc>
</fileDesc>
</teiHeader>
<news>
<headline>นายกฯ พอใจผลการหารือกับนายกฯ <orgName>มาเลฯ</orgName> ในโอกาสเยือนอย่างเป็นทางการ</headline>
<lead>นายกรัฐมนตรี พอใจผลการหารือกับนายกรัฐมนตรี<orgName>มาเลเซีย</orgName> ในโอกาสเดินทางเยือนอย่างเป็นทางการ โดยเห็นตรงกันที่จะสานต่อความร่วมมือในการแก้ไขปัญหาความไม่สงบในพื้นที่ภาคใต้</lead>
<neck></neck>
<body><p>ในโอกาสที่ นายอภิสิทธิ์ เวชชาชีวะ นายกรัฐมนตรี พร้อมคณะ ได้เดินทางเยือนกรุงกัวลาลัมเปอร์ ประเทศมาเลเซีย อย่างเป็นทางการ เพื่อแนะนำตัวหลังเข้ารับตำแหน่งนายกรัฐมนตรี ได้พบและหารือข้อราชการกับ ดาโต๊ะ ซรี นาจิบ ราซัค นายกรัฐมนตรี<orgName>มาเลเซีย</orgName> ในการหารือ นายกรัฐมนตรีของทั้ง 2 ประเทศ ได้แถลงข่าวร่วมกัน ซึ่งนายกรัฐมนตรี กล่าวว่า ได้มีการหารือครอบคลุมในทุกประเด็น โดยพอใจความสัมพันธ์ที่มีมาด้วยดีระหว่างกัน สำหรับประเด็นปัญหาสำคัญที่มีการหยิบยกขึ้นมาหารือ คือ การแก้ไขปัญหาความไม่สงบในพื้นที่ภาคใต้ ซึ่ง<orgName>รัฐบาลมาเลเซีย</orgName>พอใจท่าที และนโยบายของ<orgName>รัฐบาลไทย</orgName> ขณะเดียวกันมีการหารือถึงความร่วมมือด้านการศึกษา ซึ่งได้ขอให้<orgName>รัฐบาลมาเลเซีย</orgName> ซึ่งประสบผลสำเร็จในการให้สถานศึกษาที่เป็นโรงเรียนสอนศาสนา สามารถฝึกอบรมประชาชนให้มีทักษะความพร้อมด้านอาชีพ นอกจากนี้ ยังเห็นพ้องกันว่าในการพบปะระหว่างผู้นำในปีนี้ จะมีการลงพื้นที่เยี่ยมโรงเรียนในพื้นที่ 3 จังหวัดชายแดนภาคใต้ของไทย เพื่อเป็นการให้ความเชื่อมั่นกับสถานศึกษา ส่วนความร่วมมือด้านการค้าและการลงทุน จะยังคงเน้นความร่วมมือด้านพลังงาน และสินค้าฮาลาล ซึ่ง<orgName>ไทย</orgName>และ<orgName>มาเลเซีย</orgName>จะใช้จุดแข็งของ 2 ประเทศ มาส่งเสริมซึ่งกันและกัน </p>
<p>จากนั้น นายกรัฐมนตรี ได้เข้าเฝ้าสมเด็จพระราชาธิบดีแห่ง<orgName>มาเลเซีย</orgName> ก่อนเข้าร่วมงานเลี้ยงอาหารค่ำ ซึ่งนายกรัฐมนตรี<orgName>มาเลเซีย</orgName> และภริยา เป็นเจ้าภาพจัดเลี้ยง เพื่อเป็นเกียรติแก่นายกรัฐมนตรีและคณะ ก่อนเดินทางกลับประเทศ โดยมีกำหนดเดินทางกลับถึงท่าอากาศยานทหารกองบิน 6 ในเวลา 23.50 น โดยประมาณ 
</p></body>
</news>
