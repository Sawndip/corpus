<teiHeader>
<fileDesc>
<titleStmt>
  <title>เด็กไทยชื่อก้องโลก คว้าแชมป์หุ่นกู้ภัย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169042  </bibl>
</sourceDesc>
</fileDesc>
</teiHeader>
<news>
<headline>เด็ก<orgName>ไทย</orgName>ชื่อก้องโลก คว้าแชมป์หุ่นกู้ภัย</headline>
<lead>แชมป์ 4สมัย : ทีมเยาวชน<orgName>ไทย</orgName> iRAP_PRO <orgName>มหาวิทยาลัยเทคโนโลยีพระจอมเกล้าพระนครเหนือ</orgName> คว้าแชมป์โลกหุ่นยนต์กู้ภัยเป็นปีที่ 4 จากการแข่งขัน World Robocup Rescue 2009 ที่เมืองกราซ ประเทศออสเตรีย</lead>
<neck>เด็ก<orgName>ไทย</orgName>ชื่อก้องโลก คว้าแชมป์หุ่นกู้ภัย นาน4สมัยติดต่อกัน ทิ้งห่างชาติยักษ์ใหญ่</neck>
<body><p>เมื่อวันที่ 5กรกฎาคม นางวีนัส อัศวสิทธิถาวร ผอ.<orgName>สำนักงานสื่อสาร องค์กรเอสซีจี</orgName> ในฐานะผู้สนับสนุนการแข่งขันหุ่นยนต์กู้ภัย<orgName>ไทย</orgName> ร่วมกับ<orgName>สมาคมวิชาการหุ่นยนต์แห่งประเทศไทย</orgName> เปิดเผยว่า ทีมเยาวชน<orgName>ไทย</orgName> iRAP_PRO มหาวิทยาลัยเทคโนโลยีพระจอมเกล้าพระนครเหนือ สามารถคว้าแชมป์โลกหุ่นยนต์กู้ภัยได้อย่างสง่างาม เป็นปีที่4 ติดต่อกัน ที่ทีมเยาวชน<orgName>ไทย</orgName>ครองอันดับที่1 ในเวทีหุ่นยนต์กู้ภัยโลก ซึ่งการแข่งขันครั้งนี้ทีมเยาวชน<orgName>ไทย</orgName>สามารถค้นหาผู้ประสบภัยได้สูงสุดถึง 38ราย ทำคะแนนนำเป็นที่1 ตลอดทุกรอบการแข่งขัน ทิ้งห่างรองแชมป์ คือ ทีมญี่ปุ่น Pelican United ซึ่งค้นหาผู้ประสบภัยได้ 33ราย ส่วนอันดับสาม คือ ทีมMRL จากอิหร่าน อันดับสี่ คือ ทีมญี่ปุ่นShinobi รวมกับทีมสวีเดน RRT UPPSALAและอันดับห้า คือทีมออสเตรเลียCASualty</p>
<p>"<orgName>SCG</orgName> ยินดีและชื่นชมในความสามารถของเด็ก<orgName>ไทย</orgName>อย่างยิ่ง ความสำเร็จในครั้งนี้ ทำให้ต่างชาติทึ่งและยอมรับในความสามารถของเยาวชน<orgName>ไทย</orgName>มากขึ้น ต้องยอมรับว่าเด็ก<orgName>ไทย</orgName>ของเราเก่งจริงๆ สามารถเอาชนะคู่แข่ง ซึ่งเป็นทีมมืออาชีพและมีพัฒนาการด้านเทคโนโลยีเป็นที่ยอมรับของโลก ทั้ง<orgName>เยอรมนี</orgName> <orgName>สวีเดน</orgName> <orgName>สหรัฐอเมริกา</orgName> <orgName>แคนนาดา</orgName> <orgName>ออสเตรเลีย</orgName>และ<orgName>ญี่ปุ่น</orgName>"นางวีนัส กล่าว</p>
<p>ด้าน ผศ.ดร.จักรกฤษณ์ ศุทธากรณ์ นายก<orgName>สมาคมวิชาการหุ่นยนต์แห่งประเทศไทย</orgName> กล่าวว่า การเป็นแชมป์หุ่นยนต์กู้ภัยโลก เป็นสิ่งที่ท้าทาย แต่การรักษาแชมป์โลกสมัยที่4 เป็นสิ่งที่ยากยิ่งกว่า เพราะคู่แข่งจากประเทศอื่นๆ มีความสามารถและความพร้อมสูง ทั้งยังเป็นประเทศผู้นำเทคโนโลยี เช่น <orgName>ญี่ปุ่น</orgName> <orgName>เยอรมัน</orgName> <orgName>สวีเดน</orgName> <orgName>ออสเตรเลีย</orgName> <orgName>ออสเตรีย</orgName>และ<orgName>อิหร่าน</orgName></p>
<p>"ปัจจัยที่ทำให้ทีม<orgName>ไทย</orgName>คว้าแชมป์โลกอีกครั้ง ทำสถิติ 4ปีติดต่อกัน คือ การเตรียมความพร้อมสำหรับการแข่งขันครั้งนี้อย่างเต็มที่ โดยเฉพาะหุ่นยนต์ที่บังคับด้วยมือ (Manual) 2 ตัว ที่ออกแบบให้สามารถข้ามเครื่องกีดขวางได้ในทุกสภาพผิว หมุนได้ 360 องศา มีแขนกลติดกล้องที่ยืดความยาวได้กว่า 1.5 เมตร ทำให้มีประสิทธิภาพค้นหาผู้ประสบภัยได้เหนือคู่แข่ง อีกทั้งยังมี censer ที่วัดอุณหภูมิค้นหาผู้ประสบภัยได้อย่างแม่นยำ ส่วนหุ่นยนต์อัตโนมัติ (Autonomous) 1 ตัว ใช้ระบบสายพานในการขับเคลื่อนเพื่อค้นหาผู้ประสบภัยได้ด้วยตัวเอง ซึ่งมีสมรรถนะไม่แพ้ทีมที่มีเทคโนโลยีสูงอย่าง<orgName>ญี่ปุ่น</orgName>และ<orgName>สวีเดน</orgName>" ผศ.ดร.จักรกฤษณ์ กล่าว</p>
<p>ขณะที่ นายคฑาวุฒิ อุชชิน หรือน้องโฟม นักศึกษา<orgName>คณะวิศวกรรมศาสตร์ มหาวิทยาลัยเทคโนโลยีพระจอมเกล้าพระนครเหนือ</orgName> ผู้บังคับหุ่นยนต์ทีม<orgName>ไทย</orgName> iRAP_PRO เปิดเผยว่า การทำงานเป็นทีมทำให้เราได้รับชัยชนะ หลังจากการแข่งขันทุกรอบ พวกเราจะมาสรุปผล และวิเคราะห์คู่แข่งเพื่อวางกลยุทธ์ รวมทั้งเขียนโปรแกรม และปรับปรุงหุ่นยนต์ให้เหมาะกับสนามการแข่งขันในรอบต่อไป ทำให้หุ่นยนต์กู้ภัยของเรามีสมรรถนะสูงขึ้นเรื่อย ๆ</p>
<p>"การที่ทีม<orgName>ไทย</orgName>คว้าแชมป์โลกมา 3ปีซ้อน พวกเราจึงลดความกดดัน ด้วยการทุ่มเทและเตรียมความพร้อมก่อนมาแข่งขันขันมากกว่า 6เดือน ทำให้สามารถทำงานภายในเวลาอันสั้นได้อย่างมีประสิทธิภาพ ส่วนผมทำหน้าที่เป็นผู้บังคับหุ่นยนต์ ต้องหมั่นฝึกซ้อมให้เสมือนว่าหุ่นยนต์เป็นอวัยวะส่วนหนึ่งของร่างกายของผม "นายคฑาวุฒิ กล่าว</p>
<p>สำหรับการแข่งขันประเภท World RoboCup Rescue หรือหุ่นยนต์กู้ภัยโลก ทีมเยาวชน<orgName>ไทย</orgName>ได้เข้าร่วมแข่งขันครั้งแรกในปี2005และได้สร้างชื่อเสียงให้กับ ประเทศโดยคว้าแชมป์โลก ติดต่อกันมาเป็นปีที่4 โดยปี2006และ2007 แชมป์โลกจาก<orgName>มหาวิทยาลัยเทคโนโลยีพระจอมเกล้าพระนครเหนือ</orgName> ปี2008 จาก<orgName>จุฬาลงกรณ์มหาวิทยาลัย</orgName>และล่าสุด ปี2009 จาก<orgName>มหาวิทยาลัยเทคโนโลยีพระจอมเกล้าพระนครเหนือ</orgName> </p></body>
</news>
