<teiHeader>
<fileDesc>
<titleStmt>
  <title>ฟลุคTheStarเซ็งคนมองเป็นเกย์-ปัดกิ๊กกิ่ง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-22 11:10:46  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177251  </bibl>
</sourceDesc>
</fileDesc>
</teiHeader>
<news>
<headline>ฟลุคTheStarเซ็งคนมองเป็นเกย์-ปัดกิ๊กกิ่ง</headline>
<lead>"ฟลุค The Star" เซ็ง คนมองเป็นเกย์ ปัดกิ๊ก"กิ่ง" รับคบ"น้ำตาล"ก่อนเข้าวงการ</lead>
<neck></neck>
<body><p>หลังจากมีข่าวจ๊วบปากผู้ชายในบาร์เกย์ ภาพความเป็นแมน ของ "ฟลุค พชร ธรรมมล หรือ ฟลุค เดอะสตาร์" ก็ไม่มีเหลือ ภาพชายไม่แท้ยังคงลบล้างภาพเหล่านั้นไม่ได้ ขนาดออก<orgName>รายการตีสิบ</orgName> จนให้ ป๊า หรือ พ่อบุญธรรม ยืนยันแล้วก็ตาม </p>
<p>งานนี้เจ้าตัวบอกเครียดกับข่าว "ก็เหมือนเดิม อาจเป็นเพราะว่า ฟลุค อาจจะไม่ได้พูดอะไรมาก กับเรื่องเกย์คงเหมือนเดิม ก็เคยเข้าไปดูในเว็บ ก็มีบ้าง ที่บอกว่าอย่างไงก็โกหกเหมือนเดิม"</p>
<p>น้อยใจมั๊ยที่คนมองอย่างนั้น "ก็มีบ้างนิดหน่อย"</p>
<p>ฟิดแบกกับคุณพ่อเป็นอย่างไรบ้าง "ก็ดีขึ้น ช่วงที่ผ่านคนจะสงสัยกันเยอะ ว่าทำไมถึงมาอยู่กับป๊า ทำไมถึงไม่ไปอยู่กับพ่อ ตอนที่ไปออกฟลุคก็ไม่อยากออกเรื่องชีวิต เพราะเป็นใครก็ไม่อยากพูดอยู่แล้ว แต่ให้พ่อแท้ๆได้ออกมาพูดบ้าง ว่าที่จริงๆแล้วเขารู้สึกอย่างไรบ้าง ที่ผ่านมาคนจะมองว่าพ่อไม่อยากเลี้ยงฟลุค จึงเอาออกมาให้ป๊า รู้สึกสบายใจ คุณพ่อได้พูดแล้ว"</p>
<p>จะมีโอกาสไปอยู่กับคุณพ่อมั๊ย "ไม่ครับ เพราะคุณพ่อท่านก็มีครอบครัวใหม่ไปแล้ว ตอนนี้ผมก็อายุ 20 ปี แล้ว สามารถอยู่คนเดียวได้ ช่วยเหลือตัวเอง ช่วยป๊าด้วย อยู่กับสิ่งที่เราเป็นอยู่ครับ ไม่จำเป็นต้องไปอยู่กับใคร"</p>
<p>ฟลุคอยู่ป๊า หลายคนมองว่าป๊าเลี้ยงฟลุคให้เป็นอย่างนั้นหรือเปล่า "ไม่ ชัวร์ ใครที่ได้เจอตัวฟลุคจริง ๆ ก็จะรู้ดี รวมถึงเพื่อนๆ"</p>
<p>แต่มีข่าวกิ๊กกับกิ่ง "ไม่มีครับ สนิทกัน คือเราชอบฟังเพลงเหมือนกัน พี่กิ่งเล่นอยู่แถวฝั่งธนฯ ซึ่งอยู่แถวบ้านฟลุค ก็เจอรู้จักร้านฟังเพลงด้วยกันเยอะ ก็มีโอกาสไปด้วยบ้าง"</p>
<p>เห็นแฟนคลับจะเชียร์ฟลุค ให้คบน้ำตาล " (หัวเราะ)โอเค เราเคยคบกัน แต่มันนานแล้ว ตั้งแต่ก่อนเข้ามาที่บ้าน พอเข้าบ้านแล้วเรื่องที่ผ่านมา มันก็ผ่านไปแล้ว จนกลายเป็นว่าเราเป็นพี่น้องกัน พอเราโตมามันก็เหมือนเป็นอีกคนหนึ่ง ต่างคนก็ไปใช้ชีวิตของตัวเอง"</p>
<p>กลับมาสปาร์คเหมือนเดิมมั๊ย "(หัวเราะ) มันก็มีบ้าง แต่เรากลับมาคิดให้ดี ก็รู้สึกว่าเขาเป็นน้องมากกว่า"</p>
<p>เรื่องละครพระจันทร์สีรุ้ง เหมือนชีวิตจริงฟลุคมาก "มันก็เป็นส่วนคล้าย แต่ต่างกับในเรื่องมากเหมือนกัน"</p></body>
</news>
