<teiHeader>
<fileDesc>
<titleStmt>
  <title>บึ้ม 2จุดนราธิวาสทหารเจ็บ1-ยิงชาวปัตตานีดับอีก2  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-15 14:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090715/60053/%e0%b8%9a%e0%b8%b6%e0%b9%89%e0%b8%a1-2%e0%b8%88%e0%b8%b8%e0%b8%94%e0%b8%99%e0%b8%a3%e0%b8%b2%e0%b8%98%e0%b8%b4%e0%b8%a7%e0%b8%b2%e0%b8%aa%e0%b8%97%e0%b8%ab%e0%b8%b2%e0%b8%a3%e0%b9%80%e0%b8%88%e0%b9%87%e0%b8%9a1-%e0%b8%a2%e0%b8%b4%e0%b8%87%e0%b8%8a%e0%b8%b2%e0%b8%a7%e0%b8%9b%e0%b8%b1%e0%b8%95%e0%b8%95%e0%b8%b2%e0%b8%99%e0%b8%b5%e0%b8%94%e0%b8%b1%e0%b8%9a%e0%b8%ad%e0%b8%b5%e0%b8%812.html  </bibl>
</sourceDesc>
</fileDesc>
</teiHeader>
<news>
<headline>บึ้ม 2จุดนราธิวาสทหารเจ็บ1-ยิงชาว<orgName>ปัตตานี</orgName>ดับอีก2</headline>
<lead>ขบวนการไฟใต้กดบึ้ม 2 จุด อ.ศรีสาคร, อ.ยี่งอ ทหารบาดเจ็บ 1 นาย ประกบยิง ชรบ.<orgName>มุสลิม</orgName> ตายคาทีส่วนเมียรอดหวุดหวิด อีกรายชาวสวนมุสลิมถูกยิงดับ</lead>
<neck></neck>
<body><p>ช่วงเช้าที่ผ่านมา เกิดเหตุคนร้ายลอบวางระเบิดเจ้าหน้าที่ทหาร จำนวน 2 จุด ในพื้นที่ 2 อำเภอของ<orgName>จังหวัดนราธิวาส</orgName> มีทหารบาดเจ็บ 1 นาย</p>
<p>เหตุการณ์แรกเกิดขึ้นพื้นที่ อ.ศรีสาคร เมื่อเวลา 07.00 น. มีคนร้ายไม่ทราบจำนวนลอบนำระเบิดแสวงเครื่องบรรจุกล่องเหล็กน้ำหนัก 5 ก.ก. จุดชนวนด้วยโทรศัพท์มือถือซุกไว้พงหญ้ารกที่บริเวณสามแยกบ้านไอร์ตุย หมู่ 1 ต.ศรีบรรพต อ.ศรีสาคร และได้จุดชนวนระเบิด ขณะที่ทหารชุด รปภ.ครู สังกัดร้อย ร.1744 ชุดเฉพาะกิจนราธิวาส 37 จำนวน 12 นาย เดินเท้าลาดตะเวณบนถนน มีจ่าสิบเอกวิวัฒน์ ชาวโคตร เป็นหัวหน้าชุด และเกิดระเบิดขึ้น ทำให้ พลทหารอานันท์ อาแลวาริ อายุ 22ปี ถูกสะเก็ดระเบิดที่ข้อมือซ้ายบาดเจ็บ 1 นาย ที่เหลือปลอดภัย</p>
<p>ส่วนเหตุการณ์ที่ 2 เกิดขึ้นในพื้นที่ อ.ยี่งอ เมื่อเวลา 07.35 น. คนร้ายได้นำระเบิดระเบิดเครื่องประกอบใส่ไว้ในกล่องเหล็กน้ำหนัก 8 ก.ก. จุดชนวนด้วยโทรศัพท์มือถือ ไปวางไว้ริมถนนบริเวณทางเข้าหมู่บ้านกูยิ หมู่ 5 ต.ตะปอเยาะ อ.ยี่งอ และได้จุดชนวนขณะที่เจ้าหน้าที่ทหารพรานสังกัดกรมทหารพรานที่ 46 จำนวน 12 นาย เดินเท้าลาดตระเวน เพื่อตรวจสอบความเรียบร้อยเส้นทาง ให้กับชุด รปภ.ครู และคนร้ายได้จุดชนวนระเบิดขึ้น แต่ไม่มีผู้ใดได้รับบาดเจ็บหรือเสียชีวิต เนื่องจากอนุภาพของระเบิดได้แพรรัศมีกระจายเข้าไปในป่ารกริมทาง</p>
<p>ประกบยิงชรบ.มุสลิมเสียชีวิต-เมียรอดหวุดหวิด</p>
<p>เมื่อเวลา 07.45 น. พ.ต.อ. มนัส ศิกษมัต ผกก.<orgName>สภ.เมืองปัตตานี</orgName> ได้รับแจ้งเหตุยิงที่บริเวณ ม.3 ต.บานา อ.เมือง จึงนำกำลังเจ้าหน้าที่ตำรวจ ทหาร ฝ่ายปกครอง และเจ้าหน้าที่พิสูจน์หลักฐานไปยังที่เกิดเหตุ เมื่อไปถึงพบรถจักรยานยนต์ฮอนด้าเวฬ สีน้ำเงิน หมายเลขทะเบียน กมธ 739 ปัตตานี ล้มคว่ำอยู่ริมถนนในพงหญ้า และพบศพผู้เสียชีวิต ทราบชื่อภายหลังว่านายอำนวย มะเซ็ง อายุ 45 ปี เจ้าหน้าที่ชุดรักษาความปลอดภัยหมู่บ้าน อยู่บ้านเลขที่ 43/8 ม. 2 ต.บานา อ.เมือง จ. ปัตตานี ถูกยิงด้วยอาวุธปืน .357 เข้าที่บริเวณศรีษะเสียชีวิตในที่เกิดเหตุทันที</p>
<p>จากการสอบสวนทราบว่า ขณะที่นายอำนวย ขับรถจักรยานยนต์เพื่อเดินไปส่งนางอาซีซะ ดอเลาะ ภรรยาที่ บริษัท เทพพิทักษ์ ไปตามถนนสายแหลมนก-บานา เมื่อถึงที่เกิดเหตุได้มีคนร้าย จำนวน 2 คน ขับรถจักรยานยนต์ ประกบยิง พร้อมทั้งใช้อาวุธปืนขนาดจุด 357 ยิงเข้าใส่นายอำนวยเข้าที่บริเวณศีรษะทำให้รถจักรยานยนต์เสียหลักล้มลงข้างทางเสียชีวิตที่เกิดเหตุทันที ส่วนภรรยาปลอดภัย เจ้าหน้าที่ตั้งประเด็นการสังหาร เรื่องส่วนตัวและสถานการณ์ความไม่สงบ</p>
<p>ยิงชาวสวนมุสลิมตายขณะกลับบ้านกลางดึก</p>
<p>เมื่อเวลา 09.00 น. พล.ต.ต.กรีรินทร์ อินทร์แก้ว ผู้บังคับการตำรวจภูธร<orgName>จังหวัดปัตตานี</orgName> ได้รับรายงานจาก <orgName>สภ.หนองจิก</orgName> ว่า เมื่อคืนที่ผ่านมา (14 ก.ค.) ได้เกิดเหตุยิงกันที่บริเวณถนนในหมู่บ้าน บ้านปากาลียะ ม.2 ต.ลิปะสะโง อ.หนองจิก จังหวัดปัตตานี มีผู้เสียชีวิตทราบชื่อว่า นาย อิสมาแอ เด็ง อายุ 45 ปี อาชีพทำสวน เป็นราษฎร ม.2 ต.ยาบี อ.หนองจิก จ.ปัตตานี มีบาดแผลถูกยิงด้วยอาวุธปืน .45 เข้าที่บริเวณไหล่ ต้นคอ เสียชีวิตในที่เกิดเหตุทันที ข้างศพพบรถจักรยานยนต์ ฮอนด้าเวฟ ป้ายทะเบียน กตบ 736 ปัตตานี ซึ่งเป็นรถของผู้ตายล้มอยู่</p>
<p>จากการสอบสวนทราบว่า ในขณะที่ นายอิสมาแอ ขับรถจักรยานยนต์กลับจากการทำสวน เมื่อถึงที่เกิดเหตุได้มีคนร้ายจำนวน 2 คน ขับขี่รถจักรยานยนต์ประกบ เมื่อได้จังหวะคนร้ายที่ซ้อนท้ายได้ใช้ปืนพกสั่น .45 ยิงเข้าใส่นายอิสมาแอทันที เป็นเหตุให้เสียชีวิต ส่วนสาเหตุ น่าจะเป็นการสร้างสถานการณ์ของผู้ก่อความไม่สงบ</p></body>
</news>
