<teiHeader>
<fileDesc>
<titleStmt>
  <title>"เตชินท์"หลั่งน้ำตาเปิดตัวอัลบั้มอบอุ่น  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=168267  </bibl>
</sourceDesc>
</fileDesc>
</teiHeader>
<news>
<headline>"เตชินท์"หลั่งน้ำตาเปิดตัวอัลบั้มอบอุ่น</headline>
<lead></lead>
<neck></neck>
<body><p>แถลงข่าวเปิดตัวอย่างเป็นทางการไปแล้ว สำหรับนักร้องหนุ่มเสียงดี "เตชินท์ ชยุติ" กับอัลบั้มแรกในชีวิต ที่ใช้ชื่อว่า "เตชินท์" ท่ามกลางบรรยากาศแสนอบอุ่น ทั้งจากครอบครัวที่ยกมาจากจ.ระนอง, คุณครูสอนร้องเพลง,เพื่อนๆ พี่ๆ ในวงการ และบรรดาแฟนคลับ งานนี้ก็ทำเอาหนุ่ม "เตชินท์" ปลื้มใจจนหลั่งน้ำตาออกมากันเลยทีเดียว เปิดงานด้วยพิธีกรหนุ่ม "จอห์น วิญญู" แนะนำตัว "เตชินท์" พร้อมเปิดโอกาสให้โชว์เพลง "รักได้คนเดียว" ซิงเกิ้ลแรกที่ทำให้ทุกคนได้รู้จักเขา ซึ่งแฟนคลับช่วยกันร้องสนั่น ศูนย์การค้าสยามเซ็นเตอร์ จบเพลง "จอห์น" ก็ถามถึงที่มาที่ไปของอัลบั้มและความรู้สึก ซึ่งยังไม่ทันได้ตอบคำถามหนุ่ม "เตชินท์" ก็เก็บอาการปลื้มและตื้นตันไว้ไม่ไหว พูดไปน้ำตาก็ไหลไป ทำเอาแฟนๆ ต้องช่วยกันปรบมือปลอบใจกันยกใหญ่ จากนั้น "คุณพ่อ" ของ "เตชินท์" ขอทำเซอร์ไพร์สลูกชาย ด้วยการขึ้นไปมอบของขวัญพิเศษเป็นหนังสือวาดลายการ์ตูน "เรื่องไม่ลับกับเตชินท์" ที่เขียนและวาดขึ้นเองกับมือให้ ทำเอาหนุ่ม "เตชินท์" โผเข้ากอดคุณพ่อแน่น แถมหอมแก้มไปฟอดใหญ่ และปิดฉากด้วยการเปิดเวทีแจกลายเซ็นต์ให้กับแฟนคลับ งานนี้เรียกว่าอบอวลอิ่มเอมไปด้วยความรักและความอบอุ่นจริงๆ</p></body>
</news>
