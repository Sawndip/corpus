<teiHeader>
<fileDesc>
<titleStmt>
  <title>"โอ"วรุฒยอมรับมีเมียแล้วท้อง8เดือน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090619/17558/%e0%b9%82%e0%b8%ad%e0%b8%a7%e0%b8%a3%e0%b8%b8%e0%b8%92%e0%b8%a2%e0%b8%ad%e0%b8%a1%e0%b8%a3%e0%b8%b1%e0%b8%9a%e0%b8%a1%e0%b8%b5%e0%b9%80%e0%b8%a1%e0%b8%b5%e0%b8%a2%e0%b9%81%e0%b8%a5%e0%b9%89%e0%b8%a7%e0%b8%97%e0%b9%89%e0%b8%ad%e0%b8%878%e0%b9%80%e0%b8%94%e0%b8%b7%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"โอ"วรุฒยอมรับมีเมียแล้วท้อง8เดือน</headline>
<lead>เซอร์ไพรส์ "โอ" วรุฒ เปิดตัว มีเมียท้องแก่ 8 เดือนแล้ว เห่อตั้งชื่อลูกชายเรียบร้อยชื่อน้อง "แอร์บัส" เผยคบกันมากว่า 2 ปีแล้ว ญาติฝ่ายหญิงรู้ดีตลอด แต่ไม่อยากแต่งงานเอิกเกริก อ้างเศรษฐกิจไม่ดี</lead>
<neck></neck>
<body><p>เป็นข่าวซุบซิบมานานว่า อดีตพระเอกชื่อดัง นายวรุฒ วรธรรม หรือ “โอ” พาแฟนสาวไปฝากครรภ์ ทั้งที่ยังไม่เคยมีพิธีแต่งงานเกิดขึ้น ล่าสุด เมื่อวันที่ 18 มิถุนายน ที่ผ่านมา  นายวรุฒก็ได้การยืนยันว่า  แผนกำลังจะคลอดในเดือนหน้านี้  ขณะเดินทางมาบวงสรวงละครเรื่อง "วีรบุรุษทุ่งดินดำ" ของ<orgName>ค่ายทีวีธันเดอร์</orgName>  </p>

 <p> นายวรุฒ กล่าวว่า แฟนชื่อน้องเก๋ เป็นคน <orgName>จ.เพชรบูรณ์</orgName> ความสัมพันธ์ก็เรียกว่าเป็นภรรยา ตอนที่รู้จักกัน เขาเพิ่งเรียนจบทำงานอยู่ รพ.เวชธานี แล้วไปโรงพยาบาลบ่อย ก็เลยปิ๊งกัน  ปีนี้ตนอายุ 39 ปี แฟนอายุ 23 ปี เรื่องอายุที่ห่างกัน ไม่ได้มีปัญหาอะไร ไม่ว่าจะเป็นใครอายุก็ไม่เป็นปัญหา อยู่ที่ว่าบุคลิกเป็นอย่างไรมากกว่า</p>

 <p>"ผมเป็นคนร่าเริง สนุกสนาน แต่แฟนจะนิ่งๆ เหมือนกระปุกออมสิน ไม่ค่อยคุย ไม่ค่อยเที่ยว จริงๆ ก็คบกันมานานแล้ว 2 ปีกว่าๆ แฟนผมที่ผ่านมาเป็นนักศึกษาหมดเลย แต่คนนี้ไม่ได้เป็น แล้วเราก็อยู่กันมานานแล้ว แต่ไม่ได้แต่งงานเท่านั้นเอง คือเป็นคนไม่ชอบไปไหน เลยไม่ค่อยจะมีใครรู้ ไม่อยากจะแต่ง เพราะปัจจุบันนี้เศรษฐกิจแบบนี้ด้วย เอาเงิน 3 ล้านมาตำน้ำพริกละลายแม่น้ำเปล่าๆ” นายวรุฒกล่าว </p>
 <p>นายวรุฒ ยืนยันว่า เรื่องที่อยู่กินกันนั้นครอบครัวของภรรยาทราบดี เพราะตอนนี้มารดาของฝ่ายหญิงก็อยู่ที่บ้านของตนด้วย ส่วนเรื่องเพศของลูกนั้น ตอนนี้รู้แล้วว่าได้ลูกชาย ตั้งชื่อ ว่า "น้องแอร์บัส" เพราะตนชอบเครื่องบิน ลูกก็เลยเป็นชื่อเครื่องบิน  คิดว่าคงน่ารักมาก เพราะคุณหมอยังบอกว่าไม่เคยเห็นทารกในครรภ์ที่ไหนจมูกโด่งเท่านี้มาก่อน</p>

 <p>"น่าจะถอดพิมพ์ผมมา ขอให้ได้ความสูงเหมือนผมเถอะ เพราะแฟนผมเตี้ย (หัวเราะ) แต่ขอให้ได้ผิวเขา หน้าแฟนผมเขาสวย ผิวสวย  ถือว่าเป็นหลานคนแรกของตระกูล “วรธรรม” จะคลอดเดือนหน้าแล้ว ฝากครรภ์ไว้ที่ รพ.สินแพทย์ ซึ่งหมอกำหนดคลอด เอาไว้คือวันที่ 7-17 กรกฎาคม และต้องรออัลตราซาวนด์อีกทีในวันที่ 3 กรกฎาคม ซึ่งถ้ารกแก่แล้ว ก็อาจจะผ่าได้วันที่ 10-11 กรกฎาคม แต่ถ้ารกยังไม่แก่ ก็อาจจะต้องรอถึงวันที่ 13 กรกฎาคม คงไม่ต้องดูฤกษ์คลอดหรอก เพราะผมชอบฤกษ์สะดวกมากกว่า ผมเป็นคนอย่างนี้ง่ายๆ สะดวกๆ อยากมีเมียก็มี” นายวรุฒกล่าว</p>

 <p>ถามว่าตื่นเต้นแค่ไหน นายวรุฒ กล่าวทีเล่นทีจริงว่า ไม่ค่อยตื่นเต้น แต่ซื้อของใช้สำหรับเด็กครบหมดแล้ว ซึ่งไม่รู้ว่าแบบนี้เรียกว่าเห่อหรือเปล่า รอให้ออกมาเป็นตัวๆ ก่อน ถึงจะรู้ว่าเห่อหรือไม่ บังเอิญเพื่อนบ้านที่อยู่ติดกัน มีลูกแฝด ชื่อน่านฟ้า กับน่านน้ำ ได้ลองไปเลี้ยงดูบ้างแล้ว เหมือนได้มีแบบฝึกหัดมาแล้ว เลยไม่ค่อยจะตื่นเต้นกับลูกตัวเองสักเท่าไหร่ แต่ทั้งนี้ไม่อยากได้แฝด เห็นเพื่อนมีลูกแฝด ตอนแรกก็ดีใจแทน แต่พอเอาเข้าจริง ทุกอย่างเป็นดับเบิ้ลหมดเลย สองสามวันซื้อนม 6,000 บาท </p>

 <p>ทั้งนี้ สำหรับภรรยา เขาก็บอกว่า ถ้าคลอดก็จะต้องทำงานเลย เพราะไม่ชอบอยู่บ้านนิ่งๆ ส่วนเรื่องงานแต่งงาน จะมีขึ้นหรือไม่นั้น คงจะรอให้เศรษฐกิจดีกว่านี้ก่อน เพราะถ้าวันหนึ่งจะมีงานมงคล ก็อยากให้ทุกคนมาด้วยความที่แจ่มใสร่าเริง ไม่ต้องคิดว่าเราต้องไปงานนี้ เพื่ออนาคตฉันแต่งแล้วเขาต้องมางานฉัน ส่วนเรื่องจดทะเบียนคิดว่าอาจจะจดหรือไม่จดก็ได้ ยังไม่รู้เหมือนกัน เพราะกลัวว่าถ้าจดไปแล้ว อนาคตหากมีปัญหาทางการเงิน แล้วภรรยากับลูกต้องมาพลอยติดร่างแหด้วย ยิ่งล่าสุดก็โดนเรื่องค่าภาษีแพงด้วย ทั้งที่ยื่นแบบทุกอย่างถูกต้อง</p></body>
</news>
