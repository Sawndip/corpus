<teiHeader>
<fileDesc>
<titleStmt>
  <title>อัยการลำปางอนุญาต"เต๋า"เลื่อนนัดรายงานตัว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090618/17534/%e0%b8%ad%e0%b8%b1%e0%b8%a2%e0%b8%81%e0%b8%b2%e0%b8%a3%e0%b8%a5%e0%b8%b3%e0%b8%9b%e0%b8%b2%e0%b8%87%e0%b8%ad%e0%b8%99%e0%b8%b8%e0%b8%8d%e0%b8%b2%e0%b8%95%e0%b9%80%e0%b8%95%e0%b9%8b%e0%b8%b2%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b8%99%e0%b8%b1%e0%b8%94%e0%b8%a3%e0%b8%b2%e0%b8%a2%e0%b8%87%e0%b8%b2%e0%b8%99%e0%b8%95%e0%b8%b1%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline><orgName>อัยการลำปาง</orgName>อนุญาต"เต๋า"เลื่อนนัดรายงานตัว</headline>
<lead><orgName>อัยการลำปาง</orgName> พิจารณาอนุญาตให้ "เต๋า-สมชาย" เลื่อนนัดรายงานตัวออกไป 6 ส.ค.แต่เป็นครั้งสุดท้าย แจงสำนวนพร้อมส่งฟ้อง หากไม่มาพบตามนัด จะถูกออกหมายจับทันที</lead>
<neck></neck>
<body><p>(18มิ.ย.) นางรำไพ เชาวน์ชัย <orgName>อัยการจังหวัดคดีศาลแขวงลำปาง</orgName> เปิดเผยถึงกรณีนายณัฐพล พุทธรอด ทนายความส่วนตัวของนายสมชาย หรือเต๋า เข็มกลัด ดารานักร้องชื่อดัง ซึ่งเดินทางมาที่สำนักงานอัยการจังหวัดคดีศาลแขวงลำปาง เพื่อเป็นตัวแทนของเต๋า สมชาย ในการขอเลื่อนนัดรายงานตัวครั้งที่ 2 ไปเป็นวันที่ 6 สิงหาคม 2552 กับเจ้าหน้าที่เมื่อช่วงเช้าวันที่ 18 มิถุนายน 2552 ว่า ขณะนี้ตนได้รับเรื่องการเลื่อนรายงานของเต๋า สมชาย จากเจ้าหน้าที่ที่รับเรื่องแล้ว</p>

  <p>โดยได้พิจารณาเหตุผลที่เต๋า สมชาย ไม่สามารถมารายงานตัวตามนัดครั้งนี้ได้ เนื่องจากติดภารกิจการแสดงและติดภารกิจในการทำงานด้านสังคม ซึ่งถือว่ามีความจำเป็น จึงมีความเห็นอนุญาตให้เลื่อนนัดรายงานตัวออกไป ตามที่ทนายความขอเลื่อนรายงานตัว</p>

  <p><orgName>อัยการจังหวัดคดีศาลแขวงลำปาง</orgName> กล่าวอีกว่า การขอเลื่อนรายงานตัวของเต๋า สมชาย สามารถขอเลื่อนนัดได้ครั้งนี้ เป็นครั้งสุดท้าย เนื่องจากทา<orgName>งอัยการจังหวัดคดีศาลแขวงลำปาง</orgName> ได้กำหนดที่จะส่งสำนวนคดีทำร้ายร่างกายของเต๋า สมชาย ฟ้องศาล หากเดินทางมาพบ ก็จะนำสำนวน พร้อมกับตัวเต๋า สมชาย ส่งฟ้องศาลได้ทันที และ ในวันที่ 6 สิงหาคม  เต๋า สมชาย ต้องเดินทางมาตามนัด และไม่สามารถเลื่อนนัดได้อีก หากไม่มาตามนัด ทาง<orgName>อัยการจังหวัดคดีศาลแขวงลำปาง</orgName> จะขออำนาจศาลในการออกหมายจับเต๋า สมชายทัน</p></body>
</news>
