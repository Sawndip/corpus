<teiHeader>
<fileDesc>
<titleStmt>
  <title>"กัมพูชา"ยันจัดระบบรักษาความปลอดภัย"อภิสิทธิ์"เต็มที่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090612/16797/%e0%b8%81%e0%b8%b1%e0%b8%a1%e0%b8%9e%e0%b8%b9%e0%b8%8a%e0%b8%b2%e0%b8%a2%e0%b8%b1%e0%b8%99%e0%b8%88%e0%b8%b1%e0%b8%94%e0%b8%a3%e0%b8%b0%e0%b8%9a%e0%b8%9a%e0%b8%a3%e0%b8%b1%e0%b8%81%e0%b8%a9%e0%b8%b2%e0%b8%84%e0%b8%a7%e0%b8%b2%e0%b8%a1%e0%b8%9b%e0%b8%a5%e0%b8%ad%e0%b8%94%e0%b8%a0%e0%b8%b1%e0%b8%a2%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b9%80%e0%b8%95%e0%b9%87%e0%b8%a1%e0%b8%97%e0%b8%b5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>"<orgName>กัมพูชา</orgName>"ยันจัดระบบรักษาความปลอดภัย"อภิสิทธิ์"เต็มที่</headline>
<lead>“นายกฯ”ชี้<orgName>ไทย</orgName>คืนวัตถุโบราณให้<orgName>กัมพูชา</orgName> เป็นการแสดงความจริงใจและเพิ่มความไว้วางใจระหว่างกัน ส่วนปัญหาชายแดนไทยต้องยึดสันติวิธี ขณะที่<orgName>ทางการกัมพูชา</orgName> ให้ความมั่นใจ<orgName>ไทย</orgName> จัดระบบรักษาความปลอดภัย “อภิสิทธิ์”</lead>
<neck></neck>
<body><p>(12 มิ.ย.) ที่ท่าอากาศยานทหาร กองบิน 6 (บน. 6)เมื่อเวลา 06.30 น. นายอภิสิทธิ์ เวชชาชีวะ นายกรัฐมนตรี กล่าวก่อนออกเดินทางเยือนประเทศกัมพูชาอย่างเป็นทางการ ว่า การเดินทางเยือนครั้งนี้ของตนจะมีการหารือถึงความร่วมมือหลายเรื่อง แต่จะเน้นในเรื่องของโครงสร้างพื้นฐานและความร่วมมือด้านวัฒนธรรม ส่วนปัญหาที่กระทบกระทั่งกันเป็นระยะๆนั้น ตนได้เน้นย้ำในเรื่องการแก้ไขปัญหาด้วยสันติวิธี ยึดถือตามข้อตกลงและกลไกที่มีอยู่ รวมทั้งได้เร่งรัดให้เจ้าหน้าที่ดำเนินการตามนั้น</p>
<p>เมื่อถามว่าการที่<orgName>ไทย</orgName>จะนำวัตถุโบราณไปคืนกัมพูชาจะเพิ่มความไว้วางใจระหว่างกันได้หรือไม่ นายกรัฐมนตรี กล่าวว่า เป็นการแสดงออกว่าเราก็มีความจริงใจในการดำเนินการตามข้อตกลงทุกๆด้าน เรื่องการคืนวัตถุโบราณก็เช่นเดียวกัน เมื่อพิสูจน์ทราบว่ามีการลักลอบนำวัตถุโปราณเข้ามาเราก็ส่งคืน</p>
<p>ผู้สื่อข่าวรายงานว่า สำหรับคณะที่ร่วมเดินทางไปกัมนายกรัฐมนตรีเพื่อเยือนกัมพูชาในครั้งนี้ ประกอบด้วย นายกษิต ภิรมย์ รมว.<orgName>ต่างประเทศ</orgName> พล.อ.อนุพงษ์ เผ่าจินดา ผบ.<orgName>ทบ.</orgName></p>
<p>ขณะที่นายธฤต จรุงวัฒน์ อธิบดีกรมสารนิเทศ <orgName>กระทรวงการต่างประเทศ</orgName> กล่าวถึงกรณีที่<orgName>สหภาพแรงงาน</orgName>ของ<orgName>กัมพูชา</orgName>รวมตัวชุมนุมคัดค้านการเยือนสหราชอาณาจักรกัมพูชาของนายอภิสิทธิ์ เวชชาชีวะ นายกรัฐมนตรี ในวันนี้ (12 มิ.ย.) ว่า <orgName>ทางการกัมพูชา</orgName>ได้ให้ความมั่นใจถึงระบบการรักษาความปลอดภัย ในการให้การต้อนรับนายอภิสิทธิ์ โดยที่<orgName>สถานเอกอัครราชทูตไทย</orgName> ประจำ<orgName>กรุงพนมเปญ</orgName> <orgName>ประเทศกัมพูชา</orgName>ไม่ได้ขอให้มีการวางระบบมาตรการรักษาความปลอดภัยไปเป็นพิเศษ ส่วนการชุมนุมดังกล่าว <orgName>ทางการกัมพูชา</orgName>ก็รับทราบดีและจัดให้การชุมนุมอยู่ในขอบเขตและเป็นไปด้วยความเรียบร้อย</p>
<p>นายธฤต กล่าวว่า การเยือนครั้งนี้ นายกรัฐมนตรีมีความปรารถนาดีและแสดงความจริงใจ ที่ให้ความสัมพันธ์ของสองประเทศมีความใกล้ชิดแน่นแฟ้นขึ้น และต้องการให้ปัญหาได้รับการแก้ไขตามกลไกที่มีอยู่ เพื่อให้ประชาชนของ 2 ประเทศมีความสุข และมีความเกื้อกูลกันและกัน</p></body>
</news>
