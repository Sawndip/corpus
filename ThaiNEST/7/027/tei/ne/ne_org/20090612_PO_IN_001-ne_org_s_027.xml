<teiHeader>
<fileDesc>
<titleStmt>
  <title>รองประธานสภาประสานNBTถ่ายทอดสดแล้ว  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-12 16:59:19  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=175842  </bibl>
</sourceDesc>
</fileDesc>
</teiHeader>
<news>
<headline>รองประธานสภาประสาน<orgName>NBT</orgName>ถ่ายทอดสดแล้ว</headline>
<lead>"สามารถ แก้วมีชัย "รองประธานสภา มั่นใจ ไร้ปัญหาฝ่ายค้านวอล์คเอาท์ รับ เลขาสภา ประสาน <orgName>NBT</orgName> เตรียมถ่ายทอดสดแล้ว</lead>
<neck></neck>
<body><p>นายสามารถ แก้วมีชัย รองประธาน<orgName>สภาผู้แทนราษฎร</orgName> กล่าวถึงความพร้อมในการเปิดประชุม<orgName>สภาผู้แทนราษฎร</orgName> สมัยวิสามัญในวันที่ 15 มิ.ย.นี้ ซึ่งจะมีการพิจารณา พระราชกำหนด และ พระราชบัญญัติให้อำนาจ<orgName>กระทรวงการคลัง</orgName>กู้เงิน จำนวน 8 แสนล้านบาทเพื่อฟื้นฟูและเสริมสร้างความมั่นคงทางเศรษฐกิจว่า ทางสภาผู้แทนราษฎรไม่ขัดข้อง หากจะต้องมีการถ่ายทอดสดการพิจารณา ตามที่ฝ่ายค้านร้องขอ เพราะทราบว่านายกรัฐมนตรีเอง ก็ไม่ปฏิเสธในกรณีดังกล่าว จึงมองว่าไม่น่าจะมีปัญหาเรื่องการวอล์คเอาท์ทั้งนี้ ตนทราบมาว่า เลขาธิการสภาผู้แทนราษฎร ได้ติดต่อประสานไปยัง <orgName>สถานีโทรทัศน์ NBT</orgName> แล้ว</p>
<p>นอกจากนี้ รองประธาน<orgName>สภาผู้แทนราษฎร</orgName> ยังเปิดเผยว่า นายชัย ชิดชอบ ประธาน<orgName>สภาผู้แทนราษฎร</orgName> ต้องการให้การพิจารณาพ.ร.ก. และ พ.ร.บ.กู้เงิน จำนวน 8 แสนล้านบาท เสร็จสิ้นภายใน 1 วัน แต่จากการหารือระหว่าง <orgName>วิปรัฐบาล</orgName> และ <orgName>วิปฝ่ายค้าน</orgName>ทราบว่าหากการประชุมไม่เสร็จสิ้น อาจจะขอให้พิจารณาต่อในช่วงบ่าย วันที่ 16 มิ.ย. เนื่องจากในช่วงเช้า มีการประชุมของ <orgName>คณะรัฐมนตรี</orgName></p></body>
</news>
