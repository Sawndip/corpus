<teiHeader>
<fileDesc>
<titleStmt>
  <title>นพดลจี้ทวงคืนเขาพระวิหาร  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-14 20:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000067110  </bibl>
</sourceDesc>
</fileDesc>
</teiHeader>
<news>
<headline>นพดลจี้ทวงคืนเขาพระวิหาร</headline>
<lead></lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวในรายการ เชื่อมั่นประเทศไทยกับนายกฯ อภิสิทธิ์ วานนี้ (14 มิ.ย.) ถึงการเดินทางเยือนกัมพูชาว่า มีโครงการความร่วมมือ ไม่ว่าจะเป็นเรื่องถนนหนทาง การสร้างเขื่อนในฝั่งของ<orgName>กัมพูชา</orgName> เพื่อส่งน้ำมายังประเทศไทยและการผลิตไฟฟ้า</p>
<p>นอกจากนี้ยังมีเรื่องของการที่จะเริ่มต้นกระบวนการของการเจรจาเกี่ยวกับพื้นที่ทับซ้อนทางทะเล ซึ่งมีทรัพยากรธรรมชาติ โดยเฉพาะเรื่องแก๊สอยู่มากมายซึ่งล้วนแล้วแต่เห็นตรงกันระหว่างผู้นำทั้งสองว่าเป็นเรื่องที่จะช่วยให้ความสัมพันธ์ระหว่างประเทศของเราทั้งสองดีขึ้น และผลประโยชน์ของประชาชนได้รับการดูแล ซึ่งจะต้องมีการส่งเสริมในเรื่องของการเพิ่มพูนการค้า การค้าชายแดน รวมทั้งเรื่องของการเปิดจุดผ่านแดนมากยิ่งขึ้น </p>
<p>ส่วนปัญหาการกระทบกระทั่งกันที่บริเวณเขาพระวิหารนั้น เรื่องนี้มีทั้งข้อตกลง รวมทั้งกลไกที่ต้องทำหน้าที่ในการแก้ไขปัญหานี้อยู่แล้ว ตนกับ สมเด็จฮุนเซน นายกรัฐมนตรีกัมพูชาเห็นตรงกันว่าการแก้ปัญหานี้ต้องแก้ด้วยสันติวิธี และเป็นเรื่องที่กลไก ต่าง ๆ จะต้องทำงานต่อเนื่องต่อไป และเราจะไม่ให้ปัญหานี้มาเป็นอุปสรรคต่อการที่จะพัฒนาความร่วมมือในด้านอื่น ๆ</p>
<p>อย่างไรก็ตาม เพื่อให้เกิดความระมัดระวัง ความรัดกุม ไม่ให้เกิดการกระทบกระทั่งนั้น ก็จะเพิ่มพูนในเรื่องของการประชุมปรึกษาหารือของทุกระดับไม่เพียงเฉพาะกลไกที่มีอยู่ในแง่ของกรรมการชายแดน แต่จะครอบคลุมไปถึงเรื่องของการพบปะระหว่างกองทัพ การพบปะระหว่างผู้ว่าราชการจังหวัดในทั้งสองฟาก ซึ่งสิ่งเหล่านี้เชื่อว่า จะช่วยทำให้สถานการณ์นั้นคลี่คลายไปในทางที่ดีขึ้น</p>
<p>วันเดียวกัน นายนพดล ปัทมะ อดีต รมว.<orgName>ต่างประเทศ</orgName> และอดีตทนายความ ส่วนตัว พ.ต.ท.ทักษิณ ได้ออกแถลงการณ์ถึงการแก้ปัญหาพรมแดนบริเวณ ปราสาทเขาพระวิหาร ของนายอภิสิทธิ์ เวชชาชีวะ ว่า เมื่อตอนที่นายอภิสิทธิ์ เป็นผู้นำฝ่ายค้านฯ นายอภิสิทธิ์ และสมาชิก<orgName>พรรคประชาธิปัตย์</orgName>หลายคน เช่น นายอลงกรณ์ พลบุตร ได้อภิปรายไม่ไว้วางใจตน ในฐานะ รมว.<orgName>ต่างประเทศ</orgName> เกี่ยวกับกรณีการขึ้นทะเบียนปราสาทพระวิหารเป็นมรดกโลก และมีหลายประเด็นที่เป็นความเท็จ และเป็นความเห็นที่บิดเบือน แต่หลังจากที่นายอภิสิทธิ์และพรรคประชาธิปัตย์ได้เข้ามาบริหารประเทศ และหลังจากการเดินทางไปเยือนกัมพูชาอย่างเป็นทางการในวันที่ 12 มิ.ย.ที่ผ่านมา นายอภิสิทธิ์ไม่ได้ดำเนินการใดๆ ตามสิ่งที่ได้เคยพูดและโจมตีตนไว้ ดังนี้</p>
<p>1.นายอภิสิทธิ์และ<orgName>พรรคประชาธิปัตย์</orgName> เคยอภิปรายว่า เส้นเขตแดนระหว่าง<orgName>ไทย</orgName>และ<orgName>กัมพูชา</orgName>ยังใช้สันปันน้ำเป็นเส้นเขตแดน ทั้งๆ ที่กองทัพ <orgName>กรมแผนที่ทหาร</orgName> และ<orgName>กระทรวงการต่างประเทศ</orgName>ยึดถือเส้นเขตแดนที่ขีดตามแผนที่ชุด แอล7017 ที่ใช้สันปันน้ำเหมือนกัน ยกเว้นปริเวณปราสาทพระวิหารที่ขีดเส้นและยกให้<orgName>กัมพูชา</orgName>ตามคำตัดสิน<orgName>ศาลโลก</orgName> แต่สมาชิก<orgName>พรรคประชาธิปัตย์</orgName>และนายอภิสิทธิ์ มีความเห็นว่า ที่ดินใต้ปราสาทและ ที่ดินบริเวณปราสาทยังเป็นของไทย ดังนั้น นายอภิสิทธิ์และรัฐบาลต้องไปเจรจากัมกัมพูชาขอ ที่ดินใต้ปราสาทและที่ดินบริเวณปราสาทคืนมา แต่รัฐบาลกลับไม่ดำเนินการใดๆ ตามที่เคยโจมตีตนในสภาเลย</p>
<p>2. นายอภิสิทธิ์และพรรคประชาธิปัตย์เคยอภิปรายไม่ไว้วางใจตนว่า เส้นเขตแดนตามแผนที่ชุดแอล 7017ตรงบริเวณปราสาทพระวิหารไม่ใช่เส้นเขตแดน ระหว่าง<orgName>ไทย</orgName>และ<orgName>กัมพูชา</orgName> ทั้งๆ ที่<orgName>กระทรวงการต่างประเทศ</orgName> <orgName>กรมสนธิสัญญาและกฎหมาย</orgName> <orgName>กองทัพไทย</orgName>และ<orgName>กรมแผนที่ทหาร</orgName> ระบุว่าเป็นเส้นเขตแดนระหว่าง<orgName>ไทย</orgName>และ<orgName>กัมพูชา</orgName> ที่<orgName>ไทย</orgName>ยึดถือ และเป็นท่าทีของ<orgName>ประเทศไทย</orgName>มาโดยตลอด</p>
<p>แต่นายอภิสิทธิ์ได้บิดเบือนข้อมูลเพราะลืมไปว่า ตัวนายอภิสิทธิ์เอง ที่นั่งอยู่ใน ครม.ในรัฐบาลพรรคประชาธิปัตย์ในปี 2541 ได้เคยอนุมัติพระราชกฤษฎีกาที่ประกาศเขตอุทยานแห่งชาติเขาพระวิหาร เมื่อ ปี 2541 และจัดทำแผนที่แนบท้ายพระราชกฤษฎีกา โดยในแผนที่ดังกล่าว รัฐบาล<orgName>พรรคประชาธิปัตย์</orgName>ได้ใช้และทำตามแผนที่ชุด แอล7017 ทุกประการ นอกจากนั้นยังระบุใต้แผนที่แนบท้ายพระราชกฤษฎีกาว่า เส้นเขตแดนบริเวณปราสาทพระวิหาร คือ เขตเส้นพรมแดน ตามกฎหมาย ระหว่าง<orgName>ประเทศไทย</orgName>กับ<orgName>กัมพูชาประชาธิปไตย</orgName> ซึ่งตรงข้ามกับสิ่งที่ นายอภิสิทธิ์และพรรค <orgName>ประชาธิปัตย์</orgName>อภิปรายในสภาอย่างสิ้นเชิงว่า ไม่ใช่เส้นเขตแดนระหว่างประเทศ</p>
<p>และในการทำแผนที่แนบท้ายพระราชกฤษฎีกาของนายอภิสิทธิ์ดังกล่าวนั้น ถ้าคดีขึ้น<orgName>ศาลโลก</orgName> <orgName>ไทย</orgName>อาจจะถูกกฏหมายปิดปากอีกครั้ง เพราะนายอภิสิทธิ์และ<orgName>พรรคประชาธิปัตย์</orgName>ไปออกกฏหมายภายในเป็นพระราชกฤษฎีกา ซึ่งทำตามแผนที่ ชุด แอล 7017 ไปแล้ว</p>
<p>3. สมาชิก<orgName>พรรคประชาธิปัตย์</orgName>หลายคน โดยเฉพาะนายกษิต ภิรมย์ รมว.<orgName>ต่างประเทศ</orgName> และนายอลงกรณ์ พลบุตร ได้โจมตีว่า การลงนาม ในแถลงการณ์ร่วมไทย-กัมพูชาตาม มติ ครม. ในรัฐบาลนายสมัคร สุนทรเวชนั้นกระทำไปเพื่อแลกกับสัมปทานน้ำมันและแก๊ซธรรมชาติในกัมพูชา หรือเพื่อแลกกับโครงการการลงทุนในเกาะกงของกัมพูชา โดยเฉพาะกล่าวหาว่ากระทำไปเพื่อให้ พ.ต.ท.ทักษิณ ได้รับสัมปทานหรือได้รับประโยชน์ ซึ่งเป็นความเท็จ ดังนั้นในการเดินทางไปกัมพูชาที่ผ่านมา ทำไมนายอภิสิทธิ์ ไม่สั่งการ ให้รัฐบาลไปตรวจสอบว่าการการลงนามในแถลงการณ์ร่วมไทย-กัมพูชา กระทำไปเพราะมีผลประโยชน์ตอบแทนดังกล่าว โดยไม่ทำความจริงให้ปรากฎ</p>
<p>4. นายนายกษิต ภิรมย์ ก่อนมาเป็น รมว.<orgName>ต่างประเทศ</orgName>ก็ประกาศบนเวที<orgName>พันธมิตรฯ</orgName> ว่าจะทวงปราสาทพระวิหารคืนจากกัมพูชา และนายอภิสิทธิ์และ<orgName>พรรคประชาธิปัตย์</orgName>มีความเห็นว่า<orgName>ไทย</orgName>ยังสงวนสิทธิทวงคืนปราสาทพระวิหาร เพราะอาจค้นพบหลักฐานใหม่ และสามารถทวงคืนได้ตลอดเวลา ดังนั้นในการเดินทางไปพบ นายกฯ ฮุนเซ็น นายอภิสิทธิ์ทำไมไม่ได้แจ้งต่อนายกฯ<orgName>กัมพูชา</orgName>ว่า<orgName>ไทย</orgName>ยังสงวนสิทธิทวงปราสาท พระวิหารคืน และขอถามว่านายอภิสิทธิ์จะดำเนินกระบวนการยื่นเรื่อง ทวงคืนประสาทพระวิหารต่อศาลโลกเมื่อใด เพื่อพิสูจน์ว่าความเห็นของนายอภิสิทธิ์ถูกต้อง</p></body>
</news>
