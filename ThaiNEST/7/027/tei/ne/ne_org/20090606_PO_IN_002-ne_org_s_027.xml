<teiHeader>
<fileDesc>
<titleStmt>
  <title>ชินวรณ์นัดซ้อมผ่านพรก.กู้เงิน4แสนล.8มิย.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-06 11:04:20  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=174840  </bibl>
</sourceDesc>
</fileDesc>
</teiHeader>
<news>
<headline>ชินวรณ์นัดซ้อมผ่านพรก.กู้เงิน4แสนล.8มิย.</headline>
<lead>"ชินวรณ์ บุณยเกียรติ" นัดประชุม<orgName>วิปรัฐบาล</orgName> ซักซ้อมการลงมติ ผ่าน พ.ร.ก.กู้เงิน 4 แสนล้าน 8 มิ.ย.นี้ มั่นใจปัญหาเกาเหลา<orgName>พรรคภูมิใจไทย</orgName> ไม่กระทบ</lead>
<neck></neck>
<body><p>นายชินวรณ์ บุณยเกียรติ ประธาน<orgName>วิปรัฐบาล</orgName> มั่นใจ ปัญหาความขัดแย้ง ทั้งในส่วนของภายในพรรคประชาธิปัตย์จากปัญหาเรื่องเก้าอี้รัฐมนตรี และปัญหาความขัดแย้ง จากโครงการเช่ารถเมล์ NGV 4,000 คัน กับ <orgName>พรรคภูมิใจ</orgName>จะไม่ส่งผลต่อการลงมติ ผ่าน พ.ร.ก.กู้เงิน 4 แสนล้านบาท ที่ล่าสุด ได้ถูกบรรจุเข้าสู่ ระเบียบวาระการประชุมสภาสมัยวิสามัญ ในวันที่ 15 มิ.ย.นี้ อย่างแน่นอน เพราะจากการหารือนอกรอบ ทางพรรคร่วมรัฐบาลทุกพรรค ต่างก็แสดงจุดยืน ที่ชัดเจนว่า พร้อมจะให้ความร่วมมือ เพราะถือเป็นเรื่องที่ต้องรับผิดชอบร่วมกัน ในการ ผ่าน พ.ร.ก.กู้เงิน 4 แสนล้านบาท และ พ.ร.บ.งบประมาณรายจ่าย ประจำปี 2553 อย่างไรก็ดี เพื่อให้การทำงานประสานระหว่าง พรรคร่วมรัฐบาล ในการพิจารณา พ.ร.ก.กู้เงิน 4 แสนล้าน มีความเข้าใจที่ตรงกัน ตนเองจึงได้นัดประชุมหารือกับทางวิปรัฐบาล ในวันที่ 8 มิ.ย. รวมทั้ง จะจัดการประชุมร่วมกับวิปพรรคฝ่ายค้าน วันที่ 11 มิ.ย.นี้ ต่อไป </p>
<p>ส่วนการที่ <orgName>กลุ่ม 40 ส.ว.</orgName> ออกมาแสดงท่าทีว่า อาจะไม่ร่วมลงมติ ผ่าน พ.ร.ก.กู้เงิน 4 แสนล้าน จากปมปัญหาเรื่องโครงการเช่ารถเมล์ NGV 4,000 คัน นั้น นายชินวรณ์ เชื่อมั่นว่า <orgName>กลุ่ม 40 ส.ว.</orgName> จะเห็นแก่ประเทศชาติ โดยไม่นำเอาประเด็นปัญหาดังกล่าว มาเป็นเครื่องต่อรอง เรื่องการลงมติผ่าน พ.ร.ก.กู้เงิน 4 แสนล้านบาท แน่นอน</p></body>
</news>
