<teiHeader>
<fileDesc>
<titleStmt>
  <title>ล้มโต๊ะชงครม.ขึ้นเงิน7รสก.แห้ว!  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168212  </bibl>
</sourceDesc>
</fileDesc>
</teiHeader>
<news>
<headline>ล้มโต๊ะชง<orgName>ครม.</orgName>ขึ้นเงิน 7<orgName>รสก.</orgName>แห้ว!</headline>
<lead><orgName>กฟน.</orgName>โดนด้วย-<orgName>มท.</orgName>หักหลัง สหภาพฯโวย-ขู่ส่งม็อบลุย</lead>
<neck>เมื่อวันที่ 29 มิถุนายน นายไพฑูรย์ แก้วทอง รมว.<orgName>แรงงาน</orgName> ในฐานะประธาน<orgName>คณะกรรมการแรงงานรัฐวิสาหกิจสัมพันธ์</orgName> (<orgName>ครส.</orgName>) เปิดเผยภายหลังเป็นประธานการประชุมครส. เพื่อพิจารณาปรับเพิ่มค่าครองชีพรัฐวิสาหกิจ7 แห่ง ได้แก่ <orgName>การท่องเที่ยวแห่งประเทศไทย</orgName> (<orgName>ททท.</orgName>) <orgName>องค์การเภสัชกรรม</orgName> (<orgName>อภ.</orgName>) <orgName>การท่าเรือแห่งประเทศไทย</orgName> (<orgName>กทท.</orgName>) <orgName>การไฟฟ้าฝ่ายผลิตแห่งประเทศไทย</orgName> (<orgName>กฟผ.</orgName>) <orgName>การไฟฟ้าส่วนภูมิภาค</orgName> (<orgName>กฟภ.</orgName>) <orgName>การทางพิเศษแห่งประเทศไทย</orgName> (<orgName>กทพ.</orgName>) และ<orgName>ธนาคารอาคารสงเคราะห์</orgName> (<orgName>ธอส.</orgName>) ตามข้อเสนอของ<orgName>คณะกรรมการแรงงานกิจการสัมพันธ์</orgName>ของรัฐวิสาหกิจทั้ง 7 แห่ง โดยใช้เวลา 2 ชั่วโมง ว่า <orgName>ครส.</orgName>มีมติให้เลื่อนพิจารณาเรื่องนี้ออกไปก่อนเพราะตัวเลขยังมีความลักลั่นกัน</neck>
<body><p><orgName>ครส.</orgName>เบรค7<orgName>รสก.</orgName>ขอค่าครองชีพ </p>
<p> นายไพฑูร์ กล่าวว่า แต่ละที่เสนอไม่เท่ากันเช่น 3 แห่งขอเพิ่ม 1,500 บาท ส่วนอีก 4 แห่ง ขอเพิ่ม 2,000 บาท นอกจากนี้ยังมีการเสนอสูตรเพิ่มค่าครองชีพเป็น 2 แนวทาง คือสูตร1เสนอให้ปรับเพิ่มเงินค่าครองชีพให้กับผู้ปฏิบัติงานและผู้ปฏิบัติการที่มีเงินเดือนไม่เกิน20,000 บาท ให้ได้ค่าครองชีพให้ได้คนละ 2,000 บาท ไปจนกว่า<orgName>ครม.</orgName>จะยกเลิกการจ่ายเงินค่าครองชีพชั่วคราวให้กับข้าราชการ และสูตร 2 เสนอให้เพิ่มเงินค่าครองชีพให้กับผู้ปฏิบัติงานและผู้ปฏิบัติการโดยไม่ระบุฐานเงินเดือนขั้นต่ำ และกำหนดให้ไม่เกิน 1,000 บาทต่อเดือน ซึ่งทั้ง 2 สูตรนี้ยังมีความขัดแย้งกัน </p>
<p> "หากเลือกสูตรใด สูตรหนึ่ง ก็จะมีปัญหาถกเถียงไม่จบ และตอบสังคมยาก ที่สำคัญ<orgName>ครม.</orgName>ก็คงไม่ให้ผ่านด้วย จึงได้ให้ฝ่ายเลขานุการของครส.ไปพิจารณาวางกรอบโครงสร้างค่าครองชีพให้มีตัวเลขที่ชัดเจนและครอบคลุมพนักงานที่มีรายได้น้อยมากที่สุดและให้เสนอกลับให้ที่ประชุม<orgName>ครส.</orgName>พิจารณาในคราวหน้า" </p>
<p> รอลุ้น<orgName>กฟน.</orgName>-ห่วง<orgName>รสก.</orgName>แห่ขอ </p>
<p> นายไพฑูรย์ กล่าวและว่า <orgName>ครส.</orgName>ต้องพิจารณาให้รอบคอบ เพราะถ้าเข้าครม.ตนต้องชี้แจงได้ นอกจากนี้จะได้รอดูผลการพิจารณาปรับเพิ่มค่าครองชีพของ<orgName>การไฟฟ้านครหลวง</orgName>(<orgName>กฟน.</orgName>)และ<orgName>การประปานครหลวง</orgName> (<orgName>กปน.</orgName>)ที่<orgName>กระทรวงมหาดไทย</orgName>เตรียมเสนอ<orgName>ครม.</orgName>ว่าจะผ่านหรือไม่ เพราะหาก<orgName>ครม.</orgName>ให้ผ่าน ตนก็ยอมรับว่าหนักใจ เพราะต้องมีรัฐวิสาหกิจจำนวนมาก เสนอขอปรับเพิ่มค่าครองชีพตามมาอีก เพราะขณะนี้ทราบว่ามีถึง23 แห่ง ที่เตรียมร้องขอ ก็จะเป็นปัญหาลูกโซ่ไม่สิ้นสุด โดยเฉพาะข้าราชการก็อาจจะร้องเรียนว่าทำไมไม่ได้รับบ้าง </p>
<p> ติงใช้7พันล.จ่ายกระทบส่งเข้าคลัง </p>
<p> ด้านนางดนุชา ยินดีพิธ รองผอ.<orgName>สำนักงานคณะกรรมการนโยบายรัฐวิสาหกิจ</orgName>(<orgName>สคร.</orgName>) กล่าวว่า การเพิ่มค่าครองชีพพนักงานกรัฐวิสาหกิจเป็นเรื่องใหญ่ หากให้มีการเพิ่มค่าครองชีพให้กับพนักงานรัฐวิสาหกิจทั้ง58 แห่ง คนละ 2,000 บาท ต้องใช้เงินถึงปีละ 7,066 ล้านบาท ซึ่งว่าจะทำให้กำไรสุทธิของแต่ละรัฐวิสาหกิจลดลง และทำให้รายได้ที่ต้องส่งกระทรวงการคลังลดลงไปด้วย คิดเป็นเงิน 2,100 ล้านบาท ขณะที่ภาวะวิกฤติของประเทศกำลังขาดแคลนงบประมาณ ทุกรัฐวิสาหกิจจึงต้องใช้เงินอย่างระมัดระวัง ไม่ใช่มาอ้างว่าขึ้นเงินค่าครองชีพแล้วจะไม่กระทบต่อฐานะทางการคลัง </p>
<p> ยื้อเพิ่มเงิน2พันคน<orgName>กปน.</orgName>-<orgName>กปน.</orgName> </p>
<p> ส่วนกรณีที่นายบุญจง วงศ์ไตรรัตน์ รมช.<orgName>มหาดไทย</orgName> กำกับดูแล<orgName>การไฟฟ้านครหลวง</orgName>(<orgName>กฟน.</orgName>) จะนำเรื่องการจ่ายค่าครองชีพ2พันบาท ให้กับพนักงาน<orgName>กฟน.</orgName>ที่มีรายได้ต่ำกว่า5 หมื่นบาทเป็นเวลา 1 ปี เข้าสู่การพิจารณาของ<orgName>คณะรัฐมนตรี</orgName>(<orgName>ครม.</orgName>) โดยให้นำกำไรของ<orgName>กปน.</orgName>มาจ่ายปีละ 240 ล้านบาท จนถูกคัดค้านจากหลายฝ่ายโดยเฉพาะนายกรณ์ จาติกวานิช รมว.<orgName>คลัง</orgName> อย่างไรก็ตามจากการตรวจสอบวาระการประชุมครม.ในวันที่ 30 มิถุนายนนี้ พบว่าในวาระปกติไม่มีเรื่องดังกล่าวแต่อย่างใด และเมื่อโทรศัพท์ไปสอบถามนายบุญจง ก็ระบุเพียงว่าจะไม่มีการนำเสนอเรื่องดังกล่าวเข้าที่ประชุมครม.วันอังคารนี้ ก่อนจะวางสายโทรศัพท์ไปทันที </p>
<p> ขณะที่นายถาวร เสนเนียม รมช.<orgName>มหาดไทย</orgName> กล่าวถึงการพิจารณาการจ่ายค่าครองชีพชั่วคราวให้กับพนักงานรัฐวิสาหกิจการประปานครหลวง คนละ 2 พันบาท หลังจากที่<orgName>ครม.</orgName>ตีหลับให้มาทบทวน ว่า ได้พูดคุยกับ<orgName>สหภาพกปน.</orgName>แล้ว โดยเห็นว่าควรมีการตั้งคณะกรรมการกลางที่มีความเชี่ยวชาญดัชนีค่าครองชีพเข้ามามีส่วนในการพิจารณารายได้ขั้นต่ำและการพิจารณาควรใช้หลักเกณฑ์เดียวกันทั้ง 55 รัฐวิสาหกิจ โดยอาจเป็นรูปแบบเงินโบนัสมากกว่านำผลประกอบการมาเป็นตัวชี้วัด ทำให้จะยังไม่มีการนำเรื่องดังกล่าวเข้าสู่ที่ประชุมครม.ในวันที่ 29 มิถุนายนนี้ </p>
<p> <orgName>สหภาพกฟน.</orgName>ลั่นลุย"กรณ์-<orgName>ปชป.</orgName>" </p>
<p> ด้านนายเพียร ยงหนู ประธาน<orgName>สหภาพแรงงานกฟน.</orgName>กล่าวภายหลังทราบว่านายบุญจง ไม่ได้ นำเรื่องการจ่ายค่าครองชีพให้กับพนักงาน <orgName>กฟน.</orgName>เข้าสู่ที่ประชุม ครม.ว่า รู้สึกน้อยใจนายกฯและรัฐมนตรีพรรคประชาธิปัตย์ที่ใช้วิธีเตะตัดขาและถ่วงเวลาเรื่องนี้มาตลอด ซึ่งมาตรการหลังจากนี้หากรัฐบาลยังไม่ดำเนินการตามที่ตกลงกันไว้ <orgName>สร.กฟน.</orgName>จะมีการเคลื่อนไหว โดยจะตรวจสอบหน่วยงานราชการต่างๆที่ค้างชำระค่าไฟฟ้ากับ<orgName>กฟน.</orgName>ย้อนหลังทั้งหมด โดยหน่วยงานแรกที่จะเข้าไปตรวจสอบ คือ<orgName>กระทรวงการคลัง</orgName> </p>
<p> ขู่ตัดไฟ<orgName>กระทรวงคลัง</orgName>สั่งสอน </p>
<p> "ถ้าการประชุมครม.วันอังคารนี้ไม่มีคำตอบเรื่องนี้ <orgName>สร.กฟน.</orgName>ก็นัดประชุมในวันพุธที่ 1 กรกฎาคม เพื่อนำข้อมูลที่หน่วยงานราชการค้างชำระค่าไฟฟ้าทั้งหมดมาพิจารณา จากนั้น วันพฤหัสบดีที่ 2 กรกฎาคม หากว่าเราไม่ได้เงินแม้แต่สตางค์แดงเดียว บอกได้เลยว่า พนักงานการไฟฟ้า จะไปอยู่ที่เสาไฟฟ้าหน้า<orgName>กระทรวงการคลัง</orgName>ทั้งหมด และจะต้องมีมาตรการสั่งสอนหน่วยงานรัฐที่ค้างจ่ายค่าไฟฟ้ากับ<orgName>กฟน.</orgName>เพราะประชาชน แค่ไม่จ่ายค่าไฟฟ้า 7 วันก็โดนตัดไฟแล้ว แต่หน่วยงานราชการหลายแห่งค้างจ่ายหลายเดือน" </p>
<p> นายเพียรกล่าวและว่าจะมีการเคลื่อนไหวไปตามที่ต่างๆ เพื่อเรียกร้องเรื่องนี้ รวมถึงการทวงค่าไฟ ทั้งที่ทำเนียบรัฐบาล หน้ารัฐสภา <orgName>กระทรวงมหาดไทย</orgName> <orgName>กระทรวงกลาโหม</orgName> แต่ยืนยันว่าจะไม่ทำให้ประชาชนเดือดร้อน ไม่เอาประชาชนเป็นตัวประกัน </p>
<p> ประชุม<orgName>รฟท.</orgName>ล่มสหภาพต้านแปรรูป </p>
<p> วันเดียวกันเมื่อเวลา14.00 น. คณะกรรมการ(บอร์ด) <orgName>การรถไฟแห่งประเทศไทย</orgName> (<orgName>ร.ฟ.ท.</orgName>) ได้ประชุมร่วมกับ<orgName>สหภาพร.ฟ.ท.</orgName>เพื่อทำความเข้าใจเกี่ยวกับการจัดตั้งบริษัทลูกและการพื้นฟู <orgName>ร.ฟ.ท.</orgName> โดย ใช้เวลานานกว่า 3 ชั่วโมง แต่ยังไม่ได้ข้อสรุป โดยสหภาพยังยืนยันคัดค้านจัดตั้งบริษัทลูกเพื่อปรรูป<orgName>ร.ฟท.</orgName> แต่ต้องการให้บอร์ดและรัฐบาลลงทุนเพิ่มเติมและปรับปรุงการบริหารงาน รวม 8 ข้อ อาทิ การสร้างรางคู่ทั่วประเทศ ลงทุนสร้างรถไฟความเร็วสูงในหัวเมืองใหญ่ การแยกบัญชี และการหารายได้จากที่ดินรถไฟทั่วประเทศมให้คุ้มค่า </p></body>
</news>
