<teiHeader>
<fileDesc>
<titleStmt>
  <title>กกต.เลื่อนฟัน"44ส.ส."ถือหุ้น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/24/news_28987249.php?news_id=28987249  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>เลื่อนฟัน"44ส.ส."ถือหุ้น</headline>
<lead><orgName>กกต.</orgName> สั่งเลื่อนพิจารณาปม “44 ส.ส.” ถือหุ้นสัมปทานรัฐ ออกไปอีก 15 วัน อ้างยังสอบไม่ครบ-ให้อนุฯ หาข้อมูลเพิ่ม ด้าน ส.ส.เพื่อไทยโวย <orgName>กกต.</orgName>ไม่ให้ชี้แจงกรณี ส.ส.ถือหุ้น ร้องขอเลื่อนชี้แจงอีก 15 วัน ประธานวุฒิฯ เผยยังไม่ได้รับคำวินิจฉัย <orgName>กกต.</orgName>กรณีสั่ง 16 ส.ว.พ้นสมาชิกภาพ นายกฯ ยอมรับปัญหาขัดแย้งและทุจริต ส่งผลคะแนนนิยมรัฐบาลตกวูบ</lead>
<neck></neck>
<body><p>นายสุทธิพล ทวีชัยการ เลขาธิการ<orgName>คณะกรรมการการเลือกตั้ง</orgName> (<orgName>กกต.</orgName>) แถลงว่า ที่ประชุม <orgName>กกต.</orgName>วานนี้ (23 มิ.ย.) ได้พิจารณารายงานการสอบสวนของคณะอนุกรรมการ กรณีนายเรืองไกร ลีกิจวัฒนะ ส.ว.สรรหา และ นายสมคิด หอมเนตร นักวิชาการอิสระ ร้องขอให้ <orgName>กกต.</orgName>ตรวจสอบการสิ้นสุดสมาชิกภาพความเป็น ส.ส.จำนวน 61 คน เนื่องจากถือครองหุ้นในธุรกิจสื่อ และถือครองหุ้นในบริษัทที่เป็นคู่สัญญาสัมปทานกับรัฐ </p>
<p>โดยมีมติตามที่อนุฯเสนอยุติการสอบสวนในส่วนอดีต ส.ส.ที่ถูกร้อง 17 คน เนื่องจาก<orgName>ศาลรัฐธรรมนูญ</orgName> สั่งถอนสิทธิเลือกตั้งจากเหตุยุบพรรค และลาออกจากตำแหน่ง ได้แก่ 1.นายบรรหาร ศิลปอาชา 2 น.ส.กัญจนา ศิลปอาชา 3.นายเสมอกัน เที่ยงธรรม 4.นายสิริพงศ์ อังคสกุลเกียรติ 5.นายกมล จิระพันธุ์วาณิช 6.นายวีรพล อดิเรกสาร 7.นายสงคราม กิจเลิศไพโรจน์ 8.นายอิทธิ ศิริลัทธยากร 9.นายทรงศักดิ์ ทองศรี 10.นายสมชาย วงศ์สวัสดิ์ 11.ร.ท. กุเทพ ใสกระจ่าง </p>
<p>ผู้ที่ลาออกจากการเป็น ส.ส.ไปแล้ว ได้แก่ 1.นายสุขุมพงศ์ โง่นคำ 2.นายสุธา ชันแสง 3.นายสมพงษ์ อมรวิวัฒน์ 4.พล.อ.เชษฐา ฐานะจาโร และ 5.นายพงศกร อรรณนพพร ส่วนผู้ที่ไม่เคยเป็น ส.ส.คือ นางอุไรวรรณ เทียนทอง </p>
<p>นายสุทธิพล กล่าวอีกว่า ผู้ถูกร้องที่เหลืออีก 44 คนนั้น มี 6 คนเป็นรัฐมนตรี กกต.มีมติขยายเวลาการสอบสวน ให้อนุกรรมการฯ อีก 15 วัน เพื่อให้ไปสอบสวนหาข้อมูลเพิ่มเติม </p>
<p>ทั้งนี้ อนุฯ ได้มีหนังสือสอบถามข้อมูลไปยังบริษัทที่ถูกระบุว่า ผู้ถูกร้องถือหุ้นอยู่ 306 บริษัท โดย ณ วันที่ 8 มิ.ย. ได้รับหนังสือชี้แจงมาเพียง 234 บริษัท ซึ่งในจำนวนนี้อนุฯ เห็นว่า ประกอบธุรกิจที่เข้าลักษณะต้องห้ามส.ส.และส.ว.เข้าไปถือครองหุ้น 28 บริษัท แต่มีบางบริษัทที่ซ้ำกับบริษัทที่ได้มีการพิจารณาไปแล้ว 14 บริษัทจากการถือครองหุ้นของ ส.ว. </p>
<p>รวมทั้งให้อนุฯ ให้โอกาสกับผู้ถูกร้องมาชี้แจงเพิ่มเติม เนื่องจากส.ส. 44 คน ได้มาชี้เพียง 12 คน และให้ไปตรวจสอบว่า รายชื่อผู้ถูกร้องที่ดำเนินการอยู่มีความซ้ำซ้อนกับรายชื่อ ส.ส.ที่นายศุภชัย ใจสมุทร ยื่นร้องเข้ามาอีก 28 คนหรือไม่ </p>
<p>นายสุทธิพล กล่าวว่า การที่ให้อนุกรรมการฯ ไปสอบเพิ่มเติม ไม่ได้เป็นเพราะ<orgName>กกต.</orgName>จะรอผลการสอบสวนของอนุกรรมการฯ ชุดที่กำลังสอบนายกษิต ภิรมย์ รมว.<orgName>ต่างประเทศ</orgName> และชุดที่สอบ 28 ส.ส.ที่นายศุภชัย ร้อง แม้ว่าอนุฯ ดังกล่าวสอบสวนเสร็จแล้ว และอยู่ระหว่างการทำรายงานเสนอต่อประธาน <orgName>กกต.</orgName>ก็ตาม ซึ่งถ้าอนุฯสอบได้ข้อมูลครบถ้วน <orgName>กกต.</orgName>ก็สามารถวินิจฉัยได้ทันที </p>
<p><orgName>กกต.</orgName>เปิดโฉม44ส.ส.อยู่ในข่ายถูกสอย</p>
<p>สำหรับ 44 ส.ส.และรัฐมนตรีประกอบด้วย <orgName>พรรคเพื่อไทย</orgName> 23 คน คือ 1.นายสุนัย จุลพงศธร ส.ส.สัดส่วน 2.นายสมพล เก</p>
<p>ยุราพันธุ์ ส.ส.สัดส่วน 3.พ.อ.อภิวันท์ วิริยะชัย ส.ส. <orgName>นนทบุรี</orgName> 4.นายอดุลย์ วันไชยธนวงศ์ ส.ส.<orgName>แม่ฮ่องสอน</orgName> 5.นางปานหทัย เสรีรักษ์ ส.ส.<orgName>แพร่</orgName> 6 .นายเอี่ยม ทองใจสด ส.ส.<orgName>เพชรบูรณ์</orgName> 7.นาย ไพโรจน์ ตันบรรจง ส.ส.<orgName>พะเยา</orgName> 8.นายนิทัศน์ ศรีนนท์ ส.ส.<orgName>นนทบุรี</orgName> 9.นายปวีณ แซ่จึง ส.ส.<orgName>ศรีสะเกษ</orgName> 10.นายอิทธิรัตน์ จันทรสุรินทร์ ส.ส.<orgName>ลำปาง</orgName> </p>
<p>11.นายจุลพันธ์ อมรวิวัฒน์ ส.ส.<orgName>เชียงใหม่</orgName> 12.น.ส.ชินณิชา วงศ์สวัสดิ์ ส.ส.<orgName>เชียงใหม่</orgName> 13.นายอิทธิเดช แก้วหลวง ส.ส.<orgName>เชียงราย</orgName> 14.นายรังสรรค์ วันไชยธนวงศ์ ส.ส.<orgName>เชียงราย</orgName> 15.ร.ท.ปรีชาพล พงษ์พานิช ส.ส.<orgName>ขอนแก่น</orgName> 16.นางดวงแข อรรณนพพร ส.ส.<orgName>ขอนแก่น</orgName> 17.นายภูมิ สาระผล ส.ส.<orgName>ขอนแก่น</orgName> 18.พล.อ.สมชาย วิษณุวงศ์ ส.ส.<orgName>กาญจนบุรี</orgName> 19.นายวิชาญ มีนชัยนันท์ ส.ส.<orgName>กทม.</orgName> 20.น.ส.กฤษณา สีหลักษณ์ ส.ส.สัดส่วน 21.นายวิรุฬ เตชะไพบูลย์ ส.ส.สัดส่วน 22.นายอัสนี เชิดชัย ส.ส.สัดส่วน 23.พล.ต.อ. วิรุฬห์ พื้นแสน ส.ส.สัดส่วน </p>
<p><orgName>พรรคเพื่อแผ่นดิน</orgName> 8 คน ได้แก่ 1.นางมลิวัลย์ ธัญญสกุลกิจ ส.ส.<orgName>สุรินทร์</orgName> 2.นายสาธิต เทพวงศ์ศิริรัตน์ ส.ส.<orgName>สุรินทร์</orgName> 3.นายวัลลภ ไทยเหนือ ส.ส.สัดส่วน 4.พล.ต.อ.ประชา พรหมนอก ส.ส.สัดส่วน 5.ม.ร.ว.กิติวัฒนา (ไชยันตร์) ปก</p>
<p>มนตรี ส.ส.สัดส่วน 6.นายประนอม โพธิ์คำ ส.ส.<orgName>นครราชสีมา</orgName> 7.นายสมเกียรติ ศรลัมพ์ ส.ส.สัดส่วน และ 8.นายอนุวัฒน์ วิเศษจินดาวัฒน์ ส.ส.<orgName>นครราชสีมา</orgName> </p>
<p><orgName>พรรคชาติไทยพัฒนา</orgName> 2 คน ได้แก่ 1.พล.ต.สนั่น ขจรประศาสน์ ส.ส.พิจิตร รองนายกรัฐมนตรี 2.นายอัศวิน วิภูศิริ ส.ส.สัดส่วน และ นายเกื้อกูล ด่านชัยวิจิตร รมช.<orgName>คมนาคม</orgName> ซึ่งไม่ได้เป็น ส.ส. ในส่วน<orgName>พรรคประชาราช</orgName> 3 คน ได้แก่ 1.น.ส.ตรีนุช เทียนทอง ส.ส.<orgName>สระแก้ว</orgName> 2.นายสมชัย เจริญชัยฤทธิ์ ส.ส.<orgName>นครสวรรค์</orgName> และ 3.นายเสนาะ เทียนทอง ส.ส.<orgName>สระแก้ว</orgName> </p>
<p><orgName>พรรคภูมิใจไทย</orgName> 3 คน ได้แก่ 1.นายบุญจง วงศ์ไตรรัตน์ ส.ส.<orgName>นครราชสีมา</orgName> รมช.<orgName>มหาดไทย</orgName> 2.นายมานิต นพอมรบดี ส.ส.<orgName>ราชบุรี</orgName> รมช. <orgName>สาธารณสุข</orgName> และ 3.นายชัย ชิดชอบ ส.ส.สัดส่วน และประธาน<orgName>รัฐสภา</orgName> </p>
<p>ส.ส.<orgName>พรรคประชาธิปัตย์</orgName> 1 คน คือ นาย ไพฑูรย์ แก้วทอง ส.ส.สัดส่วน รมว.<orgName>แรงงาน</orgName> ส.ส.<orgName>พรรครวมใจไทยชาติพัฒนา</orgName> 2 คน ได้แก่ 1.นายวรรณรัตน์ ชาญนุกูล ส.ส.<orgName>นครราชสีมา</orgName> รมว.<orgName>พลังงาน</orgName> และ 2.นายสมชัย ฉัตรพัฒนศิริ ส.ส.<orgName>นครราชสีมา</orgName> และ ส.ส.<orgName>พรรคกิจสังคม</orgName> 1 คน คือ นายมนต์ชัย วิวัฒน์ธนาฒย์ ส.ส.พิษณุโลก </p>
<p>ขยายเวลาสอบสอย”วรวัจน์”15วัน</p>
<p>นายสุทธิพล กล่าวอีกว่า <orgName>กกต.</orgName>ยังมีมติขยายเวลาให้อนุกรรมการสอบสวน กรณีนายเรืองไกร ร้องขอให้สอบสวนการกระทำอันเป็นเหตุให้สิ้นสมาชิกภาพการเป็นส.ส.และรัฐมนตรีของนายวรวัจน์ เอื้ออภิญญกุล ส.ส.<orgName>เพื่อไทย</orgName> กรณีปกปิดการยื่นแสดงบัญชีหนี้สินและทรัพย์สินในการเข้าดำรงตำแหน่งส.ส. และการพ้นจากตำแหน่ง รมว.<orgName>วัฒนธรรม</orgName> โดยให้ขยายออกไปอีก 15 วัน นับแต่วันที่ 21 มิ.ย. ถึง 5 ก.ค. </p>
<p>ไฟเขียวให้ตั้งพรรค”การเมืองใหม่” </p>
<p>นายสุทธิพล กล่าวด้วยว่า กกต.มีมติเห็นชอบให้นายทะเบียนตอบรับการยื่นขอจดแจ้งจัดตั้ง<orgName>พรรคการเมืองใหม่</orgName> ที่มีนาย</p>
<p>สมศักดิ์ โกศัยสุข หัวหน้าพรรค พร้อมคณะ 27 คน ยื่นขอจดจัดตั้งเมื่อวันที่ 4 มิ.ย.ที่ผ่านมา เนื่องจากตรวจสอบแล้วพบว่ามีรายการเอกสารครบถ้วนตามมาตรา 12 ของพ.ร.บ.พรรคการเมือง อีกทั้งผู้เข้าร่วมประชุมก่อตั้งพรรค 27 คน ก็ได้มาให้ถ้อยคำยืนยันและเมื่อตรวจสอบผู้ที่ยื่นขอจัดตั้งก็ไม่ได้เป็นผู้ถูกเพิกถอนสิทธิหรือเป็นสมาชิกพรรคอื่นได้ </p>
<p>ยื้อสอบ<orgName>ภท.</orgName>ปมเลือกตั้งซ่อมสกลฯ20วัน</p>
<p>นายสุทธิพล กล่าวอีกว่า <orgName>กกต.</orgName>มีมติขยายเวลาเป็นครั้งที่ 2 ให้กับคณะอนุกรรมการสอบสวนกรณีที่นายพิชา วิจิตรศิลป์ ประธาน<orgName>ชมรมกฎหมายภิวัฒน์ และเครือข่าย</orgName> ยื่นขอให้<orgName>กกต.</orgName>ตรวจสอบพรรคภูมิใจไทย ในส่วนของกรรมการบริหารพรรค และผู้ที่พรรคส่งลงสมัครรับเลือกตั้งส.ส.เขต 3 สกลนคร ว่า มีการกระทำฝ่าฝืนการเลือกตั้ง ออกไปอีก 20 วัน นับตั้งแต่วันที่ 15 มิ.ย.ซึ่งจะครบกำหนดวันที่ 14 ก.ค.นี้</p>
<p>ส.ส.<orgName>เพื่อไทย</orgName>โวย<orgName>กกต.</orgName>ไม่ให้ชี้แจงถือหุ้น</p>
<p>นายสุนัย จุลพงศธร ส.ส.สัดส่วน <orgName>พรรคเพื่อไทย</orgName> กล่าวถึงกรณี ส.ส.ถือหุ้นว่า พรรคมีมติให้ฝ่ายกฎหมายของพรรคส่งหนังสือร้องขอความเป็นธรรม และขอเข้าชี้แจงต่อ <orgName>กกต.</orgName>เนื่องจากวันที่ 23 มิ.ย. ถือว่ายังไม่ครบกำหนด 7 วัน ตามที่<orgName>กกต.</orgName>ทำหนังสือมาให้เข้าชี้แจง แต่ไม่สามารถชี้แจงได้ โดยขอเลื่อนชี้แจงออกไปอีก 15 วัน เพราะข้อเท็จจริงในบางรายการนั้นจำเป็นต้องใช้เวลาในการค้นหาข้อมูล</p>
<p>นายสุนัย กล่าวว่า รัฐธรรมนูญมีหลายข้อที่ไม่สอดคล้องกับความเป็นจริง โดยเฉพาะมาตรา 43 กับมาตรา 265 มีความขัดแย้งกัน กรณีของการถือหุ้นในบริษัทรัฐวิสาหกิจที่เป็นคู่สัญญากับรัฐนั้น ตนไม่เคยซื้อหุ้น แต่ภรรยาทำงานในบริษัทของรัฐวิสาหกิจที่เป็นคู่สัญญากับรัฐ และบริษัทนั้นต้องการให้พนักงานถือหุ้นของบริษัท เพื่อที่จะได้เกิดความรักในบริษัท ซึ่งเป็นไปตามสิทธิของรัฐธรรมนูญมาตรา 43 ที่ว่าด้วยสิทธิเสรีภาพในการประกอบอาชีพ หรือว่าลูกเมียของ ส.ส.ทำงานในรัฐวิสาหกิจไม่ได้ </p>
<p>ปธ.วุฒิฯยังไม่ได้รับคำวินิจฉัยฟัน16ส.ว.</p>
<p>นายประสพสุข บุญเดช ประธาน<orgName>วุฒิสภา</orgName> กล่าวถึงความคืบหน้าในการส่งคำวินิจฉัยของ <orgName>กกต.</orgName> กรณีมีมติให้ส.ว.16 คน สิ้นสมาชิกภาพ เนื่องจากถือหุ้นสื่อ-สัมปทานของรัฐว่า ขณะนี้ <orgName>กกต.</orgName>ยังไม่ส่งเรื่องมาให้ ตนคิดว่า <orgName>กกต.</orgName>คงต้องใช้เวลาในการเขียนคำวินิจฉัยพอสมควร เนื่องจากในการลงมติเป็นการวินิจฉัยปากเปล่า เมื่อต้องเขียนคำวินิจฉัยจริงจึงต้องใช้เวลา </p>
<p>“อภิสิทธิ์”ยอมรับผลโพลล์นิยมรัฐบาลวูบ</p>
<p>นายอภิสิทธิ์ เวชชาชีวะ นายกรัฐมนตรี กล่าวถึงผลการสำรวจความคิดเห็นของกรุงเทพโพลล์ ที่ระบุว่า รัฐบาลสอบตก ว่า ต้องทำงานหนักขึ้น ส่วนจะปรับ ครม.หรือไม่นั้น ทุกเรื่องจะต้องนำมาประมวลและดูจังหวะเวลาที่เหมาะสม ทั้งนี้เคยพูดไปแล้วว่า เมื่อใดก็ตามที่มีข่าวความขัดแย้ง หรือมีการทุจริต ประชาชนจะรับไม่ได้ ถือเป็นสิ่งเตือนใจทุกคนในรัฐบาลว่า จะต้องไม่ให้มีสิ่งเหล่านี้เกิดขึ้น เพราะเมื่อมีข่าวแบบนี้เกิดขึ้นคงไม่มีที่ใดที่จะให้ความนิยมชมชอบ </p>
<p>ส่วนงานด้านความมั่นคงที่ได้คะแนนน้อยที่สุดนั้น ต้องยอมรับว่า ขึ้นอยู่กับเหตุการณ์ที่เกิดขึ้นด้วย คิดว่าในช่วงที่สำรวจอาจเป็นช่วงที่ประชาชนคงตกใจกับเหตุการณ์หลายเหตุการณ์ที่เกิดขึ้น</p>
<p>ผู้สื่อข่าวถามว่า ถือว่ารัฐบาลทำงานล้มเหลวหรือไม่ นายอภิสิทธิ์ กล่าวว่า ได้พูดไปชัดเจนแล้วในเรื่องกรอบเวลาในการพิสูจน์การทำงาน อย่างไรก็ตาม มีการประเมินและปรับการทำงานอยู่ตลอดเวลา</p>
<p>“เป็นธรรมดามีคนที่มองว่ารัฐบาลจะทำงานไม่ครบ 3 เดือน 6 เดือน หรือไม่ครบ 1 ปี 2 ปี 3 ปี 4 ปี ส่วนตัวผมสนใจเพียงว่า ผมอยู่แล้ว ผมทำงาน ถ้าทำงานไม่ได้ ก็ไม่อยู่”</p></body>
</news>
