<teiHeader>
<fileDesc>
<titleStmt>
  <title>"เกรซ"สาวสะพรั่ง ฝันไว้แล้วถ่ายหวิว  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/210709/8030  </bibl>
</sourceDesc>
</fileDesc>
</teiHeader>
<news>
<headline>"เกรซ"สาวสะพรั่ง ฝันไว้แล้วถ่ายหวิว</headline>
<lead></lead>
<neck></neck>
<body><p>เคยครองมงกุฎมิสทีนไทยแลนด์  ซึ่งถือว่าเป็นนางงามเยาวชน  ไม่มีการประกวดชุดว่ายน้ำบนเวที  แต่ล่าสุดเกรซ-กาญจน์เกล้า  ด้วยเศียรเกล้า  โตเป็นสาวและถูกทาบทามให้ถ่ายแฟชั่นชุดว่ายน้ำ  เธอได้เปิดใจว่า  ครอบครัวไฟเขียวให้ถ่ายหวิวเพราะเข้าใจ  เป็นดาราต้องขายรูปร่างหน้าตา  วันนี้ยังไม่ถ่ายแต่อนาคตมีสิทธิ์</p>

     <p>"ก็มีติดต่อมาบ้างเหมือนกัน  แต่ตอนนี้ยังไม่ได้ตัดสินใจอะไร  คิดว่าเป็นอยู่อย่างนี้ก็โอเคแล้ว  รู้สึกว่าเราไม่ใช่แนวนั้น  แต่อนาคตก็ไม่แน่มันเป็นอีกเรื่องหนึ่ง  เกรซเข้าใจว่าการทำงานตรงนี้  และโดยเฉพาะผู้หญิงมันก็ต้องขายรูปร่างหน้าตา  เพียงแต่ว่ามันก็ต้องให้อยู่ในขอบเขตของความพอดี  ทางบ้านก็โอเคค่ะไม่ได้ว่าอะไร  ถ้าเราจะถ่ายแบบแนวเซ็กซี่บ้างเพราะรู้ว่ามันเป็นงาน  และเกรซเองก็โตในระดับหนึ่งแล้วน่าจะดูแลตัวเองได้  แต่ที่พูดแบบนี้ไม่ใช่ว่าจะถ่ายวันนี้พรุ่งนี้นะคะ  ตอนนี้ยังไม่พร้อมเท่าไหร่ก็คงรอไปก่อน  ไว้โอกาสเหมาะตัวเราพร้อมก็คงจะถ่าย"  เกรซสรุป</p></body>
</news>
