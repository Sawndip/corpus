<teiHeader>
<fileDesc>
<titleStmt>
  <title>นักวิชาการชี้ปชต.ไทยแค่สร้างชนชั้นนำใหม่  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 18:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090609/49779/%e0%b8%99%e0%b8%b1%e0%b8%81%e0%b8%a7%e0%b8%b4%e0%b8%8a%e0%b8%b2%e0%b8%81%e0%b8%b2%e0%b8%a3%e0%b8%8a%e0%b8%b5%e0%b9%89%e0%b8%9b%e0%b8%8a%e0%b8%95.%e0%b9%84%e0%b8%97%e0%b8%a2%e0%b9%81%e0%b8%84%e0%b9%88%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%8a%e0%b8%99%e0%b8%8a%e0%b8%b1%e0%b9%89%e0%b8%99%e0%b8%99%e0%b8%b3%e0%b9%83%e0%b8%ab%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>นักวิชาการชี้<orgName>ปชต.ไทย</orgName>แค่สร้างชนชั้นนำใหม่</headline>
<lead>รองอธิการบดี<orgName>มธ.</orgName>ระบุปัญหาประชาธิปไตย แค่สร้างชนชั้นนำกลุ่มใหม่ เชื่อหากประชาชนไม่พร้อมเป็นเพียงแค่เครื่องมือสร้างความชอบธรรม</lead>
<neck></neck>
<body><p>นายปริญญา เทวานฤมิตรกุล รองอธิการบดี<orgName>มหาวิทยาลัยธรรมศาสตร์</orgName> กล่าวอภิปรายเนื่องในโอกาสครบรอบ 11 ปี ของ <orgName>กกต.</orgName> ว่าที่ผ่านมาประชาธิปไตยของ<orgName>ไทย</orgName>ถือว่าล้มเหลว เพราะตลอด 77 ปีที่ผ่านมา มีการปฏิวัติรัฐประหารที่ทั้งฉีก และไม่ฉีกรัฐธรรมนูญถึง 12 ครั้ง และล่าสุดเราก็มีความขัดแย้งจนเกือบจะกลายเป็นสงครามกลางเมือง และที่น่าเป็นห่วงคือความขัดแย้งครั้งนี้ยังไม่จบลง และยังไม่รู้ว่ายกต่อไปจะเป็นอย่างไร และการเข่นฆ่ากันเช่นนี้ก็ใช่ว่าจะเพิ่งเกิดขึ้นครั้งนี้เป็นครั้งแรก จนเริ่มมีผู้ตั้งคำถามว่าการปกครองระบอบประชาธิปไตยนี้ไม่เหมาะกับประทศไทยใช่หรือไม่ </p>
<p>นายปริญญา กล่าวว่า ปัญหาของระบอบประชาธิปไตยไทยคือ เรามีวงจรคือ เลือกตั้ง รัฐประหาร ฉีกรัฐธรรมนูญและเลือกตั้งใหม่ ปัญหาที่เกิดขึ้นทุกคนต้องร่วมรับผิดชอบ ไม่ว่าจะเป็นทหารที่ออกมารัฐประหาร เพราะหากไม่ออกมากระทำและปล่อยให้แก้ปัญหาไปตามวิถีทางระบบก็จะเดินต่อไปได้ หรือนักการเมืองที่หากไม่คอร์รับชั่นทหารก็ไม่มีข้ออ้างในการปฏิวัติ และที่สำคัญคือประชาชนที่หากไม่ขายเสียงก็จะไม่มีคนซื้อ และต้องไม่สนับสนุนการปฏิวัติ ระบอบประชาธิปไตยนั้นไม่ใช่เครื่องจักรที่เมื่อวางระบบแล้วใช้งานได้ แต่ต้องอาศัยคนที่มีจิตสำนักมาสร้างประชาธิปไตยด้วย </p>
<p>นายปริญญา กล่าวอีกว่า ปัญหาของระบอบประชาธิปไตยคือ ทำให้เกิดชนชั้นปกครองใหม่ขึ้นมาหากคนไม่พร้อมการเลือกตั้งก็จะกลายเป็นเพียงแค่เครื่องมือสร้างความชอบธรรมให้ชนชั้นปกครองเท่านั้น เพราะแม้แต่ฮิตเลอร์ก็มาจากการเลือกตั้ง นอกจากนี้ประชาธิปไตยยังนำความแตกแยกมาสู่คนในสังคม เรียกได้ว่าไปถึงไหนแตกแยกถึงที่นั่น และประชาธิปไตยยังนำมาซึ่งความเสื่อมของสังคม เนื่องมาจากการอ้างเสรีภาพโดยไม่พูดถึงเรื่องความรับผิดชอบ ซึ่งที่ผ่านมานั้นประเทศไทยเกิดปัญหาทั้งสามแบบ</p>
<p>อย่างไรก็ตามปัญหาทั้งสาม จะไม่เกิดขึ้นหากคนที่อยู่ในประเทศนั้นๆมีคุณภาพซึ่งเราควรจะมีวิชาพลเมือง เพื่อเตรียมเยาวชนเช่นเดียวกับประเทศต่างๆ ที่ประสบความสำเร็จ เรื่องประชาธิปไตยและใช้หลักนิติรัฐในการควบคุม</p></body>
</news>
