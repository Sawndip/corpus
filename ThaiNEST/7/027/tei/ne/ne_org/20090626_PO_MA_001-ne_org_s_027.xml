<teiHeader>
<fileDesc>
<titleStmt>
  <title>เสนอประมูลคลื่นความถี่วิทยุ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol08260652&sectionid=0133&day=2009-06-26  </bibl>
</sourceDesc>
</fileDesc>
</teiHeader>
<news>
<headline>เสนอประมูลคลื่นความถี่วิทยุ</headline>
<lead></lead>
<neck></neck>
<body><p>เมื่อเวลา 11.00 น. ที่รัฐสภา มีการประชุม<orgName>คณะกรรมาธิการวิสามัญพิจารณาร่าง พ.ร.บ.</orgName><orgName>องค์กรจัดสรรคลื่นความถี่และกำกับกิจการวิทยุกระจายเสียง วิทยุโทรทัศน์ และโทรคมนาคม</orgName> <orgName>สภาผู้แทนราษฎร</orgName> โดยเป็นการพิจารณา หมวดที่ 2 การกำกับดูแลกิจการ ส่วนที่ 3 การกำกับกิจการกระจายเสียงและกิจการโทรทัศน์ โดยนายสมเกียรติ ตั้งกิจวานิชย์ เลขานุการคณะกรรมาธิการ เสนอให้ใช้วิธีการประมูลลำหรับวิทยุในภาคธุรกิจ เนื่องจากน่าจะโปร่งใสที่สุด เพราะไม่ต้องมีการใช้ดุลพินิจของ<orgName>กรรมการ กสทช.</orgName> แต่การประมูลให้มีการแบ่งเป็นภาคส่วนระดับชาติ ระดับท้องถิ่น หรือระดับที่เล็กลงมา เพื่อไม่ให้นายทุนระดับชาติสามารถครอบงำได้ทั้งหมด เช่น การกำหนดห้ามบุคคลหรือนิติบุคคลรายใดถือครองคลื่นเกินกว่าที่กำหนด การกำหนดให้ทุนของธุรกิจนั้นจะต้องมีไม่ต่ำกว่า 1 ใน 3 เป็นทุนในท้องถิ่น เป็นต้น รวมทั้งผู้ที่ได้คลื่นไปแล้วหากทำบริการบันเทิงจะต้องถูกจัดเก็บค่าทำเนียมสูงกว่าผู้ที่ทำบริการเพื่อข่าวสารสาระ ส่วนภาคบริการสาธารณะและภาคชุมชนยังคงใช้วิธีการจัดสรร</p></body>
</news>
