<teiHeader>
<fileDesc>
<titleStmt>
  <title>เทพไทชี้พท.เอาจริงเลือกตั้งซ่อมสกลฯชี้เป็นการวัดกระแสนาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090612/16747/%e0%b9%80%e0%b8%97%e0%b8%9e%e0%b9%84%e0%b8%97%e0%b8%8a%e0%b8%b5%e0%b9%89%e0%b8%9e%e0%b8%97.%e0%b9%80%e0%b8%ad%e0%b8%b2%e0%b8%88%e0%b8%a3%e0%b8%b4%e0%b8%87%e0%b9%80%e0%b8%a5%e0%b8%b7%e0%b8%ad%e0%b8%81%e0%b8%95%e0%b8%b1%e0%b9%89%e0%b8%87%e0%b8%8b%e0%b9%88%e0%b8%ad%e0%b8%a1%e0%b8%aa%e0%b8%81%e0%b8%a5%e0%b8%af%e0%b8%8a%e0%b8%b5%e0%b9%89%e0%b9%80%e0%b8%9b%e0%b9%87%e0%b8%99%e0%b8%81%e0%b8%b2%e0%b8%a3%e0%b8%a7%e0%b8%b1%e0%b8%94%e0%b8%81%e0%b8%a3%e0%b8%b0%e0%b9%81%e0%b8%aa%e0%b8%99%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>เทพไทชี้<orgName>พท.</orgName>เอาจริงเลือกตั้งซ่อมสกลฯชี้เป็นการวัดกระแสนาย</headline>
<lead>�เทพไท" ฟันธง �<orgName>เพื่อไทย</orgName> เอาจริง �เลือกตั้งซ่อม� <orgName>สกลนคร</orgName> ชี้ผลลต.จะเป็นการวัดความนิยมและกระแส�แม้ว� เผย 5 ปัจจัยยอมเสี่ยงถูกร้อง�<orgName>กกต.</orgName>� หวังพลิกโอกาสสู้�<orgName>ภูมิใจไทย</orgName></lead>
<neck></neck>
<body><p>(12มิ.ย.) ที่พรรคประชาธิปัตย์ นายเทพไท  เสนพงศ์  โฆษกประจำตัวหัวหน้า<orgName>พรรคประชาธิปัตย์</orgName>  กล่าวถึงการเลือกตั้งซ่อมส.ส.ที่จ.สกลนครและศรีสะเกษ ระหว่าง<orgName>พรรคภูมิใจไทย</orgName>และ<orgName>พรรคเพื่อไทย</orgName> ว่า  มีสัญญาณของการแข่งขันที่ดุเดือดเข้มข้นเพราะมีเดิมพันสูง  เนื่องจากผลการเลือกตั้งซ่อมครั้งนี้จะเป็นการชี้วัดความนิยมของทั้งสองพรรคในภาคอีสาน ไม่เช่นนั้นคนอย่างร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> คงไม่เปลืองตัวออกมาเป็นแม่ทัพด้วยตัวเอง ถ้าหากไม่มีโอกาสที่จะประสบความสำเร็จ 5 ปัจจัยที่ส่งสัญญาณดังกล่าว คือ 1. การที่ร.ต.อ.เฉลิมออกมาประกาศยอมรับว่า หัวหน้า<orgName>พรรคเพื่อไทย</orgName>ตัวจริงอยู่ที่ดูไบ ไม่ใช่เป็นพรรคผีหัวขาดตามที่ถูกกล่าวหา แต่ส่วนตัวเห็นว่า<orgName>พรรคเพื่อไทย</orgName>ไม่ใช่พรรคผีหัวขาด แต่เป็นพรรคผีปอบที่หัวอยู่ทาง ตัวอยู่ทาง </p>
<p>โฆษกประจำตัวหัวหน้า<orgName>พรรคประชาธิปัตย์</orgName>  กล่าวว่า การที่ร.ต.อ.เฉลิมยอมชูประเด็นนี้แม้จะเสี่ยงต่อการถูกร้องต่อ<orgName>คณะกรรมการการเลือกตั้ง</orgName>( <orgName>กกต.</orgName>) ก็ตาม แต่คาดว่าพ.ต.ท.ทักษิณเองคงประเมินแล้วว่า คนในพรรคเพื่อไทยเอง คงจะมีแต่พ.ต.ท.ทักษิณเพียงคนเดียวที่จะเป็นแม่เหล็ก ชูขายคนอีสานในเวลานี้ได้ 2. มีการโฟนอินจาก พ.ต.ท.ทักษิณถึงส.ส.ของ<orgName>พรรคเพื่อไทย</orgName>ในการประชุมส.ส.พรรคว่า ไม่ต้องเป็นห่วงเรื่องเงินทุนในการเลือกตั้ง จึงต้องมีการตีเกราะเคาะกะลาเพื่อให้ ส.ส.ของพรรคที่กำลังลังเลจะย้ายพรรค เพราะปัจจัยน้ำเลี้ยงที่หายไปจะกลับคืนมา พ.ต.ท.ทักษิณเองรู้ว่าในพื้นที่อีสานกระแสยังสู้กระสุนไม่ได้ เพราะถ้ามีกระสุนจะสามารถสร้างกระแสได้  จึงออกมารับรองเรื่องเงินทุนที่จะใช้ในการเลือกตั้งครั้งหน้า</p>
<p>นายเทพไท กล่าวว่า 3. พ.ต.ท.ทักษิณยอมเปลืองตัวเปลืองเงิน โดยการโทรศัพท์เข้าหากำนัน ผู้ใหญ่บ้านและข้าราชการในพื้นที่ด้วยตัวเอง ทั้งที่ไม่เคยทำเช่นนี้มาก่อน แต่เมื่อเห็นว่าถึงเวลาหน้าสิ่วหน้าขวาน จำเป็นต้องทำเพื่อรักษาฐานเสียงไว้ โดยลงทุนเอาเบอร์โทรศัพท์ของกำนัน ผู้ใหญ่บ้าน หัวคะแนนแล้วโทรมาหาด้วยตนเอง รวมถึงการพาดพิงเรื่องเศรษฐกิจให้นักธุรกิจ นักการเมืองในพื้นที่ว่า  นโยบายของรัฐบาลชุดนี้จอดแน่ ไม่ต้องแจว จึงฝากไปบอกด้วยว่ายุคนี้ไม่มีเรือแจวแล้ว มีแต่เรือเจ็ต</p>
<p>นายเทพไท กล่าวว่า 3. พ.ต.ท.ทักษิณยอมเปลืองตัวเปลืองเงิน โดยการโทรศัพท์เข้าหากำนัน ผู้ใหญ่บ้านและข้าราชการในพื้นที่ด้วยตัวเอง ทั้งที่ไม่เคยทำเช่นนี้มาก่อน แต่เมื่อเห็นว่าถึงเวลาหน้าสิ่วหน้าขวาน จำเป็นต้องทำเพื่อรักษาฐานเสียงไว้ โดยลงทุนเอาเบอร์โทรศัพท์ของกำนัน ผู้ใหญ่บ้าน หัวคะแนนแล้วโทรมาหาด้วยตนเอง รวมถึงการพาดพิงเรื่องเศรษฐกิจให้นักธุรกิจ นักการเมืองในพื้นที่ว่า  นโยบายของรัฐบาลชุดนี้จอดแน่ ไม่ต้องแจว จึงฝากไปบอกด้วยว่ายุคนี้ไม่มีเรือแจวแล้ว มีแต่เรือเจ็ต</p>
<p>โฆษกประจำตัวหัวหน้า<orgName>พรรคประชาธิปัตย์ </orgName> กล่าวว่า 4.พ.ต.ท.ทักษิณต้องการปลุกกระแสทักษิณฟีเวอร์ใหม่อีกครั้ง โดยมีการแจกรูปของพ.ต.ท.ทักษิณพร้อมลายเซ็นให้ ส.ส.ในภาคอีสานเพื่อหวังสร้างกระแส หรือเอาไปบูชาก็ไม่ทราบ แต่ขอแนะนำว่าควรจะออกเป็นเหรียญหลวงพ่อแม้วและนำไปปลุกเสกแจกส.ส.<orgName>พรรคเพื่อไทย</orgName>ห้อยคอไปหาเสียงแทนจะดีกว่า 5.ปรากฏการณ์ที่มีมติพรรคเพื่อไทยขับไล่นายจุมพฎ บุญใหญ่ ส.ส. <orgName>สกลนคร</orgName> และนายปรพล อดิเรกสาร ส.ส. <orgName>สระบุรี</orgName> <orgName>พรรคเพื่อไทย</orgName>ออกจากการเป็นสมาชิกพรรค ถือเป็นการเชือดไก่ให้ลิงดู เพื่อไม่ให้ ส.ส.คนอื่นของพรรคเอาเป็นเยี่ยงอย่าง เพราะจะเป็นตัวอย่างให้ ส.ส.ที่เหลือแตกแถว ไปหาเสียงให้พรรคคู่แข่ง เพราะปกติพรรคการเมืองจะหลีกเลี่ยงการขับสมาชิกพรรคออก กรณีนี้ถือเป็นการบอกนัยยะที่หวังผลทางการเมืองจึงมีมติออกมาในลักษณะนี้</p></body>
</news>
