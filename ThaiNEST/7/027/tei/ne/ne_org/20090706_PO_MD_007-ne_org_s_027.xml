<teiHeader>
<fileDesc>
<titleStmt>
  <title>คนครึ่งล้านแห่สอบบรรจุขรก.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-06 20:22:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000076452  </bibl>
</sourceDesc>
</fileDesc>
</teiHeader>
<news>
<headline>คนครึ่งล้านแห่สอบบรรจุ<orgName>ขรก.</orgName></headline>
<lead></lead>
<neck></neck>
<body><p>นายปรีชา วัชราภัย เลขาธิการ <orgName>ก.พ.</orgName> กล่าวว่า ตามที่<orgName>สำนักงาน ก.พ.</orgName> ได้เปิดรับสมัครสอบแข่งขันเพื่อบรรจุบุคคลเข้ารับราชการ โดย<orgName>ก.พ.</orgName> เป็นผู้ดำเนินการสอบภาคความรู้ความสามารถทั่วไป (ภาค ก.) ประจำปีงบประมาณ พ.ศ.2552 สำหรับผู้สำเร็จการศึกษาระดับประกาศนียบัตรวิชาชีพ ประกาศนียบัตรวิชาชีพเทคนิค อนุปริญญา ประกาศนียบัตรวิชาชีพชั้นสูง ปริญญาตรี หรือปริญญาโท หรือคุณวุฒิอย่างอื่นที่เทียบได้ในระดับเดียวกันในสาขา วิชาใดวิชาหนึ่งที่ ก.พ.รับรอง ตั้งแต่วันที่ 15 พ.ค. จนถึงวันที่ 4 มิ.ย. 52 นั้น ขณะนี้ <orgName>สำนักงานก.พ.</orgName> ได้ออกประกาศ เรื่องกำหนดวัน เวลา สถานที่สอบ และระเบียบเกี่ยวกับการสอบแข่งขันเพื่อบรรจุบุคคลเข้ารับราชการโดย ก.พ. เป็นผู้ดำเนินการสอบ ภาคความรู้ความสามารถทั่วไป (ภาค ก.) ประจำปีงบประมาณ พ.ศ.2552 เป็นที่เรียบร้อยแล้ว</p>
<p>โดยระดับประกาศนียบัตรวิชาชีพ กำหนดสอบวันที่ 19 ก.ค.52 ที่อิมแพ็ค เมืองทองธานี ระดับประกาศนียบัตรวิชาชีพเทคนิค อนุปริญญา ประกาศนียบัตรวิชาชีพชั้นสูง กำหนดสอบวันที่ 19 ก.ค. และวันที่ 2 ส.ค. 52 โดยใช้สถานที่สอบ ประกอบด้วย อิมแพ็ค เมืองทองธานี มหาวิทยาลัยรามคำแหง (หัวหมาก) และมหาวิทยาลัยรามคำแหง(บางนา)</p>
<p>ระดับปริญญาตรี กำหนดสอบวันที่ 2 ส.ค.52 ที่มหาวิทยาลัยรามคำแหง (หัวหมาก) นอกจากนี้ ในระดับปริญญาตรี ยังกำหนดสอบในวันที่ 30 ส.ค.วันที่ 6 , 20 และ 27 ก.ย. 52 ซึ่งจะตรวจสอบสถานที่สอบได้ในวันที่ 14 ส.ค.52</p>
<p>สำหรับระดับปริญญาตรี เลขประจำตัวสอบตั้งแต่ 523257263 – 523383915 และระดับปริญญาโท เลขประจำตัวสอบ 524000001 – 524011148 จะสามารถดูรายละเอียด กำหนดวัน เวลา และสถานที่สอบ ได้ในวันที่ 14 ต.ค.52</p>
<p>เลขาธิการ <orgName>ก.พ.</orgName> กล่าวว่า สำหรับจำนวนผู้สมัครสอบแข่งขันเพื่อบรรจุบุคคลเข้า รับราชการ โดย <orgName>ก.พ.</orgName> เป็นผู้ดำเนินการสอบภาคความรู้ความสามารถทั่วไป (ภาค ก.) ประจำปีงบประมาณ พ.ศ. 2552 นี้ ประกอบด้วย คุณวุฒิระดับประกาศนียบัตรวิชาชีพ จำนวน 24,711 คน ระดับประกาศนียบัตรวิชาชีพเทคนิค อนุปริญญา ประกาศนียบัตรวิชาชีพชั้นสูง จำนวน 101,158 คน ระดับปริญญาตรี จำนวน 383,915 คน และระดับปริญญาโท จำนวน 11,148 คน รวมทั้งสิ้น 520,932 คน ซึ่งการดำเนินการภายหลัง<orgName>ก.พ.</orgName> ได้ดำเนินการสอบภาคความรู้ความสามารถทั่วไป (ภาค ก.) แล้ว คือ เมื่อส่วนราชการใดประสงค์จะบรรจุบุคคลเข้ารับราชการจากผู้สำเร็จการศึกษาวุฒิใดหรือสาขาใด ส่วนราชการนั้นจะรับสมัครผู้ที่ขึ้นทะเบียนผู้สอบ ภาค ก. ของ <orgName>ก.พ.</orgName> และดำเนินการสอบภาคความรู้ความสามารถที่ใช้เฉพาะตำแหน่ง (ภาค ข.) และภาคความเหมาะสมกับตำแหน่ง (ภาค ค.) แล้วขึ้นบัญชีผู้สอบแข่งขันได้ เพื่อบรรจุและแต่งตั้งเข้ารับราชการในตำแหน่งนั้นต่อไป</p>
<p>ทั้งนี้ สามารถตรวจสอบเลขประจำตัวผู้สอบได้ที่เว็บไซต์ http://job3.ocsc.go.th หรือกรณีมีข้อสงสัยสามารถสอบถามได้ที่ <orgName>ศูนย์แนะแนวการศึกษาและข้อมูลข่าวสาร สำนักงาน ก.พ.</orgName> ถนนพิษณุโลก , <orgName>ศูนย์แนะแนวการศึกษา</orgName> สยามสแควร์ ซอย 7, <orgName>ศูนย์ข่าวสำนักงาน ก.พ.</orgName>ถนน ติวานนท์ จังหวัดนนทบุรี หรือที่ สายด่วน 1786</p></body>
</news>
