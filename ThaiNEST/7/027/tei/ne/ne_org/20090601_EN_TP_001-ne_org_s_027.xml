<teiHeader>
<fileDesc>
<titleStmt>
  <title>"นุก"อิสระแล้ว "ปอ"สั่ง"ป้อ"เซ็นใบหย่า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/010609/5506  </bibl>
</sourceDesc>
</fileDesc>
</teiHeader>
<news>
<headline>"นุก"อิสระแล้ว "ปอ"สั่ง"ป้อ"เซ็นใบหย่า</headline>
<lead></lead>
<neck></neck>
<body><p>นัดไกล่เกลี่ยกันหลายครั้งในคดีฟ้องหย่า  แต่ฝ่ายสามีป้อ-บุญสิทธิ์  ธรรมโรจน์พินิจ  ก็ไม่ยอมไปเจรจาที่ศาลเยาวชนและครอบครัวกลาง  ล่าสุดนุก-สุทธิดา  ก็ได้กลับมาใช้นามสกุลเกษมสันต์  ณ  อยุธยา  อีกครั้ง  เมื่อปอ  <orgName>ประตูน้ำ</orgName>พ่อสามีลงมาช่วยเคลียร์ให้  จนป้อยอมไปจดทะเบียนหย่าเป็นที่เรียบร้อย  โดยแม่นุกได้รับสิทธิเป็นผู้ดูแลลูกทั้งสองคน</p>

     <p>"เพิ่งไปหย่ากันมาค่ะค่อนข้างกะทันหันมาก  เรื่องคดีก็ถือว่าจบไปค่ะ  นุกโชคดีที่ได้เจอกับปะป๊าท่านก็ช่วยจัดการเรื่องทุกอย่างให้  นุกก็รู้สึกว่าดีใจที่ทุกอย่างจบลงด้วยดี  การดูแลเด็กๆ  สิทธิการปกครองลูกๆ  ก็เป็นของนุกค่ะ  เรื่องค่าใช้จ่ายในการดูแลเด็กๆ  นุกเป็นคนรับผิดชอบค่ะ  แต่คุณพ่อของป้อท่านรักหลานมากท่านก็จะช่วยดูแล </p>

     <p>กับป้อก็ได้คุยกันเรื่องโน้นเรื่องนี้แล้ว  เราสองคนก็ยังรู้สึกว่าเรายังเป็นครอบครัวอยู่ค่ะ  เพียงแต่เราก็ไม่ได้อยู่ด้วยกันแค่นั้นเอง  นุกว่านุกโชคดีจริงๆ  ค่ะ  ที่มีผู้ใหญ่เข้ามาช่วยเคลียร์ให้ตรงนี้  ไม่งั้นคงอาจจะยังไม่จบยังยืดเยื้ออีกนาน  ผู้ใหญ่ทางบ้านนุกก็ดีใจทางฝ่ายป้อก็ดีใจ  เพราะทั้งสองฝ่ายก็รักใคร่กันอยู่แล้ว  เราสองครอบครัวไม่ได้มีปัญหากัน  ซึ่งพอจบกันด้วยดีแบบนี้ทั้งสองบ้านก็แฮปปี้ค่ะ"  นุกกล่าว</p></body>
</news>
