<teiHeader>
<fileDesc>
<titleStmt>
  <title>สศช.ขอยืด30วันสรุปเช่ารถ ชี้เสียงส่วนใหญ่ให้ทบทวน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/24/news_28987250.php?news_id=28987250  </bibl>
</sourceDesc>
</fileDesc>
</teiHeader>
<news>
<headline><orgName>สศช.</orgName>ขอยืด30วันสรุปเช่ารถ ชี้เสียงส่วนใหญ่ให้ทบทวน</headline>
<lead><orgName>สศช.</orgName>เสนอ <orgName>ครม.</orgName>ยืดเวลาสรุปรถเมล์เอ็นจีวี 4,000 คัน ออกไปอีก 30 วัน พร้อมนำข้อเสนอทุกภาคส่วนและบอร์ด <orgName>สศช.</orgName>สัปดาห์หน้า เผยเสียงส่วนใหญ่อยากให้ทบทวนการเช่า “โสภณ” ยันไม่ขัดข้อง ย้ำไม่ได้กระเหี้ยนกระหือรือ ขณะที่กลุ่มรถร่วม-เครือข่ายภาคประชาชนรุมค้าน ระบุรายได้ ปริมาณผู้โดยสาร เส้นทางเดินรถที่ <orgName>ขสมก.</orgName>คิดไม่ตรงความเป็นจริง</lead>
<neck></neck>
<body><p>การจัดประชุมรับฟังความคิดเห็นเรื่องแผนปรับปรุงการบริหารจัดการและบริการของระบบขนส่งมวลชนกรุงเทพของ<orgName>องค์การขนส่งมวลชนกรุงเทพ</orgName> (<orgName>ขสมก.</orgName>) ซึ่ง<orgName>สำนักงานคณะกรรมการพัฒนาการเศรษฐกิจและสังคมแห่งชาติ</orgName> (<orgName>สศช.</orgName>) ได้จัดรับฟังความคิดเห็นเพื่อประกอบการพิจารณาตัดสินใจกรณีโครงการเช่ารถเมล์เอ็นจีวี 4,000 คัน ของ <orgName>ขสมก.</orgName>โดยที่ประชุมมีผู้แทนจากหลายภาคส่วนเข้าร่วม เช่น ตัวแทนคนพิการ ตัวแทน<orgName>สมาคมรถร่วม ขสมก.</orgName> ตัวแทน<orgName>สหภาพแรงงาน ขสมก.</orgName> และภาคประชาชน ทั้งนี้ ที่ประชุมได้แสดงความคิดเห็นอย่างหลากหลาย ส่วนใหญ่เห็นว่า ควรทบทวนโครงการเช่ารถเมล์เอ็นจีวี 4,000 คัน เนื่องจากเห็นว่าอาจจะไม่คุ้มทุนค่าเช่า ค่าซ่อมบำรุงสูงกว่ามาตรฐาน </p>
<p>ด้านนายอำพน กิตติอำพน เลขาธิการ <orgName>สศช.</orgName>กล่าวว่า จะรวบรวมความคิดเห็นใน 4 ข้อ คือ ภาพรวมการบริการขนส่งสาธารณะในกรุงเทพฯ และปริมณฑล เส้นทางเดินรถ ปริมาณผู้โดยสาร และโครงสร้างรายได้และต้นทุน เสนอคณะกรรมการ <orgName>สศช.</orgName>สัปดาห์หน้า การดำเนินโครงการไม่ได้พิจารณาจากข้อเสนอของ<orgName>กระทรวงคมนาคม</orgName>เป็นที่ตั้ง แต่จะดูถึงการดำเนินการของ <orgName>ขสมก.</orgName>แบบยั่งยืน ซึ่งจะบูรณาการถึงการบริการภาคประชาชนในระยะ 5-10 ปีข้างหน้า ทั้งนี้ต้องพิจารณารวมไปถึงการบริการระบบขนส่งมวลชนทั้งระบบไม่ว่าจะเป็นรถไฟฟ้าเส้นทางใหม่ การบริการของรถร่วมบริการ การเดินทางเส้นทางเชื่อมโยงระหว่างกันทั้งเรือโดยสารและระบบอื่นๆ รวมถึงความคุ้มค่าเชิงเศรษฐกิจ กรณีการพิจารณาหากใช้เวลา 30 วัน ตามมติ <orgName>ครม.</orgName>ไม่เพียงพอ ก็จะเสนอต่อ <orgName>ครม.</orgName>ขอขยายระยะเวลาออกไปอีก ขอยืนยันว่าจะพิจารณาบนพื้นฐานที่เกิดประโยชน์สูงสุดต่อประเทศ </p>
<p>นายอำพน กล่าวว่าข้อมูลที่นำมารับฟังความคิดเห็นเป็นข้อมูลจากกระทรวงคมนาคม พบว่า ภาพรวมการบริการขนส่งสาธารณะในกรุงเทพฯ มีแนวโน้มว่าผู้โดยสารจะใช้บริการรถโดยสารประจำทางลดลงเฉลี่ยปีละ 5% ขณะที่สัดส่วนของผู้ใช้บริการรถโดยสารของ <orgName>ขสมก.</orgName>อยู่ที่ 23% น้อยกว่ารถร่วมบริการที่มีสัดส่วนถึง 64% และสัดส่วนผู้ใช้บริการรถไฟฟ้ามีแนวโน้มเพิ่มขึ้นปีละประมาณ 9%</p>
<p>ส่วนเส้นทางเดินรถที่ <orgName>ขสมก.</orgName>มีแผนปรับปรุงใหม่ 145 เส้นทาง มีการขยายเส้นทางการให้บริการรวม 1,419 กิโลเมตร ขณะที่จำนวนเที่ยววิ่งเพิ่มขึ้นเป็นวันละ 52,000 เที่ยวต่อวัน จากเดิม 30,000 เที่ยวต่อวัน ในแต่ละเส้นทางมีรถโดยสารสำหรับผู้พิการเส้นทางละ 1 คัน สำหรับปริมาณผู้โดยสาร ขสมก.ประเมินว่าจะมีผู้โดยสารเพิ่มขึ้นเป็น 3.43 ล้านคนต่อวัน จากเดิมที่มีผู้โดยสาร 1.6 ล้านคนต่อวัน และจะมีรายได้ที่ 10,929 บาทต่อวันต่อคัน โดยมีต้นทุนค่าเช่ารถที่วันละ 4,442 บาทต่อวันต่อคัน</p>
<p>รถร่วมค้าน145เส้นทางเหตุทับซ้อนกัน</p>
<p>นายฉัตรชัย ชัยวิเศษ นายก<orgName>สมาคมพัฒนารถร่วมเอกชน</orgName> กล่าวว่า ผู้ประกอบการรถร่วมเอกชนขอคัดค้าน การกำหนดเส้นทาง 145 เส้นทาง เพราะเส้นทางที่ทับซ้อนกับเส้นทางของรถร่วมเอกชนกว่า 80% ในการจัดทำโครงการเช่า รถเอ็นจีวี 4,000 คัน ผู้ประกอบการไม่เคยมีส่วนร่วม ไม่เชื่อว่าข้อมูลที่ <orgName>ขสมก.</orgName>คำนวณถูกต้อง</p>
<p>“ผมไม่ได้คัดค้านโครงการนี้ เพราะ <orgName>ขสมก.</orgName>ต้องมีรถโดยสารใหม่ให้บริการกับประชาชน แต่การดำเนินโครงการ และการคำนวณรายละเอียดต้องคำนึงถึงผู้ที่เกี่ยวข้อง โดยเฉพาะผู้ประกอบการรถร่วมที่ได้รับผลกระทบโดยตรง หากโครงการนี้ดำเนินการ เอกชนจะได้รับความเสียหาย <orgName>ขสมก.</orgName>ก็จะถึงการอวสาน”</p>
<p>รถร่วมชี้เป็นไปได้ยากรายได้วันละหมื่น</p>
<p>นายฉัตรชัย ภู่อารี ประธาน<orgName>ชมรมผู้ประกอบการรถโดยสารประจำทางรถหมวด 4</orgName> กล่าวว่า รายได้ที่ <orgName>ขสมก.</orgName>ประเมินว่าจะได้รับวันละ 10,929 บาทต่อคัน เพิ่มขึ้นจากปัจจุบันที่มีรายได้สูงสุด 7,000 บาทต่อวันต่อคัน นั้น ไม่น่าจะเป็นไปได้ จากการศึกษาแนวเส้นทางที่ <orgName>ขสมก.</orgName>กำหนด เช่น เส้นทางพุทธมณฑลสาย 2 และ 3 ตนเคยให้บริการและก็ขาดทุน เนื่องจากประชาชนที่อาศัยอยู่ในบริเวณนั้น ใช้รถยนต์ส่วนบุคคลเป็นส่วนใหญ่ สิ่งนี้ถามว่า <orgName>ขสมก.</orgName>เคยเข้าไปศึกษาพฤติกรรมการใช้ของผู้โดยสารหรือไม่</p>
<p>นายบุญชัย รุ่งเรืองไพศาลสุข ประธานเครือข่ายคัดค้านขึ้นค่าโดยสารรถสาธารณะ กล่าวว่า อัตราค่าโดยสารที่เหมาะสมควรอยู่ที่ 20 บาทตลอดสาย เห็นว่าจำนวนรถโดยสารที่เหมาะสมควรอยู่ที่ 3,500 คัน <orgName>สศช.</orgName>ต้องคำนึงถึงการพัฒนาการให้บริการ และคุณภาพของรถโดยสารด้วย ไม่ใช่คิดเพียงแต่ว่าจะเช่าหรือซื้อรถโดยสารเท่านั้น</p>
<p>นายสนาน บุญงอก ประธาน<orgName>สหภาพแรงงานรัฐวิสาหกิจ ขสมก.</orgName> กล่าวว่า <orgName>ขสมก.</orgName>มีความจำเป็นที่ต้องมีรถโดยสารใหม่มาให้บริการกับประชาชน ดังนั้นจึงสนับสนุนให้มีการจัดหารถโดยสาร 4,000 คัน แต่การจัดเส้นทางเดินรถนั้นต้องปรับพื้นฐานการกำหนดเส้นทางใหม่ไม่ใช่ 145 เส้นทางเดิม เพราะเดิมคิดบนพื้นฐานที่มีรถโดยสาร 6,000 คัน </p>
<p>ด้านผู้แทนจากผู้พิการ กล่าวว่า ต้องการให้จัดหารถโดยสารแบบพื้นต่ำ เพื่อที่จะอำนวย ความสะดวกให้แก่ผู้พิการ และคนชรา แม้ว่าจะเพิ่มต้นทุนอีกเล็กน้อย แต่จะเพิ่มความคุ้มค่าทางสังคม และจะช่วยคนพิการได้มาก เนื่องจากปัจจุบันคนพิการไม่สามารถเข้าถึงการใช้บริการรถโดยสารสาธารณะได้ และต้องใช้บริการรถแท็กซี่ที่มีอัตราค่าโดยสารสูง โดยหากดำเนินการให้ผู้พิการได้รับความสะดวกจะเก็บค่าโดยสารเพิ่มอีกเล็กน้อยก็ยินดี</p>
<p><orgName>ขสมก.</orgName>อ้างขาดทุนเพราะนโยบายรัฐ </p>
<p>ขณะที่นายโอภาส เพชรมุณี รักษาการผู้อำนวยการ <orgName>ขสมก.</orgName>กล่าวว่า สาเหตุที่ <orgName>ขสมก.</orgName>ขาดทุน เป็นเพราะนโยบายของภาครัฐ การควบคุมราคาค่าโดยสาร ขณะที่รัฐก็ไม่ยอมจ่ายค่าชดเชยขาดทุนจากการให้บริการสาธารณะแก่ <orgName>ขสมก.</orgName> แต่ให้ <orgName>ขสมก.</orgName>ไปกู้เงินและเป็นหนี้สะสมจนถึงปัจจุบัน ซึ่ง <orgName>ขสมก.</orgName>ก็พยายามลดต้นทุนด้วยการนำรถเอ็นจีวีเข้ามาให้บริการ แต่ก็ยังมีปัญหาติดขัดเรื่องค่าบริหารจัดการ และต้องมีการปรับโครงสร้าง โดยลดพนักงานลง </p>
<p>ส่วนกรณีที่เลือกวิธีการเช่ารถโดยสารก็เพราะ <orgName>ขสมก.</orgName>จน ไม่มีเงิน และเห็นว่าการเช่ารถของ <orgName>ขสมก.</orgName> เป็นการเช่าที่ตลกที่สุด เพราะปกติคนให้เช่ารถต้องกลัวผู้เช่าทำรถเสียหาย แต่ <orgName>ขสมก.</orgName>กับกลัวผู้ให้เช่าหนี และให้วางเงินประกัน ขณะที่การประเมินปริมาณผู้โดยสารที่เพิ่มขึ้นนั้น เชื่อว่าเมื่อระบบรถโดยสารสาธารณะพัฒนา ประชาชนที่ใช้รถยนต์ส่วนบุคคลจะหันมาให้บริการรถโดยสารสาธารณะมากขึ้น </p>
<p>ด้านนายโสภณ ซารัมย์ รมว.<orgName>คมนาคม</orgName> กล่าวว่า หาก <orgName>สศช.</orgName>จะขอขยายเวลาการพิจารณารายละเอียดโครงการออกไปอีก </p>
<p>1 เดือน<orgName>กระทรวงคมนาคม</orgName>ก็ไม่ขัดข้อง เพราะไม่ได้กระเหี้ยนกระหือรือที่จะดำเนินโครงการนี้</p>
<p>“ต่อตระกูล” เตรียมชงข้อมูลให้ <orgName>ป.ป.ช.</orgName></p>
<p>นายต่อตระกูล ยมนาค อดีต<orgName>คณะกรรมการตรวจสอบการกระทำที่ก่อให้เกิดความเสียหายแก่รัฐ</orgName> (<orgName>คตส.</orgName>) และอดีตนายก<orgName>สภาวิศวกรรมสถานแห่งประเทศไทย</orgName> ในฐานะประธานคณะทำงานศึกษาข้อเท็จจริงโครงการจัดหารถเมล์ 4,000 คัน เพื่อแก้ปัญหาการขาดทุนของ <orgName>ขสมก.</orgName> กล่าวถึงความคืบหน้าของการศึกษาข้อเท็จจริงกรณีดังกล่าวว่า หลังจากเริ่มทำงานมา 2 สัปดาห์ ในวันที่ 24 มิ.ย.นี้ ตนจะเข้ารายงานความคืบหน้าให้นายเมธี ครองแก้ว กรรมการ <orgName>ป.ป.ช.</orgName> ในฐานะประธานกรรมการในการศึกษาข้อเท็จจริงโครงการจัดหารถเมล์เอ็นจีวี 4,000 คันทราบ </p>
<p>ตนได้รวบรวมข้อมูลต่างๆ ทั้งในเรื่อง โครงการจัดเช่าและจ้างเหมา ซ่อมบำรุงรักษา รถโดยสารชั้นเดียวปรับอากาศ (ยูโรทู) จำนวน 500 คัน และกรณีการนำเข้ารถจากประเทศจีนเมื่อ 2 ปี ที่ผ่านมา ซึ่งเป็นความร่วมมือในระดับประเทศ นับย้อนไปว่าเรามีบทเรียนอะไรบ้างทั้งด้านดีและไม่ดี รวมทั้งดูในเรื่องทีโออาร์ของสัญญาต่างๆ เชื่อว่าหากมีผู้มาร้องเรียนกรณีดังกล่าว <orgName>ป.ป.ช.</orgName>จะนำข้อมูลที่เราเสนอไป ใช้ประกอบการไต่สวนได้</p></body>
</news>
