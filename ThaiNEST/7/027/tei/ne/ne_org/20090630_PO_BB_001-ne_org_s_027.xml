<teiHeader>
<fileDesc>
<titleStmt>
  <title>กกต.ถก"28ปชป."ถือหุ้นวันนี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/30/news_29021485.php?news_id=29021485  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>ถก"28ปชป."ถือหุ้นวันนี้</headline>
<lead><orgName>กกต.</orgName>หักอนุ กก. หลังมีมติยกคำร้องสอยส.ส.ถือหุ้นสัมปทานรัฐ ส่งสำนวนให้ที่ปรึกษา ก.ม.พิจารณาใหม่ “สดศรี” ชี้อนุกก.ไม่มีอำนาจตีความข้อ ก.ม. ลั่นไม่ได้มาติดคุกด้วย ส่งสำนวนเชือด 16 ส.ว.ให้ประธานวุฒิฯ สัปดาห์นี้ ขณะที่อนุกก.ชงสำนวน 28 ส.ส.<orgName>ปชป.</orgName>ถึงประธาน <orgName>กกต.</orgName>แล้ว คาดนำเข้าหารือวันนี้ แต่เชื่อยังไม่รู้ผล ด้าน 3 ส.ส.เพื่อไทย อ้าง <orgName>ปตท.</orgName>ไม่ใช่สัมปทานรัฐ</lead>
<neck></neck>
<body><p>นางสดศรี สัตยธรรม <orgName>กรรมการการเลือกตั้ง</orgName> (<orgName>กกต.</orgName>) ด้านกิจการพรรคการเมือง กล่าวถึงการตรวจสอบการถือครองหุ้นของ ส.ส. ที่มีข่าวว่าคณะอนุกรรมการของ</p>
<p><orgName>กกต.</orgName> เห็นควรยกคำร้องการตรวจสอบ ส.ส. เพราะไม่เข้าข่ายความผิดตามรัฐธรรมนูญ ว่า กรณีของ ส.ส.ก็เหมือนกรณีของ ส.ว. ที่อนุกรรมการมีเสียงแตกกัน</p>
<p><orgName>กกต.</orgName>จึงเห็นว่าเป็นข้อกฎหมาย และมีมติเสนอให้ที่ปรึกษากฎหมาย ซึ่งเป็นผู้เชี่ยวชาญจากภายนอก ไม่ว่าจะเป็นนักวิชาการ อดีต<orgName>สมาชิกสภาร่างรัฐธรรมนูญ</orgName> (<orgName>ส.ส.ร.</orgName>) ที่รู้เจตนารมณ์ของรัฐธรรมนูญ มาตรา 48 และ มาตรา 265 เป็นอย่างดี ซึ่งก็ชัดเจนออกมาแล้ว ดังนั้น คณะอนุกรรมการต้องยึดการพิจารณาของคณะที่ปรึกษากฎหมายของ <orgName>กกต.</orgName></p>
<p>ผู้สื่อข่าวถามว่า กรณีมีความเห็นขัดแย้งทางความเห็นของอนุกรรมการกับที่ปรึกษากฎหมาย ควรเสนอ<orgName>ศาลรัฐธรรมนูญ</orgName>เพื่อตีความไว้เป็นบรรทัดฐานหรือไม่ นางสดศรี กล่าวว่า การส่ง<orgName>ศาลรัฐธรรมนูญ</orgName>จะมีกฎเกณฑ์อยู่แล้ว โดยในส่วน ส.ว.จะเร่งทำเรื่องส่งประธานวุฒิสภาให้ได้ภายในสัปดาห์นี้ เพื่อจะนำเสนอ<orgName>ศาลรัฐธรรมนูญ</orgName>ต่อไป</p>
<p>อย่างไรก็ตาม การพิจารณากรณี ส.ส.ถือหุ้นของอนุกรรมการทั้งสองชุด หากอนุกรรมการเห็นควรยกคำร้องก็ต้องส่งให้ที่ปรึกษากฎหมายก่อนจะเสนอให้ <orgName>กกต.</orgName>พิจารณาอีกครั้ง เพราะเรื่องนี้เป็นเรื่องชี้เป็นชี้ตายของ ส.ส. อีกทั้งคนติดคุกไม่ใช่ใครหากเป็น กกต.ทั้งสี่คน คณะอนุกรรมการ หรือที่ปรึกษาไม่ได้มาติดคุกด้วย การทำอะไรต้องให้รอบคอบชัดเจนมากที่สุด อนุกรรมการหรือฝ่ายกฎหมายไม่ได้มีส่วนผูกพันในเรื่องนี้ เพราะต้องใช้ดุลพินิจตีความข้อกฎหมาย เพื่อให้ถือว่าทำหน้าที่ถูกต้องตามกฎหมาย แม้จะมีการพิจารณาอย่างไรของอนุกรรมการก็คงให้ชี้ในลักษณะที่ทำให้เราตกเหว ด้วยคงเป็นไปไม่ได้ ต้องอาศัยหลายส่วน และเรื่องนี้ก็ได้คุยกับประธาน <orgName>กกต.</orgName>เช่นกัน</p>
<p>นางสดศรี กล่าวว่า ตามที่อนุกรรมการเห็นแย้งว่า กฎหมายไม่ได้กำหนดระยะเวลาการปลดเปลื้องการถือครองหุ้นนั้น จริงๆ แล้ว <orgName>กกต.</orgName>ยึดตามกรณีที่ผู้ดำรงตำแหน่งการเมืองยื่นบัญชีทรัพย์สินต่อ <orgName>กกต.</orgName> ต้องยื่นภายใน 30 วัน นับแต่ดำรงตำแหน่ง</p>
<p>“สดศรี”ชี้อนุกก.ไม่มีหน้าที่ตีความข้อก.ม.</p>
<p>ผู้สื่อข่าวถามว่า การที่ <orgName>กกต.</orgName>ระบุว่าอนุกรรมการต้องมีความเห็นตามที่ปรึกษากฎหมาย ถือเป็นการกดดันอนุกรรมการหรือไม่ นางสดศรี ปฏิเสธว่า ไม่ได้เป็นการบีบหรือกดดัน แต่ทั้งหมดเป็นความเห็นทางกฎหมาย และเรื่องนี้ก็ไม่ใช่เรื่องแรก แต่เคยมีกรณียุบพรรค ที่มีความเห็นต่างกันระหว่างคณะกรรมการด้านกิจการพรรคการเมือง ที่เห็นว่าไม่ควรยุบ แต่ที่ปรึกษากฎหมายระบุว่า มาตรา 237 ระบุไว้ชัดว่าไม่ยุบไม่ได้ ซึ่งเป็นหน้าที่ของ <orgName>กกต.</orgName>ที่จะใช้ดุลพินิจของตัวเองว่าควรตัดสินอย่างไร และท้ายที่สุด<orgName>ศาลรัฐธรรมนูญ</orgName>ก็เห็นด้วยกับ <orgName>กกต.</orgName></p>
<p>นางสดศรี ยังกล่าวถึงการพิจารณาการถือครองหุ้นของ 28 ส.ส.<orgName>พรรคประชาธิปัตย์</orgName> ว่า ยังไม่มั่นใจว่าสามารถนำเข้าสู่ที่ประชุมได้ในวันนี้ (30 มิ.ย.) หรือไม่ ซึ่งคาดว่าจะมีการเปิดซองในที่ประชุม และไม่ทราบว่าจะมีความเห็นเช่นเดียวกับอนุกรรมการชุดที่ผ่านมาหรือไม่</p>
<p>“ในลักษณะเดียวกัน หากยังไม่ได้สอบเรื่องหุ้นเลย จะมาตีความข้อกฎหมายอย่างนี้ไม่ได้ ซึ่งเห็นว่าน่าจะสอบเรื่องหุ้นก่อนว่าคนที่ถูกร้องมีหุ้นต้องห้ามตามมาตรา 265 และ 48 หรือไม่ และอนุกรรมการไม่มีอำนาจที่จะมาตีความข้อกฎหมาย เพราะต้องดูข้อเท็จจริงก่อนแล้วค่อยมาพูดถึงข้อกฎหมาย และไม่ให้อำนาจอนุกรรมการมาตีความข้อกฎหมาย เราให้ดูเรื่องข้อเท็จจริงว่าเป็นอย่างไรมีหุ้นอะไร เป็นหุ้นกู้หรือหุ้นอะไรมีจำนวนเท่าไรเป็นสัมปทานหรือไม่แล้วค่อยมาคุยข้อ กฎหมายกันต่อไป”</p>
<p>อนุกก.ส่งสำนวน“28ปชป.”ถึงปธ.<orgName>กกต.</orgName>แล้ว</p>
<p>แหล่งข่าวจาก <orgName>กกต.</orgName>เปิดเผยว่า สำนวนคำร้อง 28 ส.ส.<orgName>พรรคประชาธิปัตย์</orgName> ถือหุ้นนั้น คณะอนุกรรมการได้สรุปและลงนามส่งให้นายอภิชาต สุขัคคานนท์ ประธาน</p>
<p><orgName>กกต.</orgName>แล้ว คาดว่าวันที่ 30 มิ.ย.นี้ ประธาน <orgName>กกต.</orgName>จะนำเข้าที่ประชุม และจะสำเนาสำนวนผลสรุปให้ <orgName>กกต.</orgName>ทุกคน ซึ่ง <orgName>กกต.</orgName>จะพิจารณาว่าได้มีการดำเนินการไปอย่างไรเหมือนกับการดำเนินการ ของอนุกรรมการชุดที่ผ่านมาหรือไม่</p>
<p>ทั้งนี้ หากสรุปเหมือนกับชุดที่ผ่านมา โดยไม่ได้มีการแยกบริษัทที่เข้าข่ายมาตรา 48 และมาตรา 265 ตามที่ <orgName>กกต.</orgName>ได้มีมติไปแล้วในการพิจารณาคำร้องของ ส.ว. ออกมาให้ชัดเจนว่าใครได้ถือหุ้นอะไรไว้บ้าง ก็ต้องให้ไปดำเนินการขึ้นมาใหม่ โดยจะให้นำบรรทัดฐานการพิจารณาของ ส.ว.ไปดำเนินการ ให้มีความสอดคล้องกัน เชื่อว่าสำนวน ส.ส. 28 คน ของ<orgName>พรรคประชาธิปัตย์</orgName> จะยังไม่รู้ผลภายในวันที่ 30 มิ.ย.นี้</p>
<p>“สุทธิพล”ชี้ความเห็นอนุกก.ไม่ผูกพันกกต.</p>
<p>นายสุทธิพล ทวีชัยการ เลขาธิการ <orgName>กกต.</orgName> กล่าวถึงกรณีสำนวน 28 ส.ส.พ<orgName>รรคประชาธิปัตย์</orgName> ที่ถือครองหุ้นอาจขัดรัฐธรรมนูญ จะเข้าสู้ที่ประชุม <orgName>กกต.</orgName>ในวันนี้ (30 มิ.ย.) หรือไม่ ว่า กรณีดังกล่าวทางอนุกรรมการได้สรุปสำนวนเสร็จแล้ว ขึ้นอยู่ที่ประธาน <orgName>กกต.</orgName>จะสั่งนำเข้าที่ประชุมหรือไม่ เมื่อแจ้งให้ทราบแล้วจะต้องให้เวลา <orgName>กกต.</orgName>ศึกษาสำนวน</p>
<p>ส่วนที่มีกระแสข่าวว่าอนุกรรมการมีมติยกคำร้อง 28 ส.ส.<orgName>พรรคประชาธิปัตย์</orgName>นั้น เรื่องนี้ขึ้นอยู่กับดุลพินิจของ <orgName>กกต.</orgName> เพราะความเห็นของอนุกรรมการไม่ผูกพันกับ</p>
<p><orgName>กกต.</orgName> อีกทั้งการทำงานของ <orgName>กกต.</orgName>ก็ต้องยึดในหลักการแปลความข้อกฎหมายโดยไม่ใช่อคติต่อ ส.ส.และส.ว. ตนเชื่อ <orgName>กกต.</orgName>ทุกคนพิจารณาทำหน้าที่โดยดีที่สุด</p>
<p>ผู้สื่อข่าวถามว่า ส.ส.ที่ถือหุ้นที่อาจเข้าข่ายขัดรัฐธรรมนูญต้องการให้ <orgName>กกต.</orgName>ดูที่เจตนาของการได้รับหุ้นว่าเข้าไปก้าวก่ายบริษัทหรือไม่ นายสุทธิพล กล่าวว่า เรื่องนี้ <orgName>กกต.</orgName>มองว่ากฎหมายรัฐธรรมนูญไม่ใช่กฎหมายอาญา เพราะกฎหมายอาญาต้องมีเจตนาและการจงใจ ซึ่ง <orgName>กกต.</orgName>คงเห็นว่ากฎหมายต้องตีความเคร่งครัด</p>
<p>อย่างไรก็ตาม <orgName>กกต.</orgName>ก็ใช้ดุลพินิจในการรับฟังพยานหลักฐานอย่างรอบคอบแล้ว และเมื่อขึ้นศาลรัฐธรรมนูญก็คงจะมีมุมมองหลายอย่าง เพราะ<orgName>ศาลรัฐธรรมนูญ</orgName>เป็นองค์อำนาจที่จะวินิจฉัย และวางบรรทัดฐานเพื่อได้ข้อยุติที่สุดตามบทบัญญัติในรัฐธรรมนูญ</p>
<p>3ส.ส.<orgName>พท.</orgName>อ้างหุ้น<orgName>ปตท.</orgName>ไม่ใช่สัมปทานรัฐ</p>
<p>ขณะที่วานนี้ (29 มิ.ย.) นายสุนัย จุลพงศธร นายไพโรจน์ ตันบรรจง และนางปานหทัย เสรีรักษ์ ส.ส.<orgName>พรรคเพื่อไทย</orgName> ได้เข้าชี้แจงต่อคณะอนุกรรมการของ <orgName>กกต.</orgName> กรณีถือหุ้นสัมปทานรัฐ</p>
<p>นายสุนัย กล่าวว่า ขณะนี้มีข้อโต้แย้งกรณีของ <orgName>บริษัท ปตท.</orgName> และ <orgName>บริษัท ปตท.สผ.</orgName>ว่า เป็นบริษัทที่รับสัมปทานจากรัฐหรือไม่ เนื่องจากเมื่อวันที่ 29 พ.ค. ผู้จัดการ<orgName>สำนักกฎหมาย บริษัท ปตท. จำกัด (มหาชน)</orgName> ได้ทำหนังสือตอบกลับ โดยระบุว่า <orgName>บริษัท ปตท.</orgName>มิได้เป็นผู้รับสัมปทานจากรัฐ หรือหน่วยงานของรัฐหรือรัฐวิสาหกิจแต่อย่างใด เนื่องจากธุรกิจปิโตรเลียมเป็นกิจการที่ดำเนินการได้โดยเสรี แต่ <orgName>กกต.</orgName>กลับวินิจฉัยว่า <orgName>บริษัท ปตท.</orgName>เป็นสัมปทานของรัฐ</p>
<p>นอกจากนี้ยังมีปัญหาข้อกฎหมาย โดยเฉพาะในส่วนของตน เพราะมาตรา 265 ที่ระบุการห้ามถือครองหุ้นสัมปทานนั้น บังคับรวมไปถึงภรรยาและบุตรที่บรรลุนิติภาวะไปแล้ว โดยภรรยาของตนเป็นพนักงานบริษัท ปตท. และได้รับหุ้นตามสวัสดิการที่พนักงานได้รับจัดสรร ซึ่งในกรณีนี้มองว่าอาจจะขัดกับมาตรา 43 และ 44 ของรัฐธรรมนูญเรื่องสิทธิเสรีภาพของพลเมืองในการประกอบอาชีพ เพราะอย่างนี้เท่ากับว่าลูกเมียของ ส.ส.ไม่สามารถถือหุ้นหรือทำงานได้เลย</p>
<p>ปธ.วุฒิฯหวัง<orgName>กกต.</orgName>ทบทวนมติ16ส.ว.</p>
<p>นายประสพสุข บุญเดช ประธาน<orgName>วุฒิสภา</orgName> กล่าวว่า ขณะนี้ยังไม่ได้รับหนังสือจาก <orgName>กกต.</orgName> กรณีมีมติวินิจฉัยให้ 16 ส.ว.ขาดสมาชิกภาพจากการถือหุ้นสัมปทาน เนื่องจาก <orgName>กกต.</orgName>ต้องใช้เวลาในการเขียนคำวินิจฉัย ซึ่งการมีมติที่ผ่านมาเป็นปากเปล่า จากนี้ไปหากมีข้อมูลใหม่เชื่อว่าอาจจะมีการเปลี่ยนแปลง หรือทบทวนมติใหม่ก็ได้ โดยขณะนี้ <orgName>กกต.</orgName>กำลังพิจารณาการถือครองหุ้นของ ส.ส. ซึ่งหากมีข้อมูลใหม่ที่ถือหุ้นมาก่อนว่าไม่ผิดก็อาจจะเปลี่ยนมติของ 16 ส.ว.ได้</p>
<p>อย่างไรก็ตาม ที่ผ่านมาในกรณี ส.ว.ได้มีส.ว.บางคนบอกกับตนว่า <orgName>กกต.</orgName>ไม่เคยเชิญไปชี้แจง ซึ่งบางคนถือหุ้นเพียง 400 บาทแล้วโดนให้พ้นสภาพก็น่าเห็นใจ บางคนถือหุ้นโดยบริสุทธิ์ใจ ไม่รู้ว่าขัดรัฐธรรมนูญก็แจ้งกับ <orgName>ป.ป.ช.</orgName>โดยไม่รู้กลายเป็นดาบเล่นงานตัวเอง บางหุ้น <orgName>กกต.</orgName>ก็ไม่รู้ว่าถือหุ้นไหนขัดรัฐธรรมนูญ</p>
<p>“หากนักการเมืองรู้ก็คงไม่มีใครไปถือหุ้น ทั้งนี้ต้องยอมรับว่ามี ส.ว.หลายคนกังวล บางคนถึงกับกินไม่ได้นอนไม่หลับ ไม่เกิดกับใครก็ไม่รู้ แต่ขออย่ากังวล เพราะเชื่อว่ามีเวลายาวนาน กว่าเรื่องจะมาถึงผมและ<orgName>ศาลรัฐธรรมนูญ</orgName>”</p></body>
</news>
