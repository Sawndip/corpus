<teiHeader>
<fileDesc>
<titleStmt>
  <title>"หนุ่ม"เป็นงงชื่อโผล่กลุ่มเสื้อแดง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/080709/7424  </bibl>
</sourceDesc>
</fileDesc>
</teiHeader>
<news>
<headline>"หนุ่ม"เป็นงงชื่อโผล่<orgName>กลุ่มเสื้อแดง</orgName></headline>
<lead></lead>
<neck></neck>
<body><p>หนุ่ม-สันติสุข   พรหมศิริ  เป็นงง  เมื่อมีรายชื่อโผล่ใน<orgName>กลุ่มเสื้อแดง</orgName>  ขอพระราชทานอภัยโทษให้กับ   พ.ต.ท.ทักษิณ  ชินวัตร  
"ผมก็ไม่เคยไปยุ่งกับการเมืองใดๆ  ทั้งสิ้น  ไม่ว่าจะเป็นฝ่ายไหน  เสื้ออะไรผมก็ไม่ยุ่ง  ผมมีหน้าที่แค่เล่นละครกับเป็นพิธีกร  และก็เป็น
ประชาชนชาว<orgName>ไทย</orgName>คนหนึ่งเท่านั้น  สงสัยเหมือนกันว่ามีชื่อผมตรงนั้นได้ยังไง  ในอินเทอร์เน็ตมีการโพสต์โจมตีผมเยอะมาก  ว่าสันติสุข
ดาราตกกระป๋อง  อยู่ใน<orgName>กลุ่มคนเสื้อแดง</orgName>จาบจ้วงสถาบัน  หาว่าผมเป็นพวกโน้นพวกนี้  เลยคิดว่าต้องออกมาชี้แจงให้ทราบ</p>

     <p> สำหรับเรื่องการเมืองที่ผมยุ่ง  มีแค่อย่างเดียวคือการไปเลือกตั้ง  นอกจากนี้ไม่เคยไปร่วมอะไรเลยจริงๆ  ผมคิดว่า
ทางกลุ่มที่เอาชื่อผมไปใช้  อาจจะเกิดความผิดพลาดในการลงข่าว   ก็ขอให้ออกมาชี้แจงด้วยนะครับว่าผมไม่ได้เกี่ยวกับกลุ่มนั้น  ซึ่งปกติ
ตัวผมก็ไม่สนใจเรื่องการเมืองเลย  ไม่เคยคิดจะเล่นการเมืองด้วย  ดาราเป็นอาชีพนักแสดง  เป็นอาชีพต้องอยู่กับมวลชนอยู่แล้ว  คุณแสดง
ละครมีผลงาน  มันไม่ควรไปยุ่งเกี่ยวกับเรื่องการเมืองอยู่แล้ว"  หนุ่มกล่าว </p></body>
</news>
