<teiHeader>
<fileDesc>
<titleStmt>
  <title>“ภูมิ”ยันไม่คิดย้ายซบภูมิใจไทยบอกคนละอุดมการย้ายจริงก็เป็นหมา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090611/16668/%e2%80%9c%e0%b8%a0%e0%b8%b9%e0%b8%a1%e0%b8%b4%e2%80%9d%e0%b8%a2%e0%b8%b1%e0%b8%99%e0%b9%84%e0%b8%a1%e0%b9%88%e0%b8%84%e0%b8%b4%e0%b8%94%e0%b8%a2%e0%b9%89%e0%b8%b2%e0%b8%a2%e0%b8%8b%e0%b8%9a%e0%b8%a0%e0%b8%b9%e0%b8%a1%e0%b8%b4%e0%b9%83%e0%b8%88%e0%b9%84%e0%b8%97%e0%b8%a2%e0%b8%9a%e0%b8%ad%e0%b8%81%e0%b8%84%e0%b8%99%e0%b8%a5%e0%b8%b0%e0%b8%ad%e0%b8%b8%e0%b8%94%e0%b8%a1%e0%b8%81%e0%b8%b2%e0%b8%a3%e0%b8%a2%e0%b9%89%e0%b8%b2%e0%b8%a2%e0%b8%88%e0%b8%a3%e0%b8%b4%e0%b8%87%e0%b8%81%e0%b9%87%e0%b9%80%e0%b8%9b%e0%b9%87%e0%b8%99%e0%b8%ab%e0%b8%a1%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>�ภูมิ�ยันไม่คิดย้ายซบภูมิใจไทยบอกคนละอุดมการย้ายจริงก็เป็นหมา</headline>
<lead>นายภูมิ สาระผล ส.ส.<orgName>ขอนแก่น</orgName> <orgName>พรรคเพื่อไทย</orgName> ให้สัมภาษณ์ปฏิเสธกระแสข่าวเป็น 1 ใน 40 ส.ส.ที่ต้องจับตามองเป็นพิเศษว่าจะย้ายไปอยู่พรรคภูมิใจไทย โดยกล่าวยืนยันว่า ข่าวดังกล่าวไม่มีทางเป็นไปได้อย่างแน่นอน วันนี้ก็ได้พูดคุยกับเพื่อน ส.ส.หลายคนที่ตกเป็นข่าวว่า</lead>
<neck></neck>
<body><p>คงเป็นการดำเนินการของคนในพรรคภูมิใจไทยที่หวังปล่อยข่าวเพื่อให้เกิดความระส่ำระสายในพรรคเพื่อไทย ซึ่งถือเป็นความถนัดของคนสำคัญในพรรคภูมิใจไทยอยู่แล้ว ทั้งที่ความจริงไม่มีทางเป็นไปได้ โดยเฉพาะตน เพราะมีจุดยืนและอุดมการณ์คนละฟากกับ<orgName>พรรคภูมิใจไทย</orgName> และในพื้นที่ก็ต่อสู้ฟาดฟันแข่งขันกันมาตลอด</p>
<p>“ถ้าผมย้ายไปอยู่พรรคภูมิใจไทยก็เป็นหมา อย่างนายประจักษ์ แกล้วกล้าหาญ รมช.<orgName>คมนาคม</orgName> แกนนำของ<orgName>พรรคภูมิใจไทย</orgName> ก็เคยเป็นลูกทีมของผมตอนอยู่พรรคเพื่อไทย แต่พอเขาย้ายไป เราก็มองว่านายประจักษ์เป็นผู้ทรยศ และในเวทีปราศัยต่าง ๆ เราก็โจมตีเรื่องงูเห่ากลุ่มนี้ตลอด แล้วจะไปอยู่กับเขาได้อย่างไร ไม่มีทางเป็นไปได้เลย ไม่รู้ว่าแหล่งข่าวที่ออกมาให้ข่าวเช่นนี้หวังผลอะไร หรือเพื่อให้กระทบต่อการเลือกตั้งซ่อมหรือเปล่า”นายภูมิ กล่าว</p></body>
</news>
