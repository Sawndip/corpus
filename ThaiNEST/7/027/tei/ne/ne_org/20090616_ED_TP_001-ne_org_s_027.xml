<teiHeader>
<fileDesc>
<titleStmt>
  <title>"อั้ม"ก็ตอบไม่ถูก "ต๊อด-โน้ต"ใครคือตัวจริง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/x-cite/160609/6264  </bibl>
</sourceDesc>
</fileDesc>
</teiHeader>
<news>
<headline>"อั้ม"ก็ตอบไม่ถูก "ต๊อด-โน้ต"ใครคือตัวจริง</headline>
<lead></lead>
<neck></neck>
<body><p>ยังทำตัวได้เซ็กซี่สมกับฉายาเจ้าแม่เนิร์สเซอรี่  อั้ม-พัชราภา  ไชยเชื้อ  ยังมีหนุ่มๆ  มาติดพัน  แต่เธอก็ยังไม่ยอมฟันธงว่าใครคือแฟนตัวจริง  แม้ตอนนี้จะห่างๆ  กับต๊อด-ศิณะ  อุ่นทรพันธ์  ไปสนิทสนมกับโน้ต-กรวัฒน์  ชัยวีระพัฒนา  ชี้เหตุโน้ตได้อยู่ใกล้ชิดกว่า  เพราะต๊อดกว่าจะตื่นก็ต้องรอถึงเย็น</p>

     <p>"กับต๊อดตอนนี้ห่างกันค่ะ  ต่างคนต่างอยู่ต่างคนต่างเที่ยว  แต่เรื่องความสัมพันธ์ก็ยังไม่รู้ว่ายังไง  เพราะว่าก็คุยกันอยู่ถึงห่างกันก็ยังคุยกันอยู่  เอาเป็นว่าห่างกันแล้วแต่ก็ยังคุยกันอยู่  เพียงไม่ค่อยได้เจอกัน  จะใช้คุยโทรศัพท์อย่างเดียว  คือจริงๆ  อั้มคุยได้กับทุกคน  แต่ต๊อดก็ถือว่าเป็นพิเศษหน่อย</p>

     <p>ส่วนกับโน้ตก็คุยกันนะ  เขาเป็นคนตลกสนุกสนานดี  ก็คุยๆ  กันค่ะ  แต่ยังค่ะยังไม่เรียกว่าแฟน  คือไม่ว่าใครไม่ว่าทั้งต๊อดทั้งโน้ต  ถ้าคุยกันแล้วเขาจะไม่ว่าใคร  เพราะว่าอั้มชอบผู้ชายที่ไม่ชอบว่าคนอื่น  โน้ตเขาก็ดีค่ะ  ต๊อดถ้าจะเอาใจก็เป็นบางช่วงเวลา  เพราะต๊อดค่อนข้างจะตื่นสายเลยไม่ค่อยได้ไปไหนด้วยกัน"  อั้มสรุป</p></body>
</news>
