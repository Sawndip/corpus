<teiHeader>
<fileDesc>
<titleStmt>
  <title>ไม่น่าเชื่อ!หน้าไมเคิลโผล่กระโปรงรถผู้ดี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-17 07:15:01  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180982  </bibl>
</sourceDesc>
</fileDesc>
</teiHeader>
<news>
<headline>ไม่น่าเชื่อ!หน้าไมเคิลโผล่กระโปรงรถผู้ดี</headline>
<lead>มีผู้เผยภาพถ่ายติดวิญญาณที่เชื่อว่าเป็นการภาพของไมเคิล ซึ่งเกิดขึ้นเพียง 13 ชม.หลังจากนักร้องดังเสียชีวิต</lead>
<neck></neck>
<body><p>แกรี สล็อกเก็ต คุณพ่อชาวเมืองผู้ดี วัย 43 ปี ได้ถ่ายภาพรถโรเวอร์ 200 ของเขาเอง เพื่อจะนำลงนิตยสารขายรถมือสองในวันที่ 26 มิ.ย. เพียงหนึ่งวันหลังนักร้องดังเสียชีวิต ซึ่งสิ่งที่น่าเหลือเชื่อนี้เกิดขึ้นหลังจากที่เขานำภาพไปโหลดลงคอมพิวเตอร์ ซึ่งภาพที่เห็นบนหน้าจอทำเอาเขาถึงกับช็อคเมื่อปรากฏภาพกลุ่มเมฆขนาดใหญ่ที่ก่อตัวคล้ายใบหน้าของไมเคิล แจ็กสัน นักร้องดังสะท้อนมาที่ฝากระโปรงรถของเขาขณะถ่ายรูป</p>
<p>โดยแกรี เผยว่า มันไม่ธรรมดา แต่มันอาจอธิบายได้ง่ายๆว่าเป็นการรวมตัวของก้อนเมฆที่บังเอิญออกมาเป็นลักษณะดังกล่าวในช่วงเวลานั้นพอดี แต่ว่าพอ ตนโชว์รูปนี้ให้คนส่วนหนึ่งดูทุกคนพูดเหมือนกันหมดว่านั่นคือ ไมเคิล ซึ่งตนเองไม่ได้บอกว่าสามารถสัมผัสกับวิญญาณหรือสิ่งที่มองไม่เห็นได้ แต่นี่มันไม่ปกติ และตนไม่ได้อัพโหลดรูปหลังจากนั้นมาสักสองสามวัน แต่ว่าถ่ายรูปนั้นตอนช่วงประมาณ 10 โมงเช้าหลังไมเคิลเสียชีวิตเพียงวันเดียว พอเห็นรูปในคอมพิวเตอร์ ก็รีบเรียกให้ภรรยามาดูแล้วก็พูดว่า ไมเคิล แจ็กสัน มาทำอะไรบนฝากระโปรงรถตน</p>

<p>สื่อนอกเผยภาพลับไมเคิล </p>

<p><orgName>เว็บไซท์ เอบีซี นิวส์</orgName> และ<orgName>แท็บลอยด์เดอะซัน</orgName> ได้แพร่ภาพที่ไม่เคยเปิดเผยมาก่อน โดยเป็นภาพแผลขนาดใหญ่ที่ขาของไมเคิล แจ๊กสัน ที่ถูกระบุว่าเป็นผลร้ายมาจากการฉีดยา ที่เกิดขึ้นเมื่อ 7 ปีก่อน โดยดร.เด็บบร้า ชาลิมาน โฆษกของ<orgName>สถาบันโรคผิวหนังอเมริกัน</orgName> เปิดเผยต่อเอบีซี นิวส์ว่า ดูเหมือนจะมีรอยเข็มหลายรอยที่แสดงถึงการเจาะเข้าไปยังเส้นเลือดดำ และยังเรื่องที่ผิดปกติที่มีการฉีดยาเข้าที่ขา ซึ่งเป็นวิธีที่เธอเชื่อว่า จะถูกนำมาใช้ก็ต่อเมื่อมีความจำเป็น ในกรณีที่ไม่สามารถเจาะเข้าไปที่เส้นเลือดดำตามส่วนบนของร่างกายได้ </p>

<p>ชาลิมาน กล่าวต่อว่า รอยแผลน่าจะเป็นอาการ เนโครซิส หรือการตายของเนื้อเยื่อ หรือกลุ่มเซลล์ ที่เป็นผลมาจากการฉีดของเหลวที่อาจมีฤทธิ์เป็นกรดเข้าไปที่หลอดเลือดดำที่ขาจนกัดกร่อนเป็นรอยดำ ซึ่งเชื่อกันว่าไมเคิลต้องอาศัยยาหลายขนานในการต่อสู้กับสารพัดโรค และมียาหลายชนิดที่สั่งซื้อภายใต้ชื่อปลอมว่า โอมาร์ อดัมส์ และใช้เงินเป็นค่ายากว่าเดือนละ 1 ล้านบาท รายงานยังระบุด้วยว่า ยาบางตัวถูกสั่งโดย ดร.อาร์โนลด์ ไคลน์ แพทย์ผู้เชี่ยวชาญด้านโรคผิวหนังที่เบเวอร์ลีย์ฮิลส์ และเขากำลังถูกสอบสวนกรณีการเสียชีวิตของไมเคิลด้วย</p>

<p>ขณะที่ <orgName>เว็บไซต์เดอะซัน</orgName>และ<orgName>เว็บไซต์นิตยสารยูเอสวีค ลี่</orgName> ยังเผยแพร่ภาพของไมเคิล ขณะที่กำลังประสบอุบัติเหตุ ลูกไฟบนเวทีกระเด็นตกลงมาใส่ศีรษะ และลุกไหม้เส้นผมตอนที่เขากำลังร้องเพลงถ่ายหนังโฆษณาของบริษัทน้ำดื่มชื่อดังยี่ห้อหนึ่ง เมื่อปีพ.ศ.2527 หรือ 25 ปีก่อน โดยไม่เขาไม่รู้สึกตัวว่า มีไฟไหม้บนศีรษะ เขายังคงร้องเพลงและเต้นต่อไป อีกประมาณ 5 วินาที จนไฟลุกไหม้มากขึ้น หลังจากเจ้าหน้าที่ช่วยกันดับไฟได้แล้ว จึงเห็นศรีษะของไมเคิล ถูกไฟลุกไหม้จนไม่เหลือเส้นผม เหลือเพียงหนังศีรษะเป็นลอยแดง และมีการคาดการณืว่า เหตุไฟไหม้ครั้งนั้นทำให้ไมเคิล ต้องรับการปลูกถ่ายผิวหนัง และผ่าตัดหลายครั้ง โดยคาดว่าเป็นจุดเริ่มต้นให้ไมเคิลเสพติดยาแก้ปวด.</p></body>
</news>
