<teiHeader>
<fileDesc>
<titleStmt>
  <title>พลอย ปลื้มตัวแทนป.ป.สต้านยาเสพติด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-24 09:10:23  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177576  </bibl>
</sourceDesc>
</fileDesc>
</teiHeader>
<news>
<headline>พลอย ปลื้มตัวแทน<orgName>ป.ป.ส</orgName>ต้านยาเสพติด</headline>
<lead>"พลอย ชิดจันทร์" ปลื้ม รับหน้าที่ตัวแทน <orgName>ป.ป.ส.</orgName> รวมพลังทีมศิลปิน ต่อต้านยาเสพติด</lead>
<neck></neck>
<body><p>เป็นอีกหนึ่งนักแสดงดาวรุ่ง จาก<orgName>ช่อง 3</orgName> ที่มีผลงานผ่านตาอย่างต่อเนื่อง สำหรับนักแสดงสาวหน้าใส "พลอย ชิดจันทร์ รุจิพรรณ" ล่าสุด ขอรวมพลังทีมศิลปิน ดารา นักแสดง ผู้มีความประพฤติเหมาะสม จากการคัดเลือกของ <orgName>ป.ป.ส.</orgName>
ร่วมเป็นพรีเซ็นเตอร์ ตัวแทน 5 รั้ว ยุทธศาสตร์ในการแก้ไขปัญหายาเสพติดของรัฐบาล พร้อมเป็นสื่อกลางในการกระตุ้นรณรงค์และประชาสัมพันธ์ให้ เด็ก เยาวชนและประชาชนทั่วไป เพื่อเป็นการสนับสนุนกิจกรรม " 5 รั้วล้อมไทย พ้นภัยยาเสพติด" ของ<orgName>สำนักงาน ป.ป.ส.</orgName> ซึ่งจัดขึ้นเนื่องในวันต่อต้านยาเสพติด ที่จะมาถึงในวันศุกร์ที่ 26 มิถุนายน ศกนี้</p>
<p>โดยงานนี้ สาวพลอย ชิดจันทร์ รับหน้าที่เป็นตัวแทนของ รั้วโรงเรียน หนึ่งใน 5 ของรั้วยุทธศาสตร์ ที่จะเน้นสร้างกิจกรรมกระบวนการทำงาน เสริมความเข้มแข็งในโรงเรียน สถานศึกษา และให้เยาวชนรุ่นใหม่ มีภูมิคุ้มกันต่อต้านยาเสพติด ซึ่งท้ายสุดสาวพลอย ได้แอบประชาสัมพันธ์มาว่า "ในส่วนของพลอย อยากเห็นน้อง ๆ เด็กและเยาวชน ที่จะเป็นกำลังสำคัญของประเทศรู้จักใช้เวลาว่างให้เกิดประโยชน์ ทั้งการเล่นดนตรี กีฬา กิจกรรมสาธารณประโยชน์ ช่วยเหลือสังคม คนด้อยโอกาส เพื่อชีวิตที่มีคุณค่า มีชีวิตที่สดใส ห่างไกลยาเสพติดค่ะ"</p></body>
</news>
