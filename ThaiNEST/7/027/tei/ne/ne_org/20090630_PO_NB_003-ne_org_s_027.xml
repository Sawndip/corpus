<teiHeader>
<fileDesc>
<titleStmt>
  <title>เลขาฯ ปชป. ไม่หนักใจกรณี กกต. จะมีคำวินิจฉัยคุณสมบัติ 28 ส.ส.ของพรรค ในวันนี้  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300037&tb=N255206  </bibl>
</sourceDesc>
</fileDesc>
</teiHeader>
<news>
<headline>เลขาฯ <orgName>ปชป.</orgName> ไม่หนักใจกรณี กกต. จะมีคำวินิจฉัยคุณสมบัติ 28 ส.ส.ของพรรค ในวันนี้</headline>
<lead></lead>
<neck></neck>
<body><p>เลขาธิการ<orgName>พรรคประชาธิปัตย์</orgName> ระบุ ไม่หนักใจกรณีที่ <orgName>กกต.</orgName> จะมีคำวินิจฉัยคุณสมบัติ 28 ส.ส.ของ<orgName>พรรคประชาธิปัตย์</orgName> จากกรณีการถือครองหุ้น ในวันนี้ นายสุเทพ เทือกสุบรรณ รองนายกรัฐมนตรี ด้านความมั่นคง ในฐานะเลขาธิการ<orgName>พรรคประชาธิปัตย์</orgName> กล่าวว่า ไม่รู้สึกกังวลใจกับการวินิจฉัยของ คณะกรรมการการเลือกตั้ง หรือ กกต.กรณีการถือครองหุ้นของสมาชิกสภาผู้แทนราษฎร <orgName>พรรคประชาธิปัตย์</orgName> 28 คน ในวันนี้ (30 มิ.ย.52) โดยยืนยันว่า ขอให้ทุกอย่างเป็นไปตามขั้นตอนของกฎหมาย และไม่ขอแสดงความคิดเห็นในการตัดสินของ <orgName>กกต.</orgName>เพราะตนเองเป็นผู้ที่เกี่ยวข้องในกรณีนี้ด้วย ทั้งนี้ ยืนยันว่าการวินิจฉัยของ <orgName>กกต.</orgName>ไม่มีสองมาตรฐานตามที่เป็นข่าว และหากมีคำวินิจฉัยว่าผิดจริงก็พร้อมปฏิบัติตาม แต่ในฐานะที่ดำรงตำแหน่งรัฐมนตรี ก็ยังคงจำเป็นต้องปฏิบัติงานต่อไป ซึ่งขณะนี้รัฐบาลยังไม่มีแผนปรับคณะรัฐมนตรีเพราะเห็นว่ายังไม่ถึงเวลา ส่วนการที่มีข่าวว่า<orgName>พรรคภูมิใจไทย</orgName> เสนอของบประมาณลงพื้นที่ภาคอีสานนั้น ยืนยันว่า จะมีการนำไปพิจารณา หากเกิดประโยชน์แก่ประชาชนก็ควรทำ</p>
<p>นายสุเทพ เทือกสุบรรณ กล่าวอีกว่า การประชุมรัฐมนตรีอาเซียนในวันที่ 16-23 กรกฎาคม 2552 ที่จังหวัดภูเก็ต จะมีการประกาศใช้ พระราชบัญญัติรักษาความมั่นคงในราชอาณาจักร เพื่อรักษาความปลอดภัยของคณะรัฐมนตรีในกลุ่มอาเซียนที่จะเดินทางเข้าร่วมประชุม ภายหลังการประชุมเสร็จสิ้นก็จะยกเลิกการประกาศใช้พระราชบัญญัติดังกล่าว</p></body>
</news>
