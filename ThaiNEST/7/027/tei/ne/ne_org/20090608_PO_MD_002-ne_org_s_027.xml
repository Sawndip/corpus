<teiHeader>
<fileDesc>
<titleStmt>
  <title>"เจ๊สด"ยุพรรคขับส.ส.ปันใจ หาช่องเอาผิด"111ซาก"ที่ยังยุ่งการเมือง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-08 20:44:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000064485  </bibl>
</sourceDesc>
</fileDesc>
</teiHeader>
<news>
<headline>"เจ๊สด"ยุพรรคขับส.ส.ปันใจ หาช่องเอาผิด"111ซาก"ที่ยังยุ่งการเมือง</headline>
<lead></lead>
<neck></neck>
<body><p>วานนี้ (8 มิ.ย.)นางสดศรี สัตยธรรม <orgName>กกต.</orgName>ด้านกิจการพรรคการเมืองและการออกเสียงประชามติ กล่าวถึงกรณี นายจุมพฎ บุญใหญ่ ส.ส.<orgName>สกลนคร</orgName> เขต 2 <orgName>พรรคเพื่อไทย</orgName> ได้ไปร่วมกิจกรรมทางการเมืองกับ<orgName>พรรคภูมิใจไทย</orgName>ในการลงพื้นที่ ที่มีการจัดสัมมนาว่า การดำเนินกิจกรรมทางการเมืองหรือไม่ทำงานด้วยใจ หรือใจย้ายไปแล้วไม่เป็นไร แต่หากนายจุมพฏ ลาออกจะถือว่าพ้นสมาชิกภาพส.ส.ทันที เพราะตามกฎหมายขณะนี้ไม่สามารถย้ายพรรคได้ คงต้องรอให้มีการยุบสภาก่อน</p>
<p>ทั้งนี้หากที่ประชุมใหญ่ของ<orgName>พรรคเพื่อไทย</orgName> มีการประชุมและมีมติให้ขับออกจากการเป็นสมาชิกพรรคผู้ที่เป็น ส.ส. ก็ต้องยื่นร้องต่อ<orgName>ศาลรัฐธรรมนูญ</orgName>ภายใน 60 วัน ซึ่ง<orgName>ศาลรัฐธรรมนูญ</orgName>จะเป็นผู้วินิจฉัยว่า การดำเนินการขับออกจากพรรคนั้น เป็นการดำเนินการโดยชอบหรือไม่ หาก<orgName>ศาลรัฐธรรมนูญ</orgName>เห็นว่าเป็นการดำเนินการโดยชอบ ก็จะขาดจากการเป็นสมาชิกภาพทันที แต่หาก<orgName>ศาลรัฐธรรมนูญ</orgName>เห็นว่า การดำเนินการของพรรคไม่ชอบ ก็สามารถคงสมาชิกภาพต่อ ส่วนจะไปสังกัดพรรคอื่นได้หรือไม่ กรณีนี้ยังไม่ได้มีบรรทัดฐานมาก่อน จึงอยากให้ส.ส.ในพรรคมีการดำเนินการ ซึ่งเรื่องก็จะได้ไปสู่<orgName>ศาลรัฐธรรมนูญ</orgName>ว่าจะพิจารณากรณีนี้อย่างไร เพื่อเป็นบรรทัดฐานต่อไป สำหรับผู้ที่ไม่ได้เป็นส.ส.จะย้ายไปสังกัดพรรคอื่น ทำได้ไม่มีปัญหา</p>
<p>**หาช่องเอาผิดคนถูกตัดสิทธิ์แต่ยังจุ้น</p>
<p>เมื่อถามว่า กรณีที่มีกรรมการบริหารพรรคที่ถูกเพิกถอนสิทธิเลือกตั้ง ไปมีบทบาทเปรียบเสมือนเป็นกรรมการบริหารพรรคภูมิใจไทยนั้น นางสดศรี กล่าวว่า ในเบื้องต้นต้องดูข้อบังคับพรรค และพฤติกรรมว่าเข้าข่ายลักษณะดังกล่าวหรือไม่ ทั้งนี้ ในกรณีผู้ที่ถูกเพิกถอนสิทธิเลือกตั้ง มีผู้ร้องเรียนและอยู่ระหว่างการพิจารณาของอนุกรรมการ ดังนั้นจึงจะนำข้อมูลดังกล่าวจะมาพิจารณาด้วย พร้อมตั้งข้อสังเกตว่ากฎหมายไม่สามารถดำเนินการอะไรได้ ในเรื่องของบทบาทแอบแฝง ดังนั้น<orgName>คณะอนุกรรมการปฏิรูปการเมือง</orgName> ควรที่จะไปดำเนินการเรื่องนี้ มากกว่าที่จะมาดำเนินการเสนอยุบ <orgName>กกต.</orgName></p>
<p>ส่วนกรณีที่<orgName>พรรคภูมิใจไทย</orgName> ขึ้นป้านนโยบาย และการที่นายกรัฐมนตรี ออกมาพูดในทำนองพร้อมที่จะยุบสภานั้น นางสดศรีกล่าวว่า คงยังบอกไม่ได้ว่าเป็นนัยทางการเมือง ว่าจะมีการยุบสภาเพื่อเลือกตั้งใหม่ จนกว่าจะมีพระราชกฤษฎีกาเลือกตั้ง จะคาดว่านายกรัฐมนตรีจะยุบสภาไม่ได้ แต่บทบาททางการเมืองขณะนี้ที่ทำกันอยู่ น่าจะเป็นการเตรียมความพร้อมที่จะมีการหาเสียงเลือกตั้งกัน และการที่พรรคการเมืองจะมีการขึ้นป้ายหาเสียงขณะนี้ก็สามรถทำได้ เพราะเป็นการที่พรรคจะได้พูดเรื่องนโยบายให้กับประชาชนรับทราบ ไม่ได้ผิดกฎหมายอะไร <orgName>กกต.</orgName>ไม่มีอำนาจเข้าไปห้าม เพราะ<orgName>กกต.</orgName>ก็เปรียบเสมือนพี่เลี้ยง หากทำอะไรเกินเลยไปก็จะมีการเตือนพรรคการเมือง ไม่ใช่เป็นการไปจับผิด</p>
<p>ด้านนายอภิชาต สุขัคคานนท์ ประธาน <orgName>กกต.</orgName> กล่าวถึงกรณีผู้ถูกตัดสิทธิ์ทางการเมืองเข้าไปยุ่งเกี่ยวกับการเมืองว่า เรายึดกฎหมายมาตลอด กฎหมายที่จำกัดสิทธิ์ เราก็ต้องตัดสินตามนั้น ไม่ใช่ห้ามทำอะไรทั้งหมด ไม่อย่างนั้นมีภรรยาก็ต้องเลิก เราจำกัดสิทธิ์แค่ลงสมัคร แต่ไม่ได้ห้ามไม่ให้คบหากับใคร หากจะห้ามกันหมดทุกอย่าง ก็เหมือนจำกัดสิทธิ์ เสรีภาพเขาไปด้วย ยืนยันกกต.ไม่เคยมี 2 มาตรฐาน</p>
<p>นายประพันธ์ นัยโกวิท <orgName>กกต.</orgName> ด้านบริหารงานเลือกตั้ง กล่าวว่า ตาม พ.ร.บ.พรรคการเมือง ห้ามผู้ที่ถูกเพิกถอนสิทธิ์เลือกตั้งกระทำการ 3 อย่าง คือ 1. การจดแจ้งจัดตั้งพรรคการเมือง 2. การร่วมก่อตั้งพรรค และ3. เป็นกรรมการบริหารพรรค เพราะกรรมการบริหารพรรค ถือเป็นผู้มีอำนาจบริหารงานในพรรค อะไรที่ทำไม่ได้ก็ต้องตีความ อย่างที่<orgName>กกต.</orgName>เคยตีความว่า ห้ามไปปราศรัยหาเสียง เพราะเมื่อตรวจสอบข้อบังคับพรรค ก็เขียนไว้ว่ากรรมการบริหารพรรคมีหน้าที่รณรงค์หาเสียง เราก็ต้องตีความไปอย่างนั้น ขณะนี้ ก็มีการโยงกันว่าทำไม <orgName>กกต.</orgName>ไม่ห้าม ซึ่งในเรื่องนี้ก็ต้องไปดูข้อบังคับนั้นๆ เพราะช่วงการร่างรัฐธรรมนูญ ก็มีการพูดกันว่า นอกจากข้อห้าม 3 อย่าง ควรจะห้ามเข้าไปดำเนินการ กิจการใดๆของพรรคการเมือง เช่น กรณีตั้งนอมินี ซึ่งในที่ประชุมขณะนั้น ก็ท้วงติงว่าจะไปจำกัดสิทธิ์เสรีภาพทางการเมือง จึงมีการตัดในส่วนนี้ออกไป เพราะฉะนั้น เรื่องนี้ต้องดูข้อเท็จจริงเป็นเรื่องๆไป จะเอาตามใจไม่ได้ โดยเรื่องนี้เรายินดีจะชี้แจง</p>
<p>นายสมชัย จึงประเสริฐ <orgName>กกต.</orgName> ด้านสืบสวนสอบสวน และวินิจฉัย กล่าวว่า เจตนารมณ์ของกฎหมายไม่ต้องการให้ผู้ที่ถูกเพิกถอนสิทธิ์ เข้ามายุ่งเกี่ยวกับการเมือง แต่กฎหมายเขียนไม่ชัดเจน ดังนั้น จะไปห้ามหรือบังคับผู้ที่ถูกเพิกสิทธิ์ไม่ได้ แต่ถ้าจะพิจารณาให้พรรคการเมืองไม่นำผู้ที่ถูกเพิกถอนสิทธิ์ เข้ามายุ่งเกี่ยวกับการเมืองในลักษณะเข้ามาเสมือนเป็นกรรมการบริหารพรรค ก็ต้องใช้มาตรการเกี่ยวกับพรรคเข้าไปจัดการ ไม่เช่นนั้น คำสั่งศาลก็ไม่เป็นผล ซึ่งเรื่องนี้ต้องดูเป็นกรณีไป</p>
<p>ผู้สื่อข่าวถามว่า <orgName>กกต.</orgName>ไม่ชี้ให้ชัดเจนว่า ผู้ถูกเพิกถอน จะทำอะไรได้บ้าง จะถือว่า <orgName>กกต.</orgName>เป็นแค่เสือกระดาษ นายสมชัย กล่าวว่า <orgName>กกต.</orgName>ไม่ใช่เสือกระดาษ หรือทำอะไรไม่ได้ แต่จะให้ฟังจากสื่อ และเต้นตามก็คงไม่ใช่ อย่างก็ไรตาม ได้ส่งเจ้าหน้าที่ลงไปตรวจสอบภายในพื้นที่ เพื่อติดตามพฤติกรรม ว่าเป็นอย่างที่สื่อกล่าวหาหรือไม่ การทำให้กลัว ไม่ใช่สิ่งที่ดี เพราะการทำให้กลัวเป็นเรื่องของเผด็จการ และ<orgName>กกต.</orgName>ไม่เคยทำ</p>
<p>เมื่อถามว่า เมื่อกฎหมายไม่สามารถเอาผิดได้ ควรจะให้ยกเลิก หรือเขียนให้ชัดเจนมากขึ้น นายสมชัย กล่าวว่า ตนเห็นว่า ควรเขียนให้ชัดเจน กฎหมายเป็นสิ่งจับต้องไม่ได้ และเป็นนามธรรม อย่างนั้นควรเขียนให้ชัดเจน เมื่อถึงจุดให้แบ่งแยก ก็จะมีปัญหาซึ่งแม้กระทั่งศาลก็อาจจะมองต่างกัน</p>
<p>เมื่อถามว่า <orgName>กกต.</orgName>เหมือนเสือเชื่องช้าหรือไม่ ที่ปล่อยให้<orgName>พรรคภูมิใจไทย</orgName> ดำเนินการใน จ.สกลนคร เช่นนี้ นายสมชัย กล่าวว่า เรากำลังแก้ระเบียบให้เรื่องเร็วขึ้น ความจริงจะบอกว่า เชื่องช้าก็ไม่ใช่ เพราะได้ให้<orgName>กกต.</orgName>จังหวัดเข้าไปตรวจสอบในพื้นที่ ซึ่งก็ยังไม่ได้รับรายงานว่ามีการร้องเรียนเข้ามา อีกทั้งอำเภอที่พรรคภูมิใจไทยไปจัดสัมมนา ก็อยู่ห่างจากพื้นที่เลือกตั้งถึง 30-50 ก.ม. แต่ก็ได้สั่งการให้เจ้าหน้าที่จับตาดูว่า มีอะไรผิดปกติหรือไม่</p>
<p>**<orgName>เพื่อไทย</orgName>ตัดหางปล่อยวัด“จุมพฏ”</p>
<p>นายวิชาญ มีนชัยอนันต์ ส.ส.<orgName>กทม.</orgName> พรรคเพื่อไทย กล่าวว่า เป็นที่ชัดเจนแล้วว่า นายจุมพฏ บุญใหญ่ ส.ส.<orgName>สกลนคร</orgName> <orgName>พรรคเพื่อไทย</orgName> จะย้ายไปสังกัดพรรคภูมิใจไทย เพราะได้ประกาศชัดด้วยตัวเอง และได้สวมใส่เสื้อของ<orgName>พรรคภูมิใจไทย</orgName>ด้วย</p>
<p>ทั้งนี้<orgName>พรรคเพื่อไทย</orgName> จะนำเรื่องนี้เข้าหารือในที่ประชุม รวมถึงกรณีของร.ต.ปรพล อดิเรกสาร ส.ส.<orgName>สระบุรี</orgName> ด้วย อย่างไรก็ตาม <orgName>พรรคเพื่อไทย</orgName> ก็ไม่ได้หวั่นไหวที่<orgName>พรรคภูมิใจไทย</orgName>จะดูดส.ส. ไป เนื่องจากขณะนี้มีข้อมูลว่าส.ส.จากพรรคอื่น โดยเฉพาะกลุ่ม 40 ส.ส.ของ<orgName>พรรคประชาธิปปัตย์</orgName> ที่ขณะนี้ไม่พอใจการทำงานภายในพรรคประชาธิปัตย์ ได้ติดต่อเข้ามาพูดคุย ว่าอาจจะมีการย้ายพรรค แต่ขณะนี้ไม่สามารถเปิดเผยจำนวนได้ แต่บอกได้แต่เพียงว่าเป็น ส.ส.ที่มีความคุ้นเคยกัน และอยู่ในพื้นที่ใกล้เคียงกัน</p></body>
</news>
