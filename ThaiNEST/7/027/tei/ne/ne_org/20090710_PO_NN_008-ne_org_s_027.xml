<teiHeader>
<fileDesc>
<titleStmt>
  <title>กกต.เตะถ่วงเวลาจับสส.เชือดถือหุ้นลากถึงเดือนหน้าถกฟันกษิต16ก.ค.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169566  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>เตะถ่วงเวลาจับสส.เชือดถือหุ้นลากถึงเดือนหน้าถกฟันกษิต16ก.ค.</headline>
<lead></lead>
<neck></neck>
<body><p>เมื่อวันที่ 9 กรกฎาคม นายสุทธิพล ทวีชัยการ เลขาธิการ<orgName>สำนักงานคณะกรรมการการเลือกตั้ง</orgName>(<orgName>กกต.</orgName>)แถลงภายหลังประชุม<orgName>กกต.</orgName> ว่า ที่ประชุมกกต.มีมติขยายเวลาให้กับคณะกรรมการไต่สวนกรณีที่นายเรืองไกร ลีกิจวัฒนะ ส.ว. สรรหา ร้องขอให้ตรวจสอบการสิ้นสุดสมาชิกภาพของ ส.ส. 44 ราย เนื่องจากถือหุ้นเข้าข่ายขัดรัฐธรรมนูญมาตรา 48 ประกอบ มาตรา 265 (2) และ (4) อีก 15 โดยจะครบกำหนดในวันที่ 23 กรกฎาคมนี้</p>
<p>ทั้ง นี้คณะกรรมการไต่สวนฯ ได้รายงานด้วยว่า ตามที่ตามที่ <orgName>กกต.</orgName>ได้ขยายเวลาให้ 15 วันก่อนหน้านี้ได้มีหนังสือเร่งรัดไปยังบริษัทที่ผู้ถูกร้องเข้าไปถือหุ้น อยู่ และมีหนังสือถึงหน่วยงานที่อาจเข้าข่ายรับสัมปทานจากรัฐ เพื่อตรวจสอบการถือครองหุ้นขอคู่สมรสของผู้ถูกร้อง รวมทั้งให้ ส.ส. ที่ถูกกล่าวหาที่ยังไม่ได้เข้าชี้แจงอีก 8 ราย โดย<orgName>กกต.</orgName>เห็นว่าในส่วนของ 8 ส.ส. ที่ยังไม่เข้าชี้แจงนั้น หากไม่สะดวกมาชี้แจงด้วยตนเองก็ให้ทำเป็นบันทึกถ้อยคำกลับมา หรือให้ระบุในท้ายหนังสือเชิญว่า หากไม่ประสงค์มาชี้แจงก็จะถือว่าไม่ติดใจ</p>
<p>นาย สุทธิพล กล่าวว่า นอกจากนี้ประธาน <orgName>กกต.</orgName> ยังแจ้งว่าได้รับรายงานผลการสรุปรายงานการอบสวนกรณีนายเรืองไกร ลีกิจวัฒนะ ส.ว.สรรหา ร้องขอให้ตรวจสอบการสิ้นสุดความเป็นรัฐมนตรีของ นายกษิต ภิรมย์ รมว.<orgName>ต่างประเทศ</orgName> เนื่องจากภรรยาถือครองหุ้นในบริษัททางด่วนกรุงเทพ และได้สำเนารายงานการสอบสวนแจก <orgName>กกต.</orgName> ทุกคนนำไปศึกษา พร้อมกับนัดพิจารณาลงมติในวันที่ 16 กรกฎาคมนี้</p>
<p>ด้าน นางสดศรี สัตยธรรม <orgName>กกต.</orgName>ด้านกิจการพรรคการเมือง กล่าวถึงการพิจารณา 28 ส.ส.<orgName>พรรคประชาธิปัตย์</orgName>ถือหุ้นบริษัทที่ได้รับสัมปทานรัฐ ว่า ส.ส.ทั้ง28 คนได้เข้าชี้แจงครบแล้ว แต่อาจเลื่อนการพิจารณาออกไปอีก10 วัน จากเดิมที่จะพิจารณาในวันที่ 14 กรกฎาคมนี้ เพราะยังมีปัญหาเรื่องหุ้นบางตัวที่อาจต้องส่งเรื่องให้ทางทีมที่ปรึกษา กฎหมายตีความ เช่น หุ้นกู้ ที่กฎหมายไม่ได้ระบุไว้ชัดเจน ทั้งนี้ยืนยันว่าการเลื่อนพิจารณาไม่ได้มีแรงกดดันจากทางภายนอกแต่อย่างใด</p>
<p>เมื่อ ถามว่าจะสามารถส่งคำวินิจฉัยตัดสิทธิ์ 16 ส.ว.จากกรณีเดียวกันไปให้กับทางประธาน<orgName>วุฒิสภา</orgName> เพื่อส่งต่อไปยัง<orgName>ศาลรัฐธรรมนูญ</orgName>ได้เมื่อใด นายสดศรี กล่าวว่า กำลังอยู่ในขั้นตอนการลงนาม คาดว่าน่าจะสามารถส่งต่อไปยังประธาน<orgName>วุฒิสภา</orgName>ได้ในสัปดาห์หน้า</p>
<p>นาย สมชัย จึงประเสริฐ <orgName>กกต.</orgName>ด้านสืบสวนสอบสวนและวินิจฉัย กล่าวว่าการที่<orgName>กกต.</orgName><orgName>กกต.</orgName>ตัดสินเรื่องคุณสมบัติส.ว.เรื่องการถือหุ้นสัมปทาน รัฐนั้นก็เพราะต้องการให้<orgName>ศาลรัฐธรรมนูญ</orgName>เป็นผู้ตีความและวางบรรทัดฐาน หากไม่ทำก็จะกลายเป็นปัญหาคาราคาซัง เนื่องจากรัฐธรรมนูญฉบับนี้มีปัญหาหลายอย่างและคนที่จะวินิจฉัยได้คือ<orgName>ศาลรัฐ ธรรมนูญ</orgName>เท่านั้น แต่ยืนยันว่า <orgName>กกต.</orgName> จะไม่รอคำวินิจฉัยของ<orgName>ศาลรัฐธรรมนูญ</orgName> โดยจะพิจารณาสำนวนที่ร้องส.ส.ถือหุ้นต่อไปทันที หากอนุกรรมการสอบสวนแล้วเสร็จ</p>
<p>ส่วน ความคืบหน้าการสอบสวนเงินบริจาค 258 ล้านบาทและการนำเงิน<orgName>กองทุนเพื่อพัฒนาพรรคการเมืองปี 2548</orgName> จำนวน 29 ล้านบาทของ<orgName>พรรคประชาธิปัตย์</orgName>ไปใช้ผิดวัตถุประสงค์ นายสุทธิพล ทวีชัยการ เลขา<orgName>กกต.</orgName>เปิดเผยว่า ล่าสุดพนักงานสอบสวนฯแจ้งว่ายังไม่สามารถติดตามตัวนายประจวบ สังข์ขาว กรรมการ<orgName>บริษัทแมซไซอะฯ</orgName> พยานสำคัญของคดีดังกล่าวได้ แม้ว่าจะพยายามติดต่อไปตามที่อยู่ที่ปรากฏหลายครั้ง</p>
<p>ขณะที่นายสมชัย จึงประเสริฐ <orgName>กกต.</orgName>กล่าวว่า แม้จะไม่สามารถติดตามตัวพยานปากสำคัญมาให้ข้อมูลได้ก็ไม่เป็นเหตุให้<orgName>กกต.</orgName> ต้องยุติการสืบสวนสอบสวน เพราะสามารถใช้พยานแวดล้อม หลักฐานอื่นเช่นหลักฐานการโอนเงิน หรือพยานปากอื่นมาประกอบการพิจารณาได้ </p></body>
</news>
