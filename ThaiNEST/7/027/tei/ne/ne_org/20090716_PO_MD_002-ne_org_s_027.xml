<teiHeader>
<fileDesc>
<titleStmt>
  <title>กระแส"แม้ว"ตกสุดขีด  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-16 20:55:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000080078  </bibl>
</sourceDesc>
</fileDesc>
</teiHeader>
<news>
<headline>กระแส"แม้ว"ตกสุดขีด</headline>
<lead></lead>
<neck></neck>
<body><p>นายไชยันต์ ไชยพร อาจารย์ประจำ<orgName>ภาควิชาการปกครอง คณะรัฐศาสตร์ จุฬาฯ</orgName> กล่าวถึงกระแสความนิยมของ พ.ต.ท.ทักษิณ ชินวัตร ว่าในช่วงที่ผ่านมากระแสของพ.ต.ท.ทักษิณ ตกลงเรื่อยๆ ทุกวัน จากเดิมตอนอยู่ต่างประเทศ ไม่มีใครเข้าถึง มีเฉพาะระดับผู้นำของ<orgName>พรรคไทยรักไทย</orgName>เท่านั้น และเดิมจะเล่นกับสื่อนอก แล้วออกข่าวมาให้สื่อ<orgName>ไทย</orgName>รับลูกไป แต่ต่อมาต้องโฟนอินมาเอง เริ่มต้นที่สนามกีฬาราชมังคลากีฬาสถาน ที่มีคน<orgName>เสื้อแดง</orgName>ชุมนุม 7-8 หมื่นคน ต่อมาก็โฟนอินถี่ขึ้นเรื่อยๆโดยเฉพาะช่วงสงกรานต์เลือด แต่ก็ไม่บรรลุผลทางการเมือง หลังๆนี้เลยมาเล่นโฟนอินในระดับท้องถิ่น ไปที่กำนัน ผู้ใหญ่บ้าน ก่อนการเลือกตั้งซ่อม และล่าสุดโฟนอินเข้ารายการของ<orgName>สถานีวิทยุชุมชนคนรักอุดร</orgName> ซึ่งสิ่งเหล่านี้ บ่งบอกว่า พ.ต.ท.ทักษิณ กระแสตกมาก</p>
<p>" การตกหมายความว่า คุณทักษิณจะดิ้นทุกอย่าง พร้อมกับ<orgName>กลุ่มพี่น้องเสื้อแดง</orgName>ดิ้นทุกอย่าง หาโอกาสทุกอย่าง ที่จะทำให้เกิดสถานการณ์พลิกผันขึ้นมาในทุกๆ จุด ถ้าทำได้ทำ คือรอเลือกตั้งก็ส่วนหนึ่ง รอเลือกตั้งก็รอ พลิกผันก็เอา เพราะถึงแม้รอเลือกตั้ง<orgName>พรรคเพื่อไทย</orgName>ได้เสียงข้างมากจัดตั้งรัฐบาล ก็ไม่สามารถนำคุณทักษิณ กลับมาได้ แต่ถ้าพลิกผันเกิดจลาจล นองเลือด ผมคิดว่าอะไรๆ ก็เป็นไปได้หมด" นายไชยันต์ กล่าว</p>
<p>นอกจากนี้การเดินสายของพ.ต.ท.ทักษิณในต่างประเทศก็ไปในประเทศที่เล็กลงเรื่อยๆ ส่วนหนึ่งอาจเป็นเพราะไม่มีที่ไป จะไปประเทศที่มีสนธิสัญญาส่งผู้ร้ายข้ามแดนกับ<orgName>ไทย</orgName>ก็ไม่ได้ อย่าง<orgName>เยอรมัน</orgName>เคยมีวีซ่า ก็โดนยึดไปแล้วส่วนการที่รัฐบาลตามล่าพ.ต.ท.ทักษิณแต่ยังไม่ได้ตัวนั้น ส่วนหนึ่งก็มาจากเราขาดศักยภาพในการตาม สอง ถ้าตามได้แล้ว ก็เชื่อว่ารัฐบาลไม่กล้าเอาตัวกลับมา ก็แค่เล่นวิ่งไล่จับกันไปอย่างนี้เฉยๆ เพราะถ้าเอาตัวกลับมาก็ยุ่งแน่ อาจถึงขั้นจลาจล เพราะรัฐบาลนายอภิสิทธิ์ เวชชาชีวะ ยังไม่ได้รับการยอมรับจากคน<orgName>เสื้อแดง</orgName></p>
<p>" ที่บอกกระแสคุณทักษิณตก ก็ไม่ได้หมายความว่าตกไปเลย เพียงแต่ว่าทำอะไรไม่ได้ คนมาชุมนุมบ่อยๆก็เหนื่อย คุณทักษิณเลยพยายามปลุกโดยผ่านตัวกลาง คือพวก 3 เกลอหัวแข็ง ผ่านตัวกลางที่เป็นส.ส.<orgName>เพื่อไทย</orgName> แต่มาทีไรก็ยังไม่ได้ผลสักที คุณทักษิณก็เลยต้องลงมาเอง กระแสมันฝืดตรงที่ ถึงแม้คนจะเยอะแค่ไหน มันก็ทำอะไรไม่ได้ เพราะรัฐบาลเขาก็รู้ว่าต้องควบคุมยังไง" นายไชยันต์กล่าว</p>
<p>นายไชยันต์ ยังกล่าวว่า พ.ต.ท.ทักษิณยังจะต้องเหนื่อยอีกมากหากยังคิดจะกลับมามีอำนาจ เพราะฝ่าย<orgName>ประชาธิปัตย์</orgName>เมื่อพ้นยุคนายอภิสิทธิ์ ก็มีคนอื่นมาแทน แล้ว<orgName>พันธมิตรฯ</orgName> คนจำนวนมากขนาดนั้น เขาก็ยังอยู่ ขณะที่พ.ต.ท.ทักษิณ ตัวคนเดียว หวังพึ่ง 3 เกลอ หรือคน<orgName>เสื้อแดง</orgName>ก็ไม่ได้ คนที่ต้องสู้ด้วยก็เปลี่ยนหน้าไปเรื่อยๆ</p>
<p>"ลองคิดซิว่าคนที่ขึ้นมาใหม่แทนคุณอภิสิทธิ์ เป็นหัวหน้า<orgName>พรรคประชาธิปัตย์</orgName> ก็ต้องเล่นคุณทักษิณต่อ แกนนำพันธมิตรฯ กี่รุ่นต่อกี่รุ่น ก็ต้องเล่นคุณทักษิณต่อไปเรื่อยๆ เพราะฉะนั้นคุณทักษิณ ก็ต้องเหนื่อยไปเรื่อยๆ ถ้านานถึง 10 ปี คุณทักษิณก็อายุ 70 แล้ว ผมว่ามันก็ยุติกันไป คุณทักษิณ ก็ล้าเอง แก่ไปเอง เหนื่อยไปเอง คนอาจจะยกย่องแกเป็นวีรบุรุษ ก็เรื่องของคนในสังคมไทยไป" นายไชยันต์กล่าว</p></body>
</news>
