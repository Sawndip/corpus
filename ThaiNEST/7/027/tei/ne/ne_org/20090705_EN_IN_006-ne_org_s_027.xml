<teiHeader>
<fileDesc>
<titleStmt>
  <title>พิ้งกี้ รับปิดห้องเคลียร์ อั้ม 2ต่อ2  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-05 12:29:36  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179301  </bibl>
</sourceDesc>
</fileDesc>
</teiHeader>
<news>
<headline>พิ้งกี้ รับปิดห้องเคลียร์ อั้ม 2ต่อ2</headline>
<lead>'พิ้งกี้' รับปิดห้องเคลียร์ 'อั้ม' 2 ต่อ 2 ยันจบด้วยดี ปลื้มคนชมโสดแล้วสวย</lead>
<neck></neck>
<body><p>ไม่มีท่าทีเหมือนคนอกหักเลย สำหรับนางเอกสาว 'พิ้งกี้-สาวิกา ไชยเดช' ที่นับวันจะยิ่งสวยวันสวยคืน เสียดายแทนหนุ่ม 'อั้ม-อธิชาติ' จริงๆ มีของดีอยู่กับตัว ปล่อยให้หลุดมือได้ยังไง </p>

<p>"จริงเหรอ สวยขึ้นจริงเหรอคะ อย่างนี้ดีใจมากเลยนะเนี่ย กี้ว่าปกติเหมือนเดิมค่ะ ก็มีเวลาให้ตัวเองมากขึ้น แล้วแต่มั้งคะ บางคนโสดแล้วอาจจะสวยขึ้น ก็สบายใจมากขึ้นค่ะ"</p>

<p>ดูร่าเริงไม่ค่อยเหมือนคนเพิ่งเลิกกับแฟนเลย "เรามีให้เลือกอยู่แค่สองทาง คือทุกข์กับสุขค่ะ เราก็ต้องเลือกความสุข ไม่อยากจะเลือกทุกข์ เพราะเราก็ยังมีเพื่อนๆ คนรอบข้าง"</p>

<p>ได้ยินว่างานสยามดารา ปิดห้องเคลียร์กับอั้มเลยจริงมั้ย "เคลียร์กันจริงค่ะ คือตอนนั้น คนอื่นก็มองว่าเป็นเรื่องส่วนตัวของพวกเรา แล้วเรายังไม่เคยมีโอกาสได้คุยกันเลย ก็ถามสารทุกข์สุขดิบว่าเป็นยังไงบ้าง รวมๆ หลายๆ เรื่อง ก็แฮปปี้ทั้งสองฝ่าย เราไม่ได้เกลียดกัน ทุกวันนี้ก็ยังคุยกัน เพราะที่ผ่านมามีข่าวเยอะทำให้งงกันไปหมดเลย ก็เลยเคลียร์กันให้จบด้วยดี ก็รู้สึกดีค่ะ"</p>

<p>ที่เคยบอกว่าจะให้ของขวัญให้หรือยัง "ยังไม่ได้ให้เลยค่ะ จริงๆ ไม่ต้องให้ก็ได้ค่ะ เพราะมันผ่านมาแล้ว ไม่มีรีเทิร์นแล้วค่ะ ต่อไปนี้ก็คงต้องอยู่คนเดียวแล้ว มีคนที่เป็นกำลังใจให้เยอะ ถึงมีใครเข้ามาตอนนี้ก็ยังไม่พร้อมจริงๆ ค่ะ"</p></body>
</news>
