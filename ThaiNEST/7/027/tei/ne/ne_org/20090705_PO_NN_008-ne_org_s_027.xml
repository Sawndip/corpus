<teiHeader>
<fileDesc>
<titleStmt>
  <title>"พระวิหาร"ยังอึมครึมเจรจาฮุนเซ็นไม่คืบเทือกพูดแค่เรื่องแก๊ส  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168894  </bibl>
</sourceDesc>
</fileDesc>
</teiHeader>
<news>
<headline>"พระวิหาร"ยังอึมครึมเจรจาฮุนเซ็นไม่คืบเทือกพูดแค่เรื่องแก๊ส</headline>
<lead></lead>
<neck>เมื่อเย็นวันที่ 4 กรกฎาคมนายสุเทพ เทือกสุบรรณ รองนายกรัฐมนตรี ฝ่ายความมั่นคงให้สัมภาษณ์ภายหลังเดินทางกลับจากประเทศเขมร ว่า ตนเป็นตัวแทนนายกรัฐมนตรีไปร่วมพิธีเปิดถนนสาย 67 จากช่องสงำผ่านอุดรมีชัยไปถึงเสียมราฐ เป็นถนนที่<orgName>รัฐบาลไทย</orgName>ให้การช่วยเหลือแก่กัมพูชา ทั้งเงินให้เปล่า 126 ล้านบาทในการสำรวจออกแบบถนน รวมทั้งจัดเงินกู้เงื่อนไขพิเศษ 1300 ล้านบาท ให้ไปว่าจ้างสร้างถนนสายนี้ เมื่อถนนแล้วเสร็จฝ่าย<orgName>กัมพูชา</orgName>จึงขอเชิญนายกรัฐมนตรี<orgName>ไทย</orgName>ไปร่วมทำพิธีเปิด นายกรัฐมนตรีจึงมอบหมายให้ตนไปแทน โดยมีสมเด็จฮุนเซน เป็นประธาน ได้กล่าวปราศรัยกับพี่น้อง<orgName>กัมพูชา</orgName>ขอบคุณ<orgName>รัฐบาลไทย</orgName> และได้ย้ำว่าคนไทย-กัมพูชา เป็นเพื่อนบ้านกัน ต้องมีไมตรีต่อกันให้มาก จะได้ไปมาหาสู่ได้สะดวก ถนนาสายนี้รัฐบาลไทยช่วยเหลือ ทำให้ไปมาหาสู่กันสะดวกขึ้น บรรยากาศวันนี้จึงเป็นการเปิดถนน ตนได้พูดกับประชาชนที่มาร่วมงาน ว่าชาว<orgName>ไทย</orgName>รักและปรารถนาดีต่อกัมพูชาอยากคบหาสมาคมเป็นพี่น้องกัน ในฐานะคนบ้านใกล้เรือนเคียง ควรร่วมมือกันในการพัฒนาเศรษฐกิจของทั้ง 2 ประเทศ ไม่ได้คุยในประเด็นอื่นที่ลึกซึ้ง</neck>
<body><p>หารือเจาะแก๊สในทะเล</p>
<p>"เราได้มีการพูดถึงการร่วมมือพัฒนาเขตพื้นที่ทับซ้อนทางทะเล เจาะแก๊สหรือน้ำมันเอามาใช้ประโยชน์ในการพัฒนาเศราฐกิจของ 2 ประเทศ และได้พูดถึงการสร้างเขื่อนสตึงนำ เอาน้ำมาใช้ในมาบตาพุด สร้างโรงไฟฟ้าพลังน้ำเพื่อใช้ในเขตไทยและเขมร"นายสุเทพกล่าว</p>
<p>ผู้สื่อข่าวถามว่าได้สะท้อนเรื่องกำลังทหารบริเวณชายแดนเขาพระวิหารหรือไม่ นายสุเทพ กล่าวว่า หน้าที่ของตนคือผูกไมตรี ไปให้ประชาชนทั้งหลายในกัมพูชาว่าเรามีมิตรจิตมิตรใจ เรามีความตั้งใจที่จะคบหาเขาเป็นมิตร</p>
<p>เมื่อถามว่าท่าที<orgName>กัมพูชา</orgName>เป็นอย่างไร นายสุเทพ กล่าวว่า ดีมาก ปรบมือต้อนรับทักทาย เมื่อถามว่ากลับจาก<orgName>กัมพูชา</orgName>ครั้งนี้เหตุการณ์บริเวณชายแดนจะไม่ตรึงเครียด นายสุเทพ กล่าวว่า ทั้ง 2 มีความประสงค์ให้สถานการณ์ไม่ตรึงเครียด อยากให้ดีขึ้น ส่วนจะหารือกันอย่างเป็นอย่างการเมื่อไรนั้นมีคณะที่เขาจะทำเป็นทางการ</p>
<p>นายกฯเชื่อทุกอย่างดีขึ้น</p>
<p>อย่างไรก็ตามก่อนหน้านี้ นายอภิสิทธิ์ เวชชาชีวะ นายกรัฐมนตรี ให้สัมภาษณ์ว่าการเดินทางไปเยือนกัมพูชาของนายสุเทพ น่าจะมีส่วนสำคัญในการคลีคลายปัญหาชายแดน ระหว่าง<orgName>ไทย</orgName>กับ<orgName>กัมพูชา</orgName> ซึ่งอาจมีการทำความเข้าใจกับปัญหาช่วง1-2 สัปดาห์นี้ ซึ่งอาจจะมีการข่าวสารที่ทำให้เกิดความเข้าใจผิดหรืออะไรก็น่าจะช่วยทำให้ บรรยากาศดีขึ้น และเป้าหมายของเราเพื่อลดความตึงเครียดบริเวณชายแดน ตนเชื่อว่าทำได้ และได้รับความร่วมมืออย่างดีกับทุกฝ่าย</p>
<p>เมื่อถามว่า เป็นไปได้หรือไม่ที่ทั้ง2ประเทศจะถอนกำลังออกมา นายกฯกล่าวว่า ขึ้นอยู่กับข้อเท็จจริงในพื้นที่และผู้บังคับบัญชาที่จะมีการพูดคุยกัน ตนเชื่อว่าจะมีแนวโน้มไปในทางที่ดี เพราะต้องอยู่ในกรอบการเจรจาของ<orgName>คณะกรรมการเจบีซี</orgName></p>
<p>เมื่อถามว่าปัจจัยใดที่จะทำให้แนวโน้มเรื่องนี้ดีขึ้น นายกฯกล่าวว่า การพบกันแต่ละครั้งก็เป็นไปด้วยดีและมีโครงการความร่วมมือหลายโครงการที่เรา ต้องการเดินหน้า ตนเชื่อว่าสิ่งเหล่านี้จะทำให้ทั้งสองฝ่ายเห็นประโยชน์ร่วมกัน จริงๆแล้วหากมีความตึงเครียดและขัดแย้งำไม่มีประเทศใดได้ประโยชน์ ทุกคนต้องพยายามช่วยให้คนของตัวเองให้ได้ประโยชน์มากที่สุด</p>
<p>ฝ่ายค้านตามบี้"กษิต"</p>
<p>ด้าน นายจิรายุ ห่วงทรัพย์ รองโฆษก<orgName>พรรคเพื่อไทย</orgName> แถลงแสดงความสงสัยว่าทำไมนายกษิตภิรมย์ รมว.<orgName>ต่างประเทศ</orgName>จึงไม่ไปเยือนกัมพูชาด้วยตนเอง จึงต้องให้นายสุเทพ ไปแทน ทั้งนี้พรรค <orgName>พรรคเพื่อไทย</orgName>ขอเรียกร้องให้รัฐบาลเร่งแก้ไขปัญหาและความสัมพันธ์ระหว่าง<orgName>ไทย</orgName> กับกัมพูชา ก่อนที่จะกลายเป็นสงครามระหว่างประเทศซึ่งจะส่งผลกระทบปัญหาบริเวณชายแดนรวม ปัญหาต่างตามมาภายหลัง</p></body>
</news>
