<teiHeader>
<fileDesc>
<titleStmt>
  <title>อภิสิทธิ์ชวนรักประเทศไทย ฟื้นภาพลักษณ์-ความเชื่อมั่น  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-06 20:36:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000076140  </bibl>
</sourceDesc>
</fileDesc>
</teiHeader>
<news>
<headline>อภิสิทธิ์ชวนรักประเทศไทย ฟื้นภาพลักษณ์-ความเชื่อมั่น</headline>
<lead></lead>
<neck></neck>
<body><p>วานนี้ (8มิ.ย.) นายอภิสิทธิ์ เวชชาชีวะ นายกรัฐมนตรี พร้อมคณะได้เดินทางเยือนมาเลเซียอย่างเป็นทางการ โดยคณะของนายกรัฐมนตรี เดินทางถึงสนามบินนานาชาติ กรุงกัวลาลัมเปอร์ เมื่อเวลา 09.30 น. ตามเวลาท้องถิ่น ซึ่งเร็วกว่า<orgName>ประเทศไทย</orgName> 1 ชั่วโมง โดยมี ดาโต๊ะ อานิฟาห์ อามัน รมว.<orgName>ต่างประเทศมาเลเซีย</orgName> ให้การต้อนรับ</p>
<p>หลังเสร็จพิธีต้อนรับอย่างเป็นทางการ นายกรัฐมนตรี และคณะเดินทางไปยังสถานเอกอัครราชทูตไทย ประจำกรุงกัวลาลัมเปอร์ เพื่อเปิดอาคารที่ทำการใหม่ของฝ่ายกงสุล โอกาสนี้นายกรัฐมนตรี กล่าวว่า สถานกงสุลจะเป็นหน้าต่างของประเทศ ทำให้ต่างชาติมีความเข้าใจ และเกิดความเชื่อมั่นในประเทศไทยมากขึ้น</p>
<p>นอกจากนี้ นายกรัฐมนตรี ได้มอบนโยบายแก่<orgName>ทีมประเทศไทย</orgName> เน้นการทำงานเป็นทีม มีระบบและเป็นเอกภาพโดยเฉพาะในช่วงที่เกิดวิกฤติ ควรใช้โอกาสนี้เพิ่มประสิทธิภาพในการทำงาน และเมื่อประเทศผ่านพ้นวิกฤต มีงบประมาณเพียงพอ ในการสนับสนุนงานด้านต่างๆ ก็จะทำให้เกิดประสิทธิภาพ และพัฒนาได้อย่างรวดเร็วและยั่งยืนต่อไป</p>
<p>นอกจากนี้ นายกรัฐมนตรี ได้ให้โอวาทแก่ชุมชนชาว<orgName>ไทย</orgName>ในมาเลเซีย พร้อมชี้แจงสถานการณ์ทางการเมือง ปัญหาวิกฤติเศรษฐกิจ และผลกระทบที่เกิดขึ้นในประเทศไทย ซึ่งส่งผลต่อการปรับลดงบประมาณปี 53 ของภาครัฐ โดยเฉพาะในหลายๆ กระทรวง และขอให้ทุกฝ่าย โดยเฉพาะภาคประชาชน ช่วยชี้แจงสถานการณ์ต่างๆ ที่เกิดขึ้น เพื่อสร้างภาพพจน์ที่ดี และสร้างความเชื่อมั่นให้กับประเทศ ตลอดจนสร้างความเข้าใจ และความประทับใจให้กับชาว<orgName>มาเลเซีย</orgName>และต่างประเทศ</p>
<p>ต่อมา เวลา13.30 น. ตามเวลาท้องถิ่น นายกรัฐมนตรี และคณะได้เดินทางมายังสำนักนายกรัฐมนตรี<orgName>มาเลเซีย</orgName> เมืองปุตราจายา โดยดาโต๊ะ ซรี นาจิบ ราซัค นายกรัฐมนตรี<orgName>มาเลเซีย</orgName> ให้การต้อนรับ พร้อมนำตรวจแถวทหารกองเกียรติยศ</p>
<p>จากนั้น ผู้นำทั้งสองได้หารือข้อราชการแบบทวิภาคี และต่อด้วยการหารือแบบเต็มคณะ ซึ่งคณะฝ่าย<orgName>ไทย</orgName> ประกอบด้วย นายสุเทพ เทือกสุบรรณ รองนายกรัฐมนตรี ด้านความมั่นคง นายกษิต ภิรมย์ รมว.<orgName>ต่างประเทศ</orgName> พล.อ.อนุพงษ์ เผ่าจินดา ผบ.<orgName>ทบ.</orgName> นายพระนาย สุวรรณรัฐ รองปลัด<orgName>กระทรวงมหาดไทย</orgName>/ผอ.ศอ.บต. และพล.ท.สุรพล เผื่อนอัยกา เลขาธิการ<orgName>สภาความมั่นคงแห่งชาติ</orgName>(<orgName>สมช.</orgName>)</p>
<p>นายกรัฐมนตรี เปิดเผยภายหลังการหารือว่า <orgName>มาเลเซีย</orgName>พอใจผลการกระชับความสัมพันธ์ และจะมีการหารือในหลายระดับ เพื่อเพิ่มความร่วมมือในด้านต่างๆ โดยเฉพาะด้านพลังงาน และอาหารฮาลาล ส่วนปัญหาความไม่สงบในภาคใต้ของ<orgName>ไทย</orgName> <orgName>มาเลเซีย</orgName>พอใจนโยบายการแก้ปัญหาของ<orgName>ไทย</orgName> และพร้อมให้ความร่วมมือด้านการศึกษา เพื่อเป็นอีกทางหนึ่งในการแก้ปัญหา</p>
<p>"เราได้ขอให้<orgName>มาเลเซีย</orgName> เพิ่มการอบรมด้านอาชีพในสถานศึกษาของ<orgName>มาเลเซีย</orgName> ที่เปิดให้คน<orgName>ไทย</orgName>มุสลิมเข้าไปศึกษา เพื่อให้คนเหล่านั้นสามารถกลับมาประกอบอาชีพได้ นอกจากนี้ ผู้นำ2 ประเทศ เห็นพ้องกันว่า จะหาโอกาสที่เหมาะสมเพื่อไปตรวจเยี่ยมโรงเรียนในพื้นที่ภาคใต้ของ<orgName>ไทย</orgName>" นายกรัฐมนตรี กล่าว</p>
<p>สำหรับภารกิจของนายกรัฐมนตรี ในช่วงเย็น นายกรัฐมนตรีมาเลเซีย จะนำนายกรัฐมนตรี และคณะ เข้าเฝ้าสมเด็จพระราชาธิบดีแห่งมาเลเซีย ที่พระราชวัง ISTANA NEGARA กรุงกัวลัมเปอร์ เวลา 16.30 น. จากนั้น นายกรัฐมนตรี และคณะจะร่วมในงานเลี้ยงอาหารค่ำ ที่นายกรัฐมนตรี<orgName>มาเลเซีย</orgName> และภริยา เป็นเจ้าภาพ เพื่อเป็นเกียรติกับนายกรัฐมนตรี ก่อนที่นายกรัฐมนตรีและคณะจะเดินทางกลับประเทศไทย โดยมีกำหนดเดินทางกลับถึงประเทศไทยเวลา 23.50 น.</p></body>
</news>
