<teiHeader>
<fileDesc>
<titleStmt>
  <title>"สุเทพ"รวมเพลง ทำสถิติกินเนสส์บุ๊ค  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/160609/6268  </bibl>
</sourceDesc>
</fileDesc>
</teiHeader>
<news>
<headline>"สุเทพ"รวมเพลง ทำสถิติ<orgName>กินเนสส์บุ๊ค</orgName></headline>
<lead></lead>
<neck></neck>
<body><p>สุเทพ  วงศ์กำแหง  ศิลปินแห่งชาติ  นายก<orgName>สมาคมนักร้องแห่งประเทศไทย</orgName>เผยว่า  กำลังรวบรวมผลงานเพลงที่ได้ขับร้องมาตลอดชีวิตกว่ากึ่งศตวรรษ  ซึ่งมีประมาณ  3-4  พันเพลง  เพื่อส่งให้<orgName>กินเนสส์บุ๊ค</orgName>บันทึกเป็นสถิติว่าเป็นนักร้อง  ที่ร้องเพลงบันทึกเสียงมากที่สุดในโลก

      <p>"ตอนนี้ผมกำลังรวบรวมแผ่นเสียงเก่าที่มีอยู่ทั้งหมด  และยังมีแผ่นที่สูญหายไปอีกจำนวนหนึ่ง  เพื่อนำมาบันทึกใส่แผ่นซีดีเพื่อส่งเป็นหลักฐานให้<orgName>กินเนสส์บุ๊ค</orgName>บันทึกว่า  ผมเป็นนักร้องที่บันทึกเสียงมากที่สุดในโลก  ทีแรกผมก็ไม่ได้ไปจดไปจำว่าร้องเพลงมามากเท่าไหร่แล้ว  แต่มีคนมาทักว่าผมน่าจะร้องเพลงบันทึกเสียงมากที่สุดในโลก  ก็เริ่มหาแผ่นเสียงมารวบรวม  ตอนนี้ก็ได้ประมาณเกือบๆ  จะ  3  พันเพลงแล้ว  ใครที่มีแผ่นเสียงเพลงเก่าๆ  ของผม  มีเพลงอะไรบ้างช่วยแจ้งให้ผมทราบด้วย  หรือถ้าจะขายผมก็ขอซื้อในราคาแผ่นละ  1  พันบาท"  สุเทพกล่าว.</p></body>
</news>
