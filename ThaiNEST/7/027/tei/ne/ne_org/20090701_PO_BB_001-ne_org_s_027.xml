<teiHeader>
<fileDesc>
<titleStmt>
  <title>กกต.ยื้อไม่มั่นใจลงมติ 28ส.ส.ปชป.ถือหุ้นทัน 14ก.ค.  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 13:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090701/56317/%e0%b8%81%e0%b8%81%e0%b8%95.%e0%b8%a2%e0%b8%b7%e0%b9%89%e0%b8%ad%e0%b9%84%e0%b8%a1%e0%b9%88%e0%b8%a1%e0%b8%b1%e0%b9%88%e0%b8%99%e0%b9%83%e0%b8%88%e0%b8%a5%e0%b8%87%e0%b8%a1%e0%b8%95%e0%b8%b4-28%e0%b8%aa.%e0%b8%aa.%e0%b8%9b%e0%b8%8a%e0%b8%9b.%e0%b8%96%e0%b8%b7%e0%b8%ad%e0%b8%ab%e0%b8%b8%e0%b9%89%e0%b8%99%e0%b8%97%e0%b8%b1%e0%b8%99-14%e0%b8%81.%e0%b8%84..html  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>ยื้อไม่มั่นใจลงมติ 28ส.ส.<orgName>ปชป.</orgName>ถือหุ้นทัน 14ก.ค.</headline>
<lead>"ประพันธ์"ไม่แน่ส่งอนุฯสอบเพิ่มอีก14บริษัทได้สัมปทานรัฐหรือผลิตสื่อ ยันไม่เสียหน้าปธ.วุฒิตีกลับ16ส.ว.ถือหุ้น ยันยกคำร้อง"สุเทพ"ไม่ใช่เกรงใจ</lead>
<neck></neck>
<body><p>ที่คณะกรรมการการเลือกตั้ง(กกต.) นายประพันธ์ นัยโกวิท <orgName>กกต.</orgName> กล่าวถึงการพิจารณา 28 ส.ส.<orgName>พรรคประชาธิปัตย์</orgName> จะสามารถลงมติได้ในวันที่ 14 ก.ค.หรือไม่ ว่า ในสำนวนการสอบสวนเบื้องต้นได้สอบเสร็จสิ้นแล้ว และได้เสนอมาให้ <orgName>กกต.</orgName>พิจารณา แต่<orgName>กกต.</orgName>ก็ต้องขอนำไปศึกษาดูรายละเอียดอีกครั้ง</p>
<p>เบื้องต้นยังไม่ทราบว่าจะต้องส่งกลับคืนให้อนุสอบเพิ่มเติมหรือไม่ เพราะหลังจากการศึกษาแล้วก็ต้องนำกลับมาหารือกับ <orgName>กกต.</orgName>ร่วมกันอีกครั้งว่าจะสามารถพิจารณาและลงมติได้เลยหรือไม่ เบื้องต้นก็ได้ดูสำนวนเพียงผ่านๆ เท่านั้น ซึ่งก็พบว่ามีบริษัทที่เพิ่มเข้ามจาก 14 บริษัท แต่ยังไม่ทราบว่าเป็นบริษัทได้รับสัมปทานจากรัฐหรือเป็นบริษัทที่ผลิตสื่อหรือไม่ อีกทั้งก็ยังไม่ทราบว่าส.ส.บางคนถือหุ้นเท่าไหร หรือการถือมีมาก่อนหรือหลัง</p>
<p>ผู้สื่อข่าวถามถึงกรณีที่นายประสพสุข บุญเดช ประธาน<orgName>วุฒิสภา</orgName> มีความเห็นว่า ควรส่งให้กกต.ทบทวนการพิจารณามติ 16 ส.ว.ขาดคุณสมบัติใหม่ ถือว่าเป็นการดิสเครดิต<orgName>กกต.</orgName>หรือไม่ นายประพันธ์ กล่าวว่า ส่วนตัวเห็นว่าไม่ได้เป็นการดิสเครดิต สำหรับเรื่องดังกล่าว<orgName>กกต.</orgName>ได้ดำเนินการสอบสวนเสร็จสิ้นแล้ว อีกอย่างกกต.ก็ไม่ได้เสียหน้า เพราะตนถือว่าเป็นความสวยงามของประชาธิปไตย ซึ่งทุกอย่างจะดำเนินการตามขั้นตอน หากมีการส่งสำนวนกลับคืนมาทบทวนเราก็จะส่งให้อนุกรรมการไปสอบสวนว่ามีอะไรที่ต้องสอบสวนเพิ่มเติมหรือไม่</p>
<p>นายประพันธ์ ยังได้กล่าวถึงการดำเนินการสอบสวนเพิ่มเติมกรณี 44 ส.ส.ถือครอบหุ้นที่<orgName>กกต.</orgName>ได้ขยายเวลาไป ว่า ขณะนี้ยังไม่ทราบว่าเมื่อถึงกำหนดแล้วจะต้องมีการขยายเวลาเพิ่มเติมต่อไปอีกหรือไม่ ซึ่งขณะนี้ก็ได้เร่งรัดให้อนุกรรมการฯ เร่งดำเนินการอยู่ โดยขณะนี้มีปัญหาที่ส.ส.บางคนมาชี้แจงไม่ได้เพราะอยู่ต่างประเทศ ทั้งนี้ก็ต้องดูที่เหหตุผลว่าเพราะเหตุใดถึงไม่เดินทางเข้ามาชี้แจง แต่เรื่องของคดีไม่สามารถที่จะทำตามใจชอบได้ ทุกอย่างมีขั้นตอนอยู่แล้ว และการทำงานของ<orgName>กกต.</orgName>จะถึงตามข้อเท็จจริง ตามหลักของกฎหมาย ไม่เข้าใครออกใคร</p>
<p>อ้างไม่ใช่เกรงใจ ยกคำร้อง"สุเทพ"เซ็น19ส.ส.ช่วย<orgName>ก.วัฒนธรรม</orgName></p>
<p>นายประพันธ์ นัยโกวิท ยังกล่าวถึงกรณี <orgName>กกต.</orgName>ยกคำร้องกรณี นายสุเทพ เทือกสุบรรณ รองนายกรัฐมนตรี ได้ทำหนังสือส่งตัว ส.ส.<orgName>พรรคประชาธิปัตย์</orgName> 19 คนไปช่วยงาน<orgName>กระทรวงวัฒนธรรม</orgName> ว่ากรณีดังกล่าว รมว.<orgName>วัฒนธรรม</orgName>ยังไม่ได้เซ็นแต่งตั้งส.ส.ทั้ง 19 คน อีกทั้งการสอบสวนพบ ส.ส.ทั้ง 19 คน ไม่มีความประสงค์จะเข้าไปรับตำแหน่งในกระทรวงดังกล่าว ที่ประชุม<orgName>กกต.</orgName>จึงมีความเห็นเสียงข้างมาก ว่าการกระทำดังกล่าวไม่ได้เป็นการเข้าไปแทรกแซกและก้าวก่ายการทำงานใน<orgName>กระทรวงวัฒนธรรม</orgName></p>
<p>เมื่อถามว่า <orgName>กกต.</orgName>เกรงใจรัฐบาลและ<orgName>พรรคประชาธิปัตย์</orgName>หรือไม่ นายประพันธ์ กล่าวว่า เราไม่ได้เกรงใจ และไม่เข้าข้างใคร การที่บางคนเห็นว่าการทำหนังสือส่งตัวเป็นการก้าวกาย แต่เรากลับเห็นตรงข้าม เพราะว่ายังไม่มีการกระทำใดเกิดขึ้น เราพิจารณาตามข้อเท็จจริงทุกประการ</p></body>
</news>
