<teiHeader>
<fileDesc>
<titleStmt>
  <title>"หนีตามกาลิเลโอ" "เต้ย"ลุย3ประเทศ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/230609/6639  </bibl>
</sourceDesc>
</fileDesc>
</teiHeader>
<news>
<headline>"หนีตามกาลิเลโอ" "เต้ย"ลุย3ประเทศ</headline>
<lead></lead>
<neck></neck>
<body><p>เต้ย-จรินทร์พร  จุนเกียรติ  เล่นหนังเรื่องหนีตามกาลิเลโอ  ได้บินไปถ่ายหนังไกลถึง  3  ประเทศ  "หนังหนีตามกาลิเลโอทำฝันของเต้ยให้เป็นจริง  คือได้ไปใช้ชีวิตอยู่เมืองนอก  แต่ถ่ายหนังโชคดีกว่าตรงที่เราได้ไปถึง  3  ประเทศ  <orgName>อังกฤษ</orgName>,  <orgName>ฝรั่งเศส</orgName>  และ<orgName>อิตาลี</orgName>  ได้เรียนรู้การทำงาน  การอยู่ร่วมกับคนอื่น  ได้ประสบการณ์ใหม่ๆ  ได้ท่องเที่ยว  แต่ละประเทศมีสิ่งที่ทำให้เราตื่นตาตื่นใจต่างกัน  ได้ไปสถานที่สำคัญๆ  ของแต่ละเมือง </p>

    <p> ถ้าได้ดูหนังเรื่องนี้จะรู้ว่า  เป็นหนังที่ครบรสจริงๆ  ทั้งสนุก  ผจญภัย  ได้ลุ้น  มีแอบซึ้งเพราะเป็นเรื่องราวของวัยรุ่น  2  คน  คือต่ายกับเต้ย  มีเรื่องเพื่อน  ครอบครัว  การเรียน  ความรัก  เต้ยกับพี่ต่ายใช้ชีวิตอยู่ด้วยกันที่โน่นหลายเดือน  ตอนกลับมาเมืองไทยแรกๆ  คิดถึงพี่ต่ายทุกวันเลย  เพราะอยู่ที่โน่นเราเจอกัน  24  ชั่วโมง  นอนด้วยกันตื่นเช้ามาก็เจอหน้าเรียกว่าสนิทกันมาก  และเต้ยยังคิดเลยว่า  ถ้าในชีวิตจริงเต้ยผิดหวังเรื่องความรัก  อาจตัดสินใจหนีไปเหมือนตัวละครนุ่น  เหมือนในหนังหนีตามกาลิเลโอค่ะ"  เต้ยกล่าว</p></body>
</news>
