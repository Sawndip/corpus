<teiHeader>
<fileDesc>
<titleStmt>
  <title>"กาละแมร์" ปัดวีนธนาคารยันสัมพันธ์ "โจอี้"แค่เพื่อน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090607/15964/%e0%b8%81%e0%b8%b2%e0%b8%a5%e0%b8%b0%e0%b9%81%e0%b8%a1%e0%b8%a3%e0%b9%8c%e0%b8%9b%e0%b8%b1%e0%b8%94%e0%b8%a7%e0%b8%b5%e0%b8%99%e0%b8%98%e0%b8%99%e0%b8%b2%e0%b8%84%e0%b8%b2%e0%b8%a3%e0%b8%a2%e0%b8%b1%e0%b8%99%e0%b8%aa%e0%b8%b1%e0%b8%a1%e0%b8%9e%e0%b8%b1%e0%b8%99%e0%b8%98%e0%b9%8c%e0%b9%82%e0%b8%88%e0%b8%ad%e0%b8%b5%e0%b9%89%e0%b9%81%e0%b8%84%e0%b9%88%e0%b9%80%e0%b8%9e%e0%b8%b7%e0%b9%88%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"กาละแมร์" ปัดวีนธนาคารยันสัมพันธ์ "โจอี้"แค่เพื่อน</headline>
<lead>"กาละแมร์" พัชรศรี เบญจมาศ ปฏิเสธวีนแตกธนาคารเรื่องบัตรเครดิต บอกผ่านมาปีกว่าแล้ว ยังยืนยันสัมพันธ์ โจอี้ บอย เป็นแค่เพื่อนเท่านั้น</lead>
<neck></neck>
<body><p>กลายเป็นเรื่องเป็นราว เมื่อมีข่าวเล็ดลอดออกมา ว่าพิธีกรฝีปากกล้า "กาละแมร์" พัชรศรี ออกอาการไม่พอใจ ถึงขั้นวีนใส่พนักงานธนาคารแห่งหนึ่ง แถมชวนเพื่อนถอนเงินออกจากธนาคารดังกล่าวอีกด้วย เท็จจริงเป็นอย่างไร มาฟังเธอ</p>

 <p>"เรื่องนี้นานแล้ว คือเป็นลูกค้าของธนาคารแห่งหนึ่ง แล้วฝากเงินกับเขามาตลอด เขาก็ให้บัตรเครดิตมา โดยที่เราไม่ได้ร้องขอ วันหนึ่งก็ไปรูดจองที่ดินแล้วยังไม่ครบรอบวันตัดวงเงิน เราก็เลยโทรไปขอเพิ่มวงเงินที่ธนาคาร เขาก็บอก ว่าไม่ได้ครับ เราก็เลยให้น้องเขาลองเช็กระบบ เพราะเป็นลูกค้าธนาคารนี้แล้วไม่เคยเป็นหนี้ธนาคาร เขาก็บอกว่าไม่ได้ครับ เราก็เลยบอกว่า งั้นพี่จะเลิกใช้บัตรเครดิตแล้วนะ เพราะถ้าพี่ป่วยแล้วต้องใช้เงินด่วน แต่พี่รูดการ์ดไม่ได้ พี่ไม่แย่เหรอ เขาก็ตอบว่าครับ เราก็เลยรู้สึกว่าเหมือนเขาไม่ดูแลเราเลย ก็เลยถามชื่อเขาและหัวหน้าเขาแล้วก็วางสายไป</p>

 <p>วันรุ่งขึ้นก็ไปที่แบงก์ บอกว่าขอคืนบัตรนะ เขาก็รับคืนไป แล้วก็ขอถอนเงินออกจากธนาคารทั้งหมด (ทันที) เพราะเราไม่ประทับใจในการบริการ และเสียใจมากๆ ที่เราเป็นลูกค้าตลอด แล้ววันหนึ่งเราขอเพิ่มวงเงินไม่เท่าไร แล้วไม่ให้ พอเรื่องรู้ถึงผู้บริหารเขาก็มาขอโทษ แล้วบอก ว่าอยากให้คุณกาละแมร์ชี้แจงว่าการบริการของเราเป็นอย่างไร แล้วก็เรียกน้องคนรับโทรศัพท์มา พร้อมกับมอบบัตรเครดิตใหม่ให้ ในวงเงิน 1 ล้านบาท" กาละแมร์แจกแจง</p>

<p>ทั้งนี้ กาละแมร์ยังเล่าให้ฟังด้วย ว่าเมื่อเธอบอกชื่อน้องที่รับโทรศัพท์ปรากฏ ว่ามีการบิดเบือนชื่อ คือชื่อพนักงานที่มีอยู่ไม่ตรงกับที่บอก คงไม่อยากโดนสอบสวน</p>

 <p>"พอถามว่าทำไมไม่อนุมัติ เขาก็บอกว่าเขาเช็กไปในระบบแล้ว เห็นว่าชื่อนี้ติดหนี้อยู่ คืออันนี้ไม่จริง ระบบไม่ถูกต้องอย่างนี้ เราต้องรีบเอาเงินออกเพราะกลัว ถ้าวันหนึ่งเงินฝากลดไป แล้วเขาบอกว่าระบบเสียก็แย่สิ เลยบอกว่าขอเอาเงินออกจากธนาคารนะ เพราะคิดว่าธนาคารอื่นๆ คงให้การดูแลเอาใจใส่ เทกแคร์ ตอนนั้นเรื่องก็จบไป เรื่องนี้ผ่านมาปีกว่าแล้วนะ และก็ไม่เคยชวนเพื่อนๆ ไปถอนเลย แต่คนคงเจออะไรมา ว่าทำไมให้บริการอย่างนั้น อย่างนี้ ต่างกันไป แต่อย่างแมร์ เสียความรู้สึกเลยย้าย" กาละแมร์กล่าวสรุป</p>

 <p>และเมื่อวันจันทร์ที่ผ่านมาในเทป<orgName>รายการราตรีสโมสร</orgName> จู่ๆ ก็มีหนุ่มโจอี้โผล่มาหาสาวกาละแมร์ ให้ได้ฮือฮากัน จนมีข่าวเม้าท์กันว่าหนุ่มโจอี้กำลังตามจีบอยู่ ซึ่งสาวกาละแมร์ก็ปัดว่าไม่ได้มีสัมพันธ์พิเศษเป็นแค่เพื่อน ส่วนเรื่องที่โจอี้ เริ่มทำตัวห่างจาก  แฟนสาวเพราะมีกาละแมร์เป็นมือที่ 3 นั้นเธอเองไม่รู้เรื่อง แถมโบ้ยว่าถ้าอยากรู้เรื่องโจอี้ก็ให้ไปถามเจ้าตัวเอาเอง</p></body>
</news>
