<teiHeader>
<fileDesc>
<titleStmt>
  <title>"สน"ท่อนไม้เดินได้ ก็มีให้ละครเล่นอีก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/110609/6031  </bibl>
</sourceDesc>
</fileDesc>
</teiHeader>
<news>
<headline>"สน"ท่อนไม้เดินได้ ก็มีให้ละครเล่นอีก</headline>
<lead></lead>
<neck></neck>
<body><p>เล่นละครเรื่องแก้วล้อมเพชรแข็งเป็นท่อนไม้  สน-ยุกต์  ส่งไพศาล  รีบออกมาปฏิเสธว่า  ต้นสังกัด<orgName>เอ็กแซ็กท์</orgName>ไม่ได้สั่งเบรกงาน  อ้างติดเรียนอย่างหนักจึงขอผู้ใหญ่พักเอง  แย้มกำลังจะมีผลงานเรื่องใหม่  "ผมขอหยุดเองเพราะเรียนหนักมาก  ก่อนหน้านี้ขอหยุดเพราะต้องอ่านหนังสือสอบด้วย  พอสอบเสร็จก็รับงานต่อกำลังจะมีละครเรื่องใหม่  ช่วงที่หยุดงานไปก็เสียดายแต่ไม่อยากทิ้งการเรียน  อยากทำทั้งสองอย่างคู่กันไป  ทั้งงานบันเทิงและการเรียนครับ  ทิ้งไม่ได้ก็เลยต้องปลีกตัวนิดหน่อย  ตอนนี้ก็กำลังจะมีละครเรื่องใหม่  เล่นกับนางเอกใหม่ด้วยครับเปิดกล้องเดือนหน้า</p>

     <p>ค่ายส่งเราไปช่วยดันน้องเขามั้ย  คงไม่ถึงขนาดนั้นหรอกผมเองก็ไม่ได้เก่งอะไร  เล่นเรื่องนี้ก็เป็นเรื่องที่สองเอง  เรียกว่าไปช่วยๆ  กันไปดีกว่า  เราช่วยเขาๆ  ช่วยเรา  ในเรื่องผมต้องเล่นเป็นบอดี้การ์ด  ต้องไปเรียนบู๊เหนื่อยมากเลยครับ  ช่วงนี้ก็พยายามเข้าฟิตเนส  ผมไปเรียนแอคติ้งเพิ่มด้วย  แต่เรื่องใหม่ผมจะพยายามทำให้ดีที่สุด  ไม่ให้ใครว่าได้อีกว่าเล่นแข็งเป็นท่อนไม้"</p></body>
</news>
