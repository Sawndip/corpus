<teiHeader>
<fileDesc>
<titleStmt>
  <title>"สุเทพ"เตรียมหารือฮุนเซน  ยอมรับชายแดนตึงเครียด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/24/news_28987241.php?news_id=28987241  </bibl>
</sourceDesc>
</fileDesc>
</teiHeader>
<news>
<headline>"สุเทพ"เตรียมหารือฮุนเซน  ยอมรับชายแดนตึงเครียด</headline>
<lead>รองนายกรัฐมนตรีฝ่ายความมั่นคง เตรียมเข้าพบ “ฮุนเซน” ปลายเดือนนี้ หวังทำความเข้าใจกรณีคณะกรรมการมรดกโลก<orgName>ไทย</orgName>ยื่นคัดค้านยูเนสโกขึ้นทะเบียนเขาพระวิหาร ยอมรับสถานการณ์ชายแดนไทยกับกัมพูชาตึงเครียดขึ้นเล็กน้อย ด้าน<orgName>เจบีซี</orgName>จับตาการหารือหวั่นกระทบแผนปักปันเขตแดน</lead>
<neck></neck>
<body><p>นายสุเทพ เทือกสุบรรณ รองนายกรัฐมนตรีและเลขาธิการ<orgName>พรรคประชาธิปัตย์</orgName> กล่าวว่า ตนมีนัดหมายพบกับสมเด็จฮุนเซน นายกรัฐมนตรี<orgName>กัมพูชา</orgName> ระหว่างเดินทางไปเยือนกัมพูชาร่วมกับพลเอกประวิตร วงษ์สุวรรณ รัฐมนตรีว่าการ<orgName>กระทรวงกลาโหม</orgName> ในวันที่ 27 มิ.ย.ที่จะถึงนี้ โดยตนจะถือโอกาสชี้แจงกรณี<orgName>คณะกรรมการมรดกโลก</orgName>ของไทย จะไปประท้วงยูเนสโกในการขึ้นทะเบียนเขาพระวิหารเป็นมรดกโลกตามที่กัมพูชายื่นเสนอไป </p>
<p>“เรื่องนี้เป็นประเด็นที่เข้าใจผิดกัน ตนจึงจะนำข้อเท็จจริงไปแจ้งให้<orgName>กัมพูชา</orgName>ทราบ และเท่าที่รู้จักสมเด็จฮุนเซน เชื่อว่าท่านไม่ปรารถนาให้เกิดความขัดแย้งเพราะเราเป็นเพื่อนบ้านกัน และอยากร่วมมือกันมากกว่า ส่วนเรื่องที่เข้าใจผิดก็ต้องชี้แจงกันไป”</p>
<p>สำหรับประเด็นในการชี้แจง คือ ข้อโต้แย้งกับ<orgName>ยูเนสโก</orgName>ไม่ได้เป็นปัญหาระหว่างไทยกับกัมพูชา แต่เป็นเรื่องระหว่าง<orgName>ไทย</orgName>กับ</p>
<p><orgName>ยูเนสโก</orgName> รวมทั้ง<orgName>คณะกรรมการมรดกโลกไทย</orgName> ที่ไปชี้แจงกับยูเนสโกนั้น เป็นคณะกรรมการมรดกโลกไม่ใช่ตัวแทนรัฐบาลไทย</p>
<p>นายสุเทพ ยังกล่าวอีกว่า ที่ผ่านมา<orgName>กระทรวงการต่างประเทศ</orgName>ได้ดำเนินการแก้ไขปัญหาที่เกิดขึ้นไปบ้างแล้ว แต่กรณีนี้เป็นหน้าที่ของ<orgName>คณะกรรมการมรดกโลก</orgName>ของไทย ส่วนที่เป็นห่วงว่าจะกลายเป็นความขัดแย้งเพิ่มขึ้น และส่งผลกระทบตามแนวชายแดน หลังทั้ง 2 ประเทศส่งทหารเข้าประจำการในพื้นที่ คงต้องรอดูว่า หลังจากที่ตนพูดคุยกับสมเด็จฮุนเซนแล้วจะเกิดผลอย่างไร</p>
<p>ส่วนกรณีนายฮอร์ นัม ฮง รองนายกรัฐมนตรีและรัฐมนตรีว่าการ<orgName>กระทรวงต่างประเทศกัมพูชา</orgName> ให้สัมภาษณ์โจมตี<orgName>ไทย</orgName> เนื่องจากไม่พอใจในท่าทีที่<orgName>คณะกรรมการมรดกโลกไทย</orgName>ไปยื่นคัดค้านการขึ้นทะเบียนเขาพระวิหารนั้น ฝ่ายไทยไม่ควรวิพากษ์วิจารณ์เรื่องนี้ เพราะความคิดเห็นของแต่ละคนไม่เหมือนกัน ตนจึงเลี่ยงที่จะไม่พูดเรื่องความเห็น แต่เลือกที่จะพูดความจริงมากกว่า</p>
<p>“เรื่องการเพิ่มกำลังทหารตามแนวชายแดนนั้น อาจทำให้สถานการณ์ตึงเครียดขึ้นอยู่บ้าง ทำให้เราต้องไปพูดคุยกัน และคิดว่าก่อนที่จะไปกัมพูชานั้นคงไม่มีเหตุปะทะกัน เพราะได้เรียนไปยังสมเด็จฮุนเซนแล้วว่าต้องค่อยๆ คุยกัน แต่สถานการณ์จะดีขึ้นหรือไม่นั้นต้องรอดูต่อไป”</p>
<p>ด้านนายวศิน ธีรเวชญาน ประธานคณะกรรมาธิการเขตแดนร่วมไทย-กัมพูชาหรือเจบีซี ยอมรับว่า จุดยืน<orgName>รัฐบาลไทย</orgName>ที่คัดค้าน<orgName>องค์การศึกษาวิทยาศาสตร์และวัฒนธรรมแห่งสหประชาชาติ</orgName>หรือ<orgName>ยูเนสโก</orgName> ขึ้นทะเบียนปราสาทพระวิหารของกัมพูชาเป็นมรดกโลก อาจส่งผลให้การหารือของคณะทำงานเจบีซีไทย-กัมพูชา มีบรรยากาศไม่ดี แม้ไม่กระทบต่อการทำงานโดยตรงก็ตาม </p>
<p><orgName>เจบีซี</orgName>หวั่นกระทบปักปันเขต</p>
<p>อย่างไรก็ตาม ต้องจับตาดูผลการเข้าร่วมประชุมคณะกรรมการมรดกโลกสมัยสามัญ ครั้งที่ 33 ของ ที่เมืองเซบีญา ประเทศสเปน ระหว่างวันที่ 23-30 มิ.ย.นี้ ซึ่งคณะของฝ่าย<orgName>ไทย</orgName>นำโดยนายสุวิทย์ คุณกิตติ รัฐมนตรีว่าการ<orgName>กระทรวงทรัพยากรธรรมชาติและสิ่งแวดล้อม</orgName> นอกจากนี้คงต้องติดตามการหารือระหว่าง<orgName>รัฐบาลกัมพูชา</orgName>กับนายสุเทพ เทือกสุบรรณ รองนายกรัฐมนตรีฝ่ายความมั่นคง ว่าผลเป็นอย่างไร </p>
<p>“ตอนนี้กังวลว่า หากไม่สามารถอธิบายกันให้เข้าใจได้ สิ่งที่เราตั้งใจดำเนินการภายหลังนายกรัฐมนตรี<orgName>ไทย</orgName> เดินทางไปเยือนกัมพูชา ก็จะหายไปหมด แต่หากผลเป็นที่น่าพอใจของ 2 ฝ่าย ก็ส่งผลดีต่อเรื่องเขตแดนด้วย” </p>
<p>ประธาน<orgName>เจบีซีฝ่ายไทย</orgName>กล่าวถึงความคืบหน้าการสำรวจเขตแดน ว่า ขณะนี้รอให้<orgName>รัฐสภาไทย</orgName>เห็นชอบบันทึกการประชุม 3 ฉบับ คือ บันทึกการประชุมเจบีซีสมัยวิสามัญ ที่เมืองเสียมราฐเมื่อวันที่ 10-12 พ.ย.2551 บันทึกการประชุมเจบีซีครั้งที่ 4 ณ กรุงเทพมหานคร เมื่อวันที่ 3-4 ก.พ.2552 และบันทึกการประชุมเจบีซี สมัยวิสามัญ ณ กรุงพนมเปญเมื่อวันที่ 6-7 เม.ย.2552 โดยหาก<orgName>รัฐสภาไทย</orgName>เห็นชอบแล้วทั้ง 2 ฝ่าย จึงจะนัดกำหนดหารือกันครั้งต่อไป</p>
<p>“ขณะนี้เราคงต้องรอให้รัฐสภา เห็นชอบบันทึกการประชุมทั้ง 3 ฉบับเสียก่อน หลังจากนั้นก็จะนัดหารือกับกัมพูชาต่อไป ดังนั้นขณะนี้จึงยังไม่มีการปักปันเขตแดนแต่อย่างใด”</p></body>
</news>
