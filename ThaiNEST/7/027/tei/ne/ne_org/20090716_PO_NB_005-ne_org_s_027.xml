<teiHeader>
<fileDesc>
<titleStmt>
  <title>"ร.ต.อ.เฉลิม" เผย มติ ครม.เมื่อ  6 ต.ค.51 ไม่ได้สั่งการให้สลายการชุมนุม  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207160224&tb=N255207  </bibl>
</sourceDesc>
</fileDesc>
</teiHeader>
<news>
<headline>"ร.ต.อ.เฉลิม" เผย มติ <orgName>ครม.</orgName>เมื่อ  6 ต.ค.51 ไม่ได้สั่งการให้สลายการชุมนุม</headline>
<lead>ประธาน ส.ส.<orgName>พรรคเพื่อไทย</orgName> เผย มติคณะรัฐมนตรี เมื่อวันที่ 6 ตุลาคม 2551 ไม่ได้สั่งการให้สลายการชุมนุม<orgName>กลุ่มพันธมิตรฯ</orgName></lead>
<neck></neck>
<body><p>ร้อยตำรวจเอกเฉลิม อยู่บำรุง ประธาน ส.ส.<orgName>พรรคเพื่อไทย</orgName> กล่าวภายหลังเข้าให้ปากคำกับ<orgName>คณะกรรมการป้องกันและปราบปรามการทุจริตแห่งชาติ</orgName> เกี่ยวกับเหตุการณ์สลายการชุมนุมเมื่อวันที่ 7 ตุลาคม 2551 ว่า การประชุมคณะรัฐมนตรีในคืนวันที่ 6 ตุลาคม 2551 ไม่ได้มีมติให้สลายการชุมนุม หรือให้ผู้บัญชาการตำรวจแห่งชาติ หรือหน่วยงานใดสลายการชุมชุม ส่วนกรณีที่มอบหมายให้ พลเอกชวลิต ยงใจยุทธ รองนายกรัฐมนตรี ในขณะนั้นติดตามดูแลการชุมนุมเนื่องจาก นายสมชาย วงศ์สวัสดิ์ นายกรัฐมนตรี ในขณะนั้น จะต้องดูแลในเรื่องของการแถลงนโยบาย นอกจากนี้ยังกล่าวถึงการที่เจ้าหน้าที่ตำรวจสลายการชุมนุมว่า เนื่องจากการดูแลฝูงชนมีความตึงเครียด และเจ้าหน้าที่ตำรวจเชื่อว่าการใช้แก๊สน้ำตาเป็นการควบคุมการชุมนุม </p>
<p>ร้อยตำรวจเอกเฉลิม ยังกล่าวถึงสถานการณ์ของโรคไข้หวัดใหญ่สายพันธุ์ใหม่ 2009 ในฐานะที่เคยดำรงตำแหน่งรัฐมนตรีว่าการ<orgName>กระทรวงสาธารณสุข</orgName> ว่า ควรใช้ความระมัดระวังป้องกันรักษามากกว่าการประชาสัมพันธ์ เพราะจะทำให้ประชาชนเกิดความตระหนก พร้อมเห็นด้วยที่จะมีการแถลงสถานการณ์รวมถึงตัวเลขผู้ติดเชื้อสัปดาห์ละ 1 ครั้ง อย่างไรก็ตามไม่ขอวิจารณ์การทำงานของ นายวิทยา แก้วภราดัย รัฐมนตรีว่าการ<orgName>กระทรวงสาธารณสุข</orgName> เพราะเชื่อว่ามีความตั้งใจในการทำงาน แต่วิธีการดำเนินงานค่อนข้างไม่มีประสิทธิภาพ</p></body>
</news>
