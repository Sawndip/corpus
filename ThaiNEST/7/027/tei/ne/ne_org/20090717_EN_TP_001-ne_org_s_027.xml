<teiHeader>
<fileDesc>
<titleStmt>
  <title>"เผชิญ"รอฟ้องร้อง ลิขสิทธิ์เพลงกรมประชาสัมพันธ์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/170709/7852  </bibl>
</sourceDesc>
</fileDesc>
</teiHeader>
<news>
<headline>"เผชิญ"รอฟ้องร้อง ลิขสิทธิ์เพลง<orgName>กรมประชาสัมพันธ์</orgName></headline>
<lead></lead>
<neck></neck>
<body><p>หลังจากเป็นประธานแถลงข่าวฟรีคอนเสิร์ตรักเถอะรักกันไว้  ซึ่งจะนำวงดนตรีสังคีตประยุกต์ของ<orgName>กรมประชาสัมพันธ์</orgName>  ภายใต้การควบคุมวงของโฉมฉาย  อรุณฉาน  ไปเปิดการแสดงเพื่อส่งเสริมระบอบประชาธิปไตย  ที่หอประชุมกรมประชาสัมพันธ์  วันเสาร์ที่  18  กรกฎาคมนี้  เวลา  13.30-16.30  น.</p>

    <p> เผชิญ  ขำโพธิ์  อธิบดี<orgName>กรมประชาสัมพันธ์</orgName>  ซึ่งจะเกษียณอายุราชการในเดือนกันยายนนี้  ได้เผยว่า  วง<orgName>กรมประชาสัมพันธ์</orgName>ยุคใหม่ได้รับคำชมจากชาวบ้านเป็นอย่างมาก  โดยส่วนหนึ่งได้ขอร้องให้เพิ่มเวลารายการเพลง<orgName>กรมประชาสัมพันธ์</orgName>  ทั้งในรายการโทรทัศน์ที่ช่อง  <orgName>สทท.</orgName>  และ<orgName>วิทยุแห่งประเทศไทย</orgName>  ซึ่งกำลังพิจารณาหาเวลาเพิ่มให้  เพราะเพลงของ<orgName>กรมประชาสัมพันธ์</orgName>ที่แต่งไว้มีมากมาย  แต่น่าเสียดายที่ไม่ได้นำมาเปิดให้ชาวบ้านได้ฟัง</p>

     <p>"ส่วนเรื่องลิขสิทธิ์เพลงของ<orgName>กรมประชาสัมพันธ์</orgName>นั้น  ก็ต้องรอให้มีการฟ้องร้องกันเสียก่อน  เพื่อจะได้ให้ศาลพิจารณาว่าลิขสิทธิ์เพลง<orgName>กรมประชาสัมพันธ์</orgName>  จะเป็นของ<orgName>กรมประชาสัมพันธ์</orgName>หรือทายาทครูเอื้อ  สุนทรสนาน  ทุกวันนี้<orgName>กรมประชาสัมพันธ์</orgName>ก็ยังนำเพลงเหล่านี้ไปบรรเลงได้  โดยไม่มีใครมาฟ้องร้อง"  อธิบดี<orgName>กรมประชาสัมพันธ์</orgName>กล่าว</p></body>
</news>
