<teiHeader>
<fileDesc>
<titleStmt>
  <title>ชวรัตน์ตีปากศักดิ์สยามพูดเพี้ยนทำนายกฉุน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=179148  </bibl>
</sourceDesc>
</fileDesc>
</teiHeader>
<news>
<headline>ชวรัตน์ตีปากศักดิ์สยามพูดเพี้ยนทำนายกฉุน</headline>
<lead>รมว.<orgName>มหาดไทย</orgName> เตือน "ศักดิ์สยาม ชิดชอบ" ให้ระมัดระวังคำพูด ขณะเจ้าตัวยังเคืองสื่อ หลังเปิดประเด็นจนทำให้นายกรัฐมนตรีโกรธ</lead>
<neck></neck>
<body><p>นายชวรัตน์ ชาญวีรกูล รมว.<orgName>มหาดไทย</orgName> และ หัวหน้า<orgName>พรรคภูมิใจไทย</orgName> เปิดเผยกับ<orgName>สำนักข่าวไอเอ็นเอ็น</orgName> กล่าวว่า จากการสอบถาม นายศักดิ์สยาม ชิดชอบ ประธานคณะทำงาน รมว.<orgName>มหาดไทย</orgName> และผู้สื่อข่าวแล้ว เชื่อว่าเข้าใจผิดกัน โดย นายศักดิ์สยาม ชี้แจงว่า ได้พูดกับสื่อมวลชนว่า เมื่อแพ้การเลือกตั้งที่ จ.สกลนคร พรรคภูมิใจไทย ก็ต้องอดทนทำงานต่อไป ไม่ได้พูดว่าจะทนทำงานกับรัฐบาลจนกว่าจะได้ใช้งบประมาณรายจ่ายประปี 2553 ซึ่งตนก็ได้ว่ากล่าวตักเตือนไปแล้วให้ระมัดระวังคำพูด โดยเฉพาะ การพูดกับสื่อมวลชนต้องพูดให้ชัดเจน อย่างไรก็ตาม ตนยังไม่ได้มีการพูดคุยกับ นายเนวิน ชิดชอบ แกนนำ <orgName>พรรคภูมิใจไทย</orgName> ถึงเรื่องนี้ ขณะที่ นายศักดิ์สยาม เองยังโกรธสื่อมวลชน ที่ออกมาเปิดประเด็นนี้ จนทำให้นายกรัฐมนตรีไม่พอใจ</p>
<p>นอกจากนี้ รมว.<orgName>มหาดไทย</orgName> ยังกล่าวถึงการเตรียมเดินทางลงพื้นที่ จ.บุรีรัมย์ ของนายกรัฐมนตรี ด้วยว่า ตนได้สั่งกำชับไปยังผู้ว่าฯ ให้เตรียมการต้อนรับ และวางมาตรการรักษาความปลอดภัยไว้แล้ว พร้อมเชื่อว่า <orgName>กลุ่มคนเสื้อแดง</orgName> จะไม่ก่อความวุ่นวาย เพราะเป็นพื้นที่ของ นายเนวิน พร้อมยืนยันว่า ไม่ได้มีการคาดโทษผู้ว่าฯ แต่อย่างใด </p></body>
</news>
