<teiHeader>
<fileDesc>
<titleStmt>
  <title>ฟ้ารุ่งกั๊กเอกจีบรับสนิทสุด-แม่ไฟเขียว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-16 09:44:18  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180853  </bibl>
</sourceDesc>
</fileDesc>
</teiHeader>
<news>
<headline>ฟ้ารุ่งกั๊กเอกจีบรับสนิทสุด-แม่ไฟเขียว</headline>
<lead>ฟ้ารุ่ง อ้ำอึ้ง เอก รังสิโรจน์ ไม่รู้ว่าจีบ รับสนิทที่สุด เผยคุณแม่ไฟเขียว</lead>
<neck></neck>
<body><p>หลังจากที่อดีตมิสไทยแลนด์ยูนิเวิร์ส 2007 "กวาง ฟ้ารุ่ง ยุติธรรม" ประกบคู่ พ่อพระเอกนักบู๊อย่าง "เอก รังสิโรจน์" ในละครเรื่อง "เสาร์ห้า" ไม่พ้นมีข่าวกุ๊กกิ๊กกันออกมานอกจอ จนทำให้เจ้าตัวเริ่มจะใจอ่อน เตรียมตัวเปิดรับฝ่ายชายเอาไว้พิจารณา หลังจากที่หนุ่มเอก รีบตีสนิท เทคแคร์ เข้าทางแม่ของฟ้ารุ่ง จนเจ้าตัวต้องเผยให้ฟังว่า "ก็เป็นแค่พี่น้อง ไม่ได้มีอะไร เราก็ถ่ายละครด้วยกัน"เห็นว่าสนิทกับกวางเยอะกว่าหรือเปล่า "ด้วยความที่ละครจบแล้ว ก็จะมีงานต่อข้างนอก ที่เราจะต้องไปเจอกัน เราก็คุยเรื่องอื่นบ้าง เรื่องภายนอก ว่าเราจะทำอะไรต่อ" </p>
<p>มีโทรคุยกันนอกรอบบ้างมั้ย "ส่วนมากก็โทรมาคุย ว่าเดี๋ยวจะไปงานนี้ เตรียมเพลงไปหรือยัง ไปเจอกันที่ไหน ส่วนมากไปงานนอกก็อาจจะไปต่อกัน ไปกินข้าวกันบ้าง จะเป็นอย่างนั้นมากกว่า แต่ถ้าไปเจอกัน 2 ต่อ 2 จะไม่มี"มีไปรับไปส่งบ้างมั้ย "ไม่ค่ะ เพราะมีคุณแม่คอยไปรับไปส่ง คอยดูแล"</p>
<p>ดูเหมือนเอกจะเทคแคร์เป็นพิเศษ เคยลองถามบ้างว่าจีบหรือเปล่า "ไม่ได้ถามนะคะ แต่พี่เอกจะมาเล่าให้ฟังมากกว่า ว่าพี่เขาให้สัมภาษณ์แบบนี้นะ เราก็ไม่ได้ว่าอะไร"เหมือนว่าเราก็ไม่แน่ใจว่าพี่เอกเข้ามาจีบหรือเปล่า "พี่เอกจะสนิทกับคุณแม่ด้วย พออยู่กับคุณแม่ก็จะเข้าไปคุยกับคุณแม่มากกว่า"เรียกว่าเข้าทางแม่หรือเปล่า "อันนี้ก็ไม่ทราบเหมือนกันค่ะ คุณแม่เขาก็โอเคกับพี่เอก เพราะว่าพูดคุยกันถูกคอ คุณแม่บอกว่าพี่เอกเป็นคนดี น่ารักดี คอยดูแลน้อง"คุณแม่ว่าอย่างไรบ้าง "คุณแม่ก็ไม่ว่าอะไร ก็มีแซว ถามว่าพี่เอกโทรมาหรือเปล่า พอบอกว่าไม่ได้โทรมา เขาก็พูดออกมา นึกว่าพระเอกหลงรักซะอีก จะเป็นอย่างนี้กันมากกว่า ก็ยังไม่มีอะไรชัดเจน"</p>
<p>คุณแม่มีลุ้นให้รักกันหรือเปล่า "คุณแม่เอง ก็ไม่ลุ้นถ้าเป็นพี่เอก แต่ว่าท่านให้เราเปิดใจดูไปเรื่อยๆ มากกว่า เพราะระยะแค่ 8-9 เดือน ที่อยู่ที่กอง มันไม่สามารถมาตัดสินได้ ว่าเขาเป็นคนพิเศษของเราได้หรือเปล่า ละครจบแล้วก็ต้องดูฟิดแบก ว่าเขามีอะไรกับเรามากกว่า เฉพาะนั้นกวางไม่สามารถระบุได้โดยชัดเจน ว่าเราดูกันหรือเปล่า ต้องคอยดูอีกที"ถือว่าสนิทที่สุดหรือเปล่า "ถ้าพูดถึงในวงการก็ถือว่าสนิทที่สุด"</p></body>
</news>
