<teiHeader>
<fileDesc>
<titleStmt>
  <title>โต้ถูก 'คุณแดง'ด่า 'ชาม'รับไม่ต่อสัญญา7สี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090601/15135/%e0%b9%82%e0%b8%95%e0%b9%89%e0%b8%96%e0%b8%b9%e0%b8%81%e0%b8%84%e0%b8%b8%e0%b8%93%e0%b9%81%e0%b8%94%e0%b8%87%e0%b8%94%e0%b9%88%e0%b8%b2%e0%b8%8a%e0%b8%b2%e0%b8%a1%e0%b8%a3%e0%b8%b1%e0%b8%9a%e0%b9%84%e0%b8%a1%e0%b9%88%e0%b8%95%e0%b9%88%e0%b8%ad%e0%b8%aa%e0%b8%b1%e0%b8%8d%e0%b8%8d%e0%b8%b27%e0%b8%aa%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>โต้ถูก 'คุณแดง'ด่า 'ชาม'รับไม่ต่อสัญญา<orgName>7สี</orgName></headline>
<lead>"ชาม" อรวรินธ์ โอสถานนท์ ยันไม่ได้ถูก "คุณแดง" สุรางค์ ด่ากลางงานเลี้ยง แต่ยอมรับเป็นนางเอกไร้สังกัดแล้ว โต้ยังไม่ซบอก "ตู่" นพพล และ "แชมป์" พีรพล แค่พี่</lead>
<neck></neck>
<body><p>แม้จะเข้าวงการบันเทิง ผ่านเวทีการประกวดมานาน แต่ "ชาม" อรวรินธ์ กลับมีผลงานการแสดงละครน้อยมาก หากเทียบกับนางเอกสาวคนอื่นร่วมช่อง แถมละครเรื่อง "เหมือนฟ้าให้เรามารักกัน" ของค่ายเป่าจินจง ก็ยังไม่ได้ฤกษ์ออกอากาศเสียที เลยมีข่าวว่าเธอเดินเข้าไปถาม "คุณแดง" สุรางค์ เปรมปรีดิ์ ว่าละครเรื่องดังกล่าวจะฉายเมื่อไหร่ กลางงานเลี้ยงแห่งหนึ่ง เป็นเหตุให้เจ้าแม่<orgName>วิกหมอชิต</orgName>ดุเธอต่อหน้าแขกเหรื่อ จนเธอปล่อยโฮ และคิดน้อยใจไปอยู่ช่อง 3 เจอหน้า ชาม เลยถามได้ความจริง</p>

 <p>"ไม่...(ลากเสียงยาว) ไม่มีอะไร จริงๆ แล้วคุณแดงท่านก็ให้โอกาสชาม ให้เล่นละครเรื่อง "พลิกฟ้าล่าตะวัน" ทำให้ชามมีความสุข ได้เล่นละครตามที่เคยฝันไว้ตั้งแต่เด็กๆ แต่ไม่ได้มีเรื่องอะไรอย่างนั้น ไม่ได้ดุ ท่านก็เมตตาเอ็นดู ชามก็พอจะได้ยินข่าวอยู่บ้าง วันแรกก็ตกใจว่าเฮ้ย...งานเข้าแล้ว อะไรเนี่ย แต่ก็ไม่ได้มีอะไร กับคุณแดงก็ยังไม่ได้คุยกัน ท่านก็คงทราบเองแหละ ว่าไม่ได้มีอะไร ส่วนข่าวย้ายช่อง ข่าวนี้มีมาเป็นปีแล้วมั้ง ตั้งแต่อาตู่ย้ายไป<orgName>ช่อง 3</orgName> แล้ว คือจริงๆ อาจจะเป็นเพราะว่าตอนนั้นชามเล่นละครของอาตู่เป็นเรื่องแรก ก็เลยมีข่าวว่าชามจะตามอาตู่ไปไหม จริงๆ ชามก็เรียนจบแล้ว อิสระ ชามก็ไม่ได้ไปไหน ชามถ่ายหนังอยู่เรื่องหนึ่งคือ สวิง ส่วนกับ<orgName>ช่อง 7</orgName> ตอนนี้ชามไม่ได้เซ็นสัญญาต่อแล้ว" ชามพยายามอธิบาย</p>

 <p>อย่างไรก็ดี ก่อนหน้านี้ สมรักษ์ ณรงค์วิชัย ผู้จัดการฝ่ายผลิตรายการ ออกมากึ่งๆ ยอมรับว่า ชาม จะเข้าไปซบอกค่ายเป่าจินจง ซึ่งตอนนี้ปักหลักอยู่ช่อง 3 แล้วนั้น ชาม อึ้งไป ก่อนตอบ</p>

 <p>"ยังไม่ได้คุยอะไรกัน แต่ถึงยังไง ไม่ว่าอาตู่จะอยู่ช่อง 7 หรือช่อง 3 ยังไง อาตู่ก็เป็นอาตู่ของชามไปตลอดชีวิตอยู่แล้ว ฉะนั้น อีกหน่อยอาจจะคุยมั้ง ชามก็ไม่แน่ใจ เพราะชามก็ทำอย่างอื่น แล้วมีความสุข ยืนยันว่าตอนนี้ยังไม่ได้ไปไหน (ข่าวว่า "แชมป์" พีรพล เอื้ออารียกูล ชวนข้ามช่อง) พี่แชมป์นี่จริงๆ ไม่มีอะไรนะ แค่สนิทกัน คุยโทรศัพท์กันมา 3 ปีแล้ว เพราะชามทำรายงานตอนเรียนนิเทศศาสตร์ แล้วสัมภาษณ์พี่แชมป์ จากนั้นก็คุยกันมาตลอด แต่ไม่เคยเจอกันเลยนะ เจอกันวันแรก คือวันที่ลงข่าว บังเอิญเจอกัน บอกว่าจะมาซื้อโทรศัพท์ เขาก็บอกว่าเออๆ อยู่ไหน ก็บอกอยู่ร้านโทรศัพท์ แล้วก็โดนถ่ายรูปนี่แหละ ไม่ได้คุยกันเรื่องดึงมาเซ็นสัญญาอะไรเลย ความสัมพันธ์กับพี่แชมป์ ก็เป็นแค่พี่น้องกันเท่านั้น" ชามกล่าวสรุป</p></body>
</news>
