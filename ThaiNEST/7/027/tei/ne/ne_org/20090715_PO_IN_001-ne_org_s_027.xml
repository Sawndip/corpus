<teiHeader>
<fileDesc>
<titleStmt>
  <title>นปช.เล็งลงพท.แจงขออภัยโทษทักษิณ31ก.ค.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-15 18:11:56  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=180779  </bibl>
</sourceDesc>
</fileDesc>
</teiHeader>
<news>
<headline><orgName>แดง</orgName>เล็งล่าชื่อขออภัยโทษทักษิณสรุป31กค.</headline>
<lead>3 แกนนำ<orgName>เสื้อแดง</orgName> เตรียมลงพื้นที่ชี้แจงประชาชนเรื่องการถวายฎีกาขอพระราชทานอภัยโทษ ให้ พ.ต.ท.ทักษิณ โดยจะประเดิมที่ จ.มหาสารคาม 17 ก.ค. นี้ โดยจะประกาศการรวบรวมรายชื่อ 31 ก.ค.</lead>
<neck></neck>
<body><p>นายวีระ มุสิกพงศ์ แกนนำ <orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> หรือ <orgName>นปช.</orgName> พร้อมด้วย <orgName>คณะกรรมการบริหารกลุ่ม นปช.</orgName>แดงทั้งแผ่นดิน ร่วมแถลงข่าว โดยยืนยันว่า จะจัดรายการความจริงวันนี้ตามปกติตั้งแต่วันนี้เป็นต้นไป ทาง<orgName>สถานี People Channel</orgName> ขณะที่การรวบรวมรายชื่อประชาชน 1,000,000 รายชื่อ เพื่อถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี นั้น ขณะนี้อยู่ในขั้นตอนการรวบรวมรายชื่อจากต่างจังหวัด ซึ่งหลังจากนี้แกนนำจะลงพื้นที่จัดสัมมนาในต่างจังหวัด เพื่อชี้แจงถึงการดำเนินการและไปรับรายชื่อด้วยตนเอง โดยเริ่มที่แรกที่จังหวัดมหาสารคาม ในวันที่ 31 ก.ค. นี้ ทั้งนี้ภายหลังวันที่ 31 ก.ค. จะประกาศผลการรวบรวมรายชื่ออย่างไม่เป็นทางการในทันที และจะทำการตรวจสอบว่ามีรายชื่อซ้ำกันหรือไม่ เพื่อความสมบูรณ์ของใบฎีกาก่อนที่จะดำเนินการยื่นเรื่อง</p>
<p>ขณะที่ นายณัฐวุฒิ ใสยเกื้อ แกนนำ<orgName>กลุ่ม นปช.</orgName> ยืนยันว่า หากรวบรวมรายชื่อครบตามจำนวน 1,000,000 รายชื่อแล้ว ก็จะยื่นถวายฎีกา และจะไม่ติดตามผลการยื่นเรื่องฎีกาอย่างแน่นอน โดยระบุว่า สุดท้ายแล้วก็ขึ้นอยู่กับพระบรมราชวินิจฉัย</p></body>
</news>
