<teiHeader>
<fileDesc>
<titleStmt>
  <title>บุกค้นรง.สะใภ้"เหวียง"ล่ามือยิงสนธิจ่าป่าหวายหนีหวุดหวิด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=170591  </bibl>
</sourceDesc>
</fileDesc>
</teiHeader>
<news>
<headline>บุกค้นรง.สะใภ้"เหวียง"ล่ามือยิงสนธิจ่าป่าหวายหนีหวุดหวิด</headline>
<lead>ล่ามือยิง : ตำรวจภูธรภาค 2 บุกค้นโรงงานกฤษณาฟ้าสยามที่ จ.ตราด ของ น.ส.อรทัย ฐานะจาโร ลูกสะใภ้ พล.อ.เชษฐา ฐานะจาโร อดีต ผบ.<orgName>ทบ.</orgName> และ อดีต รมว.<orgName>กลาโหม</orgName> เพื่อติดตามตามจับกุม จ.ส.อ.ปัญญา ศรีเหรา ผู้ต้องหาลอบยิง นายสนธิ ลิ้มทองกุล แต่หลบหนีไปได้หวุดหวิด</lead>
<neck>มาร์คพร้อมเด้ง"ไส้ศึก" <orgName>คมช.</orgName>โวยพูดคลุมเครือ</neck>
<body><p>เมื่อวันที่ 16 กรกฎาคม พล.ต.ต.นิวัฒน์ รัตนาธรรมวัฒน์ รองผู้บัญชาการ<orgName>ตำรวจภูธร ภาค2</orgName> (รอง ผบช.ภ.2) เปิดเผยถึงการติดตามจับกุม 2ผู้ต้องหา คือ จสอ.ปัญญา หรือห่อ ศรีเหรา สังกัด<orgName>หน่วยบัญชาการสงครามพิเศษ</orgName>(<orgName>นสศ.</orgName>) จ.ลพบุรีและสตอ.วรวุฒิ มุ่งสันติ หรือนายอรรถพล ปาทาน สังกัด<orgName>กองบัญชาการปราบปรามยาเสพติด</orgName>(<orgName>บช.ปส.</orgName>) ห ลังถูกออกหมายจับคดียิง นายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName>(<orgName>พธม.</orgName>) ว่า ตำรวจภาค2 เดินทางไปยังบ้าน นางคณิตา ศรีเหรา เลขที่18/20 ม.4 ต.ช้างทูน อ.บ้านไร่ จ.ตราด ซึ่งเป็นบ้านภรรยา จ.ส.อ.ปัญญา แต่ไม่พบตัว</p>
<p>บุก<orgName>ตราด</orgName>-สอบเมียจ่าปัญญา</p>
<p>จากการสอบปากคำภรรยาของ จ.ส.อ.ปัญญา ให้การว่า สามีไปราชการจังหวัดทางภาคใต้ได้ 2-3เดือนแล้วและไม่ได้ติดต่อกลับมา ซึ่งตนไม่เคยติดต่อไปเช่นกัน เพราะสามีจะเป็นฝ่ายติดต่อมาเอง ตนไม่เชื่อว่าสามีจะเป็นคนทำเหตุอะไรที่ร้ายแรง เพราะเป็นคนจิตใจดี มีน้ำใจ</p>
<p>ด้าน พล.ต.ต.นิวัฒน์ กล่าวว่า จากการสอบปากคำภรรยาของผู้ต้องหา ยังไม่พบเหตุน่าสงสัย เพราะภรรยาดำเนินชีวิตอยู่กับลูกชายและหญิง 2คน ซึ่งเรียนอยู่ชั้นอนุบาล ขณะสอบปากคำ ก็มีพี่ชายของ จ.ส.อ.ปัญญา เดินทางมาจาก จ.สุพรรณบุรี ซึ่งเป็นบ้านเกิดของ จ.ส.อ.ปัญญา มาดูแลและเยี่ยมภรรยาของน้องชาย เพราะทราบจากข่าว จึงเกิดความหว่งใย</p>
<p>ค้นโรงไม้กฤษณา"อรทัย"ล่า</p>
<p>จากนั้น พล.ต.ต.นิวัฒน์ นำกำลังตำรวจกว่า 100นาย เข้าตรวจค้นโรงงานทำไม้กฤษณา ชื่อ<orgName>บริษัทกฤษณาฟ้าสยาม จำกัด</orgName> ตั้งอยู่เลขที่2/1 ม.10 ต.ประณีต อ.เขาสมิง จ.ตราด โดยมีชื่อ นางอรทัย ฐานะจาโร ลูกสะใภ้ พล.อ.เชษฐา ฐานะจาโร อดีต ผบ.<orgName>ทบ.</orgName>เป็นกรรมการบริษัทเพียงคนเดียวและมีนายจารินทร์ วิสัยซื่อ เป็นผู้จัดการ เพื่อตรวจค้นหาตัว จ.ส.อ.ปัญญา มือปืนยิง นายสนธิ ที่ตำรวจได้เบาะแสว่า หลบซ่อนตัวทำงานอยู่ที่โรงงานแห่งนี้ แต่ไม่พบตัว จ.ส.อ.ปัญญา เพราะหลบหนีไปก่อนหน้านี้แล้ว</p>
<p>หลบทำงานจริง-แต่เผ่นแล้ว</p>
<p>อย่างไรก็ตาม เจ้าหน้าที่ตำรวจได้นำ นายจารินทร์,นายอนุชาติ ช่างเกวียนและนายศุภกร สุทธิผ่อง เพื่อนของ จ.ส.อ.ปัญญา มาสอบสวนทีละคนพบว่า จ.ส.อ.ปัญญา มาทำงานที่โรงงานแห่งนี้ได้ 1เดือน แต่ไม่ได้อยู่ที่บ้านพักคนงาน เพราะไปพักอยู่กับภรรยาที่บ้านช้างทูน อ.บ่อไร่ จ.ตราดซึ่งอยู่ห่างจากโรงงานประมาณ 30-40กิโลเมตร โดยยังไม่สามารถที่จะเชื่อมโยงว่า จ.ส.อ.ปัญญา มีความสัมพันธ์อะไรกับ พล.อ.เชษฐา เนื่องจากยังไม่มีพยานให้การใดๆ ซึ่ง พล.อ.เชษฐา ลงทุนทำโรงงานไม้หอมที่ จ.ตราดและจ.จันทบุรี พร้อมตั้งชมรมไม้กฤษณาแห่งประเทศไทย ขึ้นเมื่อ 4-5 ปีที่ผ่านมา โดยมีสมาชิกทั้งใน จ.จันทบุรีและจ.ตราด มากกว่า 500คน</p>
<p>"บิ๊กเหวียง"เคยยืมตัวช่วยงาน</p>
<p>ผู้สื่อข่าวรายงานว่า สำหรับ จสอ.ปัญญา ถูกขอตัวไปช่วยราชการยัง <orgName>กอ.รมน.</orgName>ตั้งแต่ปี2547 เพื่อทำงานลับให้ พล.อ.เชษฐา หากตำรวจจะขอตัวมาดำเนินคดี จะต้องทำเรื่องไปยัง <orgName>กอ.รมน.</orgName>สำหรับ<orgName>บริษัทกฤษณาฟ้าสยาม</orgName> ที่มี นางอรทัย เป็นเจ้าของนั้น ทางสืบสวนจะโยงไปถึงใครบ้างหรือไม่ อยู่ระหว่างการสอบสวน</p>
<p>ยึดอาวุธอื้อ-คาดใช้ยิงสนธิ</p>
<p>นอกจากนี้ มีรายงานข่าวว่า เมื่อคืนวันที่ 15กรกฎาคมที่ผ่านมา ทีมพนักงานสอบสวนคดียิงนายสนธิ ที่มี พล.ต.อ.ธานี สมบูรณ์ทรัพย์ รอง ผบ.<orgName>ตร.</orgName>เป็นหัวหน้าชุด ได้ลงตรวจค้นโรงไม้ 4 แห่งในพื้นที่ อ.เขาสมิง พบอาวุธปืนสงครามและกระสุน ที่มีอานุภาพร้ายแรงจำนวนมาก เบื้องต้นคาดว่าอาวุธปืนน่าจะเป็นของกลางที่ใช้ก่อเหตุยิง นายสนธิ ซึ่งได้ยึดของกลางทั้งหมดไว้พิสูจน์ตรวจสอบรายละเอียดทางวิทยาศาสตร์เพื่อ ขยายผลต่อไป</p>
<p>ภาค4ยันส่งสังกัดเดิมแล้ว</p>
<p>พ.อ.ปริญญา ฉายดิลก โฆษก<orgName>กองอำนวยการรักษาความมั่นคงภายในราชอาณาจักร ภาค 4</orgName> (<orgName>กอ.รมน.ภาค 4</orgName>) กล่าวถึงกรณีที่ จ.ส.อ.ปัญญา ถูกเรียกตัวช่วยราชการใน กอ.รมน.ภาค4 ว่า <orgName>กอ.รมน.ภาค 4</orgName> ยอมรับว่า จ.ส.อ.ปัญญา มาช่วยราชการ กอ.รมน.ภาค 4 จริง แต่ขณะนี้ พล.ท.พิเชษฐ์ พิสัยจร แม่ทัพภาคที่4 ได้ส่งตัวให้<orgName>หน่วยบัญชาการสงครามพิเศษ</orgName>(<orgName>นสศ.</orgName>) จ.พิษณุโลก ต้นสังกัดเดิมแล้ว เพื่อให้เจ้าหน้าที่ตำรวจประสานตัวในการดำเนินคดี</p>
<p>พตท.เผยจสอ.ปัญญาลาพัก</p>
<p>ขณะที่ พล.ท.กสิกร คีรีศรี ผู้บัญชาการผสม<orgName>พลเรือนตำรวจทหาร</orgName> (<orgName>พตท.</orgName>) เปิดเผยว่า จสอ.ปัญญา ซึ่งมาช่วยราชการที่ <orgName>พตท.</orgName>ไม่ได้อยู่ในพื้นที่ เพราะอยู่ระหว่างลาพักผ่อน แต่ได้กำชับเจ้าหน้าที่ให้ตรวจสอบว่า พักอยู่ที่ใด เพื่อประสานให้มอบตัวสู่กระบวนการยุติธรรม ซึ่ง <orgName>พตท.</orgName>พร้อมให้ความร่วมมือกับตำรวจอย่างเต็มที่ แต่ล่าสุดยังไม่ได้รับการประสานเพื่อขอตัว</p>
<p>จบ"ซีล"-ต่อต้านก่อการร้าย</p>
<p>มีรายงานว่า จสอ.ปัญญา ลงปฏิบัติหน้าที่ในชายแดนภาคใต้ เมื่อเดือนตุลาคม2551 โดยช่วยราชการอยู่ที่กองร้อยทหารพรานที่44 อ.สายบุรี จ.ปัตตานี เป็นนักเรียนนายสิบรุ่นที่19 เหล่าสารวัตรทหาร พร้อมจบหลักสูตรการรบแบบจู่โจม ส่วนของกองทัพเรือจบหลักสูตรมนุษย์กบหรือที่เรียกว่า"หน่วยซีล"ซึ่งถือว่าจบ ยากที่สุดในการฝึกของทหาร โดยมีความชำนาญใช้อาวุธปืนทุกชนิดและการใช้วัตถุระเบิด ยังผ่านการทำงานด้านการต่อต้านก่อการร้ายสากลอีกด้วย</p>
<p>พล.ท.ภุชงค์ไม่สะท้านถูกโยง</p>
<p>แหล่งข่าวนายทหารระดับสูงจาก<orgName>หน่วยบัญชาการสงครามพิเศษ</orgName>(<orgName>นสศ.</orgName>) เปิดเผยว่า กรณีที่เจ้าหน้าที่ตำรวจระบุว่า มีนายทหารยศ พล.ท.ของหน่วย <orgName>นสศ.</orgName>อยู่เบื้องหลังคดีนี้นั้น <orgName>หน่วย นสศ.</orgName>มีนายทหารยศ พล.ท.คนเดียวคือ พล.ท.ภุชงค์ รัตนวรรณ ผบช.ผู้บัญชาการ นสศ.เมื่อท่านเห็นข่าวก็หัวเราะและไม่รู้สึกอะไร เพราะบริสุทธิ์ใจและท่านเป็นทหารนักรบ แค่พูดเพียงว่า ปล่อยให้เป็นหน้าที่ของตำรวจและยังไม่มีหนังสือขอตัวจากตำรวจ แต่ท่านพร้อมให้ความร่วมมือทุกเรื่อง</p>
<p><orgName>ทบ.</orgName>ชี้เร่งปิดคดี-สุดท้ายยกฟ้อง</p>
<p>ด้านแหล่งข่าวนายทหารระดับสูง<orgName>กองทัพบก</orgName> กล่าวว่า คดีลอบยิง นายสนธิ คงจะพยายามหาแพะมาดำเนินคดี โดยเร่งจับผู้ต้องหาแล้วหาพยานหลักฐานมา เพื่อทำสำนวนคดีส่งฟ้องในชั้นศาล แต่เมื่อคดีถึงชั้นศาล ก็จะหลุด เพราะศาลจะยกฟ้อง ด้วยเหตุที่หลักฐานไม่ชัดเจน เอาผิดไม่ได้ เหมือนหลายคดีที่ผ่านมา นอกจากนี้ พล.ต.อ.ธานี สมบูรณ์ทรัพย์ รอง ผบ.ตร.จะเกษียณอายุราชการในเดือนกันยายนนี้ ดังนั้น กว่าคดีนี้จะขึ้นศาลและเสร็จสิ้น ตัว พล.ต.อ.ธานี ก็ไม่รู้ไปอยู่ไหนแล้ว เชื่อว่าคดีนี้ตำรวจจะเร่งปิดคดีและสุดท้ายศาลต้องยกฟ้อง</p>
<p>"ส่วนกรณีมีข่าวว่า จสอ.ปัญญา เคยทำงานให้ พล.อ.เชษฐา นั้น คิดว่าเป็นการเรียกตัวมาในช่วงที่ท่านเป็น ผบ.ทบ.ซึ่งตามหลักปกติการดูแลรักษาความปลอดภัย ผบ.<orgName>ทบ.</orgName>จะให้<orgName>หน่วย นสศ.</orgName>จัดทหารมาเป็นฝ่ายดูแล ถือเป็นเรื่องปกติ แม้แต่ พล.อ.อนุพงษ์ เผ่าจินดา ผบ.<orgName>ทบ.</orgName>ก็ใช้ทหารจาก<orgName>หน่วย นสศ.</orgName> มาเป็นทีมรักษาความปลอดภัยในปัจจุบันเช่นเดียวกัน"แหล่งข่าว<orgName>กองทัพบก</orgName> กล่าว</p>
<p>"สมเจตน์"จี้<orgName>สตช.</orgName>หาคนสั่งยิง</p>
<p>ด้าน พล.อ.สมเจตน์ บุญถนอม อดีตหัวหน้า<orgName>สำนักงานเลขาธิการคณะมนตรีความมั่นคงแห่งชาติ</orgName> (<orgName>คมช.</orgName>) ให้สัมภาษณ์กรณีมีข่าวว่า นายทหารยศพลโท ซึ่งมีความสนิทสนมกับบิ๊ก<orgName>คมช.</orgName>อยู่เบื้องหลังการลอบยิง นายสนธิ ว่า สามารถคิดได้ทั้งนั้น แต่เรื่องนี้ <orgName>สตช.</orgName>เท่านั้น ที่ต้องเอาคนผิดมาลงโทษให้ได้ เพื่อให้สังคมลดความสับสน ตำรวจอย่าบอกแค่ว่า เจอตอ ต้องบอกว่า ตอนั้นคืออะไร ใครเป็นผู้ล็อบบี้ใคร อย่ามาพูดให้คลุมเครือ เพราะถ้ายิ่งพูดก็ยิ่งทำให้เกิดความสับสนมากขึ้น</p>
<p><orgName>ทบ.</orgName>สนับสนุนตำรวจทำงาน</p>
<p>ขณะที่ พ.อ.สรรเสริญ แก้วกำเนิด โฆษก<orgName>กองทัพบก</orgName> กล่าวว่า กองทัพพร้อมร่วมมือกับตำรวจตามที่ร้องขอทุกอย่าง ทราบว่า แม่ทัพภาคที่4 จะส่งตัว จสอ.ปัญญา กลับต้นสังกัด เพื่อให้ตำรวจประสานขอตัวดำเนินตามขั้นตอนต่อไป ทั้งนี้ ข้อกล่าวหามีการระบุว่า กระทำความผิดร่วมกับพลเรือน ดังนั้น คงต้องดำเนินคดีแบบพลเรือนและขึ้นศาลพลเรือนตามขั้นตอน</p>
<p>เมื่อถามว่า <orgName>พธม.</orgName>พุ่มเป้ามาที่ พล.อ.ประวิตร วงษ์สุวรรณ รมว.<orgName>กลาโหม</orgName>และพล.อ.อนุพงษ์ เผ่าจินดา ผบ.<orgName>ทบ.</orgName>มีส่วนในการลอบสังหาร พ.อ.สรรเสริญ กล่าวว่า ไม่ควรตั้งธงหรือตั้งประเด็น ควรปล่อยให้ตำรวจและพนักงานสอบสวนปฏิบัติหน้าที่</p>
<p>บช.น.เงียบกริบ-ข่าว<orgName>ตร.</orgName>ไส้ศึก</p>
<p>สำหรับความเคลื่อนไหวภายในกองบัญชาการตำรวจนครบาล(บช.น.)หลังจาก พล.ต.อ.ธานี สมบูรณ์ทรัพย์ รอง ผบ.<orgName>ตร.</orgName>ออกมาระบุว่า การสืบสวนคลี่คลายคดียิง นายสนธิ ควรมีความคืบหน้ามากกว่านี้ หากไม่มีตำรวจเป็นไส้ศึก ปรากฎว่า ตำรวจชั้นผู้ใหญ่ที่รับผิดชอบด้านการสืบสวนสอบสวน ต่างปิดปากเงียบ ปฏิเสธจะพูดถึงความคืบหน้าทางคดี ขณะที่ พล.ต.ท.วรพงษ์ ชิวปรีชา ผบช.น.ที่มีสีหน้าเคร่งขรึม ก็ปฏิเสธแสดงความเห็นถึงการออกหมายจับทหารและตำรวจในคดีดังกล่าวเช่นกัน กล่าวเพียงสั้นๆว่า พล.ต.อ.ธานี เป็นผู้ดูแลอยู่</p>
<p>"มาร์ค"ฮึ่มเด้งไอ้โม่งไส้ศึก</p>
<p>ด้าน นายอภิสิทธิ์ เวชชาชีวะ นายกรัฐมนตรี กล่าวถึงกรณี พล.ต.อ.ธานี ระบุว่า มีอุปสรรคเจอไส้ศึกในพนักงานสอบสวน ว่า คุยกันแล้ว ซึ่งตนบอกไปว่า ถ้าจะให้รัฐบาลเข้าไปแก้ปัญหา ปลดล็อกให้ก็บอกมา เพราะต้องการให้เดินหน้าเต็มที่ แต่เจ้าตัวยืนยันว่า ทำงานได้</p>
<p>เมื่อถามว่า จำเป็นต้องโยกย้ายนายตำรวจบางคนหรือไม่ นายอภิสิทธิ์ กล่าวว่า ถ้ามีความชัดเจนว่า มีการขัดขวาง หรือทำให้ไม่สามารถเดินได้ รัฐบาลก็จะทำให้มันเดินได้ การที่ออกหมายจับแล้ว มีวัตถุพยาน เก็บข้อมูลผู้เกี่ยวข้องที่เคลื่อนไหว โอกาสที่จะขยายผลไปได้มีสูง</p>
<p>สั่งให้ระวังเรื่อง"ตัดตอน"</p>
<p>ต่อข้อถามว่า ทางกลุ่ม <orgName>พธม.</orgName>ระบุว่า ปัญหาอยู่ที่ตัว ผบ.ตร.คิดว่าเป็นไปได้หรือไม่ที่เข้ามาแทรกแซง นายกฯกล่าวว่า "พล.ต.อ.ธานี ต้องบอกผมเองว่า จะทำอย่างไร ถ้าทำไม่ได้ ขณะนี้คุณ ธานี ยืนยันว่า มีอุปสรรคอยู่บ้าง แต่ทำงานได้</p>
<p>เมื่อถามย้ำว่า หาก ผบ.<orgName>ตร.</orgName>เป็นอุปสรรคจริง จะกล้าเปลี่ยนตัวหรือไม่ นายอภิสิทธิ์ กล่าวว่า ตนจะต้องดูแลให้คดีนี้เดินต่อได้ ซึ่งกำลังพยายามจะออกหมายจับเพิ่ม ตนฟังรายงานจาก พล.ต.อ.ธานี ก็รู้สึกสบายใจ เพราะบอกว่า ท่านต้องทำให้แน่น พยายามเอาตัวผู้บงการมาให้ได้ ต้องจับกุมขยายผลจากการสอบสวนให้ได้ก่อน ทั้งนี้ ต้องระวังการตัดตอน</p>
<p>"เทือก"กำชับเดินหน้าคดีเต็มที่</p>
<p>ขณะที่ นายสุเทพ เทือกสุบรรณ รองนายกรัฐมนตรี ฝ่ายความมั่นคง ให้สัมภาษณ์ถึงกรณีที่พล.ต.อ.ธานี ระบุว่า มีตำรวจเป็นหนอนบ่อนไส้ในคดีลอบยิง นายสนธิ ทำให้ผู้ต้องหาที่เป็นตำรวจไหวตัวทันหลบหนีไปได้ ว่า พล.ต.อ.ธานี เป็น รอง ผบ.<orgName>ตร.</orgName>สามารถบังคับบัญชาตำรวจได้ทุกระดับและรัฐบาลก็ไว้วางใจมอบหมายให้มา ดูแลคดีนี้ ทั้งตนและนายกรัฐมนตรี ได้บอก พล.ต.อ.ธานี ตั้งแต่แรกแล้วว่า ฝ่ายบริหารพร้อมสนับสนุน ให้ทำงานอย่างเต็มที่และตรงไปตรงมา</p>
<p>เมื่อถามว่า เมื่อรู้ว่ามีหนอนบ่อนไส้ ทำไมถึงไม่ปรับเปลี่ยนคนทำงาน นายสุเทพ กล่าวว่า ตนคิดว่า พล.ต.อ.ธานี คงคิดว่ายังทำงานได้อยู่ จนมาถึงขั้นรวบรวมหลักฐานต่างๆและขออนุมัติหมายจับจากศาลได้ ต้องถือว่าทำงานได้ดี ท่านยังคงทำงานได้อยู่</p>
<p>ติงอย่าจิตนาการคดีใหญ่โต</p>
<p>ต่อข้อถามว่า เท่าที่ดูแล้วกระบวนการสอบสวนจะยากหรือไม่ เพราะหัวหน้าแก๊งเป็นถึงนายทหารเสนาธิการ ยศ พ.อ.และมีการมองว่า จะตัดตอนไม่ให้สาวไปถึงผู้บงการที่พัวพันกับบุคคลสำคัญในวงการสีเขียว นายสุเทพ กล่าวว่า อย่าไปกังวลใจ จะเป็นสีเขียว สีเหลือง สีแดง สีอะไรก็ตาม ถ้าทำความผิดต้องถูกดำเนินการตามกฎหมาย อย่าไปสร้างจินตนาการให้ใหญ่โตเกินเหตุ</p>
<p>2สว.จี้มาร์คสอบความลับรั่ว</p>
<p>ที่รัฐสภา นายคำนูณ สิทธิสมาน สว.สรรหา คนใกล้ชิด นายสนธิและนายวรินทร์ เทียมจรัส สว.สรรหา ร่วมแถลงข่าว โดย นายคำนูณ กล่าวว่า ขอเรียกร้องให้นายกรัฐมนตรี ในฐานะกำกับดูแล สตช.ลงมาสอบสวนข้อเท็จจริง กรณีที่ พล.ต.อ.ธานี ให้สัมภาษณ์สื่อมวลชนว่า มีไส้สึกและความลับรั่วไหล นายกฯควรเรียก ผบ.<orgName>ตร.</orgName>และผบช.น.มาดูข้อเท็จจริงว่า เกิดเหตุเช่นนั้นจริงหรือไม่และจะแก้ไขอย่างไร เมื่อยังมีการปล่อยข่าวออกมาอย่างต่อเนื่องว่า ผู้สั่งการเป็นผู้ใหญ่ที่ใหญ่มาก ยิ่งจะทำให้ประเทศชาติเสียหาย</p>
<p>ด้าน นายวรินทร์ กล่าวเสริมว่า ขอเรียกร้องให้นายกฯคำนึงถึงขวัญกำลังใจของคนทำงานให้มากที่สุด เพราะผู้ถูกหมายจับไม่ทราบว่า ข้อมูลหลุดไป เพราะมีขบวนการดักฟังหรือไม่ ต้องให้ความสำคัญกับเรื่องดักฟังให้มาก จึงถึงเวลาแล้วที่นายกฯต้องพิสูจน์ว่า คดียิง นายสนธิ จะต้องไม่มี 2มาตรฐาน เหลือเวลาอีก 2เดือน ควรจะได้ตัวผู้กระทำผิดหลักๆให้ได้ </p></body>
</news>
