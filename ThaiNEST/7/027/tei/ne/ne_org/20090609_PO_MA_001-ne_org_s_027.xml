<teiHeader>
<fileDesc>
<titleStmt>
  <title>"สุขุมพันธุ์"อ้อน ขอยกเว้นภาษี รถ-เรือดับเพลิง  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol04090652&sectionid=0133&day=2009-06-09  </bibl>
</sourceDesc>
</fileDesc>
</teiHeader>
<news>
<headline>"สุขุมพันธุ์"อ้อน ขอยกเว้นภาษี รถ-เรือดับเพลิง</headline>
<lead></lead>
<neck></neck>
<body><p>ที่กระทรวงมหาดไทย ม.ร.ว.สุขุมพันธุ์ บริพัตร ผู้ว่าราชการ <orgName>กทม.</orgName> กล่าวภายหลังเข้าอวยพรวันเกิดนายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> ว่า ในการพบปะกันนาน 1 ชั่วโมง มีการหารือกันหลายเรื่อง อาทิ เรื่องรถและเรือดับเพลิง ซึ่ง <orgName>กทม.</orgName>ต้องทำเรื่องนี้อย่างรอบคอบเพราะมีความซับซ้อนและเกี่ยวข้องกับหลายองค์กร โดยการมาพบนายชวรัตน์ก็เพื่อขอให้เสนอเรื่องเข้าที่ประชุมคณะรัฐมนตรี (<orgName>ครม.</orgName>) ให้พิจารณางดเว้นภาษีนำเข้ารถและเรือดับเพลิงของ กทม.ซึ่งไม่ได้รับการยกเว้นเหมือนเมื่อครั้งที่งานดับเพลิงอยู่ในการดูแลของตำรวจ นอกจากนี้ยังมีเรื่องค่ารถดับเพลิง โดยรัฐบาลจะต้องจ่ายให้ 60 เปอร์เซ็นต์ ส่วน <orgName>กทม.</orgName>จ่าย 40 เปอร์เซ็นต์ แต่ที่ผ่านมารัฐบาลยังไม่เคยจ่ายเงินสนับสนุนให้ <orgName>กทม.</orgName>เลย และเงินงบประมาณเพื่อใช้กระตุ้นเศรษฐกิจ ที่ <orgName>กทม.</orgName>จะขอการสนับสนุนจาก<orgName>กระทรวงมหาดไทย</orgName> รวมทั้งการแก้ไขระเบียบเกี่ยวกับข้าราชการบำนาญที่ได้รับเงินบำนาญแค่หลักร้อย และไม่ได้รับเบี้ยยังชีพของผู้สูงอายุ เพราะติดขัดเรื่องกฎหมาย จึงอยากให้มีการแก้ไข </p></body>
</news>
