<teiHeader>
<fileDesc>
<titleStmt>
  <title>ไทยเขมรเห็นพ้องยึดสันติวิธีแก้ชายแดน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-12 18:55:45  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=175874  </bibl>
</sourceDesc>
</fileDesc>
</teiHeader>
<news>
<headline><orgName>ไทย</orgName><orgName>เขมร</orgName>เห็นพ้องยึดสันติวิธีแก้ชายแดน</headline>
<lead>ผู้นำ<orgName>ไทย</orgName> – <orgName>กัมพูชา</orgName> เจรจาราบรื่น เห็นพ้องผลักดันความร่วมมือในทุกด้าน โดยเฉพาะปัญหาตามแนวชายแดน จะยึดหลักสันติวิธี</lead>
<neck></neck>
<body><p>ผู้สื่อข่าวรายงานภารกิจการเดินทางเยือนกัมพูชาอย่างเป็นทางการของนายอภิสิทธิ์ เวชชาชีวะ นายกรัฐมนตรี ว่า นายกรัฐมนตรีได้ใช้เวลาหารือทวิภาคีกับ สมเด็จอัครมหาเสนาบดีเดโช ฮุน เซน นายกรัฐมนตรี<orgName>กัมพูชา</orgName> เป็นเวลาประมาณ 30 นาที จากนั้นเป็นการหารือเต็มคณะ</p>
<p>นายกรัฐมนตรี เปิดเผยว่า จากการหารือ ทั้ง 2 ฝ่ายเห็นพ้องกันว่า จะผลักดันความร่วมมือในทุกด้าน โดยเฉพาะ การแก้ปัญหาชายแดนไทย – กัมพูชา ที่จะใช้สันติวิธี ยึดข้อตกลงเดิม และจะให้มีการแลกเปลี่ยนพบปะพูดคุยในระดับเจ้าหน้าที่ฝ่ายต่างๆ ทั้งทหาร และฝ่ายปกครอง เพื่อหลีกเลี่ยงการกระทบกระทั่งกัน ส่วนการเจรจาก็จะยังทำต่อไป โดยมีข้อตกลงที่ทำร่วมกันเป็นกรอบการเจรจา</p>
<p>นายกรัฐมนตรี กล่าวว่า ยังมีความร่วมมือในโครงการต่าง ๆ เช่น สร้างถนนทางเชื่อมในกัมพูชา ซึ่ง<orgName>ไทย</orgName>จะให้เงินกู้ และความร่วมมือในพื้นที่ทับซ้อนทางทะเลที่จะให้ระดับรองนายกรัฐมนตรีมาสานต่อ ซึ่งฝ่าย<orgName>ไทย</orgName> นายสุเทพ เทือกสุบรรณ รองนายกรัฐมนตรี จะเป็นผู้ดูแล ส่วนโครงการพลังน้ำและไฟฟ้าสตึงนัม ที่จะต้องศึกษาร่วมกัน </p>
<p>นอกจากนี้ นายกรัฐมนตรี กล่าวว่า มีการหยิบยกกรณีที่<orgName>ไทย</orgName>และ<orgName>กัมพูชา</orgName> มีนักโทษของแต่ละประเทศอยู่ในการดูแลฝ่ายละ 2 คน จึงเห็นตรงกันว่า จะให้<orgName>กระทรวงการต่างประเทศ</orgName>ไปหารือกรอบการโอนนักโทษให้ไปรับโทษในประเทศตัวเอง เพื่อความสะดวกของครอบครัว ที่จะไปเยี่ยมนักโทษ เพราะ<orgName>ไทย</orgName> – <orgName>กัมพูชา</orgName> ไม่มีสนธิสัญญาส่งผู้ร้ายข้ามแดนระหว่างกัน คิดว่าไม่น่าจะมีปัญหา</p></body>
</news>
