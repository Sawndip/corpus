<teiHeader>
<fileDesc>
<titleStmt>
  <title>คลอด6ยุทธศาสตร์สมานฉันท์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944604.php?news_id=28944604  </bibl>
</sourceDesc>
</fileDesc>
</teiHeader>
<news>
<headline>คลอด6ยุทธศาสตร์สมานฉันท์</headline>
<lead><orgName>กรรมการสมานฉันท์ฯ</orgName> สรุปวิธีการปฏิบัติการสมานฉันท์ ตาม 6 ยุทธศาสตร์ ทั้งพิจารณาคืนสิทธิกรรมการบริหารจากคดดียุบพรรค</lead>
<neck></neck>
<body><p><orgName>กรรมการสมานฉันท์ฯ</orgName> สรุปวิธีการปฏิบัติการสมานฉันท์ ตาม 6 ยุทธศาสตร์ ทั้งพิจารณาคืนสิทธิกรรมการบริหารจากคดดียุบพรรค</p>
<p>การประชุม<orgName>คณะกรรมการสมานฉันท์เพื่อการปฏิรูปการ เมืองและศึกษาการแก้ไขรัฐธรรมนูญ</orgName> มีนายดิเรก ถึงฝั่ง ส.ว.<orgName>นนทบุรี</orgName> เป็นประธานการประชุม เพื่อพิจารณาแผนปฏิบัติการสมานฉันท์ ที่<orgName>คณะอนุกรรมการสมานฉันท์</orgName> พิจารณาเสร็จแล้ว โดยในส่วนวิธีปฏิบัติการการสมานฉันท์ ระยะเร่งด่วน ยุทธศาสตร์ที่ 1 ให้ทุกฝ่ายลดวิวาทะ ลดทิฐิ ลดอคติ และการตอบโต้ใส่ร้ายทางการเมือง ทั้งนักการเมืองและองค์กรทางสังคม มีแนวทางการปฏิบัติ คือ</p>
<p>1.ให้มีคณะกรรมการภายใต้การกำกับดูแลของรัฐสภา ตามวาระประธาน 2.ให้คณะกรรมการชุดใหญ่เป็นแกนหลัก และให้คณะอนุกรรมการเป็นคณะทำงาน ดำเนินการประสานงานในรายละเอียด พร้อมทำแผนการดำเนินการ 3.การดำเนินการ แบ่งเป็น ระยะเร่งด่วน คือ ผลักดัน สนับสนุน ส่งเสริมภารกิจของกระบวนการสมานฉันท์ ไปสู่กระบวนการเลือกตั้งที่สันติ สุจริตเที่ยงธรรม รวมถึงพิจารณาคืนสิทธิให้ผู้ที่ได้รับผลกระทบ จากการบังคับใช้รัฐธรรมนูญ และกฎหมายที่เกี่ยวข้อง อาทิเช่น พรรคที่ถูกยุบและกรรมการบริหารพรรคที่ถูกตัดสิทธิทางการเมือง </p>
<p>ส่วนระยะกลาง คือ สนับสนุน ศึกษา นำเสนอผลการศึกษาเชิงปฏิบัติการ ทดลองปฏิบัติและกระบวนการสร้างวิถีและวัฒนธรรมประชาธิปไตยในสังคม<orgName>ไทย</orgName> ส่วนระยะยาว คือ สนับสนุนกระบวนการ การเมืองภาคพลเมืองให้เข้มแข็ง 4.โครงการและกิจกรรมที่จะต้องดำเนินการเร่งด่วน ได้แก่ การสร้างกระแสร่วม ความเห็นร่วมและเป้าหมายร่วม การจัดเวทีสมัชชาทางอากาศ</p>
<p>ด้านยุทธศาสตร์ที่ 2 รัฐบาล และฝ่ายค้าน ควรลดเงื่อนไขเดิมที่มีอยู่และไม่สร้างเงื่อนไขใหม่ในความขัดแย้ง มีแนวทางการปฏิบัติ คือ 1.ฝ่ายรัฐบาลและฝ่ายค้าน ควรใช้กลไกสภา เป็นเวทีแก้ปัญหา 2.ทั้งสองฝ่ายทำงานการเมืองภายใต้กรอบกฎหมายเพื่อพัฒนาบ้านเมือง 3.รัฐบาลพิจารณาจัดสรรงบประมาณลงพื้นที่ต่างๆ อย่างเป็นธรรม 4.โฆษกประจำตัวหัวหัวหน้า<orgName>พรรคประชาธิปัตย์</orgName> แกนนำรัฐบาล โฆษกพรรคฝ่ายค้าน ควรลดคำพูดที่กล่าวหา ใส่ร้ายประชดประชันผ่านสื่อ</p>
<p>ยุทธศาสตร์ที่ 3 ให้สื่อมวลชนทุกแขนงเข้ามาเป็นเครือข่ายสร้างพื้นที่สมานฉันท์ มีแนวทางการปฏิบัติ คือ 1. รัฐสภาเป็นเจ้าภาพประสานงานเครือข่ายภาคองค์กรสื่อ และขอความร่วมมือให้ลดพื้นที่การนำเสนอข่าว และวิธีการนำเสนอข่าวที่จะทำให้เกิดความขัดแย้งแตกแยก ปลุกเร้าให้ใช้ความรุนแรง และให้จัดสมัชชาสมานฉันท์ทางอากาศ 2.สร้างความเห็นร่วมเพื่อขับเคลื่อนสังคม และ 4.ภาคสื่อและภาคประชาชน ร่วมกันใช้มาตรการลงโทษทางสังคมต่อบุคคล หรือกลุ่มบุคคลที่มีพฤติกรรมชักนำไปสู่ความแตกแยกและการใช้ความรุนแรง</p>
<p>ยุทธศาสตร์ที่ 4 จัดให้มีกระบวนการเจรจาเพื่อสันติ แนวทางการปฏิบัติคือ ให้รัฐสภาเป็นเจ้าภาพจัดให้มีกระบวนการเจรจาระหว่างผู้ขัดแย้งทั้งการเปิด เผยบนโต๊ะเจรจาและการประสานงานอย่างไม่เป็นทางการ มีผลที่คาดว่าจะได้รับ 3 ประการ คือ นำความสันติสุขมาสู่สังคม ยุติความขัดแย้งในสังคม และนำไปสู่การเยียวยา</p>
<p>ยุทธศาสตร์ที่ 5 การตั้งสมัชชาสมานฉันท์ส่วนภูมิภาค มีแนวทางการปฏิบัติคือ ให้รัฐสภาเป็นเจ้าภาพมอบหมายให้คณะอนุกรรมการสมานฉันท์ประสานกับภาคีเครือ ข่าย ไม่ว่าจะเป็นหน่วยงานในท้องถิ่น ทั้งกำนัน ผู้ใหญ่บ้าน <orgName>องค์การบริหารส่วนตำบล</orgName> โดยความร่วมมือของ<orgName>กระทรวงมหาดไทย</orgName> สถาบันการศึกษา องค์กรเอกชน และสภาพัฒนาการเมือง เข้ามามีส่วนร่วมดำเนินการ จัดเวทีสมัชชา 4 ภาค โดยเร็วที่สุด เพื่อรับฟังข้อเสนอของประชาชนในเรื่องสมานฉันท์</p>
<p>ยุทธศาสตร์ที่ 6 สร้างรัฐธรรมนูญฉบับสมานฉันท์ และแก้ไขกฎหมายที่เกี่ยวข้อง มีแนวปฏิบัติคือ 1.รัฐสภาเป็นเจ้าภาพมอบให้คณะอนุกรรมการพิจารณาศึกษาโดยศึกษารวบรวมข้อดีข้อ เสียของรัฐธรรมนูญ 2540 และ 2550 รวมถึงผลกระทบที่เกิดขึ้นจากการใช้รัฐธรรมนูญและกฎหมายที่เกี่ยวข้องในช่วง ที่ผ่านมาว่า กระทบใคร กลุ่มใดบ้าง และพิจารณาเยียวยาเบื้องต้น 2.รัฐสภาพิจารณาแนวทางดำเนินการต่อไป อาทิเช่น หากจำเป็นอาจต้องมีองค์กรที่จะปรับแก้รัฐธรรมนูญ อาจแบ่งเป็นระยะสั้น ปรับแก้บางมาตราเพื่อให้มีกติกาที่เป็นธรรม เพื่อนำไปสู่การเลือกตั้ง และระยะยาว ปรับแก้ในส่วนอื่นๆ เพื่อให้ได้รัฐธรรมนูญที่สมบูรณ์ที่สุด</p>
<p>ชงตั้ง <orgName>กก.สมานฉันท์</orgName>รองรับปฏิรูปการเมือง</p>
<p>นอกจากนี้ ข้อเสนอในระยะกลางและยั่งยืนคือ หลังเสร็จภารกิจภายใน 45 วัน เสนอให้รัฐสภาแต่งตั้ง<orgName>คณะกรรมการสมานฉันท์</orgName> เพื่อเป็นกลไกกลาง ที่ทุกฝ่ายในสังคมยอมรับ และดำเนินกิจกรรมอย่างต่อเนื่อง เพื่อรองรับกระบวนการปฏิรูปการเมืองและแก้รัฐธรรมนูญที่จะเกิดในอนาคต รวมถึงการยุบสภาและนำไปสู่การเลือกตั้งอย่างสุจริต เที่ยงธรรม และเป็นเวทีกลางขับเคลื่อนกระบวนการสมานฉันท์ในชาติ</p>
<p>นอกจากนี้ ที่ประชุมได้อภิปรายสนับสนุนในข้อเสนอและปรับแก้ถ้อยคำเล็กน้อยโดยเฉพาะ กรรมการจาก<orgName>พรรคเพื่อไทย</orgName>หลายคน เสนอให้ปรับถ้อยคำให้ชัด ในยุทธศาสตร์ที่ 1 ข้อ 3 เรื่องการคืนสิทธิ์ทางการเมืองและความเป็นธรรม แก่ผู้ที่ได้รับผลกระทบจากการบังคับใช้รัฐธรรมนูญและกฎหมายที่เกี่ยวข้อง ซึ่งที่ประชุมมีมติให้ปรับถ้อยคำให้ชัด นอกจากนี้ กรรมการจาก<orgName>พรรคเพื่อไทย</orgName>สอบถามว่า การพิจารณาคืนความเป็นธรรมของผู้ได้รับผลกระทบจากรัฐธรรมนูญและกฎหมาย กินความแค่ไหน ทำให้นายตวง ชี้แจงว่า จะไม่ร่วมคดีอาญา</p>
<p><orgName>พท.</orgName>เสนอกฎหมายปรองดองแห่งชาติ</p>
<p>บรรยากาศการประชุมมีการถกเถียงกันอย่างตึง เครียดในช่วงท้าย หลังจากนายประเกียรติ นาสิมมา ส.ส.สัดส่วน <orgName>พรรคเพื่อไทย</orgName> กรรมการ เสนอให้ระบุในยุทธศาสตร์ที่ 6 แผนปฏิบัติการข้อ 3 ว่า ให้มีกฎหมายปรองดองแห่งชาติ เพื่อเยียวยาในระยะเร่งด่วน แยกออกมาให้ชัด โดยต้องเสนอเป็นรูปธรรม แต่ผู้ที่จะดำเนินการต่อไปจะเอาอย่างไรก็แล้วแต่</p>
<p>ในที่สุดที่ประชุมมีมติให้เพิ่มยุทธศาสตร์ที่ 6 ข้อ 3 ว่า พิจารณาแก้ไขกฎหมายที่เกี่ยวข้อง อาทิเช่น กฎหมายว่าด้วยการเลือกตั้ง กฎหมายว่าด้วยพรรคการเมือง รวมทั้งให้มีกฎหมายที่นำไปสู่ความสมานฉันท์ และนัดประชุมอีกครั้งวันที่ 17 มิ.ย. เพื่อพิจารณาแผนการปฏิบัติการปฏิรูปการเมือง</p></body>
</news>
