<teiHeader>
<fileDesc>
<titleStmt>
  <title>อภิสิทธิ์ชวนรักประเทศไทย ฟื้นภาพลักษณ์-ความเชื่อมั่น  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-05 21:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000076140  </bibl>
</sourceDesc>
</fileDesc>
</teiHeader>
<news>
<headline>อภิสิทธิ์ชวนรักประเทศไทย ฟื้นภาพลักษณ์-ความเชื่อมั่น</headline>
<lead></lead>
<neck></neck>
<body><p>เมื่อเวลา 09.00 วานนี้ (5 ก.ค.) นายอภิสิทธิ์ เวชชาชีวะ นายกรัฐมนตรี กล่าวในรายการ “เชื่อมั่นประเทศไทยกับนายกฯอภิสิทธิ์” เป็นครั้งที่ 25 ซึ่งเป็นการบันทึกเทปเอาไว้เมื่อวันเสาร์ที่ 4 ก.ค. ที่ผ่านมา</p>
<p>นายอภิสิทธิ์ กล่าวถึงช่วงวันหยุดยาว ซึ่งตรงกับวันสำคัญทางพุทธศาสนาว่า จะมีการหยุดราชการในวันจันทร์ต่อเนื่องไปจนถึงวันอังคารกับวันพุธ ซึ่งเป็นวันอาสาฬหบูชา และวันเข้าพรรษา ทำให้มีการหยุดยาวรวม 5 วัน ทั้งนี้เพื่อเป็นการส่งเสริมการท่องเที่ยวภายในประเทศ และเป็นโอกาสที่จะได้อยู่กับครอบครัว</p>
<p>นอกจากนี้ในช่วงวันหยุดดังกล่าวนี้ รัฐบาลได้ประกาศให้งดจำหน่ายสุราและเครื่องดื่มแอลกอฮอล์ 2 วัน คือวันอาสาฬหบูชา และวันเข้าพรรษา</p>
<p>"ในวันพระ หรือวันสำคัญทางศาสนา 2 วัน รัฐบาลได้ประกาศห้ามขายเหล้า หรือห้ามขายเครื่องดื่มแอลกอฮอล์ คือ ในวันอังคารและวันพุธ ซึ่งอันนี้เป็นไปตามมาตรการ ซึ่งคณะกรรมการที่ดูแลในเรื่องของเครื่องดื่มแอลกอฮอล์ได้นำเสนอมา จึงขอความร่วมให้ทุกคนปฏิบัติตามกฎหมายอย่างเคร่งครัด และเป็นโอกาสที่เราจะได้หยุด และทบทวนในเรื่องของพฤติกรรมของตัวเราเองด้วย" นายกรัฐมนตรี กล่าว</p>
<p>สำหรับในช่วงที่ 2 ของรายการ ได้มีการพูดถึงโครงการ "ฉันรักประเทศไทย – I Love Thailand" โดยมีพิธีกรรับเชิญคือ วิลลี่ แมคอินทอช และ ซอนย่า คูลลิ่ง โดยนายกรัฐมนตรี กล่าวว่า สิ่งที่สำคัญในการทำงาน และแก้ปัญหาอย่างหนึ่งคือ เรื่องของความเชื่อมั่น เรื่องของภาพลักษณ์ของประเทศ เพราะช่วงที่รัฐบาลนี้เข้ามา ภาพลักษณ์ของประเทศบอบช้ำพอสมควร ในเรื่องของความขัดแย้ง และความรุนแรงจากกรณีการประท้วง โดยเฉพาะในช่วงเมษายน ที่เกิดเหตุที่พัทยา</p>
<p>"ชาวต่างประเทศที่เขารู้จักประเทศไทย เขาจะบอกว่า สิ่งที่เขาเห็นทางทีวี 2-3 ปีมานี้ มันไม่ใช่<orgName>ประเทศไทย</orgName>ที่เขารู้จัก เขารู้จักคน<orgName>ไทย</orgName>ที่ต้อนรับเขาเวลาเขามาท่องเที่ยว เขารู้จักคน<orgName>ไทย</orgName>ที่ทำงานกับเขาเวลาเขามาลงทุน เขาได้สัมผัสกับอุปนิสัยใจคอ วัฒนธรรม<orgName>ไทย</orgName> มันไม่ใช่อย่างนี้ เราก็คิดว่ามันต้องมารวมพลังคน<orgName>ไทย</orgName>กัน ทำให้ชาวโลกหันกลับมามอง<orgName>ประเทศไทย</orgName>ว่า เป็นเมืองยิ้ม เป็นเมืองของคนที่มีสิทธิเสรีภาพ และเป็นเมืองที่มีโอกาสในการที่จะทำมาค้าขายลงทุน และเป็นเมืองที่ต้อนรับชาวโลก อันนี้คือที่มาของโครงการ "</p>
<p>นายอภิสิทธิ์ กล่าวอีกว่า ในส่วนภาพลักษณ์ของประเทศ อีกอย่างหนึ่งที่เราจะทำได้จากโครงการนี้ และจะพยายามทำคือ อย่างเมื่อวันศุกร์ที่ผ่านมา มีศิลปินนักร้องยอดนิยม<orgName>เกาหลี</orgName>มา เมื่อเขามาเราก็ถามเขา เขาบอกเขาก็รักเมือง<orgName>ไทย</orgName> ถ้ารักเมือง<orgName>ไทย</orgName>ก็ช่วยเผยแพร่โครงการนี้ และจะมีอีกหลายโอกาสที่จะทำ เช่น สัปดาห์หน้าจะมีเรื่องของนักแซกโซโฟน ต้องบอกว่าเป็นการประชุมใหญ่ ของนักแซกโซโฟนระดับเรียกว่าสุดยอดที่สุดของโลกมา ก็จะมาจัดทั้งกิจกรรม การประชุม การแสดง อะไรต่างๆ เราก็จะเอาตัวนี้เข้าไป เพื่อช่วยให้เขาเผยแพร่ อย่างนี้เป็นต้น จริง ๆในช่วงสัปดาห์ที่ผ่านมา ตนทำอีกโครงการหนึ่งคือเรื่อง “เชียร์ไทยไปกับ NBT” เป็นเรื่องของการที่จะให้ต่อไปนี้นักกีฬาไทย ทีมชาติไทย ไปแข่งขันอะไร มีการติดตามไปทำข่าวมีการติดตามไปเหมือนกับเป็นการเชียร์อย่างเป็นทางการของ คน<orgName>ไทย</orgName>ด้วยกัน หวังว่าตรงนี้จะเป็นส่วนสำคัญในการทำให้ทุกส่วนของสังคมมาระดมพลังกันที่ สร้างสรรค์เพื่อประโยชน์ของส่วนรวม</p>
<p>นายกฯ กล่าวอีกว่า เวลาเราพูดว่าจะรักประเทศหรือจะช่วยกัน เราต้องยอมรับว่ามันมีหลายอย่างในสังคมที่ยังไม่ดี การที่เราบอกว่าเรารักประเทศไทย เราคงไม่สามารถไปบอกว่าประเทศไทยดีทุกอย่างในขณะนี้ เราต้องยอมรับว่าบางอย่างไม่ดี และเราต้องมาช่วยกันแก้ ขณะเดียวกันบางอย่างมันก็ไม่สมบูรณ์ ก็เป็นเรื่องปกติ รวมไปถึงคนที่ อย่างกรณีของยาเสพติดก็เป็นตัวอย่างว่า การที่จะไม่ให้คนที่ติดยา พอเราพยายามจะบำบัดฟื้นฟูเขาแล้วกลับไปใหม่ สังคมต้องไม่ผลักเขา สังคมต้องพยายามให้โอกาสเขา ดึงเขากลับเข้ามา ของแบบนี้ถ้าทุกคนมานั่งคิดถึงส่วนรวมมากขึ้น เราจะมีคำตอบที่ดีขึ้น</p>
<p>นายอภิสิทธิ์ กล่าวอีกว่า คน<orgName>ไทย</orgName>ที่นับถือศาสนาอื่นทุกศาสนาก็สอนให้คนเป็นคนดี ถ้าเราสามารถที่จะระดมพลังกันตรงนี้ หลายเรื่องขณะนี้เราก็พยายามที่จะกระตุ้นหรือรณรงค์กันมากขึ้น ให้คนมานึกถึงเรื่องของวันสำคัญทางศาสนา หลักธรรมคำสอน และรัฐบาลได้ห้ามขายเหล้าแล้วนะครับ 2 วัน วันอังคาร วันพุธนี้ ซึ่งเป็นวันสำคัญทางศาสนาของเรา อย่างนี้เป็นต้น จะมีความพยายามที่จะรณรงค์เป็นระยะ ๆ เพื่อที่จะกระตุ้นในเรื่องพวกนี้ให้หมด</p>
<p>ส่วนกรณีที่ผลสำรวจระบุว่าประชาชนเห็นว่าการคอร์รัปชั่นไม่เป็นไร ขอให้ประเทศชาติพัฒนา นั้น นายกฯ กล่าวว่า อันนั้นอันตราย คิดว่าถ้าเกิดเราปล่อยให้สังคมเริ่มยอมรับสิ่งที่ไม่ถูกต้อง มองว่าเป็นเรื่องปกติและมองว่าไม่เป็นไร อันนั้นจะอันตราย แต่เราไม่ต้องไปท้อ เพราะผมก็ยืนยันว่าปัญหาในช่วงที่ผ่านมาเยอะ แต่ผมยังเห็นความเข้มแข็งของสังคม<orgName>ไทย</orgName>ที่มีอยู่บนพื้นฐาน และโครงการนี้ต้องการดึงจุดแข็งตรงนั้นออกมาให้ได้ เหมือนกับหลบซ่อนอยู่ เพราะว่าคนข้างนอกเขาเห็นแต่ในสิ่งที่เป็นจุดอ่อน เราต้องดึงจุดแข็งของเราออกไป</p>
<p>“โครงการนี้ผมอยากจะบอกว่า ไม่ใช่โครงการของรัฐบาล เป็นโครงการของคน<orgName>ไทย</orgName>ทั้งประเทศ ขอให้ทุกคนได้ช่วยกันมีบทบาท มีเว็บไซต์ www.ilovethailand.org และเรายังจะมีนิทรรศการในลักษณะเปิดโอกาสให้คนบอกด้วยว่า คุณอยากจะบอกรักประเทศไทย คุณจะบอกว่าอะไร คุณจะทำอะไร และบางทีความคิดพวกนั้น คนอื่นเขาไปเห็น ก็จะเป็นแรงบันดาลใจ มันจะเป็นการสร้างพลังขึ้นมา เพราะฉะนั้น ถ้าจะฝากคือฝากบอกว่า โครงการนี้เป็นของคน<orgName>ไทย</orgName>ทุกคน และเรามีสิ่งดีๆ อยู่ ขอให้เราได้ช่วยกันทำสิ่งนี้ให้เป็นความสำเร็จ และมันจะเป็นความสำเร็จของประเทศ ความสำเร็จของสังคม และคนที่ได้ประโยชน์คือคน<orgName>ไทย</orgName>ทุกคน”นายอภิสิทธิ์ กล่าว</p>
<p>นายกฯ กล่าวถึงเสื้อยืดที่มีสัญลักษณ์ของโครงการว่า ตราสัญลักษณ์นี้ไม่ได้จดลิขสิทธิ์ ยินดีเลย ใครจะเอาไปใช้ในสื่อต่างๆ สินค้าต่างๆขอให้เป็นสินค้าถูกกฎหมาย อยากให้ไปทำ ถ้าข้อความนี้ สัญลักษณ์นี้ปรากฏแพร่หลายมากเท่าไหร่ ตนว่ายิ่งแสดงให้เห็นถึงการรวมพลังมากเท่านั้น ไม่สงวนลิขสิทธิ์แน่นอน</p></body>
</news>
