<teiHeader>
<fileDesc>
<titleStmt>
  <title>ตร.เค้นสอบสาวใช้คนสนิท  สางฆ่าเผาพล.ต.ต.อำพราง!  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-06 20:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000076450  </bibl>
</sourceDesc>
</fileDesc>
</teiHeader>
<news>
<headline>ตร.เค้นสอบสาวใช้คนสนิท  สางฆ่าเผาพล.ต.ต.อำพราง!</headline>
<lead></lead>
<neck></neck>
<body><p>วานนี้ (6 ก.ค.) เมื่อเวลา 13.00 น.ที่กองบังคับการตำรวจภูธรจังหวัดนนทบุรี พล.ต.ต.คำรณวิทย์ ธูปกระจ่าง รอง ผบช.ภาค 1 พล.ต.ต.ทรงวุฒิ ถวัลย์กิจดำรง ผบก.<orgName>ภ.นนทบุรี</orgName> พ.ต.อ.พงษ์สิทธิ์ แสงเพชร รอง ผบก.<orgName>ภ นนทบุรี</orgName> พ.ต.อ.อัคราเดช พิมลศรี ผกก.2 กองปราบปราบ พ.ต.ท.ฐิติพงศ์ สุริยะฉาย รอง ผกก.กลุ่มงานสืบสวน <orgName>ภ.นนทบุรี</orgName> พร้อมเจ้าหน้าที่ชุดสืบสวน ได้ร่วมกันประชุมถึงความคืบหน้าคดีฆาตกรรมอำพรางแล้วจุดไฟเผา พล.ต.ต.ชูเกียรติ ภัยลี้ อดีต รอง ผบช.ภาค 7 ซึ่งการประชุมใช้เวลานานกว่า 2 ชม.</p>
<p>ภายหลังการประชุม พล.ต.ต.คำรณวิทย์ กล่าวว่า เจ้าหน้าที่ตำรวจได้ภาพหญิงสาวที่ใช้บัตรเอทีเอ็มของ พล.ต.ต.ชูเกียรติ ไปกดเงินตามที่สื่อมวลชนได้เสนอข่าวไปนั้น รู้สึกแปลกใจว่าได้ภาพมาจากไหน อีกทั้งสื่อยังทราบว่ามีการไปกดเอทีเอ็มตามที่ต่างๆ แต่เมื่อเป็นข่าว หากภาพของผู้ที่นำบัตรไปกดเอทีเอ็มชัดเจนแล้ว พล.ต.ท.ฉลอง สนใจ ผบช.ภาค 1 จะเปิดเผยในรายละเอียดให้ทราบต่อไป</p>
<p>อย่างไรก็ตาม ได้สั่งการ พ.ต.อ.เพชรรัตน์ แสงไชย รอง ผบก.หัวหน้า<orgName>ศูนย์สืบสวนสอบสวน ภาค 1</orgName> ไปประสานงานกับหน่วยงานบางหน่วยเพื่อทำให้ภาพชัดเจนขึ้น</p>
<p>"ขอยืนยันว่า คดีคืบหน้าไปมาก เพราะเหลือวงแคบเข้ามา จึงไม่น่าหนักใจ เราคอยหลักฐานในการตรวจพิสูจน์เท่านั้น ไม่ได้เจาะจงหรือควบคุมตัวผู้ใด เรียกคนใกล้ชิดมาสอบหมดทุกคน ส่วนเบอร์โทรศัพท์ลึกลับที่โทร.มาหาคนตาย 2-3 ครั้ง ก็เป็นเบอร์เติมเงิน วันนี้เราก็จะเข้าไปดูบ้านที่เกิดเหตุอีก โดยมีญาติๆ ของผู้ตายเข้าไปด้วยเพื่อหาหลักฐานต่างๆเพิ่มเติม เบื้องต้นให้ประเด็นที่การฆ่าชิงทรัพย์มากที่สุด ส่วนประเด็นอื่นก็ไม่ได้ทิ้ง"รองผบช.ภาค 1 กล่าว</p>
<p>มีรายงานจากชุดสืบสวนว่า ได้มีการนำตัว รปภ.ของหมู่บ้าน รวมทั้งหญิงสาวคนรับใช้ที่สนิทของผู้ตายซึ่งได้ลาออกไปทำงานที่บริษัทขายยาแห่งหนึ่ง แต่ยังคงวนเวียนกลับมานอนเป็นเพื่อนลูกสาวผู้ตายที่บ้านเกิดเหตุเป็นประจำมาสอบปากคำอย่างเคร่งเครียด ว่ามีส่วนรู้เห็นในคดีนี้ด้วยหรือไม่ ขณะที่ชุดสืบสวนอีกชุดหนึ่งของเจ้าหน้าที่ตำรวจได้ออกหาร่องรอยของพระสมเด็จวัดระฆังพิมพ์ใหญ่ของผู้ตาย มูลค่าหลายสิบล้านบาท ตามแหล่งจำหน่ายพระเครื่องว่า มีผู้ใดนำมาปล่อยให้กับเซียนพระบ้างหรือไม่ เพื่อแกะรอยหาตัวคนร้ายมาดำเนินคดีให้ได้ต่อไป</p></body>
</news>
