<teiHeader>
<fileDesc>
<titleStmt>
  <title>พิงค์กี้เตรียมโกอินเตอร์ เล่นหนังอินเดียกันยายนนี้  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ent02010652&sectionid=0105&day=2009-06-01  </bibl>
</sourceDesc>
</fileDesc>
</teiHeader>
<news>
<headline>พิงค์กี้เตรียมโกอินเตอร์ เล่นหนังอินเดียกันยายนนี้</headline>
<lead></lead>
<neck></neck>
<body><p>
หลังจากที่ ฿พิงค์กี้-สาวิกา ไชยเดช฿ วางโครงการว่าจะไปเล่นหนังที่ประเทศอินเดียมาตั้งแต่ปีที่แล้ว ล่าสุดก็มีกำหนดวันที่แน่นอน คือช่วงเดือนกันยายนที่จะถึงนี้ โดยรอให้ถ่ายละครเรื่อง "บัวขาว" กับ "วงเวียนหัวใจ" จบก่อน ซึ่งก็คงใช้เวลาประมาณสองเดือน</p>
<p>"ตอนนี้ยังไม่รับละครเรื่องใหม่ เพราะต้องอยู่อินเดียประมาณเดือนกว่า จะไปถ่ายทำแถวตอนใต้ของอินเดีย ก็คุยกับทางคุณแดง (สุรางค์ เปรมปรีดิ์) แล้ว ท่านอนุญาตและสนับสนุนด้วย ช่วยมาดูแลเรื่องผลประโยชน์ทุกอย่าง อาจเพราะมองว่าเป็นการสร้างชื่อเสียงให้ทั้งกับทางช่องและคน<orgName>ไทย</orgName>ด้วย<orgName>อินเดีย</orgName>จะต่างกับที่ไทย คือถ้าคนยังไม่รู้จักเราเขาก็จะทำให้เป็นที่รู้จัก แล้วยิ่งแก่ยิ่งอยู่ได้นาน ตอนนี้ก็ต้องเรียนภาษา เรียนเต้นหลายอย่าง เหนื่อยมาก"</p>
<p>ส่วนเรื่องของสัญญากับทาง<orgName>ช่อง 7</orgName> ซึ่งใกล้จะหมดแล้วนั้น พิงค์กี้กล่าวว่ายังไม่แน่ใจว่าจะต่อสัญญาไหม เพราะเป็นเรื่องของอนาคต ถ้าบอกไปว่าเซ็นแน่ๆ แล้วเกิดไม่เป็นไปตามนั้น ก็จะกลายเป็นว่าตนโกหก เพราะฉะนั้นคงต้องดูไปเรื่อยๆ</p></body>
</news>
