<teiHeader>
<fileDesc>
<titleStmt>
  <title>เพื่อไทยยันไม่มีมติขับ"จุมพฏ"เหน็บภท.เล็กไม่เป็นก็โตไม่ได้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090608/16179/%e0%b9%80%e0%b8%9e%e0%b8%b7%e0%b9%88%e0%b8%ad%e0%b9%84%e0%b8%97%e0%b8%a2%e0%b8%a2%e0%b8%b1%e0%b8%99%e0%b9%84%e0%b8%a1%e0%b9%88%e0%b8%a1%e0%b8%b5%e0%b8%a1%e0%b8%95%e0%b8%b4%e0%b8%82%e0%b8%b1%e0%b8%9a%e0%b8%88%e0%b8%b8%e0%b8%a1%e0%b8%9e%e0%b8%8f%e0%b9%80%e0%b8%ab%e0%b8%99%e0%b9%87%e0%b8%9a%e0%b8%a0%e0%b8%97.%e0%b9%80%e0%b8%a5%e0%b9%87%e0%b8%81%e0%b9%84%e0%b8%a1%e0%b9%88%e0%b9%80%e0%b8%9b%e0%b9%87%e0%b8%99%e0%b8%81%e0%b9%87%e0%b9%82%e0%b8%95%e0%b9%84%e0%b8%a1%e0%b9%88%e0%b9%84%e0%b8%94%e0%b9%89.html  </bibl>
</sourceDesc>
</fileDesc>
</teiHeader>
<news>
<headline><orgName>เพื่อไทย</orgName>ยันไม่มีมติขับ"จุมพฏ"เหน็บ<orgName>ภท.</orgName>เล็กไม่เป็นก็โตไม่ได้</headline>
<lead><orgName>เพื่อไทย</orgName> ยัน ไม่มีมติขับ "จุมพฏ" ท้าถ้ามั่นใจฐานเสียงให้ลาออกไป เหน็บ <orgName>ภท.</orgName> เล็กไม่เป็น ก็โตไม่ได้ เรียกร้อง <orgName>กกต.</orgName>ตรวจสอบ เนวิน ทำตัวเยี่ยง <orgName>กก.บห.</orgName> "ปรีชา"ไม่หวั่น</lead>
<neck></neck>
<body><p>(8มิ.ย.)นายสงวน พงษ์มณี ส.ส.<orgName>ลำพูน</orgName> <orgName>พรรคเพื่อไทย</orgName> กล่าวถึงกรณีที่นายจุมพฏ บุญใหญ่ ส.ส.<orgName>สกลนคร</orgName> <orgName>พรรคเพื่อไทย</orgName>ประกาศชัดจะร่วมกิจกรรมกับ<orgName>พรรคภูมิใจไทย</orgName>ว่า ขณะนี้มีการพยายามสร้างโจทย์ให้ตรงกับคำตอบไม่ว่าจะทำอะไรก็ดูเหมือนไม่ผิด โดยเฉพาะบางคนที่อยากออกไปอยู่พรรคอื่นซึ่งใจไม่อยู่ที่พรรคแล้วอ้างเหตุผลว่าพรรคเก่าไม่ดีถึงย้ายไปซบ บางคนก็อ้างเหตุผลไม่ให้อภิปรายไม่ไว้วางใจ ซึ่งข้อเท็จจริงนั้น เนื่องจากพรรคทราบว่า จะมีการนำเรื่องส่วนตัวของนายกรัฐมนตรี ที่ไม่เกี่ยวกับการตรวจสอบการบริหารมาอภิปราย พรรคก็เห็นว่าไม่ถูกต้องและไม่เป็นผลดีอย่างแน่นอน</p>
<p>“ผมยืนยันว่าพรรคคงไม่มีมติขับออก แต่ถ้ามั่นใจฐานเสียงจริง ขอให้ลาออกไปเลย แล้วจะให้ใครไปลงเลือกตั้งแทนก็ส่งไป หากเชื่อมั่นในอำนาจเงินที่จะนำไปเคลื่อนไหวแล้ว ทำให้ประชาชนจะเลือกตั้งเข้ามาได้ ถ้า<orgName>พรรคเพื่อไทย</orgName>พ่ายแพ้ก็จะยกมือไหว้ จะได้รู้ว่าคนอีสานมีความคิดอย่างไรซึ่งเรื่องนี้ต้องมาพูดกันในพรรค เพราะเกินพอดีที่คนธรรมดาจะรับได้แล้ว” ส.ส.<orgName>ลำพูน</orgName> กล่าว</p>
<p>ส่วนที่มีข่าวว่ามี ส.ส.ของ<orgName>พรรคเพื่อไทย</orgName>ประมาณ 10 คนจะย้ายไปซบ<orgName>พรรคภูมิใจไทย</orgName>นั้น นายสงวน กล่าวว่า พรรคการเมืองใด ที่เล็กไม่เป็น ก็จะเติบโตไม่ได้ ขอให้คนที่ไม่มีอุดมการณ์ ออกไปให้หมด เพราะหากย้อนไปดูสมัยปี 2548 มีคนย้ายเข้ามาอยู่ในพรรคจำนวนมากเพราะอยากเป็นรัฐบาล อยากได้งบไปในลงพื้นที่ แต่วันนี้คนเหล่านั้นก็ออกไปเกือบหมดซึ่งถ้าออกไปหมดได้ก็ยิ่งดี วันนี้อยากให้เหลือเลือดเพื่อไทยแท้ ที่มีอุดมการณ์เดียวกัน ในการเลือกผู้สมัคร พร้อมจะก้าวจากเล็กไปสู่ใหญ่</p>
<p>นายสงวน ยังเรียกร้องให้ <orgName>กกต.</orgName>ออกมาตรวจสอบนายเนวิน ชิดชอบ ที่ถูกเพิกถอนสิทธิ์การเมืองไปแล้ว มีสิทธิ์เข้าไปทำกิจกรรมกับพรรคการเมืองเสมือนเป็นกรรมการบริหารพรรคอย่างเต็มตัวไปสั่งการบัญชาการทุกอย่างเองหมด ซึ่งถ้านายเนวินทำร่วมกับ<orgName>พรรคภูมิใจไทย</orgName>ได้ก็ดี จะได้เป็นบรรทัดฐานชัดเจนว่านักการเมืองที่ถูกเพิกถอนสิทธิ์เข้าร่วมกิจกรรมกับพรรคการเมืองได้ ดังนั้น <orgName>พรรคเพื่อไทย</orgName>จะได้สบายใจ พรรคการเมืองอื่นจะได้ทำบ้าง</p>
<p>"ปรีชา"ไม่หวั่นจุมพฎซบ<orgName>ภูมิใจไทย</orgName></p>
<p>นายปรีชา เร่งสมบูรณ์สุข ส.ส.<orgName>เลย</orgName> แกนนำ<orgName>กลุ่มอีกสานพัฒนา</orgName> <orgName>พรรคเพื่อไทย</orgName> ให้สัมภาษณ์ถึงกรณีที่นายจุมพฎ บุญใหญ่ ส.ส.<orgName>สกลนคร</orgName> <orgName>กลุ่มอีสานพัฒนา</orgName> <orgName>พรรคเพื่อไทย</orgName> ประกาศย้ายไปอยู่พรรคภูมิใจไทยว่า เรื่องนี้ไม่ได้สร้างความหวั่นไหว ไม่ได้ให้ราคา เพราะนายจุมพฎผ่านการเลือกตั้งมาหลายครั้งก็ได้คะแนนไม่มาก ครั้งที่ได้ส.ส.เกิดจากกระแสพ.ต.ท.ทักษิณชินวัตร อดีตนายกฯ เชื่อว่าเมื่อย้ายไปจะสอบตกแน่นอน</p>
<p>ส่วนที่มีกระแสข่าวว่าจะมีส.ส.<orgName>พรรคเพื่อไทย</orgName>อีกหลายคนย้ายไปพรรคภูมิใจนั้น เชื่อว่าสุดท้ายจะไม่มีใครกล้าย้ายพรรค เพราะเรามีตัวแทนที่จะลงสมัครส.ส.แทน และประชาชนในภาคอีสานยังชื่นชอบนโยบายของพ.ต.ท.ทักษิณ อย่างไรก็ตามในฐานะอดีตรมช.<orgName>มหาดไทย</orgName> ได้รับร้องเรียนจากข้าราชการหลายกระทรวงว่า ผู้มีอำนาจรัฐมีคำสั่งด้วยวาจาให้ข้าราชการระดับสูงตรวจสอบข้าราชการในกระทรวงนั้น ๆ ว่าอยู่สายไหน ถ้าอยู่สายพรรคเพื่อไทยขอให้มาร์คชื่อไว้ เพื่อโยกย้ายต่อไป ทั้งหมดเป็นการเตรียมพร้อมของบางพรรคการเมือง ดังนั้นขอเรียกร้องให้ข้าราชการวางตัวเป็นกลาง ทำงานรับใช้ประชาชน และถ้าใครถูกกลั่นแกล้งขอให้ร้องเรียนมาที่พรรคเพื่อไทยได้ จะตรวจสอบต่อไป</p>
<p>"สุรพงษ์"ชี้สายไปตั้งรัฐบาลแห่งชาติแก้ทุจริต</p>
<p>นายสุรพงษ์โตวิจักษณ์ชัยกุล ส.ส.<orgName>เชียงใหม่</orgName> <orgName>พรรคเพื่อไทย</orgName> ให้สัมภาษณ์ถึงกรณีที่โครงการต่าง ๆ ของรัฐบาลถูกวิพากษ์วิจารณ์ว่าไม่โปรงใส โดยเฉพาะโครงการเช่ารถเมล์ 4 พันคันว่า ได้ยินมาว่ามีความพยายามจากบางฝ่ายที่เห็นสถานการณ์การเมืองในปัจจุบัน และรัฐบาลไม่สามารถแก้ไขปัญหาการทุจริต คอรัปชั่น จึงต้องการแก้ไขปัญหาเหล่านี้โดยตั้งรัฐบาลแห่งชาติ ในมุมมองส่วนตัวเห็นว่าขณะนี้สายเกินไปที่จะมีรัฐบาลแห่งชาติ เพราะรัฐบาลไม่มีความชอบธรรมหลังจากบริหารประเทศได้ 5 เดือน เนื่องจากชอบใช้พฤติกรรมกล่าวโทษคนอื่นว่าทำให้บ้านเมืองเสียหาย เช่น ปัญหา 3 จังหวัดชายแดนภาคใต้ก็ไปโทษเหตุการณ์กรือเซะ</p>
<p>"ศักดา"ปัดนักการเมืองส.ส.<orgName>เพื่อไทย</orgName>เอี่ยวรถเมล์สี่พันคัน</p>
<p>นายศักดา คงเพชร ส.ส.ร้อยเอ็ด <orgName>พรรคเพื่อไทย</orgName> ให้สัมภาษณ์ถึงกรณีมีกระแสข่าวว่ามีนักการเมืองชื่อย่อ “ส ” ของ<orgName>พรรคเพื่อไทย</orgName>มีผลประโยชน์ร่วมโครงการเช่ารถเมล์ 4 พันคันว่า ไม่น่าจะเป็นไปได้ เพราะฝ่ายค้าน โดยเฉพาะส.ส.<orgName>กทม.</orgName> <orgName>พรรคเพื่อไทย</orgName> ได้เดินหน้าตรวจสอบโครงการนี้ด้วย แต่ไม่ว่าฝ่ายค้าน สื่อมวลชน ส.ว. จะตรวจสอบอย่างไรเชื่อมั่นว่าโครงการนี้ผ่านครม.แน่นอน เพราะผลประโยชน์ลงตัวแล้ว และมียังโหมโฆษณาถึงข้อดีผลประโยชน์สูงสุด เพื่อโน้มน้าวให้สังคมเห็นโครงการนี้โปรงใส ไม่มีคอรัปชั่น อย่างไรก็ตาม<orgName>พรรคเพื่อไทย</orgName>จะนัดหารือ เพื่อจัดทัพตรวจสอบโครงการนี้กันใหม่</p>
<p>"<orgName>กกต.</orgName>"โต้เรืองไกรเปิดหลักสูตรไม่ได้เลือกปฏิบัติ</p>
<p>นายอภิชาต สุขัคคานนท์ ประธาน<orgName>กกต.</orgName>กล่าวถึงกรณีที่นายเรืองไกรลีกิจวัฒนะ ส.ว.สรรหา ยื่นเรื่องต่อ<orgName>ปปช.</orgName>ขอให้ตรวจสอบว่า การเปิดหลักสูตรพัฒนาการเมืองและการเลือกตั้งระดับสูงของ<orgName>กกต.</orgName>ขัดต่อรัฐธรรมนูญ เนื่องจากเลือกปฏิบัติที่ไม่ได้เปิดให้ประชาชนเข้าไปร่วมด้วย และอาจเข้าข่ายผลประโยชน์ทับซ้อน เนื่องจากเปิดให้เรียนฟรี จะถือเป็นการให้ทรัพย์สินที่มีค่าเกินกว่า 3,000 หรือไม่ว่า โครงการดังกล่าวมีการวางแผนอย่างเป็นระบบและ<orgName>กกต.</orgName>ก็ไม่ได้เป็นผู้คัดเลือกว่าใครจะได้เข้ามาเรียน แต่ผู้คัดเลือกคือ กรรมการกองทุนเพื่อพัฒนาพรรคการเมือง ซึ่งเราก็เปิดรับในจำนวนจำกัด และต้องการมุ่งเน้นที่จะพัฒนาในส่วนของพรรคการเมือง เพราะเป็นเงินของกองทุนฯ โดยเฉพาะส.ว. เราก็เปิดโอกาสให้เข้ามาถึง 6 คน จากที่มีผู้สมัครมา 10 คน และมีหลักเกณฑ์ในการคัดเลือก ซึ่ง<orgName>กกต.</orgName>สามารถชี้แจงได้ แต่หากจะมีการร้องในประเด็นแบบนี้ใคร ๆ ก็ร้องเข้ามาได้ทั้งนั้น</p>
<p>นายสุทธิพล ทวีชัยการ เลขาธิการกกต. กล่าวว่า เมื่อมีการร้องเรียนกกต.ก็มีหน้าที่ที่จะไปชี้แจง ซึ่งอาจจะเป็นเรืองดีที่จะได้ชี้แจงต่อสังคมว่าเรื่องเป็นอย่างไร และจะได้เห็นว่าใครร้องอย่างไร</p>
<p>“<orgName>กกต.</orgName>”เผยเลือกตั้งซ่อมศรีสะเกษเขต1สมัคร2ราย </p>
<p>นายประพันธ์ นัยโกวิท <orgName>กกต.</orgName> ด้านกิจการบริหารงานเลือกตั้ง กล่าวว่า ตามที่มี พ.ร.ฎ. ให้มีการเลือกตั้งส.ส.<orgName>ศรีสะเกษ</orgName> เขตเลือกตั้งที่ 1 แทนนายสุตา พรมดวง ซึ่งขอลาออกจากการเป็นส.ส. จ.<orgName>ศรีสะเกษ</orgName> โดยมีผลตั้งแต่ วันที่ 20 พ.ค.นี้นั้น <orgName>สำนักงานกกต.</orgName>ได้กำหนดวันเลือกตั้งส.ส.แทนตำแหน่งที่ว่างดังกล่าว ในวันที่ 28 มิ.ย.นี้ และได้เปิดรับผู้สมัคร ส.ส. ระหว่างวันที่ 4 - 8 มิ.ย. ซึ่งวันนี้เป็นวันสุดท้ายของการรับสมัครปรากฏว่ามีผู้สมัคร จำนวน 2 ราย คือ นาย สุรชาติ ชาญประดิษฐ์ ผู้ยื่นสมัครหมายเลข 1 จาก<orgName>พรรคเพื่อไทย</orgName> และนางสกุลทิพย์ อังคสกุลเกียรติ ผู้ยื่นสมัครหมายเลข 2 จาก<orgName>พรรคชาติไทยพัฒนา</orgName></p>
<p>"ผู้ชุมนุม<orgName>พันธมิตรฯ</orgName>”พร้อมสู้คดีขับรถชนตำรวจสลายม็อบ</p>
<p>ที่ศาลอาญา ถ.รัชดาภิเษกศาลนัดสอบคำให้การ และตรวจพยานหลักฐาน คดีที่พนักงานอัยการฝ่ายคดีอาญา เป็นโจทก์ ยื่นฟ้องนายปรีชา ตรีจรูญ อายุ 52 ปี ผู้ชุมนุม<orgName>กลุ่มพันธมิตรประชาชนเพื่อประชาธิปไตย</orgName> เป็นจำเลย ในความผิดฐานพยายามฆ่าเจ้าพนักงานซึ่งกระทำการตามหน้าที่โดยไต่ตรองไว้ก่อน ,มั่วสุมตั้งแต่ 10 คนขึ้นไปใช้กำลังประทุษร้าย ,ขู่เข็ญว่าจะใช้กำลังประทุษร้ายหรือกระทำการอย่างหนึ่งอย่างใดให้เกิดความวุ่นวายในบ้านเมือง โดยผู้กระทำผิดคนหนึ่งคนใดมีอาวุธ กรณีระหว่างการสลายการชุมนุมพันธมิตรฯ วันที่ 7 ต.ค.51 นายปรีชา ขับรถกระบะ ไล่ชนเจ้าหน้าที่ตำรวจ 5 นายอย่างแรง จนล้มลงแล้วขับรถถอยหลังชนจนบาดเจ็บ</p>
<p>โดยศาลอ่าน และอธิบายคำฟ้องให้จำเลยฟังแล้ว จำเลยให้การปฏิเสธ อัยการโจทก์จึงยื่นบัญชีพยานเตรียมนำพยานเข้าสืบ 10 ปาก ใช้เวลา 4 นัด ส่วนทนายจำเลย แถลงนำสืบพยานต่อสู้คดี 20 ปาก ใช้เวลา 7 นัด ศาลพิจารณาแล้ว นัดสืบพยานโจทก์ครั้งแรก ในวันที่ 20 เม.ย.53 เวลา 09.30 น.</p>
<p>ขณะที่นายปรีชา ตรีเจริญ กล่าวว่า ตนทำไปเพราะรู้สึกโกรธ ที่เจ้าหน้าที่ตำรวจยิงแก๊สน้ำตาทำร้ายประชาชนผู้ชุมนุมตลอดทั้งวันที่ 7 ต.ค.51 และจากเหตุการณ์ดังกล่าวตนก็ได้รับบาดเจ็บสาหัสเช่นกัน เพราะถูกกระสุนยิงเข้าที่ตาข้างขวา ดั้งจมูกหัก นอนรักษาพยาบาลที่รพ.รามาธิบดี นานประมาณ 2 เดือน ปัจจุบันตนพิการต้องใส่ดวงตาเทียม</p></body>
</news>
