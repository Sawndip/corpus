<teiHeader>
<fileDesc>
<titleStmt>
  <title>ติดเชื้อวันเดียว231รายหวัดกระจายจับตาอาการหนักอีก3คน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169047  </bibl>
</sourceDesc>
</fileDesc>
</teiHeader>
<news>
<headline>ติดเชื้อวันเดียว231รายหวัดกระจายจับตาอาการหนักอีก3คน</headline>
<lead>ติดเชื้อวันเดียว231ราย หวัดกระจาย จับตาอาการหนักอีก3คน เข้มร้านเกม-<orgName>หอสมุดแห่งชาติ</orgName> ดาราแฮร์รี่พอตเตอร์ป่วยด้วย</lead>
<neck></neck>
<body><p>จำนวนผู้ป่วยไข้หวัดใหญ่สายพันธุ์ใหม่ชนิด เอ เอช1เอ็น 1 ยังคงเพิ่มขึ้นต่อเนื่อง หลังมีผู้เสียชีวิตจากโรคดังกล่าวแล้วรวม 7 คน โดยยอดผู้ติดเชื้อวันอาทิตย์ที่ผ่านมาเพิ่มขึ้นถึง 231 คน
</p><p>ติดเพิ่มวันเดียว231คน
</p><p>นายมานิต นพอมรบดี รัฐมนตรีว่าการ<orgName>กระทรวงสาธารณสุข</orgName> (<orgName>สธ.</orgName>)กล่าวถึงสถานการณ์ไข้หวัดใหญ่สายพันธุ์ใหม่ 2009ว่า ล่าสุดพบผู้ป่วยเพิ่มอีก 231 คน ในจำนวนนี้เป็นนักเรียน 205 คน ติดเชื้อภายในประเทศ 26 คน ทำให้มียอดผู้ป่วยสะสมรวม 2,076 คน รักษาหายแล้ว 2,036 คน เหลือเข้ารับการรักษาในโรงพยาบาล 33 คน ยอดเสียชีวิตสะสมรวม 7 คน ทั้งนี้ ได้กำชับให้ทุกโรงพยาบาลทั่วประเทศเพิ่มช่องทางการรักษาไข้หวัดใหญ่สาย พันธุ์ใหม่โดยเฉพาะ เพื่อให้การรักษาไปเป็นอย่างรวดเร็ว พร้อมเตรียมส่งเสริมให้ปรับพฤติกรรมคนไทยใหม่ หลังเดินทางถึงที่ทำงานหรือกลับถึงบ้านสิ่งแรกที่ควรทำคือการล้างมือ ให้สะอาด
</p><p>จับตาโคม่าอีก3
</p><p>สำหรับผู้ป่วยที่อาการน่าเป็นห่วงมี 3 คน รายแรกเป็นหญิงวัย 81 ปี จ.พิจิตร มีโรคอื่นแทรกซ้อนร่วมด้วย อาการทั่วไปดีขึ้น รายที่ 2 เป็นหญิง อายุ 24 ปี จ.ราชบุรี มีภาวะอ้วนน้ำหนักกว่า 100 กิโลกรัม ขณะนี้ย้ายมารับการรักษาที่โรงพยาบาลศิริราชแล้ว ส่วนรายที่ 3 เป็นหญิงวัย 21 ปี จ.ชลบุรี อาการทรงตัว ซึ่งทั้ง 3 ราย ยังรักษาตัวอยู่ในห้องไอซียูเช่นกัน
</p><p>ประสานรร.กวดวิชาหยุด3วัน
</p><p>ด้านนายบัณฑิตย์ ศรีพุทธางกูร เลขาธิการ<orgName>คณะกรรมการส่งเสริมการศึกษาเอกชน</orgName> (<orgName>กช.</orgName>) กล่าวว่า เพื่อตัดวงจรการแพร่ระบาดไข้หวัดใหญ่สายพันธุ์ <orgName>สธ.</orgName>ขอความร่วมมือมายัง<orgName>สำนักงานคณะกรรมการส่งเสริมการศึกษาเอกชน</orgName> (<orgName>สช.</orgName>) <orgName>กระทรวงศึกษาธิการ</orgName> (<orgName>ศธ.</orgName>)ประสานโรงเรียนกวดวิชา ขอความร่วมมือลดการแพร่ระบาดของเชื้อโรค โดยขอให้โรงเรียนกวดวิชาทุกแห่งหยุดการเรียนการสอนเป็นเวลา 3 วันระหว่างวันที่ 6-8 กรกฎาคม
</p><p>คุมเข้มร้านเกมหนึ่งในแหล่งแพร่
</p><p>ขณะที่นายวีระ โรจน์พจนรัตน์ ปลัด<orgName>กระทรวงวัฒนธรรม</orgName> (<orgName>วธ.</orgName>) เปิดเผยว่า นพ.ปราชญ์ บุณยวงศ์วิโรจน์ ปลัด<orgName>กระทรวงสาธารณสุข</orgName> (<orgName>สธ.</orgName>)ประสานวธ.ให้ช่วยเฝ้าระวังไข้หวัดใหญ่สายพันธุ์ใหม่ 2009 เนื่องจากขณะนี้พบผู้ติดเชื้อไข้หวัดใหญ่สายพันธุ์ใหม่จากร้านเกมหลายราย เพราะมีผู้ใช้บริการจำนวนมาก ดังนั้น <orgName>วธ.</orgName>จึงสั่งการให้<orgName>สำนักงานคณะกรรมการวัฒนธรรมแห่งชาติ</orgName> (<orgName>สวช.</orgName>)ทำหนังสือย้ำเตือนการเฝ้าระวังไข้หวัดใหญ่สายพันธุ์ใหม่ไปร้านเกม จังหวัดต่าง ๆ ทั่วประเทศ มีอยู่ประมาณ 59,000 แห่ง และที่ไม่ได้จดทะเบียนอีกเป็นจำนวนมาก รวมแล้วน่าจะประมาณ 100,000 แห่ง และสั่งการให้กรมศิลปากรช่วยเฝ้าระวัง<orgName>หอสมุดแห่งชาติ</orgName>อีกด้วย เพราะเป็นอาคารระบบปิด มีผู้ใช้บริการห้องสมุดจำนวนมาก ทั้งนี้ ได้สั่งการให้ร้านเกมปฎิบัติตามข้อแนะนำของ<orgName>สธ.</orgName>คือ ให้ทำความสะอาดร้านเครื่องคอมพิวเตอร์ ดูเรื่องระบบระบายอากาศโดยติดตั้งพัดลมระบายอากาศ เพื่อให้อากาศในร้านถ่ายเท และให้ร้านช่วยเฝ้าระวังผู้ใช้บริการหากเห็นว่าบุคคลนั้นเป็นหวัดไม่ควรให้ ใช้บริการ เพื่อป้องกันกันระบาด
</p><p>หนุ่มแปดริ้วป่วยตายสงสัยหวัด09
</p><p>จากกรณีนายสุทิน ทองเลาะ อายุ 18 ปี นักเรีย<orgName>นโรงเรียนปอเน๊าะมัสล่าฮ่ะตุ๊ดดิน</orgName>ที่อ.บางน้ำเปรี้ยว จ.ฉะเชิงเทราเสียชีวิตกระทันหันหลังล้มป่วยเพียง 4 วัน ด้วยอาการไข้ ตัวร้อน ไอเป็นเลือด ญาตินำส่ง<orgName>โรงพยาบาลบางน้ำเปรี้ยว</orgName>เมื่อเย็นวันที่ 3 กรกฎาคม แพทย์เจาะเลือดหาเชื้อไข้เลือดออกกับเชื้อไข้หวัดใหญ่ 2009 จากนั้นส่งต่อไปโรงพยาบาลเมืองฉะเชิงเทรา วันที่ 4 กรกฎาคม เมื่อเวลา 13.00 น. และเสียชีวิตเมื่อเวลา 13.45 น.วันเดียวกัน ล่าสุดนพ.อภิชาต รอดสม นายแพทย์<orgName>สาธารณสุขจังหวัดฉะเชิงเทรา</orgName> (<orgName>สสจ.</orgName>)สั่งเจ้าหน้าที่สาธารณสุขลงไปเก็บข้อมูลประวัติครอบครัวผู้เสียชีวิต พร้อมแนะนำให้ชาวบ้านดูแลป้องกัน รักษาความสะอาด หากพบว่ามีอาการป่วยก็ให้รีบไปพบแพทย์ ขณะเดียวกันได้นำเลือด สารคัดหลั่ง ของผู้ตายส่งไปตรวจอย่างละเอียด ที่ศูนย์วิทยาศาสตร์การแพทย์เขต 3 ชลบุรี จะทราบผลประมาณ 12.00 น.ของวันที่ 6 กรกฎาคม
</p><p>นายกฯเชื่อหยุดยาวชลอระบาด
</p><p>ส่วนนายอภิสิทธิ์ เวชชาชีวะ นายกรัฐมนตรี กล่าวในรายการเชื่อมั่นประเทศไทยกับนายกฯ อภิสิทธิ์ตอนหนึ่งว่า ช่วงวันหยุดต่อเนื่อง 5 วันา เป็นโอกาสหนึ่งในการช่วยคลายปัญหาเรื่องการแพร่ระบาดของไข้หวัดใหญ่สาย พันธุ์ใหม่ เพราะเท่าที่ติดตามการแพร่ระบาดนั้น มักเกิดขึ้นที่โรงเรียน สถานบันเทิง ฉะนั้นการหยุดโรงเรียน 5 วัน จะเป็นโอกาสดีที่เด็กหรือพ่อแม่ผู้ปกครองสังเกตเห็นลูกหลานของตัวเองเจ็บ ป่วยหรือไม่ ขณะเดียวกัน พื้นที่เสี่ยงการระบาดเช่น สถานบันเทิงเมื่อห้ามขายเหล้า 2 วันหยุดสำคัญ ก็มีแนวโน้มที่จะปิด จึงขอให้ทางท้องถิ่นเข้าไปดูแลในการที่จะทำความสะอาด และกำจัดเชื้อต่างๆ
</p><p>อย่างไรก็ตาม นายกฯกล่าวย้ำด้วยว่า ขณะนี้เกือบทุกประเทศเห็นว่าจริงๆ แล้ว ลักษณะของไข้หวัดใหญ่สายพันธุ์ใหม่ แม้มีอันตรายตรงที่ว่าคนทั่วไปไม่มีภูมิคุ้มกัน แต่ลักษณะของโรคก็เหมือนกับไข้หวัดใหญ่ปกติ ฉะนั้นหลายประเทศขณะนี้ถือว่าเรื่องนี้เหมือนไข้หวัดใหญ่ธรรมดา สิ่งที่สำคัญคือการดูแลรักษาและมีมาตรการที่จะทำให้ผู้ป่วยปลอดภัย เป็นเรื่องน่าเสียใจว่าในบ้านเรามีผู้เสียชีวิตไปแล้ว แต่ทุกกรณีมีปัจจัยแทรกซ้อน เช่นโรคประจำตัว ตนได้กำชับสถานพยาบาลให้ทำความเข้าใจและย้ำว่าทุกคนดูแลตัวเองได้ ด้วยการดูแลสุขภาพ หมั่นล้างมือ เลี่ยงเข้าไปในที่ชุมนุม
</p><p>นักแสดงแฮร์รี่พ็อตเตอร์ติดเชื้อ
</p><p>ขณะที่สถานการณ์ระบาดของไข้หวัดใหญ่สายพันธุ์ใหม่ในหลายประเทศทั่วโลกยังคง มีผู้ติดเชื้อเพิ่มขึ้นต่อเนื่อง โดยเจ้าหน้าที่ประชาสัมพันธ์ของรูเพิร์ท กรินท์ ผู้รับบท รอน วีสลีย์ เพื่อนสนิทของพ่อมดน้อย แฮร์รี่ พ็อตเตอร์ ในภาพยนตร์แฮร์รี่ พ็อตเตอร์ เป็นดาราดังคนล่าสุดที่ติดเชื้อไข้หวัดใหญ่สายพันธุ์ใหม่ 2009 โดย 3 วันก่อนที่แฮร์รี่ พ็อตเตอร์ ภาคล่าสุด แฮร์รี่ พ็อตเตอร์ แอนด์ ดิ ฮาฟ บลัด ปรินซ์จะเปิดฉายรอบปฐมทัศน์ กรินท์ ต้องหยุดพักการถ่ายทำภาคต่อล่าสุดของภาพยนตร์เรื่องนี้ ที่มีชื่อตอนว่า แฮร์รี่ พ็อตเตอร์ แอนด์ เดอะ เด้ธลีย์แฮลโลว์ส แต่ขณะนี้กรินทร์อาการดีขึ้นแล้ว
</p><p><orgName>บรูไน</orgName>งดจัดพิธีพระราชสมภพสุลต่าน
</p><p>มีรายงานด้วยว่า ผลกระทบจากการระบาดของไข้หวัดใหญ่สายพันธุ์ใหม่ สร้างความหวั่นวิตกให้หลายประเทศ โดยล่าสุด<orgName>บรูไน</orgName>ประกาศระงับการจัดพิธีเฉลิมฉลองพระราชสมภพครบรอบ 63 ชันษาของสุลต่านฮาสซานัล โบเกียะห์ ในวันที่ 15 กรกฎาคมนี้ หลังเกิดสถานการณ์ไข้หวัดใหญ่สายพันธุ์ใหม่ 2009 ระบาดในประเทศมีผู้ติดเชื้อจำนวน 120 ราย โดยรัฐบาลออกแถลงการณ์ว่า ทางการจะจัดเพียงพิธีสวดมนต์หมู่เท่านั้น</p></body>
</news>
