<teiHeader>
<fileDesc>
<titleStmt>
  <title>คนไทยตายวันละ33คนจากอุบัติเหตุ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol04260652&sectionid=0133&day=2009-06-26  </bibl>
</sourceDesc>
</fileDesc>
</teiHeader>
<news>
<headline>คน<orgName>ไทย</orgName>ตายวันละ33คนจากอุบัติเหตุ</headline>
<lead></lead>
<neck></neck>
<body><p>เมื่อวันที่ 25 มิถุนายน ที่<orgName>กรมป้องกันและบรรเทาสาธารณภัย</orgName> นายสุเทพ เทือกสุบรรณ รองนายกรัฐมนตรี ในฐานะผู้อำนวยการ<orgName>ศูนย์อำนวยการความปลอดภัยทางถนน</orgName> หรือ <orgName>ศปถ.</orgName> เป็นประธานการชุม ศปถ. โดยมีการพิจารณาแผนแม่บทความปลอดภัยทางถนน พ.ศ.2552-2555 ที่กรมป้องกันและบรรเทาสาธารณภัย โดยนายเดชา ดีผดุง ที่ปรึกษาอธิการบดี<orgName>มหาวิทยาลัยนเรศวร</orgName> คณะทำการวิจัย กล่าวในที่ประชุมตอนหนึ่งว่า อยากให้รัฐบาลรับเรื่องการแก้ปัญหาอุบัติเหตุทางถนนเป็นเรื่องเร่งด่วน เพราะมีการเสียชีวิตตลอดเวลา ทุกเพศ ทุกวัย ทั้งกลางวันกลางคืน ถือว่าคนไทยตายเป็นใบไม้ร่วง โดยล่าสุดจากสถิติปี 2551 คน<orgName>ไทย</orgName>เสียชีวิตจากอุบัติเหตุทางถนน 11,267 คน หรือ 17.77 ต่อแสนประชากร หรือวันละ 33 คน ทุก 3 ชั่วโมงจะเสียชีวิตประมาณ 4 คน ส่วนผู้บาดเจ็บ 71,148 คนต่อปี มีความสูญเสียทางเศรษฐกิจไม่น้อยกว่าปีละ 60,000 ล้านบาท ดังนั้นจะต้องมีการแก้ปัญหาอย่างถาวร โดยขอให้เร่งนำเข้า <orgName>ครม.</orgName>เพื่อแก้ปัญหา ลดความสูญเสียต่อไป </p>
<p>นายสุเทพกล่าวว่า เพื่อให้การแก้ปัญหาเป็นไปอย่างรวดเร็ว ขอสรุปว่า ศปถ.เห็นชอบอนุมัติแผนแม่บทฯดังกล่าว โดยมีวิสัยทัศน์ว่า "บนถนน ทุกชีวิตปลอดภัยตามมาตรฐานสากล" มีเป้าหมายลดอัตราการเสียชีวิตให้เหลือปีละ 14.15 ต่อแสนประชากร ในปี 2555 โดยกำหนดยุทธศาสตร์ 6 ด้านคือ 1.การปรับนโยบายให้เป็นนโยบายเร่งด่วนระดับชาติ 2.การสร้างเสถียรภาพการแก้ปัญหาอย่างยั่งยืน 3.การทำแผนนิติบัญญัติ 4.การป้องกัน และแก้ปัญหาความปลอดภัยทางถนนส่วนกลาง 5.การป้องกันและแก้ปัญหาความปลอดภัยทางถนนส่วนภูมิภาคและท้องถิ่น 6.วิจัย พัฒนา และติดตามประเมินผล ทั้งนี้จะจะให้กรมป้องกันฯเป็นแม่งาน และจะเร่งนำเข้าที่ประชุม ครม.ให้เร็วที่สุด</p></body>
</news>
