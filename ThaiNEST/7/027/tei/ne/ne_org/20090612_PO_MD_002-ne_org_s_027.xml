<teiHeader>
<fileDesc>
<titleStmt>
  <title>มาร์คยอมถ่ายสดถกพ.ร.ก.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-12 20:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000066593  </bibl>
</sourceDesc>
</fileDesc>
</teiHeader>
<news>
<headline>มาร์คยอมถ่ายสดถกพ.ร.ก.</headline>
<lead></lead>
<neck></neck>
<body><p>นาย อภิสิทธิ์ เวชชาชีวะ นายกรัฐมนตรี ให้สัมภาษณ์ วานนี้ (12 มิ.ย.ว่าตนไม่ขัดข้องหากฝ่ายค้านต้องการให้ถ่ายทอดสดการพิจารณาร่างพ.ร.ก.กู้เงิน 4 แสนล้านบาท และร่างพ.ร.บ.กู้เงิน 4 แสนล้านบาท แต่เท่าที่ทราบ ในการประชุมร่วม <orgName>วิปรัฐบาล</orgName>กับ<orgName>ฝ่ายค้าน</orgName> ตกลงกันว่าจะปฏิบัติเหมือนที่เคยปฏบัติมาคือ ไม่ถ่ายทอดการพิจารณา ร่างพ.ร.บ.อื่นนอกเหนือจากร่างพ.ร.บ.งบประมาณฯ อย่างไรก็ตาม ตนไม่อยากให้ฝ่ายค้านบอยคอตการประชุม อยากให้ทุกฝ่าย มีส่วนร่วมและทุกคนต้องทำหน้าที่ของตัวเอง</p>
<p>วันเดียวกันนายชัย ชิดชอบ ประธานสภาฯ ได้ประชุมร่วมกับนายสามารถ แก้วมีชัย และพ.อ.อภิวันท์ วิริยะชัย รองประธานสภาฯ เพื่อเตรียมความพร้อมในการเปิดประชุมสภาสมัยวิสามัญ เพื่อพิจารณา พ.ร.ก. และ พ.ร.บ. เงินกู้รวมถึง ร่างพ.ร.บ.งบประมาณรายจ่ายประจำปี พ.ศ. 2553 ที่จะพิจารณาในสัปดาห์หน้า</p>
<p>นายสามารถ เปิดเผยว่านายชัย ต้องการให้ พ.ร.ก.และพ.ร.บ. พิจารณา ไปพร้อมๆ กัน เพราะมีหลักการเดียวกันคือการกู้เงิน ซึ่งเชื่อว่าไม่น่าจะใช้เวลายืดยาว นายชัย เห็นว่าควรพิจารณาให้แล้วเสร็จขภายในวันที่ 15 มิ.ย.นี้ แต่ทาง<orgName>วิปรัฐบาล</orgName>และ<orgName>วิปฝ่ายค้าน</orgName> ก็ได้มีการหารือในเบื้องต้น หากพิจารณาไม่เสร็จภายในวันเดียวก็จะมีการขอขยายเวลาออกไปอีก 1 วัน คือวันที่ 16 มิ.ย.นี้</p>
<p>ส่วนที่ฝ่ายค้านได้ประกาศว่าจะไม่เข้าร่วมประชุม พ.ร.ก.และพ.ร.บ. กู้เงิน หากไม่มีการถ่ายถอดสดทางโทรทัศน์ นั้น ล่าสุดหลังจากที่นายกรัฐมนตรี เห็นชอบให้ถ่ายทอดสดทางทีวีและวิทยุ ประธานสภาฯ ก็ได้ติดต่อไปยัง<orgName>สถานีโทรทัศน์ช่อง 11</orgName> แล้ว ทั้งนี้เชื่อว่าคงไม่มีปัญหาเพราะมีการถ่ายทอดสดแล้ว ส.ส.ฝ่ายค้าน ก็คงเข้าประชุมตามปกติ</p>
<p>สำหรับการพิจารณาร่างพ.ร.บ.งบประมาณ ปี53 เบื้องต้นกำหนดไว้ 2 วัน คือวันที่ 17-18 มิ.ย. ซึ่งไม่ได้มีการปิดกั้น พร้อมให้ทุกฝ่ายได้อภิปรายอย่างกว้างขวาง และหากพูดกันไม่จบภายใน 2 วันก็ต้องมาหารือว่าจะขยายวันออกไปอีกหรือไม่</p>
<p>ติง ถ่ายทอดสดเป็นประโยชน์กับรัฐบาล</p>
<p>นายคณวัฒน์ วศินสังวร รองหัวหน้า<orgName>พรรคเพื่อไทย</orgName> กล่าวว่า การออกพ.ร.ก.และพ.ร.บ.กู้เงิน 8 แสนล้านบาทเป็นการตรากฎหมายการเงินที่สำคัญอย่างยิ่ง เพราะจะส่งผลกระทบกับประชาชนอย่างทั่วหน้าด้วยภาระหนี้สินจำนวนมหาศาล ซึ่งการถ่ายทอดสดจะเป็นประโยชน์กับทุกฝ่ายโดยเฉพาะรัฐบาลที่เป็นผู้กู้เงิน <orgName>พรรคเพื่อไทย</orgName>ทำหน้าที่ฝ่ายค้านในการตรวจสอบการทำงานของรัฐบาล เพราะประชาชนจะเป็นผู้แบกรับภาระหนี้สินจำนวนมหาศาลในรูปของภาษีโดยไม่รู้ตัว</p>
<p>นายคณวัฒน์ กล่าวว่า รัฐบาลจงใจหลีกเลี่ยงการใช้จ่ายเงินตามที่รัฐธรรมนูญกำหนด เป็นการผิดวินัยการเงินการคลังอย่างร้ายแรงที่สุด ด้วยการออก พ.ร.ก.และพ.ร.บ.กู้เงินซึ่งมีเพียง 9 มาตรามาจัดทำเป็นกองทุนเงินนอกงบประมาณเ พื่อการลงทุนในโครงการขนาดใหญ่ มีเจตนาหลีกเลี่ยงการตรวจสอบการใช้จ่ายงบประมาณจากรัฐสภาตามที่รัฐธรรมนูญกำหนดไว้เป็นกรอบวินัยการเงินและการคลังอย่างที่ไม่เคยปรากฏมาก่อน</p>
<p>นายคณวัฒน์ กล่าวด้วยว่า <orgName>พรรคเพื่อไทย</orgName>ได้เตรียมทีมอภิปรายแล้ว โดยมีทั้งชาร์ต ภาพ และตัวเลขประกอบเพื่อชี้ให้เห็นว่า การกู้เงินจำนวนมหาศาลนั้นมีสาเหตุที่แท้จริงมาจากการกำหนดยุทธศาสตร์การบริหารเศรษฐกิจที่ผิดพลาด มิเช่นนั้นก็คงไม่จำเป็นที่จะต้องกู้เงินจำนวนมากขนาดนี้</p></body>
</news>
