<teiHeader>
<fileDesc>
<titleStmt>
  <title>"ป่าน"เสียบแทน ไม่สนเป็นตัวสำรอง"ปอย"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/140709/7687  </bibl>
</sourceDesc>
</fileDesc>
</teiHeader>
<news>
<headline>"ป่าน"เสียบแทน ไม่สนเป็นตัวสำรอง"ปอย"</headline>
<lead></lead>
<neck></neck>
<body><p>แม้ความรักกับมาริโอ้  เมาเร่อ  จะสะบั้นลงแล้วก็ตาม  แต่เรื่องการงานของสายป่าน-อภิญญา  สกุลเจริญสุข  ก็ยังคงไปได้ดี  ล่าสุดส้มหล่นได้มาเสียบแทนปอย  ตรีชฎา  ในหนังหอแต๋วแตก  2  ของผู้กำกับพจน์  อานนท์  ไม่แคร์ถ้าจะถูกมองเป็นแค่ตัวสำรอง</p>

     <p>"ก็ทราบมาเหมือนกันว่าบทนี้ตอนแรกเป็นพี่ปอยเล่น  แต่ไม่รู้ว่ายังไงถึงเปลี่ยนมาเป็นป่าน  ที่ถูกมองว่าไปเสียบแทนพี่ปอยก็ไม่ได้รู้สึกอะไรค่ะ  คิดเพียงว่าเป็นโอกาสที่ดีสำหรับเรา  เรียกว่าส้มหล่นได้มั้ยก็น่าจะได้  ซึ่งจริงๆ  ส่วนที่เป็นป่านมาเล่น  อาจเพราะว่าพี่พจน์กับพี่โกโก้  ผู้จัดการของป่านรู้จักกันด้วย  และตัวป่านก็เล่นหนังของพี่เขาอีกเรื่องหนึ่งด้วย  แต่เรื่องนั้นพี่พจน์เป็นโปรดิวเซอร์ไม่ได้ลงมากำกับเอง</p>

     <p>ตอนนี้ยอมรับว่างานค่อนข้างเยอะ  มีหนังทั้งหมด  4  เรื่องและละครอีก  พี่โกโก้กำลังปวดหัวอยู่กว่าจะจัดคิวได้  แต่ป่านชอบป่านสนุกป่านทำได้  คือหนังเรื่องไหนมาก่อนป่านก็จะให้คิวก่อน  ส่วนกับ<orgName>ช่อง  7</orgName>  เรื่องสัญญาก็ไม่มีค่ะเป็นแค่ข่าวลือ"  สายป่านกล่าว</p></body>
</news>
