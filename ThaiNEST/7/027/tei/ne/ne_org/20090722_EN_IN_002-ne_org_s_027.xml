<teiHeader>
<fileDesc>
<titleStmt>
  <title>ทาทาโล่ง!หมอแถลงไม่ติดหวัด2009  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-22 16:38:36  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=181861  </bibl>
</sourceDesc>
</fileDesc>
</teiHeader>
<news>
<headline>ทาทาโล่ง!หมอแถลงไม่ติดหวัด2009</headline>
<lead>'ทาทา' โล่ง! หมอแถลง ไม่ติดหวัด 2009 แค่หลอดลมอักเสบ นอนโรงพยาบาล 3 วัน ยันเปิดตัว Album ไม่เลื่อน</lead>
<neck></neck>
<body><p>ถึงกับโล่งอก สำหรับนักร้องสาวเซ็กซี่สตาร์ 'ทาทา ยัง' ที่เข้ารับการรักษาที่โรงพยาบาล สมิติเวช เพราะหวั่นจะติดไข้หวัดพันธุ์ใหม่ 2009 แต่โชคยังดี เจ้าตัวไม่ได้เป็นโรคดังกล่าว แค่โรคหลอดลมอักเสบ ซึ่งอาการในตอนนี้ก็ยังไม่ดีขึ้น เพราะยังมีไข้ขึ้นสูงอยู่ แพทย์จึงให้นักร้องสาวต้องพักผ่อน ส่วนเรื่องงานก็ต้องเลื่อนทั้งหมดในช่วงนี้ แต่กลับยืนยันว่า ไม่เลื่อนวันเปิดอัลบั้มแน่นอน โดยในวันนี้ ผู้บริหารใหญ่ค่าย โซนี่มิวสิกฯ นายพีรธน เกษมศรี ณ อยุธยา ได้จัดแถลงข่าวชี้แจ้งผลการตรวจเชื้อไข้หวัดใหญ่ 2009 พร้อมกับ แพทย์หญิงอรอุมา บรรพมัย แพทย์เจ้าของไข้และ มู่ - สิริโสภา ผู้จัดการส่วนตัวของนักร้องสาว ซึ่งได้เผยถึงความคืบหน้าของการป่วยว่า</p>

<p>แพทย์ : ทาทา เข้ามาที่ ร.พ. ด้วยเรื่องของอาการมีไข้สูงมากถึง 39 องศา สิ่งแรกที่เราสงสัยคือเป็นไข้หวัด 2009 หรือเปล่า แต่มีอาการไอ หอบเหนื่อยมาก เลยไปตรวจเสลดที่คอ เจาะเลือดตรวจเบื้องต้นปกติดี ผลของการตรวจ H1N1 เมื่อคืนนี้ ไม่ใช่ไข้หวัดสายพันธุ์ใหม่ น้องมีเรื่องของหลอดลมอักเสบ แต่พอตรวจร่างกายเช้านี้ น้องยังคงมีอาการไข้สูง มีอาการไอและหอบ เอ็กซเรย์ปอดที่ทำซ้ำไป เราพบว่ามีอาการของผนังของหลอดลมที่ชายปอดทางด้านขวาล่างเป็นเรื่องของหลอดลมอักเสบ มีการติดเชื้อแบคทีเรีย รวมถึงเชื้อไวรัส ซึ่ง ณ ขณะนี้ เราก็เลยให้ยาปฏิชีวนะ ยาขยายหลอดลม ยาละลายเสมหะ และยาลดไข้ ไม่ถึงกับอันตรายมาก แต่ต้องอยู่ในความดูแลของแพทย์อย่างใกล้ชิด ต้องได้รับการพักผ่อน ต้องคอยตรวจเลือดและเอ็กซเรย์ปอดอย่างใกล้ชิดนิดนึง คิดว่า น่าจะเป็นการติดเชื้อแบคทีเรียที่มาในอากาศ หรือ สูดดมเข้าไป แล้วเชื้อพวกนี้ ก็จะไหลผ่านบริเวณคอ ลำคอ ไปถึงหลอดลม"</p>

<p>จะร้องเพลงร้องเพลงได้ตามปกติมั๊ย
แพทย์ : หมอคิดว่า น้องน่าจะอยู่กับเราอย่างน้อยอีก 3-4 วัน เพราะยังมีไข้สูง อยากจะให้พักเต็มที่ แต่ถ้าจะให้อาการปกติ ก็ต้องพักประมาณ 5-7 วัน เรากลัวเรื่องของการจะกลายเป็นเรื่องของปอดอักเสบ</p>

<p>มีผลกระทบต่องานไหม
ผจก.มู่ : ตอนนี้ก็คุยกับทาง<orgName>โซนี่ฯ</orgName> แล้วว่าจะต้องเลื่อนงานไปก่อน แล้วค่อยไปเมกอัพตรงที่เราเลื่อนไป อย่างเมื่อวานถ่ายรายการ "ราตรีสโมสร" จริง ๆ แล้ววันนี้มีสัมภาษณ์แม็กกาซีน ประมาณ 7-8 เล่ม แล้วก็วันศุกร์ประมาณ 11 เล่ม แต่
เลื่อนไปก่อน ก็กระทบนิดนึง แต่ก็ต้องเอาสุขภาพน้องไว้ก่อน อัลบั้มก็ยังออกเหมือนเดิมคือ วันที่ 25 สิงหาคม</p>

<p>ผู้บริหาร<orgName>โซนี่</orgName> : เรามีแพลนใหญ่ไว้แน่นอนในต่างประเทศด้วย สิ่งสำคัญที่สุดตอนนี้คือเรามีแพลนที่ยิ่งใหญ่ ไม่ใช่แค่เมืองไทย จะมีเมืองนอกหลายประเทศ ทั้งเอเชียและยุโรป ถ้าเราอยากให้อัลบั้มนี้ประสบความสำเร็จ จะต้องให้น้อง
พักให้ดี ๆ เพราะว่าต่อจากนี้ก็จะมีเรื่องของการทำงานเยอะ เรื่องเดินทางไปโปรโมทประเทศต่าง ๆ ก็หวังว่าน้องจะได้พักเยอะ ๆ อัลบั้มจะได้ประสบความสำเร็จ ก่อนหน้านี้ ที่เราทราบก็คือ การถ่ายมิวสิกวิดีโอ เพิ่งถ่ายเอ็มวีน้อง เพิ่งเสร็จ
ไปเมื่ออาทิตย์กว่า ๆ จากนั้นก็มีการทำโปรดักชันต่าง ๆ สิ่งที่เรากำลังจะเตรียมออกสู่ตลาด น้องมีบทบาทเยอะมาก ก็รู้สึกว่าผมได้เห็นกับตาว่า น้องใช้พลังของตัวเองเยอะ ใช้ทั้งจิตใจและร่ายกาย รู้สึกว่าน้องทำงานเหนื่อยเยอะมาก การพักผ่อนครั้งนี้ก็เป็นโอกาสที่ดี ที่จะให้น้องพักผ่อนและทำงานให้ดีที่สุด เรื่องการโปรโมท หวังว่าอีกเดือนสองเดือนข้างหน้าคงจะดีขึ้น"</p>

<p>เรื่องประจำตัวที่เป็น ไทรอยด์ มั๊ย
แพทย์ : เรื่องไทรอยด์ อยู่ในระดับที่คอนโทรลได้ ก็คิดว่าไม่น่ามีผลกระทบอะไร เท่าที่เราตรวจร่างกายไปก็ไม่มีโรคอะไรแทรกซ้อนอย่างอื่น</p>

<p>พี่หมอมาเยี่ยมทาทามั้ย
ผจก. มู่ : ตอนนี้ยังไม่ได้เข้ามาเยี่ยม ก็มีการโทรศัพท์มา เพราะตอนนั้นรอตรวจว่าเป็น H1N1 หรือเปล่า แต่ตอนนี้ไม่ใช่ ก็ยังไม่แน่ใจว่าจะมาเยี่ยมมั้ย ต้องขึ้นอยู่กับคุณหมอว่า จะอนุญาตให้ใครเข้าเยี่ยมหรือเปล่า อย่าง มู่ เข้าไปก็เยี่ยมได้แค่ไม่เกิน 5 นาทีเอง ก็ต้องออกมา เจ้าตัวเองก็ยังไม่อยากให้ใครเยี่ยม เพราะกลัวติดหวัด </p>

<p>ผจก.มู่ ทิ้งท้ายว่า : น้องทาทาฝากขอโทษทีมงาน พี่ ๆ สื่อมวลชน เรื่องงานอะไรที่ต้องเลื่อนไปก่อน และฝากขอบคุณพี่ ๆที่เป็นห่วง ตอนนี้คือน้องเป็นห่วงเรื่องงานอย่างเดียวเลย เขาบอกว่าไม่อยากป่วย ทำไมต้องมาป่วยช่วงนี้ด้วย แต่กำลังใจดี</p></body>
</news>
