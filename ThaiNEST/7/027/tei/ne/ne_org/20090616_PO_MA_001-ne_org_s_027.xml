<teiHeader>
<fileDesc>
<titleStmt>
  <title>"ศุภชัย"ชี้บทบาทคนละสมัย เชื่อปชป.เข้าใจยื่น"ม.265"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03160652&sectionid=0133&day=2009-06-16  </bibl>
</sourceDesc>
</fileDesc>
</teiHeader>
<news>
<headline>"ศุภชัย"ชี้บทบาทคนละสมัย เชื่อ<orgName>ปชป.</orgName>เข้าใจยื่น"ม.265"</headline>
<lead>"ศุภชัย ใจสมุทร" หายใจไม่ทั่วท้อง เมื่อผลพวงจากอดีตเมื่อครั้งอยู่พลังประชาชน เคยยื่น <orgName>กกต.</orgName>สอบ ส.ส.-ส.ว.กว่า 100 ชีวิต ขัด ม.265 ถือหุ้นบริษัทเอกชน มี ส.ส.<orgName>ปชป.</orgName>ติดโผเกือบ 30 ชีวิต หวั่นเป็นชนวนพรรคร่วมแตกคอ ลั่นเคยขอถอนเรื่องแต่ <orgName>กกต.</orgName>ไม่ยอม ปลงตกเปรยอะไรจะเกิดต้องเกิด</lead>
<neck></neck>
<body><p>ภายหลังที่ปรึกษาฝ่ายกฎหมายของ<orgName>คณะกรรมการการเลือกตั้ง</orgName> (<orgName>กกต.</orgName>) ให้ความเห็นว่า การถือครองหุ้นในบริษัทเอกชน และบริษัทคู่สัมปทานของรัฐของ ส.ส. และ ส.ว. กว่า 100 คนเข้าข่ายกระทำการขัดต่อมาตรา 265 ของรัฐธรรมนูญ และอาจส่งผลให้ ส.ส. และ ส.ว. เหล่านั้นขาดคุณสมบัติ ตามที่นายศุภชัย ใจสมุทร รองโฆษกประจำ<orgName>สำนักนายกรัฐมนตรี</orgName> เคยไปยื่นเรื่องร้องเรียนต่อ <orgName>กกต.</orgName> เมื่อครั้งสมัยอยู่พรรคพลังประชาชน ช่วงรัฐบาลนายสมัคร สุนทรเวช อดีตนายกรัฐมนตรี </p>
<p>ล่าสุด นายศุภชัย ใจสมุทร ที่เวลานี้เปลี่ยนบทบาท มาอยู่ฝ่ายรัฐบาล และสังกัด<orgName>พรรคภูมิใจไทย</orgName> (<orgName>ภท.</orgName>) ให้เหตุผลถึงการกระทำของตัวเองในอดีตที่ผ่านมาว่า อะไรจะเกิดก็ต้องเกิด ที่ผ่านมาตนได้ไปยื่นเรื่องต่อ <orgName>กกต.</orgName> เพราะต้องการให้ผู้เกี่ยวข้องบังคับใช้มาตรา 265 วรรคสอง ของรัฐธรรมนูญ ที่ถือหุ้นในห้างหุ้นส่วนที่มีสัมปทานกับรัฐในลักษณะผูกขาดตัดตอน ให้ครอบคลุมและครบถ้วนกับทุกคนโดยมีบุคคลอื่นที่เห็นในทำนองเดียวกันไปยื่นเรื่องกับ <orgName>กกต.</orgName> เหมือนตนด้วย แต่ต่อมาเมื่อบ้านเมืองเกิดวิกฤต มีคน<orgName>เสื้อเหลือง</orgName>ปิดล้อมสนามบินสุวรรณภูมิ และสนามบินดอนเมือง และนำไปสู่การพลิกขั้วจัดตั้งรัฐบาลโดย<orgName>พรรคประชาธิปัตย์</orgName> ตนได้พยายามติดต่อ <orgName>กกต.</orgName> เพื่อขอถอนเรื่องดังกล่าว เพราะต้องการให้เกิดความสงบสุขและสมานฉันท์ โดยยืนยันว่าไม่ติดใจแล้ว แต่ <orgName>กกต.</orgName>ไม่ยอมตอบรับ โดยให้เหตุผลว่า คนอื่นๆ ที่ไปยื่นเรื่องดังกล่าวไว้ยังติดใจอยู่ </p>
<p>ผู้สื่อข่าวถามว่า หาก <orgName>กกต.</orgName>ออกมาให้สมาชิกรัฐสภากว่า 100 คน โดยเฉพาะ ส.ส. <orgName>พรรคประชาธิปัตย์</orgName> (<orgName>ปชป.</orgName>) ขาดคุณสมบัติ จะทำให้เกิดความไม่พอใจ <orgName>ภท.</orgName>หรือไม่ นายศุภชัยกล่าวว่า "คงไม่ เขาน่าจะเข้าใจผมในบทบาท ณ ขณะนั้น ซึ่งการที่ผมไปติดต่อขอถอนเรื่องออกมา ก็น่าจะแสดงให้เห็นแล้วว่ามีเจตนาเพื่อบ้านเมือง" </p>
<p>ทั้งนี้ รายชื่อ ส.ส.ที่นายศุภชัย ได้ยื่นต่อทาง <orgName>กกต.</orgName>เพื่อให้ผู้ถือหุ้นดังกล่าวสิ้นสุดการเป็นสมาชิกภาพ ตามมาตรา 106 (6) ของรัฐธรรมนูญ 2550 ส่วนใหญ่เป็น ส.ส.<orgName>พรรคประชาธิปัตย์</orgName> อาทิ 1.นายสุเทพ เทือกสุบรรณ เลขาธิการพรรค และ ส.ส.<orgName>สุราษฎร์ธานี</orgName> 2.นายสมเกียรติ ฉันทวานิช ส.ส.<orgName>กรุงเทพฯ</orgName> 3.นายสกลธี ภัททิยกุล ส.ส.<orgName>กรุงเทพฯ</orgName> 4.คุณหญิงกัลยา โสภณพนิช 5.นายชนินทร์ รุ่งแสง ส.ส.<orgName>กรุงเทพฯ</orgName> 6.น.ส.รัชดา ธนาดิเรก ส.ส.<orgName>กรุงเทพฯ</orgName> 7.นายองอาจ คล้ามไพบูลย์ ส.ส.<orgName>กรุงเทพฯ</orgName> 8.นายสราวุธ อ่อนละมัย ส.ส.<orgName>ชุมพร</orgName> 9.นายเธียรชัย สุวรรณเพ็ญ ส.ส.<orgName>ตาก</orgName> 10.นายชาญชัย อิสระเสนารักษ์ ส.ส.<orgName>นครนายก</orgName> </p>
<p>11.น.ส.นริศา อดิเทพวรพันธุ์ ส.ส.<orgName>นครศรีธรรมราช</orgName> 12.นายสัมพันธ์ ทองสมัคร ส.ส.<orgName>นครศรีธรรมราช</orgName> 13.นายอภิชาต ศักดิเศรษฐ์ ส.ส.<orgName>นครศรีธรรมราช</orgName> 14.นายสงกรานต์ จิตสุทธิภากร ส.ส.<orgName>นครสวรรค์</orgName> 15.นายเฉลิมชัย ศรีอ่อน ส.ส.<orgName>ประจวบคีรีขันธ์</orgName> 16.นางกันตวรรณ ตันเถียร กุลจรรยาวิวัฒน์ ส.ส.<orgName>พังงา</orgName> 17.นายจุติ ไกรฤกษ์ ส.ส.<orgName>พิษณุ</orgName> 18.นายวิชัย ล้ำสุทธิ ส.ส.<orgName>ระยอง</orgName> 19.นายเจือ ราชสีห์ ส.ส.<orgName>สงขลา</orgName> 20.นายวินัย เสนเนียม ส.ส.<orgName>สงขลา</orgName> 21.นายลาภศักดิ์ ลาภาโรจน์กิจ ส.ส.<orgName>สงขลา</orgName> 22.นางนิภา พริ้งศุลกะ ส.ส.<orgName>สุราษฎร์ธานี</orgName> 23.พล.อ.พิชาญเมธ ม่วงมณี ส.ส.สัดส่วน 24.นายประกอบ จิรกิตติ ส.ส.สัดส่วน 25.นายไตรรงค์ สุวรรณคีรี ส.ส.สัดส่วน และ 26.น.ส.เฉลิมลักษณ์ เก็บทรัพย์ ส.ส.สัดส่วน นอกจากนั้นยังมี ส.ว.ที่ส่อขัดรัฐธรรมนูญมาตรา 265 วรรคสอง อีก 31 ราย </p>
<p>อนึ่ง <orgName>กกต.</orgName> กำลังเตรียมบรรจุวาระการพิจารณาเรื่องดังกล่าวเข้าสู่ที่ประชุมในเร็วๆ นี้ อย่างไรก็ตาม หาก <orgName>กกต.</orgName>มีความเห็นว่า ส.ส. หรือ ส.ว. ต้องพ้นจากสมาชิกภาพ ก็จะมีการทำหนังสือส่งไปยังประธานแห่งสภาของผู้ดำรงตำแหน่งนั้นๆ จากนั้นจึงจะส่งเรื่องต่อไปยัง<orgName>ศาลรัฐธรรมนูญ</orgName>เพื่อวินิจฉัยต่อไป</p></body>
</news>
