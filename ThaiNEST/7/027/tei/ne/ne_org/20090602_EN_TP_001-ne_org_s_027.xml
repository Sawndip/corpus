<teiHeader>
<fileDesc>
<titleStmt>
  <title>"โบวี่"บอกเลิก"เจ" ช็อกถ้า"ใหม่"เสียบ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/020609/5564  </bibl>
</sourceDesc>
</fileDesc>
</teiHeader>
<news>
<headline>"โบวี่"บอกเลิก"เจ" ช็อกถ้า"ใหม่"เสียบ</headline>
<lead></lead>
<neck></neck>
<body><p>โบวี่-อัฐมา  ชีวนิชพันธ์  รับเป็นคนบอกเลิกหนุ่มเจ-ชญาน์วัชร  เทพชาตรี  แต่ปกป้องใหม่-สุคนธวา  เกิดนิมิตรไม่ใช่มือที่สาม  "ไม่ใช่หรอกพี่ใหม่ไม่ใช่มือที่สามหรอก  เพราะที่โบห่างจากเจ  โบเป็นฝ่ายบอกเจเอง  คือเจอาจจะมีคุยกับพี่ใหม่  แต่โบไม่รู้สึกว่าเขาสนิทสนมกัน  เพราะพี่ใหม่กับเจรู้จักกันได้เพราะโบแนะนำ  โบก็ไม่ทราบว่าเขาสองคนคิดอะไรกันมั้ย  โบตอบแทนไม่ได้  แต่เท่าที่โบรู้หลังจากห่างจากเจไปได้แป๊บหนึ่ง  ก็เห็นเจไปคุยสนิทกับพี่ใหม่ </p>

     <p>มันมีประมาณ  2-3  ครั้งโบโทร.ไปหาเจ  แล้วเจบอกว่ากำลังคุยกับพี่ใหม่  ตอนนั้นโบก็งงแต่ในความคิดโบคือพี่ใหม่คงไม่ชอบเด็กหรอก  โบแค่รู้สึกแปลกๆ  นิดหนึ่งที่เขาคุยกันและคุยนาน  เราก็ไม่รู้ว่าเขาคุยกันในแง่ไหนสนิทกันแค่ไหน  เพราะโบถามเจ  เจก็ไม่บอก  ส่วนกับพี่ใหม่โบก็ยังไม่เคยคุยกันเรื่องนี้  แต่ถ้าเขาคบกันจริงๆ  โบก็คงรู้สึกแปลกมาก  เราคงช็อกเพราะเป็นเรื่องที่เราไม่คาดคิดมาก่อน  มันใกล้ตัวเขาจะคบกันลับหลังเราหรือเปล่าไม่รู้  แต่ยังไงพี่ใหม่ก็เป็นพี่เราก็เคารพเขาเหมือนเดิม"</p></body>
</news>
