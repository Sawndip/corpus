<teiHeader>
<fileDesc>
<titleStmt>
  <title>"เจมส์-เอ๊ะ"จอง!  ปลายปีหน้าวิวาห์แน่นอน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/020709/7159  </bibl>
</sourceDesc>
</fileDesc>
</teiHeader>
<news>
<headline>"เจมส์-เอ๊ะ"จอง!  ปลายปีหน้าวิวาห์แน่นอน</headline>
<lead></lead>
<neck></neck>
<body><p>เป็นคู่รักกันตั้งแต่เจมส์-เรืองศักดิ์  ลอยชูศักดิ์  และเอ๊ะ-ศศิกานต์  อภิชาตวรศิลป์  ยังสังกัด<orgName>ค่ายอาร์เอสฯ</orgName>  ทุกวันนี้ทั้งคู่ก็ยังครองรักกันอย่างหวานชื่น  หลังจากที่ควงคู่ไปร่วมงานแต่งเพื่อนๆ  หลายคู่  เจมส์ก็ทำเซอร์ไพรส์กลางงานแต่งแบม-จณิสตา  ด้วยการประกาศแต่งงานกับเอ๊ะแบบไม่ให้รู้ตัว  โดยกำหนดจะทำพิธีวิวาห์ประมาณปลายปีหน้า</p>

     <p>"ปีหน้าแต่งแน่นอนครับ  วางแผนไว้ประมาณปลายๆ  ปี  แต่ยังไม่ได้ดูฤกษ์คิดว่าคงเอาฤกษ์สะดวก  เอาความพร้อมของเราทั้งสองฝ่ายมากกว่า  ซึ่งตอนนี้ผู้ใหญ่พร้อมหมดแล้วครับ  รอแค่ว่าเมื่อไหร่เราจะพูดอย่างเป็นทางการสักที  ซึ่งที่บอกว่าแต่งปลายปีหน้า  ก็คือแพลนกันเอาไว้หลวมๆ  เฉยๆ  ครับยังไม่ได้คุยกับผู้ใหญ่เป็นเรื่องเป็นราว</p>

     <p>ที่ผ่านมาก็มีคนถามเยอะว่าเมื่อไหร่แต่งงาน  แต่ด้วยสมัยก่อนเรามีงานเยอะ  ไหนจะออกอัลบั้ม  ไหนจะต้องไปเล่นคอนเสิร์ต  ไหนจะงานละครอีก  แต่ตอนนี้เจมส์อยู่ในหน้าที่การงานที่ค่อนข้างจะนิ่ง  งานหลักๆ  จะเป็นการบริหารงาน  ก็เลยคิดว่าเนี่ยแหละ  เป็นช่วงเวลาที่เหมาะสมแล้ว"  เจมส์กล่าว</p></body>
</news>
