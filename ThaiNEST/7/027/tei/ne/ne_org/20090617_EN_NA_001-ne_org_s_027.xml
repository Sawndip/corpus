<teiHeader>
<fileDesc>
<titleStmt>
  <title>บรูซ วิลลิส ควงเมียใหม่ถ่ายหวิว  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-17 00:01:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/inter-entertain/20090617/51898/%e0%b8%9a%e0%b8%a3%e0%b8%b9%e0%b8%8b-%e0%b8%a7%e0%b8%b4%e0%b8%a5%e0%b8%a5%e0%b8%b4%e0%b8%aa-%e0%b8%84%e0%b8%a7%e0%b8%87%e0%b9%80%e0%b8%a1%e0%b8%b5%e0%b8%a2%e0%b9%83%e0%b8%ab%e0%b8%a1%e0%b9%88%e0%b8%96%e0%b9%88%e0%b8%b2%e0%b8%a2%e0%b8%ab%e0%b8%a7%e0%b8%b4%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>บรูซ วิลลิส ควงเมียใหม่ถ่ายหวิว</headline>
<lead>พระเอกจอมอึด Die Hard ถ่ายปก <orgName>W Magazine</orgName> คู่ภรรยาใหม่นางแบบชุดชั้นในสุดเซ็กซี่ เปิดใจเป็นหม้ายสิบกว่าปีสุดเฉา เจอรักครั้งใหม่ทำชีวิตเปลี่ยน</lead>
<neck></neck>
<body><p>บรูซ วิลลิส ถ่ายปก<orgName>นิตยสาร W</orgName> ฉบับเดือนกรกฎาคม คู่ภรรยาใหม่ เอ็มมา เฮิร์นนิง พร้อมให้สัมภาษณ์หมดเปลือก โดยยอมรับว่าพระเอกสุดอึดจาก Die Hard อย่างเขาต้องทนเหงาแค่ไหนหลังเลิกร้างกับภรรยาเก่า แม่สาวเดมี มัวร์ ทำให้ต้องครองโสดอยู่นานกว่า 10 ปี</p>

<p>นักแสดงวัย 54 ปี เปิดใจว่าชีวิตโสดหลังจากแยกทางกับเดมี มัวร์ เมื่อปี 1998 ถือเป็นช่วงเวลาที่โดดเดี่ยว แม้จะไม่ถึงกับเดียวดาย  แต่ก็ไร้ความสุข รู้สึกว่าชีวิตช่างมืดมน (บรูซ ควงนางแบบสวยเซ็กซี่มากหน้าหลายตา รวมทั้งหมั้นหมายกับนางแบบสุดเอ็กซ์ บรู้ค เบิร์น ก่อนจะเลิกกันไปเมื่อ 5 ปีก่อน) และเขาไม่คิดว่าจะมีสาวหน้าไหนมาแทนที่ ‘เดมี’ คนเดิมได้</p>

<p>จนนาทีที่เขาได้เจอและนัดเดทกับนางแบบเซ็กซี่ชุดชั้นในแบรนด์ไฮโซ "วิคตอเรีย ซีเครต" นั่นแหล่ะเป็นจุดเปลี่ยนที่นำเขาไปสู่ชีวิตใหม่ กับความรักครั้งใหม่ ‘เอ็มมี’ คือคนที่ใช่ ก่อนที่เขาจะตัดสินใจร่วมหอลงโรงกับนางแบบวัย 32 ปีรายนี้ ตั้งแต่เมื่อเดือนมีนาคมที่ผ่านมา</p>

<p>บรูซ บอกว่าชีวิตเขาเปลี่ยนไปจากช่วงสิบกว่าปีแห่งความโดดเดี่ยว ตอนนี้เขามีความสุข และรู้สึกว่าชีวิตในแต่ละวันช่างเต็มไปด้วยคุณค่าและมีความหมาย</p>

<p>หนุ่มอึด Die Hard บอกด้วยว่า อีกเรื่องดีๆ ที่เกิดขึ้นในชีวิต ก็คือการที่ ‘เอ็มมา’ เข้ากับลูกๆ ของเขาได้ดี รวมทั้งความสัมพันธ์แน่นแฟ้นระหว่างครอบครัวใหม่ของเขา (กับเอ็มมา) และเดมี (กับแอสตัน คุชเชอร์ สามีใหม่)</p>

<p>“สำหรับผมและเดมี ลูกๆ ต้องมาก่อนเสมอ และเราก็โชคดีมากที่ทุกคนเข้ากันได้ดี ผมยังรักเดมี และเคารพในการตัดสินใจ รวมทั้งชื่นชมการใช้ชีวิตของเธอมาโดยตลอด” บรูซ เปิดใจกับ <orgName>W Magazine</orgName></p>


<p>ด้าน เอ็มมา เฮิร์นนิง ก็บอกว่า เธอรู้สึกเอ็นจอยกับบทบาทใหม่ในการเป็น ‘แม่เลี้ยง’ ของ รูเมอร์ วัย 20 ปี สเก้าท์ วัย 17 ปี และทัลลูล่า แบลล์ วัย 15 ปี ลูกๆ ทั้ง 3 คนของบรูซและเดมีเป็นอย่างมากด้วยเช่นกัน</p></body>
</news>
