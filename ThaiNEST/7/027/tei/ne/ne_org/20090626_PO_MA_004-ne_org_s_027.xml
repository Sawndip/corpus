<teiHeader>
<fileDesc>
<titleStmt>
  <title>นักวิชาการติง77ปีการเมืองล้าหลัง  สาเหตุขรก.-กองทัพไม่ยอมรับปชต.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03260652&sectionid=0133&day=2009-06-26  </bibl>
</sourceDesc>
</fileDesc>
</teiHeader>
<news>
<headline>นักวิชาการติง77ปีการเมืองล้าหลัง  สาเหตุ<orgName>ขรก.</orgName>-กองทัพไม่ยอมรับ<orgName>ปชต.</orgName></headline>
<lead>นักวิชาการ<orgName>ธรรมศาสตร์</orgName> ติงประชาธิปไตยไทย 77 ปี ไม่เดินไปข้างหน้า เหตุข้าราชการ ผู้นำกองทัพ ไม่ยอมรับ ไม่กล้าเดินออกจากกรอบ แถมโยนความผิดให้ประชาชน เมื่อมีการทุจริตเลือกตั้ง</lead>
<neck></neck>
<body><p>เมื่อวันที่ 25 มิถุนายน ที่รัฐสภา <orgName>สถาบันพระปกเกล้า</orgName>ร่วมกับ<orgName>สภาผู้แทนราษฎร</orgName> จัดเสวนาวิชาการเรื่อง "พัฒนาการทางการเมือง จากพระปกเกล้าฯสู่การเมืองยุคปฏิรูป" นายธงชัย วงศ์ชัยสุวรรณ คณบดี<orgName>คณะรัฐศาสตร์ มหาวิทยาลัยอุบลราชธานี</orgName> กล่าวว่า สาเหตุที่ประเทศไทยมีรัฐธรรมนูญหลายฉบับ เพราะสังคมขาดประเพณีเคารพกฎหมาย โดยเฉพาะชนชั้นผู้นำที่ไม่ยอมเคารพกฎหมายและใช้หลักอภิสิทธิ์ชน โดยเฉพาะคนร่ำรวยจะใช้จ้างทนายช่วยจนหลุดจากคดี ซึ่งตนเห็นหลายคนที่มีความผิด แต่ไม่ต้องติดคุก แตกต่างจากสังคมตะวันตกที่มีวิวัฒนาการทางด้านกฎหมายมาตั้งแต่กรีกจนถึงโรมัน</p>
<p>ขณะที่ นายธเนศ อาภรณ์สุวรรณ คณบดี<orgName>คณะศิลปศาสตร์ มหาวิทยาลัยธรรมศาสตร์</orgName> กล่าวว่า อุปสรรคสำคัญที่ทำให้การเมืองไทย 77 ปีที่ผ่านมาไม่พัฒนา คือ คนชั้นนำที่มีอำนาจโดยเฉพาะผู้ที่รับผิดชอบกองทัพและข้าราชการประจำไม่ยอมพัฒนา ส่วนประชาชนไม่ใช่จำเลยหรือคนที่กระทำไม่ให้ประชาธิปไตยพัฒนา ที่ผ่านมามีการเบี่ยงเบนประเด็นทำให้หลงทาง โดยกล่าวหาว่าซื้อสิทธิขายเสียงเป็นมูลเหตุสำคัญของความล้มเหลวในระบอบประชาธิปไตย ถือเป็นการโยนความผิดให้ประชาชน</p>
<p>ด้านนายปริญญา เทวานฤมิตรกุล อาจารย์ประจำ<orgName>คณะนิติศาสตร์ มหาวิทยาลัยธรรมศาสตร์</orgName> กล่าวว่า สาเหตุที่การเมืองไม่พัฒนา คืออำนาจของฝ่ายรัฐบาลไปครอบงำ<orgName>รัฐสภา</orgName> โดยเฉพาะ ส.ส.ที่เป็นตัวแทนจากประชาชน แต่กลับรับใช้พรรคการเมืองและตัวนายกฯ รวมทั้งการจัดตั้งรัฐบาลก็เอาเก้าอี้เป็นเครื่องต่อรองจึงทำให้รัฐธรรมนูญแต่ละฉบับพยายามจะแก้ปัญหานี้ จนขณะนี้รัฐธรรมนูญ 2550 มีจำนวนตัวอักษรถึง 4.4 หมื่นคำ แต่ประชาชนไม่ได้อ่านและเข้าไม่ถึง จึงไม่สามารถเข้ามาตรวจสอบกลไกทางการเมือง</p></body>
</news>
