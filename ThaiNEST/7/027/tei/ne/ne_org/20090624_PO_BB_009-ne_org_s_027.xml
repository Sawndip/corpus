<teiHeader>
<fileDesc>
<titleStmt>
  <title>สาวิทย์ ผู้นำหยุดเดินรถไฟ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 12:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/news-maker/20090624/54194/%e0%b8%aa%e0%b8%b2%e0%b8%a7%e0%b8%b4%e0%b8%97%e0%b8%a2%e0%b9%8c-%e0%b8%9c%e0%b8%b9%e0%b9%89%e0%b8%99%e0%b8%b3%e0%b8%ab%e0%b8%a2%e0%b8%b8%e0%b8%94%e0%b9%80%e0%b8%94%e0%b8%b4%e0%b8%99%e0%b8%a3%e0%b8%96%e0%b9%84%e0%b8%9f.html  </bibl>
</sourceDesc>
</fileDesc>
</teiHeader>
<news>
<headline>สาวิทย์ ผู้นำหยุดเดินรถไฟ</headline>
<lead>นายสาวิทย์ แก้วหวาน ประธาน<orgName>สหภาพแรงงานรัฐวิสาหกิจรถไฟแห่งประเทศไทย</orgName> (ประธาน <orgName>สร.ร.ฟ.ท.</orgName>)เพิ่งได้รับเลือกเป็นประธาน <orgName>สร.ร.ฟ.ท.</orgName>เมื่อ2เดือนที่ผ่านมา</lead>
<neck></neck>
<body><p>ได้นำพนักงาน ร.ฟ.ท.ทั่วประเทศหยุดให้บริการรถไฟ เพื่อกดดันให้รัฐบาลยกเลิกมติ<orgName>คณะรัฐมนตรี</orgName> (<orgName>ครม.</orgName>) 3 มิถุนายน 2552 ซึ่งเห็นชอบแผนปรับปรุงโครงสร้างการบริหารงาน ร.ฟ.ท. </p>
<p>ท่ามกลางความกังขาว่า <orgName>สร.ร.ฟ.ท.</orgName>หมดหนทางเจรจาแล้วหรือถึงได้ใช้ความเดือดร้อนของประชาชนมาเป็นเครื่องมือกดดันรัฐบาล ทั้งๆที่<orgName>ครม.</orgName>เพิ่งอนุมัติในหลักการ </p>
<p>"สาวิทย์"เป็นชาว<orgName>พัทลุง</orgName> สมรสกับนางเสน่ห์ (หงษ์ทอง) แก้วหวาน มีบุตรด้วยกัน 2 คน </p>
<p>จบการศึกษาวิทยาลัยเทคนิคพัทลุง คณะวิศวกรรมรถไฟ เข้าทำงานในการรถไฟแห่งประเทศไทยตั้งแต่ปี 2525 ไม่นานนักก็กระโจนเข้าสู่ขบวนการแรงงานในปี 2531 และร่วมกิจกรรมเคลื่อนไหวต่างๆเรื่อยมา จนกระทั่งได้เป็นรองประธาน <orgName>สร.ร.ฟ.ท.</orgName> ก่อนเขยิบมาเป็นเลขาธิการ<orgName>สมาพันธ์แรงงานรัฐวิสาหกิจสัมพันธ์</orgName> (<orgName>สรส.</orgName>)จนถึงปัจจุบัน</p>
<p>ต่อมาเข้าร่วมกับผู้นำแรงงานภาคต่างๆในนาม<orgName>คณะกรรมการสมานฉันท์แรงงานไทย</orgName> ในตำแหน่งเลขานุการ และยังเข้าร่วมกับ<orgName>กลุ่มพันธมิตรประชาชนเพื่อประชาธิปไตย</orgName>ชุมนุมขับไล่รัฐบาลพ.ต.ท.ทักษิณ ชินวัตร ในปี 2549</p>
<p>มีบทบาทเป็นโฆษกบนเวที เมื่อแกนนำรุ่นแรกถูกแจ้งความพ่วงฟ้องศาล เขาจึงได้รับแต่งตั้งเป็นแกนนำรุ่นที่ 2 นำการชุมนุมในช่วงปลายปี 2551 อยู่ร่วมในเหตุการณ์ใช้ความรุนแรงสลายการชุมนุมที่หน้ารัฐสภาวันที่ 7 ตุลาคม 2551 จนมีผู้ได้รับบาดเจ็บและเสียชีวิต </p>
<p>เพิ่งได้รับเลือกเป็นประธาน <orgName>สร.ร.ฟ.ท.</orgName>เมื่อ 2 เดือนที่ผ่านมา </p></body>
</news>
