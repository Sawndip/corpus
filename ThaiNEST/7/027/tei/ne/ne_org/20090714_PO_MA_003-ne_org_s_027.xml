<teiHeader>
<fileDesc>
<titleStmt>
  <title>อดีตส.ส.อีสานปชป."ไขก๊อก" "ยุทธพงศ์"อ้างทบทวนตัวเอง  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol02140752&sectionid=0133&day=2009-07-14  </bibl>
</sourceDesc>
</fileDesc>
</teiHeader>
<news>
<headline>อดีตส.ส.อีสาน<orgName>ปชป.</orgName>"ไขก๊อก" "ยุทธพงศ์"อ้างทบทวนตัวเอง</headline>
<lead>"ยุทธพงศ์ จรัสเสถียร" มือปราบรถดับเพลิง อดีต ส.ส.<orgName>มหาสารคาม</orgName> ยื่นใบลาออกจาก <orgName>ปชป.</orgName> หลังอยู่ใต้ร่มเงานาน 10 ปี อ้างขอเวลาทบทวนตัวเองสักระยะ ปัดยังไม่คิดไปสังกัดพรรคอื่น</lead>
<neck></neck>
<body><p>นายยุทธพงศ์ จรัสเสถียร อดีต ส.ส.<orgName>มหา สารคาม</orgName> <orgName>พรรคประชาธิปัตย์</orgName> เปิดเผยว่า เมื่อเช้าวันที่ 13 กรกฎาคมที่ผ่านมา ได้ยื่นหนังสือลาออกจากการเป็นสมาชิก<orgName>พรรคประชาธิปัตย์</orgName>อย่างเป็นทางการแล้ว ถือว่ามีผลโดยสมบูรณ์นับตั้งแต่วันนี้เป็นต้นไป "ต้องขอบคุณ<orgName>พรรค ประชาธิปัตย์</orgName> ที่ทำให้ผมได้เกิด เติบโต และทำงานทางการเมืองมาตลอดระยะ 10 ปีเต็ม เนื่องจากวันนี้ ไม่ได้มีสถานะของความเป็น ส.ส. อีกทั้งเห็นว่า <orgName>พรรคประชาธิปัตย์</orgName>เติบใหญ่จนได้กลับมาเป็นรัฐบาลอีกครั้ง จึงตัดสินใจลาออก โดยไม่ได้มีความโกรธเคือง หรือน้อยเนื้อต่ำใจใดๆ เพียงแค่ต้องการกลับไปนั่งคิดและทบทวนเกี่ยวกับอนาคตทางการเมืองสักระยะ" นายยุทธพงศ์กล่าว</p>
<p>ผู้สื่อข่าวถามว่า มีการปรึกษาใครก่อนที่จะตัดสินใจหรือไม่ นายยุทธพงศ์กล่าวว่า "ยอมรับว่าไม่ได้ปรึกษาใคร เป็นการตัดสินใจด้วยตัวเอง ต้องขอโทษผู้ใหญ่หลายๆ คนที่ให้โอกาส"</p>
<p>เมื่อถามว่า เป็นเพราะขุดคุ้ยโครงการทุจริตการจัดซื้อเรือดับเพลิงของ<orgName>กรุงเทพ มหานคร</orgName> (<orgName>กทม.</orgName>) มูลค่ากว่า 6,700 ล้านบาท จนทำให้เกิดปัญหากับแกนนำ<orgName>พรรคประชาธิปัตย์</orgName>หลายคนหรือไม่ นายยุทธพงศ์กล่าวว่า "ไม่เกี่ยวกัน การดำเนินการเรื่องดังกล่าวถือเป็นการทำหน้าที่ของประชาชน คนหนึ่ง ที่เห็นความไม่ชอบมาพากลจากโครงการดังกล่าว"</p>
<p>ถามว่า ในการเลือกตั้งครั้งหน้าจะลงสมัคร ส.ส.อีกหรือไม่ และลงในนามพรรคการเมืองใด นายยุทธพงศ์กล่าวว่า "ตอนนี้ยังไม่คิดสมัครเข้าพรรคการเมืองใด เพราะต้องการกลับมาทบทวนและปรับปรุงบทบาททางการเมือง เนื่องจากทำงานการเมืองมานานถึงสิบปี และช่วงเวลาที่เหลือนับจากนี้ จะทำธุรกิจส่วนตัว ดูแลกิจการของครอบครัว"</p>
<p>อนึ่ง นายยุทธพงศ์เป็นสมาชิก<orgName>พรรคประชาธิปัตย์</orgName>เมื่อปี 2543 ได้รับการเลือกตั้งเป็น ส.ส. เมื่อปี 2544 มีบทบาทการเมืองในฐานะผู้เปิดโปงโครงการจัดซื้อรถดับเพลิงและเรือดับเพลิงของ <orgName>กทม.</orgName> ที่ไม่โปร่งใส อีกทั้งยังเคยเป็นกรรมการบริหาร<orgName>พรรคประชาธิปัตย์</orgName> 2 สมัย เมื่อปี 2547,2548 เป็นรองโฆษก<orgName>พรรคประชาธิปัตย์</orgName> และผู้ช่วยเลขาธิการ<orgName>พรรคประชาธิปัตย์</orgName></p></body>
</news>
