<teiHeader>
<fileDesc>
<titleStmt>
  <title>เพื่อไทยซัดปชป.ร้าวเตือนระวังเสียขุนพลอีสาน  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=41413  </bibl>
</sourceDesc>
</fileDesc>
</teiHeader>
<news>
<headline><orgName>เพื่อไทย</orgName>ซัด<orgName>ปชป.</orgName>ร้าวเตือนระวังเสียขุนพลอีสาน</headline>
<lead></lead>
<neck></neck>
<body><p>นายคณวัฒน์ วศินสังวร รองหัวหน้า<orgName>พรรคเพื่อไทย</orgName> กล่าวถึงกรณีที่นายอภิสิทธิ์ เวชชาชีวะ นายกรัฐมนตรี นัดกินข้าวกับนายเนวิน ชิดชอบ แกนนำ<orgName>พรรคภูมิใจไทย</orgName> ที่บ้านพิษณุโลก จนทำให้นายสุทัศน์ เงินหมื่น แกนนำ<orgName>พรรคประชาธิปัตย์</orgName>ที่รับผิดชอบดูแลพื้นที่ภาคอีสานแสดงความไม่พอใจ ว่า การนัดกินข้าวของนายกฯและนำไปสู่การประกาศลงพื้นที่จ.บุรีรัมย์ดังกล่าว น่าสงสัยว่าภายในพรรคประชาธิปัตย์เกิดอะไรขึ้นหรือไม่ มีความขัดแย้งหรือไม่ เพราะก่อนหน้านี้นายสุทัศน์ได้ไปคุยกับนายสมชาย วงศ์สวัสดิ์ อดีตนายกฯ พอมาวันนี้นายอภิสิทธิ์กลับไปกินข้าวกับนายเนวิน และเลือกที่จะเดินทางไปยังจ.บุรีรัมย์ซึ่งเป็นฐานที่มั่นของนายเนวิน จากนั้นก็ออกมาให้สัมภาษณ์ต่อสื่อมวลชนว่านัดกินข้าวกับนายเนวิน ทั้งๆที่ความจริงจะไปนัดคุยกันลับๆที่ไหนก็ได้ เหมือนต้องการจะบอกว่าให้นายเนวินเป็นผู้ดูแลจัดการภาคอีสาน เชื่อว่าหากเป็นไปตามนี้สุดท้ายแล้ว<orgName>พรรคประชาธิปัตย์</orgName>จะเสียถึง 2 เด้ง คือ เสียนายสุทัศน์ขุนพลอีสานไป รวมทั้งนายเนวินก็จะเจาะพื้นที่อีสานไม่สำเร็จ เนื่องจากประชาชนยังคงให้ความนิยมศรัทธา<orgName>พรรคเพื่อไทย</orgName>อยู่อย่างหนาแน่น อย่างไรก็ตามเรื่องนี้อาจมีนัยยะทางการเมืองเพื่อสยบภาพความขัดแย้งในประเด็นรถเมล์ 4,000 คันที่เชื่อว่าท้ายที่สุดแล้วนายอภิสิทธิ์จะระงับโครงการดังกล่าว เพื่อสร้างภาพลักษณ์ที่ดีให้รัฐบาล แต่จะแอบเปลี่ยนไปสนับสนุนโครงการอื่นๆที่อยู่ในความรับผิดชอบของ<orgName>พรรคภูมิใจไทย</orgName>แทน เช่น โครงการสนามบินสุวรรณภูมิเฟส 2 </p></body>
</news>
