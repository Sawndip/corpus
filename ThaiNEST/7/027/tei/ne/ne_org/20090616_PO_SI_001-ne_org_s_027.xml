<teiHeader>
<fileDesc>
<titleStmt>
  <title>นายกฯอภิสิทธิ์เปลี่ยนที่แถลงข่าวหวั่นความปลอดภัย  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=40261  </bibl>
</sourceDesc>
</fileDesc>
</teiHeader>
<news>
<headline>นายกฯอภิสิทธิ์เปลี่ยนที่แถลงข่าวหวั่นความปลอดภัย</headline>
<lead></lead>
<neck></neck>
<body><p>วันนี้(16มิ.ย.2552)ที่ทำเนียบรัฐบาลในช่วงเช้าก่อนการประชุมครม. <orgName>สำนักโฆษกทำเนียบรัฐบาล</orgName>ได้ย้ายเวทีเเถลงข่าว(โพเดียม)ของนายอภิสิทธิ์ เวชชาชีวะ นายกรัฐมนตรี ที่ตามปกตินั้นเวทีนี้จะติดตั้งไว้ที่บันไดตึกเเดง เเละบันไดตึกไทยคู่ฟ้าเพื่อให้นายอภิสิทธิ์เเถลงข่าว โดยวันนี้เจ้าหน้าที่สำนักโฆษกได้ย้ายเวทีนี้มาติดตั้งที่ตึกนารีสโมสรเเทน</p>
<p>ผู้สื่อข่าวรายงานว่า ได้สอบถามเจ้าหน้าที่<orgName>สำนักโฆษก</orgName>จึงทราบว่า เหตุที่ย้ายเวทีเเถลงข่าวของนายอภิสิทธิ์นั้นเพราะช่วงนี้เป็นฤดูฝนจึงต้องเปลี่ยนเวที หากนายอภิสิทธิ์ต้องการเเถลงข่าวด่วน ณ ที่ใดที่หนึ่งในทำเนียบรัฐบาลก็สามารถย้ายเวทีนี้ไปได้ทันที ทั้งนี้เจ้าหน้าที่ได้ทดสอบระบบเครื่องเสียงเเละเปลี่ยนฉากหลังชั่วคราวในการเเถลงข่าวของนายอภิสิทธิ์โดยนำผ้าม่านสีเทาเเละธงชาติ<orgName>ไทย</orgName>มาประดับไว้ ซึ่งผ้าม่านนี้สามารถรูดเก็บได้ทันทีเพราะฉากหลังการเเถลงข่าวภายในตึกนารีสโมสรที่เดิมนั้นจะมีภาพตึกไทยคู่ฟ้า </p>
<p>ผู้สื่อข่าวรายงานว่า สาเหตุที่เเท้จริงของการเปลี่ยนสถานที่เเถลงข่าวของนายอภิสิทธิ์นั้น มาจากการดูเเลความปลอดภัยที่หละหลวมของเจ้าหน้าที่ตำรวจสันติบาลที่ปล่อยให้ประชาชนที่มาร้องเรียนสามารถบุกประชิดตัวเเละต่อว่านายอภิสิทธิ์ในการไม่เเก้ปัญหาให้ประชาชนหลายครั้งเเล้ว </p>
<p>ผู้สื่อข่าวรายงานว่า ตั้งเเต่นายอภิสิทธิ์มารับตำเเหน่งนายกรัฐมนตรีนั้น เจ้าหน้าที่ทหารได้นำสุนัขทหารมาดมตรวจสอบวัตถุต้องสงสัยเป็นประจำทุกเช้า โดยตรวจสอบตึกไทยคู่ฟ้า ตึกบัญชาการ ตึกสันติไมตรี ตึกนาสโมสร เเละตึกเเดง เพื่อป้องกันเหตุร้ายเป็นประจำทุกวัน</p></body>
</news>
