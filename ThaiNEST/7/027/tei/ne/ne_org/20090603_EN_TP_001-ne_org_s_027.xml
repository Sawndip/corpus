<teiHeader>
<fileDesc>
<titleStmt>
  <title>"ตั๊ก"ไม่เอา"ปูไข่" เผยตัวจริงเป็นมังกรวัยดึก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/030609/5625  </bibl>
</sourceDesc>
</fileDesc>
</teiHeader>
<news>
<headline>"ตั๊ก"ไม่เอา"ปูไข่" เผยตัวจริงเป็นมังกรวัยดึก</headline>
<lead></lead>
<neck></neck>
<body><p>หลังจากที่มีแต่ข่าวเรื่องงานทำหนังอีโรติก  ที่ได้เป้ย-ปานวาด  เหมมณี  มาเป็นดารานำฝ่ายหญิง  ล่าสุดตั๊ก-บงกช  คงมาลัย  ก็ตกเป็นข่าวเรื่องความรักอีกแล้ว  แต่คราวนี้ออกมาปฏิเสธว่า   ปูไข่-พงษ์สิริ  บรรลือวงศ์  ไม่ได้เป็นแฟนใหม่  เพราะคบกันในฐานะเพื่อนเท่านั้น   พร้อมเผยแฟนใหม่ตัวจริงเป็นหนุ่มเมืองมังกรวัยดึก  </p>   

     <p>"ตั๊กรู้จักกับปูไข่ตั้งแต่ตอนที่คบกับจอนนี่แล้ว  ก็เป็นเพื่อนกันแหละ  เป็นเพื่อนที่ดีมาก  ที่มีข่าวออกมาเขาก็มาขอโทษที่ทำให้เราเสียชื่อ   เราก็เฮ้ยไม่เป็นไร  ที่ผ่านมาก็มีแต่ข่าวไม่ดีอยู่แล้ว  เขาก็ยิ่งตกใจใหญ่เลย  เพราะว่าเขาอาจจะไม่ชินกับการเป็นข่าว  แต่เรื่องความสัมพันธ์ไม่มีพัฒนาไปมากกว่านี้แน่นอน  ตั๊กยอมรับว่าปูไข่เป็นผู้ชายที่ดีมาก  เป็นสุภาพบุรุษ  แต่เราคบกันเป็นเพื่อนไปแล้วไง  คงเปลี่ยนเป็นอย่างอื่นไม่ได้หรอก</p>

     <p>และตอนนี้ตั๊กเองก็มีคนที่คบแล้ว  เป็นคนนอกวงการ  เป็นหนุ่ม<orgName>จีน</orgName>  อายุมากกว่าตั๊ก  เราคบกันมาได้สักพักหนึ่งแล้ว  พี่เขาเป็นคน<orgName>จีน</orgName>ที่พูด<orgName>ไทย</orgName>ได้  แต่ตอนนี้อยู่ต่างประเทศ  คนนี้ผ่านคุณแม่มั้ย  ไม่รู้สิแม่ยังไม่เคยเจอเลย  แต่ตั๊กโอเคนะ  ตัวตั๊กเป็นคนที่ค่อนข้างจริงจัง  อะไรนิดอะไรหน่อยก็จะรู้สึกไปกับมันหมด  แต่พอคบกับพี่เขาทำให้เรานิ่งขึ้นเป็นผู้ใหญ่มากขึ้นค่ะ"  ตั๊กกล่าว</p></body>
</news>
