<teiHeader>
<fileDesc>
<titleStmt>
  <title>ปธ.วุฒิลั่นชี้ขาดสว.-สส.ถือหุ้นต้องเหมือนกัน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-30 14:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090630/55958/%e0%b8%9b%e0%b8%98.%e0%b8%a7%e0%b8%b8%e0%b8%92%e0%b8%b4%e0%b8%a5%e0%b8%b1%e0%b9%88%e0%b8%99%e0%b8%8a%e0%b8%b5%e0%b9%89%e0%b8%82%e0%b8%b2%e0%b8%94%e0%b8%aa%e0%b8%a7.-%e0%b8%aa%e0%b8%aa.%e0%b8%96%e0%b8%b7%e0%b8%ad%e0%b8%ab%e0%b8%b8%e0%b9%89%e0%b8%99%e0%b8%95%e0%b9%89%e0%b8%ad%e0%b8%87%e0%b9%80%e0%b8%ab%e0%b8%a1%e0%b8%b7%e0%b8%ad%e0%b8%99%e0%b8%81%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ปธ.วุฒิลั่นชี้ขาดสว.-สส.ถือหุ้นต้องเหมือนกัน</headline>
<lead>ประธาน<orgName>วุฒิสภา</orgName>ลั่น<orgName>กกต.</orgName>ต้องใช้บรรทัดฐานเดียวกันเรื่องส.ส.-ส.ว.ถือครองหุ้น ด้าน"“นิคม"จับตาใช้มาตรฐานส.ส.<orgName>ปชป.</orgName></lead>
<neck></neck>
<body><p>โรงแรมสยามซิตี้ - นายประสพสุข บุญเดช ประธาน<orgName>วุฒิสภา</orgName> กล่าวถึงกรณีที่<orgName>คณะกรรมการการเลือกตั้ง</orgName> (<orgName>กกต.</orgName>) ยืนยันที่จะไม่ทวนคำวินิจฉัยกรณีส.ว. 16 คน ถือหุ้นในกิจที่เป็นสัมปทานของรัฐว่า เรื่องนี้เป็นอำนาจของ<orgName>กกต.</orgName> จะทบทวนหรือไม่ก็ได้ แต่เชื่อว่ายังมีเวลาอีกนาน เมื่อ <orgName>กกต.</orgName>ส่งคำวินิจฉัยมาที่วุฒิสภาแล้ว ประธาน<orgName>วุฒิสภา</orgName>ยังต้องพิจารณาอีก และยังต้องส่งไปยัง<orgName>ศาลรัฐธรรมนูญ</orgName> ซึ่งไม่ทราบว่า<orgName>ศาลรัฐธรรมนูญ</orgName>จะใช้เวลาพิจารณานานเพียงใด</p>
<p>ทั้งนี้ เชื่อว่าภายใน 2 เดือนยังไม่มีผลกระทบจากเรื่องนี้ ส่วนหากระยะยาวเมื่อมีผลการวินิจฉัยของศาลออกมาแล้วค่อยว่ากันอีกครั้ง </p>
<p>"จะไม่ทบทวนก็ไม่ทบทวน เป็นอำนาจของ<orgName>กกต.</orgName>อยู่แล้วไม่มีปัญหา "ประธาน<orgName>วุฒิสภา</orgName> กล่าว</p>
<p>เมื่อถามว่ามาตรฐานการพิจารณา ส.ส.และ ส.ว.ในการถือครองหุ้นควรจะเหมือนกันหรือไม่ นายประสพสุข กล่าว่า สองร้อยเปอร์เซ็นต์ต้องเหมือนกัน เมื่อใช้หลักกฎมายเดียวกันพิจารณาอะไรที่เหมือนกันมาตรฐานก็ต้องเหมือนกัน เชื่อว่า<orgName>กกต.</orgName>ต้องใช้มาตรฐานเดียวกันอยู่แล้วหากไม่ใช้มาตรฐานเดียวกันจะตอบสังคมอย่างไร </p>
<p>ผู้สื่อข่าวถามว่า<orgName>กกต.</orgName>ใช้เวลาวินิจฉัยกรณีเดียวกันในส่วนของส.ส.นานกว่าการวินิจฉัยส.ว. นายประสพสุข กล่าวว่า <orgName>กกต.</orgName>คงเห็นตัวอย่างของ ส.ว.ว่าต้องให้เกิดความชัดเจน ต้องมีข้อมูลพินิจวิเคราะห์ คงไม่มีปัญหาอะไร</p>
<p>ด้านนายนิคม ไวยรัชพานิช รองประธานวุฒิสภาคนที่ 1 กล่าวว่า ไม่เห็นด้วยในการส่งเรื่องให้ กกต.ทบทวน เนื่องจาก กกต.ได้พิจารณาไปแล้ว และเป็นไปตามตัวอักษร ไม่สามารถกลับลำการพิจารณาได้ แต่ในทางตรงข้ามอยากรู้ว่า <orgName>กกต.</orgName>จะใช้บรรทัดฐานอะไร ในการพิจารณา ส.ส.<orgName>พรรคประชาธิปัตย์</orgName> เพราะเรื่องนี้เคยมีมาตรฐานไว้แล้ว</p>
<p>อย่างไรก็ตาม ขอตั้งข้อสังเกตว่า <orgName>กกต.</orgName>เร่งรีบมากเกินไป ทั้งที่ปกติต้องทำสำนวนควบคู่ไปกับการพิจารณา แล้วส่งสำนวนมายังวุฒิสภา แต่ขณะนี้ <orgName>กกต.</orgName>กลับยังไม่ส่งสำนวนของ สว.มาให้ ชี้ให้เห็นว่ายังไม่มีการทำสำนวน</p></body>
</news>
