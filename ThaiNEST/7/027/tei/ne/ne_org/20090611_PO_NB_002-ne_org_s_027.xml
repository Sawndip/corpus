<teiHeader>
<fileDesc>
<titleStmt>
  <title>รอง ผบช.น.มั่นใจสรุปคดีทุบรถที่กระทรวงมหาดไทยได้ภายใน 2 สัปดาห์  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206110272&tb=N255206  </bibl>
</sourceDesc>
</fileDesc>
</teiHeader>
<news>
<headline>อง ผบช.น.มั่นใจสรุปคดีทุบรถที่กระทรวงมหาดไทยได้ภายใน 2 สัปดาห</headline>
<lead></lead>
<neck></neck>
<body><p>รองผู้บัญชาการ<orgName>ตำรวจแห่งชาติ</orgName> มั่นใจ จะสรุปคดีทุบรถที่กระทรวงมหาดไทยได้ภายใน 2 สัปดาห์ หลังสอบปากคำนายกรัฐมนตรีเพิ่มที่ทำเนียบรัฐบาล พลตำรวจเอกธานี สมบูรณ์ รองผู้บัญชาการ<orgName>ตำรวจแห่งชาติ</orgName> เข้าพบนายอภิสิทธิ์ เวชชาชีวะ นายกรัฐมนตรี ที่ห้องทำงานตึกไทยคู่ฟ้า ทำเนียบรัฐบาล ประมาณ 20 นาที เพื่อสอบปากคำเหตุการณ์ทุบรถที่กระทรวงมหาดไทย เมื่อวันที่ 12 เมษายนที่ผ่านมา จากนั้นให้สัมภาษณ์ว่า มาสอบปากคำนายกรัฐมนตรีคดีทุบรถที่กระทรวงมหาดไทย คิดว่าใช้เวลาอีกไม่นานที่จะสรุปสำนวนได้ จะพยายามทำให้เร็วที่สุด ขณะนี้ถึงขั้นตอนเตรียมสรุปสำนวนแล้ว เพราะได้สอบปากคำผู้ที่เกี่ยวข้องเกือบครบแล้ว โดยคาดว่าจะใช้เวลาอีกประมาณ 2 สัปดาห์จึงสรุปสำนวนได้ และเท่าที่ทำคดีมา ไม่มีปัญหาหรืออุปสรรคอะไร รอเพียงสอบพยานให้ครบถ้วน พลตำรวจเอกธานี กล่าวว่า ได้ออกหมายจับในข้อหาต่าง ๆ ทั้งพยายามฆ่า และอื่น ๆ จำนวน 32 ราย มีมารายงานตัวแล้ว 4 ราย ส่วนที่เหลือคิดว่าคงไม่ยากในการดำเนินการจับกุม ส่วนจะออกหมายจับเพิ่มเติมหรือไม่คงต้องขอเวลาพิจารณาก่อน</p></body>
</news>
