<teiHeader>
<fileDesc>
<titleStmt>
  <title>“ชุมพล”มั่นใจ"เพื่อแผ่นดิน"ไม่คิดถอนตัว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090616/17233/%e2%80%9c%e0%b8%8a%e0%b8%b8%e0%b8%a1%e0%b8%9e%e0%b8%a5%e2%80%9d%e0%b8%a1%e0%b8%b1%e0%b9%88%e0%b8%99%e0%b9%83%e0%b8%88%e0%b9%80%e0%b8%9e%e0%b8%b7%e0%b9%88%e0%b8%ad%e0%b9%81%e0%b8%9c%e0%b9%88%e0%b8%99%e0%b8%94%e0%b8%b4%e0%b8%99%e0%b9%84%e0%b8%a1%e0%b9%88%e0%b8%84%e0%b8%b4%e0%b8%94%e0%b8%96%e0%b8%ad%e0%b8%99%e0%b8%95%e0%b8%b1%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>“ชุมพล”มั่นใจ"เพื่อแผ่นดิน"ไม่คิดถอนตัว</headline>
<lead>“ชุมพล” มั่นใจ <orgName>เพื่อแผ่นดิน</orgName>ไม่คิดถอนตัว เชื่อ“อภิสิทธิ์" เคลียร์ได้ เพราะเป็นคนเปิดกว้างกับพรรคร่วม ยันมั่นใจเลือกตั้งซ่อมศรีสะเกษเขต 1 ผู้สมัคร<orgName>ชทพ.</orgName>เป็นที่รู้จัก-เคยครองพื้นที่ ถ่อมตัวสู้<orgName>พท.</orgName>ไม่มาก อ้างพลังไม่พอ</lead>
<neck></neck>
<body><p>(16มิ.ย.) เวลา 08.30 น.นายชุมพล ศิลปอาชา รมว.<orgName>การท่องเที่ยวและกีฬา</orgName> ในฐานะหัวหน้า<orgName>พรรคชาติไทยพัฒนา</orgName> ให้สัมภาษณ์ถึงกรณีที่นายชาญชัย ชัยรุ่งเรือง หัวหน้า<orgName>พรรคเพื่อแผ่นดิน</orgName> แสดงความไม่พอใจที่<orgName>พรรคเพื่อแผ่นดิน</orgName>ไม่ได้รับพิจารณางบเพิ่มเติมให้<orgName>กระทรวงอุตสาหกรรม</orgName> เหมือน<orgName>กระทรวงการท่องเที่ยวและกีฬา</orgName> กับ<orgName>กระทรวงมหาดไทย</orgName> ที่<orgName>พรรคชาติไทยพัฒนา</orgName>และ<orgName>พรรคภูมิใจไทย</orgName>ดูแล ว่า คราวนี้ไม่ใช่เป็นการเกลี่ยให้พรรคร่วมเพิ่มอีกแต่อย่างใด แต่เป็นเพียงการตกหล่นเท่านั้น ทาง<orgName>กระทรวงอุตสาหกรรม</orgName>ก็ได้ไปมากเนื่องจากต้องไปโรดโชว์มาก การพิจารณางบฯในครม.เมื่อวันที่ 15 มิ.ย.ที่ผ่านมานั้นเป็นเพียงดูที่ตกหล่นเท่านั้น ซึ่งถ้าไม่ได้<orgName>พรรคชาติไทยพัฒนา</orgName>ก็ไม่ได้ติดใจแต่อย่างใด </p>
<p><orgName>กระทรวงท่องเที่ยว</orgName>ได้รับงบฯเป็นที่น่าพอใจ แต่คงไม่ได้เกี่ยวข้องกับการสนุบสนุนพ.ร.บ.กู้เงิน 4 แสนล้านบาท เพราะเห็นด้วยกับการให้ผ่านพ.ร.ก.และพ.ร.บ.ดังกล่าวอยู่แล้ว ไม่เกี่ยวกับการที่กระทรวงฯได้รับงบฯเพิ่ม <orgName>พรรคชาติไทยพัฒนา</orgName>โหวตให้เต็มที่ ในส่วนของ<orgName>กระทรวงเกษตรฯ</orgName>ที่พรรคดูแลอยู่นั้นก็ได้รับงบฯ 5หมื่นกว่าล้านบาทซึ่งเป็นที่น่าพอใจ แต่ไม่ใจเป็นการที่นายกรัฐมนตรีมาเอาใจ<orgName>พรรคชาติไทยพัฒนา</orgName>อย่างที่ถูกวิจารณ์ แต่เป็นงบฯค้างเก่าของปีงบประมาณ 53 ซึ่งเมื่อการประชุมครม.วันที่ 15 มิ.ย.ถ้าไม่ได้เราก็ไม่ได้ติดใจเพราะกระทรวงสามารถปรับเกลี่ยงบประมาณเองได้ </p>
<p>“แต่ถ้ามีอะไร นายชาญชัยก็สามารถเสนอได้ <orgName>ครม.</orgName>โดยเฉพาะนายกฯท่านใจกว้างรับฟังอยู่แล้ว ส่วนที่ถูกวิจารณ์ว่าเกี่ยวกับการโหวตพ.ร.ก.,พ.ร.บ. กู้เงิน 8 แสนล้านนั้นคงไม่ใช่ เพราะนั่นไม่ใช่การทำเพื่อพรรคร่วม แต่เพื่อประชาชน เพื่อฟื้นฟูเศรษฐกิจที่ตกต่ำ การท่องเที่ยว โครงสร้างพื้นฐาน มีเงินหมุนเวียนในกระแสเศรษฐกิจ มีรายได้ ได้ภาษีกลับคืน ทั้งหมดเป็นของประชาชน ไม่มีการทึ้งการแบ่งอะไร ปกติการของบประมาณนั้นทุกส่วนราชการจะเป็นคนขอ ไม่ใช่พรรคการเมือง โดยสำนักงบประมาณเป็นคนพิจารณา ดังนั้นย่อมมีที่จะได้บ้าง ไม่ได้บ้าง เป็นธรรมดา” นายชุมพล กล่าว </p>
<p>ผู้สื่อข่าวถามว่า หาก<orgName>พรรคเพื่อแผ่นดิน</orgName>จะตัดสินใจทำอย่างใดอย่างหนึ่งเพราะน้อยใจรัฐบาล นายชุมพล กล่าวว่า ไม่ถึงขนาดนั้น พบกันในที่ประชุมสภาวานนี้(15 มิ.ย.)ยังดีอยู่ ท่านยังมีเวลาไปดูแลมหาวิทยาลัยของท่านได้ เชื่อว่าไม่บาดหมาง กับตนก็คุยกันดี และเดี๋ยวตนขึ้นห้องประชุมครม.อาจจะไปช่วยพูดจาด้วยอีกแรง </p>
<p>ต่อถามที่ว่า หาก<orgName>พรรคเพื่อแผ่นดิน</orgName>ตัดสินใจถอนตัวออกจากการร่วมรัฐบาล นายชุมพล กล่าวว่า ไม่มีแน่ ตัดประเด็นนี้ไปได้เลย </p>
<p>ผู้สื่อข่าวถามถึงกรณีการเลือกตั้งซ่อมเขต 1 จ.ศรีสะเกษซึ่ง<orgName>พรรคชาติไทยพัฒนา</orgName>ส่งนางสกุลทิพย์ อังคสกุลเกียรติ ลงสมัคร นายชุมพล กล่าวว่า <orgName>พรรคชาติไทยพัฒนา</orgName>ทำเต็มที่ และเชื่อมั่นว่าผู้สมัครของพรรคเดิมมีคะแนนนิยมที่ดีพอสมควร คราวก่อนก็แพ้คะแนนเล็กน้อย เลือกตั้งซ่อมคราวนี้เราทำเต็มที่ แน่นอนว่า<orgName>พรรคเพื่อไทย</orgName>เองก็หวัง แต่เราก็หวังเช่นกัน ดังนั้นอยู่ที่ประชาชนจะตัดสินว่าสุดท้ายจะเป็นอย่างไร เราไม่สู้มากหรอกเพราะพลังเราไม่พอ ประชาชนนิยมใครเลือกคนนั้น เรามั่นใจผู้สมัครเราเป็นที่รู้จักในท้องถิ่นดี เชื่อพื้นฐานผู้สมัครเราน่าจะมีโอกาสบ้าง แต่พรรคก็ไม่ประมาท อาจจะไม่ 100% หากไม่มีใครหิ้วถุงคะแนนไปมากๆเราก็อาจมีหวังบ้าง พอมีโอกาสบ้าง</p></body>
</news>
