<teiHeader>
<fileDesc>
<titleStmt>
  <title>อั้มรับห่างพิ้งกี้ปัดแม่ฝ่ายหญิงไม่ปลื้ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-22 09:21:13  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177234  </bibl>
</sourceDesc>
</fileDesc>
</teiHeader>
<news>
<headline>อั้มรับห่างพิ้งกี้ปัดแม่ฝ่ายหญิงไม่ปลื้ม</headline>
<lead>"อั้ม" รับห่าง "พิ้งกี้" บอกไม่เข้าใจกัน โต้มีคนใหม่ ปัดแม่ฝ่ายหญิงไม่ปลื้ม</lead>
<neck></neck>
<body><p>กระแสแพร่สะพัด ถึงการหมดโปรโมชั่น ของ "อั้ม อธิชาติ ชุมนานนท์" ที่ไม่ใช่รักแท้ กับหวานใจนางเอกหน้าแขก "พิ้งกี้ สาวิกา ไชยเดช" ที่ก่อนหน้านี้ดูความรักข้ามค่ายจะไปรุ่ง แต่ไม่ทันไรกับมีแมงเม้าท์บินมาปล่อยข่าวรักล่ม แถมชี้ชัดว่าพระเอกหนุ่ม <orgName>วิก 3</orgName> ย่องคบสาวคนใหม่ ถึงต้องรีบตีตัวออกห่างฝ่ายหญิง จนกลายเป็นทอล์ค ออฟ เดอะทาวน์ งานนี้แฟนคลับถึงกับช็อค เมื่อหนุ่มอั้ม ยืดอกสารภาพเหตุรักสะบั้นครั้งนี้ว่า "เค้าเรียกว่ามีเวลาให้ได้คิดได้ทำอะไร ได้ไตร่ตรองเรื่องราวต่างๆให้มันชัดเจนมากขึ้นดีกว่า ห่างกันก็เกือบเดือนแล้วครับ"</p>
<p>สาเหตุของการห่างกัน "ซึ่งอาจจะเป็นเรื่องของคนสองคน เราก็พยายามทำความเข้าใจ บางทีบางอย่างมันอาจจะทำเต็มที่แล้ว เราอาจจะมีเวลาคิดมีเวลาได้หยุดพัก ถอยคนล่ะก้าว</p>
<p>"เห็นบอกว่าอั้มเป็นคนบอกเลิกก่อน "เออ! เอาไว้ผมได้คุยแล้ว ผมได้สรุป จะพูดอีกทีนึง คือตอนนี้เป็นอิสระที่น้องเค้าจะทำอะไรของเค้า ผมก็เป็นอิสระของผมที่ผมจะทำอะไร"เรียกว่าตอนนี้ห่างกันยังไม่เลิกใช่มั้ย "อย่าเพิ่งใช้คำนั้นเลยครับ ค่อยๆให้เวลาคิด ให้มีเวลาถอยกันออกมา ก็มีอิสระที่จะทำอะไรของตัวเองดีกว่าครับ"</p>
<p>เรียกได้ว่าช่วงนี้งอนๆกันอยู่ "มันก็เป็นเรื่องของคนสองคนที่จะโกรธมีงอนอะไรกันอยู่แล้วครับ"อั้มเป็นคนงอนพิงค์กี้ก่อน "ผมจะไปงอนเค้าทำไมล่ะครับ ผู้หญิงสิเป็นเรื่องปกติ ผู้ชายจะไปงอนทำไม ก็คือพยายามปรับกันพยายามจูนกันแล้ว ไม่ได้เรียกว่างอนกันหรอก บางทีถ้าเกิดมันจูนหรือปรับกันมันยังไม่เข้าที่เข้าทางกันอ่ะ มันก็จะเป็นอีกแบบ"เรียกได้ว่าถึงทางตันหรือเปล่ากับการคบหาระหว่างอั้มกับพิงค์กี้ "ตอนนี้ก็ได้มีเวลาคิดเป็นของตัวเอง น้องเค้ามีงาน ผมก็มีงาน หลายๆอย่างซึ่งก็จะต้องทำแล้วมีเวลาได้ใช้ชีวิตแบบอิสระของตัวเอง"</p>
<p>อั้มได้คุยกันกับพิงค์กี้อยู่หรือเปล่า "ก็คุยกันปกติเขาไม่ได้โกรธ ไม่ได้ทะเลาะ ไม่ได้เกียรติ ไม่ได้อะไรแล้วก็ยังรู้สึกดีๆต่อกัน"ได้ข่าวว่าอั้มมีคนใหม่ก่อน "ไม่ได้เกี่ยวกับมีคนใหม่เลย มันเป็นเรื่องของคนสองคน ไม่ได้เกี่ยวกับใครเลย พยายามทำความเข้าใจกันหลายๆครั้งแล้ว รู้สึกว่าถ้าเกิดว่าฝืนกันไปก็จะเหนื่อยกันเปล่าๆ" มีข่าวเม้าท์มาว่าแม่พิงค์กี้ไม่ปลื้ม "อันนี้คือไม่ทราบเลย เพราะด้วยความเคารพแล้วก็นับถือคุณแม่ ทั้งครอบครัวของน้องเค้าเอง ทั้งพ่อและก็คุณแม่เองก็ไม่ได้อะไร บางทีอาจจะด้วยความรักลูกสาว ต้องเข้าใจคุณแม่ก็ต้องหวงเป็นธรรมดาอยู่แล้ว" </p>
<p>จะมีโอกาสกลับไปเหมือนเดิมมั้ย "ตอนนี้เรายังคงเป็นเพื่อนกันเรียกว่าถอยคนล่ะก้าวดีกว่า เดี๋ยวผมตอบได้เดี๋ยวผมจะตอบ"อั้มจะโอกาสเปิดให้สาวคนอื่นเข้ามามั้ย "มันก็เป็นเรื่องของอนาคตครับ ณ ตอนนี้สิ่งที่เราหยุด เราเป็นแบบนี้ ถ้าเกิดว่ามันเกิดจากคนสองคนเลยซึ่งคุยกันไม่รู้เรื่อง มันต้องเกิดความเข้าใจกันก่อน"วันเกิดน้องพิงค์กี้ที่ผ่านมามีของขวัญให้มั้ย "ของขวัญก็ตั้งใจไว้ครับ ว่าเป็นวันเกิดของน้องเค้า ผมก็ส่งแมสเซสไปก็คืออยากให้มีความสุข"</p>
<p>เหมือนอั้มกับพิงค์กี้คบกันสร้างภาพแล้วก็ถึงจุดอิ่มตัว "อันนั้นเป็นสิ่งที่คนเค้ามอง ซึ่งผมก็บอกตั้งแต่แรกทุกอย่าง มันอยู่ในวงการมายาก็จริงผมทำทุกอย่างด้วยความรู้สึกเราเข้าใจ ผมว่ามันไม่สามารถทำให้คนเราสร้างความรู้สึกเพื่อที่จะให้ได้ผลแบบนั้น ผมว่าน้องเค้าก็ทำทุกอย่างจากความรู้สึกเหมือนกัน"แล้วของขวัญวันเกิดจะเอาไปให้น้องด้วยตัวเองเลยหรือเปล่า "ก็คงให้ด้วยตัวเองเลยครับ เพราะว่าต้องรอเวลานิดนึงยังไม่ได้เจอกัน" เป็นชิ้นสุดท้ายเลยหรือเปล่า "เดี๋ยวตอบอีกทีได้มั้ยครับ"</p></body>
</news>
