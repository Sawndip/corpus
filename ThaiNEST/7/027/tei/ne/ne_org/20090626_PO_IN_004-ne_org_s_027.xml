<teiHeader>
<fileDesc>
<titleStmt>
  <title>พธม.จี้ปปช.สอบ7ตุลา-กล้านรงค์ยันไม่ยื้อ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-26 10:48:04  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=177938  </bibl>
</sourceDesc>
</fileDesc>
</teiHeader>
<news>
<headline><orgName>พธม.</orgName>จี้<orgName>ปปช.</orgName>สอบ7ตุลา-กล้านรงค์ยันไม่ยื้อ</headline>
<lead>แกนนำ<orgName>พันธมิตรฯ</orgName> ยื่นหนังสือ จี้ <orgName>ป.ป.ช.</orgName> เร่งรัดพิจารณาคดี สลายการชุมนุม<orgName>กลุ่มพันธมิตรฯ</orgName> หลังใช้เวลากว่า 8 เดือนยังไม่มีความคืบหน้า</lead>
<neck></neck>
<body><p>พล.ต.จำลอง ศรีเมือง นายพิภพ ธงไชย แกนนำ<orgName>กลุ่มพันธมิตรประชาชนเพื่อประชาธิปไตย</orgName> โฆษก<orgName>กลุ่มพันธมิตร</orgName>และผู้ได้รับบาดเจ็บ จากเหตุการณ์เจ้าหน้าที่ตำรวจ สลายการชุมนุม เมื่อวันที่ 7 ต.ค. 2551 ที่ผ่านมา ได้เดินทางยื่นหนังสือถึงประธาน<orgName>คณะกรรมการป้องกันและปราบปรามการทุจริตแห่งชาติ</orgName> หรือ <orgName>ป.ป.ช.</orgName> เรื่องขอติดตามให้เร่งรัดคดีจากเหตุการณ์ 7 ต.ค. โดยมี นายกล้ารงค์ จันทิก และ นายวิชา มหาคุณ <orgName>กรรมการ ป.ป.ช.</orgName> เป็นผู้รับหนังสือ โดย</p>
<p>นายพิภพ กล่าวว่า <orgName>ป.ป.ช.</orgName> รับเรื่องดังกล่าวมากว่า 8 เดือนแล้ว แต่คดียังไม่มีความคืบหน้า</p>
<p>นอกจากนี้ นายพิภพ กล่าวโดยตั้งข้อสังเกตว่า เนื่องจาก นายปานเทพ กล้าณรงค์ราญ ประธาน<orgName>คณะกรรมการ ป.ป.ช.</orgName>เป็นเพื่อนร่วมรุ่นวิทยาลัยป้องกันราชอาณาจักร รุ่นเดียวกับ รมว.<orgName>กลาโหม</orgName> ซึ่งเป็นพี่ชายของผู้บัญชาการ<orgName>ตำรวจแห่งชาติ</orgName>หรือไม่ จึงทำให้เรื่องนี้มีความล่าช้า</p>
<p>ขณะที่ นายกล้านรงค์ จันทิก <orgName>กรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) กล่าวภายหลังรับเรื่อง กรณีเหตุการณ์7 ต.ค. จากแกนนำ<orgName>พันธมิตรฯ</orgName> โดยกล่าวยอมรับกับ <orgName>คณะกรรมการ ป.ป.ช.</orgName> เรียน<orgName>วิทยาลัยป้องกันราชอาณาจักร</orgName> หรือ <orgName>วปอ.</orgName>รุ่นเดียวกับ รมว.<orgName>กลาโหม</orgName> จริง ส่วนข่าวมีบุตรเป็นตำรวจนั้น ไม่เป็นความจริง และ <orgName>ป.ป.ช.</orgName> แต่ละคนไม่มีอำนาจ หรือ สามารถชี้นำ <orgName>ป.ป.ช.</orgName> คนอื่น ๆ ได้ กรณี 7 ต.ค. มีความล่าช้าในขั้นตอนงานสอบสวน เนื่องจาก ต้องให้เวลาการชี้แจงต่อ ผู้ที่ถูกกล่าวหายืนยัน เร่งพิจารณาในทุกเรื่อง ทุกรัฐบาล โดยไต่สวนตามข้อเท็จจริง</p>
<p>ส่วน นายวิชา มหาคุณ <orgName>กรรมการ ป.ป.ช.</orgName> กล่าวว่า ต้องพิจารณาสำนวนอย่างรอบคอบ เนื่องจาก <orgName>ศาลฎีกา</orgName>แผนกคดีอาญาของผู้ดำรงตำแหน่งทางการเมือง จะไต่สวนโดยยึดสำนวนของ <orgName>ป.ป.ช.</orgName> เป็นหลัก หากสำนวนหละหลวม อาจทำให้ลงโทษผู้ที่กระทำความผิดไม่ได้ นอกจากนี้ กล่าวด้วยว่า <orgName>คณะกรรมการสิทธิมนุษยชนแห่งชาติ</orgName> ไม่มีหน้าที่ชี้มูลความผิด แค่ชี้ว่า บุคคลใดละเมิดสิทธิมนุษยชน เท่านั้น</p>
<p>นายกล้านรงค์ จันทิก <orgName>กรรมการป้องกันและปราบปรามการทุจริตแห่งชาติ</orgName>ยันไม่ยื้อสอบคดี พร้อมเผยจะชี้มูลในเดือกรกฎาคมนี้</p></body>
</news>
