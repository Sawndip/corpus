<teiHeader>
<fileDesc>
<titleStmt>
  <title>มาริสาโว7สีเอ็นดูเล็งชะลอเดินแบบทุ่มละคร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-11 12:32:29  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180130  </bibl>
</sourceDesc>
</fileDesc>
</teiHeader>
<news>
<headline>มาริสาโว<orgName>7สี</orgName>เอ็นดูเล็งชะลอเดินแบบทุ่มละคร</headline>
<lead>มาริสา รับไม่เกี่ยงบท <orgName>ช่อง7 สี</orgName> เอ็นดูป้อนงานถี่ เล็งชะลอเดินแบบทุ่มละครเต็มตัว</lead>
<neck></neck>
<body><p>ฟ้าหลังฝน ท้องฟ้าของสาว มาริสา อานิต้า ดูจะสว่างสดใสกว่าเดิม ความรักก็แฮปปี้ ด้านงานก็ล้นมือ ถึงแม้จะเพิ่งผ่านเรื่องร้ายๆ ประสบอุบัติเหตุทางรถยนตร์มา ก็ถือว่า สะเดาะเคราะห์ไปแล้วกันนะจ๊ะ เพราะได้<orgName>ช่อง 7</orgName> เค้าอุตส่าห์รับขวัญด้วยละครถึง2 เรื่อง รีบหายเสียขวัญไว ๆ จะได้กลับมาลุยงานละครต่อนะจ๊ะ</p>

<p>"งานมีเรื่อยๆ ค่ะ นอกจากเสาร์ 5 ที่กำลังออนแอร์อยู่ ตอนนี้ก็กำลังจะมีละครอีกเรื่องหนึ่ง ชื่อเรื่อง รักซ่อนรส ค่ะ เป็นละครดราม่าของ<orgName>กันตนา</orgName>ค่ะ ก็จะมี 2 คู่ คู่สเตฟานกับน้องแซมมี่ แต่คู่สา ยังไม่ทราบว่าเป็นใคร น่าจะเศร้า ซึม รนทดกันไป ดีเหมือนกันได้เปลี่ยนแนว เพราะก่อนหน้านี้บู๊ตลอด" </p>

<p>รู้สึกยังไงบ้างไม่ได้เซ็นสัญญากับช่อง แต่ยังมีงานป้อนเข้ามาเรื่อย ๆ "อาจเป็นเพราะเราไม่ยึดติดกับบทนางเอกด้วย อย่าง รักซ่อนรส สาก็ไม่ได้เล่นเป็นนางเอก เล่นเป็นคู่สองค่ะ โตแล้วอยากเล่นอะไรหลาย ๆ อย่างมากกว่าค่ะบทร้ายก็เล่นได้ ขอแค่ไม่กรี๊ดกร๊าดเป็นอันใช้ได้ค่ะ สาไม่ชอบนางร้ายที่กรี๊ด มันดูไร้สาระ ไม่มีเหตุผล แล้วก็ยังมีอีกเรื่องของ<orgName>ค่ายคำพอดี</orgName> แต่ตอนนี้รอแก้ไขบทอยู่ค่ะ" </p>

<p>หลัง ๆ หันมาเอาดีด้านละครมากกว่าเดินแบบ "จริงๆ สาเกิดมาจากละครอยู่แล้วนะ พอเรียนจบก็มีเวลามากขึ้นก็อยากจะไปโฟกัสเรื่องละครให้เยอะขึ้น เดินแบบก็เริ่มเบื่อแล้วเหมือนกัน ทำซ้ำ ๆ แต่ไม่ได้ถึงกับเฟสงานเดินแบบ
หรอกค่ะ แต่คงเทคิวให้ละครมากกว่า ส่วนงานเดินแบบก็ดูเป็นงาน ๆ ไป อันไหนดูน่าสนใจค่ะ"</p></body>
</news>
