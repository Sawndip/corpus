<teiHeader>
<fileDesc>
<titleStmt>
  <title>จุ๊บแก้ม 'เสก' แค่การยินดี'มาช่า' ไม่สนข่าว 'กฤษณ์' คั่ว 'อุ้ม'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090713/20255/%e0%b8%88%e0%b8%b8%e0%b9%8a%e0%b8%9a%e0%b9%81%e0%b8%81%e0%b9%89%e0%b8%a1%e0%b9%80%e0%b8%aa%e0%b8%81%e0%b9%81%e0%b8%84%e0%b9%88%e0%b8%81%e0%b8%b2%e0%b8%a3%e0%b8%a2%e0%b8%b4%e0%b8%99%e0%b8%94%e0%b8%b5%e0%b8%a1%e0%b8%b2%e0%b8%8a%e0%b9%88%e0%b8%b2%e0%b9%84%e0%b8%a1%e0%b9%88%e0%b8%aa%e0%b8%99%e0%b8%82%e0%b9%88%e0%b8%b2%e0%b8%a7%e0%b8%81%e0%b8%a4%e0%b8%a9%e0%b8%93%e0%b9%8c%e0%b8%84%e0%b8%b1%e0%b9%88%e0%b8%a7%e0%b8%ad%e0%b8%b8%e0%b9%89%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>จุ๊บแก้ม 'เสก' แค่การยินดี'มาช่า' ไม่สนข่าว 'กฤษณ์' คั่ว 'อุ้ม'</headline>
<lead>มาช่า วัฒนพานิช แจงภาพจุ๊บแก้ม "เสก โลโซ" บนเวทีคอนเสิร์ต แค่การแสดงความยินดี ไม่สนข่าว "กฤษณ์" ควง "อุ้ม" ไปทะเล เพราะไม่ใช่คนขี้หึง</lead>
<neck></neck>
<body><p>ไปร่วมเล่นคอนเสิร์ตบนเวที 12 ปี เสก โลโซ ใจสั่งมา เจอแชะภาพจุ๊บแก้มกับนักร้องขาร็อกอย่าง เสก เลยมีข่าวแซวว่าภาพนี้จะเขย่าใจแฟนหนุ่มอย่าง กฤษณ์ ศรีภูมิเศรษฐ์ หรือเปล่า เจอหน้า มาช่า หนึ่งในนักแสดงจากหนังเรื่อง 5 แพร่ง เลยได้รับคำตอบ</p>

 <p>"จริงๆ ช่าอยากบอก ว่ามันก็ไม่ได้ไปดูดปากอะไรกัน มันเป็นเหมือนนักร้องที่ไม่ได้เจอกันยาวนาน ก็เป็นวัฒนธรรมที่เราให้กำลังใจกัน แต่เผอิญเขาเป็นผู้ชาย ถ้าเป็นผู้หญิงภาพเดียวกันคงไม่มีอะไร แต่ก็อยากจะบอก ว่ามันคือการให้กำลังใจกัน มันเป็นการแสดงออกจากความรู้สึกสดๆ ไม่ได้เตี๊ยมกันไว้ แต่เผอิญเขาเป็นผู้ชาย ก็เลยไปเขียนกันแบบคิดมาก กฤษณ์เขาจะไปว่าอะไร แค่แซวว่า ใส่สั้นได้อีก แต่เขาไม่ว่าอะไรหรอก เพราะเขาเป็นคนใจดี เป็นคนเฮฮา แยกแยะออกว่างานก็คืองาน แล้วเวลาเป็นศิลปินดารา เวลามีงานครบรอบ 12 ปีอย่างนี้ ก็ต้องร่วมแสดงความยินดี จะให้ทำยังไง อี๋...เหรอ (ทำหน้ารังเกียจ) มันไม่ใช่ เราก็ต้องให้กำลังใจ ยินดีให้กันน่ะถูกแล้ว แต่ช่าเฉยๆ เพราะโดนข่าวมา 20 ปีแล้ว ถ้ากฤษณ์ไปให้กำลังใจใครด้วยการจุ๊บ ก็ไม่ซีเรียส เพราะคู่ของช่ากับกฤษณ์อยู่กันอย่างเพื่อน สบายๆ เป็นเพื่อนที่ดีต่อกัน เป็นแฟนกัน เข้าใจกันง่าย ไม่ทะเลาะกันด้วย" มาช่าแจกแจง</p>

 <p>ถามต่อถึงข่าวที่ "เอ็กซ์" ปิยะ วิมุกตายน ออกมาให้สัมภาษณ์ว่า "อุ้ม" ลักขณา วัธนวงศ์สิริ ไปเที่ยวทะเลกับ กฤษณ์ นั้นว่าคิดเห็นอย่างไร มาช่า กล่าวอย่างไม่ซีเรียสว่า</p>

 <p>"ช่าว่าสมัยนี้ พูดตรงๆ ข่าวก็พยายามเป็นข่าวได้ทุกเรื่อง เอาไว้วันไหนถ้าช่าซีเรียสจริงๆ แล้วจะมาบอก ไอ้พวกข่าวจุกจิก แมลงวัน แมงหวี่ ยิบย่อยแบบนี้ ช่าบอกจริงๆ ว่าไม่สนใจ มันเสียเวลา เอาเป็นว่าให้มันจริงๆ จังๆ แล้วค่อยมาว่ากันดีกว่า ช่ารัก แต่ก็ไม่ใช่ว่าจะเป็นคนขี้หึงขนาดนั้น แล้วข่าวที่เกิดขึ้นอะไรก็ตาม เกิดขึ้นไปเถอะ เอาไว้ให้มันจริงจังจริงจริ๊ง (ทำเสียงสูง) แล้วค่อยมาว่ากัน" มาช่ากล่าวสรุป</p></body>
</news>
