<teiHeader>
<fileDesc>
<titleStmt>
  <title>นายกฯ กล่าวสุนทรพจน์งานเลี้ยงอาหารค่ำ ที่มาเลเซีย  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080269&tb=N255206&return=ok&news_headline="%b9%d2%c2%a1%cf%20%a1%c5%e8%d2%c7%ca%d8%b9%b7%c3%be%a8%b9%ec%a7%d2%b9%e0%c5%d5%e9%c2%a7%cd%d2%cb%d2%c3%a4%e8%d3%20%b7%d5%e8%c1%d2%e0%c5%e0%ab%d5%c2%20"  </bibl>
</sourceDesc>
</fileDesc>
</teiHeader>
<news>
<headline>นายกฯ กล่าวสุนทรพจน์งานเลี้ยงอาหารค่ำ ที่มาเลเซีย</headline>
<lead>นายกรัฐมนตรี กล่าวสุนทรพจน์ในงานเลี้ยงอาหารค่ำซึ่งนายกรัฐมนตรี<orgName>มาเลเซีย</orgName>และภริยาจัดขึ้นเพื่อเป็นเกียรติแก่นายกรัฐมนตรี โดยนายกรัฐมนตรี ยืนยัน จะทำงานร่วมกับรัฐบาล<orgName>มาเลเซีย</orgName>อย่างใกล้ชิดต่อไป เพื่อประโยชน์ร่วมกันของประชาชนทั้งสองประเทศ</lead>
<neck></neck>
<body><p>ระหว่างงานเลี้ยงอาหารค่ำ ที่นายกรัฐมนตรี<orgName>มาเลเซีย</orgName>และภริยาเป็นเจ้าภาพจัดขึ้นเพื่อเป็นเกียรติแก่ นายอภิสิทธิ์ เวชชาชีวะ นายกรัฐมนตรี และคณะ ที่เรือนรับรอง Sri Satria เมืองปุตราจายา นายกรัฐมนตรี ได้กล่าวสุนทรพจน์ ว่า ในฐานะตัวแทนของรัฐบาลไทยขอแสดงความซาบซึ้งใจต่อการต้อนรับที่อบอุ่น และมีมิตรไมตรีจากรัฐบาล<orgName>มาเลเซีย</orgName> ซึ่งทำให้การเดินทางเยือนมาเลเซียครั้งนี้น่าประทับใจอย่างมาก ทั้งนี้มีความยินดีและรู้สึกเป็นเกียรติอย่างยิ่งที่ได้มาเยือนรัฐบาลใหม่ของ<orgName>มาเลเซีย</orgName>อย่างเป็นทางการเป็นประเทศแรก และขอยืนยันถึงความพร้อมของรัฐบาล<orgName>ไทย</orgName>ในการทำงานร่วมกับรัฐบาลมาเลเซียอย่างใกล้ชิดต่อไป เพื่อประโยชน์ร่วมกันของประชาชนทั้งสองประเทศ อย่างไรก็ตามการมาเยือนครั้งนี้ นอกจากเพื่อยืนยันความสัมพันธ์ที่แน่นแฟ้นแล้ว ยังถือเป็นโอกาสสร้างความร่วมมือที่เข้มแข็งครอบคลุมทุกสาขา </p>
<p>นายกรัฐมนตรี กล่าวอีกว่า รู้สึกเป็นเกียรติอย่างยิ่งที่ได้เข้าเฝ้าสมเด็จพระราชาธิบดีแห่ง<orgName>มาเลเซีย</orgName> (ตวนกู มิซาน ไซนัล อาบีดีน) ระหว่างการเยือนในวันนี้ (8 มิ.ย.52) และเชื่อมั่นว่า ด้วยพระปรีชาสามารถของพระองค์จะช่วยนำทั้งสองประเทศไปสู่ความก้าวหน้าในอนาคต ชาว<orgName>ไทย</orgName>รู้สึกยินดีและเป็นเกียรติที่ได้ต้อนรับการเยือนของทั้งสองพระองค์ในเดือนมีนาคมที่ผ่านมา ซึ่งเป็นสัญลักษณ์สำคัญที่ช่วยตอกย้ำความสัมพันธ์อันดียิ่งของ<orgName>ไทย</orgName>และมาเลเซีย นายกรัฐมนตรี กล่าวยืนยันด้วยว่า รัฐบาลไทยจะให้ความสำคัญสูงสุดในการแก้ปัญหาความไม่สงบในพื้นที่ภาคใต้ด้วยสันติวิธีและประนีประนอม และจะยังคงทำงานร่วมกับมาเลเซียอย่างใกล้ชิดต่อไปเพื่อสันติและความเจริญรุ่งเรือง ผ่านการพัฒนาทางสังคมและเศรษฐกิจ เพื่อสร้างความมั่นใจให้แก่ชุมชนและประชาชนที่อาศัยอยู่บริเวณชายแดนมาเลเซีย </p>
<p>สำหรับความร่วมมือด้านด้านเศรษฐกิจระหว่างสองประเทศ เป็นเรื่องที่มีความสำคัญ <orgName>มาเลเซีย</orgName>เป็นคู่ค้าและหุ้นส่วนที่สำคัญที่สุดของ<orgName>ไทย</orgName>ประเทศหนึ่ง ในปี 2008 การค้าระหว่างสองประเทศมีมูลค่าสูงกว่า 19 ล้านเหรียญสหรัฐฯ และเติบโตมากกว่าร้อยละ 20 โดย 13.33 ล้านเหรียญสหรัฐฯ มาจากการค้าชายแดน นอกจากนี้ ชาว<orgName>มาเลเซีย</orgName>ได้ลงทุนในประเทศไทยมากขึ้นถึงร้อยละ 40 มีกลไกความร่วมมือระหว่างกันในหลายกรอบ รวมถึงการหารือประจำปี annual consultation การประชุมกรรมาธิการร่วม JC และการหารือภายใต้กรอบแผนความร่วมมือทางยุทธศาสตร์ JDS ได้ทำให้เกิดความก้าวหน้าและส่งเสริมในระดับภูมิภาค โดยเฉพาะสามเหลี่ยมเศรษฐกิจระหว่าง<orgName>ไทย</orgName> <orgName>มาเลเซีย</orgName>และ<orgName>อินโดนีเซีย</orgName> IMT-GT ได้มีความคืบหน้าระหว่างความร่วมมือภายใต้ concept 3E </p>
<p>นอกจากนี้ ยังเชื่อว่า นายกรัฐมนตรี<orgName>มาเลเซีย</orgName>จะเห็นด้วยกับความสำเร็จเหล่านี้ที่จะสามารถกระชับความร่วมมือให้เข้มแข็งขึ้นต่อไปในอนาคต และหวังว่าจะได้มีโอกาสตอบแทนการต้อนรับที่ดียิ่งที่นายกรัฐมนตรี<orgName>มาเลเซีย</orgName> ได้จัดระหว่างการเยือนมาเลเซียอย่างเป็นทางการในครั้งนี้ เมื่อนายกรัฐมนตรีมาเลเซียเดินทางเยือนประเทศไทย เพื่อร่วมการประชุมสุดยอดอาเซียน ครั้งที่ 15 รวมทั้งการเป็นประธานการประชุมร่วมการหารือประจำปีระหว่าง<orgName>ไทย</orgName>และ<orgName>มาเลเซีย</orgName> ครั้งที่ 4 ด้วย </p></body>
</news>
