<teiHeader>
<fileDesc>
<titleStmt>
  <title>อั้ม ปลื้ม ต๊อด ป้องไม่เคยวีน อะตอม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-24 13:03:47  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177628  </bibl>
</sourceDesc>
</fileDesc>
</teiHeader>
<news>
<headline>อั้ม ปลื้ม ต๊อด ป้องไม่เคยวีน อะตอม</headline>
<lead>'อั้ม-พัชราภา' ปลื้ม'ต๊อด' ป้องไม่เคยวีน'อะตอม' อุบหากกลับตัวอาจจะคืนดี</lead>
<neck></neck>
<body><p>หลังจากเพื่อนชายคนเคยสนิทที่สุดอย่าง ต๊อด-ศิณะ อุ่นทรพันธุ์ ออกมาให้สัมภาษณ์อย่างอาลัยอาวร นางเอกสาว อั้ม-พัชราภา ไชยเชื้อ หลังจากฝ่ายหญิงเหนื่อยหน่ายกับพฤติกรรมสุดติ๊สต์ของเด็กแนว ที่ทั้งดื่ม เที่ยว ติดเพื่อน 
จนไม่มีเวลาให้อั้ม เลยต้องหันไปสนิทกับ โน้ต แทน ด้าน ต๊อด ที่สำนึกผิดขอโอกาสแก้ตัวอีกครั้ง ล่าสุดเจออั้มในงานเปิดตัวโน้ตบุ๊กแบรนด์เนม "Gateway" ที่เซ็นทรัลเวิลด์ เจ้าตัวตอบด้วยสีหน้ายิ้มแย้มว่า ดีใจที่ต๊อดออกมาปกป้อง 
แต่ขออุบหากฝ่ายชายปรับตัวได้จริง จะมีโอกาสรีเทิร์นหรือเปล่า ต๊อด บอกว่าพยายามปรับปรุงตัวเพื่ออั้ม "ไม่เห็นเค้าพูดอย่างนี้เลยค่ะ อาจจะเป็นความไม่เข้าใจกันมากกว่า เราเห็นว่าเค้าออกไปเที่ยวทุกวัน แต่เค้าก็ให้เหตุผลว่าเรียนจบแล้วก็อยากจะเที่ยวบ้าง เดี๋ยวต้องรอดูอีกทีหนึ่ง (เค้ายอมรับว่าผิด ที่ไม่มีเวลาให้) เหรอคะ ถ้างั้นอั้มก็คงผิดเหมือนกัน เพราะทำงานเกือบทุกวันเลย </p>

<p>(เห็นเค้าปรับลุกส์ผอมลง หล่อขึ้นรู้สึกยังไงบ้าง) เห็นเค้าก็ยังกินเหมือนเดิม ไม่ได้เจอกันมาสักพักแล้ว แต่เจอกันเมื่อ 2 อาทิตย์ที่แล้ว ไปทำบุญเท่านั้นเองค่ะ นอกนั้นก็ไม่ค่อยได้เจอกัน แต่คุยกันเกือบทุกวัน ตอนนี้ก็คุยสนิทกันที่สุดนะคะ แต่แค่ไม่ค่อยได้เจอกันเท่าไหร่ แต่พอเจอกันก็งัดกันทุกทีเลยหัวเราะ)"</p>

<p>เรียกว่าตอนนี้สนิทกับโน้ตมากกว่า "ไม่ค่ะ ก็เป็นเพื่อนกันหมด กับต๊อดรู้จักกันมานานกว่า "เห็นว่าต๊อดยังใส่แหวนที่อั้มให้วันเกิดไม่เคยถอด"ก็ดีค่ะ"เหมือนเค้ายังรออั้มอยู่ "ก็ไม่ได้รอนิคะก็ออกไปของเค้าทุกวัน ดูข่าวบ้างที่ต๊อดให้สัมภาษณ์เค้าบอกว่าตื่นเต้นค่ะ"</p>

<p>มีข่าวว่าทางอะตอมโทรมาเคลียร์กับอั้ม "ไม่ใช่ค่ะ เรื่องมันเกิดขึ้นว่าผู้จัดการของน้องอะตอมไปสัมภาษณ์ผ่านสื่อเล่มนึง ขอพูดตรงๆ เลยว่าอั้มก็ไม่ปลื้ม ไม่พอใจเท่าไหร่หรอก ต๊อดก็ไม่พอใจที่มีมาพาดพิงถึงอั้มด้วย คือก่อนหน้านั้นมีบอกว่าต๊อดไปจับมือกับผู้หญิงที่หัวหิน ต๊อดก็บอกต๊อดไม่ได้ทำ อั้มก็ได้บอกกับพวกพี่ๆ แล้วว่าต๊อดไม่รู้เรื่อง แต่เราก็คงไม่มีน้ำหนักพอเท่าต๊อดพูดแล้วกันเนอะ ก็เค้าบอกเค้าไม่ได้ทำ แล้วผู้จัดการทางฝั่งนั้นบอกว่าคบกัน ต๊อดบอกว่าไม่ได้คบ ไม่ได้สนิทกับอะตอมขนาดนั้นเลย แล้วน้องก็โทรมา จริงๆ ก็ไม่มีอะไร </p>


<p>เพราะต๊อดกับอะตอมเค้าก็รู้จักกันแค่ระดับเดียวเท่านั้นเอง ก็คุยกันไม่มีอะไร น้องเค้าก็น่ารัก คือน้องเค้าไม่ได้เกี่ยวอะไรด้วยหรอก เค้ายังเด็กด้วยนะ แล้วก็สงสารเค้าด้วยว่าผู้จัดการมาพูดอย่างนี้อั้มก็เสีย ที่บอกว่าอั้มจะเล่นงานเค้า ซึ่ง โห ...อั้มน่ากลัวขนาดนั้นเชียวเหรอ(หัวเราะ) ต๊อดเค้าก็ห่วงเรื่องนี้ด้วย แล้วมันก็เป็นผลเสียกับอั้ม แล้วก็อะตอมด้วยที่ออกมาพูดอย่างนี้"</p>

<p>ต๊อดบอกไม่มีใครอั้มยังเป็นคนที่สนิทที่สุด "อั้มก็สนิทกับเค้าจริงๆ (อย่างอั้มมีภาพกับโน้ตก็ยังเชื่อใจ) เหรอคะ มันก็ไม่มีอะไรจริงๆ อ่ะ ถ้าใครดีกับ</p>
เราๆ ก็ดี ถ้าถามว่าผู้หญิงที่มาทำความรู้จักกับต๊อด ถ้าเค้าดีกับต๊อดเราก็ไม่ได้ห้ามไม่ให้คุยนี่คะ คนเรามีเพื่อนที่ดีๆ ได้ ก็เราเป็นเพื่อนกันไว้รอโน้ตเป็นดาราก่อนนะค่อยอยากตอบแทน ก็สนิทกันค่ะ จริงๆ คืออั้มไปไหนเค้าก็ไม่ค่อยถามเท่าไหร่ ก็มีถามบ้างถ้ามีข่าวออกก็ถามกันบ้าง เค้าไปไหนไปทำอะไรเราก็ไม่ค่อยได้ถามเค้า ไปกับเพื่อนผู้หญิงเดี๋ยวนี้เราก็ไม่ค่อยได้ว่า ก็ปกติ ผู้หญิงมาหาถึงหน้าหมู่บ้านก็โอเคก็ไม่เป็นไรก็ปกติค่ะ(หัวเราะ) รู้ตลอดค่ะ และรู้ว่าตัวเองทำอะไร และอยู่ที่ไหนด้วย"</p>

<p>อั้มไม่เลือกใครสักทีระหว่างต๊อดกับโน้ต " ไม่รู้จะเลือกไปทำอะไร เป็นแฟนเหรอ ดูๆ กันไปแล้วกัน ต๊อดเราก็สนิทกันจริงๆ มันนานมาก เพราะปีนี้เป็นปีที่ 6 แล้ว" ใจแข็งไม่ยอมคืนดีต๊อด "ไม่ได้ใจแข็ง อั้มก็ผิด เค้าก็ผิดเอางี้ดีกว่า ทะเลาะกันปกติ ไว้วันนึงถ้าเกิดว่าจะกลับมาเป็นเหมือนเดิมก็คงได้รู้กันแหล่ะ"</p>

<p>รอดูต๊อดปรับตัวอยู่หรือเปล่า "เค้าคงไม่ได้ปรับหรอก เค้าคงดีขึ้นด้วยอายุของเค้า เดี๋ยวเค้าก็ต้องไปทำงาน เค้าไม่ได้มาขอโอกาสอะไรกับอั้ม แต่ถ้าเค้าขอเหรอ ขอไม่ตอบแล้วกัน"ดีใจมั้ยที่เค้าคิดจะปรับปรุงตัวเอง "ดีใจว่าเค้าไม่ค่อยได้พูด ที่ผ่านมาอั้มพูดคนเดียวมันก็เหนื่อย ดีใจที่เค้าออกมาพูดมากกว่า แล้วก็ไม่คิดว่าเค้าจะพูดอย่างนั้นด้วย เราคุยกันตลอดเลยค่ะ คือรู้แต่ว่าวันที่สัมภาษณ์หนังสือพิมพ์เล่นนึง เรื่องผู้จัดการคนนึงว่าเค้าไม่พอใจ เค้าก็บอกเค้าจะให้สัมภาษณ์ แต่ไม่รู้ว่าเค้าจะให้สัมภาษณ์อะไรบ้าง อั้มก็บอกว่าพูดไปตามความจริงแล้วกัน เธอไปทำอะไรมา เธอพูดความจริงแล้วกัน เพราะเรามาแก้ข่าวก็ไม่ไหวแล้ว ความจริงแล้วเค้าบอกว่าเค้าอยากจะสัมภาษณ์เรื่องผู้จัดการของน้อง แต่กลายเป็นว่าสัมภาษณ์เรื่องอั้มซะงั้น ก็ได้คุยกันแค่นี้แหละค่ะว่าเรื่องอะไร"โน้ตว่าไงบ้างที่ต๊อดให้สัมภาษณ์แบบนี้" ไม่ได้ถามเรื่องนี้เลยค่ะ เค้าก็เคยเจอกันค่ะ"</p></body>
</news>
