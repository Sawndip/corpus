<teiHeader>
<fileDesc>
<titleStmt>
  <title>กกต.นัดเชือด 28 ปชป. 14 ก.ค.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-30 21:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000074105  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>นัดเชือด 28 ปชป. 14 ก.ค.</headline>
<lead><orgName>กกต.</orgName>ยื้อลงดาบ 28 ส.ส.<orgName>ปชป.</orgName>ถือหุ้นต้องห้ามไปเป็น 14 ก.ค. อ้างติดวันหยุด-<orgName>กกต.</orgName>บางคนต้องไปดูงานต่างประเทศ "สุทธิพล" โต้ "สุนัย" <orgName>ปตท.</orgName>เข้าข่ายบริษัทต้องห้ามเหตุบริษัทลูกได้สัมปทานรัฐ ส่วนกรณี"เทพเทือก"ส่ง 19 ส.ส.ช่วยงาน<orgName>ก.วัฒนธรรม</orgName>รอด "เจ๊สด"ว้ากใส่ประธานวุฒิฯ ใช้ กม.อะไรให้ <orgName>กกต.</orgName>ทบทวนมติ 16 ส.ว.ถือหุ้น เตือนไม่ยื่น<orgName>ศาลรัฐธรรมนูญ</orgName>เจอ ม.157</lead>
<neck></neck>
<body><p>นายสุทธิพล ทวีชัยการ เลขาธิการ <orgName>กกต.</orgName> แถลงว่า ในการประชุมกกต. วานนี้ (30 มิ.ย.) นายอภิชาต ิสุขัคคานนท์ ประธาน<orgName>กกต.</orgName>แจ้งกับ<orgName>กกต.</orgName>ว่า ได้รับรายงาน ผลสรุปการสอบสวนกรณี ส.ส.<orgName>พรรคประชาธิปัตย์</orgName> 28 คนถือหุ้นบริษัทที่อาจเข้าข่ายลักษณะต้องห้าม ตามรัฐธรรมนูญ มาตรา 48 และ 265 จากคณะอนุกรรมการแล้ว โดยได้ตัดซองและสำเนาแจกจ่ายให้<orgName>กกต.</orgName>นำไปศึกษา พร้อมกำหนดนัดลงมติในวันที่ 14 ก.ค.นี้ เนื่องจากเมื่อครบกำหนดระยะเวลา 7 วัน จะเป็นวันหยุดราชการ และหลังจากนั้นนายประพันธ์ นัยโกวิท <orgName>กกต.</orgName> ก็ติดภารกิจรับเชิญไปดูงานการเลือกตั้งประธานาธิบดี<orgName>อินโดนีเซีย</orgName> ทำให้องค์ประชุมไม่ครบ จึงต้องนัดลงมติในวันดังกล่าว ซึ่งถือว่าเป็นวันอังคารแรกที่องค์ประชุมจะอยู่ครบ</p>
<p>อย่างไรก็ตามการเปิดซองเอกสารดังกล่าวไม่มีการตรวจสอบว่า มีความ ครบถ้วนเพียงพอที่ <orgName>กกต.</orgName>จะลงมติได้เลยหรือไม่ อีกทั้งเรื่องดังกล่าวจะเป็นดุลพินิจของ <orgName>กกต.</orgName>แต่ละคน ที่จะใช้เวลาในช่วงที่นำสำนวนไปศึกษาพิจารณาอีกครั้ง หากผลสอบ มีความครบถ้วนทั้งในประเด็นข้อเท็จจริงและข้อกฎหมาย <orgName>กกต.</orgName>ก็จะลงมติได้ ทั้งนี้กรณีดังกล่าวจะแตกต่างจากผลสอบกรณีส.ส. 61 คน ถือหุ้นที่อาจเข้าข่ายลักษณะต้องห้าม ที่อนุกรรมการฯยังสอบพยานไม่แล้วเสร็จ แต่มีการเสนอมาให้ <orgName>กกต.</orgName>พิจารณา เพราะเกรงว่า ระยะเวลาการสอบสวนจะยาวนานเกินไป แต่<orgName>กกต.</orgName>เห็นว่า มีความจำเป็นต้องสอบเพิ่ม จึงให้อนุกรรมการฯไปสอบสวนเพิ่มเติม</p>
<p>ส่วนที่ นายสุนัย จุลพงศ์ธร ส.ส.<orgName>เพื่อไทย</orgName>ตั้งข้อสังเกตว่าเหตุใด <orgName>กกต.</orgName>จึงวินิจฉัยว่า <orgName>บริษัท ปตท. จำกัด(มหาชน)</orgName> เป็นบริษัทรับสัมปทานรัฐ เพราะฝ่ายกฎหมายของ <orgName>ปตท.</orgName>ยืนยันว่า ไม่ใช่ นายสุทธิพล กล่าวว่า เนื่องจากอนุสอบสวนชุด ส.ว.เห็นว่า <orgName>บริษัท ปตท.สผ. จำกัด (มหาชน)</orgName> เข้าไปถือหุ้น 100 %ในบริษัท ปตท.สผ.อินเตอร์เนชั่นแนล จำกัด ที่ได้รับสัมปทานจากรัฐในการขุดเจาะปิโตรเลียมตามหนังสือเลขที่ 2/2528/27 แล้วพบว่า<orgName>บริษัท ปตท. จำกัด(มหาชน )</orgName> ได้เข้าไปถือหุ้นในบริษัท ปตท.สผ. จำกัด(มหาชน) เกินกว่า 50 % ซึ่งถือว่ามีอำนาจครอบงำบ<orgName>ริษัท ปตท.สผ. จำกัด</orgName> ทำให้<orgName>บริษัทปตท. จำกัด (มหาชน)</orgName> เข้าข่ายได้รับสัมปทานจากรัฐโดยอ้อม</p>
<p>นอกจากนี้กกต.ยังมีมติขยายเวลาครั้งที่ 3 ให้กับอนุกรรมการฯสอบสวนกรณี นายเรืองไกร ลีกิจวัฒนะ ส.ว.สรรหา ร้องให้ตรวจสอบความเป็นรัฐมนตนรีของนายก ษิต ภิรมย์ รมว.<orgName>ต่างประเทศ</orgName>สิ้นสุดลง ตามรัฐธรรมนูญมาตรา 182(7) ออกไปอีก 10 วัน เนื่องจากทางอนุกรรมการฯต้องการสอบปากคำผู้แทนของบริษัทและผู้แทนของ <orgName>คณะกรรมการตลาดหลักทรัพย์</orgName> กรณีที่ภรรยาของนายกษิตเข้าไปถือครองหุ้น โดยจะครบกำหนดในวันที่ 6 ก.ค.นี้</p>
<p>นายสุทธิพล แถลงอีกว่า <orgName>กกต.</orgName>มีมติกรณีร้อง <orgName>กกต.</orgName>ให้พิจารณาส่งเรื่องต่อศาลรัฐธรรมนูญวินิจฉัยความเป็นรัฐมนตรีของนายสุเทพ เทือกสุบรรณ รองนายกฯ สิ้นสุดลงเฉพาะตัวตาม ม.182 (7)ของรัฐธรรมนูญ กรณีมีหนังสือถึง รมว.<orgName>วัฒนธรรม</orgName> ขอส่งตัว ส.ส.<orgName>พรรคประชาธิปัตย์</orgName>รวม 19 คนไปช่วยงาน โดยมีมติเสียงข้างมาก ให้ยกคำร้อง เนื่องจากเห็นว่าการกระทำของนายสุเทพ ไม่ได้ใช้ตำแหน่งหน้าที่ เข้าไปก้าวก่าย เพราะหนังสือที่มีไปถึง รมว.<orgName>วัฒนธรรม</orgName>นั้น กระทำในฐานะรองนายกฯ ซึ่งมีสถานะเป็นรมต.เช่นเดียวกันโดยมีการแจ้งรายชื่อแนบท้ายของบุคคลที่ประสงค์ ขอไปช่วยราชการที่กระทรวงวัฒนธรรม กรณีดังกล่าวนี้รมว.<orgName>วัฒนธรรม</orgName>มีอำนาจในการพิจารณาได้เองว่าจะรับบุคคลดังกล่าวหรือไม่ ทั้งนี้ในการสอบสวนยังไม่ปรากฎหลักฐานอื่นว่านายสุเทพใช้อำนาจเข้าไปแทรกแซง จึงว่าการกระทำของนายสุเทพ ยังไม่เข้าข่ายมาตรารัฐธรรมนูญมาตรา 182 ( 7)</p>
<p>รายงานข่าวแจ้งว่า มติดังกล่าว สวนทางกับมติเสียงข้างมากของ อนุกรรมการ สอบสวน 4 ต่อ 1 ที่เห็นการกระทำของนายสุเทพ เข้าข่ายเป็นการใช้อำนาจหน้าที่ เข้าไปก้าวก่าย หรือแทรกแซงเพื่อประโยชน์ของตนเอง ของผู้อื่น หรือของพรรคการเมืองไม่ว่าโดยทางตรงหรือทางอ้อม</p>
<p>นางสดศรี สัตยธรรม <orgName>กกต.</orgName> ด้านกิจการพรรคการเมือง กล่าวว่าการที่นายประสพสุข บุญเดช ประธาน<orgName>วุฒิสภา</orgName>ให้ <orgName>กกต.</orgName>ทบทนมติเรื่อง ส.ว.ถือครองหุ้นกิจการที่เป็นสัมปทานกับรัฐเป็นสิ่งไม่ถูกต้อง เป็นอดีตตุลาการมาแล้วใช้กฎหมายหรือรัฐธรรมนูญ มาตราใดมาให้ <orgName>กกต.</orgName> ทบทวน รัฐธรรมนูญ ฉบับ 2575 หรือเปล่า ประธานวุฒิเหมือน นายไปรษณีย์ ขณะที่<orgName>กกต.</orgName>เหมือนอัยการเมื่อสั่งฟ้อง ท่านก็ต้องส่งไป ศาลก็ต้องตัดสิน</p>
<p>"ท่านเป็นเพียงคนเดินสาสน์เอาเอกสารไปให้ศาล แต่นายไปรษณีย์กลับบอกว่า ให้เอามาทบทวนก็ไม่เข้าใจเหมือนกัน เรากำลังค้นกฎหมายเหมือนกันว่า ใช้มาตราอะไรสั่งให้ทบทวน หรือใช้หลักอะไร <orgName>กกต.</orgName>เป็นองค์กรอิสระแยกออกจากกัน วุฒิสภาไม่ใช่ผู้บังคับบัญชาของ ของ <orgName>กกต.</orgName> แต่ละองค์กรต้องดูว่า มีบทบาทหน้าที่อย่างไร"</p>
<p>นางสดศรี ยังได้ยกตัวอย่างกรณีประธานวุฒิสภาเสนอให้ <orgName>กกต.</orgName> ทบทวนกรณี นายสุรเดช จิรัฐติเจริญ ส.ว.ปราจีนบุรีโดยอ้างว่ามีเอกสารที่ <orgName>กกต.</orgName>ยังไม่ได้พิจารณา แต่เมื่อส่งมาอนุกรรมการฯก็บอกว่าพิจารณาไปแล้ว <orgName>กกต.</orgName>จึงยืนตามความเห็นเดิม และทราบว่าขณะนี้ประธาน<orgName>วุฒิสภา</orgName> ยังไม่ได้เสนอเรื่องต่อศาลรัฐธรรมนญก็ไม่ทราบว่าเพราะอะไรถึงยังไม่ส่ง</p>
<p>"การตัดสินเราทำตามกฎหมาย แต่การที่ประธานวุฒิบอกไม่ส่งหรือให้กลับมาทบทวนก็อยากจะทราบเหตุผลของท่าน อยากดูว่ากฎหมายใดให้อำนาจประธาน<orgName>วุฒิสภา</orgName>ในการระงับหรือไม่ส่งเพราะอะไร หากไม่ส่งผู้ที่ร้องเรียนก็อาจจะใช้สิทธิตาม 157 ของประมวลกฎหมายอาญา เรื่องละเว้นการปฏิบัติหน้าที่"</p>
<p>นายประสพสุข บุญเดช ประธานวุฒิสภา กล่าวถึงกรณีท <orgName>กกต.</orgName> ยืนยันที่จะไม่ทวน คำวินิจฉัยกรณี ส.ว. 16 คนถือหุ้นในกิจการที่เป็นสัมปทานของรัฐว่า เรื่องนี้เป็นอำนาจ ของ<orgName>กกต.</orgName> ว่าจะทบทวนหรือไม่ก็ได้ไม่มีปัญหา แต่เชื่อว่าเรื่องนี้ยังมีเวลาอีกนาน เมื่อ<orgName>กกต.</orgName>ส่งคำวินิจฉัยมาที่วุฒิสภาแล้วตนยังต้องพิจารณาอีกและยังต้องส่งไปยัง<orgName>ศาลรัฐธรรมนูญ</orgName>ซึ่งไม่ทราบว่า<orgName>ศาลรัฐธรรมนูญ</orgName>จะใช้เวลาพิจารณานานเพียงใด เบื้องต้น เชื่อว่าภายใน 2 เดือนยังไม่มีผลกระทบจากเรื่องนี้ ส่วนหากระยะยาวเมื่อมีผลการวินิจฉัยของศาลออกมาแล้วค่อยว่ากันอีกครั้ง</p></body>
</news>
