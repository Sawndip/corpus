<teiHeader>
<fileDesc>
<titleStmt>
  <title>ศาลฎีกานัดไต่สวนพยานจำเลยคดีหวยบนดินครั้งแรก24มิ.ย.  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=40781  </bibl>
</sourceDesc>
</fileDesc>
</teiHeader>
<news>
<headline><orgName>ศาลฎีกา</orgName>นัดไต่สวนพยานจำเลยคดีหวยบนดินครั้งแรก24มิ.ย.</headline>
<lead></lead>
<neck></neck>
<body><p>วันนี้(23มิ.ย.52) รายงานข่าวจาก<orgName>ศาลฎีกา</orgName>แผนกคดีอาญาของผู้ดำรงตำแหน่งทางการเมือง สนามหลวง  โดยนายสบโชค สุขารมณ์ รองประธาน<orgName>ศาลฎีกา</orgName> เจ้าของสำนวนทุจริตโครงการออกสลากพิเศษเลขท้าย 2 และ 3 ตัว พร้อมองค์คณะ 9 คน ออกนั่งบัลลังก์ไต่สวนพยานโจทก์ครั้งสุดท้ายในคดีหมายเลขดำ อม.1/2551ที่<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) เป็นโจทก์ฟ้อง พ.ต.ท.ทักษิณ ชินวัตร อดีตนายกรัฐมนตรี (จำหน่ายคดีออกจากสารบบความชั่วคราว) จำเลยที่ 1, อดีตคณะรัฐมนตรีรัฐบาล พ.ต.ท.ทักษิณ จำเลยที่ 2-30 และผู้บริหาร<orgName>สำนักงานสลากกินแบ่งรัฐบาล</orgName> เป็นจำเลยที่ 31-47 ในความผิดฐานร่วมกันทำผิดยักยอกทรัพย์ เป็นเจ้าพนักงาน มีหน้าที่จัดการดูแลกิจการ เข้าไปมีส่วนได้ส่วนเสียเพื่อประโยชน์สำหรับตนเองหรือผู้อื่น และละเว้นไม่เรียกเก็บภาษีอากร และเป็นเจ้าพนักงาน ปฏิบัติหรือละเว้นการปฏิบัติโดยมิชอบตาม ประมวลกฎหมายอาญา มาตรา 147, 152, 153, 154, 157 ความผิดตาม พ.ร.บ.ว่าด้วยความผิดของพนักงานในองค์การหรือหน่วยงานของรัฐ พ.ศ.2502 มาตรา 3, 4, 8, 9, 10 และ 11 ขอให้ศาลมีคำสั่งให้จำเลยร่วมกันคืนเงินที่อนุมัติจ่ายไปจำนวน 14,862,254,865.94 บาท ให้แก่สำนักงานสลากฯ ด้วย </p>
<p>ทั้งนี้ นายสิทธิโชค ศรีเจริญ ทนายความ <orgName>ป.ป.ช.</orgName> นำ ม.ร.ว.ปรีดิยาธร เทวกุล อดีตรองนายกรัฐมนตรีและอดีตรัฐมนตรีว่าการ<orgName>กระทรวงการคลัง</orgName> สมัยรัฐบาล พล.อ.สุรยุทธ์ จุลานนท์ เป็นนายกรัฐมนตรี เข้าเบิกความ สรุปว่า หลังเข้ารับตำแหน่งยังมีการออกสลากหวยบนดินอีกประมาณ 3-4 ครั้ง ต่อเนื่องจากรัฐบาลชุดที่แล้ว ได้เงินประมาณ 1.1 หมื่นล้านบาท แต่ไม่ได้อนุมัติไปใช้ในโครงการใดยังคงเก็บไว้ที่สำนักงานสลากฯ ต่อมาได้ศึกษามติคณะรัฐมนตรีที่อนุมัติโครงการออกสลากหวยบนดิน เห็นว่าโครงการดังกล่าวไม่ได้เป็นสลากกินแบ่งที่กำหนดสัดส่วนการจ่ายรางวัลชัดเจน แต่น่าจะเป็นสลากกินรวบที่หากผู้แทงหวยถูกเลขเดียวพร้อม ๆ กัน <orgName>สำนักงานสลากฯ</orgName> จะต้องจ่ายเงินทั้งหมดที่มีให้แก่ผู้ถูกรางวัล ทั้งยังเห็นว่าไม่เข้าหลักเกณฑ์ที่จะเป็นสลากการกุศล เนื่องจากไม่ได้ระบุเป้าหมายที่ชัดเจน เมื่อสอบถามเจ้าหน้าที่ฝ่ายกฎหมายมีความเห็นเป็น 2 ด้าน ด้านหนึ่งเห็นว่าผิดกฎหมาย ส่วนอีกด้านหนึ่งไม่แน่ใจว่าผิดกฎหมายหรือไม่ จึงได้ทำหนังสือสอบถามไปยัง<orgName>สำนักงานคณะกรรมการกฤษฎีกา</orgName> ซึ่งตอบกลับมาว่าการออกสลากหวยบนดินเลขท้าย 2 ตัวและ 3 ตัวไม่ถูกต้องตาม พ.ร.บ.สลากกินแบ่งรัฐบาล พ.ศ.2517 จึงเสนอเรื่องเข้าสู่ที่ประชุมคณะรัฐมนตรีเพื่อมีมติให้ยุติการออกสลาก</p>
<p>ต่อมานายสถิตย์ ลิ่มพงศ์พันธุ์ ปลัด<orgName>กระทรวงการคลัง</orgName> เข้าเบิกความว่า ขณะที่ดำรงตำแหน่งรองปลัดฯ ได้ปฏิบัติราชการแทนนายฉลองภพ สุสังกร์กาญจน์ รมว.<orgName>คลัง</orgName> (ในขณะนั้น) เป็นผู้ร้องทุกข์กล่าวโทษจำเลยทั้ง 47 คนต่อ<orgName>คณะกรรมการตรวจสอบการกระทำที่ก่อให้เกิดความเสียหายแก่รัฐ</orgName> (<orgName>คตส.</orgName>) ตามความเห็นของกฤษฎีกาที่ระบุว่าการออกสลากหวยบนดินผิดกฎหมาย โดยครั้งแรกทำหนังสือไปเมื่อวันที่ 30 มีนาคม 2550 แต่ <orgName>คตส.</orgName>พิจารณาแล้วตอบกลับมาว่าคำร้องไม่สมบูรณ์ ไม่ได้ระบุรายชื่อผู้ถูกกล่าวหาและมูลค่าความเสียหาย จึงได้ทำหนังสือระบุรายละเอียดตอบกลับไปเมื่อวันที่ 20 เมษายน 2550</p>
<p>ส่วนในช่วงบ่ายทนายความนำนายอุดม เฟื่องฟุ้ง อดีตประธาน<orgName>คณะอนุกรรมการตรวจสอบคดีหวยบนดิน</orgName> และนายพนัส สิมะเสถียร อดีตปลัด<orgName>กระทรวงการคลัง</orgName> เข้าเบิกความจนแล้วเสร็จ และศาลจึงนัดไต่สวนพยานจำเลยครั้งแรกในวันที่ 24 มิถุนายนนี้ เวลา 09.30 น.โดย ทนายความจำเลยเตรียมนำ พล.อ.ชวลิต ยงใจยุทธ อดีตรองนายกรัฐมนตรี จำเลยที่ 2 และนายสมคิด จาตุศรีพิทักษ์ อดีตรองนายกรัฐมนตรี จำเลยที่ 3 ขึ้นเบิกความด้วย</p></body>
</news>
