<teiHeader>
<fileDesc>
<titleStmt>
  <title>เป้ยกลัวเปลืองตัวอาจไม่เล่นหนังตั๊ก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090702/18927/%e0%b9%80%e0%b8%9b%e0%b9%89%e0%b8%a2%e0%b8%81%e0%b8%a5%e0%b8%b1%e0%b8%a7%e0%b9%80%e0%b8%9b%e0%b8%a5%e0%b8%b7%e0%b8%ad%e0%b8%87%e0%b8%95%e0%b8%b1%e0%b8%a7%e0%b8%ad%e0%b8%b2%e0%b8%88%e0%b9%84%e0%b8%a1%e0%b9%88%e0%b9%80%e0%b8%a5%e0%b9%88%e0%b8%99%e0%b8%ab%e0%b8%99%e0%b8%b1%e0%b8%87%e0%b8%95%e0%b8%b1%e0%b9%8a%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>เป้ยกลัวเปลืองตัวอาจไม่เล่นหนังตั๊ก</headline>
<lead>"เป้ย" ปานวาด เหมมณี เปรยอาจไม่เล่นหนังของ "ตั๊ก" บงกช คงมาลัย เหตุกลัวโป๊เกินไป จนไม่ผ่านผู้ใหญ่ที่บ้าน</lead>
<neck></neck>
<body><p>หลังจาก "เป้ย" ปานวาด  ถูกวางตัวให้ไปรับบทหนังอีโรติกของ "ตั๊ก" บงกช ล่าสุดเจอนางเอกสาวสุดเซ็กซี่ จึงได้สอบถามว่าตอนนี้ไปถึงไหนแล้ว ซึ่งได้คำตอบดังนี้</p>

 <p>"เรื่องหนังที่จะแสดงให้ตั๊กนั้น ตอนนี้ยังไม่ได้คุย ไม่ได้ตกลงอะไรกันเลย เพราะยังไม่ได้เจอตั๊กเลย ยังไม่ได้สรุปอะไรกัน ต้องรอดูสตอรี่บอร์ดก่อน ว่าจะออกมาในรูปแบบไหน ถ่ายหรือว่าไม่ถ่าย มันมีอะไรหลายๆ อย่าง เนื่องจากผู้ใหญ่ที่บ้าน ก็ขอไว้ถ้ามันโป๊มาก ก็ไม่อยากให้ทำ แต่เราก็ทราบมาตั้งแต่แรกแล้วว่ามันเป็นหนังอีโรติก ต้องมีฉากเลิฟซีนบ้าง แต่ถอดถึงขนาดไหนนั้น มันก็ต้องรอคุยกันอีกที ถ้าให้เป้ยถอดทั้งตัวคงไม่ได้ มันก็ต้องมีลิมิต อาจมีผ้ามาปิดบ้างก็ต้องดูองค์ประกอบหลายๆ อย่าง แต่สำหรับบทตอนนี้ได้อ่านแล้วเป็นบทที่ดีมาก" เป้ยกล่าว</p>

<p> ถามต่อ ว่าแต่ละฉากโป๊ขนาดไหน ซึ่งเธอบอกว่า มีบางฉากที่ต้องแก้หมดทั้งตัว ซึ่งยังคิดภาพไม่ออก ต้องรอดูหลายๆ อย่าง 
 "ส่วนที่ว่าอยากเล่นหรือไม่นั้น  เป้ยคิดว่าถ้าทำงานออกมาไม่ดี ก็ไม่อยากทำให้งานตั๊กเสีย เพราะเราก็รู้ว่าผลงานหนังเรื่องสั้นของตั๊ก ตั๊กทำออกมาได้ดีมาก ดังนั้นเราคิดว่าเอาคนที่พร้อมและทำได้ดีกว่าเราคงจะดีกว่า แต่ตอนนี้ก็ยังไม่แน่นอน ถ้าเกิดตกลงกันได้ ก็คงเป็นเป้ยที่เล่น ตอนนี้ "กระแต" ศุภักษร ไชยมงคล ก็เข้ามาคุยกับ<orgName>สหมงคลฟิล์ม</orgName>แล้ว" เป้ยแจกแจง</p>

 <p>นอกจากนี้ เป้ยยังบอกด้วย ว่ากำลังจะเป็นพรีเซ็นเตอร์คู่กับ "อาร์" อาณัตพล ศิริชุมแสง เกี่ยวกับงานของรัฐบาล จึงอยากให้ลุคตัวเองดูดี</p></body>
</news>
