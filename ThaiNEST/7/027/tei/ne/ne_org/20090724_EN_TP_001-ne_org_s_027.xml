<teiHeader>
<fileDesc>
<titleStmt>
  <title>"ลูกตาล"เจ็บปวด เลิกกับ"เอเอ"หัวใจสลาย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/240709/8191  </bibl>
</sourceDesc>
</fileDesc>
</teiHeader>
<news>
<headline>"ลูกตาล"เจ็บปวด เลิกกับ"เอเอ"หัวใจสลาย</headline>
<lead></lead>
<neck></neck>
<body><p>พยายามประคับประคองชีวิตรักให้ตลอดรอดฝั่ง  สุดท้ายลูกตาล-อาริษา  วิลล์  ก็ออกมายอมรับทั้งน้ำตาว่า  ได้เลิกกับแฟนหนุ่มเอเอ-พีรวัชร์  เหราบัตย์แล้ว  ครั้งนี้เจ็บกว่าทุกครั้งเพราะได้รักไปแล้วหมดใจ</p>

     <p>"เราเลิกกันด้วยดีค่ะ  ไม่ได้ทะเลาะกันไม่เกี่ยวกับมือที่สาม  แต่ปัญหามาจากตัวตาลและตัวเขา  มันเป็นปัญหาของสองคน  ที่เราพยายามปรับตัวกันแล้วแต่ไม่สำเร็จมันเลยต้องเลิกกัน  ซึ่งตาลยังยืนยันค่ะว่า  สาเหตุไม่เกี่ยวกับว่าเขาเจ้าชู้  พี่เอเอไม่ได้เป็นคนเจ้าชู้  เรื่องน้อยใจก็ไม่เกี่ยว  ซึ่งก่อนหน้านี้เราก็ได้มีการปรับตัวมาโดยตลอด  แต่ว่ามันไม่มีอะไรดีขึ้นก็เลยเหมือนกับว่าให้มันจบอย่างนี้ดีกว่า</p>

     <p>ตอนเลิกกันไม่มีใครบอกเลิกใครก่อนค่ะ  แต่ว่าที่คุยกันครั้งสุดท้ายมันเหมือนกับว่า  เราคุยกันแบบต่างคนต่างรู้ในสถานะว่า  เราควรที่จะอยู่โดยที่ไม่มีกันและกัน  ซึ่งตาลยอมรับว่ากับตรงนี้ตาลเฮิร์ตมาก  เพราะว่าหนึ่งปีที่ผ่านมาตาลค่อนข้างจริงจัง  เหมือนกับว่าคบเขาคนเดียวไม่ได้ดูคนอื่นเลย  พอไม่เป็นอย่างที่เราคิดมันก็เสียใจอยู่แล้ว"  ลูกตาลสรุป</p></body>
</news>
