<teiHeader>
<fileDesc>
<titleStmt>
  <title>รวบหนุ่มชัยภูมิขับแท็กซี่พาสาวลาวส่งยาบ้า 1.6 หมื่นเม็ด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 23:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060217  </bibl>
</sourceDesc>
</fileDesc>
</teiHeader>
<news>
<headline>รวบหนุ่มชัยภูมิขับแท็กซี่พาสาวลาวส่งยาบ้า <measure commodity="ยาบ้า" type="จำนวน"><quantity>1.6 หมื่น</quantity><unit>เม็ด</unit></measure></headline>
<lead>ตำรวจ 191 ตามรวบตัวหนุ่มชัยภูมิขับแท็กซี่พา <measure commodity="สาวชาวลาว" type="จำนวน"><quantity>2</quantity></measure> สาวชาวลาวขนยาบ้า <measure commodity="ยาบ้า" type="จำนวน"><quantity>16,000</quantity> <unit>เม็ด</unit></measure> ส่งลูกค้าภายในลานจอดรถห้างโรบินสัน รัชดา สารภาพรับจ้างขนยาบ้าจากลาวได้ค่าจ้าง <measure commodity="ค่าจ้าง" type="มูลค่า"><quantity>18,000</quantity> <unit>บาท</unit></measure></lead>
<neck></neck>
<body><p>วันนี้ (28 พ.ค.) เมื่อเวลา 21.30 น.ที่ บก.ตปพ. พล.ต.ต.ฉันทวิทย์ รามสูตร ผบก.ตปพ. พร้อมด้วย พ.ต.อ.สุทธิพงษ์ วงษ์ปิ่น รอง ผบก.ตปพ. พ.ต.อ.ภาณุรัตน์ หลักบุญ ผกก.1 บก.ตปพ. ร่วมกันแถลงผลการจับกุม นายอุทิศ นิสัยหาญ อายุ <measure commodity="อายุ" type="ปริมาณ"><quantity>38</quantity> <unit>ปี</unit></measure> อยู่บ้านเลขที่ 13 หมู่ 14 ต.ผักบัง อ.ภูเขียว จ.ชัยภูมิ นางออน พันธวง อายุ <measure commodity="อายุ" type="ปริมาณ"><quantity>20</quantity> <unit>ปี</unit></measure> สัญชาติลาว และนางน้อยอายุ <measure commodity="อายุ" type="ปริมาณ"><quantity>20</quantity> <unit>ปี</unit></measure> สัญชาติลาว พร้อมของกลางยาบ้า<measure commodity="ยาบ้า" type="จำนวน"><offset>จำนวน</offset> <quantity>16,000</quantity> <unit>เม็ด</unit></measure> และรถแท็กซี่ยี่ห้อโตโยต้า โคโรลล่า สีชมพู ทะเบียน ทล 6456 กทม. โดยจับกุมได้ที่ลานจอดรถห้างสรรพสินค้าโรบินสัน รัชดา เมื่อเวลา 17.00 น.วันที่ 28 พ.ค.2552</p>
<p> พล.ต.ต.ฉันทวิทย์ กล่าวว่า การจับกุมครั้งนี้เจ้าหน้าที่ชุดจับกุมได้รับแจ้งจากสายลับว่าจะมีการส่งมอบยาบ้ากันที่บริเวณลานจอดรถห้างสรรพสินค้าโรบินสัน รัชดา จึงได้จัดกำลังซุ่มดูความเคลื่อนไหวอยู่บริเวณดังกล่าว กระทั่งได้มีรถแท็กซี่สีชมพู มีผู้ต้องหา<measure commodity="ผู้ต้องหา" type="จำนวน"><offset>ทั้ง</offset> <quantity>3</quantity> <unit>คน</unit></measure> อยู่ภายในรถซึ่ง ตรงกับรูปพรรณสัณฐานที่ได้รับแจ้งจากสายลับ จึงแสดงตัวเข้าขอตรวจค้น และพบกลางดังกล่าวบรรจุอยู่ในถุงพลาสติกสีฟ้า จึงได้ควบคุมตัวมาสอบปากคำที่ บก.ตปพ</p>
<p>จากการสอบสวนผู้ต้องหาให้การรับสารภาพว่า มีนายทุนเป็นคนลาว ว่าจ้าง<measure commodity="ค่าจ้าง" type="มูลค่า"><offset>คนละ</offset> <quantity>18,000</quantity> <unit>บาท</unit></measure> ให้ขนยาบ้าจากฝั่งลาวโดยนั่งเรือข้ามแม่น้ำโขงจากฝั่งลาวมาขึ้นที่ อ.เขมราฐ จ.อุบลราชธานี ก่อนเดินทางมาที่ กทม. ซึ่งมีรถกระบะพามาส่งที่ถนนรังสิตนครนายก ระหว่างคลอง 7 กับคลอง 8 โดยจะมีคนขับรถแท็กซี่คอยรับพาไปส่งยาบ้าตามจุดต่างๆที่มีการนัดหมายไว้ โดยในวันนี้จะต้องไปส่งยาบ้าให้ลูกค้าที่ อ.บางปะอิน จ.พระนครศรีอยุธยา แต่ก็ถูกเจ้าหน้าที่ตำรวจจับได้เสียก่อน</p>
<p>เบื้องต้นเจ้าหน้าที่แจ้งข้อหานายอุทิศ คนขับรถแท็กซี่ นางออน และนางน้อย <measure commodity="สาวชาวลาว" type="จำนวน"><quantity>สอง</quantity></measure>สาวชาวลาว ร่วมกันมียาเสพติดไว้ในครอบครองเพื่อจำหน่ายโดยผิดกฎหมาย และแจ้งข้อหานางออนกับนางน้อย เป็นบุคคลต่างด้าวหลบหนีเข้ามาในราชอาณาจักรไทยโดยผิดกฎหมายก่อนควบคุมตัวส่ง บช.ปส.ดำเนินคดีและขยายผลต่อไป</p></body>
</news>
