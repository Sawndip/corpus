<teiHeader>
<fileDesc>
<titleStmt>
  <title>นครบาลระส่ำ! �ธานี� ขีดเส้นหลังเที่ยงคืนวันนี้ทุกพื้นที่ต้องไม่มีอบายมุข  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 14:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059931  </bibl>
</sourceDesc>
</fileDesc>
</teiHeader>
<news>
<headline>นครบาลระส่ำ! �ธานี� ขีดเส้นหลังเที่ยงคืนวันนี้ทุกพื้นที่ต้องไม่มีอบายมุข</headline>
<lead>�ธานี� สั่งนครบาลเข้มงวดกวาดล้างจับกุมอบายมุขในพื้นที่ พร้อมเตรียมคาดโทษตำรวจท้องที่ที่ปล่อยปละละเลย ขีดเส้นพ้นเที่ยงคืนของวันนี้จะต้องไม่มีสิ่งเหล่านี้อย่างเด็ดขาด</lead>
<neck></neck>
<body><p>วันนี้ (28 พ.ค.) เวลา 12.30 น.ที่กองบัญชาการตำรวจนครบาล พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ (รอง ผบ.ตร.) รับผิดชอบดูแลกองบัญชาการตำรวจนครบาล เปิดเผยภายหลังเสร็จสิ้นการชี้แจงขั้นตอนแนวทางปฏิบัติกวดขันปราบปรามกวาดล้างจับกุมอบายมุขในพื้นที่ กทม.ให้แก่นายตำรวจระดับรอง ผกก.ขึ้นไปจนถึง รอง ผบช.น.ในสังกัดกองบัญชาการตำรวจนครบาลทั้งหมด เน้นย้ำให้กวดขันปราบปรามจับกุมอย่างจริงจังและคาดโทษตำรวจท้องที่ที่ปล่อยปละละเลยให้มีการลักลอบเปิดบ่อนพนัน อบายมุข สิ่งผิดกฎหมายและตู้ม้า หากพบตำรวจ สน.ใดปล่อยปละละเลยหรือเข้าไปเกี่ยวข้องหรือเรียกรับผลประโยชน์จะถูกพิจารณาโทษตั้งแต่ระดับผู้บังคับบัญชาในพื้นที่ จนถึงระดับกองบังคับการ และผู้บัญชาการตำรวจนครบาล พร้อมระบุหากพ้นเที่ยงคืนของวันนี้จะต้องไม่มีสิ่งเหล่านี้อย่างเด็ดขาด</p>
<p> ต่อข้อถามว่า ขณะนี้มีบ่อนพนันลักลอบเปิดหลายแห่ง เช่น บ่อนเตาปูน บ่อนกิ่งเพชร บ่อนบางนา ฯลฯ รวมถึงตู้ม้าทั้งตู้เล็ก ตู้ใหญ่ หลายพื้นที่มีตำรวจเข้าไปเกี่ยวข้องและเข้าไปเล่นด้วยจะดำเนินการอย่างไร พล.ต.อ.ธานี กล่าวว่า วันนี้ได้ให้แนวทางของการปราบปรามพร้อมยื่นคำขาดเรื่องอบายมุข บ่อนพนันตู้ม้า วันนี้เป็นวันสุดท้ายตั้งแต่พรุ่งนี้เป็นต้นไปในพื้นที่นครบาลต้องไม่มี หากมีต้องถูกจับกุมและลงโทษตำรวจพื้นที่ที่รับผิดชอบดูแลทั้งหมดถือว่ามีการเตือนกันแล้วและจะลงโทษตั้งแต่ผู้บังคับบัญชาระดับผู้บัญชาการลงไปมีการตั้งคณะกรรมการสืบสวนสอบสวนข้อเท็จจริงว่ามีใครเข้าไปเกี่ยวข้องยุ่งเกี่ยวบ้างต้องโดนลงโทษหมดไม่มียกเว้น สิ่งที่เน้นมากที่สุด <measure commodity="สิ่งที่เน้น" type="จำนวน"><quantity>4</quantity> <unit>เรื่อง</unit></measure> คือ บ่อนการพนัน สถานบริการที่มียาเสพติด สถานบริการที่ปล่อยให้มีการค้าประเวณี และตู้ม้า</p>
<p> �ในที่ประชุมที่ผ่านมา ตำรวจนครบาลได้รายงานผลการจับกุมสถานบริการและสิ่งผิดกฎหมายให้รับทราบ เมื่อฟังแล้วรู้สึกไม่พอใจในการปฏิบัติผลการจับกุมน้อย ทุกอย่างมันฟ้องออกมาเองว่าอะไรเป็นอะไร จากนี้ไปคงไม่ต้องให้เวลากันอีกเพราะเรื่องการป้องกันปราบปรามอบายมุขก็ดี อาชญากรรมก็ดีเรื่องแบบนี้ไม่ต้องมีการให้เวลากันหรอก ทุกอย่างต้องปฏิบัติต้องเดินหน้าหมด โดยเฉพาะ <measure commodity="สิ่งที่เน้น" type="จำนวน"><quantity>4</quantity> <unit>เรื่อง</unit></measure>ที่ผมบอกต้องทำอย่างเร่งด่วน โดยเฉพาะตู้ม้าพรุ่งนี้ต้องไม่มี และไม่จำเป็นต้องขอข้อมูลจากหน่วยไหน ผมมีมากกว่าพวกเขาอีก วันนี้พูดแล้วเตือนแล้วถ้าพูดไม่ฟังกันก็ต้องจัดการ เดี๋ยวคอยดูกันแล้วกันถ้าท้องที่รับผิดชอบไม่ทำผมก็มีทีมงานของผมเข้าไปทำ อย่าได้ละเลยอย่าปล่อยก็แล้วกัน ถ้าเจอที่ไหนก็จับเลย ถ้าระดับสำนักงานตำรวจแห่งชาติลงมาดำเนินการเมื่อไหร่ ตั้งแต่ระดับผู้บัญชาการลงไปต้องโดนกันหมด ถ้าใครมีปัญหา หรือท้องที่ไหนมีปัญหาทำไม่ได้ให้มาคุยกับผมได้� พล.ต.อ.ธานี กล่าว</p>
<p> ด้าน พล.ต.ท.อัศวิน ขวัญเมือง ผู้ช่วยผู้บัญชาการตำรวจแห่งชาติ กำกับดูแลกองบัญชาการตำรวจนครบาล กล่าวถึงการปราบปรามจับกุมอบายมุข บ่อนพนัน สถานบริการผิดกฎหมายในพื้นที่ บช.น.ว่า วันนี้คงเป็นวันสุดท้ายหลังเที่ยงคืนอบายมุข บ่อนพนัน และตู้ม้าจะต้องไม่มีในพื้นที่ กทม.ตามที่ พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ กำชับยื่นคำขาดไว้</p>
<p> ผู้ช่วย ผบ.ตร.กล่าวต่อว่า หากตรวจพบว่าท้องที่ใดยังปล่อยให้เปิดอยู่ นายตำรวจระดับ ผกก.ท้องที่นั้นๆ ต้องถูกลงโทษทางวินัยเป็น<measure commodity="ถูกลงโทษ" type="ลำดับที่">คนแรก</measure> พร้อมทั้งรีบเก็บของออกจาก สน.ทันที อย่างไรก็ตาม เชื่อมั่นว่าการที่ พล.ต.อ.ธานี กำชับการปฏิบัติในครั้งนี้ผู้ปฏิบัติทุกหน่วยคงต้องรับฟังและนำไปปฏิบัติอย่างแน่นอน และฝากประชาสัมพันธ์ไปยังพี่น้องประชาชนว่า หากพบเห็นการลักลอบเล่นพนัน อบายมุข สิ่งผิดกฎหมาย<measure commodity="สิ่งผิดกฎหมาย" type="จำนวน"><offset>ทุก</offset><unit>ประเภท</unit></measure>รวมถึงตู้ม้า ที่ยังมีการลักลอบเปิดอยู่ให้แจ้งมายังโทรศัพย์มือถือสายตรงถึงตนเองได้ 24 ชั่วโมงหมายเลข 08-1947 2828 หลังจากนั้น<measure commodity="เวลาถึงจุดเกิดเหตุ" type="ปริมาณ"><offset>ไม่เกิน</offset> <quantity>1</quantity> <unit>ชั่วโมง</unit></measure> ตนจะไปถึงจุดที่พบมีการลักลอบเปิดเล่นและดำเนินการในทันที</p>
<p> ผู้สื่อข่าวรายงานว่า ภายหลัง พล.ต.อ.ธานี และ พล.ต.ท.อัศวิน เดินทางกลับไป พล.ต.ท.วรพงษ์ ชิวปรีชา ผู้บัญชาการตำรวจนครบาล ได้เรียกนายตำรวจระดับ ผบก.1-9 และ ผกก.<measure commodity="สน." type="จำนวน"><offset>ทั้ง</offset> <quantity>88</quantity> <unit>สน.</unit></measure> และรอง ผบช.น.ประชุมเครียดขานรับนโยบายคำสั่งแนวทางปฏิบัติปรามปรามจับกุมตู้ม้า บ่อนการพนัน</p></body>
</news>
