<teiHeader>
<fileDesc>
<titleStmt>
  <title>"ชัยภักดิ์"มั่นใจเทนนิสเอเชีย ได้นั่งบอร์ดแน่  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2144  </bibl>
</sourceDesc>
</fileDesc>
</teiHeader>
<news>
<headline>"<persName><forename>ชัยภักดิ์</forename></persName>"มั่นใจเทนนิสเอเชีย ได้นั่งบอร์ดแน่</headline>
<lead>"<persName><addName>บิ๊กแนต</addName></persName>"  <persName><roleName>นาย</roleName><forename>ชัยภักดิ์</forename>  <surname>ศิริวัฒน์</surname> </persName> ประธานสมาคมสหพันธ์เทนนิสแห่งอาเซียน  (SEATF)  เปิดเผยถึงการเลือกตั้งสหพันธ์เทนนิสแห่งเอเชีย  ที่เมืองทัชเคนส์  ประเทศอุซเบกิสถาน  ในวันที่  25  มีนาคมนี้  ว่า  ตนพร้อมกับคณะจำนวน  8  คนได้ออกเดินทางในวันที่  22  มี.ค.ที่ผ่านมา  สำหรับการเดินทางไปในครั้งนี้  ตนในฐานะรองประธานสหพันธ์เทนนิสแห่งเอเชีย   (ATF)   ดูแลฝ่ายบริหารการตลาดและสิทธิประโยชน์จะต้องไปร่วมประชุมในวันที่  24  มี.ค.เพื่อที่จะแจ้งต่อที่ประชุมกับงานที่ผ่านมาทั้งหมด  ซึ่งกรรมการแต่ละคนนั้นก็จะชี้แจงต่อชาติสมาชิกเอเชียกว่า  40  ชาติ  ก่อนที่จะมีการเลือกตั้งในวันที่  25  มี.ค.อย่างเป็นทางการ</lead>
<neck></neck>
<body><p>"สำหรับการเลือกตั้งคณะกรรมการบอร์ดของสหพันธ์เทนนิสแห่งเอเชียชุดใหม่ในวันที่  25  มี.ค.นั้น  ตนเชื่อว่าจะไม่มีปัญหาตามมาอย่างแน่นอน  หลังจากที่ทราบข่าวมาแล้วว่าคณะกรรมการบอร์ดชุดที่แล้วส่วนใหญ่นั้นจะได้รับเลือกทั้งหมด  ส่วนจะเป็นไปตามเดิมหรือไม่นั้นก็ต้องรอดูวันที่  25  มี.ค.อีกครั้ง  เพราะผลงานของคณะกรรมการที่ผ่านมาถือว่าทำผลงานได้อย่างยอดเยี่ยม  โดยเฉพาะผลงานของนักเทนนิสระดับเยาวชนของเอเชียที่ก้าวขึ้นมาสู่มืออันดับ  1  ของโลก   ในรอบ   50  ปีของเทนนิสเอเชีย  คือ  <persName><surname>ทัง</surname>  <forename>ฮัว-หยาง </forename></persName> นักเทนนิสชายจากไต้หวัน  และ  <persName><forename>นพวรรณ </forename> <surname>เลิศชีวกานต์</surname></persName>  นักเทนนิสหญิงจากไทย"</p>
<p><persName><addName>บิ๊กแน็ต</addName></persName>กล่าวต่อว่า  การเดินทางไปร่วมประชุมครั้งนี้  ตนก็จะเข้าชี้แจงต่อคณะกรรมการของ  SEATF  และ  ATF  ถึงกับการทำงานของ  SEATF  ในช่วงที่ผ่านมาว่าได้ทำอะไรไปบ้างแล้ว  โดยเฉพาะการที่ได้  <persName><forename>ฌักก์</forename>  <surname>คริส</surname></persName>  โค้ชผู้ฝึกสอนชาวสหรัฐชุดเดวิสคัพมาเป็นโค้ชผู้ฝึกสอนของ  (SEATF)  ได้ทำผลงานอย่างมากมายให้กับองค์กร  จนทำให้ชาติสมาชิกเทนนิสของเอเชียรู้สึกพอใจเป็นอย่างมาก</p>
<p>และล่าสุดทางประธาน  ATF  <persName><forename>อานิล </forename> <surname>กานา</surname> </persName> ชาวอินเดีย  ก็ได้ขอความร่วมมือกับทาง  SEATF   ให้ส่ง   <persName><forename>ฌักก์ </forename> <surname>คริส</surname></persName>  ไปช่วยอบรมโค้ชชาวอินเดียที่กรุงนิวเดลี  ในวันที่  16-22  มี.ค.นี้  หลังจากนั้นก็จะเดินทางกลับมาเมืองไทยเพื่อสอนนักกีฬาที่อยู่ที่  SEATF  ต่อไป.</p></body>
</news>
