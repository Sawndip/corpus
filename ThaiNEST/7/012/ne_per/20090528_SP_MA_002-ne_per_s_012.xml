<teiHeader>
<fileDesc>
<titleStmt>
  <title>ระดม2ล.จ่ายหนี้แข้ง-โค้ช "มนัส"โบกมือลาสุพรรณฯ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo12280552&sectionid=0114&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ระดม2ล.จ่ายหนี้แข้ง-โค้ช "<persName><forename>มนัส</forename></persName>"โบกมือลาสุพรรณฯ</headline>
<lead></lead>
<neck></neck>
<body><p>จากกรณีที่สตาฟฟ์โค้ชและนักเตะทีมฟุตบอลจังหวัดสุพรรณบุรีในดิวิชั่น 1 ออกมาเรียกร้องเงินเดือน จนสโมสรได้ปลดทีมงานผู้ควบคุมทีม 5 คน รวมถึง 2 นักเตะ<persName><forename>คัมภีร์</forename> <surname>ปิ่นฑะกูล</surname></persName> และ<persName><forename>กิตติธร</forename> <surname>ชูดี</surname></persName>นั้น </p>
<p><persName><forename>มนัส</forename> <surname>บุญจำนงค์</surname></persName> ฮีโร่นักชกเหรียญทองโอลิมปิคเกมส์ 2004 นักเตะในสังกัดสุพรรณบุรี ซึ่งยังไม่ได้ลงสนามเลย เปิดเผยว่า <persName><roleName>นาย</roleName><forename>เทพบุตร</forename> <surname>รอดแก้ว</surname></persName> หนึ่งในทีมงานที่ถูกปลดได้แจ้งความคืบหน้าของเหตุการณ์ให้ทราบเป็นระยะๆ โดยช่วงนี้ยังไม่ได้เข้าไปซ้อมร่วมกับทีม เนื่องจากยังต้องดูแลธุรกิจ "<persName><forename>มนัส</forename></persName> รีสอร์ต" ที่ จ.นครราชสีมา แต่อย่างไรก็ดีหากทีมงานชุดเก่าไม่ได้ทำงานแล้ว ก็จะไม่ขอเล่นให้กับสโมสร</p>
<p>"ในฐานะนักกีฬา ผมเห็นด้วยกับนักเตะที่ออกมาเรียกร้อง ส่วนโค้ชคนใหม่ผมไม่รู้จักเป็นการส่วนตัว กลัวเขาไม่ชอบหน้า หาว่าใช้ชื่อเสียงมาเล่นในทีม ดังนั้นผมขอกลับไปชกมวย และทำธุรกิจดีกว่า"</p>
<p><persName><roleName>นาย</roleName><forename>วิทยา</forename> <surname>บุญยพัชรินทร์</surname></persName> ผู้ช่วยผู้จัดการทีม กล่าวว่า จะรวบรวมเงินส่วนหนึ่งจากผู้บริหาร และเพื่อนๆ ที่สนิทกัน จำนวนที่ติดค้างประมาณ 2 ล้านบาทมาจ่ายให้กับนักเตะและทีมงานก่อนจบเลกแรกในช่วงเดือนมิถุนายน ส่วนกรณี<persName><forename>มนัส</forename></persName> ถ้ายังต้องการจะเล่น สโมสรก็พร้อมรับ เพราะถือเป็นสีสันของทีม แต่หากไม่ต้องการก็จะไม่ขัด </p>
<p><persName><roleName>นาย</roleName><forename>สมภพ</forename> <surname>แสงสว่าง</surname></persName> ผู้ช่วยผู้จัดการทีม กล่าวว่า โค้ชที่จะมาทำหน้าที่ชั่วคราวจนจบเลกแรกเดือนกรกฎาคมนี้ 2 คน คือ <persName><forename>โกศล</forename> <surname>จันทรโชติ</surname></persName> และ<persName><forename>กิตติ</forename> <surname>พึ่งพิทยานนท์</surname></persName> </p>
<p>ด้าน<persName><forename>คัมภีร์</forename></persName>กล่าวว่า คงจะต้องหาทีมใหม่ เพราะความเห็นไม่ตรงกับผู้บริหาร โดยสัญญาจะหมดในเดือนตุลาคมนี้ ส่วนเงินที่สโมสรค้างจ่าย 1 แสนบาท จะรอรับ แต่หากถึงเดือนมิถุนายนแล้วยังไม่จ่าย ก็อาจจะต้องร้องเรียนไปยังสมาคมฟุตบอลฯ และศาลในขั้นสุดท้าย </p>
<p>"มีแฟนบอลที่สนันสนุนผมกว่า 2 พันคน หากผู้บริหารทำในสิ่งที่ขัดใจแฟนบอล ก็อาจจะโดนแฟนโห่ไล่ก็เป็นได้" </p></body>
</news>
