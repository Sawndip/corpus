<teiHeader>
<fileDesc>
<titleStmt>
  <title>พ่อเมืองอุตรดิตถ์ พร้อมจัดมวยโลก เด่นเก้าแสนบู๊ยุ่น  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162371  </bibl>
</sourceDesc>
</fileDesc>
</teiHeader>
<news>
<headline>ชัคเตอร์แชมป์ยูฟ่าคัพ ต่อเวลาคว่ำเบรเมน2-1!</headline>
<lead>อำลาถ้วยเล็ก : ชัคเตอต์ โดเนทส์ คว้าแชมป์ถ้วยเล็ก หลังเอาชนะเบรเมนไปได้ในช่วงต่อเวลาพิเศษ 2-1 โดยฤดูกาลนี้จะใช้ชื่อยูฟ่าคัพ เป็นครั้งสุดท้าย ก่อนเปลี่ยนเป็น ยูฟ่า ยูโรป้า ลีก</lead>
<neck></neck>
<body><p>ชัคเตอร์ โดเนทส์ค ยอดทีมจากยูเครนคว้าแชมป์ถ้วยใบเล็กของยุโรปมาครองได้สำเร็จ หลังต่อเวลาพิเศษเฉือน แวร์เดอร์ เบรเมน ของเยอรมนี 2-1โดยเล่นกันที่ ซูครู ซาราโคกลู สเตเดี้ยม ประเทศตุรกี</p>
<p>เกมครึ่งแรกผ่านไปถึงในนาทีที่ 24 ชัคเตอร์ โดเนตส์คก็มาได้ประตูขึ้นนำ 1-0 <persName><forename>ราซวาน</forename> <surname>ร้าต</surname></persName> แบ๊กซ้ายทำชิ่งให้ <persName><forename>แฟร์นานดินโญ่</forename></persName> จ่ายต่อมาถึง <persName><forename>หลุยส์</forename> <surname>อาเดรียโน่</surname></persName> ยิงสวน <persName><forename>ทิม</forename> <surname>วีเซ่</surname></persName> ผู้รักษาประตูเข้าไป หลังจากถูกนำได้ไม่นาน "เจ้านกนางนวล" ก็มาตามตีเสมอได้สำเร็จในนาทีที่ 33 เมื่อมาได้ลูกฟรีคิกระยะ 25 หลา และก็เป็น <persName><forename>นัลโด้</forename></persName> เซนเตอร์ฮาล์ฟซัดฟรีคิกด้วยเท้าขวา <persName><forename>อังเดร</forename> <surname>เปียตอฟ</surname></persName> นายทวารปัดบอลเข้าประตูตัวเอง ทำให้ เบรเมนตีเสมอเป็น 1-1 ทำให้จบครึ่งแรกไปด้วยสกอร์นี้</p>
<p>กลับเข้าสู่ครึ่งหลัง ทั้งสองทีมยังทำอะไรกันไม่ได้ทำให้ต้องต่อเวลา ออกไปอีก30นาทีจนกระทั่งนาที 96 ชัคเตอร์ โดเนตส์ค ได้ประตูนำ 2-1 <persName><forename>ดาริโอ</forename> <surname>เซอร์น่า</surname></persName> พาบอลขึ้นมาทางริมเส้นฝั่งขวา ก่อนโยนเข้าไปหน้าประตูให้ <persName><forename>จ้าดสัน</forename></persName> มิดฟิลด์บราซิล วิ่งเข้ามาแปหน้าประตู โดย <persName><forename>ทิม</forename> <surname>วีเซ่</surname></persName> ไม่สามารถเซฟประตูนี้ไว้ได้ หมดเวลาการแข่งขัน ชัคเตอร์ เอาชนะ เบรเมน ไปได้2-1 ส่งผลให้ ชัคเตอร์ คว้าแชมป์ยูฟ่า คัพ ฤดูกาล 2008-2009 โดยครั้งนี้จะเป็นยูฟ่า คัพ นัดชิงฯ หนสุดท้าย เพราะฤดูกาลหน้าจะเปลี่ยนมาแข่งขันในรายการ ยูฟ่า ยูโรป้า ลีก
</p></body>
</news>
