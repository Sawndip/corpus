<teiHeader>
<fileDesc>
<titleStmt>
  <title>"เฟอร์กี" มองข้ามช็อต หวั่น "บาร์ซา" ขวางผีซิว ชปล.  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-31 02:02:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000036198  </bibl>
</sourceDesc>
</fileDesc>
</teiHeader>
<news>
<headline>"<persName><addName>เฟอร์กี</addName></persName>" มองข้ามช็อต หวั่น "บาร์ซา" ขวางผีซิว ชปล.</headline>
<lead> <persName><roleName>เซอร์</roleName> <forename>อเล็กซ์</forename> <surname>เฟอร์กูสัน</surname></persName> ยอดกุนซือ แมนเชสเตอร์ ยูไนเต็ด มองข้ามคู่แข่งร่วมลีก โดยระบุว่า บาร์เซโลนา ที่มีสิทธิ์เจอกันในรอบชิงชนะเลิศเท่านั้นเป็นอุปสรรคสำคัญที่สุดของ "ผีแดง" ในการป้องกันแชมป์ยูฟา แชมเปียนส์ ลีก</lead>
<neck></neck>
<body><p>สโมสรจากประเทศอังกฤษต่างผ่านเข้าสู่รอบก่อนรองชนะเลิศฟุตบอลถ้วยรายการใหญ่สุดของยุโปรกันถ้วนหน้า นอกเหนือจาก แมนฯ ยูไนเต็ด ยังมี ลิเวอร์พูล, เชลซี และ อาร์เซนอล</p>
<p>แม้ผลการจับสลากประกบคู่ที่ออกมา "ผีแดง" จะไม่มีทางพบกับ บาร์เซโลนา จนกว่าจะถึงรอบชิงชนะเลิศที่กรุงโรม ในวันที่ 27 พฤษภาคม แต่ <persName><surname>เฟอร์กูสัน</surname></persName> มองข้ามช็อตว่าตัวแทนจากสเปนรายนี้เป็นอุปสรรคสำคัญต่อการป้องกันแชมป์มากที่สุดซึ่งน่ากลัวกว่าคู่แข่งจากเกาะอังกฤษอย่าง "หงส์แดง" ที่เพิ่งถล่มเอาชนะพวกตนมาในเกมลีก 4-1 เมื่อสองสัปดาห์ก่อน</p>
<p>"บาร์เซโลนา เป็นทีมที่มีระบบ พวกเขาน่าหวาดกลัวมากสำหรับฤดูกาลนี้และทุกทีมต่างรับรู้ถึงเรื่องนี้เป็นอย่างดี พวกเขาสามารถจัดการกับทีมใดก็ได้และเป็นตัวเต็งสำคัญ" กุนซือวัย 67 ปีกล่าว</p>
<p>"บรรดาทีมจากอังกฤษที่เข้ารอบไปได้แสดงให้เห็นถึงความแข็งแกร่งของศึกพรีเมียร์ ลีก ในช่วงไม่กี่ปีหลังสุด อย่างเช่นเมื่อฤดูกาลที่แล้ว เรามีตัวแทนถึง 3 ทีมทะลุเข้าถึงรอบรองชนะเลิศและผ่านเข้าไปชิงชนะเลิศกันเอง 2 ทีม เช่นเดียวกับปีก่อนหน้านั้นที่มี 3 ทีมเช่นกัน และเป็น ลิเวอร์พูล ที่ผ่านเข้าไปชิงชนะเลิศ (กับ เอซี มิลาน) แต่สำหรับปีนี้เราตระหนักดีว่าอุปสรรคสำคัญของเราไม่ใช่ทีมที่มาจากอังกฤษ แต่เป็น บาร์เซโลนา" <persName><surname>เฟอร์กูสัน</surname></persName> กล่าว</p>
<p>สำหรับการแข่งขันฟุตบอลยูฟา แชมเปียนส์ ลีก รอบก่อนรองชนะเลิศ เลกแรก กำหนดแข่งกันในวันที่ 7 และ 8 เมษายนนี้</p></body>
</news>
