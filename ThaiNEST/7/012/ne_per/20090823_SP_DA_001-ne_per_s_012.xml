<teiHeader>
<fileDesc>
<titleStmt>
  <title>แบ่งสายเอเชี่ยนยูธเกมส์ไทยเตะโสมแดง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-23 08:49:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199928&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>แบ่งสายเอเชี่ยนยูธเกมส์ไทยเตะโสมแดง</headline>
<lead></lead>
<neck></neck>
<body><p>ความเคลื่อนไหวของมหกรรมกีฬาเอเชี่ยน ยูธเกมส์ ครั้งที่ 1 ที่ประเทศสิงคโปร์ จะเป็นเจ้าภาพระหว่างวันที่ 29 มิ.ย.-7 ก.ค.นี้ ล่าสุด เมื่อ 22 พ.ค.ที่ผ่านมา คณะกรรมการจัดการแข่งขันฯ และสหพันธ์ฟุตบอลแห่งเอเชีย (เอเอฟซี) ได้ทำการจับสลากแบ่งสายกีฬาประเภททีม ได้แก่ ฟุตบอลชาย กับ บาสเกตบอล 3 คน ออกมาเรียบร้อยแล้ว โดย ฟุตบอลชาย ไทย อยู่ในสาย C ร่วมกับ “เสือเหลือง” มาเลเซีย และ “โสมแดง” เกาหลีเหนือ ส่วนสาย A อิหร่าน, ฟิลิปปินส์, ไต้หวัน, คูเวต, สาย B เกาหลีใต้, จีน, พม่า, ปากีสถาน และสาย D ฮ่องกง, ซาอุดีอาระเบีย, ลาว สำหรับระบบการแข่งขันในรอบแรก จะแข่งแบบพบกันหมดเพื่อคัดเอาที่ 1 ของแต่ละสายเข้ารอบ 8 ทีม แบบอัตโนมัติ ส่วนการประกบคู่ในรอบ 8 ทีม นั้น ที่ 1 สาย A จะพบกับ ที่ 1 สาย B, ที่ 1 สาย C จะพบกับ ที่ 1 สาย D, ที่ 2 สาย B จะพบกับ ที่ 2 สาย A และสิงคโปร์ เจ้าภาพ จะรอพบกับทีมชนะ ระหว่างที่ 2 สาย C กับ ที่ 2 สาย D</p>
<p>ภายหลังรู้ผลการจับสลากแบ่งสาย “<persName><roleName>โค้ช</roleName><addName>หลอ</addName></persName>” <persName><forename>พิชัย</forename> <surname>คงศรี</surname></persName> เฮดโค้ชทีมลูกหนังเยาวชนไทย กล่าวว่า ผลที่ออกมาถือว่าไม่หนักมากเพราะมาเลเซียไม่ได้เหนือกว่าไทย ขณะที่ เกาหลีเหนือ แม้ว่าจะแข็งแกร่ง แต่ส่วนตัวเชื่อมั่นว่าเด็กชุดนี้ที่ซ้อมร่วมกันมากว่า 2 ปี จะสามารถสู้ได้ จึงมั่นใจว่าเราจะผ่านเข้ารอบ 8 ทีม อย่างแน่นอน ส่วนจะเข้าในฐานะอันดับ 1 หรือ 2 ต้องไปวัดกันอีกครั้ง</p>
<p>ทางด้าน บาสเกตบอล 3 คน ทีมชาย สาย A มาเลเซีย, ปาเลสไตน์, ไทย, สหรัฐอาหรับเอมิเรตส์, บังกลาเทศ, สาย B ศรีลังกา, เนปาล, คีร์กีซสถาน, เกาหลีใต้, กาตาร์, สาย C ฟิลิปปินส์, อิหร่าน, ญี่ปุ่น, จอร์แดน, มองโก  เลีย, สาย D สิงคโปร์, จีน, อุซเบกิสถาน, อินเดีย, ทีมหญิง สาย A มาเลเซีย, จอร์แดน, ไทย, อินโดนีเซีย, สาย B เกาหลีใต้, เนปาล, ญี่ปุ่น, คูเวต, สาย C จีน, สิงคโปร์, อินเดีย, บาห์เรน, สาย D ฟิลิปปินส์, คาซัคสถาน, ศรีลังกา, อุซเบกิสถาน โดย<persName><roleName>นาย</roleName><forename>สุนทรพงศ์</forename>    <surname>มะวิญธร</surname></persName> เฮดโค้ชทีมบาสเกตบอลชายไทย กล่าวว่า คาดว่าไทยจะแย่งเข้ารอบกับ สหรัฐอาหรับเอมิเรตส์ และมาเลเซีย เพราะอีก 2 ทีมที่เหลือถือว่ายังเป็นรองอยู่และแม้ว่าเราจะเสียเปรียบ   รูปร่างคู่แข่งแต่ชุดนี้ซ้อมกันมานาน จึงเชื่อว่าเราจะผ่านเข้ารอบต่อไปได้แน่นอน.</p></body>
</news>
