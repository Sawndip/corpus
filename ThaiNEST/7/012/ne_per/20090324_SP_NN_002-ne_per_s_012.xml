<teiHeader>
<fileDesc>
<titleStmt>
  <title>ผวาแข้งหงส์!หั่นราคาแชมป์พรีเมียร์ "สตี่วีจี่"สั่งเน้นแม้จ่อผีแต้มเดียว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-24 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154085  </bibl>
</sourceDesc>
</fileDesc>
</teiHeader>
<news>
<headline>ผวาแข้งหงส์!หั่นราคาแชมป์พรีเมียร์ "<persName><addName>สตี่วีจี่</addName></persName>"สั่งเน้นแม้จ่อผีแต้มเดียว</headline>
<lead>ฮีโร่ : <persName><forename>สตีเว่น</forename> <surname>เจอร์ราร์ด</surname></persName> กัปตันทีมลิเวอร์พูล กอดคอเริงร่ากับ <persName><forename>อัลเบิร์ต</forename> <surname>ริเอร่า</surname></persName> เพื่อนร่วมทีม หลังจากช่วยกันไล่ต้อน แอสตัน วิลล่า 5-0 ในศึกพรีเมียร์ลีก ที่สนามแอนฟิลด์</lead>
<neck></neck>
<body><p> จากการที่ "หงส์แดง" ลิเวอร์พูล ระเบิดฟอร์มการเล่นที่เหลือเชื่ออีกครั้ง เมื่อเล่นในแอนฟิลด์ไล่ต้อน "สิงห์ผงาด" แอสตัน วิลล่า กระจุย 5-0 โดยได้ประตูจาก <persName><forename>สตีเว่น</forename> <surname>เจอร์ราร์ด</surname></persName> กัปตันทีม 3 เม็ด, <persName><forename>เดิร์ค</forename> <surname>เคาท์</surname></persName> และ<persName><forename>อัลเบิร์ต</forename> <surname>ริเอร่า</surname></persName> ทำให้มีแต้มไล่ตามหลัง "ปีศาจแดง" แมนเชสเตอร์ ยูไนเต็ด เหลือแค่แต้มเดียวเท่านั้น แต่ยังเล่นมากกว่าอยู่ 1 เกม </p>
<p>ภายหลังการแข่งขัน <persName><surname>เจอร์ราร์ด</surname></persName> ยังทำใจเย็นออกมากล่าวเตือนลูกทีมว่า จะต้องตั้งใจเล่นต่อไปและอย่าระเริงกับผลการแข่งขันอย่างเด็ดขาด เราทุกคนรู้ดีว่าฟอร์มเรากำลังร้อนแรง และมีความเชื่อมั่นมาก แต่เราต้องไม่ลืมว่า หาก แมนฯยูฯ เก็บชัยชนะได้ทุกนัดที่เหลือก็ต้องเป็นแชมป์อยู่ดี ดังนั้นเราต้องรักษาฟอร์มของเราให้ดีก่อน ทั้งนี้ บริษัทรับพนันถูกต้องตามกฏหมายเมืองผู้ดีปรับราคาแชมป์ของหงส์แดงเหลือแค่ 11-4 เท่านั้น แต่ แมนฯยูฯ ยังเป็น 1-3 เหมือนเดิม ส่วน เชลซี ถูกเขี่ยออกไปห่างถึง 14-1 เลยทีเดียว </p>
<p>ส่วนผลฟุตบอลเมื่อวันอาทิตย์ที่ผ่านมามีดังนี้ พรีเมียร์ ลีก/วีแกน ชนะ ฮัลล์1-0 ,แมนฯซิตี้ ชนะซันเดอร์แลนด์ 1-0, ลิเวอร์พูล ชนะ วิลล่า 5-0 กัลโช่/ฟิออเรนติน่า ชนะเซียน่า 1-0,โบโลญญ่า แพ้ กายารี่ 0-1 ,เลชเช่ เสมอ อตาลันต้า 2-2 ,โตริโน่ แพ้ ซามพ์โดเรีย 1-3 ,คิเอโว ชนะ ปาแลร์โม่ 1-0 ,อินเตอร์ ชนะ เรจจิน่า 3-0 ,เจนัว ชนะ อูดิเนเซ่ 2-0, และ นาโปลี เสมอ มิลาน 0-0, บุนเดสลีกา เยอรมนี/ชาลเก้ แพ้ ฮัมบูร์ก 1-2, ลีกเอิง ฝรั่งเศส/ลียง ชนะ โซโชซ์ 2-0, ลอริยงต์ ชนะ แซงต์ เอเตียน 3-1 , ตูลูส ชนะ แซงต์ แชร์กแมง 4-1, ลา ลีกา สเปน/เกตาเฟ่ ชนะ อูเอลบา 2-1 ,ราซิ่ง แพ้ บาเลนเซีย 0-1 , ลา กอรุนญ่า เสมอ เบติส 1-1, นูมานเซีย ชนะ คิฆอน 2-1 ,โอซาซูน่า ชนะ เอสปันญ่อล 1-0 ,เรอัล มาดริด ชนะ อัลเมเรีย 3-0, บาร์เซโลน่า ชนะ มาลาก้า 6-0 และ มายอร์ก้า ชนะ แอต.มาดริด 2-0 
</p></body>
</news>
