<teiHeader>
<fileDesc>
<titleStmt>
  <title>บอลอช.ยูธร่วมโสม-มาเลย์ "พิชัย"ลั่นไม่กลัวโวลิ่ว8ทีม  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo09230552&sectionid=0114&day=2009-05-23  </bibl>
</sourceDesc>
</fileDesc>
</teiHeader>
<news>
<headline>บอลอช.ยูธร่วมโสม-มาเลย์ "<persName><forename>พิชัย</forename></persName>"ลั่นไม่กลัวโวลิ่ว8ทีม</headline>
<lead></lead>
<neck></neck>
<body><p>การแข่งขันกีฬาเอเชี่ยนยูธเกมส์ ครั้งที่ 1 "สิงคโปร์ 2009" ที่สิงคโปร์เป็นเจ้าภาพ ระหว่างวันที่ 29 มิถุนายน-7 กรกฎาคม ล่าสุด เมื่อวันที่ 22 พฤษภาคม คณะกรรมการฝ่ายเทคนิคกีฬาของสิงคโปร์ จับสลากแบ่งสายการแข่งขันกีฬาประเภททีม 3 ชนิดกีฬาได้แก่ ฟุตบอล, บาสเกตบอล 3 คน และวอลเลย์บอลชายหาด ปรากฏว่าทีมฟุตบอลไทยถูกจัดอยู่กลุ่มซีในรอบแบ่งกลุ่ม ร่วมกับ เกาหลีเหนือ และมาเลเซีย โดยหากไทยเข้ารอบเป็นที่ 1 ของกลุ่มจะไปเจอกับอันดับ 1 ของกลุ่มดี ที่มี ฮ่องกง, ซาอุดีอาระเบีย และลาว ในรอบ 8 ทีมสุดท้าย แต่หากเป็นที่ 2 ของกลุ่มจะต้องเพลย์ออฟกับอันดับ 2 กลุ่มดีเพื่อไปเจอกับ "เจ้าภาพ" สิงคโปร์ ต่อไป </p>
<p>ขณะที่ทีมบาสเกตบอลชาย 3 คนไทย อยู่ร่วมกลุ่มเอ กับ มาเลเซีย, ปาเลสไตน์, สหรัฐอาหรับเอมิเรตส์ (ยูเออี) และบังกลาเทศ ขณะที่ทีมบาสเกตบอลหญิง 3 คนไทยอยู่ร่วมกลุ่มเอ กับ มาเลเซีย, จอร์แดน และอินโดนีเซีย </p>
<p>"<persName><roleName>โค้ช</roleName><addName>หลอ</addName></persName>" <persName><roleName>นาย</roleName><forename>พิชัย</forename> <surname>คงศรี</surname></persName> หัวหน้าผู้ฝึกสอนทีมฟุตบอลเยาวชนไทยกล่าวว่า สายที่ออกมาถือว่าไม่หนักและไม่เบาสำหรับทีมไทย มาเลเซียมีมาตรฐานใกล้เคียงกับไทย แต่เกาหลีเหนือได้เปรียบความแข็งแกร่งและมาตรฐานที่ดีกว่าไทย แต่ยังเชื่อมั่นว่าการรวมทีมซ้อมร่วมกันมา 2 ปีเต็มจะสู้กับเกาหลีเหนือได้แบบไม่กลัว และมั่นใจว่าจะเข้าสู่รอบ 8 ทีมสุดท้ายได้แน่นอน</p>
<p><persName><roleName>นาย</roleName><forename>สุนทรพงศ์</forename> <surname>มะวิญธร</surname></persName> หัวหน้าผู้ฝึกสอนบาสเกตบอลทีมชาย กล่าวว่า มีเพียงยูเออี,ไทย และมาเลเซีย ที่จะแย่งเข้ารอบ 2 ต่อไป โดยมั่นใจว่าจะเข้าสู่รอบ 2 ได้สำเร็จ </p></body>
</news>
