<teiHeader>
<fileDesc>
<titleStmt>
  <title>อังกฤษอุ่นเครื่องชนะสโลวะเกีย4-0รูนีย์เหมา2เบ็คแฮมพังสถิติมัวร์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090329/7284/%e0%b8%ad%e0%b8%b1%e0%b8%87%e0%b8%81%e0%b8%a4%e0%b8%a9%e0%b8%ad%e0%b8%b8%e0%b9%88%e0%b8%99%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%8a%e0%b8%99%e0%b8%b0%e0%b8%aa%e0%b9%82%e0%b8%a5%e0%b8%a7%e0%b8%b0%e0%b9%80%e0%b8%81%e0%b8%b5%e0%b8%a240%e0%b8%a3%e0%b8%b9%e0%b8%99%e0%b8%b5%e0%b8%a2%e0%b9%8c%e0%b9%80%e0%b8%ab%e0%b8%a1%e0%b8%b22%e0%b9%80%e0%b8%9a%e0%b9%87%e0%b8%84%e0%b9%81%e0%b8%ae%e0%b8%a1%e0%b8%9e%e0%b8%b1%e0%b8%87%e0%b8%aa%e0%b8%96%e0%b8%b4%e0%b8%95%e0%b8%b4%e0%b8%a1%e0%b8%b1%e0%b8%a7%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>อังกฤษอุ่นเครื่องชนะสโลวะเกีย4-0<persName><surname>รูนีย์</surname></persName>เหมา2<persName><surname>เบ็คแฮม</surname></persName>พังสถิติ<persName><surname>มัวร์</surname></persName></headline>
<lead>"สิงโตคำราม" อังกฤษ ยังฮอตไม่เลิก เปิดเวมบลีย์ไล่ถล่ม สโลวะเกีย 4-0 <persName><forename>เวย์น</forename> <surname>รูนีย์</surname></persName> เหมาคนเดียว 2 ประตู แต่ <persName><forename>ฟาบิโอ</forename> <surname>คาเปลโล</surname></persName> สุดเซ็ง <persName><forename>เอมิล</forename> <surname>เฮสกีย์</surname></persName> กับ <persName><forename>คาร์ลตัน</forename> <surname>โคล</surname></persName> เจ็บเพิ่มอีก 2 คน ขณะที่ <persName><forename>เดวิด</forename> <surname>เบ็คแฮม</surname></persName> พังสถิติ <persName><forename>บ็อบบี้</forename> <surname>มัวร์</surname></persName> ตามคาด ด้าน "กระทิงดุ" สเปน ชนะ 5 นัดรวดในฟุตบอลโลกรอบคัดเลือกจากการเฉือน "ไก่งวง" ตุรกี 1-0 ขณะที่ "ตราไก่" ฝรั่งเศส คืนฟอร์มบุกไปชนะ ลิทัวเนีย 1-0 ส่วน "อินทรีเหล็ก" เยอรมนี, "อัซซูรี่" อิตาลี และ "กังหันสีส้ม" ฮอลแลนด์ มีชัยเหนือคู่แข่งเช่นกัน</lead>
<neck></neck>
<body><p>ศึกฟุตบอลอุ่นเครื่องที่สนามเวมบลีย์เมื่อวันที่ 28 มีนาคม "สิงโตคำราม" อังกฤษ เปิดบ้านรับการมาเยือนของ สโลวะเกีย โดยเกมนี้ <persName><forename>ฟาบิโอ</forename> <surname>คาเปลโล</surname></persName> ยังให้ <persName><forename>เอมิล</forename> <surname>เฮสกีย์</surname></persName> กับ <persName><forename>เวย์น</forename> <surname>รูนีย์</surname></persName> ยืนหัวหอกคู่กัน ขณะที่ <persName><forename>สตีเวน</forename> <surname>เจอร์ราร์ด</surname></persName> ถูกจับไปเล่นทางฝั่งซ้าย และ <persName><forename>แอรอน</forename> <surname>เลนนอน</surname></persName> ได้โอกาสลงสนามแทนที่ <persName><forename>ฌอน</forename> <surname>ไรท์ ฟิลลิปส์</surname></persName> ที่เจ็บ ทางฝั่งขวา
</p>
<p>เริ่มเกมได้แค่ 7 นาที เจ้าถิ่นก็ได้ประตูออกนำเมื่อ <persName><forename>สตีเวน</forename> <surname>เจอร์ราร์ด</surname></persName> แตะบอลเข้าเขตโทษและตบกลับมากลางให้ <persName><forename>เอมิล</forename> <surname>เฮสกีย์</surname></persName> วิ่งเข้ายิงเป็น 1-0 แต่เมื่อถึงนาทีที่ 15 <persName><surname>เฮสกีย์</surname></persName> ก็ต้องออกจากสนามเนื่องจากมีอาการบาดเจ็บ <persName><forename>คาร์ลตัน</forename> <surname>โคล</surname></persName> จึงได้ลงสนามแทน แต่ช่วงครึ่งแรกทั้งสองทีมยังทำอะไรกันเพิ่มไม่ได้</p>
<p>ครึ่งหลังอังกฤษเล่นได้ผ่อนคลายมากขึ้น นาทีที่ 70 ก็มาได้ประตูที่ 2 เมื่อ <persName><forename>เดวิด</forename> <surname>เบ็คแฮม</surname></persName> ที่ลงสนามเป็นตัวสำรองและทำสถิติติดทีมชาติเป็นนัดที่ 109 ทำลายสถิติของ <persName><forename>บ็อบบี้</forename> <surname>มัวร์</surname></persName> ทำให้เป็นผู้เล่นที่ไม่ใช่ผู้รักษาประตูที่ลงสนามให้ทีมชาติอังกฤษมากที่สุด เปิดบอลให้ <persName><surname>รูนีย์</surname></persName> โขกเป็น 2-0 ก่อนที่อีก 12 นาทีต่อมา <persName><forename>แฟรงค์</forename> <surname>แลมพาร์ด</surname></persName> ได้บอลจาก <persName><forename>ไมเคิล</forename> <surname>คาร์ริก</surname></persName> หลุดไปยิงเป็น 3-0 และ <persName><surname>รูนีย์</surname></persName> มาทำประตูที่ 2 ของตัวเองในนัดนี้ โดยดีดบอลจากการใส่พานของ <persName><surname>แลมพาร์ด</surname></persName> เข้าไป จบเกม อังกฤษ จึงชนะไปท่วมท้น 4-0</p>
<p>อย่างไรก็ตาม แม้ว่าจะได้ชัยชนะอย่างงดงาม แต่ <persName><forename>ฟาบิโอ</forename> <surname>คาเปลโล</surname></persName> กุนซือของทีมมีปัญหาให้ต้องกังวลก่อนฟุตบอลโลกรอบคัดเลือกกับ ยูเครน ในวันพุธหน้า เนื่องจาก <persName><forename>เอมิล</forename> <surname>เฮสกีย์</surname></persName> กับ <persName><forename>คาร์ลตัน</forename> <surname>โคล</surname></persName> 2 กองหน้าต่างได้รับบาดเจ็บจากเกมนี้ ทำให้เหลือกองหน้าที่ฟิตเต็มที่เพียงแค่ 2 คน คือ <persName><surname>รูนีย์</surname></persName> กับ <persName><forename>ปีเตอร์</forename> <surname>เคราช์</surname></persName> นอกจากนี้ยังต้องเช็กอาการเจ็บของ <persName><forename>ริโอ</forename> <surname>เฟอร์ดินานด์</surname></persName> กับ <persName><forename>ฌอน</forename> <surname>ไรท์ ฟิลลิปส์</surname></persName> 2 นักเตะที่ไม่ได้ลงเล่นในนัดนี้ด้วย 
</p>
<p>ส่วนเกมที่ผ่านมากุนซือชาวอิตาเลี่ยนชื่นชมฟอร์มการเล่นของ <persName><surname>รูนีย์</surname></persName> ที่ทำคนเดียว 2 ประตู และหากว่าเกมกับ ยูเครน <persName><surname>เฮสกีย์</surname></persName> ยังไม่หายเจ็บก็มีความเป็นไปได้ว่าอาจจะส่ง <persName><surname>รูนีย์</surname></persName> เล่นกองหน้าเพียงคนเดียว</p>
<p>"ผมมีความสุขมากกับ เวย์น เขาเล่นได้ดีมาก ทำประตูได้และเป็นส่วนสำคัญมากของพวกเรา รูนีย์ เล่นกองหน้าคนเดียวได้ เขาเป็นเหมือนไพ่โจ๊กเกอร์ เขาเล่นได้ทุกตำแหน่ง มันจึงเป็นเรื่องสำคัญที่ เวย์น ส่วนที่ผมมีความสุขกับทีมก็คือเรามีการเคลื่อนที่โดยไม่มีบอลได้ดี เราสร้างโอกาสทำประตูได้มากมาย ในครึ่งแรก รูนีย์ กับ สตีเวน เจอร์ราร์ด เคลื่อนที่ได้ดีมากไม่ว่าจะเป็นตอนที่เรารับหรือว่ารุก" 
</p>
<p>ขณะที่การแข่งขันฟุตบอลโลกรอบคัดเลือกโซนยุโรป ในกลุ่ม 1 "ฝอยทอง" โปรตุเกส เปิดบ้านพบ "ไวกิ้ง" สวีเดน โดยเกมนี้เจ้าถิ่นใช้ <persName><forename>แดนนี</forename></persName> เป็นกองหน้าตัวเป้า และมี <persName><forename>คริสเตียโน</forename> <surname>โรนัลโด้</surname></persName> กับ <persName><forename>ซิเมา</forename> <surname>ซาโบรซา</surname></persName> เป็นตัวริมเส้น โดยเกมครึ่งแรกแม้ว่าเจ้าถิ่นจะเดินเกมรุกได้มากกว่าแต่จังหวะแดนหน้ายังฝืดเสมอกันอยู่ 0-0 และครึ่งหลัง สวีเดน ก็ยังตั้งรับได้เหนียวแน่น จบเกมจึงเสมอกัน 0-0 ทำให้ทั้งสองทีมมี 6 แต้มเท่ากัน โดยมี เดนมาร์ก กับ ฮังการี เป็นทีมนำมี 7 แต้ม   
</p>
<p>"อินทรีเหล็ก" เยอรมนี ลงเล่นในกลุ่ม 4 รับการมาเยือนของ ลิกเตนสไตน์ โดยเริ่มเกมได้แค่ 4 นาที เจ้าถิ่นก็ได้ประตูนำก่อนจาก <persName><forename>มิชาเอล</forename> <surname>บัลลัค</surname></persName> กองกลางกัปตันทีม ก่อนที่อีก 5 นาทีต่อมา <persName><forename>มาร์เซล</forename> <surname>แยนเซ่น</surname></persName> ทำเพิ่มให้เจ้าถิ่นได้อีกประตูจบครึ่งแรก เยอรมนี นำ 2-0 ก่อนที่ครึ่งหลังมาได้เพิ่มอีก 2 ประตู จาก <persName><forename>บาสเตียน</forename> <surname>ชไวน์สไตเกอร์</surname></persName> นาทีที่ 48 และ <persName><forename>ลูคัส</forename> <surname>โพโดลสกี้</surname></persName> นาทีที่ 50 ทำให้จบเกม เยอรมนี ชนะไปสบายๆ 2-0 มีเพิ่มเป็น 10 แต้มนำกลุ่มต่อไป
</p>
<p>"หมีขาว" รัสเซีย ยังตามหลัง เยอรมนี แค่แต้มเดียวเท่าเดิม เมื่อเปิดบ้านเอาชนะ อาเซอร์ไบจาน 2-0 จากประตูของ <persName><forename>โรมัน</forename> <surname>พาฟลิวเชนโก้</surname></persName> นาทีที่ 32 และ <persName><forename>คอนสแตนติน</forename> <surname>ซิริยาคอฟ</surname></persName> นาทีที่ 70 จึงมี 9  แต้มจาก 4 นัด</p>
<p>"กระทิงดุ" สเปน แชมป์ยุโรปและจ่าฝูงกลุ่ม 5 ที่ชนะมา 4 นัดรวด พบกับ "ไก่งวง" ตุรกี โดยขนผู้เล่นชุดใหญ่ลงสนามเต็มที่มี <persName><forename>เฟอร์นันโด</forename> <surname>ตอร์เรส</surname></persName> ยืนหัวหอกคู่กับ <persName><forename>ดาวิด</forename> <surname>บีญ่า</surname></persName> แต่เกมในครึ่งแรกยังประสานงานกันไม่ดีนักเสมอกันอยู่ 0-0 แต่ครึ่งหลังนาทีที่ 60 <persName><forename>เคราร์ด</forename> <surname>ปีเก้</surname></persName> กองหลังดาวรุ่งทำประตูให้เจ้าถิ่นออกนำ 1-0 และเป็นประตูชัยให้ทีมชนะรวด 5 นัด มี 15 แต้ม นำห่างเป็นจ่าฝูง ขณะที่ ตุรกี ยังมี 8 แต้ม เป็นทีมอันดับ 2
</p>
<p>ในกลุ่ม 7 "ตราไก่" ฝรั่งเศส ที่เพิ่งมี 4 แต้ม ออกไปเยือน ลิทัวเนีย ที่มีไปแล้ว 9 แต้ม ดังนั้น ฝรั่งเศสจึงต้องการชัยชนะเป็นอย่างมาก ซึ่งตลอดเกมทั้งสองทีมเล่นอย่างสูสี จนนาทีที่ 67 เป็นทีมเยือนที่ได้ประตูชัย เมื่อ <persName><forename>โยฮัน</forename> <surname>กูร์กูฟฟ์</surname></persName> ไหลบอลให้ <persName><forename>ฟรองก์</forename> <surname>ริเบรี</surname></persName> ยิงที่หน้าเขตโทษเข้าไปอย่างสวยงาม ทำให้ชนะไปหวุดหวิด 1-0 มีเพิ่มเป็น 7 แต้ม ขณะที่ทีมนำยังเป็น เซอร์เบีย ที่มีเป็น 12 แต้มหลังจากบุกไปชนะ โรมาเนีย 3-2
</p>
<p>"อัซซูรี่" อิตาลี ยังเป็นทีมนำในกลุ่ม 8 เมื่อบุกไปชนะ มอนเตเนโกร 2-0 จาก 2 ลูกจุดโทษของ <persName><forename>อันเดรีย</forename> <surname>ปิร์โล</surname></persName> นาทีที่ 11 และ <persName><forename>จิอัมเปาโล</forename> <surname>ปาซซินี</surname></persName> นาทีที่ 81 ส่งผลให้มีเพิ่มเป็น 13 แต้ม จาก 5 นัด นำหน้า ไอร์แลนด์ ที่เสมอ บัลแกเรีย 1-1 อยู่ 2 แต้ม
</p>
<p>กลุ่ม 9 "กังหันสีส้ม" ฮอลแลนด์ เล่นที่อัมสเตอร์ดัม เอาชนะ "วิสกี้" สกอตแลนด์ ได้แบบไม่ลำบาก 3-0 โดยออกนำ 1-0 จากการโหม่งของ <persName><forename>คลาส</forename> <middlename>แยน</middlename> <surname>ฮุนเตลาร์</surname></persName> นาทีที่ 30 จากนั้น <persName><forename>โรบิน</forename> <surname>ฟานเพอร์ซี</surname></persName> โขกประตูเพิ่มในช่วงทดเจ็บครึ่งแรกเป็น 2-0 ก่อนที่ <persName><forename>เดียร์ค</forename> <surname>เคาท์</surname></persName> จะมาซัดจุดโทษปิดท้ายให้ทีมคว้า 3 แต้ม มีเพิ่มเป็น 12 แต้ม จากชัยชนะรวด 4 นัด</p></body>
</news>
