<teiHeader>
<fileDesc>
<titleStmt>
  <title>ประหยัดลุ้นติด1ใน3ลุยออกัสต้า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/260309/2308  </bibl>
</sourceDesc>
</fileDesc>
</teiHeader>
<news>
<headline><persName><forename>ประหยัด</forename></persName>ลุ้นติด1ใน3ลุยออกัสต้า</headline>
<lead><persName><forename>เยสเปอร์</forename>  <surname>พาร์เนวิค</surname></persName>  นักกอล์ฟชื่อดังจากสวีเดนมั่นใจว่าจะกลับคืนฟอร์มเก่งได้  ขณะที่  <persName><forename>ประหยัด</forename>  <surname>มากแสง</surname></persName>  ต้องการจบด้วยการติด  1  ใน  3  ในสัปดาห์หน้าเพื่อรักษาอันดับโลกให้อยู่ใน  50  อันดับแรก  เพื่อสิทธิในการเล่น  "เดอะ  มาสเตอร์ส"  เมเจอร์รายการแรกของปีที่ออกัสต้า  เนชั่นแนล  กอล์ฟคลับ  ในเดือนเมษายนนี้</lead>
<neck></neck>
<body><p><persName><forename>เยสเปอร์</forename>  <surname>พาร์เนวิค</surname></persName>  นักกอล์ฟมากประสบการณ์จากสวีเดน  จะเป็นนักกอล์ฟที่มีชื่อเสียงที่สุดที่จะลงแข่งขันเอเชียนทัวร์ชิงเงินรางวัลรวม  500,000  เหรียญสหรัฐฯ  ซึ่งจะเปิดฉากรอบแรกในวันพฤหัสที่  26  มีนาคมนี้ที่สนามแบล็คเมาเท่น  กอล์ฟคลับ</p>
<p>โดยคู่แข่งที่น่ากลัวของ   <persName><surname>พาร์เนวิค</surname></persName>   อาทิ  <persName><forename>ธงชัย</forename>  <surname>ใจดี</surname></persName>  ฮีโร่ของนักกอล์ฟชาวไทย,  <persName><forename>ประหยัด</forename>  <surname>มากแสง</surname></persName>  และ  <persName><forename>ชัพชัย</forename>  <surname>นิราช</surname></persName>  ที่กำลังฟอร์มดีสุดๆ  หลังเพิ่งสร้างสถิติโลกใหม่ด้วยการหวด  32  อันเดอร์พาร์  ในศึกเอเชียนทัวร์ที่อินเดีย  เมื่อสัปดาห์ที่ผ่านมา</p>
<p>นอกจากนี้ยังมี  <persName><forename>โยฮัน</forename>  <surname>เอ็ดฟอร์ส</surname></persName>  แชมป์พีจีเอยูโรเปียนทัวร์  3  รายการจากสวีเดน,  <persName><forename>มิคโก</forename>  <surname>ไอโลเนน</surname></persName>  จากฟินแลนด์  และ  <persName><forename>แอนโธนี</forename>  <surname>กัง</surname> </persName> นักกอล์ฟจากอินเดียที่อยู่อันดับหนึ่งในตารางนักกอล์ฟทำเงินเอเชียนทัวร์คนปัจจุบัน</p>
<p>อย่างไรก็ตาม  <persName><surname>พาร์เนวิค</surname></persName>  นักกอล์ฟวัย  44  ปีจากสวีเดนยืนกรานว่าเขายังมีแรงกระตุ้นที่จะลงแข่งขันถึงแม้ในช่วงหลายปีที่ผ่านมาจะไม่ชนะการแข่งขันเลย  โดยนักกอล์ฟเจ้าของแชมป์พีจีเอทัวร์  5  รายการ  และได้แชมป์รวมทั้งหมด  9  รายการ  หวังว่าเขาจะกลับมาประสบความสำเร็จได้อีกครั้ง</p>
<p>"ผมไม่เคยฝึกซ้อมหนักขนาดนี้มาก่อนเลย  ในช่วงหกเดือนที่ผ่านมาผมมีปัญหาอาการบาดเจ็บที่หลังซึ่งมีผลกับการเล่นพอสมควร  แต่ผมรู้สึกว่าผมยังมีความกระหายที่จะลงเล่น  เกมของผมเกือบจะดีแล้ว  และที่สำคัญคือผมยังมีความมุ่งมั่นที่จะกลับมาชนะอีกครั้ง  และมั่นใจว่ายังเล่นได้อีกหลายปี"  <persName><surname>พาร์เนวิค</surname></persName>กล่าว</p>
<p><persName><surname>พาร์เนวิค</surname></persName>  รองแชมป์บริติช  โอเพ่น  2  สมัย  กล่าวต่อว่า  "เมื่อเดือนที่แล้วสภาพหลังของผมกลับมาดีแล้ว  ซึ่งผมทำสกอร์  61  ในแคลิฟอร์เนีย  และนั่นเป็นสกอร์ที่ต่ำที่สุดที่ผมเคยทำได้ในพีจีเอทัวร์  ผมเห็นนักกอล์ฟอย่าง  วีเจย์  ซิงห์  และ  เคนนี  เพอร์รี  ที่ต่างก็อายุเกิน  40  ปีไปแล้วแต่ยังสามารถกลับมาคว้าชัยชนะได้  ซึ่งนั่นทำให้ผมยังมั่นใจว่าผมก็สามารถกลับมาได้"</p>
<p>ทางด้าน  <persName><forename>ประหยัด</forename>  <surname>มากแสง</surname></persName>  ซึ่งบ้านเกิดอยู่ที่หัวหินนั้นรู้ดีว่าเขาต้องการจบการแข่งขันแบล็คเมาเท่น  มาสเตอร์ส  ด้วยการติด  1  ใน  3  เพื่อรักษาอันดับโลกให้อยู่ใน  50  อันดับแรกเพื่อสิทธิในการลงแข่งขันเดอะ  มาสเตอร์ส  ในเดือนหน้า</p>
<p>"ผมไม่รู้สึกว่ามีความกดดันแต่อย่างใด"  <persName><forename>ประหยัด </forename></persName> ที่ปัจจุบันอยู่อันดับ  50  ของโลกกล่าว  พร้อมยังมั่นใจด้วยว่าจะโชว์ผลงานได้ดีหลังจบการแข่งขันอันดับสิบสามร่วมในศึกซีเอ  แชมเปียนชิพ  เมื่อ  2  สัปดาห์ที่ผ่านมา  "ผมรู้ดีว่าผมต้องทำให้ได้  แต่ถ้าผมทำไม่สำเร็จ  ผมก็คงไม่กังวลอะไรมากมาย"</p>
<p>"เกมของผมในช่วงนี้อยู่ในช่วงที่ดีมาก   ไม่ว่าจะเป็นการไดร์ฟ  การตีเหล็ก  หรือการพัตต์  ที่ทำหน้าที่ได้เป็นอย่างดี  ตอนนี้ผมอยากจะลงแข่งขันแล้ว  สนามแบล็คเมาเท่นเป็นสนามที่ยอดเยี่ยม  แต่กระแสลมในช่วงบ่ายจะเป็นปัจจัยสำคัญของการแข่งขันรายการนี้"  <persName><forename>ประหยัด</forename></persName>กล่าวในที่สุด</p>
<p>สนามแบล็คเมาเท่นเป็นสนามพาร์  72  เพิ่งเปิดให้บริการในปี  2007  ตั้งอยู่ในหุบเขา  คาดกันว่าการแข่งขันในสัปดาห์นี้บรรดานักกอล์ฟตีไกลจะได้เปรียบ  เนื่องจากแทบจะไม่มีรัฟให้เห็น  หรือมีก็ไม่ยาวมาก  ซึ่ง  <persName><forename>โยฮัน</forename>  <surname>เอ็ดฟอร์ส</surname></persName>  นักกอล์ฟตีไกลที่พักเบรกจากพีจีเอยูโรเปียนทัวร์  เป็นคนหนึ่งที่ได้รับการคาดหมายว่าจะมีลุ้น.</p></body>
</news>
