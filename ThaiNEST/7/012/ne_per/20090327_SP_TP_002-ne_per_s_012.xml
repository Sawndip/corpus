<teiHeader>
<fileDesc>
<titleStmt>
  <title>นักเตะกาญจน์ดวลโทษแพ้ชวดแชมป์ในบ้าน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/270309/2350  </bibl>
</sourceDesc>
</fileDesc>
</teiHeader>
<news>
<headline>นักเตะกาญจน์ดวลโทษแพ้ชวดแชมป์ในบ้าน</headline>
<lead>กีฬาเยาวชนแห่งชาติครั้งที่  25  "กาญจนบุรีเกมส์"  ที่แข่งขันกันมาตั้งแต่วันที่  15  มีนาคม  จนถึงวันที่  26  มีนาคมที่ผ่านมาเป็นวันปิดการแข่งขัน  ที่ได้รับความสนใจจากแฟนกีฬาชาวกาญจนบุรีมากที่สุดก็คือฟุตบอลชายคู่ชิงชนะเลิศ  ที่  "เจ้าภาพ"  กาญจนบุรี  พบกับทีมจังหวัดครราชสีมา  โดยคู่นี้เตะกันอย่างดุเดือด  มีใบเหลืองปลิวว่อนถึง  11  ใบ  เป็นของนครราชสีมา  8  ใบ  และกาญจนบุรี  3  ใบ  ซึ่งผลการแข่งขันหมด  90  นาทีเสมอกัน   3-3  (ครึ่งแรกนครราชสีมานำ  2-0) </lead>
<neck></neck>
<body><p>โดยนครราชสีมาได้ประตูจาก<persName><forename>พัฒนา</forename>  <surname>ซอกจอหอ</surname> </persName> นาทีที่   1  และ  34,  <persName><forename>ชญาวัต</forename>  <surname>ศรีนาวงษ์</surname></persName>  นาทีที่  63  ส่วนกาญจนบุรีได้จาก  <persName><forename>อัตติพงษ์</forename>  <surname>จันทบุตร</surname></persName>  นาทีที่  50  และ  77,  <persName><forename>ชุติพนธ์ </forename> <surname>ทองแท้</surname></persName>  นาทีที่  82  ส่วนการตัดสินดวลจุดโทษ   ทีมเยือนนครราชสีมายิงเข้า  8  คน  ส่วน  "เจ้าบ้าน"  กาญจนบุรี  ยิงเข้า  7  คน  ทำให้นักเตะกาญจนบุรีพ่ายไปรวม  10-11  ประตู  ได้แค่เหรียญเงิน  ส่วนนักเตะนครราชสีมาคว้าเหรียญทองไปครอง
</p>
<p>ส่วนฟุตบอลหญิงคู่ชิงชนะเลิศ  จังหวัดศรีสะเกษชนะขอนแก่น  10-9  ประตู  จากการดวลลูกจุดโทษ  หลังจากในเวลาเสมอกัน  4-4  โดย  4  ประตูของศรีสะเกษได้จาก  <persName><forename>พิมพิลัย</forename>  <surname>โชคชัย</surname></persName>  คนเดียว  4  ประตู  14,  18,  60,  66  ส่วน  4  ประตูของทีมขอนแก่นได้จาก  <persName><forename>ดาริกา </forename> <surname>เพียรภายลุน</surname></persName>  2  ประตู  นาทีที่  9  และ  25, <persName>  <forename>ปาจรีย์</forename>  <surname>เถาโต</surname> </persName> 2  ประตู  นาทีที่  50  และ  78  ส่วนการดวลจุดโทษ  นักเตะศรีสะเกษยิงเข้า  6  คน  ขอนแก่นเข้า  5  คน  ทำให้ศรีสะเกษคว้าเหรียญทองไปครอง  ส่วนขอนแก่นได้รับเหรียญเงิน</p>
<p>สำหรับพิธีปิดการแข่งขัน  "กาญจนบุรีเกมส์"  ที่สนามกีฬากลางจังหวัด  (กลีบบัว)  เริ่มเวลา  17.30  น.  มี<persName><roleName>นาย</roleName><forename>ธีระวัฒน์ </forename> <surname>ศิริวรรณสาร</surname></persName>  ที่ปรึกษารัฐมนตรีว่าการกระทรวงการท่องเที่ยวและกีฬา   เป็นประธาน  มีการแสดงชุดต่างๆ  ที่บ่งบอกถึงวัฒนธรรม  ความเป็นมาของ  จ.กาญจนบุรี   โดยการแสดงเต็มไปด้วยความยิ่งใหญ่ตระการตา  เรียกเสียงปรบมือจากแฟนๆ  กีฬาที่แห่มาชมแน่นสนาม  ก่อนที่จะส่งธงให้กับเจ้าภาพครั้งที่  26  คือจังหวัดเพชรบูรณ์"  มะขามหวานเกมส์"  ที่กำหนดจัดระหว่างวันที่  19-30  มีนาคม  2553  โดยมีนายกองเอก  <persName><forename>วิลาศ</forename>  <surname>รุจิวัฒนพงศ์ </surname></persName> ผู้ว่าราชการจังหวัดเพชรบูรณ์มารับธงด้วยตนเอง  จนถึงเวลา  19.53  น.  จึงสิ้นสุดพิธีปิดการแข่งขัน  "กาญจนบุรีเกมส์"  อย่างเป็นทางการ</p>
<p>สำหรับเจ้าเหรียญทอง   "กาญจนบุรีเกมส์  ก็ตกเป็นของกรุงเทพมหานครตามคาด  ได้  93   เหรียญทอง   74  เงิน  84  ทองแดง  ตามมาด้วยชลบุรี  44  ทอง  30  เงิน  30  ทองแดง  ที่  3  เชียงใหม่  34  ทอง  38  เงิน  39  ทองแดง  ที่  4  อุบลฯ  26  ทอง  23  เงิน  25  ทองแดง  ที่  5  นนทบุรี  25  ทอง  20  เงิน  20  ทองแดง  ส่วน  "เจ้าภาพ"  กาญจนบุรี  อันดับ  13  ได้  10  ทอง  19  เงิน  25  ทองแดง  ขณะที่เจ้าภาพครั้งต่อไปคือเพชรบูรณ์ได้  2  ทอง   2  เงิน  และ  2  ทองแดง.</p></body>
</news>
