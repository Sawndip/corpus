<teiHeader>
<fileDesc>
<titleStmt>
  <title>มิคเคลสัน โปรชาวเมริกันหยุดเล่นกอล์ฟชั่วคราว ดูแลภรรยา  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 20:54:38  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjc0Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline><persName><surname>มิคเคลสัน</surname></persName> โปรชาวเมริกันหยุดเล่นกอล์ฟชั่วคราว ดูแลภรรยา</headline>
<lead><persName><forename>ฟิล</forename> <surname>มิคเคลสัน</surname></persName> โปรชาวอเมริกัน ขอหยุดเล่นกอล์ฟชั่วคราว เพื่ออยู่ดูแลภรรยาสุดที่รัก ซึ่งถูกตรวจพบว่าเป็นมะเร็งเต้านม</lead>
<neck></neck>
<body><p>สุดสัปดาห์นี้ <persName><forename>ฟิล</forename> <surname>มิคเคลสัน</surname></persName> โปรหมายเลข 2 ของโลกมีโปรแกรมลงทำการแข่งขันกอล์ฟ พีจีเอ ทัวร์ รายการบายรอน เนลสัน แชมเปียนชิพ ที่สหรัฐ แต่โปรวัย 38 ปี ตัดสินใจเลื่อนการลงสนามของตัวเองอย่างไม่มีกำหนด เนื่องจาก <persName><forename>เอมี</forename> <surname>มิคเคลสัน</surname></persName> ภรรยาสุดที่รัก ที่แต่งงานกันมาตั้งแต่ปี 1996 และมีบุตรด้วยกัน 3 คน อายุ 9, 7 และ 6 ขวบตามลำดับ ถูกตรวจพบว่ามีก้อนเนื้อร้ายอยู่บริเวณทรวงอก ซึ่งคาดว่าน่าจะมีการผ่าตัดกันภายในอีก 2 สัปดาห์ข้างหน้า</p>
<p>สำหรับ <persName><surname>มิคเคลสัน</surname></persName> เจ้าของแชมป์เดอะมาสเตอร์ส 2 สมัย และแชมป์ยูเอส พีจีเอ แชมเปียนชิพ เมื่อปี 2005 นอกจากพลาดลงแข่งขันรายการ บายรอน เนลสัน แชมเปียนชิพ ที่จะเริ่มรอบแรกคืนวันนี้ ในสัปดาห์ถัดไปเขาก็ปฏิเสธที่จะลงป้องกันแชมป์โคโลเนล อินวิเตชั่น อีกด้วย.</p></body>
</news>
