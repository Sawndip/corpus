<teiHeader>
<fileDesc>
<titleStmt>
  <title>กุนซือบาร์ซ่ายกเป็นฤดูประวัติศาสตร์สโมสร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 13:16:59  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=173490  </bibl>
</sourceDesc>
</fileDesc>
</teiHeader>
<news>
<headline>กุนซือบาร์ซ่ายกเป็นฤดูประวัติศาสตร์สโมสร</headline>
<lead><persName><forename>โจเซฟ</forename> <surname>กวาร์ดิโอลา</surname></persName> กุนซือหนุ่มของบาร์เซโลนา ออกมายกย่องลูกทีมพร้อมทั้งยกเป็นฤดูกาลประวัติศาสตร์ของสโมสร หลังคว้า 3 แชมป์มาครองได้สำเร็จ</lead>
<neck></neck>
<body><p><persName><forename>โจเซฟ</forename> <surname>กวาร์ดิโอลา</surname></persName> ผู้จัดการทีมที่เพิ่งจะก้าวเข้ามารับงานคุมทีมชุดใหญ่อย่างเป็นทางการปีแรก แต่กลับพาทีมบาร์เซโลนา ยักษ์ใหญ่ของสเปน คว้าทริปเปิ้ลแชมป์มาครองได้อย่างยิ่งใหญ่ หลังจากจัดการสอยแมนเชสเตอร์ ยูไนเต็ด ยอดทีมของอังกฤษลงได้ ยกย่องลูกทีมที่ช่วยกันทำผลงานได้อย่างคงเส้นคงวาตลอดทั้งปี ว่าเป็นทีมที่ยอดเยี่ยม รวมทั้งยังเป็นฤดูกาลประวัติศาสตร์ของทีม</p>
<p>"เราไม่ใช่ทีมที่ดีที่สุดในประวัติศาสตร์ แต่เราเล่นในฤดูกาลที่ดีที่สุดในประวัติศาสตร์ของสโมสร การคว้า 3 แชมป์ถือว่ายิ่งใหญ่จริงๆ ทุกๆเกมเราเล่นด้วยวามยากลำบาก แต่เราก็มีความสุขมากกับความสำเร็จในปีนี้" กุนซือ หนุ่มกล่าว</p>
<p>นอกจากนี้ <persName><surname>กวาร์ดิโอลา</surname></persName> ซึ่งเคยลงเล่นในกัลโช่ เซเรีย อา กับเบรสชา และโรม่า ในช่วงปลายชีวิตการค้าแข้ง ยังได้ยกย่อง และมอบตำแหน่งเจ้ายุโรปให้ <persName><forename>เปาโล</forename> <surname>มัลดินี</surname></persName> กัปตันทีมเอซี มิลาน ที่เตรียมจะปิดฉากชีวิตค้าแข้ง 24 ปีหลังจบฤดูกาลนี้ด้วย</p></body>
</news>
