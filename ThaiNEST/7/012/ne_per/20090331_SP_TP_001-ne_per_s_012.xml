<teiHeader>
<fileDesc>
<titleStmt>
  <title>"เชว่า"ขอกู้ชื่อนำยูเครนบดสิงโตถึงถิ่น  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/310309/2543  </bibl>
</sourceDesc>
</fileDesc>
</teiHeader>
<news>
<headline>"<persName><addName>เชว่า</addName></persName>"ขอกู้ชื่อนำยูเครนบดสิงโตถึงถิ่น</headline>
<lead><persName><forename>อังเดร</forename>  <surname>เชฟเชงโก</surname></persName>  ต้องพิสูจน์ตัวเองนำ  ยูเครน  สกัดกั้น  อังกฤษ  ที่กำลังโชว์ฟอร์มไหลลื่นติดต่อกันมายาวนาน  ในโอกาสที่อดีตกองหน้าเชลซีจะได้กลับมาเยือนถิ่นผู้ดีอีกครั้ง  เพื่อทำศึกฟุตบอลโลก  รอบคัดเลือก  ที่สนามเวมบลีย์  พุธนี้</lead>
<neck></neck>
<body><p>หัวหอกวัย  32  ปีของ  เอซี  มิลาน  คงต้องฟิตร่างกายเป็นพิเศษ  เพื่อพิสูจน์ตัวเอง หลังจากไปตกอับกับเชลซีในพรีเมียร์ลีก  อังกฤษ  อยู่  2  ปี  ไม่สามารถโชว์ฟอร์มได้คุ้มค่าตัวที่แพงลิบตอนที่ย้ายจาก  ซานซีโร  ไปสแตมฟอร์ด  บริดจ์  ขณะยังรุ่ง  จนต้องถูกโละกลับมาถิ่นเก่า  ซึ่งเจ้าตัวประกาศว่าจะกลับมาโชว์เปรี้ยงปร้าง  เป็นหนึ่งในนักเตะที่กองหลังคู่แข่งกลัวมากสุดอีกครั้ง</p>
<p>ไม่ว่าจะอย่างไร  <persName><surname>เชฟเชงโก</surname></persName>  ยังคงเป็นนักฟุตบอลที่โด่งดังที่สุดของยูเครน  ขณะที่อัตราเฉลี่ยทำประตูในทีมชาติคิดหยาบๆ  คือ  ยิงได้หนึ่งประตูทุกสองเกม  ยังคงเป็นกองหน้าตัวอันตรายที่อังกฤษจะประมาทไม่ได้  เมื่อมาร่วมสายในกลุ่ม  6  รอบคัดเลือก</p>
<p>"เชฟเชงโกปีนี้ลงเล่นน้อยมาก  เขามีปัญหาบาดเจ็บหลายครั้ง  และหลายแมตช์ก็ทำผลงานไม่ค่อยดี  แต่ประสบการณ์และความทุ่มเทของเขาสำหรับเราแล้วถือว่าประเมินค่าไม่ได้"  <persName><forename>โอเล็กซี</forename>  <surname>มิไคลีเชงโก</surname> </persName> โค้ชยูเครน  กล่าวก่อนเกมวันพุธ</p>
<p>     "นักเตะรุ่นน้องจะพัฒนาฝีเท้าได้อย่างรวดเร็วถ้ามีเขาคอยเล่นประคับประคองไปด้วย"</p>
<p>ยูเครน  ที่ยังไม่แพ้ใคร  รั้งที่  3  ของกลุ่ม  ตามหลังจ่าฝูง  อังกฤษ  5  แต้ม  โดยเตะน้อยกว่าอยู่   1   นัด  ขณะที่เกมพุธนี้ไม่ต่างกับเกมชี้ชะตาว่าพวกเขาจะยังพอมีหวังลุ้นที่  1  ของสายได้หรือไม่</p>
<p>อังกฤษ  ไม่เคยเจอ  ยูเครน  ในแมตช์ที่เป็นเกมการแข่งขันจริง  แต่เคยชนะมาแล้วในเกมกระชับมิตรที่เตะในบ้านทั้ง   2  ครั้ง  ไม่เสียประตู  และคาดว่าจะเก็บชัยชนะเป็นนัดที่  5  ติดต่อกันในกลุ่ม  6  ทำให้ภาพของกลุ่มนี้ชัดเจนขึ้นแม้จะเหลือแข่งในรอบคัดเลือกอีกครึ่งทางก็ตาม.     </p></body>
</news>
