<teiHeader>
<fileDesc>
<titleStmt>
  <title>น้ามวลเป็นรอง เกือบครบวงจร แต่ยังพอได้เฮ!  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 21:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2185  </bibl>
</sourceDesc>
</fileDesc>
</teiHeader>
<news>
<headline>น้า<persName><addName>มวล</addName></persName>เป็นรอง เกือบครบวงจร แต่ยังพอได้เฮ!</headline>
<lead>"ก่อเกียรติกรุ๊ปฯ"  ยอมรับ  <persName>"<forename>ประมวลศักดิ์</forename></persName>"  เป็นรองเกือบครบวงจร  แต่กระดูกมวย  ประสบการณ์  จะช่วยให้มีลุ้นในการขึ้นชิงแชมป์โลก  WBO  กับ  "<persName><surname>โลเปซ</surname></persName>"  นักมวยเจ้าถิ่น  วอนแฟนมวยช่วยเป็นกำลังใจ  ทีวีช่อง  7  ถ่ายสดจากเปอร์โตริโก  อาทิตย์  29  มี.ค.นี้</lead>
<neck></neck>
<body><p>"<persName><addName>เสี่ยโก้</addName></persName>"  <persName><forename>ก่อเกียรติ</forename>  <surname>พาณิชยารมณ์</surname></persName>  โปรโมเตอร์  "ก่อเกียรติกรุ๊ปฯ"  เผยว่า  ตนพร้อมคณะผู้ให้การสนับสนุน  ซึ่งประกอบด้วย  <persName><roleName>นาย</roleName><forename>นริส</forename>  <surname>สิงหวังชา</surname></persName>  <persName><roleName>นาย</roleName><forename>ณรงค์</forename>  <surname>ว่องประเสริฐการ</surname> </persName> และ<persName><roleName>นาย</roleName><forename>สายันต์</forename>  <surname>กันเจียก</surname></persName>  กำหนดออกเดินทาง  อังคาร  24  มี.ค.นี้  เพื่อไปสมทบ  "น้า<persName><addName>มวล</addName></persName>"  <persName><forename>ประมวลศักดิ์ </forename> <surname>ก่อเกียรติยิม</surname></persName>  ที่บินล่วงหน้าไปแล้ว  ก่อนจะขึ้นชกชิงแชมป์รุ่นจูเนียร์แบนตั้มเวต  องค์กรมวยโลก  (WBO)  กับ  <persName><forename>โฮเซ</forename>  <surname>โลเปซ</surname></persName>  จ่าฝูงเจ้าถิ่น  ในวันอาทิตย์   29  มี.ค.นี้  ที่สังเวียนมวยโคลิซิโอ  รูเบนโรดิเกวซ  เมืองบายามอน,  เปอร์โตริโก  ยอมรับว่า<persName><forename>ประมวลศักดิ์</forename></persName>เป็นรองเกือบครบวงจร  นอกจากอายุจะปาเข้าไป  40  ปีแล้ว  ยังใช้เวลาเดินทางยาวนานร่วม  25  ชั่วโมง  ขณะเดียวกันต้องควบคุมน้ำหนักที่เกินพิกัดอยู่  5  ปอนด์  และเสียเปรียบช่วงชกอีกด้วย</p>
<p>โปรโมเตอร์  "ก่อเกียรติกรุ๊ปฯ"  กล่าวว่า  เจ้าของตำแหน่งชาวเปอร์โตริกันปัจจุบันอายุ  36  ปี  อ่อนกว่า<persName><forename>ประมวลศักดิ์</forename></persName>แค่  4  ปีถือว่าไม่มีความแตกต่างมากนัก  ฉะนั้นจึงอยู่ที่ว่าใครจะรักษาสภาพร่างกายได้ดีกว่ากัน  ส่วนกระดูกมวย  ประสบการณ์  <persName><forename>ประมวลศักดิ์</forename></persName>ไม่เป็นรองแน่  เพราะผ่านสังเวียนมาทั้งมวยไทย  มวยสากลสมัครเล่น  น่าจะส่งผลให้<persName><forename>ประมวลศักดิ์</forename></persName>มีลุ้น  ไม่ใช่ไร้ความหวัง   เวลาที่เหลืออยู่ตนมั่นใจว่า<persName><forename>ประมวลศักดิ์</forename></persName>ต้องทำน้ำหนักได้เท่าพิกัด  115  ปอนด์  และเชื่อว่าสภาพร่างกายจะฟื้นเร็วเช่นเดียวกับทุกครั้งที่ชกในเมืองไทย  การขึ้นชิงแชมป์โลกครั้งนี้ถือว่าเป็นครั้งสุดท้ายของ  "น้า<persName><addName>มวล</addName></persName>"  แล้ว  อยากให้แฟนมวยชาวไทยช่วยส่งแรงใจเชียร์  ซึ่งทีวีสีช่อง  7  จะถ่ายทอดสดกลับมาให้ชมตั้งแต่เวลา  10.00  น.เป็นต้นไป.</p></body>
</news>
