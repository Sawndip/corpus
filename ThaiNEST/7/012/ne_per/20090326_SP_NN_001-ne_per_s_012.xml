<teiHeader>
<fileDesc>
<titleStmt>
  <title>"รูนี่ย์"เต็งหามทะลวงตาข่ายเม็ดแรก รั้วของชาติปลื้มแข้งสิงโตร่วมปาร์ตี้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154384  </bibl>
</sourceDesc>
</fileDesc>
</teiHeader>
<news>
<headline>"<persName><surname>รูนี่ย์</surname></persName>"เต็งหามทะลวงตาข่ายเม็ดแรก รั้วของชาติปลื้มแข้งสิงโตร่วมปาร์ตี้</headline>
<lead></lead>
<neck></neck>
<body><p>ศึกฟุตบอลนัดอุ่นเครื่องเพื่อเตรียมดวลแข้งฟุตบอลโลก รอบคัดเลือก ปี 2010 ระหว่าง "สิงโตคำราม" อังกฤษ กับ สโลวาเกีย ในวันเสาร์นี้ ที่นิว เวมบลีย์ ล่าสุด บรรดาพูลถูกต้องตามกฏหมายของเมืองผู้ดี ต่างรุมยกให้ <persName><forename>เวย์น</forename> <surname>รูนี่ย์</surname></persName> หัวหอกมหาประลัยจาก "ปีศาจแดง" แมนฯยูไนเต็ด เป็นเต็ง 1 ที่จะกระทุ้งสกอร์แรกของเกมในอัตรา 4.5-1 เป็นอัตราต่ำสุด ตามมาด้วย <persName><forename>ปีเตอร์</forename> <surname>เคราช์</surname></persName> ดาวยิงร่างโย่งจากพอร์ทสมัธ 5.5-1, <persName><forename>คาร์ลตัน</forename> <surname>โคล</surname></persName> กองหน้าจากเวสต์แฮม อัตรา 6.5-1 ต่อด้วย <persName><forename>แฟรงค์</forename> <surname>แลมพาร์ด</surname></persName>, <persName><forename>เอมิล</forename> <surname>เฮสกี้</surname></persName> และ<persName><forename>สตีเว่น</forename> <surname>เจอร์ราร์ด</surname></persName></p>
<p>ขณะเดียวกัน ในช่วงระหว่างพักจากการฝึกซ้อม บรรดาทัพนักเตะทีมชาติอังกฤษ เดินทางไปเยี่ยมทหารนาวิกโยธิน ที่ได้รับบาดเจ็บจากการไปปฏิบัติหน้าที่ ที่ประเทศอัฟกานิสถาน ประกอบด้วย <persName><forename>เดวิด</forename> <surname>เบ๊คแฮม</surname></persName>, <persName><forename>จอห์น</forename> <surname>เทอร์รี่</surname></persName>, <persName><forename>สตีเว่น</forename> <surname>เจอร์ราร์ด</surname></persName>, <persName><forename>แฟรงค์</forename> <surname>แลมพาร์ด</surname></persName> และ <persName><forename>เวย์น</forename> <surname>รูนี่ย์</surname></persName> ซึ่ง "หนุ่ม<persName><addName>เบ๊คส์</addName></persName>" ได้ถูกทหารที่พิการต้องใส่แขนปลอมแกล้งจับมือและทำแขนหลุดออกมา ทำเอาดาวเตะพ่อลูกสามถึงกับสะดุ้ง จากนั้นทั้งหมดก็แจกลายเซ็นที่แขนและขาเทียม รวมถึงเสื้อให้กับเหล่าทหารหาญอีกด้วย</p>
<p>นอกจากนี้ อังกฤษ ยังต้องขาด <persName><forename>เล็ดลี่ย์</forename> <surname>คิง</surname></persName> ปราการหลังของสเปอร์ส ที่กลับเข้าแคมป์ไก่เดือยทองไปเรียบร้อยแล้ว เนื่องจากอาการบาดเจ็บนั้นยังไม่หายดี ซึ่ง <persName><forename>ฟาบิโอ</forename> <surname>คาเปลโล่</surname></persName> กุนซืออังกฤษ ได้ให้ความเห็นว่า เขาต้องการให้ <persName><surname>คิง</surname></persName> ได้เข้ามาสัมผัสกับบรรยากาศกับการฝึกซ้อมทีมชาติบ้าง เนื่องจาก <persName><surname>คิง</surname></persName> จะเป็นกำลังสำคัญอีกคนในการลงเล่นฟุตบอลโลก รอบสุดท้าย ที่แอฟริกาใต้ </p>
<p>ภายหลังการเข้าเยี่ยมทหาร "<persName><addName>สตีวี่จี</addName></persName>" เปิดเผยว่า เขาต้องการเล่นในตำแหน่งมิดฟิลด์ตัวฟรี เหมือนกับที่เล่นให้กับ ลิเวอร์พูล โดยเชื่อว่าจะสร้างผลงานให้กับทีมชาติอังกฤษได้ดีเยี่ยมไม่แพ้กับฟอร์มที่เล่นให้กับหงส์แดงแน่นอน </p>
<p> "ตอนนี้ผมเชื่อว่าผมได้เล่นในตำแหน่งที่ถนัดที่สุด ผมต้องขอบคุณ ราฟา เบนิเตซ ที่ทำให้ผมได้ค้นพบตำแหน่งที่ดีที่สุด ผมสามารถวิ่งขึ้นลงได้แบบอิสระ มันทำให้ผมยกระดับตัวผมให้ดีขึ้น และมันจะดีอย่างมากหากผมได้เล่นตำแหน่งนี้อีกครั้งกับทีมชาติอังกฤษ" </p>
<p>ขณะเดียวกัน <persName><forename>ปีเตอร์</forename> <surname>ชิลตัน</surname></persName> อดีตนายประตูแห่งตำนานของเมืองผู้ดี ที่ติดทีมชาติมากที่สุด 126 นัด ได้ออกมาเตือน "<persName><addName>ไอ้หนุ่มไอพอด</addName></persName>" <persName><forename>เบน</forename> <surname>ฟอร์สเตอร์</surname></persName> นายประตูดาวโรจน์ของแมนฯยูไนเต็ด ว่า จะต้องย้ายไปเล่นทีมอื่นแบบยืมตัวในซีซั่นหน้า หากคิดจะติดทีมชาติไปเล่นฟุตบอลโลก เนื่องจากในเกมลีกจะเป็นการวัดฝีมือและความมั่นคงของประตูมากกว่าการได้ลงเล่นแค่บอลถ้วย เพราะการที่จะเบียดตำแหน่งโกล์มือ 1 คงจะแย่งจาก <persName><forename>เอ๊ดวิน</forename> <surname>ฟาน เดอร์ ซาร์</surname></persName> ยากอยู่แล้ว
</p></body>
</news>
