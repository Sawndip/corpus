<teiHeader>
<fileDesc>
<titleStmt>
  <title>โรงงานยาสูบมอบเงินหนุนสมาคมว่ายน้ำฯ 45 ล้านบาท  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 13:48:49  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjUxJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>โรงงานยาสูบมอบเงินหนุนสมาคมว่ายน้ำฯ 45 ล้านบาท</headline>
<lead>โรงงานยาสูบ สนับสนุนสมาคมว่ายน้ำฯ 45 ล้านบาท เพื่อสานฝันทวงความเป็นเจ้าสระอาเซียนกลับคืนมา</lead>
<neck></neck>
<body><p><persName><roleName>นาง</roleName><forename>จันทิมา</forename> <surname>สิริแสงทักษิณ</surname></persName> ประธานกรรมการอำนวยการโรงงานยาสูบ เป็นประธานมอบเงินสนับสนุนให้กับสมาคมว่ายน้ำแห่งประเทศไทย ภายใต้โครงการ “1 สมาคมกีฬา 1 รัฐวิสาหกิจ” ที่โรงงานยาสูบ โดยมี <persName><roleName>ดร.</roleName><forename>ศักดิ์ชาย</forename> <surname>พิทักษ์วงศ์</surname></persName> เลขาธิการสมาคมว่ายน้ำฯ เป็นผู้รับมอบ โดยโรงงานยาสูบสนับสนุนเป็นระยะเวลา 3 ปี ตั้งแต่ปี 2552-2554 เป็นเงินปีละ 15 ล้านบาท รวม 45 ล้านบาท มี “น้อง<persName><addName>อุ้ม</addName></persName>” <persName><forename>ณัชฐานันตร์</forename> <surname>จันทร์กระจ่าง</surname></persName> เจ้าของ 4 เหรียญทองซีเกมส์ ครั้งที่ 24 นำเพื่อนนักว่ายน้ำทีมชาติไทยร่วมเป็นสักขีพยานด้วย</p>
<p><persName><roleName>นาง</roleName><forename>จันทิมา</forename></persName> กล่าวว่า การสนับสนุนของโรงงานยาสูบ เพื่อพัฒนานักกีฬาว่ายน้ำของไทยให้นำชื่อเสียงมาสู่ประเทศชาติ ซึ่งจะสร้างความภาคภูมิใจให้กับคนไทย และคาดหวังว่า ฉลามหนุ่มและเงือกสาวไทยจะทำผลงานได้ดี ทวงความเป็นเจ้าสระของอาเซียน ในซีเกมส์ ครั้งที่ 25 ที่สาธารณรัฐประชาธิปไตยประชาชนลาว ปลายปีนี้</p>
<p>ด้าน <persName><roleName>ดร.</roleName><forename>ศักดิ์ชาย</forename></persName> กล่าวว่า สมาคมฯ จะนำเงินที่ได้ไปพัฒนานักกีฬาว่ายน้ำ เพื่อสร้างผลงานระดับชาติ และจะสร้างกระแสให้เยาวชนไทยหันมาออกกำลังกายด้วยกีฬาว่ายน้ำมากขึ้น ส่วนเป้าหมายเจ้าสระซีเกมส์ยังไม่มั่นใจ แต่จะพยายามทำผลงานให้ดีกว่าซีเกมส์ครั้งที่ผ่านมา
สำหรับซีเกมส์ที่ จ.นครราชสีมา ว่ายน้ำไทยคว้ามาได้ 5 เหรียญทอง จาก <persName><forename>ณัชฐานันตร์</forename> <surname>จันทร์กระจ่าง</surname></persName> คนเดียว 4 เหรียญทอง และอีก 1 เหรียญทอง ได้จาก <persName><forename>ฐานวัฒน์</forename> <surname>ธนากรวรเกียรติ</surname></persName>.</p></body>
</news>
