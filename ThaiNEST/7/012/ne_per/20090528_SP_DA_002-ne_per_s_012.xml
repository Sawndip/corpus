<teiHeader>
<fileDesc>
<titleStmt>
  <title>'เมจิก'ต่อเวลาเฉือน'คาวาเลียร์ส'จ่อชิงนำห่างซีรีส์ 3-1  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:56:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200424&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'เมจิก'ต่อเวลาเฉือน'คาวาเลียร์ส'จ่อชิงนำห่างซีรีส์ 3-1</headline>
<lead>ศึกบาสเกตบอล เอ็นบีเอ สหรัฐอเมริกา เมื่อวันอังคารที่ 26 พ.ค. ที่ผ่านมา ในรอบเพลย์ออฟ ใช้ระบบแข่งขัน 7 เกม (ถึง 4 เกมก่อนชนะ) ผลปรากฏว่า ในรอบชิงชนะเลิศสายตะวันออก เกมที่ 4 ออร์แลนโด เมจิก เปิดสนามแอม เวย์ อารีน่า ต่อเวลาเฉือนหวิว ทีมสถิติดีสุดของฤดูกาลปกติ คลีฟแลนด์ คาวาเลียร์ส 116-114 คะแนน ช่วยให้ เมจิก สร้างเซอร์ไพร้ส์ขึ้นนำห่างซีรีส์ 3-1 เกม ใน 3 เกมที่เหลือต้องการอีกแค่เกมเดียว จะได้ผ่านเข้าไปชิงชนะเลิศทันที ขณะที่ คาวาเลียร์ส ต้องกวาดชัยชนะให้ได้ทั้งหมด จึงจะพลิกสถานการณ์แซงหน้าเข้าไปชิงได้สำเร็จ สำหรับเกมที่ 5 จะกลับไปเล่นที่บ้านของ คาวาเลียร์ส</lead>
<neck></neck>
<body><p>เกมนี้ฮีโร่ของเมจิก ได้แก่ <persName><addName>เซ็นเตอร์ซูเปอร์แมน</addName></persName> <persName><forename>ดไวท์</forename> <surname>โฮเวิร์ด</surname></persName> ทำ “ดับเบิล-ดับเบิล” 27 แต้ม เป็น 10 แต้มในช่วงต่อเวลาพิเศษ 14 รีบาวด์ 4 แอสซิสต์, <persName><forename>ราเฟอร์</forename> <middlename>อัล</middlename>    <surname>สตอน</surname></persName> บวกเพิ่ม 26 แต้ม 4 แอสซิสต์, <persName><forename>ราชาร์ด</forename> <surname>ลูอิส</surname></persName> 17 แต้ม เป็น 2 แต้มสำคัญจากลูกโทษในช่วง 3.2 วินาทีสุดท้ายของการต่อเวลา ส่งให้ทีมขึ้นนำ 116-114 และชนะไปด้วยสกอร์ดังกล่าว พร้อมทำอีก 5 รีบาวด์, <persName><forename>เฮโด</forename> <surname>ตูร์โคกลู</surname></persName> 15 แต้ม 7 รีบาวด์ 8 แอสซิสต์, <persName><forename>มิคาเอล</forename> <surname>พีตรัส</surname></persName> ลุกจากม้านั่งสำรองมาทำ 17 แต้ม, <persName><forename>แอนโทนี</forename> <surname>จอห์นสัน</surname></persName> 7 แต้ม, <persName><forename>คอร์ตนีย์</forename> <surname>ลี</surname></persName> 5 แต้ม 3 รีบาวด์ นอกจากนี้ เมจิกยังสร้างสถิติส่อง 3 แต้มลงห่วงไปถึง 17 ลูก เป็น 11 ลูกในครึ่งเวลาหลัง</p>
<p>ขณะที่ทีมแพ้ คาวาเลียร์ส แม้ผู้เล่นทรงคุณค่า (เอ็มวีพี) ของศึกเอ็นบีเอ ฤดูกาลนี้  <persName><forename>เลบรอน</forename> <surname>เจมส์</surname></persName> จะงัดฟอร์มเด็ดออกมาโชว์ โกยแต้มไป 44 แต้ม 12 รีบาวด์ 7 แอสซิสต์ แต่ทำเสียเทิร์นโอเวอร์ไปคนเดียวถึง 8 ครั้ง ในซีรีส์นี้ 4 เกม <persName><surname>เจมส์</surname></persName> ทำเกิน 40 แต้มถึง 3 เกม แต่ทีมของเขาปราชัยทั้งหมด, <persName><forename>โม</forename> <surname>วิลเลียมส์</surname></persName> บวกเพิ่ม 18 แต้ม 5 รีบาวด์ ขโมยบอล 2 ครั้ง, <persName><forename>เดลอนเต</forename> <surname>เวสต์</surname></persName> 17 แต้ม 7 แอสซิสต์ 5 รีบาวด์, <persName><forename>ซีดรูนาส</forename> <surname>อิลกาอัสคาส</surname></persName> 12 แต้ม 9 รีบาวด์, <persName><forename>อันแดร์สัน</forename> <surname>วาเรเจา</surname></persName> 9 แต้ม ขโมยบอล 5 ครั้ง, <persName><forename>ดาเนียล</forename> <surname>กิบสัน</surname></persName> 8 แต้ม แต่ช่วยทีมไม่ไหว</p>
<p>หลังเกม <persName><surname>โฮเวิร์ด</surname></persName> สตาร์เบอร์หนึ่งของเมจิก ออกมากล่าวว่า “ผมทำงานของตัวเองสำเร็จลุล่วง ขณะที่เพื่อนร่วมทีมสามารถมองหาผมเจอในตำแหน่งที่ถูกต้องและช่วงเวลาที่เหมาะสม ทำให้ผมสามารถทำแต้มได้มากมาย ผมเกลียดความพ่ายแพ้ โดยเฉพาะการลงเล่นในบ้านของตัวเอง เราจึงรวมใจกันสู้จนคว้าชัยชนะได้สำเร็จ”</p>
<p>นอกจากนี้ <persName><surname>โฮเวิร์ด</surname></persName> ยังกล่าวถึง <persName><surname>เจมส์</surname></persName> ยอดผู้เล่นของคาวาเลียร์สว่า “เขาไม่ได้ดูเหนื่อยล้าเลย เขากระโดดชู้ตลงห่วงในระยะเกือบ ๆ 50 ฟุต เลยครึ่งสนามมานิดเดียว ผมรักที่จะได้ลงสนามเผชิญหน้ากับเขา”</p>
<p>ทั้งนี้ สถิติในอดีตของ เมจิก นับถอยหลังจากปัจจุบันไปจนถึงปี ค.ศ. 1947 หากพวกเขาขึ้นนำห่างซีรีส์ถึง 3-1 สถิติการเข้ารอบคือ ชนะซีรีส์ 182 ครั้ง แพ้แค่ 8 ครั้ง.
</p></body>
</news>
