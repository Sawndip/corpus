<teiHeader>
<fileDesc>
<titleStmt>
  <title>ลือเสือใต้ยอมขาย �ริเบรี� ให้เชลซีแลก 43 ล้านยูโร  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 14:36:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000059935  </bibl>
</sourceDesc>
</fileDesc>
</teiHeader>
<news>
<headline>ลือเสือใต้ยอมขาย �<persName><surname>ริเบรี</surname></persName>� ให้เชลซีแลก 43 ล้านยูโร</headline>
<lead> �เสือใต้� บาเยิร์น มิวนิค เป็นข่าวยอมขาย <persName><forename>ฟรองค์</forename> <surname>ริเบรี</surname></persName> ให้ �สิงห์บลูส์� เชลซี เพื่อแลกเงิน 43 ล้านยูโร (ประมาณ 2,150 ล้านบาท) เพียงรอเพลย์เมคเกอร์ทีมชาติฝรั่งเศส ตกลงรายละเอียดสัญญาส่วนตัวกับทีมในพรีเมียร์ลีก อังกฤษ ให้ได้เท่านั้น</lead>
<neck></neck>
<body><p><persName><forename>อูลี</forename> <surname>เฮอร์เนส</surname></persName> ผู้จัดการทั่วไป บาเยิร์น มิวนิค รองแชมป์บุนเดสลีกา เยอรมนี ประจำฤดูกาล 2008/09 เอ่ยปากก่อนหน้านี้ทำนองว่า �ผีแดง� แมนเชสเตอร์ ยูไนเต็ด เคยมีความพยายามทาบ <persName><forename>ฟรองค์</forename> <surname>ริเบรี</surname></persName> ในราคา 40 ล้านยูโร (ราว 2 พันล้านบาท) เผื่อไว้แทนที่ <persName><forename>คริสเตียโน</forename> <surname>โรนัลโด</surname></persName> ที่อาจโยกไปค้าแข้งในลา ลีกา สเปน แต่ �เสือใต้� แห่งแคว้นบาวาเรีย ต้องการค่าตัวดาวเตะ �หน้าบาก� อย่างน้อย 40 ล้านยูโร</p>
<p>ล่าสุด �เดอะซัน� สื่อจอมสอดเมืองผู้ดีประโคมข่าวคึกโครมว่า เชลซี ประสบความสำเร็จในการยื่นข้อเสนอซื้อ <persName><surname>ริเบรี</surname></persName> ให้แก่ บาเยิร์น มิวนิค เป็นเงิน 43 ล้านยูโร เพียงแต่ตอนนี้มิดฟิลด์วัย 26 ปี ยังอยู่ในขั้นเจรจาต่อรองเรื่องค่าเหนื่อยกับสโมสรมหาเศรษฐีแห่งลอนดอน</p>
<p>โดย <persName><surname>ริเบรี</surname></persName> ต้องการค่าจ้างหลังหักภาษีสูงถึง 125,000 ปอนด์ (ประมาณ 6.25 ล้านบาท) ต่อสัปดาห์ อย่างไรก็ตาม �สิงห์บลูส์� พร้อมจ่ายให้ซูเปอร์สตาร์ �ตราไก่� ฝรั่งเศส แค่มากกว่า 9 หมื่นปอนด์ (ราว 4.5 ล้านบาท) เท่านั้นแต่ไม่สูงดั่งที่ผู้เล่นต้องการ</p>
<p>นอกจาก แมนฯ ยูไนเต็ด และ เชลซี <persName><surname>ริเบรี</surname></persName> ยังตกเป็นเป้าสนใจของยักษ์ใหญ่อย่าง �ราชันชุดขาว� รีล มาดริด โดย <persName><forename>ฟลอเรนติโน</forename> <surname>เปเรซ</surname></persName> ว่าที่ประธานสโมสรคนใหม่พร้อมทุ่มไม่อั้นเพื่อซูเปอร์สตาร์รายนี้ ขณะที่ �เจ้าบุญทุ่ม� บาร์เซโลนา จ้าวยุโรปทีมล่าสุดก็แอบหวังในตัว <persName><surname>ริเบรี</surname></persName> อยู่เช่นกัน </p></body>
</news>
