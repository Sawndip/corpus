<teiHeader>
<fileDesc>
<titleStmt>
  <title>ไทสันช็อกเสียลูกสาววัย4ขวบ  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHdPREk0TURVMU1nPT0=&sectionid=TURNd09BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline><persName><surname>ไทสัน</surname></persName>ช็อกเสียลูกสาววัย4ขวบ</headline>
<lead></lead>
<neck></neck>
<body><p><persName><forename>ไมก์</forename> <surname>ไทสัน</surname></persName> นักชกจอมอื้อฉาวสุดช็อกหลัง<persName><forename>เอ็กซ์โซดัส</forename> <surname>ไทสัน</surname></persName> ลูกสาววัย 4 ขวบ เสียชีวิตแล้วเมื่อเวลา 11.45 น.ของวันที่ 26 พ.ค.ตามเวลาท้องถิ่น หลังประสบอุบัติเหตุสายไฟเครื่องวิ่งออกกำลังกายในบ้านพักในเมืองฟินิกซ์พันคอตามคำแถลงการณ์ของโฆษกตำรวจเมืองฟินิกซ์</p>
<p>เหตุดังกล่าวเกิดขึ้นขณะที่อดีตแชมป์โลกอยู่ที่ลาส เวกัส โดยขณะที่<persName><forename>มิเกล</forename> <surname>ลีออน</surname></persName> ลูกชายวัย 7 ขวบ ไปตามหาน้องสาวแต่พบน้องสาวถูกสายไฟที่ติดอยู่กับลู่วิ่งไฟฟ้า โดยแม่ของเธอได้พยายามช่วยเหลือ ก่อนโทร.แจ้ง 911 เพื่อนำส่งโรงพยาบาลเซนต์ โจเซฟ แต่อาการค่อนข้างหนักต้องใช้เครื่องช่วยหายใจยื้อชีวิต โดยรายงานข่าวระบุว่าระหว่างที่<persName><forename>เอ็กซ์โซดัส</forename></persName>กำลังเล่นเครื่องเล่นมรณะนี้อยู่น่าจะมีสายไฟพาดอยู่ด้านล่างของแผงควบคุม ในลักษณะที่เป็นห่วงพอดี และไม่ว่าเธอจะลื่นล้ม หรือว่าเอาหัวเข้าไปในห่วงนั้นเอง แต่ลักษณะมันดูเหมือนว่าห่วงคล้องคอเธออยู่ และเธอไม่สามารถเอาตัวเองออกมาจากมันได้</p>
<p>"ไม่มีคำพูดใดๆ ที่จะบรรยายออกมาได้สำหรับเหตุการณ์ที่น่าเศร้าใจจากการสูญเสียเอ็กซ์โซดัส ลูกสาวอันเป็นที่รักของเรา ตอนนี้เราขอให้พวกคุณได้โปรดเคารพความเป็นส่วนตัวที่เราต้องการในช่วงเวลาที่แสนยากลำบากสำหรับความโศกเศร้า และพยายามที่จะช่วยเหลือซึ่งกันและกัน เพื่อเยียวยาความเสียใจในครั้งนี้" ครอบครัวของ<persName><surname>ไทสัน</surname></persName>แถลงการณ์ โดยข่าวการสูญเสียหนูน้อย<persName><forename>เอ็กซ์โซดัส</forename></persName>สร้างความเศร้าโศกให้กับเพื่อนบ้านเป็นอย่างมาก <persName><forename>ดินก้า</forename> <surname>ราดิช</surname></persName> เพื่อนบ้านฝั่งตรงข้ามของ<persName><surname>ไทสัน</surname></persName>กล่าวว่า เธอเป็นขวัญใจของคนแถวนี้ <persName><forename>เอ็กซ์โซดัส</forename></persName>ร่าเริงเสมอ เธอมักจะวิ่งเข้ามากอดและจูบที่หัวเข่าของเพื่อนบ้านประจำ</p></body>
</news>
