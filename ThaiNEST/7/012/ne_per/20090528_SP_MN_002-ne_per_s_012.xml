<teiHeader>
<fileDesc>
<titleStmt>
  <title>ล้างบาง!! หงส์ปล่อย 4 โค้ชดึง �คิง เคนนี� นั่งที่ปรึกษา  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 12:33:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000059823  </bibl>
</sourceDesc>
</fileDesc>
</teiHeader>
<news>
<headline>ล้างบาง!! หงส์ปล่อย 4 โค้ชดึง �<persName><addName>คิง เคนนี</addName></persName>� นั่งที่ปรึกษา</headline>
<lead><persName><forename>ราฟาเอล</forename> <surname>เบนิเตซ</surname></persName> ผู้จัดการสมองเพชรของ �หงส์แดง� ลิเวอร์พูล รองแชมป์พรีเมียร์ลีก อังกฤษ ฤดูกาล 2008-2009 ปล่อยตัวสตาฟฟ์โค้ชในทีมถึง 4 คน โดยเตรียมดึง �<persName><addName>คิง เคนนี</addName></persName>� <persName><forename>เคนนี</forename> <surname>ดัลกลิช</surname></persName> อดีตกุนซือของทีมชุดแชมป์ลีกสูงสุดครั้งล่าสุดปี 1990 กลับมานั่งตำแหน่งที่ปรึกษา หรือ ทูตสโมสร นอกจากนี้ กำลังวางแผนเจรจรา <persName><forename>แกรี</forename> <surname>แม็คอัลลิสเตอร์</surname></persName> อดีตมิดฟิลด์สกอต ชุดคว้า ทริปเปล แชมป์ปี 2001 มาทำงานโค้ชด้วย</lead>
<neck></neck>
<body><p>พรีเมียร์ลีก อังกฤษ ฤดูกาล 2008/09 ปิดฉากไปแล้วเมื่อสุดสัปดาห์ที่ผ่านมา ซึ่ง ลิเวอร์พูล มี 86 แต้มคว้าอันดับ 2 ตามหลัง แมนเชสเตอร์ ยูไนเต็ด ทีมแชมป์ 4 คะแนน ซึ่งแม้แฟนบอล �เดอะ ค็อป� จะออกอาการเสียดาย เมื่อทีมรักพลาดแชมป์ลีกสูงสุดเป็นปีที่ 19 ทั้งที่เคยนำจ่าฝูงบางช่วง 12 แต้ม แต่ยังเป็นนิมิตหมายที่ดีเมื่อเกมรุก �หงส์แดง� ดุดันซัดไปถึง 77 ประตูมากสุดในลีก และเป็นทีมแรกในประวัติศาสตร์ลีกผู้ดีที่แพ้แค่ 2 นัด แต่ไม่ได้แชมป์</p>
<p>  ล่าสุด เมื่อวันพุธที่ 27 พฤษภาคม ที่ผ่านมา เดลี เมล (Daily Mail ) รายงานว่า <persName><forename>ราฟาเอล</forename> <surname>เบนิเตซ</surname></persName> ผู้จัดการทีมเดินหน้าเตรียมทีมสำหรับฤดูกาลหน้าด้วยการยกเลิกสัญญาโค้ชถึง 4 คนเริ่มจาก <persName><forename>แกรี</forename> <surname>อับเล็ต</surname></persName> โค้ชทีมสำรองที่ทำงานมา 3 ปี ส่วน <persName><forename>ฮิวจ์</forename> <surname>แม็กออลีย์</surname></persName> ที่เพิ่งคุมทีมเยาวชน 18 ปีได้รองแชมป์ เอฟเอ ยูธ คัพ ก็ตกงานพร้อมกับ <persName><forename>เดฟ</forename> <surname>เลเวอร์</surname></persName> และ <persName><forename>เดฟ</forename> <surname>แชนนอน</surname></persName> สองโค้ชทีมเยาวชน</p>
<p>  โดย <persName><addName>ราฟา</addName></persName> ดึง <persName><forename>โฮเซ</forename> <surname>เซกูรา</surname></persName> อดีตโค้ชของ บาร์เซโลนา และ โอลิมเปียกอส เข้ามารับตำแหน่งผู้อำนวยการอคาเดมีเยาวชน และเรียก <persName><forename>แฟรงค์</forename> <surname>แม็คพาร์แลนด์</surname></persName> กลับมาเป็นโค้ช นอกจากนี้ ยังทาบทาม �<persName><addName>คิง เคนนี</addName></persName>� <persName><forename>เคนนี</forename> <surname>ดัลกลิช</surname></persName> อดีตกุนซือของทีมชุดแชมป์ลีกสูงสุด 3 สมัยในปี 1986, 1988 และครั้งล่าสุดปี 1990 กลับมานั่งตำแหน่งที่ปรึกษา หรือ ทูตสโมสร โดยเตรียมเปิดตัวเร็วๆ นี้ ยิ่งไปกว่านั้น ยังมีกระเเสข่าวว่า <persName><forename>แกรี</forename> <surname>แม็คอัลลิสเตอร์</surname></persName> อดีตมิดฟิลด์ชาวสกอต ชุดคว้า ทริปเปล แชมป์ เอฟเอ คัพ, ลีกคัพ และ ยูฟา คัพ ปี 2001 เตรียมกลับมาเป็นโค้ชทีมชุดใหญ่ด้วย หลังจากก่อนหน้านี้ �<persName><forename>แกรี</forename> <addName>แม็ค</addName></persName>� ไปเรียนรู้ประสบการณ์คุมทีม โคเวนทรี ซิตี และ ลีดส์ ยูไนเต็ด มาแล้ว</p>
<p>ทั้งนี้ �หงส์แดง� จะส่งนักเตะชุดใหญ่มาถึงไทยในวันที่ 20 กรกฎาคมนี้ เพื่ออุ่นเครื่องกับทีมชาติไทย ในวันที่ 22 กรกฎาคม เวลาสองทุ่มตรง ที่สนามราชมังคลากีฬาสถาน หัวหมาก เพื่อเป็นการเตรียมทีมรับฤดูกาล 2009-2010 ซึ่งจะเปิดฉากขึ้นช่วงกลางเดือนสิงหาคม </p></body>
</news>
