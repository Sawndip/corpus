<teiHeader>
<fileDesc>
<titleStmt>
  <title>เชื้อหงส์แรงเรย์นาแช่งผีแพ้บาร์ซา สโคลส์เห็นใจเฟลตเชอร์อดลง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230509/5097  </bibl>
</sourceDesc>
</fileDesc>
</teiHeader>
<news>
<headline>เชื้อหงส์แรง<persName><surname>เรย์นา</surname></persName>แช่งผีแพ้บาร์ซา <persName><surname>สโคลส์</surname></persName>เห็นใจ<persName><surname>เฟลตเชอร์</surname></persName>อดลง</headline>
<lead><persName><forename>โฆเซ</forename>  <surname>เรย์นา</surname></persName>  รับทนไม่ได้หากจะเห็น  แมนฯ  ยูไนเต็ด  ทีมคู่ปรับของลิเวอร์พูล  ในพรีเมียร์ลีก  ไปได้แชมป์เพิ่มในกลางสัปดาห์หน้า  หวังบาร์เซโลนาช่วยหยุดทีมแชมป์พรีเมียร์ลีก  จากการครองความเป็นเจ้ายุโรปให้ได้  ในนัดชิงชนะเลิศ  ที่กรุงโรม</lead>
<neck></neck>
<body><p> <persName><surname>เรย์นา</surname></persName>   ต้องพบกับความผิดหวังร่วมกับเหล่าสาวกหงส์แดง   ที่ไม่สามารถหยุด  แมนฯ  ยูฯ  จากการครองแชมป์พรีเมียร์ลีก  3  สมัย  และทำสถิติคว้าแชมป์ลีกสูงสุดเท่ากับทีมของตน   18  ครั้ง  ขณะที่  ลิเวอร์พูลพยายามเขย่าบัลลังก์แชมป์ของทีมปีศาจแดงอย่างเต็มที่แล้ว  ก็ยังปล่อยให้ทีมคู่อริทำแต้มขาดไปตั้งแต่ก่อนจบฤดูกาล  2  นัด</p>
<p>ความหวังเดียวตอนนี้ที่พอจะทำให้เห็น   แมนฯ  ยูฯ  พบความผิดหวังบ้าง  ไม่สามารถหยิบแชมป์รายการที่   5  ของฤดูกาลนี้  ก็คงต้องพึ่งบาร์เซโลนาให้โชว์ฟอร์มเทพ  สกัดคู่แข่งในนัดชิงฯ  คว้าแชมป์กลับไปสเปนให้ได้</p>
<p>แมนฯ  ยูฯ  กำลังล่าแชมป์เพิ่มหลังเก็บมาได้แล้ว  4  ในรายการนี้  ได้แก่  คอมมูนิตี   ชิลด์,   คาร์ลิง คัพ,  เวิลด์  คลับ  คัพ,  และพรีเมียร์ลีก  หากพวกเขาได้  5  แชมป์   คงเป็นอะไรที่เกินรับได้สำหรับ<persName><surname>เรย์นา</surname></persName></p>
<p>"ผมไม่ต้องการเห็นคู่แข่งที่ร้ายกาจที่สุดของเราได้แชมป์เพิ่มอีกแล้ว"  <persName><surname>เรย์นา</surname></persName>  ซึ่งอยู่บาร์ซามาก่อนกล่าว  โดยเขาซึ่งอยู่ในทีมที่ล้มแมนฯ  ยูฯ  ได้  2  ครั้งในฤดูกาลนี้  ยังกล่าวเสริมอีกว่า  "การจะชนะแมนฯ  ยูฯ  ได้ทั้ง  2  นัดที่เจอกันในฤดูกาลเดียวกัน  ไม่ใช่เรื่องง่ายเลย  กุญแจสู่ชัยชนะคือแผนการเล่น  เราเน้นการผ่านบอล  เน้นความแน่นอน"</p>
<p>"ผมเชื่อว่าบาร์ซาจะเล่นได้อย่างที่เราหวังว่าพวกเขาจะชนะ  เพราะพวกเขาเป็นทีมจากสเปน  และเพราะผมไม่ต้องการให้ทีมคู่อริในลีกของเราได้แชมป์มากไปกว่านี้"</p>
<p>     ทางด้าน  <persName><forename>เป๊ป </forename> <surname>กวาร์ดิโอลา</surname></persName>  โค้ชบาร์ซา  เองก็ออกโรงเตือน  <persName><roleName>เซอร์</roleName><forename>อเล็กซ์</forename>  <surname>เฟอร์กูสัน</surname></persName>  ว่า  บาร์เซโลนาเห็นจุดอ่อนของแมนฯ  ยูฯ  และรู้วิธีที่จะเอาชนะ</p>
<p>     ทั้ง  2  ทีมจะพบกันในนัดชิงชนะเลิศ  พุธนี้  และบาร์ซาก็หวังว่าจะสามารถล้างตาจากที่เคยโดนเขี่ยตกรอบรองฯ  เมื่อปีที่แล้ว</p>
<p><persName><surname>กวาร์ดิโอลา</surname></persName>เข้ามาคุมบาร์ซาเมื่อต้นซีซั่น   และได้ศึกษาวิดีโอของเกมที่พบกันในรอบ  4   ทีมสุดท้ายเมื่อปีที่แล้ว  ซึ่งเขามองเห็นจุดตายบนเกราะอันแข็งแกร่งของแมนฯ  ยูฯ  และเชื่อว่าทีมของเขาสามารถเล่นงานจุดอ่อนนั้นได้เมื่อลงสนามพบแชมป์เก่ากลางสัปดาห์หน้า </p>
<p>สำหรับ   แมนฯ  ยูฯ  นัดนั้นจะไม่มี  <persName><forename>ดาร์เรน</forename>  <surname>เฟลตเชอร์</surname></persName>  ซึ่ง  <persName><forename>พอล</forename>  <surname>สโคลส์</surname></persName>  มิดฟิลด์รุ่นเก๋าของทีมปีศาจแดง  รับว่า  รู้สึกเห็นใจมิดฟิลด์รุ่นน้องที่จะไม่ได้ลงเล่นในนัดชิงชนะเลิศรายการใหญ่อย่างแชมเปียนส์ลีก </p>
<p><persName><surname>เฟลตเชอร์</surname></persName>จะเป็นหนึ่งในนักเตะชุดใหญ่ของแมนฯ  ยูฯ  หลายคนที่ได้ลงเตะในปิดซีซั่นพรีเมียร์ลีก  ที่  ฮัลล์  อาทิตย์  เพราะเขาหมดสิทธิลงเล่นในเกมกับบาร์เซโลนา  เนื่องจากติดโทษแบน  จากใบแดงที่เกิดขึ้นในเกมกับอาร์เซนอลในรอบเซมิไฟนอล  ทั้งที่เมื่อดูจากภาพช้าแล้วการเข้าสกัด  <persName><forename>เชสก์</forename>  <surname>ฟาเบรกัส</surname></persName>  เป็นการเข้าบอลที่ไม่ฟาวล์แต่อย่างใด</p>
<p>"ตั้งแต่วันนั้นเรายังไม่ได้คุยกัน   มันเป็นสิ่งที่เขาต้องรับให้ได้  เราทุกคนเสียใจกับเขา   และเสียใจที่เขาจะไม่ได้มีส่วนร่วมกับเราในแมตช์นั้น  เพราะเขาโชว์ฟอร์มได้ดีมากในระยะหลัง  นับเป็นความเสียหายอย่างมากต่อทีม".</p></body>
</news>
