<teiHeader>
<fileDesc>
<titleStmt>
  <title>สร้างฝันเด็กไทยเล่นอาชีพยุโรป ใกล้เปิดฉาก  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-22 21:45:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7816  </bibl>
</sourceDesc>
</fileDesc>
</teiHeader>
<news>
<headline>สร้างฝันเด็กไทยเล่นอาชีพยุโรป ใกล้เปิดฉาก</headline>
<lead>เปิดฉากคัดเด็กไทยทั่วประเทศ ในโครงการ Aspire Football Dreams เติมฝันยิ่งใหญ่ ปั้นเยาวชนไทยสู่ลีกอาชีพในยุโรป ประเดิมพร้อมกันทุกภาค โดยคัดจังหวัดละ 2 สนาม ให้ได้สนามละ 176 คน ก่อนเปิดฉากคัดรอบสอง และรอบสุดท้ายจนเหลือหัวกะทิ 3 คนไปฝึกฟุตบอลที่กาตาร์ และหากฝีเท้าดีมีสิทธิ์ลุ้นติด 20 คน จากนักเตะ 13 ประเทศที่ร่วมโครงการ รับทุนการศึกษา 3 ปี ที่ประเทศกาตาร์ ซึ่งนักเตะที่เข้าร่วมโครงการจะไม่มีค่าใช้จ่ายใดๆ ทั้งสิ้น</lead>
<neck></neck>
<body><p>หลังเปิดตัวโครงการ Aspire Football Dreams เติมฝันยิ่งใหญ่ Aspire คัดเยาวชนไทย ปั้นสู่อาชีพ ซึ่งเป็นโครงการที่ศูนย์ฝึก Aspire Academy ของกาตาร์ ร่วมกับสมาคมฟุตบอลแห่งประเทศไทย มอบหมายให้ทีมงานโครว์เวอร์ โค้ชชิ่ง เฟ้นคัดเด็กไทย 3 คนไปฝึกฟุตบอล 3 สัปดาห์ ก่อนดูฝีเท้าและสนับสนุนต่อจนถึงการเล่นฟุตบอลอาชีพในยุโรป</p>
<p>ล่าสุดโครงการนี้เตรียมเปิดฉากคัดเด็กไทยทั่วประเทศ ระหว่างอายุ 12-14 ปีแล้ว ซึ่งในรอบแรกจะกระจายคัด 4 ภาคทั่วไทย แบ่งเป็น 20 จังหวัดๆ ละ 2 สนาม ใช้เวลาคัดจังหวัดละ 2 วัน โดยเริ่มตั้งแต่วันที่ 27-28 พ.ค.ที่จังหวัดแพร่, สงขลา, อุบลราชธานี และประจวบคีรีขันธ์ จากนั้นวันที่ 29-30 พ.ค.คัดที่ พิษณุโลก, ภูเก็ต, อุดรธานี และราชบุรี ตามด้วยวันที่ 31 พ.ค.�1 มิ.ย.จังหวัดตาก, นครศรีธรรมราช, นครราชสีมา และชัยนาท จากนั้นวันที่ 2-3 มิ.ย.คัดที่ เพชรบูรณ์, กระบี่, กาฬสินธุ์ และชลบุรี และปิดท้ายวันที่ 4-5 มิ.ย.คัดที่ เชียงใหม่, นราธิวาส, มหาสารคาม และกรุงเทพมหานคร</p>
<p>สำหรับการคัดตัวในแต่ละจังหวัดจะใช้จังหวัดละ 2 สนาม ซึ่งรวม 20 จังหวัด 40 สนาม คัดรอบแรกให้เหลือจังหวัดละ 11 ตำแหน่งจาก 16 ทีมรวม 176 คน จากนั้นจะคัดต่อในรอบสองที่จังหวัดเดิม ในระหว่างวันที่ 6-12 มิ.ย.ให้เหลือ 50 คนทั่วประเทศ ซึ่งจะมีทีมงานจาก Aspire ที่นำโดยอดีตผจก.ทั่วไปของสโมสรบาร์เซโลนา มาร่วมเป็นทีมคัดเอง ก่อนที่จะมาคัดรอบสุดท้าย ระหว่างวันที่ 20-23 มิ.ย.นี้ ที่กรุงเทพฯ</p>
<p>ทั้งนี้ ในรอบสุดท้าย จะคัดให้เหลือ 3 คนเพื่อไปฝึกฟุตบอลที่ศูนย์ฝึก Aspire Academy ที่ประเทศกาตาร์ เป็นระยะเวลา 3 สัปดาห์ หากฝีเท้าดีติดเป็น 1 ใน 20 เยาวชนจากทั่วโลกจะได้รับทุนฝึกฟุตบอลและการศึกษาภาคปกติอีก 3 ปีและมีสิทธิ์ไปเล่นอาชีพที่ยุโรปด้วยโดยนักเตะเยาวชนที่สนใจจะร่วมคัดในโครงการนี้สามารถไปสมัครได้ที่หน้าสนามใน วันคัดตัว โดยนำหลักฐานเป็นสูติบัตร ซึ่งต้องเกิดระหว่างวันที่ 1 ม.ค. 2538�31 ธ.ค.2540 เท่านั้น รวมถึงรูปถ่ายอีก 2 ใบ หรือสอบถามรายละเอียดที่ www.kfcsevenshoot.com</p></body>
</news>
