<teiHeader>
<fileDesc>
<titleStmt>
  <title>ผู้ว่าฯกาฬสินธุ์ เปิดศูนย์สื่อมวลชนการแข่งขันกีฬากาฬสินธุ์เกมส์  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205150035&tb=N255205  </bibl>
</sourceDesc>
</fileDesc>
</teiHeader>
<news>
<headline>ผู้ว่าฯกาฬสินธุ์ เปิดศูนย์สื่อมวลชนการแข่งขันกีฬากาฬสินธุ์เกมส์</headline>
<lead></lead>
<neck></neck>
<body><p>ผู้ว่าราชการจังหวัดกาฬสินธุ์ เป็นประธานเปิดศูนย์สื่อมวลชนหรือ Press Center การแข่งขันกีฬากาฬสินธุ์เกมส์ เพื่อให้บริการแก่สื่อมวลชน จากการที่จังหวัดกาฬสินธุ์ เป็นเจ้าภาพจัดการแข่งขันกีฬาแห่งชาติ ครั้งที่ 38 รอบคัดเลือกตัวแทนภาค 3 หรือ กาฬสินธุ์เกมส์ ระหว่างวันที่ 15-24 พฤษภาคม 2552 นั้น เพื่ออำนวยความสะดวกแก่สื่อมวลชนที่มาติดตามทำข่าวการแข่งขันกีฬาครั้งนี้ จังหวัดกาฬสินธุ์ได้จัดตั้งศูนย์บริการสื่อมวลชนหรือ Press Center ขึ้น ที่อาคารสารสนเทศ มหาวิทยาลัยเทคโนโลยีราชมงคลอีสาน วิทยาเขตกาฬสินธุ์ และเมื่อเวลา 10.00 น. วันนี้ (15 พฤษภาคม 2552) <persName><roleName>นาย</roleName><forename>เดชา</forename> <surname>ตันติยวรงค์</surname></persName> ผู้ว่าราชการจังหวัดกาฬสินธุ์ ได้เป็นประธานเปิดศูนย์บริการสื่อมวลชนอย่างเป็นทางการ <persName><roleName>รศ.</roleName><forename>ณรงค์</forename> <surname>ผลวงศ์</surname></persName> รองอธิการบดีมหาวิทยาลัยเทคโนโลยีราชมงคลอีสาน วิทยาเขตกาฬสินธุ์ เปิดเผยว่า ศูนย์สื่อมวลชนมีสิ่งอำนวยความสะดวกให้แก่สื่อมวลชนประกอบด้วย คอมพิวเตอร์ 30 ชุด Internet ความเร็วสูง มีระบบรายงานผลการแข่งขันจากทุกสนามผ่านเครือข่ายของวิทยุสมัครเล่น เข้ามายังศูนย์สื่อมวลชนอย่างรวดเร็ว สื่อมวลชนจะทราบผลการแข่งขันอย่างไม่เป็นทางการหลังเสร็จสิ้นการแข่งขันไม่เกิน 10 นาที นอกจากนี้ยังมีสิ่งอำนวยความสะดวกต่าง ๆ ไว้คอยบริการสื่อมวลชนอย่างครบครันตลอดจนการแข่งขันกาฬสินธุ์เกมส์ทั้ง 10 วัน </p></body>
</news>
