<teiHeader>
<fileDesc>
<titleStmt>
  <title>หลังเกมฟุตบอลยูฟ่า คัพ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 20:49:36  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjczJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>หลังเกมฟุตบอลยูฟ่า คัพ</headline>
<lead>กุนซือชัคเตอร์ โดเน็ตส์ค ออกมากล่าวชื่นชมนักเตะบราซิล หลังเป็นกำลังหลักให้ทีมคว้าแชมป์ยูฟ่า คัพ ด้วยการเอาชนะเบรเมนไป 2 ประตูต่อ 1</lead>
<neck></neck>
<body><p>ทางด้าน<persName><forename>มีร์เชีย</forename> <surname>เชสคู</surname></persName> ออกมาแสดงความยินดีกับผลงานของลูกทีม โดยเฉพาะผู้เล่นชาวบราซิล ที่มีส่วนสำคัญช่วยให้ ชัคเตอร์ คว้าแชมป์ยูฟ่า คัพ ไปครองได้สำเร็จ โดยเกมดังกล่าว ชัคเตอร์ ได้ 2 ประตูจาก <persName><forename>หลุยซ์ อาเดรียโน่</forename></persName> และ <persName><forename>จ๊าดสัน</forename></persName> 2 นักเตะชาวบราซิล รวมทั้งยังส่งผู้เล่นชาวบราซิลลงเล่นเป็นตัวจริงถึง 5 ราย คือ <persName><forename>แฟร์นันดินโญ่</forename></persName>, <persName><forename>อิลซิลโญ</forename></persName>, <persName><forename>วิลเลี่ยน</forename></persName>, <persName><forename>อาเดรียโน่</forename></persName> และ <persName><forename>จ๊าดสัน</forename></persName> ซึ่งทั้งหมดมีอายุน้อยกว่า 25 ปีด้วย สำหรับเป้าหมายต่อไปของชัคเตอร์ โดเน็ตส์ค คือยูฟ่าแชมเปียนส์ ลีก ในฤดูกาลหน้า</p>
<p>ทางด้าน<persName><forename>โทมัส</forename> <surname>ชาฟ</surname></persName> กุนซือ ของแวร์เดอร์ เบรเมน ระบุ ลูกทีมทำดีที่สุดแล้ว เพราะในช่วงต่อเวลาพิเศษ อะไรก็เกิดขึ้นได้ และการไม่มีนักเตะตัวหลักลงสนามหลายคนทำให้ทีมไม่แข็งแกร่งเท่าที่ควร</p>
<p>สำหรับบรรยากาศการชมการถ่ายทอดสดผ่านทางทีวีจอยักษ์ ที่กรุงเคียฟ ของยูเครน ค่อนข้างจะสนุกสนานและเร้าใจ รวมทั้งมีบรรยากาศของทีมชนะซึ่งแฟนบอลเหล่านี้บอกว่าชัคเตอร์ โดเน็ตส์ค ได้สร้างชื่อเสียงให้กับประเทศ เพราะถือเป็นทีมแรกที่คว้าถ้วยยุโรปได้สำเร็จ
ขณะที่เมืองเบรเมน ของเยอรมนี แฟนบอลก็ได้ชมการถ่ายทอดสด ผ่านทีวีจอยักษ์เช่นกัน แต่บรรยากาศก็เต็มไปด้วยความเศร้า อย่างไรก็ดี แฟนบอลเหล่านี้ยังจะตามเชียร์ทีมเบรเมนต่อไป เพราะเบรเมนมีคิวลงเตะรอบชิงชนะเลิศของฟุตบอลเด เอฟ เบ โพคาล กับเลเวอร์คูเซ่น ในวันที่ 30 พฤษภาคมนี้</p></body>
</news>
