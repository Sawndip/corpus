<teiHeader>
<fileDesc>
<titleStmt>
  <title>แฟนบอลบาร์ซาฉลองชัยรุนแรง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 11:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200458&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>แฟนบอลบาร์ซาฉลองชัยรุนแรง</headline>
<lead></lead>
<neck></neck>
<body><p>วันนี้(28 พ.ค.) สำนักข่าวต่างประเทศรายงานว่า ในนัดชิงชนะเลิศ ฟุตบอลยูฟ่า แชมเปียนส์ลีก ที่กรุงโรม ประเทศอิตาลี <persName><roleName>นาย</roleName><forename>โฮเซ</forename> <middlename>หลุยส์</middlename> <surname>โรดริเกส ซาปาเตโร</surname></persName> นายกรัฐมนตรี ของสเปน ซึ่งเดินทางไปร่วมชมการแข่งขันด้วย ได้กล่าวชื่นชมสโมสรบาร์เซโลนา ที่สามารถเอาชนะทีมแมนเชสเตอร์ยูไนเต็ดมาได้ 2 ประตูต่อ 0 คว้าแชมป์ยูฟ่า แชมเปียนส์ลีก ว่าเป็นดรีมทีม อีกทั้งยังเชื่อว่า สเปนจะคว้าแชมป์ฟุตบอลโลกในปีหน้าด้วย ทั้งนี้ สเปนสามารถสร้างสถิติคว้าแชมป์ฟุตบอล 3 รายการสำคัญของโลก ทั้ง แชมป์ยูโร 2008 , ยูฟ่า แชมเปียนส์ลีก และยูฟ่า แชมเปียนส์ลีก </p>
<p>ขณะที่แฟนบอลทีมบาร์เซโลนารับแสนคน ได้ออกมาฉลองชัยชนะเต็มท้องถนน ที่จัตุรัสกลางเมือง ในนครบาร์เซโลนา โดนแฟนบอลส่วนหนึ่งได้ก่อความวุ่นวายด้วยการขว้างปาขวดน้ำ กระป๋อง และก้อนหินมายังเจ้าหน้าที่ตำรวจและพยายามพังรั้วที่เจ้าหน้าที่ใช้ในการควบคุมฝูงชน อีกทั้งยังทำลายกระจกร้านค้าต่างๆ ป้ายสัญญาณจราจร จนเจ้าหน้าที่ต้องใช้แก๊สน้ำตาและกระสุนยางในการควบคุมไม่ให้สถานการณ์บานปลาย ซึ่งสามารถควบคุมแฟนบอลอันธพาลได้กว่า 40 คน.</p>
<p>แฟนบอลบาร์ซาฉลองชัยเกินเหตุ ขว้างปาขวดน้ำก้อนหิน ใส่ตำรวจ จนต้องยิงแก๊สน้ำตา และกระสุนยาง สลาย ที่จัตุรัสกลางเมือง เพื่อคุมสถานการณ์ไม่ให้บานปลายและสามารถควบคุมแฟนบอลอันธพาลได้กว่า 40 คน ..</p></body>
</news>
