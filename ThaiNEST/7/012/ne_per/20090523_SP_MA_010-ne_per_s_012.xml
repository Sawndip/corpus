<teiHeader>
<fileDesc>
<titleStmt>
  <title>ลาววาง2เงื่อนไขจัดสนุกฯ6แดง เสียงสมาชิกส่วนใหญ่+ไทยต้องช่วย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo08230552&sectionid=0114&day=2009-05-23  </bibl>
</sourceDesc>
</fileDesc>
</teiHeader>
<news>
<headline>ลาววาง2เงื่อนไขจัดสนุกฯ6แดง เสียงสมาชิกส่วนใหญ่+ไทยต้องช่วย</headline>
<lead></lead>
<neck></neck>
<body><p><persName><roleName>นาย</roleName><forename>เกษม</forename> <surname>อินทะรา</surname></persName> เลขานุการฝ่ายเทคนิคกีฬาในคณะกรรมการจัดการแข่งขันกีฬาซีเกมส์ ครั้งที่ 25 เปิดเผยว่า หลังจาก <persName><roleName>พล.ต.</roleName><forename>จารึก</forename> <surname>อารีราชการัณย์</surname></persName> รองประธานและเลขาธิการคณะกรรมการโอลิมปิคแห่งประเทศไทยฯ เดินทางมาหารือกับลาวเพื่อให้พิจารณาบรรจุสนุกเกอร์ 6 แดงเข้าไว้ในการแข่งขันซีเกมส์ ครั้งที่ 25 ที่ลาวเป็นเจ้าภาพ ระหว่างวันที่ 9-18 ธันวาคมนี้ เมื่อสัปดาห์ที่ผ่านมาแล้ว คีย์แมนของลาวได้ประชุมหารือร่วมกันแล้ว ไม่ขัดข้องที่จะบรรจุสนุกเกอร์ 6 แดงชาย-หญิง แต่จะต้องเป็นเสียงส่วนใหญ่จากชาติสมาชิกซึ่งลาวจะทำหนังสือเวียนขอความเห็นจากชาติสมาชิกในเร็วๆ นี้ นอกจากนี้ สมาคมบิลเลียดแห่งประเทศไทยจะต้องยืนยันให้ความช่วยเหลือลาวในการจัดการแข่งขันกีฬาบิลเลียด-สนุกเกอร์ด้วย</p>
<p>"มี 2 เงื่อนไขที่จะทำให้ลาวบรรจุสนุกเกอร์ 6 แดงก็คือ 1.จะต้องเป็นเสียงส่วนใหญ่จากชาติสมาชิก และ 2.ไทยจะต้องช่วยเหลือลาวในการจัดการแข่งขันทั้งหมด ซึ่งก่อนหน้านี้ไทยเคยรับปากที่จะช่วยเหลือลาว" <persName><roleName>นาย</roleName><forename>เกษม</forename></persName>กล่าว </p>
<p><persName><roleName>นาย</roleName><forename>สินธุ</forename> <surname>พูนศิริวงศ์</surname></persName> ประธานสมาพันธ์บิลเลียดแห่งเอเชีย และนายกสมาคมบิลเลียดแห่งประเทศไทย เปิดเผยหลังการหารือกับ <persName><roleName>พล.ต.</roleName><forename>จารึก</forename> <surname>อารีราชการัณย์</surname></persName> รองประธานและเลขาธิการคณะกรรมการโอลิมปิคแห่งประเทศไทยฯ เมื่อวันที่ 22 พฤษภาคม ว่า หลังจากหารือร่วมกับ <persName><roleName>พล.ต.</roleName><forename>จารึก</forename></persName>แล้วได้ข้อสรุปจากการเดินทางไปพบลาวของ <persName><roleName>พล.ต.</roleName><forename>จารึก</forename></persName>ตรงกับคำพูดของ<persName><roleName>นาย</roleName><forename>เกษม</forename></persName> ซึ่งตนยืนยันกับ <persName><roleName>พล.ต.</roleName><forename>จารึก</forename></persName> ว่า ไทยพร้อมให้การช่วยเหลือด้านการจัดการแข่งขันตามเงื่อนไขเดิมที่ตกลงไว้คือ สหพันธ์บิลเลียดแห่งเอเชียจะสนับสนุนโต๊ะแข่งขันสนุกเกอร์ 14 โต๊ะ, พูล 4 โต๊ะ และแครอม 4 โต๊ะ จากการสปอนเซอร์ที่สนับสนุนสหพันธ์ ส่วนเรื่องไฟที่ใช้จัดแข่งขันสมาคมคงต้องเช่าจากประเทศไทยเพื่อไปดำเนินการ รวมถึงการอบรมผู้ตัดสินและเจ้าหน้าที่ในการแข่งขัน</p>
<p>"ลาวมี 2 เงื่อนไขตามที่คุณเกษมบอก สมาคมบิลเลียดฯยินดีให้ความช่วยเหลือลาว และมั่นใจว่าชาติสมาชิกส่วนใหญ่ให้ความเห็นชอบบรรจุสนุกเกอร์ 6 แดง ผมมั่นใจว่าสนุกเกอร์ 6 แดงจะมีแข่งในซีเกมส์ครั้งนี้แน่นอน" <persName><roleName>นาย</roleName><forename>สินธุ</forename></persName>กล่าว</p>
<p><persName><roleName>นาย</roleName><forename>สินธุ</forename></persName>กล่าวต่อว่า งบประมาณที่สมาคมต้องใช้ในการสนับสนุนลาวจัดแข่งขันรวมทั้งสิ้น 1.5 ล้านบาท ซึ่ง <persName><roleName>พล.ต.</roleName><forename>จารึก</forename></persName>แนะนำให้ประสานขอความช่วยเหลือไปยังการกีฬาแห่งประเทศไทย (กกท.) ตามโครงการที่รัฐบาลไทยจะช่วยเหลือรัฐบาลลาวในการพัฒนาบุคลากรและเจ้าหน้าที่ของลาว ในส่วนของหนังสือเวียนที่ลาวจะส่งถึงมนตรีซีเกมส์อีก 10 ชาติเพื่อขอเสียงรับรองในการจัดแข่งขันนั้น มั่นใจว่าจะไม่มีปัญหาเพราะหนังสือเวียนจากสหพันธ์ที่ส่งไปยังชาติสมาชิกก่อนหน้านี้มีถึง 7 ชาติให้การสนับสนุน ประกอบด้วยพม่า, ฟิลิปปินส์, สิงคโปร์, อินโดนีเซีย, บรูไน, เวียดนาม และไทย</p></body>
</news>
