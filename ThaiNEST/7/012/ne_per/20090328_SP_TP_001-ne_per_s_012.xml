<teiHeader>
<fileDesc>
<titleStmt>
  <title>อีโค คาวาอิ แชร์ริตี้  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/x-cite-kidz/280309/2393  </bibl>
</sourceDesc>
</fileDesc>
</teiHeader>
<news>
<headline>อีโค คาวาอิ แชร์ริตี้</headline>
<lead>ยกเอากลิ่นอายดินแดนซากุระมาถึงเมืองไทย  หลังทีมงาน  นิตยสารคาวาอิ  ประเทศญี่ปุ่นเดินทางมาเยือนประเทศไทย  พร้อมร่วมกับ  นิตยสารคาวาอิ  ประเทศไทย  เครือ  บริษัท  อินสไพร์  เอนเตอร์เทนเม้นท์  จำกัด  เติมเต็มไออุ่นความรัก  มอบความห่วงใยผ่านการจัดงาน  ECO  CAWAII  CHARITY  มอบทุนการศึกษา  และร่วมปลูกต้นไม้กับน้องๆ  สถานสงเคราะห์เด็กหญิงบ้านราชวิถี</lead>
<neck></neck>
<body><p>โดยการมาเมืองไทยครั้งนี้ของ  นิตยสารคาวาอิ  ประเทศญี่ปุ่น  นำทีมโดย  <persName><surname>มาเอะดะ</surname></persName>   บก.นิตยสารคาวาอิ  พร้อม  5  นางแบบสาวสวยคาวาอิเกิร์ล  ได้แก่  <persName><forename>ยู</forename></persName>,  <persName><forename>นัตซึกิ</forename></persName>,  <persName><forename>ฮิชาโย</forename></persName>,  <persName><forename>เทรามิ</forename></persName>,  <persName><forename>นาโฮะ </forename></persName> บินตรงมาจากประเทศญี่ปุ่น  เพื่อถ่ายแฟชั่นปกรับซัมเมอร์ที่จะถึงนี้ที่พัทยา  อาทิ  สวนช้างซีวิว,  แฟร์เท็กซ์,  ชายหาด  ฯลฯ  สำหรับการจัดงาน  ECO  CAWAII  CHARITY  ได้ร่วมกับ  นิตยสารคาวาอิ  ประเทศไทย  นำทีมโดย  <persName><forename>วรจรรย์ </forename> <surname>แสงเงิน </surname></persName> รักษาการกองบรรณาธิการ  พร้อมด้วย  น้อง<persName><addName>หญิง</addName></persName>-<persName><forename>พลอยปภัส </forename> <surname>ธนันต์ชัยกานต์</surname></persName>  มิสทีนไทยแลนด์  2007,  น้อง<persName><addName>จา</addName></persName>-<persName><forename>ขวัญวัน</forename>  <surname>ธีระสราคช </surname></persName> คาวาอิเกิร์ลส์  2008  และ  น้อง<persName><forename>มะลิ</forename></persName>-<persName><surname>ปรียวัฒน</surname></persName>  ลูกครึ่งไทย-ญี่ปุ่น  ติด  1  ใน  15  จากเวทีคาวาอิเกิร์ลส์  2007  และทีมงานให้การต้อนรับอย่างอบอุ่น</p>
<p>ไฮไลต์ของงานคือ  การมอบทุนการศึกษาให้กับน้องๆ  จำนวนกว่าแสนบาท  ที่มาจากการประมูลเสื้อผ้าของนางแบบญี่ปุ่น  และมอบข้าวของเครื่องใช้แก่น้องๆ  โดยได้รับการต้อนรับอย่างอบอุ่นจากคณะเจ้าหน้าที่  และน้องจากสถานสงเคราะห์เด็กหญิงบ้านราชวิถี  นำโดย  <persName><forename>จันทนา</forename>  <surname>พนาวงศ์</surname> </persName> ครูใหญ่,  <persName><forename>พัชรา</forename>  <surname>กลางสาธร</surname> </persName> หัวหน้าฝ่ายส่งเสริมการศึกษา  และ  <persName><forename>สมถวิล</forename>  <surname>ตัณพิสุทธิ์</surname></persName>  พยาบาลเทคนิค  พร้อมเจ้าหน้าที่  เริ่มจากเดินชมบริเวณบ้านพักของเด็กๆ  จากนั้นทุกคนร่วมแรงร่วมใจกันปลูกต้นไม้เพื่อลดโลกร้อน  ภายใต้บรรยากาศที่อบอุ่น  มีความสุข  ยากจะบรรยายออกมาเป็นคำพูดใดๆ  ได้</p>
<p>นางแบบ  Cawaii!  GIRLS  ประเทศญี่ปุ่น  ประกอบด้วย  <persName><forename>ยู</forename></persName>,  <persName><forename>นัตสึกิ</forename></persName>,  <persName><forename>ฮิชาโย</forename></persName>,  <persName><forename>เทรามิ</forename></persName>,  <persName><forename>นาโฮะ</forename></persName>  เปิดเผยคล้ายกันว่า  มีความประทับใจที่มีต่อเมืองไทยมีหลายอย่าง  เช่น  รถตุ๊กตุ๊ก  วัดที่เมืองไทยสวย  มีสีสันและลวดลายที่สวยงาม  ชอบอาหารไทย  ชอบข้าวสวย  ที่สำคัญเมืองไทยมีผลไม้เยอะ  รสชาติก็หวาน  อร่อยมาก  รู้สึกดีใจที่ได้ทำบุญ  ได้ช่วยให้น้องๆ  มีโอกาสทางการศึกษา</p>
<p><persName><forename>วรจรรย์ </forename> <surname>แสงเงิน</surname></persName>  รักษาการกองบรรณาธิการนิตยสารคาวาอิ  เปิดเผยว่า  รู้สึกดีที่ได้มาทำบุญในครั้งนี้  ที่เลือกสถานสงเคราะห์หญิงบ้านราชวิถี  เพราะเป็นบ้านสำหรับเด็กผู้หญิง</p>
<p>และที่เลือกให้ทุนการศึกษาสำหรับเด็กมัธยมปลาย  เพราะอายุเท่ากับนางแบบคาวาอิ  และรู้สึกปลื้มใจที่ทีมงานนิตยสารคาวาอิจากประเทศญี่ปุ่นมีจิตใจดี  ช่วยเหลือเพื่อนๆ  จากต่างแดน  สำหรับทีมงานนิตยสารคาวาอิประเทศไทยทุกคน  ประทับใจกับกิจกรรมครั้งนี้มาก  คิดว่าการแบ่งปันช่วยเหลือกันและกันแม้จะมากมายหรือเพียงน้อยนิด  ไม่สำคัญเท่าความมีน้ำใจที่หยิบยื่นความรักให้แก่กัน </p>
<p>ด้าน<persName><addName>หญิง</addName></persName>-<persName><forename>พลอยปภัส</forename>  <surname>ธนันต์ชัยกานต์</surname></persName>  มิสทีนไทยแลนด์  2007  เผยว่า  ดีใจมากๆ  ค่ะที่หญิงได้มีโอกาสร่วมเป็นตัวแทนคนไทยให้การต้อนรับทีมงานนิตยสารคาวาอิจากประเทศญี่ปุ่น </p>
<p>และได้มาร่วมกิจกรรมดีๆ  มอบทุนการศึกษาให้กับน้องๆ  ที่บ้านราชวิถี  ประทับใจกับทุกๆ  กิจกรรมเลยค่ะ  พี่  บก.และนางแบบคาวาอิเกิร์ลและทีมงานประเทศญี่ปุ่นทุกคนน่ารักและเป็นกันเองมาก</p>
<p>ขณะที่  <persName><addName>จา</addName></persName>-<persName><forename>ขวัญวัน</forename>  <surname>ธีระสราคช</surname> </persName> คาวาอิเกิร์ล  2008  เผยว่า  ดีใจและภูมิใจค่ะที่ได้ร่วมกิจกรรมดีๆ  ในวันนี้  และได้มีโอกาสได้รู้จักกับทีมงานนิตยสารคาวาอิจากประเทศญี่ปุ่น </p>
<p>ที่สำคัญ<persName><addName>จา</addName></persName>ได้รู้จักเพื่อนเพิ่มขึ้น  เห็นได้ชัดเลยว่าทุกคนประทับใจกับการต้อนรับครั้งนี้  ยิ่งได้มาร่วมทำบุญมอบสิ่งดีๆ  ร่วมกันแล้ว  ยิ่งทำให้หน้าตาทุกคนยิ้มแย้มและดูมีความสุขกันมากๆ.</p></body>
</news>
