<teiHeader>
<fileDesc>
<titleStmt>
  <title>เอเอฟซี ส่งผู้เชี่ยวชาญวางแผนจัด ชลบุรี ลีก  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-22 22:30:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7823  </bibl>
</sourceDesc>
</fileDesc>
</teiHeader>
<news>
<headline>เอเอฟซี ส่งผู้เชี่ยวชาญวางแผนจัด ชลบุรี ลีก</headline>
<lead>จังหวัดชลบุรี เดินหน้าพัฒนาระบบและบุคลากรสำหรับฟุตบอลอาชีพอย่างเต็มตัว ตามโครงการ �วิชั่น เอเชีย� และ �วิชั่น ไทยแลนด์� ของสมาพันธ์ฟุตบอลแห่งเอเชีย หรือ เอเอฟซี ซึ่งโครงการนี้ ทางสมาคมฟุตบอลแห่งประเทศไทยฯได้คัดเลือกจังหวัดชลบุรี เป็นจังหวัดแรกที่เข้าร่วมโครงการกับ เอเอฟซี โดยในช่วงต้นปีที่ผ่านมา จังหวัดชลบุรี ได้ทำการก่อตั้ง สมาคมฟุตบอลจังหวัดชลบุรีขึ้นมา พร้อมกับการเปิดอบรมผู้ฝึกสอนและผู้ตัดสินตามหลักสูตรของสมาพันธ์ฟุตบอลแห่ง เอเชีย</lead>
<neck></neck>
<body><p>ล่าสุดเมื่อวันที่ 22 พ.ค. ที่ผ่านมา เอเอฟซี ได้ส่ง 2 ผู้เชี่ยวชาญจากโครงการ �วิชั่น เอเชีย� <persName><roleName>มร.</roleName><forename>ไคตะ</forename></persName> ชาวญี่ปุ่น และ <persName><roleName>มร.</roleName><surname>คาสเทล</surname></persName> ชาวเนปาล มาสัมมนาและอบรมร่วมกับสมาคมฟุตบอลจังหวัดชลบุรี ที่โรงแรม เดอะไทด์ รีสอร์ท ริมหาดบางแสน จ.ชลบุรี โดยมีคุณ<persName><forename>วิทยา</forename> <surname>คุณปลื้ม</surname></persName> นายกสมาคมฟุตบอลจังหวัดชลบุรี คุณ<persName><forename>ธนศักดิ์</forename> <surname>สุระประเสริฐ</surname></persName> เลขาธิการสมาคมฟุตบอลจังหวัดชลบุรี และตัวแทนจากอำเภอต่างๆ ในจังหวัดชลบุรีเข้าร่วมสัมมนา</p>
<p><persName><roleName>มร.</roleName><forename>ไคตะ</forename> <surname>ซาจิฮาร่า</surname></persName> เปิดเผยว่า �เอเอฟซี ได้กำหนดให้สมาคมฟุตบอลจังหวัดชลบุรี จัดการแข่งขันฟุตบอลลีกของตัวเองขึ้นมา ตามโครงการ �วิชั่น เอเชีย� หลังจากที่ได้เปิดอบรมผู้ฝึกสอนและผู้ตัดสินไปแล้ว โดยการเดินทางมาสัมมนาของตนในครั้งนี้ เพื่อให้ความรู้กับ ทีมต่างๆ ที่จะลงแข่งขันใน ชลบุรี ลีก เพื่อที่ทุกทีมจะบริหารจัดการพร้อมหารายได้ดูแลตัวเองได้ ซึ่งการสัมมนาในครั้งนี้จะมีขึ้นระหว่างวันที่ 22-23 พ.ค.นี้ที่โรงแรม เดอะไทด์ รีสอร์ท จ.ชลบุรี</p>
<p>ด้าน<persName><forename>ธนศักดิ์</forename> <surname>สุระประเสริฐ</surname></persName> เลขาธิการสมาคมฟุตบอลจังหวัดชลบุรี กล่าวว่า �สมาคมฟุตบอลจังหวัดชลบุรี ได้เตรียมจัดการแข่งขันฟุตบอล �ชลบุรี ลีก� ขึ้นมาในเดือน ต.ค.นี้ ซึ่งมีลักษณะเหมือนกับการแข่งขันฟุตบอลไทยพรีเมียร์ลีกของสมาคมฟุตบอลฯ โดยมีทีมเข้าร่วมการแข่งขันทั้งหมด 8 ทีม ประกอบด้วย สโมสรพนัสนิคม ฟอเรสต์, สโมสรเมืองชล ซีกัล, สโมสรศรีราชา ไทเกอร์, สโมสรบางละมุง จัมโบ้, สโมสรบ้านบึง ไฟบอล, สโมสรบางแสน ซันเซ็ต, สโมสรบ่อทอง และ สโมสรหนองใหญ่ โดยการแข่งขันครั้งนี้มีวัตถุประสงค์เพื่อพัฒนาวงการฟุตบอลของจังหวัดในทุกๆ ด้านเพื่อสู่ความเป็นฟุตบอลอาชีพเต็มรูปแบบต่อไป�</p></body>
</news>
