<teiHeader>
<fileDesc>
<titleStmt>
  <title>บาร์ริเคลโล ลั่นได้เวลาคว้าแชมป์ให้ตัวเองเสียที  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 01:01:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7847  </bibl>
</sourceDesc>
</fileDesc>
</teiHeader>
<news>
<headline><persName><surname>บาร์ริเคลโล</surname></persName> ลั่นได้เวลาคว้าแชมป์ให้ตัวเองเสียที</headline>
<lead><persName><forename>รูเบน</forename> <surname>บาร์ริเคลโล</surname></persName> นักซิ่งชาวบราซิลจากทีมบรอว์นจีพี ลั่นได้เวลาคว้าแชมป์ให้กับตัวเองเสียที หลังจากโดนเบื้องบนปล่อยให้ <persName><forename>เจนสัน</forename> <surname>บัตตัน</surname></persName> เพื่อนร่วมทีม แซงหน้าคว้าชัยไปอย่างเจ็บปวด เมื่อสนามล่าสุด ที่ บาร์เซโลนา</lead>
<neck></neck>
<body><p>สำนักข่าวต่างประเทศรายงานวานนี้ (22 พ.ค.) ว่า <persName><forename>รูเบน</forename> <surname>บาร์ริเคลโล</surname></persName> นักซิ่งชาวบราซิลจากทีมบรอว์นจีพี ลั่นถึงเวลาของตัวเองแล้ว ที่จะขึ้นไปยืนบนโพเดียมสูงสุด ในการแข่งขันรถฟอร์มูลา วัน โมนาโก กรังด์ปรีซ์ ในช่วงสุดสัปดาห์นี้</p>
<p><persName><surname>บาร์ริเคลโล</surname></persName> ต้องแกล้งฝืนย้ิม หลังจากที่ตัวเองมีโอกาสจะคว้าแชมป์ในการแข่งรถสูตรหนึ่งได้เป็นสนามแรกของตัวเอง ในศึกสแปนิช กรังด์ ปรีซ์ แต่ก็มีอันต้องชวดไป หลังจากโดนทีมงานโฟอินให้เขายอมหลีกปล่อย <persName><forename>เจนสัน</forename> <surname>บัตตัน</surname></persName> นักขับเพื่อนร่วมทีม แซงเข้าวินไปเป็นอันดับ 1 ขณะที่เขา คว้าเพียงอันดับ 2 มาเชยชม ในการประลองความเร็วเมื่อวันที่ 10 พ.ค.ที่ผ่านมา</p>
<p><persName><surname>บาร์ริเคลโล</surname></persName> ซึ่งจะอายุครบ 37 ปี ในวันที่ 23 พ.ค.นี้ ได้ออกมาแสดงความผิดหวังกับเหตุการณ์ดังกล่าวต่อสาธารณชน และเขาก็ประกาศกร้าวเต็มที่ว่า ในศึกโมนาโก กรังด์ ปรีซ์ ซึ่งจะชิงชัยอย่างเป็นทางการในวันที่ 24 พ.ค.นี้ เขาจะไม่ยอมให้สิ่งนี้เกิดขึ้นอีกครั้ง พร้อมลั่นคว้าแชมป์มาครองให้ได้ เพื่อเป็นของขวัญวันเกิดให้กับตนเอง </p>
<p>นักขับชาวแซมบ้า กล่าวว่า "ตั้งแต่ปี 2006 เราทำผลงานสูสีกันมาก ผมไม่เห็นว่า เจนสัน จะนำหน้าตลอดทั้งฤดูกาล ผมอาจพูดว่า นี่คงถึงเวลาของผมแล้ว คำพูดของผมไม่ได้มีเจตนาอะไร ผมแค่ต้องการออกไปที่นั่น และคว้าชัยในการแข่งขัน เป้าหมายสำคัญของผมตอนนี้ คือการคว้าแชมป์"</p>
<p>"ผมไม่มีความสุขกับความปราชัยที่ บาร์เซโลนา เช่นเดียวกับ นักขับทุกๆ ท่าน ทุกคนในสนามแข่งต้องการ ชัยชนะ และผมมีรถแข่งคู่ใจเพื่อทำสิ่งนั้นให้ได้ ผมเกือบจะคว้าแชมป์ที่ บาร์เซโลนา ได้อยู่แล้ว แต่ทันใดนั้นเอง มีการเปลี่ยนในช่วงจุดหยุดัพ และเขาก็ชนะ" นักซิ่ง ลูกเมียน้อย เผยอย่างผิดหวัง</p>
<p>สำหรับ <persName><surname>บาร์ริเคลโล</surname></persName> เคยรับบทเป็นนักขับเบอร์ 2 ของ <persName><forename>มิชาเอล</forename> <surname>ชูมัคเกอร์</surname></persName> อดีตยอดนักขับชาวเยอรมัน สมัยที่อยู่ในสังกัด เฟอร์รารี มาแล้วก่อนหน้านี้ และจากเหตุการณ์ดังกล่าว ในทีมต้นสังกัดปัจจุบัน อย่าง บรอว์น จีพี ก็ทำให้เขาอยากให้ทีมรับประกันว่า เขาจะไม่ตกอยู่ในสถานะเช่นนั้นอีกครั้ง</p>
<p>"ผมเคยมีอดีตกับ เฟอร์รารี มาแล้ว ผมอารมณ์เสีย หลังจากการแข่งครั้งนั้น  ผมบอกกับ รอสส์ ว่า ถ้าสิ่งนี้เกิดขึ้นสำหรับ เจนสัน อีกครั้ง ผมจะเตรียมกลับไปบราซิล และไม่กลับมาอีกเลย มันควรจะมีความเท่าเทียมกัน เขาสัญญากับผม และผมดีใจที่ได้ยินเช่นนั้น" <persName><surname>บาร์ริเคลโล</surname></persName> กล่าว</p></body>
</news>
