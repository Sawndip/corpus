<teiHeader>
<fileDesc>
<titleStmt>
  <title>ลูกชายแฉเองเซอร์ส่อลาผีปีหน้า เบ็กส์เตรียมบู๊นัดที่109อุ่นสโลวัก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/280309/2412  </bibl>
</sourceDesc>
</fileDesc>
</teiHeader>
<news>
<headline>ลูกชายแฉเองเซอร์ส่อลาผีปีหน้า <persName><addName>เบ็กส์</addName></persName>เตรียมบู๊นัดที่109อุ่นสโลวัก</headline>
<lead><persName><roleName>เซอร์</roleName><forename>อเล็กซ์</forename>  <surname>เฟอร์กูสัน</surname></persName>  อาจอำลาตำแหน่งผู้จัดการทีม  แมนเชสเตอร์  ยูไนเต็ด  หลังจบฤดูกาลหน้า  จากการเปิดเผยของลูกชายของเขา  <persName><forename>ดาร์เรน</forename>  <surname>เฟอร์กูสัน</surname> </persName> ขณะที่  <persName><forename>เดวิด </forename> <surname>เบ็กแฮม</surname></persName>  เตรียมพร้อมสำหรับการลงสนามในนามทีมชาตินัดที่  109  โอกาสทุบสถิติของ  <persName><forename>ปีเตอร์</forename>  <surname>ชิลตัน</surname> </persName> อยู่ไม่ไกล  แต่ก็ใช่ว่าจะเป็นไปไม่ได้</lead>
<neck></neck>
<body><p>หลังจาก  <persName><roleName>เซอร์</roleName><forename>อเล็กซ์</forename></persName>  จากที่เคยประกาศจะเลิกเป็นโค้ชตอนอายุ  60  ปี  แล้วเกิดเปลี่ยนใจกลับลำคุมทัพปีศาจแดงต่อ  เมื่อ  7  ปีที่แล้ว  ทำให้แต่ละฤดูกาลจะมีคนพยายามทำนายมาตลอดว่าจะเป็นปีไหนที่นายใหญ่แห่งโอลด์แทรฟฟอร์ดจะยอมลงจากเก้าอี้</p>
<p>     ล่าสุด  <persName><forename>ดาร์เรน</forename>  <surname>เฟอร์กูสัน</surname></persName>  ผู้จัดการทีม  ปีเตอร์โบโร  ในลีกวัน  เปรยว่า  มันอาจเป็นซัมเมอร์ของปี  2010  ที่พ่อของเขาจะหันหลังให้กับเกมลูกหนังในที่สุด</p>
<p>"สุขภาพของเขาดีเยี่ยมไม่เป็นปัญหา  และเขาก็กำลังสร้างทีมใหม่ขึ้นมา"  <persName><forename>ดาร์เรน</forename></persName>  กล่าว  "หากพวกเขาได้แชมป์พรีเมียร์ลีกปีนี้  พวกเขาก็จะทำสถิติคว้าแชมป์ลีกสูงสุดมากครั้งสุดเท่ากับลิเวอร์พูล"</p>
<p>     "ผมเชื่อว่าเขาจะทำให้ได้ในปีนี้และปีหน้า  จากนั้นก็จะถึงเวลาสำหรับเขา"</p>
<p>ส่วนความเคลื่อนไหวของทีมชาติอังกฤษก่อนเตะกระชับมิตรกับ  สโลวะเกีย  เสาร์นี้  <persName><forename>เดวิด</forename>  <surname>เบ็กแฮม</surname> </persName> ออกมายืนยันว่าเขาจะเลิกเล่นทีมชาติ  และเตรียมพร้อมแล้วสำหรับนัดที่  109  โดยหากเขายังรักษาฟอร์มติดทีมชาติไปได้ตลอดจนถึงเตะบอลโลก  รอบสุดท้าย  หรืออาจไปไกลกว่านั้น  โอกาสที่จะทำลายสถิติเล่นให้ทีมชาติอังกฤษมากนัดสุด  125  นัดของอดีตผู้รักษาประตู  <persName><forename>ปีเตอร์ </forename> <surname>ชิลตัน</surname></persName>  ก็ใช่ว่าจะเป็นไปไม่ได้</p>
<p>"ตอนที่ผมติดทีมชาติ  94  หรือ  95  นัด  ผมไม่คิดว่าจะทำได้ถึง  100  หลายคนคิดว่าพอถึงจุดนั้นแล้วก็คงรีไทร์  แต่ตอนนี้ผมติดทีมชาติมาถึง  108  นัดแล้ว  และหวังว่าจะได้เล่นนัดที่  109  ผมมีความสุขจริงๆ"</p>
<p>ขณะเดียวกัน  <persName><surname>เบ็กแฮม</surname></persName>  ยังเตือนทุกคนปล่อยให้  <persName><forename>เวย์น</forename>  <surname>รูนีย์</surname> </persName> กองหน้ารุ่นน้องในทีมแมนเชสเตอร์  ยูไนเต็ด  เล่นตามสไตล์ของเขาเอง  เพราะจะทำให้นักเตะโชว์ฟอร์มที่ดีที่สุดออกมาได้</p>
<p>ในทีมสโลวะเกีย  มี  <persName><forename>มาร์ติน</forename>  <surname>สเกอร์เทล</surname></persName>  กองหลังที่เล่นอยู่ในอังกฤษกับ  ลิเวอร์พูล  ประกาศจะหยุดเพื่อนร่วมทีมหงส์  <persName><forename>สตีเวน</forename>  <surname>เจอร์ราร์ด</surname></persName>  ให้ได้ในนัดนี้  ขณะที่บางคนเกรงว่าจะพยายามเก็บนักเตะของทีมคู่แข่งของ  ลิเวอร์พูล  เสียมากกว่า</p>
<p>     ทางทีมสิงโตคำรามตอนนี้  <persName><forename>ธีโอ</forename>  <surname>วอลค็อตต์</surname> </persName> ยังเจ็บ  <persName><forename>ชอน</forename>  <surname>ไรท์-ฟิลลิปส์</surname></persName>  มีปัญหาที่ข้อเท้าแต่ล่าสุดมีข่าวว่าผ่านทดสอบฟิตลงสนามได้แล้ว.</p></body>
</news>
