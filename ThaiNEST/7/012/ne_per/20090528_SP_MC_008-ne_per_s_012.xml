<teiHeader>
<fileDesc>
<titleStmt>
  <title>สเปน ฉลองแชมป์ยูฟ่ารุนแรง  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 10:19:33  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwOTY1Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>สเปน ฉลองแชมป์ยูฟ่ารุนแรง</headline>
<lead>ตำรวจสเปนจับกุมแฟนบอลที่ก่อความวุ่นวายกว่า 40 คน ในนครบาร์เซโลนา ในช่วงที่ผู้คนนับพันคนออกมาเฉลิมฉลองที่ทีมฟุตบอลบาร์เซโลนา คว้าถ้วยยูฟ่า แชมเปียนส์ลีก</lead>
<neck></neck>
<body><p>เหตุการณ์เกิดขึ้นหลังเวลา 02.00 น. ตามเวลาท้องถิ่น หรือ ตรงกับ 07.00 น. ตามเวลาในไทย เมื่อแฟนบอลชาวสเปน ซึ่งกำลังดีใจที่ทีมบาร์เซโลนาคว้าแชมป์ยูฟ่า แชมเปียนส์ลีก ได้ออกก่อเหตุวุ่นวายในบริเวณจัตุรัสลาส แรมบลาส โดยขว้างปากระป๋อง ขวดและก้อนหินใส่ตำรวจ ขณะที่ตำรวจตอบโต้กลับด้วยกระสุนยาง นอกจากนี้ แฟนบอลเหล่านี้ยังได้จุดไฟเผาถังขยะและทุบทำลายกระจกหน้าต่าง ป้าย และไฟสัญญาณจราจรตามถนนด้วย ตำรวจจึงจับกุมตัวไปกว่า 40 คน</p>
<p>ทั้งนี้ คาดว่า เมื่อคืนที่ผ่านมา มีแฟนบอลราว 1 แสนคน ออกมาที่จัตุรัสคาตาโลเนีย ในนครบาร์เซโลนา เพื่อชมการถ่ายทอดสดฟุตบอลนัดสำคัญนี้ ซึ่งผลปรากฏว่า ทีมบาร์เซโลนาของสเปน ชนะทีมแมนเชสเตอร์ ยูไนเต็ด ของอังกฤษ ไป 2 ประตูต่อ 0 .-สำนักข่าวไทย</p></body>
</news>
