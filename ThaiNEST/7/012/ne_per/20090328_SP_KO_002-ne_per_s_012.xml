<teiHeader>
<fileDesc>
<titleStmt>
  <title>ธงชัยพุ่งที่ 6 ร่วม ไล่เอ็ดฟอร์ส4แต้ม "ประหยัด"พอมีลุ้น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090328/7267/%e0%b8%98%e0%b8%87%e0%b8%8a%e0%b8%b1%e0%b8%a2%e0%b8%9e%e0%b8%b8%e0%b9%88%e0%b8%87%e0%b8%97%e0%b8%b5%e0%b9%886%e0%b8%a3%e0%b9%88%e0%b8%a7%e0%b8%a1%e0%b9%84%e0%b8%a5%e0%b9%88%e0%b9%80%e0%b8%ad%e0%b9%87%e0%b8%94%e0%b8%9f%e0%b8%ad%e0%b8%a3%e0%b9%8c%e0%b8%aa4%e0%b9%81%e0%b8%95%e0%b9%89%e0%b8%a1%e0%b8%9b%e0%b8%a3%e0%b8%b0%e0%b8%ab%e0%b8%a2%e0%b8%b1%e0%b8%94%e0%b8%9e%e0%b8%ad%e0%b8%a1%e0%b8%b5%e0%b8%a5%e0%b8%b8%e0%b9%89%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><persName><forename>ธงชัย</forename></persName>พุ่งที่ 6 ร่วม ไล่<persName><surname>เอ็ดฟอร์ส</surname></persName>4แต้ม "<persName><forename>ประหยัด</forename></persName>"พอมีลุ้น</headline>
<lead>"<persName><roleName>โปร</roleName><addName>ช้าง</addName></persName>" <persName><forename>ธงชัย</forename> <surname>ใจดี</surname></persName> งัดฟอร์มสุดเฉียบสอยเพิ่ม 5 อันเดอร์พาร์ รวมสามวัน 9 อันเดอร์พาร์ ขยับขึ้นมารั้งที่ 6 ร่วม ไล่กวด <persName><forename>โยฮัน</forename> <surname>เอ็ดฟอร์ส</surname></persName> จ่าฝูงชาวสวีดิช อยู่ 4 สโตรค เจ้าตัวชี้ถ้าพัตต์ดีในวันสุดท้ายมีลุ้นแย่งแชมป์ ขณะที่ "<persName><roleName>โปร</roleName><addName>หมาย</addName></persName>" <persName><forename>ประหยัด</forename> <surname>มากแสง</surname></persName> ยังมีหวังติดท็อป 3 ของรายการ เพื่อล่าตั๋วร่วมดวล "เดอะ มาสเตอร์ส" หลังพุ่งขึ้นมาอยู่ 15 ร่วม สกอร์ 7 อันเดอร์พาร์</lead>
<neck></neck>
<body><p>ศึกดวลสวิงเอเชี่ยน ทัวร์ รายการ แบล็คเมาเท่น มาสเตอร์ส ชิงเงินรางวัลรวม 5 แสนดอลลาร์สหรัฐ (ราว 17.5 ล้านบาท) ที่สนามแบล็คเมาเท่น กอล์ฟ คลับ ระยะ 7,345 หลา พาร์ 72 อ.หัวหิน จ.ประจวบคีรีขันธ์ เมื่อวันเสาร์ที่ 28 มีนาคม ที่ผ่านมา เป็นการเล่นในรอบสาม ปรากฏว่า รอบนี้ <persName><forename>โยฮัน</forename> <surname>เอ็ดฟอร์ส</surname></persName> โปรหนุ่มจากสวีเดนผู้นำในสองวันแรก ออกอาการแกว่งเล็กน้อย หลังจากเก็บเบอร์ดี้ได้ที่หลุม 6 และ 7 ก็มาตีหลุดออกโบกี้ที่หลุม 8 พอถึงหลุมที่ 11 พาร์ 3 <persName><surname>เอ็ดฟอร์ส</surname></persName> เสิร์ฟลูกไปตกบนกรีน แต่ลูกถอยหลังตกน้ำจนต้องเสียดับเบิลโบกี้ ก่อนจะเสียโบกี้อีกหนในหลุมถัดมา จนเกือบจะเสียตำแหน่งผู้นำ แต่ดีที่เจ้าตัวยังเรียกฟอร์มเก่งทำได้ 3 เบอร์ดี้ที่หลุม 13, 17 และ 18 จบวันเก็บได้ 1 อันเดอร์พาร์ 71 มีสกอร์รวมเท่ากับ 13 อันเดอร์พาร์ 203 ทำให้เป็นจ่าฝูงต่อไป</p>
<p>ขณะที่ <persName><forename>คริส</forename> <surname>ร็อดเจอร์ส</surname></persName> จากอังกฤษ ที่ตี 5 อันเดอร์พาร์ 67 และ<persName><forename>เจสัน</forename> <surname>คิง</surname></persName> ชาวออสเตรเลีย ที่ตี 3 อันเดอร์พาร์ 69 รั้งอันดับ 2 ร่วม สกอร์รวมตามหลังอยู่ 2 สโตรค ส่วน<persName><forename>อาเนียร์บาน</forename> <surname>ลาหิรี</surname></persName> จากอินเดีย ที่สอย 5 อันเดอร์พาร์ 67 และ<persName><forename>คริส</forename> <surname>กอนท์</surname></persName> ชาวออสซี่ ที่ตี 6 อันเดอร์พาร์ 66 รั้งอันดับ 4 ร่วม ด้วยสกอร์รวม 10 อันเดอร์พาร์ 206  ด้าน "<persName><roleName>โปร</roleName><addName>ช้าง</addName></persName>" <persName><forename>ธงชัย</forename> <surname>ใจดี</surname></persName> อดีตมือ 1 เอเชี่ยนทัวร์สองสมัย ระเบิดฟอร์มร้อนแรงหวด 7 เบอร์ดี้ 2 โบกี้ จบวันทำไป 5 อันเดอร์พาร์ 67 สกอร์รวม 9 อันเดอร์พาร์ 207 ขยับจากอันดับที่ 19 ร่วม ขึ้นมารั้งที่ 6 ร่วม ไล่หลังผู้นำอยู่ 4 สโตรค ขณะที่ "<persName><roleName>โปร</roleName><addName>โจ๊ก</addName></persName>" <persName><forename>ชัพชัย</forename> <surname>นิราช</surname></persName> สวิงหนุ่มวัย 25 ปี มีโอกาสพัตต์เบอร์ดี้ระยะ 3 ฟุต ที่หลุมสุดท้าย แต่กลับทำพลาดลูกเลยหลุมไปเกือบ 1 ฟุต แถมเซฟพาร์ไม่ลงจนต้องเสียโบกี้ วันนี้ทำไป 3 เบอร์ดี้ 2 โบกี้ เก็บเพิ่มแค่ 1 อันเดอร์พาร์ 71 สกอร์รวม 7 อันเดอร์พาร์ 207 หล่นจากที่ 6 ร่วม ไปรั้งอันดับ 10 ร่วม</p>
<p>สำหรับ "<persName><roleName>โปร</roleName><addName>หมาย</addName></persName>" <persName><forename>ประหยัด</forename> <surname>มากแสง</surname></persName> ก้านเหล็กไทยวัย 43 ปี ซึ่งฟอร์มไม่ดีในสองวันแรก ยังสามารถกลับมามีลุ้นติดอยู่ในท็อป 3 ของรายการนี้ เพื่อรักษาอันดับโลกให้อยู่ในท็อป 50 ของโลก สำหรับการคว้าสิทธิ์เข้าร่วมศึกเมเจอร์ เดอะ มาสเตอร์ส โดยรอบนี้ <persName><forename>ประหยัด</forename></persName> ทำไป 6 เบอร์ดี้ 1 โบกี้ เก็บเพิ่มได้อีก 5 อันเดอร์พาร์ 67 มีสกอร์รวม 7 อันเดอร์พาร์ 209 กระโดดจากที่ 40 ร่วม ขึ้นมารั้งอันดับ 15 ร่วม ซึ่งเท่ากับ "<persName><roleName>โปร</roleName><forename>อาร์ม</forename></persName>" <persName><forename>กิรเดช</forename> <surname>อภิบาลรัตน์</surname></persName> ที่สอยได้อีก 1 อันเดอร์พาร์ 71  ส่วนผลงานของนักกอล์ฟไทยรายอื่น "<persName><addName>โลมายักษ์</addName></persName>" <persName><forename>พรหม</forename> <surname>มีสวัสดิ์</surname></persName> ตีอีเวนพาร์ 72 รวม 5 อันเดอร์พาร์ 211 อันดับ 25 ร่วม, "<persName><roleName>โปร</roleName><addName>พาย</addName></persName>" <persName><forename>ปริยะ</forename> <surname>ชุณหสวัสดิกุล</surname></persName> ตี 1 โอเวอร์พาร์ 73 รวม 3 อันเดอร์พาร์ 213 อันดับ 42 ร่วม, "<persName><roleName>โปร</roleName><addName>เล็ก</addName></persName>" <persName><forename>ถาวร</forename> <surname>วิรัตน์จันทร์</surname></persName> ตี 2 อันเดอร์พาร์ 70 รวม 2 อันเดอร์พาร์ 214 อันดับ 48 ร่วม, "<persName><roleName>โปร</roleName><addName>ช้าง</addName></persName>" <persName><forename>เชาวลิต</forename> <surname>ผลาผล</surname></persName> ตี 3 โอเวอร์พาร์ 75 รวมอีเวนพาร์ 216 อันดับ 59 ร่วม เท่ากับ "<persName><roleName>โปร</roleName><addName>หยี</addName></persName>" <persName><forename>นำโชค</forename> <surname>ตันติโภคากุล</surname></persName> ที่ตีอีเวนพาร์ 72 และ<persName><forename>ปวิธ</forename> <surname>ตั้งกมลประเสริฐ</surname></persName> ตี 1 โอเวอร์พาร์ 73, <persName><forename>พิจิตร</forename> <surname>เพชรเกษม</surname></persName> ตี 3 โอเวอร์พาร์ 75 รวม 3 โอเวอร์พาร์ 219 อันดับ 71 และ<persName><forename>สมเกียรติ</forename> <surname>ศรีสง่า</surname></persName> ตี 7 โอเวอร์พาร์ 79 ร่วม 4 โอเวอร์พาร์ 220  หลังแข่ง <persName><surname>เอ็ดฟอร์ส</surname></persName> ออกมากล่าวว่า ดีใจที่สามารถเรียกฟอร์มเก่งกลับมาได้ หลังจากเริ่มตีหลุดตั้งแต่หลุมที่ 8 แถมยังมาตีตกน้ำจนเสียดับเบิลโบกี้ที่หลุม 11 ซึ่งทำให้อารมณ์เสียมาก แต่จากนั้นก็พยายามปล่อยความผิดพลาดทั้งหมดให้ผ่านไปแล้วเริ่มต้นใหม่ และเมื่อพัตต์เก็บเบอร์ดี้ที่หลุมสุดท้ายได้สำเร็จก็ทำให้ใจชื้นขึ้นมาทันที การได้เป็นผู้นำต่อไปทำให้หวังที่จะคว้าแชมป์มาครองให้ได้ เพราะรายการนี้มีชาวสวีดิชมาเชียร์กันจำนวนมาก ทำให้รู้สึกเหมือนได้เล่นในบ้าน  ด้าน <persName><forename>ธงชัย</forename></persName> กล่าวว่า วันนี้ไดรฟ์ไม่ค่อยดี ทำให้ต้องมาตีในช็อตยากหลายหลุม แถมธงอยู่ในตำแหน่งที่ยาก ถ้าออนกรีนไม่ถูกตำแหน่งก็จะพัตต์ได้ลำบาก อย่างไรก็ตาม วันนี้ถือว่าพัตต์ได้ดีกว่าสองวันแรก เนื่องจากเริ่มจับทางกรีนได้แล้ว เชื่อว่าวันพรุ่งนี้กรีนคงจะมีการปักธงในตำแหน่งที่ยากขึ้น หากรักษาฟอร์มการพัตต์เอาไว้ได้ก็มีลุ้นเช่นกัน</p>
<p>"เรื่องการคว้าแชมป์นั้นยังคงบอกอะไรไม่ได้ แต่ก็ถือว่าอยู่ไม่ไกลเกินไป วันสุดท้ายผมคงจะไม่ประมาท พยายามรักษาเกมของตัวเอง และทำแต้มเมื่อมีโอกาส"</p>
<p>ส่วน <persName><forename>ประหยัด</forename></persName> กล่าวว่า ถึงตรงนี้คงต้องมองไปที่อันดับ 2 หรือ 3 และคอยดูว่าสกอร์จะห่างจากตนเองแค่ไหน ขอให้อยู่ในท็อป 3 ของรายการ</p>
<p>"รอบนี้ยังมีปัญหากับการพัตต์เหมือนเดิม พัตต์ออกซ้ายขวาตลอด พลาดระยะหนึ่งคันธงไม่ลงไปหลายหลุม แต่ยังมาได้เบอร์ดี้ในหลุม 17 และ 18 ซึ่งจริงแล้วผมได้พัตต์อีเกิ้ลด้วยซ้ำ แต่พลาด สำหรับโอกาสลุ้นแชมป์คงจะยาก เพราะ เอ็ดฟอร์ส เล่นได้ดีมาก โดยเฉพาะการพัตต์ ตอนนี้ผมคงมองได้แค่อันดับ 2 หรือ 3 ว่านำห่างผมมากแค่ไหน"</p></body>
</news>
