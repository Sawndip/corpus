<teiHeader>
<fileDesc>
<titleStmt>
  <title>โด้ จวกแท็คติกป๋าไม่เวิร์ค  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 08:15:14  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=173422  </bibl>
</sourceDesc>
</fileDesc>
</teiHeader>
<news>
<headline><persName><addName>โด้</addName></persName> จวกแท็คติกป๋าไม่เวิร์ค</headline>
<lead><persName><forename>คริสเตียนโน</forename> <surname>โรนัลโด</surname></persName> ปีกจอมสับทีมชาติโปรตุเกสเก็บอารมณ์ความผิดหวังเอาไว้ไม่อยู่ จวกแท็คติกของ<persName><forename>อเล็กซ์</forename><surname>เฟอร์กูสัน</surname></persName> ไม่เวิร์ค ทำอะไรก็ผิดพลาดไปหมด ขณะที่<persName><forename>ริโอ</forename> <surname>เฟอร์ดินานด์</surname></persName> ปราการหลังกัปตันทีมออกมายอมรับผิดในความผิดพลาดของแนวรับ</lead>
<neck></neck>
<body><p>ความพ่ายแพ้ของแมนเชสเตอร์ ยูไนเต็ด ต่อบาร์เซโลนา 0-2 ในการชิงชนะเลิศยูฟ่า แชมเปี้ยนส์ลีก ทำเอา<persName><forename>คริสเตียนโน</forename> <surname>โรนัลโด</surname></persName> ปีกจอมสับชาวโปรตุกีสของทีมผีแดง ที่ผิดหวังสุดๆ เก็บอารมณ์ไม่อยู่ ออกมาวิจารณ์แท็คติกของกุนซื<persName><forename>อเล็กซ์</forename> <surname>เฟอร์กูสัน</surname></persName>ที่ใช้รับมือบาร์เซโลนา ว่าไม่ดี สู้บาร์ซ่าไม่ได้เลย</p>
<p>"เราเล่นทีแค่ 10 นาทีแรก หลังจากนั้นเกมทั้งหมดตกเป็นของบาร์เซโลนาทั้งหมด เราเล่นไม่ดี,แท็คติกก็ไม่ดี ทุกๆอย่างผิดพลาดไปหมด" <persName><surname>โรนัลโด</surname></persName> กล่าว</p>
<p>ขณะที่ <persName><forename>ริโอ</forename> <surname>เฟอร์ดินานด์</surname></persName> ปราการหลังกัปตันทีม ก็ออกมายอมรับความผิดพลาดของตนเองและแนวรับว่าสมควรถูกตำหนิ ที่ปล่อยให้บรรดาซูเปอร์สตาร์ของบาร์เซโลนาหลุดเข้าไปเล่นงาน <persName><forename>เอ็ดวิน</forename> <surname>ฟาน เดอ ซาร์</surname></persName> ง่ายเกินไป</p>
<p>ด้าน<persName><roleName>เซอร์</roleName> <forename>อเล็กซ์</forename> <surname>เฟอร์กูสัน</surname></persName> กุนซือแมนเชสเตอร์ ยูไนเต็ด ก็ออกมาแสดงสปิริต ผ่านสกายสปอร์ต ว่า บาร์เซโลนา เป็นทีมที่ดีกว่าและคู่ควรกับการคว้าแชมป์ยูฟ่า แชมเปียนส์ ลีก อย่างแท้จริง</p>
<p>"หากดูตามรูปเกม ถือว่าเราแพ้ให้กับทีมที่ยอดเยี่ยมที่สุดอย่างแท้จริง และเราเองก็ไม่ได้อยู่ในฟอร์มที่ดีที่สุดด้วย ประตูแรกถือเป็นจุดเปลี่ยนสำคัญของเกม ซึ่งทำให้เราเล่นได้อย่างลำบากมากขึ้น" <persName><surname>เฟอร์กูสัน</surname></persName> กล่าว</p>
<p>ล่าสุด <persName><forename>คริสเตียโน</forename> <surname>โรนัลโด</surname></persName> ปีทีมชาติโปรตุเกสของแมนเชสเตอร์ ยูไนเต็ด ออกมาทำปากดีอีกครั้งแล้ว หลังจากหลุดว่า อาจจะไม่ได้เล่นในถิ่นโอลด์แทร็ฟฟอร์ดแล้ว หลังเกมที่ทีมผีแดงพลาดท่าให้กับบาร์เซโลนา ในการชิงชนะเลิศยูฟ่าแชมเปี้ยนส์ลีก ที่กรุงโรม</p>
<p>การพูดครั้งนี้ของ<persName><surname>โรนัลโด</surname></persName> เกิดขึ้นในระหว่างที่นักข่าวของเอพี ถามเขาว่า อนาคตจะยังคงอยู่กับปีศาจแดง หรือ จะย้ายทีมในฤดูกาลหน้า ซึ่งปีกโปรตุเกสตอบว่า "ผมไม่รู้"</p>
<p>แม้ว่า <persName><surname>โรนัลโด</surname></persName> จะออกมาบอกใบ้ว่าอาจจะอำลาทีมปีศาจแดงในซัเมอร์นี้ แต่ ณ เวลานี้ก็ยังไม่อาจฟันธงได้ว่าจะย้าย หรือไม่ย้าย แม้ว่า<persName><forename>ฟลอเรนติโน</forename> <surname>เปเรซ</surname></persName> ว่าประธานสโมสรรีล มาดริด จะให้ความสนใจอยากได้ตัวไปร่วมทีม แต่บรรดาทีมงาน ทั้ง<persName><forename>ฮอร์เก</forename> <surname>บัลดาโน</surname></persName> และ <persName><forename>ซีเนอดีน</forename> <surname>ซีดาน</surname></persName> ซึ่งได้รับการคาดหมายว่าจะกลับมาร่วมงานกับทีมชุดขาวในฐานะที่ปรึกษาของ<persName><surname>เปเรซ</surname></persName> ต่างชื่นชอบ และอยากได้ <persName><forename>ฟรองค์</forename> <surname>ริเบรี่</surname></persName> ของบาเยิร์น มาร่วมทีมมากกว่า จึงอาจจะยกเลิกแผนการ ไปล่าตัว<persName><surname>ริเบรี</surname></persName>แทน</p></body>
</news>
