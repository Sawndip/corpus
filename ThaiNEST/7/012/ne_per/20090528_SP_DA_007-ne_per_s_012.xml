<teiHeader>
<fileDesc>
<titleStmt>
  <title>'ทวีป'เบรก'อังคาร'ชกเค-วัน หากฝ่าฝืนปลดพ้น'ทีมชาติ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200428&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'<persName><forename>ทวีป</forename></persName>'เบรก'<persName><forename>อังคาร</forename></persName>'ชกเค-วัน หากฝ่าฝืนปลดพ้น'ทีมชาติ'</headline>
<lead>"<persName><roleName>เสธ.</roleName><forename>ทวีป</forename></persName>"<persName><roleName>พลเอก</roleName><forename>ทวีป</forename> <surname>จันทรโรจน์</surname></persName> นายกสมาคมมวยสากลสมัครเล่นแห่งประเทศไทย เปิดเผยว่า จากการที่ <persName><forename>อังคาร</forename> <surname>ชมภูพวง</surname></persName> นักชกทีมชาติไทยรุ่นมิดเดิ้ลเวต (75 กก.)ได้หนีออกจากแคมป์เก็บตัวนักชกทีมชาติไทย ที่โบนันซ่า อ.ปากช่อง จ.นครราชสีมา  ไม่ไปชกในศึกมวยสากลสมัครเล่นชิงแชมป์เอเชีย ระหว่าง 6-14 มิ.ย.นี้ ที่เมืองจูไห่ ประเทศจีน พร้อมกับมีข่าวว่าจะไปชกมวยเค-วัน ในต่างประเทศนั้น หากไปชกมวยเค-วันจริง ก็จะตัด <persName><forename>อังคาร</forename></persName> พ้นจากทีมชาติทันที ไม่รับเข้าสู่ทีมชาติมวยสากลสมัครเล่นอีก</lead>
<neck></neck>
<body><p><persName><roleName>พลเอก</roleName><forename>ทวีป</forename></persName> กล่าวอีกว่า ก่อนเก็บตัวไปแข่งขันโอลิมปิก 2008 “ปักกิ่งเกมส์” <persName><forename>อังคาร</forename></persName> เคยหนีค่ายไปชกมวยเค-วัน มาแล้ว และได้รับบาดเจ็บที่ขาและเท้า ซึ่งทางสมาคมมวยฯ ก็นำมารักษาตัวเป็นอย่างดี จนกลับมาชกมวยสมัครเล่นได้อีก แต่ถ้าทำผิดซ้ำสอง ก็จะไม่ให้อภัยกันอีกต่อไป และจะทำเรื่องแจ้งไปยังต้นสังกัดที่ <persName><forename>อังคาร</forename></persName> รับราชการทหารอากาศอยู่ด้วย เพราะถือว่าการเป็นนักกีฬาทีมชาติเป็นเรื่องของการเสียสละ อย่างไรก็ตามสมาคมมวยฯ ก็มีการจ่ายเบี้ยเลี้ยง และโบนัสเป็นกำลังใจที่มากพอสมควร</p>
<p>ส่วนกรณีที่ <persName><forename>วรพจน์</forename> <surname>เพชรขุ้ม</surname></persName>, <persName><forename>นน</forename> <surname>บุญจำนงค์</surname></persName> และ <persName><forename>มนัส</forename> <surname>บุญจำนงค์</surname></persName> ถอนตัวจากทีมมวยชุดชิงแชมป์เอเชียเช่นกันนั้น “<persName><roleName>เสธ.</roleName><forename>ทวีป</forename></persName>” กล่าวว่า ทั้ง 3 คน ได้เข้ามาขออนุญาตกับตน ซึ่งในรายของ <persName><forename>วรพจน์</forename></persName> นักชกเหรียญเงินโอลิม ปิก 2004 “เอเธนส์เกมส์” นั้น ติดสอบที่กำลังเรียนปริญญาโทอยู่ แต่ <persName><forename>วรพจน์</forename></persName> ก็ยืนยันว่ายังต้องการชกทีมชาติต่อไป ส่วน <persName><forename>นน</forename></persName> นั้นมีอาการบาดเจ็บ ขณะที่ <persName><forename>มนัส</forename></persName> นักชกเหรียญทองโอลิมปิก 2004 และเหรียญเงินโอลิมปิก 2008  ยังไม่ได้คุมน้ำหนัก อย่างไรก็ตาม ตนเห็นว่า ทั้ง 3 คนนี้เป็นนักชกที่เข้าเก็บตัวฝึกซ้อมทีมชาติมาตั้งแต่ยุคต้น ๆ ยาวนานมากว่า 10 ปีแล้ว ถือว่าเสียสละมามาก สมควรให้พักผ่อนในช่วงนี้ไปก่อน</p>
<p>นอกจากนั้น “<persName><roleName>เสธ.</roleName><forename>ทวีป</forename></persName>” กล่าวว่า สำหรับนักชกชุดชิงแชมป์เอเชียปีนี้ ส่งเข้าแข่งขัน 6 รุ่น ได้แก่ 48 กก. <persName><forename>แก้ว</forename> <surname>พงษ์ประยูร</surname></persName>, 51 กก. <persName><forename>อำนาจ</forename> <surname>รื่นเริง</surname></persName>, 54 กก. <persName><forename>ฉัตรชัย</forename> <surname>บุตรดี</surname></persName>, 57 กก. <persName><forename>วุฒิชัย</forename> <surname>มาสุข</surname></persName>, 60 กก. <persName><forename>สายลม</forename> <surname>อาดี</surname></persName> และ 64 กก. <persName><forename>อภิเชษฐ์</forename> <surname>แสนสิทธิ์</surname></persName> ถือเป็นมวยใหม่ ประสบการณ์ระดับนานาชาติยังน้อย แม้ทั้ง <persName><forename>อำนาจ</forename></persName> และ <persName><forename>สายลม</forename></persName> จะผ่านโอลิมปิก 2008 มาแล้วก็ตาม การส่งไปแข่งครั้งนี้จึงตั้งเป้าเพียงที่จะให้นักชกได้เพิ่มประสบการณ์ และดูความเคลื่อนไหวของมวยรุ่นเล็กในเอเชีย เนื่องจากนักมวยเก่ง ๆ รุ่นเล็กจะอยู่ในเอเชียทั้งหมด ที่จะไปแย่งเหรียญกันในกีฬาโอลิมปิก อย่างไรก็ตามก็มั่นใจว่าทีมนักชกไทยชุดนี้จะต้องมีเหรียญใดเหรียญหนึ่งกลับบ้านแน่นอน โดยจะออกเดินทางในวันที่ 5 มิ.ย. นี้. </p></body>
</news>
