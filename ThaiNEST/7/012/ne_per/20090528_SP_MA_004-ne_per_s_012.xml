<teiHeader>
<fileDesc>
<titleStmt>
  <title>"เฟเดอเรอร์"ขอแจมหวดไทย "ดนัย-แฝด"ทะลุรอบ2ที่สหรัฐ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo13280552&sectionid=0114&day=2009-05-28  </bibl>
</sourceDesc>
</fileDesc>
</teiHeader>
<news>
<headline>"<persName><surname>เฟเดอเรอร์</surname></persName>"ขอแจมหวดไทย "<persName><forename>ดนัย</forename></persName>-แฝด"ทะลุรอบ2ที่สหรัฐ</headline>
<lead></lead>
<neck></neck>
<body><p>ความเคลื่อนไหวของการแข่งขันเทนนิสอาชีพชาย "พีทีที ไทยแลนด์ โอเพ่น 2009" ชิงเงินรางวัล 608,500 ดอลลาร์สหรัฐ (ประมาณ 21 ล้านบาท) ที่อิมแพค อารีน่า เมืองทองธานี ระหว่างวันที่ 26 กันยายน-4 ตุลาคม 2552 <persName><roleName>นาย</roleName><forename>ไบรอัน</forename> <middlename>แอล</middlename> <surname>มาร์การ์</surname></persName> กรรมการผู้จัดการ บริษัท บีอีซี-เทโร เอ็นเตอร์เทนเม้นท์ จำกัด (มหาชน) ผู้จัดการแข่งขัน เปิดเผยว่า หลังจากที่ <persName><forename>ราฟาเอล</forename> <surname>นาดาล</surname></persName> มือ 1 ของโลกจากสเปน และ <persName><forename>โจ-วิลฟรีด</forename> <surname>ซงก้า</surname></persName> จากฝรั่งเศส ยืนยันมาร่วมแข่งขันแล้ว ทางผู้จัดยังได้ติดต่อนักหวดดาวดังมือ 1-20 ของโลกอีกหลายคนมาร่วมแข่งขัน นอกจากนี้ยังได้รับการสอบถามข้อมูลการจัดการแข่งขันจาก <persName><forename>โรเจอร์</forename> <surname>เฟเดอเรอร์</surname></persName> มือ 2 ของโลกชาวสวิส ที่เคยมาร่วมแข่งขันสองครั้ง</p>
<p>"ผมทราบมาว่าเฟเดอเรอร์จะไปแข่งขันที่เซี่ยงไฮ้ ซึ่งแข่งต่อจากเรา และอยู่ไม่ไกลกันนัก เขาน่าจะสนใจ ถ้าสนใจจริงๆ ก็คงต้องมาคุยกันอีกครั้งว่าเราจะสู้ค่าตัวได้มากน้อยแค่ไหน"</p>
<p>ด้าน<persName><forename>ดนัย</forename> <surname>อุดมโชค</surname></persName> ผ่านเข้ารอบสองการแข่งขันเทนนิสระดับชาลเลนเจอร์ ชิงเงินรางวัล 50,000 เหรียญสหรัฐ ที่รัฐแคลิฟอร์เนีย สหรัฐอเมริกา เมื่อวันที่ 26 พฤษภาคม โดยรอบแรก<persName><forename>ดนัย</forename></persName> ในฐานะมือวางอันดับ 2 ชนะ <persName><forename>โคเนอร์</forename> <surname>นีแลนด์</surname></persName> จากไอร์แลนด์ 6-3, 6-3 เข้าไปเจอกับ<persName><forename>อเล็กซ์</forename> <surname>คุซเน็ตซอฟ</surname></persName> มือไวลด์การ์ดจากสหรัฐ ส่วนประเภทคู่ รอบแรก <persName><forename>ดนัย</forename></persName>จับคู่กับ<persName><surname>เฉิน</surname> <forename>ตี้</forename></persName> จากไต้หวัน แพ้ <persName><forename>ทอดด์</forename> <middlename>วิดอม-ไมเคิล</middlename> <surname>ยานี่</surname></persName> จากสหรัฐ 4-6, 1-6 ขณะที่<persName><forename>สนฉัตร</forename></persName>-<persName><forename>สรรค์ชัย</forename> <surname>รติวัฒน์</surname></persName> มือวางอันดับ 1 ชนะ <persName><forename>อเล็กซ์</forename> <surname>คุซเน็ตซอฟ</surname></persName>-<persName><forename>ไมเคิล</forename> <surname>ไรเดอร์สเต็ดท์</surname></persName> (สหรัฐ-สวีเดน) 6-2, 6-4</p></body>
</news>
