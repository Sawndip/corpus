<teiHeader>
<fileDesc>
<titleStmt>
  <title>ผ่าตัดโอลิมปิคไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-29 10:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194741&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ผ่าตัดโอลิมปิคไทย</headline>
<lead>'<persName><addName>บิ๊กจา</addName></persName>'ยังหนุน'<persName><addName>บิ๊กอ๊อด</addName></persName>'ให้เป็นประธานสมัยที่ 3</lead>
<neck></neck>
<body><p>"<persName><addName>บิ๊กอ๊อด</addName></persName>"<persName><roleName>พล.อ.</roleName><forename>ยุทธศักดิ์</forename> <surname>ศศิประภา</surname></persName> ประธานคณะกรรมการโอลิมปิคแห่งประเทศไทยฯ เปิดเผยถึงการที่ คณะกรรมการโอลิมปิคฯ จะมีการประชุมสมัชชาใหญ่สามัญ ประจำปี 2551 ครั้งที่ 1/2552 ในวันที่ 30 มี.ค.นี้ เวลา 10.00 น. ที่โรงแรมเรดิสัน โดยมีวาระสำคัญ คือ การเลือกตั้งคณะกรรมการบริหารฯ และประธานโอลิม ปิคฯ คนใหม่ว่า การเลือกตั้งกรรมการบริหารฯ ประจำปี 2552-2556 จะมีผู้มีสิทธิลงคะแนนเสียง 46 คน ประกอบด้วย สมาคมกีฬา 33 สมาคม, ผู้ทรงคุณวุฒิ 10 คน ไอโอซีเมมเบอร์ 1 (<persName><roleName>ดร.</roleName><forename>ณัฐ</forename> <surname>อินทรปาณ</surname></persName>) และผู้แทนชมรมอดีตนักกีฬาโอลิมปิกเกมส์ 2 คน (<persName><forename>เกษราภรณ์</forename> <surname>สุตา</surname></persName>, <persName><forename>สมจิตร</forename> <surname>จงจอหอ</surname></persName>)</p>
<p>สำหรับวิธีการเลือกตั้งนั้น จะให้ผู้มีสิทธิ 46 คน เสนอชื่อกรรมการบริหาร 23 คน รวมกับไอโอซีเมมเบอร์ 1 คน และชมรมอดีตนักกีฬาโอลิมปิก 1 คน รวมเป็น 25 คน ก่อนที่คณะกรรมการบริหารฯ ทั้ง 25 คน จะมาประชุมเพื่อเลือกประธานโอลิมปิคฯ, รองประธาน 6  คน, เลขาธิการฯ และเหรัญญิก อีกครั้ง หากไม่มีอะไรติดขัดจะมีการเลือกผู้ดำรงตำแหน่งต่าง ๆ     ในวันที่ 30 มี.ค. ทันที ซึ่งหลังจากเลือกกรรมการบริหารแล้ว ยังจะมีวาระเลือกตั้งผู้ทรงคุณวุฒิ  หรือบุคคลผู้มีประสบการณ์ด้านกีฬา 10 คน เป็นสมาชิกสามัญสมัชชาใหญ่ คณะกรรมการ    โอลิมปิคฯ อีกด้วย</p>
<p><persName><roleName>พล.อ.</roleName><forename>ยุทธศักดิ์</forename></persName> กล่าวต่อว่า หากได้รับความไว้วางใจให้เป็นประธานอีกครั้งก็จะถือเป็นสมัยสุดท้ายเพราะถือว่าทำหน้าที่มาพอสมควรแล้ว พร้อมกันนี้ก็ได้เตรียมนโยบายใหม่ ๆ ที่จะนำเข้ามาปรับปรุงการทำงานไว้คร่าว ๆ แล้ว ได้แก่ การปรับปรุงการมอบหมายงานของโอลิม ปิคฯ ในกรรมาธิการฝ่ายต่าง ๆ ในรูปแบบใหม่ โดยงานในส่วนไหนที่ดำเนินไปด้วยดีมีประสิทธิภาพก็จะต้องทำต่อไป แต่ส่วนใดที่ไม่ดีก็จะยุบ ซึ่งกรรมการบริหารทุกท่านจะต้องมีหน้าที่ในกรรมาธิการชุดต่าง ๆ และจะต้องทำงานอย่างมีประสิทธิภาพด้วย ประการต่อมาจะมีการปรับปรุงกฎ ธรรมนูญ ข้อบังคับของคณะกรรมการโอลิม ปิคฯ บางส่วนให้มีความเหมาะสมและสอดคล้องกับสถานการณ์ของโลก และประการสำคัญก็คือกรรมการบริหารทุกท่านที่ได้รับเลือกเข้ามาจะต้องมีส่วนในการนำเสนอนโยบายให้กับคณะกรรมการโอลิมปิคฯ ชุดใหม่ด้วย</p>
<p>ทางด้าน “<persName><addName>บิ๊กจา</addName></persName>” <persName><roleName>พล.ต.</roleName><forename>จารึก</forename> <surname>อารีราชการัณย์</surname></persName> รองประธานและเลขาธิการคณะกรรมการ โอลิมปิคแห่งประเทศไทยฯ กล่าวว่า การเลือกตั้งครั้งนี้ไม่มีอะไรน่าหนักใจ ทุกอย่างจะดำเนินไปตามระเบียบ ซึ่งก็ขึ้นอยู่กับสมาชิกว่าจะออกเสียงเลือกใคร แต่ตอนนี้ไม่มีข่าวว่ามีกลุ่มใดลงสมัครแข่งขัน แต่ส่วนตัวขอยืนยันว่าจะสนับสนุน <persName><roleName>พล.อ.</roleName><forename>ยุทธศักดิ์</forename> <surname>ศศิประภา</surname></persName> เป็นประธานสมัยที่ 3 ส่วนตัวหากได้รับหน้าที่อีกครั้งก็จะทำงานเป็นครั้งสุดท้าย หลังทุ่มเทกับงานกีฬามากว่า 40 ปี สำหรับเงินของโอลิมปิคไทย หลังปิดบัญชีล่าสุดมี 160 ล้านบาท นั้น เงินทั้งหมดจะเก็บไว้ใช้จ่ายในกิจกรรมของโอลิมปิคฯ โดยเฉพาะการสนับสนุนกีฬาความหวังคว้าเหรียญรางวัลในกีฬาโอลิมปิกเกมส์ ซึ่งหลังจากเลือกตั้งเสร็จสิ้นจะทำรายละเอียดพร้อมรายชื่อคณะกรรมการชุดใหม่ ให้กับคณะกรรมการโอลิมปิกสากล (ไอโอซี) รับทราบตามระเบียบภายใน 7 วัน อย่างไรก็ตาม ยังไม่ได้รับแจ้งจากไอโอซี ว่าจะส่งสักขีพยานมาในวันเลือกตั้งหรือไม่.
</p></body>
</news>
