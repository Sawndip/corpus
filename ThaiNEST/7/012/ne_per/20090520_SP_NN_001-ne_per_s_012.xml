<teiHeader>
<fileDesc>
<titleStmt>
  <title>บัตร600!"หงส์"ยันทัพใหญ่บุกดวลไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162205  </bibl>
</sourceDesc>
</fileDesc>
</teiHeader>
<news>
<headline>บัตร600!"หงส์"ยันทัพใหญ่บุกดวลไทย</headline>
<lead>หงส์เยือนไทย : "<persName><addName>บังยี</addName></persName>" <persName><roleName>นาย</roleName> <forename>วรวีร์</forename> <surname>มะกูดี</surname></persName> นายกสมาคมฟุตบอลแห่งประเทศไทย ร่วมกับ ตัวแทนจากสโมสร ลิเวอร์พูล นำโดย <persName><forename>สตีฟ</forename> <surname>แม็คมาน</surname></persName> อดีตยอดกองกลางไดนาโม ของทีมยุค 80 และ ฮอนด้า ได้ร่วมกันจัดงานแถลงข่าว "THE KOP COMES TO ASIA"</lead>
<neck></neck>
<body><p> "<persName><addName>บังยี</addName></persName>" <persName><roleName>นาย</roleName> <forename>วรวีร์</forename> <surname>มะกูดี</surname></persName> นายกสมาคมฟุตบอลแห่งประเทศไทย ร่วมกับ ตัวแทนจากสโมสร ลิเวอร์พูล นำโดย <persName><forename>สตีฟ</forename> <surname>แม็คมาน</surname></persName> อดีตยอดกองกลางไดนาโม ของทีมยุค 80 และ ฮอนด้า ได้ร่วมกันจัดงานแถลงข่าว "THE KOP COMES TO ASIA" เมื่อวันที่ 19 พฤษภาคม ที่ผ่านมา ณ โรงแรม แกรน์ด ไฮแอท เอราวัณ ซึ่งเป็นการมาทัวร์เอเชียหลังปิดฤดูกาล โดยที่ลิเวอร์พูลจะลงสนามฟาดแข้ง พบกับ ทีมชาติไทย ที่สนามราชมังคลา กีฬาสถาน ในวันที่ 22 กรกฎาคมนี้ ซึ่งครั้งนี้เป็นครั้งที่ 4 ที่ทีม"หงส์แดง",มาเยือนประเทศไทย โดยจะขนผู้เล่นชุดใหญ่มาลงสนามในเกมนี้อย่างครบครัน นำทีมโดย <persName><forename>สตีเว่น</forename> <surname>เจอราร์ด</surname></persName> , <persName><forename>เฟร์นานโด</forename> <surname>ตอร์เรส</surname></persName> ,<persName><forename>ชาบี</forename> <surname>อลองโซ่</surname></persName> ,<persName><forename>เจมี่</forename> <surname>คาร์ราเกอร์</surname></persName> และ <persName><forename>ฮาเวียร์</forename> <surname>มาสเคราโน่</surname></persName> โดยจะมาอยู่ที่ประเทศไทย เป็นเวลา3วัน ในวันที่ 21-23 กรกฎาคม ก่อนที่จะไปเยือน สิงคโปร์ เป็นประเทศต่อไป ซึ่งในครั้งนี้ทีม"หงส์แดง" จะได้รับค่าจ้างเป็นจำนวนเงินถึง 1ล้านเหรียญสหรัฐ หรือประมาณ 33 ล้านบาท</p>
<p>ภายหลังการแถลงข่าว "<persName><addName>บังยี</addName></persName>" กล่าวว่า แฟนๆ "หงส์แดง"ในเมืองไทยที่มีอยู่เป็นจำนวนมากจะต้องดีใจอย่างแน่นอน เพราะจะได้ยลโฉมกับนักเตะที่ชื่นชอบและเป็นที่รัก ซึ่งไม่บ่อยครั้งนักที่ ทีม ลิเวอร์พูลจะมาเยือนประเทศไทยจึงต้องถือว่าเป็นเกมนัดนี้ เป็นเกมประวัติศาสตร์ นัดหนึ่งเลยทีเดียว ซึ่งนักเตะทีมชาติไทยจะได้ประสบการ์ณในเกมนี้ไปอย่างมาก โดย <persName><forename>ปีเตอร์</forename> <surname>รีด</surname></persName> โค้ชทีมชาติไทย น่าจะดึงเอาผู้เล่นชุดใหญ่ ที่กำลังค้าแข้งอยู่ในต่างประเทศ มาลงสนามในเกมนี้ ไม่ว่าจะเป็น <persName><forename>ดัสกร</forename> <surname>ทองเหลา</surname></persName>,<persName><forename>ธีรเทพ</forename> <surname>วิโนทัย</surname></persName> ซึ่งทาง "หงส์แดง" ก็จะขนผู้เล่นชุดใหญ่มาลงสนามกันอย่างครบครัน และคิดว่าเกมแมตท์นี้จะต้องอยู่ในความทรงจำของแฟนบอลชาวไทยที่ได้เข้ามาชมในสนามอย่างแน่นอน </p>
<p>ซึ่งจะเริ่มจำหน่ายบัตรที่ อาดิดาส คอนเซ็ปท์สโตร์ทุกสาขาทั่วกรุงเทพฯ ในวันที่ 22 มิถุนายน 2552 เป็นต้นไป บัตรมีราคาตั้งแต่ 600 , 1,350 ,1,750 , 2,500 และ 3,000 บาท สำหรับใครที่พลาดเข้าชมเกมในสนาม สามารถชมการถ่ายทอดสด คู่นี้ได้ทาง ไทยทีวีสีช่อง 3 
</p></body>
</news>
