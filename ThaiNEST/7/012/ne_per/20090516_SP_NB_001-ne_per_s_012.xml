<teiHeader>
<fileDesc>
<titleStmt>
  <title>อบจ. ระนองทุ่มงบจัดแข่งขันรถยนต์ออฟโรด  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205160036&tb=N255205&return=ok&news_headline='%cd%ba%a8.  </bibl>
</sourceDesc>
</fileDesc>
</teiHeader>
<news>
<headline>อบจ. ระนองทุ่มงบจัดแข่งขันรถยนต์ออฟโรด</headline>
<lead></lead>
<neck></neck>
<body><p>องค์การบริหารส่วนจังหวัดระนอง เป็นเจ้าภาพจัดแข่งขันรถยนต์ออฟโรด �ระนองชาแลนจ์ ออฟโรด� ประจำปี 2552 ชิงเงินรางวัลรวมเกือบ 200,000 บาท <persName><roleName>นาย</roleName><forename>นภา</forename> <surname>นทีทอง</surname></persName> นายกองค์การบริหารส่วนจังหวัดระนอง กล่าวว่า องค์การบริหารส่วนจังหวัดระนอง (อบจ.) ร่วมกับ ศูนย์การกีฬาแห่งประเทศไทยจังหวัดระนอง เครือข่ายออฟโรดภาคใต้ และชมรม ชมรมแร่นอง 4x4 แอดเวนเจอร์ กำหนดจัดการแข่งขันรถยนต์ออฟโร �ระนองชาแลนจ์ ออฟโรด� ประจำปี 2552 ระหว่างวันที่ 29-31 พฤษภาคม 2552 ณ สนามแข่งขันบ้านทุ่งยอ ใกล้โรงแรมไอเฟลอินน์ หมู่ที่ 3 ต.บางริ้น อ.เมือง จ.ระนอง เพื่อส่งเสริมการท่องเที่ยว และกระตุ้นเศรษฐกิจของจังหวัดระนอง ส่งเสริมและพัฒนาให้เยาวชนและประชาชนทั่วไปรู้จักใช้เวลาว่างให้เกิดประโยชน์ และมีความเข้าใจเกี่ยวกับการใช้รถยนต์ออฟโรดที่ถูกต้องและปลอดภัย รวมทั้งยกระดับความสามารถในการแข่งขันรถยนต์ออฟโรดให้แก่นักแข่งขันในจังหวัดและในระดับภูมิภาค โดยได้สนับสนุนงบประมาณจัดการแข่งขัน 500,000 บาท <persName><roleName>นาย</roleName><forename>บุญชู</forename> <surname>ชูเอน</surname></persName> ประธานเครือข่ายออฟโรดภาคใต้ กล่าวว่า การแข่งขันออฟโรดกำลังได้รับการนิยมอย่างแพร่หลายในหลายจังหวัด มีนักท่องเที่ยวทั้งชาวไทยและต่างประเทศให้ความสนใจ การแข่งขันครั้งนี้ถือเป็นบันไดที่จะก้าวไปสู่มาตรฐานในอนาคต <persName><roleName>นาย</roleName><forename>สุชาติ</forename> <surname>คำวาศรี</surname></persName> ประธานชมรมแร่นอง 4x4 แอดเวนเจอร์ กล่าวว่า ขณะนี้มีทีมออฟโรดส่งเข้าแข่งขันแล้วกว่า 50 ทีม รถกว่า 100 คัน การแข่งขันนี้แบ่งอกเป็น 4 รุ่น คือ รุ่นโอเพ่น , รุ่นคานแข็ง, รุ่นปีกนก และรุ่นวีไอพี มีเงินรางวัลรวมเกือบ 200,000 บาท พร้อมถ้วยรางวัลเกียรติยศ </p></body>
</news>
