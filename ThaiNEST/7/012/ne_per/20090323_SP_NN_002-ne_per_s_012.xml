<teiHeader>
<fileDesc>
<titleStmt>
  <title>เซอร์ตบะแตกจวกเปายับ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=153950  </bibl>
</sourceDesc>
</fileDesc>
</teiHeader>
<news>
<headline>เซอร์ตบะแตกจวกเปายับ</headline>
<lead>เซอร์ตบะแตกจวกเปายับ ทำให้ทีมพ่ายฟูแล่ม แชมป์ผู้ดียังต้องลุ้น หงส์ต่อสัญญา<persName><addName>สตีวี่จี</addName></persName></lead>
<neck></neck>
<body><p>ท่าน<persName><roleName>เซอร์</roleName><forename>อเล็กซ์</forename> <surname>เฟอร์กูสัน</surname></persName> ผู้จัดการทีม "ปีศาจแดง" แมนเชสเตอร์ ยูไนเต็ด สติแตกไล่ด่ายับ <persName><forename>ฟิล</forename> <surname>ดาวน์</surname></persName> ผู้ตัดสินที่มีส่วนทำให้พวกเขาต้องพลาดท่าพ่ายให้กับ "เจ้าสัวน้อย" ฟูแล่ม ที่คราเวน คอทเทจ เป็นหนแรกในรอบ 45 ปี ด้วยสกอร์ 0-2 จากจุดโทษของ <persName><forename>แดนนี่</forename> <surname>เมอร์ฟี่</surname></persName> และการลอยตัวยิงของ <persName><forename>โซลตัน</forename> <surname>เกร่า</surname></persName> ทำให้พวกเขาต้องพ่ายถึง2 นัดติดต่อกัน จนมีโอกาสทำให้อาจจะพลาดแชมป์พรีเมียร์ลีก ในฤดูกาลนี้ได้ถ้าลิเวอร์พูลเกิดฟอร์มฮอตขึ้นมาอย่างต่อเนื่องในช่วงการแข่งขันโค้งสุดท้าย 9 นัดที่ยังเหลืออยู่ของทั้ง 2 ทีม </p>
<p>โดยที่<persName><roleName>เซอร์</roleName><addName>เฟอร์กี้</addName></persName> จวกผู้ตัดสิน <persName><surname>ดาวน์</surname></persName> ที่เป่าให้จุดโทษกับฟูแล่ม พร้อมกับไล่ <persName><forename>พอล</forename> <surname>สโคลส์</surname></persName> ออกจากสนาม ก่อนจะไล่ <persName><forename>เวย์น</forename> <surname>รูนี่ย์</surname></persName> ออกไปเนื่องจากไปขว้างบอลอย่างแรงทำให้โดนใบเหลืองใบที่สอง ว่า ตัวเขารู้สึกผิดหวังเป็นอย่างยิ่งโดยเฉพาะในครึ่งแรก ผู้ตัดสินทำงานสุดย่ำแย่ มันทำใหทุกอย่างเปลี่ยนไป อย่างไรก็ตามผมว่าผมโชคร้ายอย่างมากที่เราไม่ได้เลยแม้แต่คะแนนเดียว เพราะเราอาจจะพลิกกลับมาชนะได้เลย เราน่าจะเล่นกันด้วยความอดทน มีวินัย และรอจนถึงช่วงท้ายเกม</p>
<p> ส่วนความเคลื่อนไหวของคู่แข่งร่วมลีกลิเวอร์พูลนั้นล่าสุดหนังสือพิมพ์หลายฉบับเมื่อเช้าวันที่22 มี.ค.ระบุว่าลิเวอร์พูลได้ยื่นข้อเสนอสัญญาใหม่แก่<persName><addName>สตีวี่จี</addName></persName>หรือ<persName><forename>สตีเวน</forename> <surname>เจอร์ราร์ด</surname></persName>นักเตะอังกฤษวัย28ปีที่นักเตะเทวดาอย่าง<persName><forename>โยฮัน</forename> <surname>ครัฟฟ์</surname></persName>อดีตดาวดังวัย62ปีชาวดัชต์ยกย่องว่าเป็นยอดนักเตะในยุคนี้เหนือกว่า<persName><forename>ไลโอเนล</forename> <surname>เมสซี่</surname></persName>และ<persName><forename>คริสเตียนโน่</forename> <surname>โรนัลโด้</surname></persName>กัปตันทีมเป็นมูลค่า30 ล้านปอนด์ในเวลา5ปีหรือ 1,500 ล้านบาทเพื่อรั้งตัวเอาไว้ในถิ่นแอนฟิลด์ต่อไปอันเป็นส่วนหนึ่งในแผนผลักดันหงส์แดงให้ประสบความสำเร็จภายใต้การคุมทัพของ <persName><forename>ราฟาเอล</forename> <surname>เบนิเตซ</surname></persName>หลังจากที่ลิเวอร์พูล ยุติปัญหาความไม่แน่นอนในอนาคตออกไปหลัง<persName><surname>เบนิเตซ</surname></persName>ตัดสินใจต่อสัญญาฉบับใหม่ด้วยมูลค่า 20 ล้านปอนด์หรือ1,000ล้านบาทเป็นระยะเวลา 5 ปี</p>
<p>สำหรับผลฟุตบอลทุกคู่มีดังนี้ พรีเมียร์ลีก อังกฤษ พอร์ตสมัธพลิกล็อกเอาชนะเอฟเวอร์ตันทีมเยือนลงได้ 2 - 1 โดยได้ 2 ประตูจากกองหน้าร่างโย่ง<persName><forename>ปีเตอร์</forename> <surname>เคร้าช์</surname></persName> ทีมกุหลาบไฟแบล็คเบิร์นโรเว่อร์สเสมอกับทีมเยือนขุนค้อนเวสต์แฮมยูไนเต็ด 1 - 1 เจ้าสัวน้อยฟูแล่มพลิกชนะแมนเชสเตอร์ยูไนเต็ดที่ฟอร์มตกติดๆกัน 2 - 0 ช่างปั้นหม้อสโต๊คซิตี้พลิกเฉือนทีมเยือนเดอะโบโร่มิดเดิ้ลสโบรช์ 1-0 ไก่เดือยคมทอตแน่มฮอตสเปอร์สพลิกเอาชนะทีมเยือนเชลซี่ สิงโตน้ำเงินคราม 1 - 0 โดยได้ประตูชัยจากฝีเท้าของ<persName><forename>ลูกา</forename> <surname>โมดริช</surname></persName>มิดฟิลด์ทีมชาติโครเอเชีย , เวสต์บรอมวิช อัลเบี้ยน เสมอกับโบลตันวานเดอร์เร่อร์สแบบน่าดู 1 - 1 และนิวคาสเซิ่ลยูไนเต็ดเจ้าบ้านพลาดท่าพ่ายทีมเยือนปืนใหญ่อาร์เซน่อล 1 - 3 ประตู</p>
<p>ส่วนผลฟุตบอลบุนเดสลีกา เยอรมนีมีดังนี้คืออาร์เมเนียบีเลเฟลด์ แพ้ โวล์ฟสบวร์ก 0-3, ไบเออร์ เลเวอร์คูเซ่น เสมอ ไอน์ทรัค แฟรงค์เฟิร์ต 1-1, บาเยิร์น มิวนิค ชนะ คาร์ลส์รูห์ 1-0, ดอร์ทมุนด์ ชนะ แวร์เดอร์ เบรเมน 1-0 , ค็อตบุส แพ้ เอฟซี โคโลญจน์ 0-2, ฮอฟเฟ่นไฮม์ เสมอ ฮันโนเวอร์ 2-2, สตุ๊ตการ์ท ชนะ แฮร์ธ่า เบอร์ลิน 2-0,กัลโช่เซเรีย อา อิตาลีคาตาเนีย ชนะ ลาซิโอ 1-0 โรม่า แพ้ ยูเวนตุส 1-4 ลีกเอิง ฝรั่งเศสโอแซร์ ชนะ เลอ มัง 2-0, เลอ อาฟร์ แพ้ บอร์กโดซ์ 0-3, ลีลล์ ชนะ เกรอน็อบล์ 2-1, น็องซี่ แพ้ โมนาโก 0-1, นีซ เสมอ ก๊อง 2-2, แรนส์ เสมอ วาล็องเซียนส์ 0-0, มาร์กเซย ชนะ น็องต์ 2-0 ปิดท้ายด้วยผลลาลีกาสเปนบียาร์เรอัลเอาชนะแอธเลติก บิลเบา 2-0 และเซบีย่าเจ้าถิ่นรัวทีมเยือนเรอัล บายาโดลิด 4-1</p></body>
</news>
