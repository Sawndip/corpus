<teiHeader>
<fileDesc>
<titleStmt>
  <title>�โครนเค� เพิ่มหุ้นปืนใหญ่ถ่วงดุล �อุสมานอฟ� ฮุบทีม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-30 19:43:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000036137  </bibl>
</sourceDesc>
</fileDesc>
</teiHeader>
<news>
<headline>�<persName><surname>โครนเค</surname></persName>� เพิ่มหุ้นปืนใหญ่ถ่วงดุล �<persName><surname>อุสมานอฟ</surname></persName>� ฮุบทีม</headline>
<lead> <persName><forename>สแตน</forename> <surname>โครนเค</surname></persName> ผู้อำนวยการสโมสรอาร์เซนอล ชาวอเมริกัน ตัดสินใจเพิ่มหุ้นของตัวเองขึ้นเป็น 20.5 เปอร์เซ็นต์ ซึ่งถือเป็นการถ่วงดุลอำนาจของ <persName><forename>อลิเชอร์</forename> <surname>อุสมานอฟ</surname></persName> หนึ่งในบอร์ดที่คอยจ้องฮุบทีมไปในตัว</lead>
<neck></neck>
<body><p> เมื่อวันจันทร์ที่ 30 มีนาคม ที่ผ่านมา เจ้าของทีมบาสเกตบอลในศึก NBA �เดนเวอร์ นักเก็ตส์�, ทีมฮอกกีน้ำแข็งในศึก NHL �โคโลราโด แอฟวาลานช์� และ �โคโลราโด ราปิดส์� ทีมลูกหนังในศึกเมเจอร์ลีก ซอคเกอร์ ตัดสินใจซื้อหุ้นในทีม �ปืนใหญ่� จำนวน 5,000 หุ้น มูลค่า 42.5 ล้านปอนด์ (ประมาณ 2,182 ล้านบาท) จาก <persName><forename>แดนนี</forename> <surname>ฟิสซ์แมน</surname></persName> หนึ่งในผู้บริหารของทีม</p>
<p>ด้าน <persName><surname>โครนเค</surname></persName> กล่าวหลังเพิ่มหุ้นในมือจากที่ก่อนหน้านี้เคยถือ 12.4 เปอร์เซ็นต์ ว่า เดอะ กันเนอร์ส กำลังจะเดินหน้าไปในทิศทางที่ถูกต้อง �หลังจากที่เข้าร่วมเป็นส่วนหนึ่งของบอร์ดบริหารเมื่อปีที่ผ่านมา ผมรู้สึกดีใจที่สามารถเพิ่มหุ้นในทีมอาร์เซนอลได้ ผมจะปฏิบัติงานกับบอร์ดบริหารคนอื่นๆ เพื่อการพัฒนาของสโมสรอย่างยั่งยืน�</p>
<p>ขณะที่ <persName><forename>ปีเตอร์</forename> <surname>ฮิลล์-วูด</surname></persName> ประธานสโมสรอาร์เซนอล พูดถึงเจ้าของกลุ่มบริษัท <persName><surname>โครนเค</surname></persName> สปอร์ตส เอนเทอร์ไพรส์ ว่า �สแตน โครนเค ได้กลายเป็นสมาชิกผู้ทรงคุณค่าของบอร์ดบริหารแล้ว และผมเองก็ดีใจที่เขาแสดงถึงความมุ่งมั่นด้วยการเพิ่มหุ้นในสโมสร ซึ่ง แดนนี ฟิสซ์แมน จะยังคงเป็นผู้ดำเนินงานหลักของบอร์ดบริหาร�</p>
<p>การเพิ่มหุ้นในมือของ <persName><surname>โครนเค</surname></persName> คราวนี้ นับเป็นการถ่วงดุลอำนาจในทีม อาร์เซนอล ของ <persName><forename>อลิเชอร์</forename> <surname>อุสมานอฟ</surname></persName> เจ้าของกลุ่มบริษัท เรด แอนด์ ไวท์ โฮลดิงส์ ที่จ้องเทคโอเวอร์สโมสร โดยเมื่อเดือนกุมภาพันธ์ที่ผ่านมา มหาเศรษฐีชาวอุซเบกิสถานเพิ่มซื้อหุ้นเพิ่มเป็น 25 เปอร์เซ็นต์ ซึ่งหากถือหุ้นถึง 30 เปอร์เซ็นต์ ก็มีสิทธิ์นั่งแท่นบริหารทีมดังแห่งกรุงลอนดอนได้ทันที</p></body>
</news>
