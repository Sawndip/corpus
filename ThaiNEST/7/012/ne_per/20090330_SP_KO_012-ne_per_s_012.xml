<teiHeader>
<fileDesc>
<titleStmt>
  <title>หนุน "มวล" ชกต่อ เบนสภามวยโลก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090330/7498/%e0%b8%ab%e0%b8%99%e0%b8%b8%e0%b8%99%e0%b8%a1%e0%b8%a7%e0%b8%a5%e0%b8%8a%e0%b8%81%e0%b8%95%e0%b9%88%e0%b8%ad%e0%b9%80%e0%b8%9a%e0%b8%99%e0%b8%aa%e0%b8%a0%e0%b8%b2%e0%b8%a1%e0%b8%a7%e0%b8%a2%e0%b9%82%e0%b8%a5%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>หนุน "<persName><addName>มวล</addName></persName>" ชกต่อ เบนสภามวยโลก</headline>
<lead>"<persName><addName>มวล</addName></persName>" <persName><forename>ประมวลศักดิ์</forename> <addName>ก่อเกียรติยิม</addName></persName> นักชกวัย 40 ปี อกหักเป็นครั้งที่ 2 แม้จะสวมหัวใจสิงห์เดินหน้าไล่ต่อย <persName><forename>โฮเซ่</forename> <surname>โลเปซ</surname></persName> คู่ชกชาวเปอร์โตริโก แต่หมัดไม่แม่นพอ แถมยังโดนสวนกลับเป็นชุดๆ สุดท้ายพ่ายแต้มขาดลอย ชวดแชมป์โลกรุ่นจูเนียร์แบนตัมเวท องค์กรมวยโลก เจ้าตัวเปิดใจขอโทษแฟนที่ทำให้ผิดหวัง พร้อมยืดอกรับ <persName><surname>โลเปซ</surname></persName> เก่งจริง แต่ก็มีลูกตุกติกเยอะ และกรรมการบนเวทีก็ไม่เตือน ด้าน <persName><addName>เสี่ยโก้</addName></persName> ยังคงให้<persName><forename>ประมวลศักดิ์</forename></persName>สู้ต่อ เพราะแพ้แบบประทับใจ โดยจะเบนเป้าไปที่สถาบันสภามวยโลกแทน</lead>
<neck></neck>
<body><p>ศึกชิงแชมป์โลกที่ว่าในรุ่นจูเนียร์แบนตัมเวท 115 ปอนด์ องค์กรมวยโลก (ดับเบิลยูบีโอ) ระหว่าง <persName><forename>ประมวลศักดิ์</forename> <addName>ก่อเกียรติยิม</addName></persName> รองแชมป์อันดับ 1 ชาวไทยวัย 40 ปี กับ <persName><forename>โฮเซ่</forename> <surname>โลเปซ</surname></persName> รองแชมป์อันดับ 2 ชาวเปอร์โตริกันวัย 37 ปี มีขึ้นเมื่อเช้าวันอาทิตย์ที่ 29 มีนาคม ที่ประเทศเปอร์โตริโก ท่ามกลางแฟนมวยเจ้าถิ่นที่เข้ามาให้กำลังใจ<persName><surname>โลเปซ</surname></persName>เรือนหมื่น</p>
<p>เกมการชกช่วง 4 ยกแรก <persName><forename>ประมวลศักดิ์</forename></persName> รูปร่างดูเล็กกว่า พยามยามเดินหน้าออกต่อยหมัดซ้ายขวา ขณะที่ <persName><forename>โฮเซ่</forename> <surname>โลเปซ</surname></persName> ก็ต่อยหมัดสวนเป็นชุดได้ดีกว่า แถมบางจังหวะนักชกไทยโดนเข้าถึงกับหน้าหงาย แต่จากนั้นยก 5 เป็นต้นไป <persName><forename>ประมวลศักดิ์</forename></persName> เดินรุกไล่บ้าง เน้นต่อยลำตัวเป้าใหญ่ <persName><surname>โลเปซ</surname></persName> ก็ตอบโต้เช่นกัน เกมแลกกันสนุกแต่ด้วยความใหญ่โตของ<persName><surname>โลเปซ</surname></persName> โดนหมัดเต็มๆ ก็ค่อยไม่มีอาการ แม้<persName><forename>ประมวลศักดิ์</forename></persName>จะเร่งต่อยเป็นชุด แต่น้ำหนักหมัดไม่สามารถกดนักชกเจ้าถิ่นได้</p>
<p>เกมช่วงท้ายบีบให้นักมวยไทยต้องเดินลุยต่อย <persName><surname>โลเปซ</surname></persName> ปิดป้องรัดกุม และคอยหนีบหมัดตลอดเวลา กรรมการก็ไม่ค่อยเตือน สร้างความหนักใจให้<persName><forename>ประมวลศักดิ์</forename></persName>อย่างมาก จนต้องลุยต่อยลำตัวมั่วไปหมด และ<persName><surname>โลเปซ</surname></persName>เองก็มีหมัดชุดออกมาโต้ ครบ 12 ยกกรรมการรวมแต้มให้ <persName><forename>โฮเซ่</forename> <surname>โลเปซ</surname></persName> ชนะคะแนนไป คว้าแชมป์โลกที่ว่างรุ่นจูเนียร์แบนตัมเวท องค์กรมวยโลกไปครอง ด้วยคะแนนจากกรรมการ 3 คน 117-111, 117-111 และ 116-112</p>
<p>หลังการชก <persName><forename>ประมวลศักดิ์</forename></persName> กล่าวว่า ต้องขอโทษแฟนมวยชาวไทยที่ทำไม่สำเร็จเป็นครั้งที่ 2 เป็นเพราะว่า <persName><surname>โลเปซ</surname></persName> นั้นเก่งจริง แต่อย่างไรก็ตามจุดที่ทำให้หนักใจคือเขาต่อยตุกติกเยอะ โดยเฉพาะเรื่องของการหนีบหมัด และกรรมการผู้ห้ามไม่ยอมเตือน ทำให้ออกหมัดลำบากมาก ทั้งที่เรี่ยวแรงยังเหลืออีกเยอะ ส่วนอนาคตจะไปทางไหนแล้วแต่<persName><addName>เสี่ยโก้</addName></persName></p>
<p>อย่างไรก็ตาม "<persName><addName>เสี่ยโก้</addName></persName>" <persName><forename>ก่อเกียรติ</forename> <surname>พาณิชยารมณ์</surname></persName> ผู้จัดการกล่าวว่า การชกครั้งนี้แม้<persName><forename>ประมวลศักดิ์</forename></persName>จะแพ้ชวดแชมป์โลก แต่ถือว่าทำหน้าที่ได้ดี ถือว่าแพ้แบบประทับใจ และสู้ตลอดทั้งเกม ดังนั้นเราจึงต้องสร้างสรรค์กันต่อไป โดยจะเบนเข็มไปที่สถาบันสภามวยโลก (ดับเบิลยูบีซี) ในรุ่น 115 ปอนด์แทน</p></body>
</news>
