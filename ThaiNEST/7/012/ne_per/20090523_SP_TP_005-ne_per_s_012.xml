<teiHeader>
<fileDesc>
<titleStmt>
  <title>"ธงชัย"ยังมีลุ้น ลุยยูเอสโอเพน เมเจอร์2ของปี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230509/5095  </bibl>
</sourceDesc>
</fileDesc>
</teiHeader>
<news>
<headline>"<persName><forename>ธงชัย</forename></persName>"ยังมีลุ้น ลุยยูเอสโอเพน เมเจอร์2ของปี</headline>
<lead><persName><forename>ธงชัย</forename>  <surname>ใจดี</surname></persName>  ยังมีลุ้นที่จะเข้าไปเล่นในศึกยูเอสโอเพ่นเป็นสมัยที่  2  ให้ได้   หลังจบสกอร์รอบแรกเก็บเข้ามา  1  อันเดอร์พาร์  71  อยู่อันดับ  30  ร่วม  ส่วนอีก  2  โปรไทย  อาการร่อแร่  ในศึกพีจีเอยูโรเปี้ยนทัวร์รายการบีเอ็มดับเบิลยู  พีจีเอ  แชมเปียนชิพ  ชิงเงินรางวัลรวม  4.5  ล้านยูโร  ที่สนามเวนต์เวิร์ธ  กอล์ฟ  คลับ  ในเมืองเชอร์รีย์  ประเทศอังกฤษ</lead>
<neck></neck>
<body><p><persName><forename>ธงชัย</forename>   <surname>ใจดี</surname></persName>   ยอดนักกอล์ฟจากลพบุรี  อดีตนักกอล์ฟทำเงินสูงสุดของเอเชียนทัวร์  2   สมัย  ในปี  2001  และ  2004  ที่ต้องการโชว์ผลงานให้ดีในรายการนี้  เพื่อสิทธิลงเล่นยูเอสโอเพน  เมเจอร์รายการที่  2  ของปีในเดือนหน้า  ออกสตาร์ทรอบแรกได้ไม่เลว  เก็บเข้ามา  1  อันเดอร์พาร์  71  จากการทำ  4  เบอร์ดี้  และเสียไป  3  โบกี้ </p>
<p>ก่อนลงแข่งขันรายการนี้อันดับโลกอย่างเป็นทางการของ  <persName><forename>ธงชัย</forename>  <surname>ใจดี</surname></persName>  อยู่ในอันดับ  52  ซึ่งเมื่อจบการแข่งขันรายการนี้  เขาต้องทำอันดับของตัวเองขึ้นไปติดอยู่ใน  50  อันดับแรกของโลกให้ได้  เพื่อสิทธิที่จะลงแข่งขันยูเอสโอเพนเป็นครั้งที่  2  ในชีวิต  โดยการแข่งขันในปีนี้จะจัดขึ้นที่เบธเพจ  สเตท  ในนิวยอร์ก </p>
<p>สำหรับสกอร์  1  อันเดอร์พาร์  71  ของ<persName><forename>ธงชัย</forename></persName>นั้น  ทำให้เขาอยู่ในอันดับที่  30  ร่วม  ส่วนผลงานของนักกอล์ฟไทยอีก  2  คนในรายการนี้นั้น  <persName><forename>ประหยัด</forename>  <surname>มากแสง</surname></persName>  ทำผลงานได้ไม่ดีตีเกินไป  4  โอเวอร์พาร์  76  อยู่อันดับ  107  ร่วม  ขณะที่  <persName><forename>ชัพชัย</forename>  <surname>นิราช</surname></persName>  ตีเกินไปถึง  6  โอเวอร์พาร์  78  อยู่อันดับที่  135  ร่วม </p>
<p>ตำแหน่งผู้นำหลังจบรอบแรกนั้นเป็น  <persName><forename>เดวิด</forename>  <surname>ฮอร์ซี</surname></persName>  นักกอล์ฟจากสหราชอาณาจักร  โดยโปรวัย  24  ปี  จากอังกฤษ  เก็บเข้ามา  6  เบอร์ดี้  แต่เสียไป  1  โบกี้  จบรอบแรก  5  อันเดอร์พาร์  67  นำการแข่งขันร่วมกับ  <persName><forename>แอนโธนี</forename>  <surname>วอลล์</surname></persName>  จากเวลส์  และ<persName><forename>กอนซาโล</forename>  <surname>เฟอร์นานเดซ-คาสตาโน</surname></persName>  จากสเปน </p>
<p>หลังจบรอบแรก  <persName><surname>ฮอร์ซี</surname></persName>ออกมาเปิดเผยว่า  เขาพยายามอย่างเต็มที่ที่จะชนะการแข่งขันรายการนี้  เพื่อเป็นกำลังใจให้กับคุณแม่ของเขาที่กำลังต่อสู้กับโรคมะเร็งเต้านม  "คุณแม่ของผมคงกำลังนั่งดูรายงานสดผลการแข่งขัน   และดูการแข่งผ่านทางโทรทัศน์  และก็หวังว่าแม่จะติดตามอยู่ต่อไป" </p>
<p>ในกลุ่มที่ตามกลุ่มผู้นำอยู่เพียง  1  สโตรกนั้น  ตามเข้ามาเท่ากันถึง  5  คน  ประกอบด้วย  <persName><forename>มิเกล</forename>  <middlename>แองเจล</middlename>  <surname>จิมิเนซ</surname></persName>  จากสเปน,  <persName><forename>นิคลาส</forename>  <surname>ฟาสธ์</surname></persName>  จากสวีเดน,  <persName><forename>ชาร์ล</forename>  <surname>ชวาร์ตเซล</surname></persName>  จากแอฟริกาใต้  และ  2  โปรเจ้าถิ่น  <persName><forename>รอสส์</forename>  <surname>ฟิสเชอร์</surname></persName>  กับ<persName><forename>แบร์รี</forename>  <surname>เลน</surname></persName>.</p></body>
</news>
