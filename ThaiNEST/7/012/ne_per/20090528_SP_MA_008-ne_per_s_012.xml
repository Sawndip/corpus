<teiHeader>
<fileDesc>
<titleStmt>
  <title>ลูกสาว"ไทสัน"สิ้นใจแล้ว  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo07280552&sectionid=0114&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ลูกสาว"<persName><surname>ไทสัน</surname></persName>"สิ้นใจแล้ว</headline>
<lead></lead>
<neck></neck>
<body><p><persName><forename>ไมก์</forename> <surname>ไทสัน</surname></persName> อดีตแชมป์มวยโลกชื่อก้องชาวอเมริกัน ต้องสูญเสียลูกสาว <persName><forename>เอ็กโซดัส</forename></persName> ขณะมีอายุแค่เพียง 4 ปีเท่านั้น หลังเกิดอุบัติเหตุสลดสายไฟเครื่องออกกำลังกายรัดคอที่บ้านพักในฟีนิกซ์ รัฐอริโซนา เมื่อวันที่ 25 พฤษภาคม และแพทย์ต้องใส่เครื่องช่วยหายใจให้แต่สุดท้ายก็ไม่อาจยื้อชีวิตเอาไว้ได้ เสียชีวิตเมื่อเวลาท้องถิ่น 11.45 น. ของวันที่ 26 พฤษภาคม เจ้าหน้าที่ตำรวจเมืองฟีนิกซ์เชื่อว่าโศกนาฏกรรมครั้งนี้เป็นอุบัติเหตุ เพราะ<persName><forename>เอ็กโซดัส</forename></persName>อาจเอาศีรษะลอดสายไฟที่ห้อยจากเครื่องวิ่งสายพานเองตามประสาเด็กๆ หรือไม่ก็ลื่นล้มจนทำให้สายไฟรัดคอและดิ้นไม่หลุด</p>
<p>ภายหลังการเสียชีวิตของหนูน้อย ครอบครัวของ<persName><surname>ไทสัน</surname></persName>ก็ออกแถลงการณ์ว่า "ขอขอบคุณทุกกำลังใจจากทั่วโลก เวลานี้คงไม่มีคำไหนจะบรรยายความสูญเสียที่น่าเศร้าของเอ็กโซดัสผู้เป็นที่รักของพวกเราได้ และอยากขอให้ทุกท่านเคารพความเป็นส่วนตัวในช่วงเวลาอันแสนเจ็บปวดและหดหู่ที่ครอบครัวต้องเผชิญในขณะนี้"</p>
<p>ด้านสำนักข่าวต่างประเทศรายงานว่า บรรดาเพื่อนบ้านต่างรู้สึกเสียใจในโศกนาฏกรรมครั้งนี้ เพราะ<persName><forename>เอ็กโซดัส</forename></persName>เป็นเด็กหญิงที่น่ารักและเป็นขวัญใจของคนในละแวกนั้น ส่วน<persName><surname>ไทสัน</surname></persName>ถึงจะไม่ได้อาศัยอยู่ที่นั่น ก็มักจะมาเยี่ยมลูกๆ เสมอ ซึ่งหลังเกิดอุบัติเหตุ <persName><surname>ไทสัน</surname></persName>ก็รีบบินจากลาสเวกัสไปเฝ้าลูกสาวที่โรงพยาบาลทันที</p></body>
</news>
