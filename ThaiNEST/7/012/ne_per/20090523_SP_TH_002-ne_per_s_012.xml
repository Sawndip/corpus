<teiHeader>
<fileDesc>
<titleStmt>
  <title>ไอทีเอฟ ปรับเงินออสซี่ หลังปฏิเสธหวดที่อินเดีย  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 05:15:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7887  </bibl>
</sourceDesc>
</fileDesc>
</teiHeader>
<news>
<headline>ไอทีเอฟ ปรับเงินออสซี่ หลังปฏิเสธหวดที่อินเดีย</headline>
<lead>สหพันธ์เทนนิสนานาชาติ สั่งปรับเงิน สมาคมเทนนิสของออสเตรเลีย  10,000 เหรียญสหรัฐฯ หลังจากปฏิเสธเดินทางไปแข่งขันศึกเทนนิสเดวิส คัพ โซนเอเชีย/โอเชียเนีย ที่ประเทศอินเดีย เมื่อต้นเดือนพ.ค.ที่ผ่าน เนื่องจากหวั่นเกิดเหตุอันตรายกับผู้เล่น</lead>
<neck></neck>
<body><p>สำนักข่าวต่างประเทศรายงานวานนี้ (22 พ.ค.) ว่า? สหพันธ์เทนนิสนานาชาติ (ไอทีเอฟ) จัดการปรับเงิน สมาคมเทนนิสออสเตรเลีย (ทีเอ) 10,00 0 เหรียญสหรัฐฯ (ประมาณ 345,000 บาท) หลังจากปฏิเสธเดินทางไปแข่งขันศึกเทนนิสเดวิส คัพ กลุ่ม 1 รอบ 3  โซนเอเชีย/โอเชียเนีย ที่นครเชนไน ประเทศอินเดีย  ในระหว่างวันที่ 8-10 พ.ค.ที่ผ่านมา</p>
<p>สมาคมเทนนิสออสเตรเลีย ซึ่งเป็นแชมป์เทนนิสรายการนี้ถึง 28 สมัย ไม่ยินดีที่จะให้นักเทนนิสของพวกเขาลงแข่งขัน ภายหลังจากเกิดเหตุก่อการร้ายกับนักคริเกตของทีมชาติศรีลังกา ที่ประเทศปากีสถาน ซึ่งส่งผลให้ นักกีฬาบาดเจ็บไป 7 คน ขณะที่เจ้าหน้าที่ตำรวจและคนขับรถเสียชีวิตรวม 6 ราย</p>
<p>ออสเตรเลีย ได้เรียกร้องให้ทาง ไอทีเอฟ เลื่อนกำหนดการแข่งขันออกไป ในระหว่างการเลือกตั้งอันดุเดือดของอินเดีย เนื่องจากหวั่นเกรงเรื่องความปลอดภัย แต่ก็ได้รับการปฏิเสธ ซึ่งทำให้พวกเขาตัดสินใจไม่ส่งทีมลงแข่งขัน ก่อนที่จะถูก ไอทีเอฟ ปรับแพ้ และให้ อินเดีย ได้สิทธิ์เข้าไปเล่นในรายการ เดวิส คัพ เวิลด์ กรุ๊ป รอบเพลย์ออฟ ช่วงเดือนก.ย. ไปโดยปริยาย</p>
<p>ทั้งนี้ นอกจากจะถูกปรับเงินแล้ว องค์กรหวดลูกสักหลาดของออสเตรเลีย ก็จะเสียสิทธิ์ในการเลือกสังเวียนสำหรับลงทำการแข่งขันแมทช์ในบ้านของตัวเอง ศึกเทนนิสเดวิส คัพ ในฤดูกาลหน้า รวมถึงต้องจ่ายค่าเสียหายที่เกิดขึ้นให้กับไอทีเอฟและสมาคมเทนนิสของอินเดีย อย่างไรก็ตาม พวกเขาจะไม่ถูกห้ามแข่งในทัวร์นาเมนต์ 2010 แต่อย่างใด</p></body>
</news>
