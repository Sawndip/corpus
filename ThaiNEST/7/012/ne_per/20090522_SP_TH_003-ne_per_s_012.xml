<teiHeader>
<fileDesc>
<titleStmt>
  <title>คอเทนนิสเต็มอิ่ม ทรูสปอร์ตยิงสด เฟรนช์ โอเพ่น  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-22 20:30:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7808  </bibl>
</sourceDesc>
</fileDesc>
</teiHeader>
<news>
<headline>คอเทนนิสเต็มอิ่ม ทรูสปอร์ตยิงสด เฟรนช์ โอเพ่น</headline>
<lead>แฟนเทนนิสห้ามพลาด ศึกแกรนด์สแลมที่ 2 ของปี �เฟรนช์ โอเพ่น 2009� ชมการไล่ล่าแชมป์ชายเดี่ยวสมัยที่ 5 ติดต่อกันของ <persName><forename>ราฟาเอล</forename> <surname>นาดาล</surname></persName> และการกลับมาอีกครั้งของนางฟ้าจากแดนหมีขาว <persName><forename>มาเรีย</forename> <surname>ชาราโปวา</surname></persName> ทรูสปอร์ต ถ่ายทอดสดให้ชมทุกวัน ตั้งแต่ 24 พ.ค. ถึง 7 มิ.ย.นี้ ทางทรูสปอร์ต 4 (ช่อง 62)</lead>
<neck></neck>
<body><p>การแข่งขันเทนนิส �เฟรนช์ โอเพ่น� รายการแกรนด์สแลมที่ 2 ของปี 2009 จะมีขึ้นที่สนามโรลังด์ การ์โรส์ กรุงปารีส ประเทศฝรั่งเศส โดยปีนี้ แม้เศรษฐกิจทั่วโลก จะอยู่ในช่วงขาลง แต่ว่าคณะกรรมการจัดการแข่งขัน กลับมีการเพิ่มเงินรางวัลมากขึ้นกว่าปีที่แล้ว กว่า 800 ล้านบาทเลยทีเดียว</p>
<p>ปีที่แล้ว <persName><forename>ราฟาเอล</forename> <surname>นาดาล</surname></persName> ยอดนักหวดลูกสักหลาดชาวเมืองกระทิงดุ �สเปน� สร้างประวัติศาสตร์ คว้าแชมป์รายการนี้ไปครองเป็นปีที่ 4 ติดต่อกัน โดยเอาชนะ <persName><forename>โรเจอร์</forename> <surname>เฟเดอเรอร์</surname></persName> ขาดลอย 6-1,6-3,6-0 ก่อนที่ <persName><surname>นาดาล</surname></persName> จะก้าวแซง <persName><surname>เฟเดอเรอร์</surname></persName> ขึ้นไปเป็นมือ 1 ของโลกในที่สุด </p>
<p>มาปีนี้ ยอดนักเทนนิสถนัดซ้ายชาวสเปน ตั้งเป้าว่าจะขอสร้างตำนานคว้าแชมป์มาครองเป็นสมัยที่ 5 ติดต่อกันให้ได้ คู่แข่งสำคัญของ <persName><surname>นาดาล</surname></persName> ยังคงหนีไม่พ้นอดีตมือ 1 ของโลกอย่าง �<persName><addName>เฟดเอ็กซ์</addName></persName>� <persName><forename>โรเจอร์</forename> <surname>เฟเดอเรอร์</surname></persName> ยอดนักเทนนิสชาวสวิตเซอร์แลนด์ ผู้กำลังจะเป็นพ่อคน</p>
<p><persName><surname>นาดาล</surname></persName> เพิ่งจะพลาดท่าแพ้ต่อ <persName><surname>เฟเดอเรอร์</surname></persName> ในรอบชิงชนะเลิศรายการ �มาดริด มาสเตอร์� เมื่อสุดสัปดาห์ที่แล้ว ยอมรับว่า การลุ้นแชมป์ที่ปารีส ที่จะเริ่มในช่วงสุดสัปดาห์หน้า จะเป็นงานที่ยากยิ่งสำหรับเขา โดยเฉพาะอย่างยิ่ง กับคู่แข่งอย่าง <persName><addName>เฟดเอ็กซ์</addName></persName></p>
<p>นอกจากนี้ นักหวดที่น่าจับตามองในประเภทชายเดี่ยว ยังมี <persName><forename>โนวัค</forename> <surname>ยอโควิช</surname></persName> มืออันดับ 4 ของโลกชาวเซอร์เบีย ที่มีผลงานไม่เลวในปีนี้ โดยเฉพาะอย่างยิ่งบนคอร์ทดิน ที่เขาสามารถเอาชนะ <persName><surname>เฟเดอเรอร์</surname></persName>ได้ ในรอบตัดเชือกที่ฮัมบูร์ก และในรายการมาดริด มาสเตอร์ ก็เล่นกับ <persName><surname>นาดาล</surname></persName> กว่า 4 ชั่วโมง ในรอบรองชนะเลิศ ก่อนแพ้ไปอย่างฉิวเฉียด</p>
<p>ในขณะที่ <persName><forename>แอนดี</forename> <surname>เมอร์เรย์</surname></persName> นักหวดมือ 3 ของโลกชาวสกอตแลนด์ ก็น่าจับตามองเช่นกัน ส่วนในประเภทหญิงเดี่ยว ปีที่แล้ว <persName><forename>อนา</forename> <surname>อิวาโนวิช</surname></persName> นักหวดคนสวยจากเซอร์เบีย สร้างประวัติศาสตร์เป็นนักเทนนิสเซิร์บ หญิงคนแรกที่คว้าแชมป์รายการแกรนด์สแลม ด้วยการเอาชนะ <persName><forename>ดินารา</forename> <surname>ซาฟินา</surname></persName> นักหวดชาวรัสเซีย 2 เซตรวดในรอบชิงชนะเลิศ</p>
<p>มาปีนี้ "น้อง<persName><forename>อนา</forename></persName>" ก็พร้อมจะมาป้องกันแชมป์ของเธอ แต่ไฮไลท์ของประเภทหญิงเดี่ยวคราวนี้ กลับอยู่ที่การกลับมาอีกครั้งของ <persName><forename>มาเรีย</forename> <surname>ชาราโปวา</surname></persName> นักหวดสาวสวยจากแดนหมีขาว �รัสเซีย� อดีตมือ 1 ของโลก ที่หายไปร่วม 10 เดือนจากอาการบาดเจ็บ</p>
<p>สำหรับตัวเต็งในประเภทหญิงเดี่ยวปีนี้ หนีไม่พ้น <persName><forename>ดินารา</forename> <surname>ซาฟินา</surname></persName> มือ 1 ของโลกคนปัจจุบันจากรัสเซีย ที่เพิ่งคว้าแชมป์บนคอร์ทดิน 2 รายการติดต่อกัน นอกนั้นก็มี �<persName><addName>เจเจ</addName></persName>� <persName><forename>เยเลน่า</forename> <surname>ยานโควิช</surname></persName> อดีตมือ 1 ของโลกจากเซอร์เบีย รวมทั้ง 2 ศรีพี่น้องตระกูล<persName><surname>วิลเลี่ยมส์</surname></persName> <persName><forename>วีนัส</forename></persName> และ <persName><forename>เซเรน่า</forename></persName> จากสหรัฐ และในประเภทหญิงเดี่ยวนี้ �<persName><addName>แทมมี่</addName></persName>� <persName><forename>แทมมารีน</forename> <surname>ธนสุกาญจน์</surname></persName> นักหวดหญิงขวัญใจชาวไทย? ซึ่งเป็นมืออันดับที่ 51 ของโลก ก็ได้สิทธิเข้าร่วมชิงชัยด้วยเช่นกัน</p>
<p>งานนี้ แฟน ๆ กีฬาลูกสักหลาด ติดตามถ่ายทอดสดการแข่งขันเทนนิส �เฟรนช์ โอเพ่น 2009� ได้ระหว่างวันที่ 24 พ.ค. - 7 มิ.ย. นี้ โดยทุกวันจะเริ่มถ่ายทอดสดตั้งแต่เวลา 16.00 น. - 02.00 น. ทางทรูสปอร์ต 4 (ช่อง 62)</p></body>
</news>
