<teiHeader>
<fileDesc>
<titleStmt>
  <title>โผสภาบอล"บังยี2"หน้าเก่าหลุด 7  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/31/news_28475073.php?news_id=28475073  </bibl>
</sourceDesc>
</fileDesc>
</teiHeader>
<news>
<headline>โผสภาบอล"<persName><addName>บังยี2</addName></persName>"หน้าเก่าหลุด 7</headline>
<lead>เลือกตั้งประมุขลูกหนังไทยวันนี้ (31 มี.ค.) "<persName><addName>บังยี</addName></persName>" <persName><forename>วรวีร์</forename> <surname>มะกูดี</surname></persName> ไร้คู่ต่อกรจ่อนั่งตำแหน่งนายกสมาคมเป็นสมัยที่ 2 ติดต่อกันแน่นอน ขณะที่ "<persName><addName>บิ๊กน้อย</addName></persName>" <persName><forename>ชัยโชค</forename> <surname>พุ่มพวง</surname></persName> นำ 7 สภากรรมการบริหารชุดเก่ากระเด็นหลุดโผทีมงานบริหารชุดใหม่ ด้านงบประมาณประจำปีปิดหีบงบดุลมีรายรับมากกว่ารายจ่าย ส่วนอาคารที่ทำการใหม่ที่หนองจอกกำหนดเสร็จสิ้นในเดือนมิ.ย. นี้</lead>
<neck></neck>
<body><p>สมาคมฟุตบอลแห่งประเทศไทย กำหนดประชุมใหญ่สามัญประจำปี ในวันที่ 31 มี.ค. นี้ ซึ่งมีวาระสำคัญคือการเลือกตั้งนายกสมาคมคนใหม่ และ คาดว่า "<persName><addName>บังยี</addName></persName>" <persName><forename>วรวีร์</forename> <surname>มะกูดี</surname></persName> จะได้รับการเลือกตั้งให้ทำหน้าที่เป็นสมัยที่ 2 ติดต่อกัน เพราะไม่มีผู้สมัครลงชิงชัยด้วย ซึ่งหลังจาก "<persName><addName>บังยี</addName></persName>" เข้ารับตำแหน่งแล้ว จะต้องแต่งตั้งสภาคู่ใจจำนวน 18 คน เข้ามาร่วมงาน ปรากฏว่า จากสภาชุดเดิมจะต้องมีการเปลี่ยนแปลงแน่นอนอย่างน้อย 6 ตำแหน่ง</p>
<p>สาเหตุที่ต้องหลุดไปเนื่องจากดำรงตำแหน่งมาครบ 2 สมัย (4 ปี) ตามพระราชบัญญัติการกีฬาแห่งประเทศไทย ทำให้สภาชุดเก่าทั้ง 7 คน ประกอบด้วย "<persName><addName>บิ๊กน้อย</addName></persName>" <persName><forename>ชัยโชค</forename> <surname>พุ่มพวง</surname></persName> อุปนายกคนที่ 4 และกรรมการกลางอีก 5 คน ได้แก่ <persName><roleName>พล.ต.</roleName><forename>ฐิติวัชร</forename> <surname>กำลังเอก</surname></persName>, <persName><forename>สรัญ</forename> <surname>รังคสิริ</surname></persName>, <persName><forename>ธัญญา</forename> <surname>โพธิ์วิจิตร</surname></persName>, <persName><forename>สามารถ</forename> <surname>มะลูลีม</surname></persName>, <persName><forename>วรวิทย์</forename> <surname>หงวนศิริ</surname></persName> ต้องหลุดจากตำแหน่งไป</p>
<p>"<persName><addName>มร.โอเค</addName></persName>" <persName><forename>องอาจ</forename> <surname>ก่อสินค้า</surname></persName> รักษาการเลขาธิการสมาคม เปิดเผยว่า การสรุปยอดรายรับ-รายจ่ายของสมาคมฟุตบอล เมื่อสิ้นปี 2551 ที่ผ่านมา สมาคมจะมีเงินคงเหลือในบัญชีที่เป็นรายรับมากกว่ารายจ่ายแน่นอน และในการบริหารงานต่อไปคงเป็นเรื่องที่นายกสมาคมจะดำเนินการ แต่อย่างไรก็ตามเท่าที่ทราบมา เป้าหมายใหญ่คือการพัฒนาฟุตบอลไทยทั้งระบบ รวมถึงทีมชาติชุดใหญ่ เราตั้งเป้าหมายเอาไว้ว่าต้องก้าวขึ้นไปติดท็อปโฟว์ของเอเชียให้ได้</p>
<p>ด้าน "<persName><addName>บังยี</addName></persName>" <persName><forename>วรวีร์</forename> <surname>มะกูดี</surname></persName> ว่าที่นายกสมาคมฟุตบอล กล่าวว่า หากได้รับเลือกตั้งเป็นนายกสมาคม จะยังคงสานงานที่ทำค้างเอาไว้ให้สำเร็จ รวมไปถึงการพัฒนาฟุตบอลไทยทั้งระบบ โดยอาศัยโครงการวิชั่นไทยแลนด์ ที่เราได้เริ่มต้นให้ชลบุรีเป็นต้นแบบ หากประสบความสำเร็จจะกระจายไปสู่ทุกจังหวัด ซึ่งจะช่วยในการพัฒนาฟุตบอลลีกและทีมชาติไทย ขณะเดียวกันในเดือนมิ.ย. ที่จะถึงนี้ อาคารที่ทำการใหม่ของสมาคม กำหนดแล้วเสร็จพร้อมเข้าทำงาน แต่ในส่วนของสมาคมฟุตบอลเดิมที่สนามศุภชลาศัย เราจะยังคงไว้เพื่อใช้ในการประสานงานเวลามีแมทช์แข่งขัน</p></body>
</news>
