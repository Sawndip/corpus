<teiHeader>
<fileDesc>
<titleStmt>
  <title>เอสแบคนนท์ลุยสู้บอลโต๊ะเล็ก ส่งทีมเยาวชน18ปีร่วมแข่งขัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=153948  </bibl>
</sourceDesc>
</fileDesc>
</teiHeader>
<news>
<headline>เอสแบคนนท์ลุยสู้บอลโต๊ะเล็ก ส่งทีมเยาวชน18ปีร่วมแข่งขัน</headline>
<lead></lead>
<neck></neck>
<body><p><persName><roleName>ดร.</roleName><forename>ประสาน</forename> <surname>ประวัติรุ่งเรือง</surname></persName> ผู้อำนวยการของโรงเรียนสยามบริหารธุรกิจนนทบุรีหรือที่เรียกชื่อกันสั้นๆว่าเอสแบคนนท์ได้เปิดเผยว่า สืบเนื่องจากการที่วิทยาลัยนอร์ทกรุงเทพ เขตดอนเมืองกรุงเทพมหานครได้จัดให้มีการแข่งขันฟุตซอลเยาวชนฤดูร้อนต้านยาเสพติด" นอร์ทกรุงเทพฟุตซอลคัพ" ครั้งที่ 3 ชิงถ้วยประทาน ของ</p>
<p><persName><roleName>ทูลกระหม่อมหญิง</roleName><forename>อุบลรัตนราชกัญญา สิริวัฒนาพรรณวดี</forename></persName> ระหว่าง 2 เม.ย. - 7 พ.ค. รุ่น 16, 18 ปี และประชาชน ที่สนามอาคารกีฬาเฉลิมพระเกียรติ 80 พรรษาในวิทยาลัยนอร์ทกรุงเทพนั้น </p>
<p>โรงเรียนสยามบริหารธุรกิจนนทบุรีหรือเอสแบคนนท์ ซึ่งเป็นสถาบันการศึกษาพร้อมให้การส่งเสริมสนับสนุนด้วยการส่งทีมฟุตซอลรุ่นอายุ18 ปี เข้าร่วมการแข่งขันเป็นที่แน่นอน ทั้งนี้เพื่อให้นักเรียนได้รู้จักใช้เวลาว่างในช่วงปิดภาคเรียนให้ได้เกิดประโยชน์กับสภาพร่างกายและจิตใจด้วยการหันมาเล่นกีฬา นอกจากนี้ยังเป็นฝึกความพร้อมเพื่อก้าวไปเป็นนักกีฬาฟุตซอลอาชีพที่แข็งแกร่งในอนาคตอีกด้วย สำหรับทีมฟุตซอลที่มีความสนใจจะทีมเข้าร่วมการแข่งขันครั้งนี้สามารถสอบถามได้ที่ 02 972 7200 ต่อ 190
</p></body>
</news>
