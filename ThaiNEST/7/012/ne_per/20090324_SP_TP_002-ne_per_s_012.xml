<teiHeader>
<fileDesc>
<titleStmt>
  <title>บอลเจ้าภาพเข้าชิงโคราช  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-24 22:18:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/240309/2242  </bibl>
</sourceDesc>
</fileDesc>
</teiHeader>
<news>
<headline>บอลเจ้าภาพเข้าชิงโคราช</headline>
<lead>การแข่งขันกีฬาเยาวชนแห่งชาติ  ครั้งที่  25  "กาญจนบุรีเกมส์"  เมื่อวันที่  24  มี.ค.ที่ผ่านมา  เป็นวันที่สิบของการแข่งขันแล้ว  โดยวันนี้มีการชิงชัยกัน  42  เหรียญทอง  แต่ที่ถือว่าเป็นไฮไลต์วันนี้ก็คือการแข่งขันฟุตบอลรอบรองชนะเลิศทั้งประเภททีมชายและทีมหญิง</lead>
<neck></neck>
<body><p>ทีมชายที่สนามกีฬากลางจังหวัดกาญจนบุรี  (กลีบบัว)  คู่แรก  สุพรรณบุรี  กับ  นครราชสีมา  จบเกม  90  นาทีทั้ง  2  ทีมเสมอกัน  1-1  โดยสุพรรณบุรีได้จาก  <persName><forename>วัชรพงษ์ </forename> <surname>ภูผา</surname>  </persName> ส่วนนครราชสีมาได้จาก   <persName><forename>พัฒนา </forename> <surname>ซอกจอหอ </surname></persName> ต้องตัดสินด้วยการดวลจุดโทษ  ปรากฏว่า  นครราชสีมา  แม่นโทษกว่ายิงเข้า  4  คน  คือ  <persName><forename>โชคชัย</forename><surname>  เกิดจันทึก</surname></persName>,  <persName><forename>ชญาวัต</forename>  <surname>ศรีนาวงษ์</surname></persName>,  <persName><forename>อดิศร </forename> <surname>พานิชนอก</surname></persName>,  <persName><forename>กิตติชัย</forename>  <surname>รักบุตร</surname></persName>  ส่วนสุพรรณบุรียิงเข้า  3  คน  คือ  <persName><forename>ศุภฤกษ์</forename>  <surname>หงส์ทอง</surname></persName>,  <persName><forename>นิรุธ </forename> <surname>จำเริญศรี</surname></persName>,  <persName><forename>วิสิทธิ์</forename>  <surname>ดอนอาจ </surname></persName> ทำให้นครราชสีมาเอาชนะสุพรรณบุรีไปหวุดหวิด  5-4  ประตู  ได้เข้าชงชนะเลิศ</p>
<p>คู่ที่  2  "เจ้าภาพ"  กาญจนบุรี  ในฐานะแชมป์เก่า  พบกับ  สมุทรปราการ  โดยวันนี้กองเชียร์ชาวกาญจนบุรีแห่มาเชียร์กันแน่นขนัด  แม้ว่าก่อนการแข่งขันฝนจะตกลงมาก็ตาม  ซึ่งนักเตะกาญจนบุรีก็ไม่ทำให้กองเชียร์ผิดหวัง  เอาชนะสมุทรปราการไปสบายๆ  4-2  โดยครึ่งแรกเจ้าบ้านนำก่อน  2-0  จาก  <persName><forename>ชุติพนธ์ </forename> <surname>ทองแท้</surname> </persName> และ  <persName><forename>กฤษดากรณ์ </forename> <surname>สุขอนันต์</surname></persName>,  ครึ่งหลังกาญจนบุรีได้อีก  2  ประตู  จาก  <persName><forename>ฐานุศร</forename>  <surname>เกตุมณี</surname></persName>,  <persName><forename>พงษ์ศักดิ์ </forename> <surname>สมมุติ </surname></persName> ส่วน  2  ประตูของสมุทรปราการได้จาก  <persName><forename>ศรายุทธ์ </forename> <surname>บุตรสีสิงห์</surname> </persName> คนเดียว  ทำให้เจ้าภาพ  กาญจนบุรี  ได้ป้องกันแชมป์ในบ้าน  พบกับนครราชสีมาในวันพฤหัสบดีที่  26  มีนาคม  ณ  สนามกีฬากลาง  จังหวัดฯ  เวลา  15.30  น.</p>
<p> ส่วนประเภททีมหญิง  ที่สนามกีฬาท่าเรือ-พระแท่น  คู่แรก  กรุงเทพฯ  ไม่รู้หลุดเข้าเข้ามารอบนี้ได้อย่างไร  โดนขอนแก่นเตะซะเละเทะเหมือนหัดใหม่  10-0  ประตู  อีกคู่  นักเตะศรีสะเกษ  เอาชนะ  นครสวรรค์  ไปท่วมท้น  6-0  ประตู.</p></body>
</news>
