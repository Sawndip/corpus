<teiHeader>
<fileDesc>
<titleStmt>
  <title>คุณพระประชันโฉมใหม่ สะล้อแนวดนตรีสองยุค  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/x-cite-kidz/230509/5079  </bibl>
</sourceDesc>
</fileDesc>
</teiHeader>
<news>
<headline>คุณพระประชันโฉมใหม่ สะล้อแนวดนตรีสองยุค</headline>
<lead>ปรับรูปแบบใหม่ยิ่งใหญ่กว่าเดิมแน่นอน!!!  รายการ  "คุณพระช่วย"  จัดการประชันโฉมใหม่เป็นซีซั่นพิเศษกับช่วง  "คุณพระประชันเพลงฮิป"  นำดนตรีไทยไปเล่นร่วมกับเพลงฮิตติดชาร์ตของศิลปินต่างๆ  ทั้งไทยและเทศ  เพื่อให้เกิดความแปลกใหม่  รับรองไม่เคยฟังที่ไหนมาก่อนมีที่นี่ที่เดียว </lead>
<neck></neck>
<body><p>และถือเป็นเป็นมิติใหม่ทางดนตรี  เมื่อวงดนตรีฮิตติดชาร์ตอันดับหนึ่งกับวง  ETC  ยกมาทั้งวงครบทีมขับกล่อมด้วยบทเพลง  "เปลี่ยน"  รับกับการเปลี่ยนแปลงที่ดีของรายการคุณพระช่วย  เลยจัดประชันร่วมกับเครื่องดนตรีสะล้อ  ที่มีน้องๆ  มาร่วมประชันทั้งแชมป์เก่า  2  สมัย  คือ  <persName><addName>เต้</addName></persName>-<persName><forename>ธนวัฒน์</forename>  <surname>อินทรสาลี</surname></persName>  และผู้ท้าชิง  <persName><addName>เบนซ์</addName></persName>-<persName><forename>เกียรติศักดิ์</forename>  <surname>โพศิริ</surname></persName>  มาท้าประชันต้องสื่อความรู้สึกด้วยดนตรีไปยังผู้ชมได้จริง  เรียกว่าจับของดีของ  2  ยุคกับเครื่องดนตรีไทยมาผสมผสานกับดนตรีร่วมสมัยได้อย่างลงตัว</p>
<p>ทั้งนี้น้อง<persName><addName>เต้</addName></persName>-<persName><forename>ธนวัฒน์</forename>  <surname>อินทรสาลี</surname></persName>  เยาวชนไทยผู้รักและร่วมจรรโลงดนตรีไทย  พร้อมกล่าวความรู้สึกว่า  การนำสะล้อมาร่วมเล่นกับดนตรีสากลตามแบบฉบับของวง  ETC  ถือว่าเป็นการประยุกต์ดนตรีแนวใหม่  จุดเด่นเพลงของ  ETC  จะแน่น  ฟังง่าย  ทำให้รวมได้ง่ายกับเครื่องดนตรีสะล้อ
</p>
<p>     ขณะที่  <persName><addName>หนึ่ง</addName></persName>-<persName><forename>อภิวัฒน์</forename>  <surname>พงษ์วาท</surname></persName>  นักร้องนำวง   ETC  เปิดเผยว่า</p>
<p>"รู้สึกดีใจมากที่ทางรายการคุณพระช่วยเปิดโอกาสวง  ETC  ได้สื่อสารบทเพลงรุ่นใหม่บนเวทีอันทรงเกียรติร่วมกับน้องๆ  ที่มีความสามารถเปี่ยมล้น  ถึงแม้จะเป็นเด็กรุ่นใหม่แต่มีใจรักในศิลปวัฒนธรรมอันทรงคุณค่า  สืบสานดนตรีไทยไม่ให้สูญหายไป  ซึ่งน้องๆ  เล่นดนตรีได้ไพเราะมาก  ถือเป็นความแปลกใหม่ที่ไม่เคยมีมาก่อน  เพราะนำเพลงร่วมสมัยมาเล่นร่วมกับเครื่องดนตรีไทย  ที่สำคัญเป็นการผสมผสานที่ลงตัวน่าฟังอีกด้วย  ดีใจครับเพราะพวกเราเป็นคนเหนือก็ได้มาเห็นการประชันของเครื่องดนตรีแบบชาวเหนือ  คือสะล้อซึ่งไพเราะจับใจจริงๆ  ครับ"  <persName><addName>หนึ่ง</addName></persName>กล่าว</p></body>
</news>
