<teiHeader>
<fileDesc>
<titleStmt>
  <title>'เชลซี'เฮ'ฮิดดิงค์'นำทัพยาว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-29 10:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194742&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'เชลซี'เฮ'<persName><surname>ฮิดดิงค์</surname></persName>'นำทัพยาว</headline>
<lead>หมีขาวไฟเขียวควบ 2 เก้าอี้'<persName><addName>เสือเตี้ย</addName></persName>'แฉ'<persName><addName>เปเล่</addName></persName>'เป็นเกย์</lead>
<neck><persName><forename>กุส</forename> <surname>ฮิดดิงค์</surname></persName> กุนซือขัดตาทัพของ"สิงห์สำอาง"เชลซี สื่อเค้าได้คุมทีมต่อไปในฤดูกาลหน้าหลังจากที่สนาคมฟุตบอลรัสเซียแย้มเป็นนัยว่า พร้อมจะปล่อยให้ <persName><surname>ฮิดดิงค์</surname></persName> คุมทีม"สิงห์สำอาง"ควบคู่ไปกับการคุมทีม"หมีขาว"ต่อไปได้ เพราะเชื่อว่า ยอดโค้ชชาวดัตช์สามารถทำนหน้าที่ทั้ง 2 อย่างพร้อมกันได้อย่างไม่มีปัญหา</neck>
<body><p><persName><forename>อเล็กเซย์</forename> <surname>โซโรคิน</surname></persName> เลขาธิการทั่วไปของสมาคมฟุตบอลรัสเซียกล่าวว่า “ถ้าหาก เชลซี บอกว่า พวกเขาต้องการต่อสัญญากับ ฮิดดิงค์ ออกไปอีก เราก็พร้อมจะเจรจากับพวกเขา เพราะเราคิดว่ามันไม่น่าจะมีปัญหา ถ้าหากเป็นสโมสรในรัสเซีย เราคงไม่ยอม เพราะเขาจะต้องสนใจนักเตะในทีมของเขาก่อนทีมอื่น แต่สถานการณ์ตอนนี้ไม่ได้เป็นอย่างนั้น ถ้าเขาบอกว่า รับมือไหว เราก็ไม่มีเหตุผลที่จะไม่เชื่อเขา”</p>
<p>อย่างไรก็ดี หนังสือพิมพ์ “เดอะ ซัน” เปิดเผยว่า ถ้าหาก <persName><surname>ฮิดดิงค์</surname></persName> อยู่ในถิ่นสแตมฟอร์ด บริดจ์ ต่อไปในฤดูกาลหน้า เขาจะไม่ได้ทำหน้าที่กุนซือคุมทีมข้างสนาม แต่จะมีบทบาทเป็นผู้อำนวยการด้านฟุตบอล เพื่อดูแลเรื่องการซื้อ-ขายผู้เล่น รวมถึงวางแผนการต่าง ๆ ให้กับทีมเยาวชนของสโมสรโดยเฉพาะ “<persName><surname>ฟาร์ต</surname></persName>” แย้มซบเชลซีซัมเมอร์นี้</p>
<p><persName><forename>ราฟาเอล</forename> <surname>ฟาน เดอร์ ฟาร์ต</surname></persName> มิดฟิลด์ทีมชาติฮอลแลนด์ของ “ราชันชุดขาว” รีล มาดริด ออกมาเปิดเผยด้วยตัวเองว่า เตรียมจะย้ายไปร่วมทีม “สิงห์สำอาง” เชลซี ในช่วงหน้าร้อนนี้ เนื่องจากไม่มีโอกาสลงสนามมากเท่าที่ควรใน  ถิ่นซานติอาโก เบอร์นาบิว ทำให้ต้องการย้าย  ไปอยู่กับทีมอื่น เพื่อรักษาโอกาสในการติดทีม       “อัศวินสีส้ม” ไปทำศึกฟุตบอลโลกรอบสุดท้ายที่แอฟริกาใต้ ในปีหน้า</p>
<p>เพลย์เมคเกอร์ วัย 26 ปี ที่เพิ่งย้ายจาก “สิงห์เหนือ” ฮัมบวร์ก ไปร่วมทีมชุดขาว เมื่อปีที่แล้ว กล่าวว่า “โชคดีสำหรับผมที่ เชลซี ก็ต้องการผมเหมือนกัน ดังนั้น ทุกอย่างจึงชัดเจนแล้ว ถ้าหาก กุส ฮิดดิงค์ ยังอยู่ทีมเชลซี ผมหวังว่าการเซ็นสัญญาน่าจะลุล่วงเร็ว ๆ นี้ เพราะผมต้องการไปจาก รีล มาดริด”
“<persName><addName>เตี้ย</addName></persName>” ทำตะลึงแฉ “<persName><addName>เปเล่</addName></persName>” เป็นเกย์</p>
<p><persName><forename>ดีเอโก</forename> <surname>มาราโดนา</surname></persName> ตำนานนักเตะ และผู้จัดการทีมชาติอาร์เจนตินาคนปัจจุบัน สร้างความตกตะลึงให้โลกลูกหนังอีกรอบ เมื่อออกมาเปิดเผยเป็นครั้งที่ 2 ว่า <persName><addName>เปเล่</addName></persName> สุดยอดอดีตดาวเตะทีมชาติบราซิล เป็นพวกชายรักชาย หรือมีรสนิยมชอบเพศเดียวกัน</p>
<p>“<persName><addName>เสือเตี้ย</addName></persName>” กับ “<persName><addName>ไข่มุกดำ</addName></persName>” ถือเป็น 2 ผู้เล่นที่ดีที่สุดในประวัติศาสตร์ของโลก แต่ทั้งคู่ไม่ค่อยกินเส้นกันเท่าไหร่นัก และก่อนหน้านี้ <persName><addName>เปเล่</addName></persName> เคยออกมาตำหนิ <persName><surname>มาราโดนา</surname></persName> ว่า เป็นตัวอย่างที่ไม่ดีของเยาวชน ทำให้ <persName><surname>มาราโดนา</surname></persName> แจ้นออกมาเอาคืนดาวเตะรุ่นพี่ทันที โดยเขาตอบคำถามผู้สื่อข่าว ที่ถามว่าจะตอบโต้คำพูดของ <persName><addName>เปเล่</addName></persName> ยังไงว่า “คุณต้องการให้ผมพูดอะไรอีกล่ะ ก็ผมบอกแล้วไงว่า เขาเสียความบริสุทธิ์ให้ผู้ชาย”
ชู “<persName><addName>สตีวีจี</addName></persName>” เป็น “นิว<persName><surname>ชาร์ลตัน</surname></persName>”</p>
<p><persName><forename>เทอร์รี</forename> <surname>เวนาเบิลส์</surname></persName> อดีตผู้จัดการทีมชาติอังกฤษ เชื่อมั่นว่า <persName><forename>สตีเวน</forename> <surname>เจอร์ราร์ด</surname></persName> ยอดมิดฟิลด์กัปตันทีม “หงส์แดง” ลิเวอร์พูล คือคนที่จะนำทีม “สิงโตคำราม” อังกฤษ คว้าแชมป์ฟุตบอลโลก รอบสุดท้าย ในแอฟริกาใต้ ในปีหน้า เนื่องจาก “<persName><addName>สตีวีจี</addName></persName>” มีความสามารถระดับสุดยอดไม่ต่างจาก <persName><roleName>เซอร์</roleName><forename>บ็อบบี</forename> <surname>ชาร์ลตัน</surname></persName> ตำนานนักเตะทีมชาติอังกฤษ ชุดแชมป์ฟุตบอลโลก ครั้งแรก และครั้งเดียว เมื่อปี 1966
โสมแดงเฉียบต้อนยูเออีขาด</p>
<p>ฟุตบอลโลก 2010 รอบคัดเลือก โซนเอเชีย รอบสุดท้าย กลุ่ม B “โสมแดง” เกาหลีเหนือ เปิดบ้านในกรุงเปียงยาง เอาชนะ สหรัฐ  อาหรับเอมิเรตส์ 2-0 จากประตูของ <persName><surname>ปัก</surname> <forename>ชอย   จิน</forename></persName> นาที 51 และ <persName><surname>มุน</surname> <forename>อิน กุก</forename></persName> นาที 90  ทำให้ เกาหลีเหนือ เตะ 5 นัด มี 10 คะแนน นำเป็นจ่าฝูง และมีโอกาสสดใสในการผ่านเข้าไปเล่นรอบสุดท้าย ที่แอฟริกาใต้ ขณะที่ ยูเออี เตะเท่ากัน มี 1 คะแนน รั้งอันดับสุดท้ายของกลุ่ม
“<persName><surname>นากามูระ</surname></persName>” ยิงญี่ปุ่นอัดบาห์เรน</p>
<p>ด้านเกมในกลุ่ม A “ซามูไร” ญี่ปุ่น เปิดบ้านในเมืองไซตามะ เฉือนชนะ บาห์เรน 1-0 โดยได้ประตูชัยจากฟรีคิกระยะ 25 หลา ของ <persName><forename>ชุนซูเกะ</forename> <surname>นากามูระ</surname></persName> เพลย์เมคเกอร์จาก “ม้าลายเขียวขาว” กลาสโกว์ เซลติก นาที 47 ทำให้ ญี่ปุ่นขึ้นนำเป็นจ่าฝูงของกลุ่ม โดยเตะ 5 นัด มี 11 คะแนน มากกว่า ออสเตรเลีย ทีมอันดับ 2 แค่คะแนนเดียว แต่เตะมากกว่า 1 นัด ขณะที่ บาห์เรน เตะ 5 นัด มี 4 คะแนน ตามหลัง ญี่ปุ่น ถึง 7 คะแนน โอกาสเข้ารอบริบหรี่.</p></body>
</news>
