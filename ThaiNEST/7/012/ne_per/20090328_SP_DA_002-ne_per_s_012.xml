<teiHeader>
<fileDesc>
<titleStmt>
  <title>"ทวีป"มั่นใจป้องกันแชมป์คิงสคัพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-28 09:12:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194676&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>"<persName><forename>ทวีป</forename></persName>"มั่นใจป้องกันแชมป์คิงสคัพ</headline>
<lead></lead>
<neck></neck>
<body><p>เมื่อ 27 มี.ค.ที่ผ่านมา ที่โรงแรมเฟริสต์ โฮเต็ล กรุงเทพฯ “<persName><roleName>เสธ.</roleName><forename>ทวีป</forename></persName>” <persName><roleName>พลเอก</roleName><forename>ทวีป</forename> <surname>จันทรโรจน์</surname></persName> นายกสมาคมมวยสากลสมัครเล่นแห่งประเทศไทย และ <persName><roleName>พลเอก</roleName><forename>นรินทร์</forename> <surname>แทบประสิทธิ์</surname></persName> ในฐานะประธานคณะกรรมการดำเนินการจัดการแข่งขัน ร่วมแถลงข่าว การจัดการแข่งขันมวยสากลสมัครเล่นชิงถ้วยพระราชทานคิงสคัพ ครั้งที่ 31 ประจำปี 2552 ที่จะเปิดฉากดวลกำปั้น ระหว่าง 4-9 เม.ย.นี้ ตั้งแต่เวลา 13.00 น. เป็นต้นไป ที่ห้องเอ็มซีซี ฮอลล์ ห้างสรรพสินค้าเดอะมอลล์งามวงศ์วาน จ.นนทบุรี มีชิงชัย 9 รุ่น ตั้งแต่รุ่นไลต์ฟลายเวต (48 กก.) - รุ่นไลต์เฮฟวี่เวต (81 กก.)</p>
<p>“<persName><roleName>เสธ.</roleName><forename>ทวีป</forename></persName>” กล่าวว่า ชาติต่าง ๆ ที่ส่งนักชกเข้าแข่งขันครั้งนี้สรุปแล้วมี 19 ประเทศ ได้แก่ รัสเซีย, คาซัคสถาน, อุซเบกิสถาน, จีน, เกาหลีใต้, ออสเตรเลีย, ซีเรีย, ปากีสถาน, ญี่ปุ่น, ฟิลิปปินส์, อินเดีย, ฮอลแลนด์, กัมพูชา, ลาว, เวียดนาม, มาเลเซีย, สิงคโปร์, อินโดนีเซีย, และปาปัวนิวกินี ส่วนไทยส่งนักชกเข้าร่วมแข่งขัน 2 ทีม รวมนักชกทั้งสิ้น 90 คน, เจ้าหน้าที่ 51 คน, กรรมการชี้ขาดและผู้ตัดสิน 17 คน ซึ่ง <persName><roleName>พลเอก</roleName><forename>ยุทธศักดิ์</forename> <surname>ศศิประภา</surname></persName> ประธานคณะกรรมการโอลิมปิคแห่งประเทศไทยฯ จะเป็นประธานในพิธีเปิดการแข่งขัน วันเสาร์ที่ 4 เม.ย.นี้ เริ่มเวลา 15.00 น. และ <persName><roleName>นาย</roleName><forename>ชุมพล</forename> <surname>ศิลปอาชา</surname></persName> รัฐมนตรีว่าการกระทรวงการท่องเที่ยวและกีฬา เป็นประธานปิดการแข่งขัน ในวันที่ 9 เม.ย. นี้ ช่อง 7 สีถ่ายทอดสด ตั้งแต่เวลา 15.00-17.00 น.</p>
<p>สำหรับนักชกไทยทั้ง 2 ชุดได้แก่ ทีม A ประกอบไปด้วย รุ่นไลต์ฟลายเวต (48 กก.) <persName><forename>แก้ว</forename> <surname>พงษ์ประยูร</surname></persName>, ฟลายเวต (51 กก.) <persName><forename>อำนาจ</forename> <surname>รื่นเริง</surname></persName>, แบนตั้มเวต (54 กก.) <persName><forename>ฉัตรชัย</forename> <surname>บุตรดี</surname></persName>, เฟเธอร์เวต (57 กก.) <persName><forename>วุฒิชัย</forename> <surname>มาสุข</surname></persName>, ไลต์เวต (60 กก.) <persName><forename>สายลม</forename> <surname>อาดี</surname></persName>, ไลต์เวลเตอร์เวต (64 กก.) <persName><forename>อภิเชษฐ์</forename> <surname>แสนสิทธิ์</surname></persName>, เวลเตอร์เวต (69 กก.) <persName><forename>นน</forename> <surname>บุญจำนงค์</surname></persName>, มิดเดิ้ลเวต (75 กก.) <persName><forename>อังคาร</forename> <surname>ชมภูพวง</surname></persName>, ไลต์เฮฟวี่เวต (81 กก.) <persName><forename>เกรียงไกร</forename> <surname>สุขคุ้ม</surname></persName> และทีม B ได้แก่ <persName><forename>อนันต์</forename> <surname>ป้องเขต</surname></persName> (48 กก.), <persName><forename>ชาตรี</forename> <surname>เงางาม</surname></persName> (51 กก.), <persName><forename>ดอนชัย</forename> <surname>ทาธิ</surname></persName> (54 กก.), <persName><forename>กิตติศักดิ์</forename> <surname>จิตติธีรนันท์</surname></persName> (57 กก.), <persName><forename>อัจฉริยะ</forename> <surname>แห้วสุโน</surname></persName> (60 กก.), <persName><forename>เมธี</forename> <surname>นาเมือง</surname></persName> (64 กก.), <persName><forename>อภิเดช</forename> <surname>บัวเทศ</surname></persName> (69 กก.)</p>
<p>ด้านความหวังนั้น “<persName><roleName>เสธ.</roleName><forename>ทวีป</forename></persName>” กล่าวว่า รู้สึกหนักใจเช่นกัน เพราะครั้งนี้นักชกความหวังถอนตัวไป 2 รายได้แก่ <persName><forename>มนัส</forename> <surname>บุญจำนงค์</surname></persName> กับ <persName><forename>วรพจน์</forename> <surname>เพชรขุ้ม</surname></persName> ที่เหลือเป็นนักชกหน้าใหม่เสียมาก แต่ยังมั่นใจ 80% ว่าจะรักษาถ้วยพระราชทานไว้ในเมืองไทยอีกครั้ง โดยขณะนี้ตั้งรางวัลพิเศษไว้เป็นกำลังใจให้นักชกไทย กำหนดว่ารุ่นไหนที่ชก 4 ครั้งขึ้นไปแล้วได้เหรียญทอง ได้ อัดฉีด 1 แสนบาท แต่รุ่นที่ได้เหรียญทอง แต่ชกไม่ถึง 4 ครั้ง ได้ 50,000 บาท เพราะบางรุ่นจะมีนักชกลงแข่งน้อย ขณะนี้มั่นใจแล้ว 2 ทองจาก <persName><forename>นน</forename> <surname>บุญจำนงค์</surname></persName> และ <persName><forename>อำนาจ</forename> <surname>รื่นเริง</surname></persName></p>
<p>ส่วนเป้าหมายในอนาคตนั้น “<persName><roleName>เสธ.</roleName> <forename>ทวีป</forename></persName>” กล่าวว่า ตั้งเป้าสร้างนักชกไทยไปคว้าเหรียญทองโอลิมปิกอีกครั้ง ในโอลิมปิก 2012 “ลอนดอนเกมส์” ที่กรุงลอนดอน ประเทศอังกฤษ ซึ่งเหลือเวลาอีกแค่ 3 ปีครึ่ง ถือว่าไม่มาก ตอนนี้มีสปอนเซอร์เข้ามาร่วมสนับสนุนตามเป้าแล้ว ไม่ว่าจะเป็นเมนหลักอย่าง ธ.กรุงไทย ที่ต่อสัญญาสนับสนุนเป็นเวลา 4 ปี ปีละ 15 ล้านบาท รวมทั้งพันธมิตรอื่น ๆ เช่น บ.โอสถสภา, ไนกี้, สิงห์ ฯลฯ ส่วนคดีกับสหพันธ์มวยสากลสมัครเล่นนานาชาติ (ไอบ้า) นั้น ตนได้รับคำคุ้มครองจากศาลที่เมืองโลซานน์ ประเทศสวิตเซอร์แลนด์ ทำให้ยังเป็นคณะกรรมการของไอบ้าอยู่ จะไปฟังคำตัดสินวันที่ 1 เม.ย.นี้ ซึ่งตนมั่นใจว่าไม่ผิด เพราะที่ผ่านมาได้ต่อสู้เพื่อประเทศชาติ และนักชกไทย ตลอดจนเป็นการกล่าวกับคนไทยด้วยกันเท่านั้น แต่ไม่ว่าผลการตัดสินของศาลจะเป็นอย่างไร ก็ไม่กระทบกับการทำงานในสมาคมมวยสากลสมัครีเล่นแห่งประเทศไทย เพราะเป็นการพิจารณาเรื่องของตนไม่ใช่สมาคมฯ แม้ว่าตนจะไม่ได้เป็นกรรมการไอบ้า ก็ยังมั่นใจว่าจะสร้างนักชกไทยไปคว้าเหรียญทองโอลิมปิกได้ แต่มั่นใจจะได้รับความเป็นธรรมจากศาลแน่นอน.
</p></body>
</news>
