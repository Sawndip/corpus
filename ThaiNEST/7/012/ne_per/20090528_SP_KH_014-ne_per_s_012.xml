<teiHeader>
<fileDesc>
<titleStmt>
  <title>แฟน"ผี"โดนแทงก่อนเตะชปล. "กิ๊กส์"เตือน"โด้"อย่าย้าย  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHdNVEk0TURVMU1nPT0=&sectionid=TURNd09BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>แฟน"ผี"โดนแทงก่อนเตะชปล. "<persName><surname>กิ๊กส์</surname></persName>"เตือน"<persName><addName>โด้</addName></persName>"อย่าย้าย</headline>
<lead>สื่อผู้ดีแฉ<persName><forename>เวย์น</forename> <surname>รูนีย์</surname></persName> กองหน้า "ผีแดง"แมนฯ ยู โดนมือดีขโมยสตั๊ดคู่เก่ง ก่อนทำศึกยูฟ่า แชมเปียนส์ ลีก รอบชิงชนะเลิศกับบาร์เซโลน่า ที่กรุงโรม เมื่อคืนวันพุธที่ผ่านมา ทำให้<persName><surname>รูนีย์</surname></persName> ต้องใส่สตั๊ดคู่เก่าลงฝึกซ้อม และบรรดาสต๊าฟโค้ชของทีมต้องวิ่งกันวุ่นเพื่อหาสตั๊ดไนกี้ รุ่นที 90 มาให้ดาวยิงคนสำคัญได้ทันลงสนาม</lead>
<neck></neck>
<body><p>แหล่งข่าวของสโมสรแมนฯ ยูเผยว่า "ทุกคนงงไปหมดว่าใครกล้าขโมยรองเท?าสตั๊ดของเวย์น รูนีย์ บริษัทสปอนเซอร์ได้ส่งสตั๊ดมาที่สนามบินแล้ว แต่มาโดนขโมยระหว่างนำมาส่งที่โรงแรมที่พักของทีม" นอกจากนี้ยังมีรายงานอีกว่า แฟนบอลผีแดงรายหนึ่งถูกนำตัวส่งโรงพยาบาลหลังจากโดนแทงได้รับบาดเจ็บในช่วงเช้าวันพุธที่ผ?านมา และอีก 2 รายถูกเจ้าหน้าที่ตำรวจจับกุมเนื่องจากเมาอาละวาด โดยตำรวจได้วางกำลังแน่นหนาเพื่อรับมือกับแฟนบอลทั้งสองทีมที่มาเชียร์ทีมโปรดกว่า 50,000 คน</p>
<p>ทางด้าน<persName><forename>ไรอัน</forename> <surname>กิ๊กส์</surname></persName> ปีกจอมเก๋าออกมากระตุ้น<persName><forename>คริสเตียโน่</forename> <surname>โรนัลโด้</surname></persName> ให้อยู่กับแมนฯ ยู ต่อไป เพราะเป็นสโมสรที่ดีที่สุดในโลกแล้ว ไม่มีที่ไหนดีกว่านี้ "เขาอยู่กับสโมสรที่ดีที่สุดแล้ว คริสเตียโน่พิสูจน์ให้เห็นว่าเขาคือนักเตะที่ดีที่สุดในโลกตลอดช่วง 2 ปีที่ผ่านมาในการเล่นกับแมนฯ ยู แล้วทำไมเขาต้องย้ายออกไป เขาอายุยังน้อย ยังสามารถเรียนรู้และพัฒนาได้อีกมาก ซึ่งเขาสามารถทำได้ที่แมนฯ ยู ผมมั่นใจว่ารีล มาดริด จะต้องกลับมาใหม่ตามสไตล์ของพวกเขา แต่ยูไนเต็ดมั่นคงมากกว่าเพราะไม่มีการเลือกตั้งประธานสโมสรและผู้จัดการทีมก็อยู่ที่นี่มานานแล้ว" <persName><surname>กิ๊กส์</surname></persName>กล่าว </p>
<p>ส่วน<persName><forename>เดวิด</forename> <surname>กิลล์</surname></persName> ประธานบริหารแมนฯ ยู ออกมาเผยว่า สโมสรเตรียมเจรจาเกี่ยวกับสัญญาถาวรของ<persName><forename>คาร์ลอส</forename> <surname>เตเบซ</surname></persName> กองหน้าอาร์เจนไตน์หลังจบศึกยูฟ่า แชมเปียนส์ ลีก และอาจยอมจ่ายตามที่<persName><forename>เคีย</forename> <surname>จูรับเชี่ยน</surname></persName> เอเยนต์ชาวอิหร่านผู้ถือลิขสิทธิ์ในตัวนักเตะเรียกร้อง ท่ามกลางกระแสข่าวลือลิเวอร์พูลและแมนฯ ซิตี้ รุกหนักเพื่อคว้าตัวดาวยิงวัย 25 ปีไปเสริมทัพ "มันชัดเจนว่าเรามีทางเลือก ในสัญญาที่เราทำกับนักเตะเมื่อปี 2007 หากเราต้องการได้สิทธิ์ในตัวเขา และเปิดเจรจาสัญญาส่วนตัว เราต้องยอมจ่ายเงินจำนวนหนึ่ง นั่นก็คือ 25.5 ล้านปอนด์ ซึ่งเรากำลังประเมินอยู่ในตอนนี้ ตามความเห็นของเราแล้วด้วยสถานการณ์เศรษฐกิจในปัจจุบันเงินจำนวนดังกล่าวค่อนข้างสูง แต่ไม่ได้หมายความว่าเราจะไม่จ่าย สโมสรอื่นเตรียมพร้อมที่จะจ่ายตามนั้น หรืออาจมากกว่า" <persName><surname>กิลล์</surname></persName>เผย </p>
<p>ขณะที่<persName><forename>อูลี่</forename> <surname>เฮอเนส</surname></persName> ผู้จัดการทั่วไปของ "เสือใต้"บาเยิร์น มิวนิก ออกมายืนยันว่า แมนฯ ยู แสดงความสนใจ<persName><forename>ฟรองก์</forename> <surname>ริเบรี่</surname></persName> ปีกทีมชาติฝรั่งเศส และได้สอบถามเกี่ยวกับนักเตะเข้ามาแล้ว พร้อมระบุต้องได้ค่าตัวมากกว่า 40 ล้านยูโรจึงจะยอมพิจารณาข้อเสนอ "ผมคงไม่คุยด้วยหากจำนวนเงินแค่ 34 ล้านยูโร แมนฯ ยูได้สอบถามเข้ามา แต่ก็ขึ้นอยู่กับคริสเตียโน่ โรนัลโด้ ด้วย" <persName><surname>เฮอเนส</surname></persName>กล่าว  </p></body>
</news>
