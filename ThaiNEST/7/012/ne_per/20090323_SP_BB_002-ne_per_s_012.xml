<teiHeader>
<fileDesc>
<titleStmt>
  <title>ดนัยพ่ายเบียร์ขาดวืดแชมป์ นพวรรณโดนอิเหนาตบหวิว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/23/news_28424643.php?news_id=28424643  </bibl>
</sourceDesc>
</fileDesc>
</teiHeader>
<news>
<headline><persName><forename>ดนัย</forename></persName>พ่ายเบียร์ขาดวืดแชมป์ <persName><forename>นพวรรณ</forename></persName>โดนอิเหนาตบหวิว</headline>
<lead></lead>
<neck></neck>
<body><p>"เจ้า<persName><addName>ปิ๊ก</addName></persName>" <persName><forename>ดนัย</forename> <surname>อุดมโชค</surname></persName> นักเทนนิสมือ 1 ไทย ไปไม่ถึงดวงดาว พ่ายให้กับ <persName><forename>ฟลอริยง</forename> <surname>เมเยอร์</surname></persName> จากเยอรมนี 2 เซตรวด ชวดแชมป์แซท บางกอก โอเพ่น ไปอย่างน่าเสียดาย ขณะที่ "น้อง<persName><addName>นก</addName></persName>" <persName><forename>นพวรรณ</forename> <surname>เลิศชีวกานต์</surname></persName> สาวนักหวดมือ 1 เยาวชนโลกจากเชียงใหม่ พลิกพ่าย <persName><forename>อายู-ฟานี</forename> <surname>ดามายันติ</surname></persName> จากอินโดนีเซีย 1-2 เซต วืดแชมป์ไอทีเอฟ ที่แดนกีวี
การแข่งขันเทนนิสชาลเลนเจอร์ รายการแซท บางกอก โอเพ่น ที่โรงแรมรามาการ์เด้นส์ เมื่อวันที่ 22 มี.ค. ในรอบชิงชนะเลิศประเภทชายเดี่ยว "เจ้า<persName><addName>ปิ๊ก</addName></persName>" <persName><forename>ดนัย</forename> <surname>อุดมโชค</surname></persName> นักหวดมือ 1 ของไทย ลงดวลแร็กพบกับ <persName><forename>ฟลอริยง</forename> <surname>เมเยอร์</surname></persName> อดีตนักเทนนิสมืออันดับ 40 ของโลก โดยก่อนหน้านี้ ทั้งคู่เคยเจอกันมา 1 หน <persName><forename>ดนัย</forename></persName> เอาชนะไปได้เมื่อ 2 ปีที่แล้ว แต่คราวนี้ <persName><surname>เมเยอร์</surname></persName> ใช้ความแข็งแกร่งและเหนียวแน่นกว่า เอาชนะไปได้ 7-5 และ 6-2 คว้าแชมป์ไปครอง ทำให้ <persName><forename>ดนัย</forename></persName> ชวดได้แชมป์ชายเดี่ยวชาลเลนเจอร์รายการที่ 8 หลังจากได้แชมป์หนหลังสุดที่ปูซาน เกาหลีใต้ เมื่อปี 2549</p>
<p>ขณะที่ศึกเทนนิสไอทีเอฟ เอบีเอส โปร เซอร์กิต ชิงเงินรางวัลรวม 10,000 ดอลลาร์ (ราว 350,000 บาท) ที่เมืองแฮมิลตัน ประเทศนิวซีแลนด์ ในรอบชิงชนะเลิศประเภทหญิงเดี่ยว "น้อง<persName><addName>นก</addName></persName>" <persName><forename>นพวรรณ</forename> <surname>เลิศชีวกานต์</surname></persName> มือ 353 ของโลก และเป็นมือวางอันดับ 4 ของรายการชาวไทย พบกับ <persName><forename>อายู-ฟานี</forename> <surname>ดามายานติ</surname></persName> มือ 564 ของโลกจากอินโดนีเซีย ปรากฏว่า <persName><forename>นพวรรณ</forename></persName> ตกเป็นฝ่ายพ่ายไป 1-2 เซต 4-6, 6-4 และ 3-6 พลาดการคว้าแชมป์รายการระดับไอทีเอฟ โปร เซอร์กิต เป็นรายการที่ 3 ไปอย่างน่าเสียดาย
ในสัปดาห์นี้ <persName><forename>นพวรรณ</forename></persName>พร้อมกับนักเทนนิสหญิงของไทยอีก 4 คน คือ <persName><forename>มณฑินี</forename> <surname>ตั้งพงษ์</surname></persName> <persName><forename>วรัชญา</forename> <surname>วงศ์เทียนชัย</surname></persName> <persName><forename>หนึ่งนัดดา</forename> <surname>วรรณสุช</surname></persName> และ<persName><forename>โซเฟีย</forename> <surname>มูลทรัพย์</surname></persName> จะเดินทางไปแข่งในรายการไอทีเอฟ โปร เซอร์กิต ชิงเงินรางวัล 10,000 ดอลลาร์ ที่เมืองเวลลิงตัน ประเทศนิวซีแลนด์ ต่อไป</p></body>
</news>
