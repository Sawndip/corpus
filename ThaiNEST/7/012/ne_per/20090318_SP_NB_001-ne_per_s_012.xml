<teiHeader>
<fileDesc>
<titleStmt>
  <title>รุ่งเพชร เจริญวงษ์ อดีตนักเตะทีมชาติ ตอบรับร่วมทีมอุบลยูไนเต็ด  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203180055&tb=N255203&return=ok&news_headline='%c3%d8%e8%a7%e0%be%aa%c3  </bibl>
</sourceDesc>
</fileDesc>
</teiHeader>
<news>
<headline><persName><forename>รุ่งเพชร</forename> <surname>เจริญวงษ์</surname></persName> อดีตนักเตะทีมชาติ ตอบรับร่วมทีมอุบลยูไนเต็ด</headline>
<lead></lead>
<neck></neck>
<body><p><persName><forename>รุ่งเพชร</forename> <surname>เจริญวงษ์</surname></persName> อดีตนักเตะทีมชาติ ตอบรับร่วมทีมอุบลยูไนเต็ด เพื่อสู้ศึกดิวิชั่น 2 ภาคอีสาน <persName><roleName>นาย</roleName><forename>ไพฑูรย์</forename> <surname>กาญจนรัตน์</surname></persName> ผู้จัดการทีมสโมสรอุบลยูไนเต็ด เปิดเผยว่า ขณะนี้ <persName><forename>รุ่งเพชร</forename> <surname>เจริญวงษ์</surname></persName> อดีตนักเตะทีมชาติไทย ชุดดรีมทีม ได้ตอบรับเข้าร่วมเป็นนักเตะของสโมสรฟุตบอลอุบลยูไนเต็ด เพื่อสู้ศึกดิวิชั่น 2 ภาคอีสานเป็นที่เรียบร้อยแล้ว <persName><forename>รุ่งเพชร</forename> <surname>เจริญวงษ์</surname></persName> มีดีกรีถึงอดีตนักเตะทีมชาติไทย ยาวนานถึง 6 ปี สร้างชื่อเสียงและผลงานให้กับประเทศไทยมากมาย คือ เป็นแชมป์ชิงถ้วยพระราชทานคิงคัพ ครั้งที่ 24 แชมป์ซีเกมส์ ครั้งที่ 17 ประเทศสิงค์โปร์ แชมป์ซีเกมส์ ครั้งที่ 18 จังหวัดเชียงใหม่ ร่วมการแข่งขันเอเชียนเกมส์ ครั้งที่ 12 ประเทศญี่ปุ่น ติดทีมเยาวชน 19 ปี ติดทีมเยาวชนชุดปรีโอลิมปิก (รอบคัดเลือกโซนเอเซีย) อายุไม่เกิน 23 ปี และเป็นผู้เล่นให้กับหลายสโมรชั้นนำ เช่น สโมสรทหารบก, สโมสรฟุตบอลราชประชา, สโมสรฟุตบอลขอนแก่น และสโมสรฟุตบอลนครราชสีมา ก่อนจะผันตัวเองมาสังกัดสโมสรฟุตบอลอุบลยูไนเต็ด <persName><forename>รุ่งเพชร</forename></persName> เปิดเผยว่า รู้สึกดีใจที่มีโอกาสได้เล่นฟุตบอลให้กับอุบลยูไนเต็ด การที่สโมสรฯ ให้โอกาสครั้งนี้ จะทำหน้าที่ให้ดีที่สุด และไม่รู้สึกกังวลใดๆ เพราะน้องๆ ในทีม ต่างล้วนมีฝีมือและเคยเล่นด้วยกันมาบ้างบางส่วน เพียงแต่ระยะแรกต้องอาศัยการเรียนรู้จังหวะซึ่งกันและกัน สำหรับความคาดหวัง คือ จะตั้งใจและพยายามให้เต็มที่สมกับความไว้ใจของประธานฯ,ผู้จัดการและทีมทุกคนและแมทช์แรกที่จะพบกับจังหวัดร้อยเอ็ดไม่น่าเป็นห่วง แต่จะประมาทไม่ได้ เพราะทีมจังหวัดร้อยเอ็ดมีนักเตะที่มีมาจากสโมสรต่างๆ ล้วนมีฝีมือเช่นกัน อย่างไรก็ตามจะพยายามทำหน้าที่กองกลางให้ดีที่สุด <persName><forename>รุ่งเพชร</forename></persName> ได้ฝากถึงนักเตะรุ่นน้องที่มีใจรักฟุตบอลว่า ขณะนี้วงการฟุตบอลบอลบ้านเราเปิดกว้างมากขึ้น เห็นได้จากการพัฒนาเป็นฟุตบอลอาชีพ น้องๆ ที่สนใจควรรีบไขว่คว้าโอกาสไว้ แต่ที่สำคัญต้องมีความซื่อสัตย์ ทั้งต่อตนเองและเพื่อนร่วมทีมและพยามตั้งใจฝึกซ้อมอย่างเต็มที่</p></body>
</news>
