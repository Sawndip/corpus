<teiHeader>
<fileDesc>
<titleStmt>
  <title>สุพรรณบุรีเป็นเจ้าภาพจัดการแข่งขันกีฬาดาวรุ่งมุ่งยูธโอลิมปิกเกมส์ ครั้งที่ 1  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180112&tb=N255205  </bibl>
</sourceDesc>
</fileDesc>
</teiHeader>
<news>
<headline>สุพรรณบุรีเป็นเจ้าภาพจัดการแข่งขันกีฬาดาวรุ่งมุ่งยูธโอลิมปิกเกมส์ ครั้งที่ 1</headline>
<lead></lead>
<neck></neck>
<body><p>จังหวัดสุพรรณบุรี เป็นเจ้าภาพจัดการแข่งขันกีฬาดาวรุ่งมุ่งยูธโอลิมปิกเกมส์ ครั้งที่ 1 โดยนักกีฬาจากทั่วประเทศ 76 จังหวัด เข้าร่วมการแข่งขัน รวม 23 ชนิด <persName><roleName>นาย</roleName><forename>สมศักย์</forename> <surname>ภูรีศรีศักดิ์</surname></persName> ผู้ว่าราชการจังหวัดสุพรรณบุรี เปิดเผยว่า การแข่งขันกีฬาดาวรุ่งมุ่งยูธโอลิมปิกเกมส์ คือ การแข่งขันกีฬาของยุวชนที่มีอายุไม่เกิน 16-18 ปี หรือเป็นการแข่งขันกีฬาของเยาวชน ในระดับโรงเรียนและสถานศึกษา เพื่อเตรียมความพร้อมสำหรับการแข่งขันกีฬาโอลิมปิก ซึ่งถือเป็นการคัดเลือกและเก็บตัวเพื่อพัฒนาในการเตรียมความพร้อมเข้าแข่งขันต่อไป ถือเป็นการกระตุ้นให้นักกีฬาระดับนักเรียนทั่วประเทศมีความตื่นตัว ซึ่งการจัดการแข่งขันครั้งนี้ กลุ่มเป้าหมายคือนักเรียนและนักกีฬาที่มีอายุไม่เกิน 15 ปี ทั่วประเทศ ซึ่งได้รับการคัดเลือกเป็นตัวแทนระดับเขตภาค เข้าร่วมการแข่งขันชิงชนะเลิศ แห่งประเทศไทย รวมกว่า 23 ชนิดกีฬา จังหวัดสุพรรณบุรี ถือว่าได้รับเกียรติในการเป็นเจ้าภาพในการจัดการแข่งขันกีฬาดาวรุ่งมุ่งยูธโอลิมปิกเกมส์ ครั้งที่ 1 โดยมีกีฬาเข้าร่วมการแข่งขัน 23 ชนิดกีฬา คือ ว่ายน้ำ, ยิงธนู, กรีฑา, แบดมิดตัน, บาสเกตบอล, มวยสากลสมัครเล่น, เรือแคนู/คายัค, จักรยาน, ฟันดาบ, ฟุตบอล, ยิมนาสติกศิลป์ � ยิมนาสติกลีลา, แฮนด์บอล, ฮอกกี้, ยูโด, เรือพาย, ยิงปืน, เทเบิลเทนนิส, เทควันโด, เทนนิส, ไตรกีฬา, วอลเลย์บอล, ยกน้ำหนัก และมวยปล้ำ สำหรับการแข่งขันจะมีขึ้นระหว่างวันที่ 1-7 มิถุนายน 2552 ที่จังหวัดสุพรรณบุรี โดยในวันที่ 1 มิถุนายน 2552 จะมีพิธีเปิดการแข่งขันอย่างเป็นทางการ ถ่ายทอดสดพิธีเปิดทางสถานีวิทยุโทรทัศน์แห่งประเทศไทย ตั้งแต่เวลา 18.00-20.00 น. โดยได้รับเกียรติจาก <persName><roleName>นาย</roleName><forename>บรรหาร</forename> <surname>ศิลปอาชา</surname></persName> เป็นประธานในพิธีเปิด และในงานพิธีเปิดมีการแสดงให้ชมมากมาย เช่น ชุดสุพรรณบุรีบุรียินดีต้อนรับ ชุดระบำ 4 ภาค ชุดเยาวชนคนดีศรีสุพรรณ ขบวนพาเหรด และขบวนเกียรติยศ </p></body>
</news>
