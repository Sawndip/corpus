<teiHeader>
<fileDesc>
<titleStmt>
  <title>ประหยัดแรงวันสุดท้ายคว้ารองแชมป์ "บุญชู"ตั้งงบ42ล้านจัดแข่งขัน20รายการต่อปี  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHdNak13TURNMU1nPT0=&sectionid=TURNd09BPT0=&day=TWpBd09TMHdNeTB6TUE9PQ==  </bibl>
</sourceDesc>
</fileDesc>
</teiHeader>
<news>
<headline><persName><forename>ประหยัด</forename></persName>แรงวันสุดท้ายคว้ารองแชมป์ "<persName><forename>บุญชู</forename></persName>"ตั้งงบ42ล้านจัดแข่งขัน20รายการต่อปี</headline>
<lead>การแข่งขันกอล์ฟเอเชี่ยนทัวร์รายการ "แบล็ค เมาท์เท่น มาสเตอร์ส 2009" ชิงเงินรางวัลรวม 500,000 เหรียญสหรัฐ (ประมาณ 17.5 ล้านบาท) ณ สนามแบล็ค เมาท์เท่น กอล์ฟ คลับ อ.หัวหิน จ.ประจวบคีรีขันธ์ ในวันสุดท้ายเมื่อ 29 มี.ค.ที่ผ่านมา เป็นการขับเคี่ยวกันอย่างสนุกตื่นเต้น โดย<persName><forename>ประหยัด</forename> <surname>มากแสง</surname></persName> เร่งเครื่องหวดเข้ามา 8 อันเดอร์พาร์ 64 จากทำ 8 เบอร์ดี้ไม่เสียแม้โบกี้เดียว ทำให้สกอร์รวมสี่วัน 15 อันเดอร์พาร์ 273 ขึ้นมาคว้ารองแชมป์ร่วมกับ<persName><forename>คริส</forename> <surname>ร็อดเจอร์ส</surname></persName> สะวิงเมืองผู้ดี แบ่งเงินรางวัลไปคนละ 42,375 เหรียญสหรัฐ หรือราว 1.48 ล้านบาท และทำให?<persName><forename>ประหยัด</forename></persName>มีโอกาสลุยเดอะ มาสเตอร์ส ศึกเมเจอร?แรกของป ในเดือนหน?าเกือบร้อยเปอร์เซ็นต์ รอเพียงยืนยันอันดับโลกในวันจันทร์นี้</lead>
<neck></neck>
<body><p>ขณะที่ไฮไลต์ของวันอยู่ที่ <persName><surname>เอ๊ดฟอร์ส</surname></persName> ผู้นำตลอดสามวันแรกพลาดท่าเสียดับเบิ้ลโบกี้ที่หลุม 15 พาร์ 4 ทำให้สกอร์รวมลงมาร่วมกับ<persName><forename>ประหยัด</forename></persName> ซึ่งเล่นจบไปแล้วก่อนหน้านี้ ทว่ามาแก้คืน 2 เบอร์ดี้ จบที่สกอร์รวม 17 อันเดอร์พาร์ 271 คว้าแชมป์ไปครองพร้อมเงินรางวัล 79,250 เหรียญสหรัฐ หรือราว 2.77 ล้านบาท </p>
<p><persName><forename>ประหยัด</forename></persName>กล่าวเปิดใจภายหลังว่า "ก่อนมาสนามได้แวะไปขอพรจากแม่ และซ้อมพัตต์หนักในช่วงเช้า มีความสุขมากที่จบวันสุดท้ายได้อย่างสวยงาม และพอใจกับผลงานในครั้งนี้ซึ่งเป็นไปตามเป้าที่วางไว้" เมื่อถูกถามถึงโอกาสที่จะได้ไปเดอะมาสเตอร์ส <persName><roleName>โปร</roleName><addName>หมาย</addName></persName>กล่าวว่า "ตอนนี้ยังไม่อยากพูดอะไรมาก อยากเห็นอันดับโลกที่จะประกาศในวันจันทร์นี้เพื่อความแน่นอนก่อน" </p>
<p>ผลงานนักกอล์ฟไทยคนอื่นๆ <persName><forename>ธงชัย</forename> <surname>ใจดี</surname></persName> และ<persName><forename>ชัพชัย</forename> <surname>นิราช</surname></persName> 13 อันเดอร์พาร์ 275 ที่ 5 ร่วม<persName><forename>พรหม</forename> <surname>มีสวัสดิ์</surname></persName>-<persName><forename>กิรเดช</forename> <surname>อภิบาลรัตน์</surname></persName> 10 อันเดอร์พาร์ 278 อันดับ 15 ร่วม, <persName><forename>ปวิธ</forename> <surname>ตั้งกมลประเสริฐ</surname></persName>-<persName><forename>เชาวลิต</forename> <surname>ผลาผล</surname></persName> 5 อันเดอร์พาร์ 283 อันดับ 37 ร่วม, <persName><forename>ปริยะ</forename> <surname>ชุณหสวัสดิกุล</surname></persName> 4 อันเดอร์พาร์ 284 อันดับ 42 ร่วม, <persName><forename>ถาวร</forename> <surname>วิรัตน์จันทร์</surname></persName> 2 อันเดอร์พาร์ 286 อันดับ 51 ร่วม, <persName><forename>นำโชค</forename> <surname>ตันติโภคากุล</surname></persName> อีเวนพาร์ 288 อันดับ 60 ร่วม, <persName><forename>สมเกียรติ</forename> <surname>ศรีสง่า</surname></persName> 1 โอเวอร์พาร์ 289 อันดับ 63 ร่วม และ<persName><forename>พิจิตร</forename> <surname>เพ็ชรเกษม</surname></persName> 2 โอเวอร์พาร์ 290 อันดับ 67 </p>
<p>ความเคลื่อนไหวโค้งสุดท้ายก่อนการเลือกตั้งนายกสมาคมกอล์ฟอาชีพแห่งประเทศไทย ที่จะมีขึ้นในเวลา 13.00 น. วันจันทร์ที่ 30 มีนาคม 2552 ณ ห้องบอลรูม โรงแรมเจ้าพระยา ปาร์ค ล่าสุด "<persName><addName>บิ๊กชู</addName></persName>"<persName><forename>บุญชู</forename> <surname>เรืองกิจ</surname></persName> ยืนยันว่าการลงสมัครรับเลือกตั้งเป็นนายกโปรในครั้งนี้ เพราะต้องการตอบแทนวงการกอล์ฟ และมั่นใจว่าด้วยประสบการณ์ที่คลุกคลีมายาวนานกว่า 30 ปี จะสามารถนำมาใช้ในการบริหารงานได้อย่างแน่นอน พร้อมหยุดออกทัวร์แข่งขัน เพื่อมีเวลาบริหารงานสมาคมเต็มที่ และยินดีเปิดทางสปอนเซอร์ทุกเจ้าที่ต้องการเข้ามาสนับสนุน อย่างทัดเทียม ไม่มีการแบ่งแยกค่าย ประกาศนโยบายหลักจัดทัวร์นาเมนต์แข่งขันอย่างต่อเนื่องในระดับไทยแลนด์พีจีเอ ทัวร์ และเอเชี่ยน ทัวร์ ที่วางเอาไว้ไม่ต่ำกว่า 20 รายการ ด้วยเงินรางวัลกว่า 42 ล้านบาท </p></body>
</news>
