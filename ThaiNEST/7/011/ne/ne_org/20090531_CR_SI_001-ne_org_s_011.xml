<teiHeader>
<fileDesc>
<titleStmt>
  <title>ผู้ว่าฯพิจิตรลุยปิดสำนักปฏิบัติธรรมพิศดารฝึกจิตกับงูเหลือม  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39135  </bibl>
</sourceDesc>
</fileDesc>
</teiHeader>
<news>
<headline>ผู้ว่าฯพิจิตรลุยปิดสำนักปฏิบัติธรรมพิศดารฝึกจิตกับงูเหลือม</headline>
<lead></lead>
<neck></neck>
<body><p>วันนี้ ( 31 พฤษภาคม 2552 ) นายสมชัย  หทยะตันติ  ผู้ว่าราชการจังหวัดพิจิตร พร้อมด้วยส่วนราชการที่เกี่ยวข้อง นำกำลังตำรวจภูธรจังหวัดพิจิตร  ทหาร จาก <orgName>กอ.รมน.จังหวัดพิจิตร</orgName> และเจ้าหน้าที่ อส. จำนวนกว่า 50 นายเข้าตรวจสอบสำนักสงฆ์ปฏิบัติธรรมบ้านสะพานยาว หมู่ที่ 11 ตำบลเนินมะกอก อำเภอบางมูลนาก จังหวัดพิจิตร หลังจากก่อนหน้านี้ทางสำนักสงฆ์ปฏิบัติธรรมดังกล่าวได้รับเด็กนักเรียนชั้นมัธยมศึกษาปีที่ 4 โรงเรียนบางมูลนากพิทยาคม จำนวน 379 คนมาเข้าค่ายฝึกจิตปฏิบัติธรรมด้วยการฝึกจิตในกรงงูเหลือม และโลงศพ แล้วนักเรียนเกิดอาการจิตหลอด และถูกงูรัด ได้รับบาดเจ็บส่งโรงพยาบาลจำนวนมาก </p>
 
<p>ซึ่งจากการการเข้าไปตรวจสอบยังพบว่ามีพระสงฆ์และนักปฏิบัติธรรมยังปฏิบัติธรรมเหมือนเดิมหลังจากเจ้าคะจังหวัดพิจิตรสั่งปิดไปเมื่อวานนี้ที่ผ่านมา นอกจากนี้นักเรียนและผู้ปกครองยังพาไปตรวจดูจุดเกิดเหตุบริเวณกรงงูเหลือมและกรงโรงศพที่สำนักสงฆ์ดังกล่าวได้ใช้เป็นฐานฝึกจิตสมาธิ ซึ่งงูเหลือมที่รัดเด็กจำนวน 9 ตัวนั้นได้ถูกปล่อยเข้าป่าไปก่อนหน้านี้แล้ว ในขณะเดียวกันผู้ว่าราชการจังหวัดพิจิตรได้ขีดเส้นตายก่อนบ่ายสามโมงเย็นนี้ให้พระสงฆ์และนักปฏิบัติธรรมทั้งหมดเกือบ 100 ชีวิตเคลื่อนย้ายกลับภูมิลำเนาทั้งหมดพร้อมกับสั่งเจ้าหน้าที่รื้อฐานปฏิบัติธรรมดังกล่าวทั้งหมดโดยทันที </p>
    
 
<p>ขณะเดียวกันนักเรียนและผู้ปกครองนักเรียนที่ได้รับบาดเจ็บจากการฝึกสมาธิดังกล่าวนั้นได้เข้าร้องผู้ว่าราชการจังหวัดพิจิตรให้เอาผิดกับเจ้าสำนักสงฆ์ และคณะครูรงเรียนบางมูลนากพิทยาคม โดยให้เจ้าหน้าที่ตำรวจสอบปากคำนักเรียนทั้งหมดและสรุปเพื่อดำเนินการต่อไป</p></body>
</news>
