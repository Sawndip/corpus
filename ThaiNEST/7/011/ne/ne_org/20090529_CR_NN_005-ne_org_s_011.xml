<teiHeader>
<fileDesc>
<titleStmt>
  <title>จับวิศวกรฉ้อโกงเหยื่อเก็งกำไรอัตราแลกเงินก่อนเชิดหนี10ล้าน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163622  </bibl>
</sourceDesc>
</fileDesc>
</teiHeader>
<news>
<headline>จับวิศวกรฉ้อโกงเหยื่อเก็งกำไรอัตราแลกเงินก่อนเชิดหนี10ล้าน</headline>
<lead></lead>
<neck></neck>
<body><p>ที่ กองบังคับการปราบปราม (บก.ป.) เมื่อเวลา 13.00 น. พ.ต.อ.พรศักดิ์ สุรสิทธิ์ ผกก.1 บก.ป. พ.ต.ท.เชี่ยววิทย์ ศรีวิเชียร สว.กก.1 บก.ป. ร.ต.ต.พัฒน์พงศ์ ศิริเจริญนำ รอง สว.กก.1 บก.ป.นำกำลังเข้าจับกุมนายรัฐสภา ศรีลาพัฒน์ อายุ 34 ปี อยู่บ้านเลขที่ 66/2 หมู่ 2 ซอยบ้านม่วง ต.หมากแข้ง อ.เมือง จ.อุดรธานี ตามหมายจับ<orgName>ศาลอาญากรุงเทพใต้</orgName> ที่ จ 326/2545 ลงวันที่ 19 พฤศจิกายน 2545 ข้อหาร่วมกันฉ้อโกงประชาชน และร่วมกันกู้ยืมเงินที่เป็นการฉ้อโกง จับกุมได้ที่บริเวณหน้า<orgName>บริษัท ไทยคอนกรีตซัพพลาย จำกัด</orgName> ถนนอุดร-เลย ต.นาดี อ.เมือง จ.อุดรธานี   </p>

 <p>สืบเนื่องจากเมื่อประมาณปี 2542 ผู้ต้องหาได้ร่วมกับพวกที่ยังหลบหนีเปิดบริษัทรับแลกเปลี่ยนเงินตราต่างประเทศแห่งหนึ่ง ย่านสาทร กทม.โดยหลอกลวงผู้เสียหายให้ร่วมนำเงินมาลงทุนเพื่อซื้อเงินดอลล่าร์ไว้เก็งกำไรอัตราแลกเปลี่ยน ซึ่งช่วงแรกก็มีการนำเงินปันผลมาจ่ายให้กับผู้เสียหายจริง ทำให้ผู้เสียหายหลงเชื่อและชักชวนคนใกล้ชิดกู้เงินนอกระบบ รวมทั้งนำที่ดินไปจำนอง เพื่อนำเงินมาร่วมลงทุนเพิ่มขึ้นเป็นมูลค่ากว่า 10 ล้านบาท แต่ภายหลังผู้ต้องหากลับปิดบริษัทแล้วหลบหนีไป </p>

<p>ต่อมา กลุ่มผู้เสียหายได้รวมตัวกันเข้าแจ้งความกับพนักงานสอบสวน กก.1 บก.ป.กระทั่งชุดสืบสวนสืบทราบว่าผู้ต้องหาหลบหนีไปทำงานเป็นวิศวกรของ<orgName>บริษัทเอกชน</orgName>แห่งหนึ่ง ที่ จ.อุดรธานี จึงวางแผนเข้าติดตามจับกุม ก่อนควบคุมตัวมาสอบสวนดำเนินคดีที่ บก.ป.เบื้องต้นผู้ต้องหา ให้การปฏิเสธ โดยอ้างว่าเคยเข้าทำงาน<orgName>บริษัทรับแลกเปลี่ยนเงิน</orgName>จริงช่วงที่เพิ่งจบการศึกษาออกมา แต่ไม่มีส่วนรู้เห็นในการหลอกลวงกลุ่มผู้เสียหายแต่อย่างใด จึงควบคุมตัวส่งพนักงานสอบสวน บก.ป.ดำเนินคดีต่อไป</p></body>
</news>
