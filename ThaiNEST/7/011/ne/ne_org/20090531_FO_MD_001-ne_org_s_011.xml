<teiHeader>
<fileDesc>
<titleStmt>
  <title>มะกันยันไม่รับโสมแดงเป็นชาติ'นุก'  </title>
  <author>รอยเตอร์  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-31 18:57:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000061006  </bibl>
</sourceDesc>
</fileDesc>
</teiHeader>
<news>
<headline><orgName>มะกัน</orgName>ยันไม่รับ<orgName>โสมแดง</orgName>เป็นชาติ'นุก'</headline>
<lead>รัฐมนตรีกลาโหมสหรัฐฯประกาศไม่มีวันยอมรับสถานะความเป็น "ชาตินิวเคลียร์" ของ<orgName>เกาหลีเหนือ</orgName> อีกทั้ง<orgName>โสมแดง</orgName>จะต้องรับผิดชอบหากคิดแพร่กระจายอาวุธนิวเคลียร์ พร้อมระบุว่าถึงเวลาแล้วที่โลกต้องลงโทษ<orgName>ทางการเปียงยาง</orgName>อย่างจริงจัง ขณะที่รัฐมนตรีกลาโหมญี่ปุ่นยืนยัน จะไม่เข้าโจมตี<orgName>เกาหลีเหนือ</orgName>ก่อน แม้มีเสียงเรียกร้องจากนักการเมืองในประเทศ</lead>
<neck></neck>
<body><p>รอเบิร์ต เกตส์ รัฐมนตรีกลาโหมสหรัฐฯ กล่าวในที่ประชุมด้านการกลาโหมเอเชียที่สิงคโปร์เมื่อวันเสาร์(30)โดยยืนยันว่า<orgName>สหรัฐฯ</orgName>จะไม่ยอมรับสถานะของ<orgName>เกาหลีเหนือ</orgName> ในฐานะของการเป็นชาติที่มีอาวุธนิวเคลียร์ในครอบครองโดยเด็ดขาด เนื่องจากไม่มีนโยบายให้การยอมรับประเทศที่ทำตัวเป็นภัยคุกคามสันติภาพของโลก</p>
<p>เกตส์ย้ำว่า <orgName>สหรัฐฯ</orgName> ตระหนักถึงขีดความสามารถของ<orgName>เกาหลีเหนือ</orgName>ที่อาจโจมตีประเทศเอเชียซึ่งเป็นพันธมิตรกับ<orgName>สหรัฐฯ</orgName>และอาจโจมตีดินแดนของ<orgName>สหรัฐฯ</orgName>ได้ แต่<orgName>รัฐบาลสหรัฐฯ</orgName>จะไม่นิ่งเฉยและปล่อยให้เรื่องดังกล่าวเกิดขึ้นแน่นอน พร้อมระบุว่า<orgName>โสมแดง</orgName>ต้องรับผิดชอบหากคิดแพร่กระจายอาวุธนิวเคลียร์หรือส่วนประกอบที่เกี่ยวข้อง ไปให้กับประเทศหรือกลุ่มติดอาวุธต่างๆ ซึ่ง<orgName>สหรัฐฯ</orgName>ถือว่าการกระทำดังกล่าวเป็นภัยคุกคามความมั่นคงอย่างร้ายแรง</p>
<p>รัฐมนตรีกลาโหมสหรัฐฯยังกล่าวว่าแม้ศักยภาพทางทหารของ<orgName>เกาหลีเหนือ</orgName>ขณะนี้อาจยังไม่ถือเป็นภัยคุกคามโดยตรง แต่ถึงเวลาแล้วที่ประชาคมโลกต้องมีมาตรการลงโทษครั้งใหม่ซึ่งสร้าง "ความเจ็บปวดอย่างแท้จริง" ให้<orgName>เกาหลีเหนือ</orgName> เขาระบุว่า ลำพังเพียงการประณามไม่อาจดึง<orgName>ทางการเปียงยาง</orgName>ให้กลับมาเดินในแนวทางที่ถูกต้องได้ และหากยังไม่มีการลงโทษ<orgName>เกาหลีเหนือ</orgName>โดยเร็วก็จะทำให้เกิดปัญหาหลายอย่างตามมา รวมทั้งการแข่งขันกันพัฒนาและสะสมอาวุธร้ายแรงในเอเชียและในภูมิภาคอื่นมากขึ้น</p>
<p>ยาซึคาสึ ฮามาดะ รัฐมนตรีกลาโหมญี่ปุ่นกล่าวสุนทรพจน์ในเวทีเดียวกันโดยยืนยันว่า<orgName>ญี่ปุ่น</orgName>จะยังคงใช้กำลังทหารเพื่อวัตถุประสงค์ในการป้องกันตัวเองเท่านั้นต่อไป โดยจะไม่ใช้แนวคิดเรื่องเปิดการโจมตีศัตรูก่อนที่จะถูกศัตรูเล่นงาน (pre-emptive strike)</p>
<p>ฮามาดะยอมรับว่ามีการถกเถียงเรื่องนี้อย่างกว้างขวางในญี่ปุ่น และนักการเมืองจำนวนมากเสนอให้กองกำลังป้องกันตนเองของ<orgName>ญี่ปุ่น</orgName>สามารถชิงโจมตี<orgName>เกาหลีเหนือ</orgName>ก่อนเพื่อขจัดภัยคุกคามด้านความมั่นคง แต่<orgName>รัฐบาลญี่ปุ่น</orgName>จะไม่เปลี่ยนจุดยืนอย่างแน่นอน พร้อมระบุว่าการชิงโจมตี<orgName>เกาหลีเหนือ</orgName>ก่อนขัดต่อเจตนารมณ์ของรัฐธรรมนูญ<orgName>ญี่ปุ่น</orgName></p>
<p>ทางด้าน<orgName>สำนักข่าวเกียวโด</orgName>ระบุว่า ในการสนทนาทางโทรศัพท์ระหว่างนายกรัฐมนตรีทาโร อาโซะ ของ<orgName>ญี่ปุ่น</orgName>กับประธานาธิบดีดมิตรี เมดเวเดฟ ผู้นำ<orgName>รัสเซีย</orgName>เมื่อวันเสาร์(30)ผู้นำทั้ง2 เห็นพ้องว่า <orgName>คณะมนตรีความมั่นคงแห่งสหประชาชาติ</orgName>ควรลงโทษ<orgName>เกาหลีเหนือ</orgName>ทันทีเพื่อตอบโต้การกระทำของ<orgName>เกาหลีเหนือ</orgName>ที่ทดลองอาวุธนิวเคลียร์และขีปนาวุธในสัปดาห์ที่ผ่านมา โดยผู้นำ<orgName>ญี่ปุ่น</orgName>กล่าวว่าประเทศที่เกี่ยวข้องกับการเจรจา 6 ฝ่ายเพื่อแก้ไขปัญหานิวเคลียร์<orgName>เกาหลีเหนือ</orgName> ต้องร่วมกันตอบโต้เช่นกัน ขณะที่ผู้นำ<orgName>รัสเซีย</orgName>ระบุว่าการกระทำของ<orgName>เกาหลีเหนือ</orgName>กระทบต่อความมั่นคงของโลก และการทดลองนิวเคลียร์ก็ขัดมติ<orgName>คณะมนตรีความมั่นคงฯ</orgName> อย่างชัดเจน</p>
<p>ส่วน<orgName>หนังสือพิมพ์โยมิอูริ ชิมบุง</orgName>รายงานว่า เครื่องบินขับไล่เอฟ-22 ล็อตแรกจำนวน12ลำของ<orgName>สหรัฐฯ</orgName>เดินทางมาถึงเกาะโอกินาวาแล้วโดยถือเป็นหนึ่งในมาตรการที่ประธานาธิบดีบารัค โอบามา ได้ให้คำมั่นกับผู้นำ<orgName>ญี่ปุ่น</orgName>เมื่อสัปดาห์ก่อนที่จะช่วย<orgName>ญี่ปุ่น</orgName>จากการโจมตีของ<orgName>เกาหลีเหนือ</orgName> แหล่งข่าวใน<orgName>รัฐบาลญี่ปุ่น</orgName>เผยว่า<orgName>ญี่ปุ่น</orgName>มีแผนซื้อเอฟ-22 มาประจำในกองกำลังป้องกันตนเองเช่นกัน นอกจากที่<orgName>สหรัฐฯ</orgName> ส่งมาช่วยเหลือครั้งนี้</p></body>
</news>
