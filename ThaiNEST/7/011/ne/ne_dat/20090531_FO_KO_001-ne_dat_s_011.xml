<teiHeader>
<fileDesc>
<titleStmt>
  <title>เครื่องบินอิหร่านหวิดบึ้มกู้ระเบิดในท้องน้ำได้ทัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090531/15057/%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%9a%e0%b8%b4%e0%b8%99%e0%b8%ad%e0%b8%b4%e0%b8%ab%e0%b8%a3%e0%b9%88%e0%b8%b2%e0%b8%99%e0%b8%ab%e0%b8%a7%e0%b8%b4%e0%b8%94%e0%b8%9a%e0%b8%b6%e0%b9%89%e0%b8%a1%e0%b8%81%e0%b8%b9%e0%b9%89%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94%e0%b9%83%e0%b8%99%e0%b8%97%e0%b9%89%e0%b8%ad%e0%b8%87%e0%b8%99%e0%b9%89%e0%b8%b3%e0%b9%84%e0%b8%94%e0%b9%89%e0%b8%97%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เครื่องบินอิหร่านหวิดบึ้มกู้ระเบิดในท้องน้ำได้ทัน</headline>
<lead>อิหร่านกู้ระเบิดในท้องน้ำบนเครื่องบินในประเทศหลังบินขึ้นเพื่อไปยังกรุงเตหะรานได้ 15 นาที</lead>
<neck></neck>
<body><p>สำนักข่าวฟาร์สของอิหร่านรายงานใน<date>วันนี้</date>(<date when="25520531">31พ.ค.</date>)ว่า เจ้าหน้าที่รักษาความปลอดภัยอิหร่าน ได้กู้ระเบิดแสวงเครื่องลูกหนึ่ง บนเครื่องบินโดยสารสายภายในประเทศของสายการบิน" คิช แอร์ " (Kish Air) ที่บินขึ้นจากเมืองอาห์วาซ ทางตะวันตกของประเทศ เพื่อเดินทางไปยังกรุงเตหะราน ซึ่งอยู่ห่าง 500 กิโลเมตร เมื่อเวลา 22.20 น.คืน<date>วันเสาร์</date>ตามเวลาท้องถิ่น(00.50 น.ตามเวลาในไทย) โดยเจ้าหน้าที่รักษาความปลอดภัยพบระเบิดลูกหนึ่งซุกอยู่ในห้องน้ำบนเครื่องบินเพียง 15 นาทีหลังจากเครื่องบินออกเดินทางพร้อมกับผู้โดยสาร 131 คนนักบินจึงรีบนำเครื่องบินลงจอดที่ท่าอากาศยานอาห์วาซ เพื่อทำการกู้ระเบิด</p>
<p>เมืองอาห์วาซเป็นเมืองเอกของจังหวัด"คูเซสถาน"ที่อุดมไปด้วยน้ำมัน ตั้งอยู่ห่างจากอิรัก 50 กิโลเมตร และติดอ่าวเปอร์เซีย เหตุร้ายครั้งนี้มีขึ้นในขณะที่อิหร่านกำลังเตรียมจัดการเลือกตั้งประธานาธิบดีครั้งใหม่ใน <date when="25520612">12 มิถุนายน</date> และมีขึ้นหลังจากเมื่อ<date>วันพฤหัสบดี</date>ที่แล้ว </p>
<p>มือระเบิดพลีชีพคนหนึ่งสังหารคน 25 คน และทำให้มีผู้บาดเจ็บ 125 คน ที่มัสยิดชีอะห์แห่งหนึ่งในเมืองซาเฮดัน ของจังหวัดซิสถาน -บาลูจิสถาน ทางตะวันออกเฉียงใต้ของประเทศ ซึ่งมีพรมแดนติดกับอาฟกานิสถานและปากีสถานและเป็นสถานที่ก่อเหตุนองเลือดบ่อยครั้งโดยกลุ่มกบฏสุหนี่ที่ต่อต้านการปกครองของรัฐบาลซึ่งเป็นมุสลิมชีอะห์</p>
<p>การโจมตีมัสยิดครั้งนี้คล้ายคลึงกับการโจมตีแบบเดียวกันเมื่อ<date when="2548----">ปี 2548</date> ที่มีขึ้นในกรุงเตหะรานและเมืองอาห์วาซ ทำให้มีผู้เสียชีวิต 8 คน และบาดเจ็บหลายสิบคน ซึ่งมีขึ้นเพียงไม่กี่วัน ก่อนหน้าวันเลือกตั้งประธานาธิบดี ซึ่งนายมาห์มุด อาห์มาดีเนจ๊าด ชนะเลือกตั้งได้เป็นประธานาธิบดีอิหร่านมาจนถึงปัจจุบัน </p></body>
</news>
