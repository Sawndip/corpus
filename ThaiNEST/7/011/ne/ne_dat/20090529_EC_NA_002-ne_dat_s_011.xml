<teiHeader>
<fileDesc>
<titleStmt>
  <title>แอร์เอเชียเตรียมเปิด 3 เส้นทางบุกจีน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-05-29 02:45:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/business/corporate/20090529/46378/%e0%b9%81%e0%b8%ad%e0%b8%a3%e0%b9%8c%e0%b9%80%e0%b8%ad%e0%b9%80%e0%b8%8a%e0%b8%b5%e0%b8%a2%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b9%80%e0%b8%9b%e0%b8%b4%e0%b8%94-3-%e0%b9%80%e0%b8%aa%e0%b9%89%e0%b8%99%e0%b8%97%e0%b8%b2%e0%b8%87%e0%b8%9a%e0%b8%b8%e0%b8%81%e0%b8%88%e0%b8%b5%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แอร์เอเชียเตรียมเปิด 3 เส้นทางบุกจีน</headline>
<lead>แอร์เอเชีย มั่นใจท่องเที่ยวไทยฟื้น<date from="25520701" to="25521231">ไตรมาส 3-4</date> นี้ เผยหลังนำ เอ320 เพิ่ม 3 ลำ เตรียมเปิด 3 เส้นทางจีน<date when="----09--">กันยายน</date>นี้</lead>
<neck></neck>
<body><p>นายทัศพล แบเลเว็ลด์ ประธานเจ้าหน้าที่บริหาร สายการบินไทยแอร์เอเชีย กล่าวว่า ภาพรวมการท่องเที่ยวของไทยที่ได้รับผลกระทบจากปัจจัยลบทั้งด้านการเมืองในประเทศ ปัญหาเศรษฐกิจ และการระบาดของไข้หวัดใหญ่ <date when="2552----">2009</date> ทำให้การเดินทางท่องเที่ยวของไทยลดลง สะท้อนผ่านยอดโหลดแฟคเตอร์ของแอร์เอเชีย<date from="25520101" to="25520630">ไตรมาสที่ 1 และ 2</date> นั้นเชื่อว่า ใน<date from="25520701" to="25521231">ไตรมาสที่ 3 และ 4</date> ของปีภาพรวมการท่องเที่ยวจะเข้าสู่ภาวะฟื้นตัวจากกระแสการท่องเที่ยวที่กลับมา</p>

<p>นายทัศพล กล่าวว่า ไทยแอร์เอเชีย ยังมั่นใจว่าเป้าหมายจำนวนผู้โดยสาร 5.2 ล้านคนใน<date>ปีนี้</date>จะยังสามารถเป็นไปตามเป้า แม้ว่าใน<date from="25520401" to="25520630">ไตรมาส 2</date> นี้คาดว่าจะจำนวนจะลดลงอย่างมากเนื่องจากเข้าสู่ช่วงโลว์ซีซัน ขณะที่ใน<date from="25520101" to="25520331">ไตรมาสแรก</date>มีผู้โดยสารแล้ว 1.2 - 1.3 ล้านคน ซึ่งเริ่มมีผลกำไร ส่งผลให้ทั้งปีสายการบินจะมีผลกำไรในระดับที่น่าพอใจอยู่</p>

<p>เพื่อรองรับการฟื้นตัวของธุรกิจการท่องเที่ยวและการเดินทางใน<date from="25520701" to="25520930">ไตรมาสที่ 3</date> ซึ่งคาดว่าจะเพิ่มขึ้นนั้น สายการบินจะมีการนำเครื่องบินแอร์บัส เอ 320 เข้ามาให้บริการเพิ่มอีก 3 ลำ พร้อมกับการเปิดเส้นทางใหม่อีก 2-3 เส้นทางในประเทศจีน เช่น ไต้หวัน เป็นต้น พร้อมทั้งเพิ่มเที่ยวบินในฮ่องกง เนื่องจากยังมั่นใจในศักยภาพการท่องเที่ยวของจีนอยู่</p>

<p>“การจะปลุกตลาดจีนอีกครั้งภาคเอกชนยังต้องขอความร่วมมือจากรัฐบาลในการสร้างความเชื่อมั่น เช่นเดียวกับการให้ ททท.ร่วมกับมณฑลต่างๆ ในการกระตุ้นการท่องเที่ยว โดยในส่วนของแอร์เอเชียนั้นก็มีแผนในการทำโปรโมชั่นเพื่อกระตุ้นการท่องเที่ยวรายมณฑลอีกด้วย” นายทัศพล กล่าว</p>

<p>ล่าสุด สายการบินยังได้ร่วมกับ ธนาคารกสิกรไทย เปิดตัว บัตรเครดิตร่วมแอร์เอเชีย-กสิกรไทย เจาะกลุ่มนักเดินทางคนรุ่นใหม่ ซึ่งสมาชิกผู้ถือบัตรจะได้สิทธิประโยชน์ เช่นการสะสมคะแนนพิเศษ 3 เท่า เมื่อมียอดการใช้กับไทยแอร์เอเชีย และสามารถแลกอี กิ๊ฟท์ วอชเชอร์ จากแอร์เอเชียได้เมื่อสะสมครบทุก 2000 คะแนน พร้อมทั้งรับสิทธิ์สำรองที่นั่งล่วงหน้า 1 วันก่อนการเปิดสำรองที่นั่งโปรโมชั่นพิเศษอีกด้วย</p>

<p>สำหรับผู้ที่สมัครบัตร<date notAfter="25520731">ภายในวันที่ 31 ก.ค.2552</date>นี้ จะได้รับบัตรโดยสารแอร์เอเชียในประเทศไป-กลับ 1 ที่นั่ง และสิทธิจองที่พักโรงแรมในเครือดุสิต 1 คืน แถม 1 คืนอีกด้วย โดยในปีแรกคาดว่าจะมีบัตรเครดิตร่วมดังกล่าวไม่น้อยกว่า 1 แสนใบและคาดว่าจะขยายฐานผู้ถือบัตรเพิ่มขึ้นเป็น 3 แสนใบใน 5 ปี</p></body>
</news>
