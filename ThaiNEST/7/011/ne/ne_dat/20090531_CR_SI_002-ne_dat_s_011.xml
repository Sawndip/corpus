<teiHeader>
<fileDesc>
<titleStmt>
  <title>ปชป.หวั่นเสื้อแดงชุมนุม27มิ.ย.อุปสรรคแก้ปัญหาเศรษฐกิจ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39128  </bibl>
</sourceDesc>
</fileDesc>
</teiHeader>
<news>
<headline>ปชป.หวั่นเสื้อแดงชุมนุม<date when="25520627">27มิ.ย.</date>อุปสรรคแก้ปัญหาเศรษฐกิจ</headline>
<lead></lead>
<neck></neck>
<body><p>นพ.บุรณัชย์ สมุทรักษ์ โฆษกพรรคประชาธิปัตย์ แถลง <date>วันนี้</date> (<date when="25520531">31 พ.ค.</date>) ว่า พรรคประชาธิปัตย์มีความวิตกกังวล ต่อความเคลื่อนไหวของคนเสื้อแดง และสมาชิกพรรคเพื่อไทย ที่จะนัดชุมนุมใหญ่ <date when="25520627">วันที่ 27 มิถุนายน</date>นี้ ที่สนามหลวง จะเป็นอุปสรรคในการแก้ปัญหาเศรษฐกิจของประเทศ เพราะจะเป็นเงื่อนไขนำไปสู่การปฏิเสธกระบวนการสมานฉันท์ </p>
<p>“เราอยากเรียกร้องทุกฝ่าย โดยเฉพาะ นปช. ให้โอกาสรัฐบาล เหมือนที่นานาชาติให้โอกาส หากยังคงเคลื่อนไหวอย่างต่อเนื่อง และการปฏิเสธทางออก จะทำให้เหตุการณ์บานปลาย บ้านเมืองสู่ทางตัน” นพ.บุรณัชย์ กล่าว</p>

<p>ด้าน นายสาธิต ปิตุเตชะ กรรมการบริหารพรรคประชาธิปัตย์ กล่าวว่า พรรคประชาธิปัตย์สนับสนุน คณะกรรมการสมานฉันท์เพื่อการปฏิรูปการเมือง และศึกษาแก้ไขรัฐธรรมนูญ ที่ตั้งขึ้นโดยสภาฯ เพื่อนำความสงบสุขมาสู่บ้านเมือง ขอเรียกร้องแกนนำคนเสื้อแดง ให้หันมาร่วมระดมสมอง และเสนอข้อคิดเห็นต่อคณะกรรมการสมานฉันท์ฯ จะดีกว่า เพราะข้อเสนอของอนุกรรมการชุดต่างๆ ไม่ใช่ข้อสรุป  แต่เป็นการให้ภาคสังคมได้แสดงความเห็น และนำมาปรับปรุง</p></body>
</news>
