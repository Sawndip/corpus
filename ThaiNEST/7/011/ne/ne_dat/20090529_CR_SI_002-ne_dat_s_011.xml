<teiHeader>
<fileDesc>
<titleStmt>
  <title>สั่งจำคุกแม่เล้าลวงสาวไทยค้ากามต่างประเทศ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39079  </bibl>
</sourceDesc>
</fileDesc>
</teiHeader>
<news>
<headline>สั่งจำคุกแม่เล้าลวงสาวไทยค้ากามต่างประเทศ</headline>
<lead></lead>
<neck></neck>
<body><p>ที่ ศาลอาญา ถ.รัชดาภิเษก <date when="25520529">วันที่ 29 พ.ค.52</date>  ศาลอ่านคำพิพากษาคดีหมาเลขดำ อ.3703/2550 ที่พนักงานอัยการฝ่ายคดีอาญา 10 เป็นโจทก์ ยื่นฟ้อง นางกุหลาบ หรือรำพึง ทองมีศรี เป็นจำเลย ในความผิดฐานร่วมกันเพื่อสนองความใคร่ของผู้อื่น , ร่วมกันเป็นธุระจัดหา , สมคบกันตั้งแต่ 2 คนขึ้นไปกระทำความผิดเกี่ยวกับการค้าหญิง ตามประมวลกฎหมายอาญา มาตรา 283 และ 320 </p>

                <p>คดีนี้โจทก์ฟ้องสรุปว่า <date to="25490607" notBefore="25480721">ระหว่างปลายเดือน ก.ค. 48 - 7 มิ.ย.49</date> จำเลยได้จัดส่งผู้เสียหายซึ่งเป็นหญิงไทย  3 คน โดยหลอกลวง ผู้เสียหายว่าจะให้ไปทำงานเป็นแม่บ้าน และพนักงานขายอาหาร ที่เมืองมิลานประเทศอิตาลี แต่ จำเลยกับพวก กลับพาผู้เสียหายไปค้าประเวณีแทน </p>

               <p>ศาลพิเคราะห์พยานหลักฐานที่โจทก์ – จำเลย นำสืบ แล้วเห็นว่าจำเลยกระทำผิดจริง ฐานร่วมกันเพื่อสนองความใคร่ของผู้อื่น และ ร่วมกันเป็นธุระจัดหา ให้จำคุก 3 กระทง ๆ ละ 6 ปี รวม  จำคุก 18 ปี และให้ชดใช้ค่าสินไหมแก่ผู้เสียหายทั้งสาม รวม 1 ,490,000 บาท </p>

               <p>ส่วนข้อหาสมคบกันตั้งแต่ 2 คน ขึ้นไป กระทำความผิดเกี่ยวกับการค้าหญิง นั้นไม่ปรากฏว่า จำเลย สมคบกับผู้อื่นกระทำผิด จึงพิพากษาให้ยกฟ้อง โดยศาลมีคำสั่งให้ออกหมายจับจำเลยกลับมารับโทษตามคำพิพากษาต่อไป </p>

               <p> ผู้สื่อข่าวรายงาน ศาลได้อ่านคำพิพากษาลับหลังจำเลย  เนื่องจากนางกุหลาบ ยังคงหลบหนีอยู่ในประเทศอิตาลี ซึ่งก่อนหน้านี้ศาลได้เลื่อนอ่านคำพิพากษาแล้ว 1 ครั้ง หลังจากเมื่อ<date when="25520428">วันที่ 28 เม.ย.</date> ที่ผ่านมา ทนายความจำเลย แถลงต่อศาลว่า จำเลย มีอาการป่วยอยู่ที่ประเทศอิตาลี จึงขอเลื่อนการอ่านคำพิพากษาออกไป </p></body>
</news>
