<teiHeader>
<fileDesc>
<titleStmt>
  <title>รวบเอเย่นต์ยาบ้า ทิ้งหลักฐานในโถส้วม ตำรวจสัตหีบ ล้วงกู้ได้ทัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163646  </bibl>
</sourceDesc>
</fileDesc>
</teiHeader>
<news>
<headline>รวบเอเย่นต์ยาบ้า ทิ้งหลักฐานในโถส้วม ตำรวจสัตหีบ ล้วงกู้ได้ทัน</headline>
<lead></lead>
<neck></neck>
<body><p> พ.ต.อ.สมชาย สุนทวนิค ผกก.สภ.สัตหีบ อ.สัตหีบ จ.ชลบุรี พ.ต.ท.เชษฐา กีชวรรณ์ รอง ผกก.ป.ฯ พ.ต.ท.สยามรัฐ รุ่งเรือง รอง ผกก.ส.วฯ พ.ต.ท.ดำรงค์ อ้วนสูงเนิน สวป. พ.ต.ต.วิเชียร บุพลับ สว.สป.ฯ พ.ต.ต.ปารุส สามารถ สว.สส.ฯ และ จ.ส.ต.ยศพนธ์  ราชนู ได้ร่วมกันทำการจับกุมผู้ต้องหาค้ายาเสพติด จำนวน 2 ราย คือ นายเฉลิมพร  สิงห์จานุงสงค์ อายุ 40 ปี พร้อมของกลางยาบ้า จำนวน 140 เม็ด และนายนิวัติ สง่าเอี่ยม หรือโต้ง อายุ 26 ปี พร้อมของกลางยาบ้า จำนวน 246 เม็ด โดยตั้งข้อหา มียาเสพติดประเภทที่ 1 (ยาบ้า) ไว้ในครอบครองเพื่อจำหน่าย</p>
<p>พ.ต.อ.สมชาย เปิดเผยว่า จากการที่ทางเจ้าหน้าที่ตำรวจสามารถสืบสวนและขยายผลจนสามารถจับกุม 2 ผู้ต้องค้ายาบ้า สืบเนื่องจากทางชุดสืบสวนได้รับแจ้งจากสายลับว่า นายเฉลิมพร ซึ่งเป็นเอเย่นต์ค้ายาบ้า ที่ทางเจ้าหน้าที่ติดตามพฤติกรรมมานาน จะทำการส่งยาบ้าให้กับลูกค้ากันบริเวณ ถนนเรียบชายทะเล ม.4 ต.บางเสร่ อ.สัตหีบ เจ้าหน้าที่จึงได้กระจายกำลังซุ่มโปร่งอยู่โดยรอบ จนเวลาผ่านไปประมาณ 1 ชม.ก็พบว่า นายเฉลิมพร ได้ขี่รถจักรยานยนต์มาจอดบริเวณดังกล่าว เจ้าหน้าที่จึงได้แสดงตัวเข้าทำการจับกุม จากการตรวจค้นในตัวพบยาบ้าจำนวน 140 เม็ด ซุกซ่อนอยู่ในกระเป๋ากางเกง เจ้าหน้าที่จึงได้ควบคุมตัวมาทำการสอบสวนขยายผล จนทราบว่ายาบ้าทั้งหมดได้รับมาจากนายนิวัติ หรือโต้ง เอเย่นต์ใหญ่ ในราคาเม็ดละ 140 บาท ก่อนจะนำมาจำหน่ายต่อให้ลูกค้าในราคาเม็ดละ 150 บาท จากนั้น จึงได้วางแผนให้นายเฉลิมพร โทรศัพท์สั่งซื้อยาบ้าจาก นายนิวัติ จำนวน 200 เม็ด โดยนัดส่งยาบ้ากันบริเวณโต๊ะสนุกเกอร์ ม.1 ต.บางเสร่ อ.สัตหีบ ขณะที่ผู้ต้องหากำลังส่งมอบยา นายนิวัติ เกิดเห็นเจ้าหน้าที่ตำรวจจึงได้วิ่งหนีเข้าไปในห้องน้ำ หลังร้านสนุกเกอร์ และนำยาบ้าจำนวน 246 เม็ด เททิ้งลงโถส้วม ทันใดนั้น จ.ส.ต.ยศพน์ ราชนู ชุดจับกุมที่ติดตามไปอย่างกระชั้นชิด ได้นำมือล้วงเข้าไปในโถส้วมและสามารถกอบโกยยาบ้าทั้งหมดขึ้นมาได้ทัน และจับกุมตัวนายนิวัติไว้ได้ </p></body>
</news>
