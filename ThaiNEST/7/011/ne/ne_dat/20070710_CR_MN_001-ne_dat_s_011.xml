<teiHeader>
<fileDesc>
<titleStmt>
  <title>“ป่อเต็กตึ๊ง” รณรงค์แจกหน้ากากอนามัย 5 หมื่นชิ้น กัน “หวัด 09”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2007-07-10 16:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000078067  </bibl>
</sourceDesc>
</fileDesc>
</teiHeader>
<news>
<headline>“ป่อเต็กตึ๊ง” รณรงค์แจกหน้ากากอนามัย 5 หมื่นชิ้น กัน “หวัด <date when="2552----">09</date>”</headline>
<lead>มูลนิธิป่อเต็กตึ๊ง ขนศิลปิน อาสาสมัคร จัดโครงการแจกหน้ากากอนามัย 5 หมื่นชิ้น ให้กับประชาชน ป้องกันเชื้อไข้หวัด <date when="2552----">2009</date> นำร่องหัวลำโพงที่แรก ก่อนกระจายแจกตามสถานีขนส่งต่างๆ</lead>
<neck></neck>
<body><p><date>วันนี้</date> (<date when="25520710">10 ก.ค.</date>) เมื่อเวลา 14.00 น.นางวรรณิดา ชุลีคร ผู้จัดการมูลนิธิป่อเต็กตึ๊ง พร้อมด้วยอาสาสมัคร รหัสศิลปิน พร้อมกับเจ้าหน้าที่มูลนิธิป่อเต็กตึ๊ง ได้นำหน้ากากอนามัยมาแจกให้กับประชาชน ที่บริเวณสถานีรถไฟหัวลำโพง เพื่อป้องกันการแพร่ระบาดของเชื้อไข้หวัดใหญ่ <date when="2552----">2009</date> โดยมีนักแสดงตลกจากคณะชวนชื่น นำโดย แฮคส์ ชวนชื่น นายปิยะวัฒน์ รัตนวิจิตร หรือ หรูหรา นักแสดงจากค่ายกันตนา และ ออย จารุวรรณ นักแสดงที่แจ้งเกิดจากรายการเรียลิตี โชว์ “มายาไอดอล” ของค่ายกันตนา มาร่วมเป็นอาสาสมัครแจกหน้ากากอนามัยให้กับประชาชนด้วย</p>
       
       <p>นางวรรณิดา กล่าวว่า มูลนิธิป่อเต็กตึ๊งได้จัดโครงการแจกหน้ากากอนามัยให้กับประชาชน เพื่อป้องกันการแพร่ระบาดของเชื้อไข้หวัด <date when="2552----">2009</date> ซึ่งจะนำร่องแจกจ่ายประมาณ 50,000 ชิ้นก่อน โดยจะเลือกแจกในสถานที่ที่มีประชาชนจำนวนมากและเป็นพื้นที่เสี่ยงต่อการติดเชื้อ สำหรับใน<date>วันนี้</date>ได้แจกที่สถานีรถไฟหัวลำโพงเป็นแห่งแรก จากนั้นก็จะเดินทางไปแจกที่สถานีขนส่งหมอชิต สถานีขนส่งสายใต้ และสถานีขนส่งเอกมัย ทางมูลนิธิได้เล็งเห็นถึงความเดือดร้อนเมื่อเกิดโรคระบาด จึงอยากให้ประชนป้องกันการแพร่ระบาดโดยการสวมใส่หน้ากากอนามัย ขณะที่อยู่ในพื้นที่เสี่ยง และรีบไปพบแพทย์หากพบว่ามีอาการเข้าข่ายไข้หวัด <date when="2552----">2009</date></p>
       
     <p> ด้าน นายปิยะวัฒน์ กล่าวว่า ตนได้เข้าร่วมเป็นสมาชิก รหัส ศิลปิน ของมูลนิธิป่อเต็กตึ๊งมาได้ 2 เดือนแล้ว ในวันนี้รู้สึกดีใจที่ได้มีส่วนร่วมในการช่วยเหลือป้องกันการแพร่ระบาดของไข้หวัด <date when="2552----">2009</date> โดยการมาแจกหน้ากากอนามัยให้กับประชาชนตามสถานที่ต่างๆ ตนอยากฝากให้ประชาชนทุกคนช่วยกันป้องกันการแพร่ระบาดของเชื้อโรคโดยเริ่มจากตัวเองก่อน หากมีอาการก็ควรป้องกันตัวเองโดยการใส่หน้ากากอนามัย เพื่อไม่แพร่เชื้อให้กับผู้อื่น และรีบไปพบแพทย์เพื่อทำการรักษาหากมีอาการรุนแรง</p></body>
</news>
