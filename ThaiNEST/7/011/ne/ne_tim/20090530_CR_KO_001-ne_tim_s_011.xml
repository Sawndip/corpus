<teiHeader>
<fileDesc>
<titleStmt>
  <title>หนูน้อยถูกสายรัดหมอนข้างรัดคอดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090530/14962/%e0%b8%ab%e0%b8%99%e0%b8%b9%e0%b8%99%e0%b9%89%e0%b8%ad%e0%b8%a2%e0%b8%96%e0%b8%b9%e0%b8%81%e0%b8%aa%e0%b8%b2%e0%b8%a2%e0%b8%a3%e0%b8%b1%e0%b8%94%e0%b8%ab%e0%b8%a1%e0%b8%ad%e0%b8%99%e0%b8%82%e0%b9%89%e0%b8%b2%e0%b8%87%e0%b8%a3%e0%b8%b1%e0%b8%94%e0%b8%84%e0%b8%ad%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>หนูน้อยถูกสายรัดหมอนข้างรัดคอดับ</headline>
<lead>สลด!!หนูน้อยถูกสายรัดหมอนข้างรัดคอเสียชีวิตอนาถ‏</lead>
<neck></neck>
<body><p>(30พ.ค.) เวลา <time when="02:00:00">02.00 น.</time> ผู้สื่อข่าวรายงานว่า เด็กหญิงอายุ  1 ขวบ 4 เดือน ถูกสายหมอนข้างรัดคอเสียชีวิตและศพถูกนำส่งเพื่อผ่าชันสูตรที่แผนกนิติเวช โรงพยาบาลศิริราชจึงเดินทางไปตรวจสอบ พบร่าง ด.ญ.วรัญญา อักษร อายุ 1 ขวบ 4 เดือน อยู่ในสภาพไม่สวมใส่เสื้อผ้า ที่บริเวณลำคอร่องรอยเขียวช้ำเป็นทางยาว จากการชันสูตรพลิกศพในเบื้องต้น พบว่าสาเหตุการเสียชีวิตมาจากการขาดอากาศหายใจจากรอยรัดบริเวณลำคอ พบรอยช้ำบริเวณลำคอขนาดความกว้างไม่เกิน 3 เซ็นติเมตร นอกจากนี้พบว่าที่บริเวณใบหน้าและศีรษะมีคราบเลือดเป็นจุดเล็ก ๆ หลายจุด </p>
 
 <p>ทั้งนี้เหตุการณ์ดังกล่าว เมื่อเวลา <time when="20:50:00">20.50 น.</time>ของวันที่ 29 พ.ค. ร.ต.ต.ธีรุตน์ ใจเหล็ก พนักงานสอบสวน (สบ 1 )สน.หลักสอง รับแจ้งว่า เหตุมีเด็กเสียชีวิตที่โรงพยาบาลเกษมราษฎร์ บางแค จึงเดินทางไปตรวจสอบ พร้อมเจ้าหน้าที่มูลนิธิป่อเต็กตึ๊ง แพทย์นิติเวชรพ.ศิริราชพบว่าเด็กเสียชีวิตมีร่องรอยการถูกเชือกรัดที่บริเวณลำคอ  จึงส่งผ่าชันสูตรอย่างละเอียดที่รพ.ศิริราช เพื่อหาสาเหตุการเสียชีวิตที่แท้จริงต่อไป</p>
 
 <p>จากการสอบสวนบิดามารดาของเด็กให้การว่า ก่อนเกิดเหตุพวกตนกำลังจัดเตรียมของเพื่อเตรียมไปขายปล่อยให้ด.ญ.วรัญญา นอนอยู่บนห้องนอนชั้น 2 เพียงลำพัง เมื่อขึ้นไปดูพบว่าลูกสาวหมดสติไปแล้ว จึงรีบนำตัวส่งรพ.เกษมราษฎร์ บางแค  ก่อนจะเสียชีวิตในที่สุด </p>
 
 <p>สำหรับสาเหตุการเสียชีวิตเบื้องต้นเจ้าหน้าที่ตำรวจสันนิษฐานว่า ขณะที่กำลังนอนอยู่น่าจะถูกสายรัดหมอนข้างรัดคอ อย่างไรก็ตามจะได้สอบสวนหาสาเหตุการเสียชีวิตที่แท้จริงต่อไป</p></body>
</news>
