<teiHeader>
<fileDesc>
<titleStmt>
  <title>"โอเล่ห์ดง"โชว์ สอนเชิงอิเหนา ก่อนโกนเงินเยน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/300509/5427  </bibl>
</sourceDesc>
</fileDesc>
</teiHeader>
<news>
<headline>"<persName>โอเล่ห์ดง</persName>"โชว์ สอนเชิงอิเหนา ก่อนโกนเงินเยน</headline>
<lead>"<persName>โอเล่ห์ดง</persName>"  โชว์ฟอร์มสอนเชิง  "<persName>รัชมาน</persName>"  ผู้ท้าชิงอิเหนาจนหัวปั่นเข้าไม่ติด  ก่อนจะเกิดอุบัติเหตุหัวชนกันจน<persName>รัชมาน</persName>เกิดแผลแตกแพทย์ไม่อนุญาตให้ชกต่อในยกที่  11  ต้องรวมแต้มตามกฎของสถาบัน  <persName>โอเล่ห์ดง</persName>ชนะคะแนนเป็นเอกฉันท์ป้องกันตำแชมป์โลกรุ่นสตรอว์เวต  WBC  ครั้งที่  3  สำเร็จ  เพชรยินดีฯ  พอใจ<persName>โอเล่ห์ดง</persName>พัฒนาฝีมือพร้อมส่งไปโกยเงินเยนที่ญี่ปุ่น</lead>
<neck></neck>
<body><p>ศึกป้องกันแชมป์รุ่นสตรอว์เวตสภามวยโลก  (WBC)  ระหว่าง  <persName>โอเล่ห์ดง  กระทิงแดงยิม</persName>  เข้าของตำแหน่งชาวไทยวัย  23  ปี  กับ  <persName>มูฮัมหมัด  รัชมาน</persName>  ผู้ท้าชิงชาวอินโดนีเซียจอมเก๋าวัย  37  ปีอดีตแชมป์โลกรุ่นเดียวกันของ  IBF  เมื่อวันศุกร์  29  พ.ค.ที่ผ่านมา  ที่เว ทีมวยบางลา  หาดป่าตอง  จ.ภูเก็ต  เริ่มเปิดเกม<persName>รัชมาน</persName>เป็นฝ่ายเดินหน้าเข้าหาตลอดแต่คลำเป้าไม่ค่อยเจอ  เพราะ<persName>โอเล่ห์ดง</persName>อาศัยชิงจังหวะใช้ความเร็วที่เหนือกว่าดักแย็บขวาตามด้วยหมัดซ้ายได้จะแจ้งแม่นยำ     </p>
<p>ยกที่   3  <persName>รัชมาน</persName>เกิดแผลแตกบริเวณเปลือกตาซ้ายและมีแผลแตกที่คิ้วขวาอีกแห่งในยกที่ 7  แต่ไม่ยี่หระรุกไล่ไม่หยุด  จากนั้น<persName>โอเล่ห์ดง</persName>คุมเกมเอาไว้ได้หมด  กระทั่งยก  11  ในจังหวะที่ทั้งคู่ประชิดติดพันเกิดอุบัติเหตุศีรษะชนกันทำให้บาดแผลของ<persName>รัชมาน</persName>กว้างขึ้น  แพทย์สนามไม่อนุญาตให้ชกต่อต้องรวมแต้มตามกฎของสถาบัน  ปรากฏว่า<persName>โอเลห์ดง</persName>ชนะคะแนนเอกฉันท์  106-101  และ  105-103  สองเสียง  ป้องกันแชมป์โลกครั้งที่  3  สำเร็จตามความคาดหมาย     </p>
<p>ภายหลังการชก<persName>โอเล่ห์ดง</persName>แชมป์โลกแดนสะตอจาก  อ.รัษฎา  จ.ตรัง  เผยว่า  เกมการชกดำเนินไปตามแผนที่สตาฟฟ์เทรนเนอร์วางเอาไว้  ตนจับทางได้ตั้งแต่ยกที่  4  แล้ว  โดยเน้นดักต่อยหมัดซ้ายซึ่งได้ผลตลอด  แต่ก็ยอมรับว่า<persName>รัชมาน</persName>มีธาตุทรหดเป็นเยี่ยม  หัวใจสู้เต็มร้อยไม่แสดงอาการท้อถอย     </p>
<p>ขณะที่<persName>รัชมาน</persName>กล่าวยกย่อง<persName>โอเล่ห์ดง</persName>ว่าเป็นนักชกที่มีความคล่องแคล่วปราดเปรียวชนิดหาตัวจับยากคนหนึ่ง  น่าจะรักษาเข็มขัดเส้นนี้ต่อไปอีกนาน  ส่วนตนอาจจะตัดสินใจเลิกราแขวนนวมทันทีที่เดินทางกลับถึงอินโดนีเซีย  เพราะรู้ตัวว่าอายุมากเกินกว่าจะยึดอาชีพนี้แล้ว     </p>
<p>ทางด้าน<persName>นายวิรัตน์</persName>   และ<persName>นายปิยะรัตน์  วชิรรัตนวงศ์</persName>  โปรโมเตอร์  เพชรยินดี  บ๊อกซิ่ง  โปรโมชั่นฯ  กล่าวว่า  <persName>โอเล่ห์ดง</persName>พัฒนาฝีมือขึ้นตามลำดับไม่ว่าจะเป็นการตั้งรับที่รัดกุมยิ่งขึ้น  สายตาการหลบหลีกดีเยี่ยม  ไฟต์ถัดไปพร้อมจะให้ลัดฟ้าไปป้องกันต่างแดน  ซึ่งนักชกญี่ปุ่นทาบทามขอท้าชิงมาแล้วสองราย  แต่ต้องรอดูข้อเสนอเสียก่อนยังไม่ตัดสินใจเลือกใคร     </p>
<p>ส่วนคู่ประกอบรายการ   <persName>นกน้อย  กระทิงแดงยิม</persName>  ชนะคะแนน  <persName>อาดี นูกุง</persName>  (อินโดฯ)  ป้องกันแชมป์เยาวชนรุ่นไลต์ฟลายเวตสภามวยโลกไว้ได้,  <persName>พนมรุ้งเล็ก  กระทิงแดงยิม</persName>  อุ่นเครื่องชนะคะแนน  <persName>แดนนี  ซาดาน</persName>  (อินโดฯ),  <persName>เม็ดเงิน  กระทิงแดงยิม</persName>  ชนะคะแนน  <persName>วันเผด็จศึก   ศิษย์ทรายทอง</persName>,  <persName>เหลี่ยมเพชร  ศ.วีระพล</persName>  ชนะคะแนน  <persName>ศรศักดิ์  รร.กีฬาโคราช</persName>  และ<persName>ครองชัย  เกียรติมั่งมี</persName>  ชนะน็อก  <persName>สุรศักดิ์  ศิษย์รามคำแหง</persName>  ยก  3.</p></body>
</news>
