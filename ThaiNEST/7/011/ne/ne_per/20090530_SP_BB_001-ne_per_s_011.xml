<teiHeader>
<fileDesc>
<titleStmt>
  <title>เชลซีสุดปึ้กลุยทอฟฟี่ นัดชิงเอฟเอคัพ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/05/30/news_28839822.php?news_id=28839822  </bibl>
</sourceDesc>
</fileDesc>
</teiHeader>
<news>
<headline>เชลซีสุดปึ้กลุยทอฟฟี่ นัดชิงเอฟเอคัพ</headline>
<lead>"สิงโตน้ำเงินคราม" เชลซี สุดปึ้ก ชน "ทอฟฟี่สีน้ำเงิน" เอฟเวอร์ตัน ที่เสี่ยงส่ง <persName>หลุยส์ ซาฮา</persName> เป็นหอกเดี่ยว ในศึกเอฟเอ คัพ รอบชิงชนะเลิศ วันที่ 30 พฤษภาคม นี้ ช่อง 7 กับ ทรูวิชั่นส์ 59 ถ่ายทอดสด เวลา 21.00 น. นักเตะเชลซีประกาศคว้าแชมป์เป็นของขวัญให้ <persName>กุส ฮิดดิงค์</persName> ก่อนอำลาทีม</lead>
<neck></neck>
<body><p>ศึกฟุตบอลชิงถ้วยเอฟเอ คัพ อังกฤษ รอบชิงชนะเลิศ ที่สนามเวมบลีย์ คืนวันเสาร์ที่ 30 พฤษภาคมนี้ เป็นการพบกันระหว่าง "สิงโตน้ำเงินคราม" เชลซี กับ "ทอฟฟี่สีน้ำเงิน" เอฟเวอร์ตัน เวลา 21.00 น. ช่อง 7 และ ทรูสปอร์ต 1 (ช่อง 59) ถ่ายทอดสด</p>
<p>สำหรับความพร้อมของ เชลซี แทบไม่มีปัญหาเรื่องการจัดทีม สามารถใช้นักเตะที่ดีที่สุดลงสนาม ไล่มาตั้งแต่ <persName>ปีเตอร์ เช็ก</persName> ในตำแหน่งผู้รักษาประตู ส่วนแผงหลัง ประกอบด้วย <persName>แอชลีย์ โคล</persName> แบ็คซ้าย และ<persName>ชูเซ โบซิงวา</persName> แบ็คขวา ขณะที่คู่เซ็นเตอร์แบ็ค ได้แก่ <persName>จอห์น เทอร์รี</persName> กับ <persName>อเลกซ์</persName> ส่วน แผงมิดฟิลด์ 3 คน ได้แก่ <persName>แฟรงค์ แลมพาร์ด</persName>, <persName>มิชาเอล บัลลัค</persName> และ <persName>มิกกาแอล เอสเซียง</persName> ส่วน 3 หัวหอก ได้แก่ <persName>ฟลอรองต์ มาลูดา</persName>, <persName>นิโกลาส์ อเนลกา</persName> และ <persName>ดิดิเยร์ ดร็อกบา</persName></p>
<p>โดยเกมนี้บรรดานักเตะเชลซี ออกมาประกาศว่าจะคว้าแชมป์เพื่อเป็นของขวัญให้กับ <persName>กุส ฮิดดิงค์</persName> กุนซือชาวดัตช์ที่จะลงคุมทีมเป็นนัดสุดท้าย ก่อนกลับไปคุมทีมชาติรัสเซีย ทำศึกฟุตบอลโลกรอบคัดเลือกต่อไป</p>
<p>ทางฝั่ง เอฟเวอร์ตัน มีปัญหาเรื่องนักเตะเจ็บและไม่ฟิต โดยจะไม่มี <persName>ฟิล จากิลกา</persName> กองหลัง, <persName>มิเกล อาร์เตตา</persName> กองกลาง และ 2 กองหน้า <persName>วิคเตอร์ อนิเชเบ</persName> กับ <persName>อเยกบินี ยาคูบู</persName> ที่บาดเจ็บ ทำให้ <persName>เดวิด มอยส์</persName> กุนซือต้องปรับแผน คาดว่า <persName>แดน กอสลิง</persName> นักเตะวัย 19 ปี ลงสนาม โดยที่ผู้รักษาประตูยังเป็น<persName>ทิม โฮเวิร์ด</persName> กองหลัง ประกอบด้วย <persName>เลห์ตัน เบนส์</persName>, <persName>แดน กอสลิง</persName> ขณะที่เซ็นเตอร์คู่เป็น โจเซป โยโบ และ โจลีน เลสคอตต์</p>
<p>ขณะที่ แผงกลาง 5 คน คือ <persName>ฟิล เนวิลล์</persName>, <persName>สตีเวน พีนาร์</persName>, <persName>ลีออน ออสแมน</persName>, <persName>มารูยาน เฟลไลนี</persName> และ <persName>ทิม เคฮิลล์</persName> โดยมีเสี่ยงส่ง <persName>หลุยส์ ซาฮา</persName> ที่ยังมีอาการบาดเจ็บเป็นหัวหอกเดี่ยว แต่ถ้า <persName>ซาฮา</persName> ลงไม่ไหว <persName>แจ็ค ร็อดเวลล์</persName> นักเตะดาวรุ่งจะมาอัดแดนกลาง แล้วดัน <persName>เฟลไลนี</persName> กับ <persName>เคฮิลล์</persName> มาเป็นกองหน้าจำเป็น</p>
<p>สำหรับ เอฟเวอร์ตัน ได้แชมป์รายการสุดท้ายคือรายการนี้ เมื่อ 14 ปีที่แล้ว ด้วยการเฉือนเอาชนะ แมนฯ ยูไนเต็ด 1-0 จาก <persName>พอล ไรท์เอาท์</persName> ทำให้ <persName>ทิม เคฮิลล์</persName> ที่เคยเล่นให้กับ มิลล์วอลล์ ในนัดชิงชนะเลิศปี 2004 ก่อนแพ้ แมนฯ ยูไนเต็ด 0-3 ประกาศอย่างมั่นใจว่า เอฟเวอร์ตัน มีดีพอที่จะคว้าแชมป์</p>
<p>ด้าน วิลเลียมฮิลล์ บริษัทรับแทงพนันของอังกฤษ เชื่อว่า เชลซี น่าชนะมากกว่า ในอัตรา 8-11 (แทง 11 ได้ 8) เสมอ 23-10 และเอฟเวอร์ตัน ชนะ 9-2 ส่วนคนยิงลูกแรก เป็น <persName>ดิดิเยร์ ดร็อกบา</persName> 5-1 ตามมาด้วย <persName>นิโกลาส์ อเนลกา</persName> 6-1, <persName>แฟรงค์ แลมพาร์ด</persName> 7-1 ไม่สีสกอร์ 15-2 และ <persName>หลุยส์ ซาฮา</persName> 9-1</p></body>
</news>
