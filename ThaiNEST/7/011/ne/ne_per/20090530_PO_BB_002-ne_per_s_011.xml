<teiHeader>
<fileDesc>
<titleStmt>
  <title>คนขับรถนายกฯเผยนาทีชีวิต เสื้อแดงบุกมหาดไทยสุดโหด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/30/news_28840471.php?news_id=28840471  </bibl>
</sourceDesc>
</fileDesc>
</teiHeader>
<news>
<headline>คนขับรถนายกฯเผยนาทีชีวิต เสื้อแดงบุกมหาดไทยสุดโหด</headline>
<lead>คนขับรถนายกฯ เผยคนเสื้อแดงที่มหาดไทยเจตนาทำร้ายนายกฯ เผย "<persName>อภิสิทธิ์</persName>" ใจถึงขอลงไปเคลียร์ม็อบ แต่ "<persName>สุเทพ</persName>" ห้ามไว้ ขณะที่รปภ.นายกฯลั่นไม่ได้เปลี่ยนรถ ส่วนคนขับรถแก๊ส แจง อนุกรรมการสลายม็อบดินแดง ไม่ได้จัดฉาก เพราะโดนยึดรถมาจากปั๊มอโศก และในรถมีแก๊สเต็มทุกคัน โดยเฉพาะคันที่จอดที่ดินแดงมีการปล่อยแก๊สออกมากว่า 1,000 ลิตร ส่วนกองทัพส่งคนประกบเพื่อน<persName>พลทหารอภินพ</persName> ระหว่างแจงอนุกรรมการสลายการชุมนุม</lead>
<neck></neck>
<body><p>ที่รัฐสภา วานนี้ (29 พ.ค.) มีการประชุมคณะอนุกรรมการรวบรวมเหตุการณ์ที่กระทรวงมหาดไทย มี <persName>นางนฤมล ศิริวัฒน์</persName> ส.ว.อุตรดิตถ์ เป็นประธาน ได้เชิญ <persName>พ.ต.ท.ดำรงศักดิ์ สว่างงาม</persName> รองผู้กำกับการ กองกำกับการ 2 กองบังคับการปราบปราม ในฐานะหัวหน้าทีมบังคับรถนำขบวนนายกรัฐมนตรี <persName>พ.ต.อ.สมา รอดกำเนิด</persName> ผู้กำกับสถานีตำรวจนครบาลสำราญราษฎร์ <persName>นายไพฑูรย์ รักษ์บ้านเกิด</persName> คนขับรถนายกรัฐมนตรี <persName>พ.ต.ต.สมชาย แจ้งธรรมา</persName> ตำรวจติดตามนายกรัฐมนตรี <persName>พ.ต.ปกรณ์ สมพานต์</persName> หัวหน้าทีมรักษาความปลอดภัย ศูนย์รักษาความปลอดภัยแห่งชาติ (ศรภ.) ที่โดนกลุ่มเสื้อแดงจับตัวในวันที่ 12 เม.ย. เข้าชี้แจง</p>
<p><persName>นายไพฑูรย์</persName> ชี้แจงว่า วันเกิดเหตุ<persName>นายอภิสิทธิ์ เวชชาชีวะ</persName> นายกรัฐมนตรี และ<persName>นายสุเทพ เทือกสุบรรณ</persName> รองนายกรัฐมนตรี อยู่ในรถประจำตำแหน่งคันที่โดนกลุ่มผู้ชุมนุมทุบทำลายจริง ไม่ได้เปลี่ยนรถให้นายกรัฐมนตรี เพราะได้หารือกันล่วงหน้าแล้วว่ารถประจำตำแหน่งนายกฯ มีความปลอดภัยสูงสุด ระหว่างที่กลุ่มคนเสื้อแดงรุมทุบรถจนกระจกร้าว นายกฯ พูดว่า "จะให้ผมลงไปนอกรถ เพื่อหยุดปัญหานี้หรือไม่" แต่<persName>นายสุเทพ</persName> ปรามไว้ เขาเองก็พยายามถอยรถไปหากลุ่มทหาร แต่ทหารเหล่านั้นถอยหนี และมาทราบภายหลังว่า ทหารได้รับคำสั่งเพียงว่ามาดูแลกระทรวงมหาดไทย เท่านั้น</p>
<p>"ผมคิดอยู่ในใจว่า หากออกไปไม่ได้คงต้องตายแน่ๆ จึงตัดสินใจขับรถพุ่งชนประตูกระทรวงมหาดไทย ตอนนั้นทำทุกอย่างเพื่อพานายกฯ รองนายกฯ สุเทพ ออกมาให้ได้ เพราะถ้าออกมาไม่ได้ก็คงตายอยู่ในนั้นแน่ๆ ผมดูจากแววตากลุ่มคนเสื้อแดงน่ากลัวมาก จากที่ทุบรถนายกฯ ในลักษณะที่โกรธแค้น หลังจากที่ขับรถออกจากวงล้อมได้แล้ว นายกฯ ได้โทรศัพท์บอกกับคนในครอบครัวว่าปลอดภัยแล้ว ส่วนนายสุเทพ โทรศัพท์หานายทหารชั้นผู้ใหญ่คนหนึ่งทันที"</p>
<p><persName>นายสุรพงษ์ โตวิจักษณ์ชัยกุล</persName> อนุกรรมการได้ซักถามว่า จากการที่ได้ดูภาพเหตุการณ์ เห็นว่ารถของนายกฯ ได้ถอยชนกลุ่มคนเสื้อแดง รวมทั้งกรณีที่<persName>นายจตุพร พรหมพันธุ์</persName> แกนนำ นปช. ระบุว่ามีคนติดตามได้โยนหนังสือเข้าไปในรถของนายกรัฐมนตรี แสดงให้เห็นว่าไม่มีคนนั่งอยู่ในรถ ซึ่ง<persName>นายไพฑูรย์</persName> ได้ถามกลับ<persName>นายสุรพงษ์</persName> ว่า คนโยนหนังสือเข้ามาทางประตูหรือกระจกรถด้านไหน แต่<persName>นายสุรพงษ์</persName> ตอบว่าไม่ทราบ</p>
<p><persName>พ.ต.ต.สมชาย</persName> กล่าวว่า มั่นใจว่ากลุ่มผู้ชุมนุมมีเจตนามุ่งทำร้ายบุคคลที่อยู่ในรถมากกว่าการทำลาย รถ และเขาก็อยู่กับนายกรัฐมนตรีตลอดเวลา และเป็นคนเปิดประตูให้นายกรัฐมนตรีและ<persName>นายสุเทพ</persName> ขึ้นรถ หากมีการเปลี่ยนรถจริงเขาก็ต้องติดตามไปด้วย ดังนั้น จึงยืนยันได้ว่าในรถมีคนอยู่ 4 คน</p>
<p>ผู้สื่อข่าวรายงานว่า ระหว่างที่ซักถามผู้ที่เข้ามาชี้แจงนั้น <persName>นายสุรพงษ์</persName> ได้ต่อว่า<persName>นายศิริโชค โสภา</persName> ส.ส.สงขลา พรรคประชาธิปัตย์ ที่ให้สัมภาษณ์ว่าจะดำเนินการฟ้องร้องข้อหาหมิ่นประมาทกับ<persName>นายจตุพร</persName> ที่ระบุว่านายกรัฐมนตรีไม่อยู่บนรถขณะที่เสื้อแดงบุกทุบรถในกระทรวงมหาดไทย ว่า เป็นการกระทำที่ไม่เหมาะสม เพราะคณะอนุกรรมการยังไม่ได้มีการสรุปออกมาว่าใครผิด ใครถูก ซึ่ง<persName>นายศิริโชค</persName> ก็กล่าวโต้ตอบว่า เขามีสิทธิโดยชอบธรรม ทำให้<persName>นายสุรพงษ์</persName> และ<persName>นายศิริโชค</persName> ถกเถียงกันอยู่ครู่ใหญ่ แต่ประธานในที่ประธานได้ไกล่เกลี่ยเพื่อให้เหตุการณ์สงบลง</p>
<p>บ.รถแก๊สยันในรถมีแก๊สไม่ใช่รถเปล่า</p>
<p>วันเดียวกันนี้ คณะอนุกรรมการรวบรวมเหตุการณ์ที่บริเวณดินแดง มี <persName>พล.ต.ต.สุเทพ สุขสงวน</persName> ส.ว.สรรหา เป็นประธานได้เชิญ<persName>นายเอกภพ ธนาดำรงศักดิ์</persName> กรรมการบริษัท แสงอรุณ ทรานซ์สปอร์ต เจ้าของรถแก๊ส เข้าชี้แจง โดย<persName>นายสมภพ โมลิศพีรีย์</persName> พนักงานขับรถ บริษัทแสงอรุณฯ ชี้แจงว่า เป็นคนขับรถแก๊สทั้ง 2 คัน แต่เป็นการขับกันต่างเวลา โดยได้นำรถทั้ง 2 คันมาเติมแก๊สที่คลังสยามแก๊ส ถนนพระราม 3 ก่อนนำมาจอดไว้ที่ปั๊มแก๊สบริเวณถนนอโศก แต่โดนกลุ่มผู้ชุมนุมจำนวนหนึ่ง ใช้อาวุธข่มขู่เพื่อจะขอรถแก๊สไปยังบริเวณจุดที่ชุมนุม ซึ่งมาทราบทีหลังว่า คันหนึ่งไปอยู่บริเวณบริษัทคิงเพาเวอร์ และอีกคันอยู่ที่บริเวณสามเหลี่ยมดินแดง ยืนยันว่ารถทั้ง 2 คันเติมแก๊สไว้เต็มแน่นอน</p>
<p>"ที่มีการตั้งข้อสังเกตว่าทำไมรถแก๊สบางคันจึง ไปจอดที่หน้าบริษัทคิงเพาเวอร์ได้ ผมมาทราบภายหลังว่าผู้ชุมนุมที่ขับรถคันดังกล่าวได้นำรีโมตขึ้นมาขู่ว่าจะ ระเบิด ทำให้ รปภ.ของคิงเพาเวอร์ ต้องยอมปล่อยให้รถผ่านเข้าไป แต่จากนั้นทางบริษัทได้ส่งเจ้าหน้าที่เข้าไปตรวจสอบพบว่ารถคันดังกล่าวไม่ ได้รับความเสียหายแต่อย่างใด ส่วนอีกคันที่ถูกนำไปจอดสามเหลี่ยมดินแดง ตรวจสอบพบว่ามีการปล่อยแก๊สไปแล้วประมาณ 1,000 กิโลกรัม หรือ 1,800 ลิตร ถือว่าเป็นจำนวนมาก"</p>
<p>กองทัพประกบ"เพื่อน<persName>อภินพ</persName>"แจงสลายม็อบ</p>
<p>ก่อนหน้านี้คณะอนุกรรมการรวบรวมเหตุการณ์ที่ บริเวณดินแดง ได้เชิญเจ้าหน้าที่จากกรมสอบสวนคดีพิเศษ (ดีเอสไอ) <persName>นางศิริมนต์ มาเพชร</persName> มารดา<persName>พลทหารอภินพ เครือสุข</persName> <persName>พลทหารพลทหารธงชัย สิมมา</persName> ทหารคนรับใช้ มาชี้แจงสาเหตุการเสียชีวิตของ<persName>พลทหารอภินพ</persName> ภายในบ้านพักแม่ทัพภาคที่ 1 โดยอนุกรรมการจากพรรคเพื่อไทย ตั้งข้อสังเกต และได้ซักถามมารดา <persName>พลทหารอภินพ</persName> ในประเด็นต่างๆ ทั้งเรื่อง โรคประจำตัว ทำไมเร่งรัดให้รีบเผาศพ</p>
<p>ผู้สื่อข่าวรายงานว่า ระหว่างที่ประชุมเรียก <persName>พลทหารธงชัย</persName> ซึ่งเป็นพลทหารรับใช้ 1 ใน 3 คนมาชี้แจงต่อคณะอนุกรรมการฯ นั้น ได้มีนายทหารพระธรรมนูญ 3 นายนำโดย <persName>พ.อ.วีระพันธ์ ปูรณะโชติ</persName> ได้ติดตามมายังที่ประชุมด้วย จึงมีการขอประชุมลับ</p>
<p>หลังการประชุมลับกว่า 20 นาที <persName>พล.ต.ต.สุเทพ</persName> เปิดเผยว่า การซักถาม<persName>พลทหารธงชัย</persName> ไม่เป็นประโยชน์ต่อข้อสงสัยของคณะอนุกรรมการฯ มากนัก เพราะ<persName>พลทหารธงชัย</persName> ยืนยันแต่เพียงว่า <persName>พลทหารอภินพ</persName> ลื่นล้มในห้องน้ำจริง</p>
<p>อนุฯปฏิรูปแจง4ประเด็นปฏิรูปการเมือง</p>
<p>ขณะที่คณะอนุกรรมการพิจารณาศึกษาแนวทางการ ปฏิรูปการเมือง ในคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ จัดสัมมนาเรื่อง “เราต้องการอะไรจากการปฏิรูปการเมือง” โดย<persName>นายประเสริฐ ชิตพงศ์</persName> ส.ว.สงขลา ในฐานะประธานคณะอนุกรรมการฯ กล่าวว่าเตรียมรายงานผลการศึกษา 4 ประเด็นการปฏิรูปการเมืองคือ 1.โครงสร้างทางสังคมการเมืองและเศรษฐกิจตามรัฐธรรมนูญ 2.วัฒนธรรมทางการเมืองที่สอดคล้องกับระบบเศรษฐกิจ สังคมไทย 3.หลักกฎหมายที่เอื้อต่อการพัฒนาให้สังคมเป็นนิติรัฐ และ 4.บทบาททางการเมืองของภาคส่วนต่างๆ ที่สอดคล้องกับการส่งเสริมประชาธิปไตย</p>
<p>ส่วนแนวทางการดำเนินการปฏิรูป 3 ข้อ คือ 1.ให้ศึกษาโครงสร้างรัฐธรรมนูญและกฎหมายในประเด็นที่ไม่เป็นประชาธิปไตย ไม่เป็นธรรม และที่กระทบต่อสังคมเศรษฐกิจซึ่งเป็นข้อจำกัดในการพัฒนาการเมือง และอาจนำไปสู่การแก้รัฐธรรมนูญบางมาตรา 2.ให้มีองค์กรรับผิดชอบด้านเผยแพร่ความรู้ประชาธิปไตย 3.ควรตั้งสภาปฏิรูปการเมืองแห่งประเทศไทย และกรณีต้องแก้รัฐธรรมนูญก็ให้มีสภาร่างรัฐธรรมนูญ โดยนำข้อดีข้อด้อยของรัฐธรรมนูญแต่ละฉบับมาเป็นแนวทางให้ได้รัฐธรรมนูญที่ เป็นประชาธิปไตย</p></body>
</news>
