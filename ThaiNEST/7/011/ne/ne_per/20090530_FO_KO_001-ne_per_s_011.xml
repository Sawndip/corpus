<teiHeader>
<fileDesc>
<titleStmt>
  <title>อดีตปธน."บุช-คลินตัน"ปรากฎตัวร่วมกันครั้งแรก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090530/14967/%e0%b8%ad%e0%b8%94%e0%b8%b5%e0%b8%95%e0%b8%9b%e0%b8%98%e0%b8%99.%e0%b8%9a%e0%b8%b8%e0%b8%8a%e0%b8%84%e0%b8%a5%e0%b8%b4%e0%b8%99%e0%b8%95%e0%b8%b1%e0%b8%99%e0%b8%9b%e0%b8%a3%e0%b8%b2%e0%b8%81%e0%b8%8e%e0%b8%95%e0%b8%b1%e0%b8%a7%e0%b8%a3%e0%b9%88%e0%b8%a7%e0%b8%a1%e0%b8%81%e0%b8%b1%e0%b8%99%e0%b8%84%e0%b8%a3%e0%b8%b1%e0%b9%89%e0%b8%87%e0%b9%81%e0%b8%a3%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>อดีตปธน."<persName>บุช</persName>-<persName>คลินตัน</persName>"ปรากฎตัวร่วมกันครั้งแรก</headline>
<lead>อดีตปธน. <persName>บุช</persName>และ<persName>คลินตัน</persName>ปรากฎตัวร่วมกับครั้งแรก หลัง<persName>บุช</persName>ลงจากตำแหน่ง</lead>
<neck></neck>
<body><p><p>(30พ.ค.) อดีตประธานาธิบดี<persName>จอร์จ ดับเบิลยู บุช</persName>บอกกับอดีตประธานาธิบดี<persName>บิล คลินตัน</persName>ระหว่างการประชุมโตรอนโต้ฟอรั่มที่นครโตรอนโต้ของแคนาดาวานนี้ว่า ดีใจที่ได้เจอน้องชายอย่าง <persName>คลินตัน</persName>อีกครั้งโดย<persName>บุช</persName>เล่าเท้าความว่า <persName>นางบาบาร่า บุช</persName> แม่ของเขาบอกว่า อดีตประธานาธิบดี<persName>จอร์จ เอชดับเบิลยู บุช</persName>หรือ<persName>บุชผู้พ่อ</persName> เจอกับ<persName>คลินตัน</persName>บ่อยมากเพราะทำงานการกุศลร่วมกัน จนเธอรู้สึกว่า <persName>คลินตัน</persName>เป็นลูกชายอีกคนไปแล้ว</p>
<p> <persName>บุช</persName>ยอมรับว่า ไม่ชอบใจนักที่เจ้าหน้าที่ของรัฐบาลก่อนหน้าวิจารณ์รัฐบาลของเขา แต่อดีตประธานาธิบดีคลินตัน ซึ่งอยู่ในตำแหน่งก่อนหน้าเขา ไม่เคยทำและให้ความเคารพเขา พร้อมปฏิเสธที่จะวิจารณ์การบริหารงานของประธานาธิบดี<persName>บารัค โอบาม่า</persName> ซึ่งแตกต่างจากอดีตรองประธานาธิบดี<persName>ดิ๊ก เชนี่ย์</persName> ที่วิจารณ์<persName>โอบาม่า</persName>อย่างเปิดเผย โดยบอกแต่เพียงว่า มีนักวิจารณ์ในสหรัฐอยู่มากแล้ว</p>
<p> ครั้งนี้ เป็นการปรากฎตัวร่วมกันครั้งแรกของทั้งคู่ หลัง<persName>บุช</persName>ลงจากตำแหน่งเมื่อต้นปี แต่ทั้งคู่ได้สร้างความผิดหวังให้กับผู้เข้าร่วมประชุมกว่า 6 พันคนบางส่วน เพราะอดีตผู้นำต่างพรรค เห็นพ้องกันในเกือบทุกเรื่อง ยกเว้นเรื่องสงครามอิรัก โดย<persName>คลินตัน</persName>เห็นว่า ควรให้เวลาเจ้าหน้าที่ตรวจสอบยูเอ็นมากกว่าเดิมเพื่อค้นหาอาวุธทำลายล้างสูงในอิรัก และเห็นว่า <persName>บุช</persName>ควรจะพุ่งความสนใจไปในอัฟกานิสถาน แต่บุชแย้งว่า ไม่เห็นด้วยกับการเบี่ยงเบนความสนใจไปที่อื่น</p>
<p> ทั้ง<persName>บุช</persName>และ<persName>คลินตัน</persName> ได้รับเสียงปรบมือกึกก้องจากผู้ชมในศูนย์การประชุมในโตรอนโต้ ขณะที่มีกลุ่มผู้ประท้วงหลายร้อยคนรวมตัวกันหน้าศูนย์ประชุม ขณะที่ผู้จัดงานไม่ได้เปิดเผยว่า จ่ายค่าตัวให้กับสองอดีตผู้นำสหรัฐเท่าไหร่</p></p></body>
</news>
