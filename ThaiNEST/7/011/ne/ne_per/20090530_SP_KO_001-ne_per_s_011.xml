<teiHeader>
<fileDesc>
<titleStmt>
  <title>นาดาลยังเหนือ ลิ่วเฟรนช์โอเพ่น อนา-ซาฟินาฉลุย วีนัสพลิกตกรอบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090530/14977/%e0%b8%99%e0%b8%b2%e0%b8%94%e0%b8%b2%e0%b8%a5%e0%b8%a2%e0%b8%b1%e0%b8%87%e0%b9%80%e0%b8%ab%e0%b8%99%e0%b8%b7%e0%b8%ad%e0%b8%a5%e0%b8%b4%e0%b9%88%e0%b8%a7%e0%b9%80%e0%b8%9f%e0%b8%a3%e0%b8%99%e0%b8%8a%e0%b9%8c%e0%b9%82%e0%b8%ad%e0%b9%80%e0%b8%9e%e0%b9%88%e0%b8%99%e0%b8%ad%e0%b8%99%e0%b8%b2%e0%b8%8b%e0%b8%b2%e0%b8%9f%e0%b8%b4%e0%b8%99%e0%b8%b2%e0%b8%89%e0%b8%a5%e0%b8%b8%e0%b8%a2%e0%b8%a7%e0%b8%b5%e0%b8%99%e0%b8%b1%e0%b8%aa%e0%b8%9e%e0%b8%a5%e0%b8%b4%e0%b8%81%e0%b8%95%e0%b8%81%e0%b8%a3%e0%b8%ad%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline><persName>นาดาล</persName>ยังเหนือ ลิ่วเฟรนช์โอเพ่น <persName>อนา-ซาฟินา</persName>ฉลุย <persName>วีนัส</persName>พลิกตกรอบ</headline>
<lead><persName>ราฟาเอล นาดาล</persName> นักเทนนิสมือ 1 ของโลก และแชมป์ 4 สมัย ยังเหนือชั้น ไล่ถล่ม <persName>เลย์ตัน ฮีวิตต์</persName> อดีตมือ 1 โลกชาวออสเตรเลียน 3-0 เซต ทะยานเข้ารอบ 4 ชายเดี่ยว เทนนิสเฟรนช์ โอเพ่น ขณะที่ <persName>แอนดี้ เมอร์เรย์</persName> ออกแรงไม่มาก หลัง <persName>ยานโค ทิปราเซวิช</persName> เจ็บขา ต้องถอนตัว หลังเล่นไปได้ 2 เซต สำหรับหญิงเดี่ยว <persName>อนา อิวาโนวิช</persName> แชมป์เก่า ถล่ม <persName>อีเวตา เบเนโซวา</persName> จากเช็ก 2 เซตรวด เช่นเดียวกับ <persName>ดินารา ซาฟินา</persName> มือ 1 ของโลกจากรัสเซีย เอาชนะเพื่อนร่วมชาติ <persName>อนาสตาเซีย พาฟยูเชนโควา</persName> 2-0 เซต ส่วน <persName>วีนัส วิลเลียมส์</persName> มือ 3 ของรายการ พลิกแพ้ <persName>แอกเนส ซาวาย</persName> ตกรอบ</lead>
<neck></neck>
<body><p>การแข่งขันเทนนิสแกรนด์สแลม รายการที่ 2 ของปี "เฟรนช์ โอเพ่น" ที่โรลองด์ การ์โรส์ กรุงปารีส ประเทศฝรั่งเศส เมื่อวันที่ 29 พฤษภาคม ที่ผ่านมา ในประเภทชายเดี่ยว รอบ 3 "<persName>กระทิงลำพอง</persName>" <persName>ราฟาเอล นาดาล</persName> นักหวดมือ 1 ของโลกชาวสเปน และแชมป์ 4 สมัยซ้อน ยังคงยอดเยี่ยม ด้วยการไล่ต้อน <persName>เลย์ตัน ฮีวิตต์</persName> อดีตมือ 1 ของโลกชาวออสเตรเลียน 3-0 เซต 6-1, 6-3 และ 6-1 ทำให้ผ่านเข้ารอบ 16 คนสุดท้าย และยังไม่เสียเซต เข้าไปเจอกับ <persName>โรบิน โซเดอร์ลิง</persName> มือวางอันดับ 23 จากสวีเดน ที่ชนะ <persName>ดาวิด เฟร์เรร์</persName> มือวางอันดับ 14 จากสเปน 3-1 เซต 6-7 (5-7), 7-5, 6-2, 7-6 (7-5)</p>
<p>ขณะที่ <persName>แอนดี้ เมอร์เรย์</persName> มือวางอันดับ 3 ของรายการจากสกอตแลนด์ พบกับ <persName>ยานโค ทิปซาเรวิช</persName> จากเซอร์เบีย ในเซตแรก เมอร์เรย์ โดนนำถึง 5-2 แต่กลับมาเอาชนะได้ในไทเบรก 7-3 จากนั้นในเซต 2 <persName>ทิปราเซวิช</persName> มีอาการบาดเจ็บขาซ้าย พ่ายไปอีก 3-6 ก่อนจะตัดสินใจถอนตัว ทำให้ <persName>เมอร์เรย์</persName> ผ่านเข้ารอบ ไปเจอกับ <persName>มาริน เซลิช</persName> มือวางอันดับ 13 จากโครเอเชีย ที่ชนะ <persName>ราเดค สเตปาเนช</persName> มือวางอันดับ 18 ชาวเช็ก 6-1, 7-6 (7-4) และ 6-3</p>
<p>ในประเภทหญิงเดี่ยว <persName>อนา อิวาโนวิช</persName> แชมป์เก่าชาวเซอร์เบีย และมือวางอันดับ 8 ของรายการ ไล่ต้อน <persName>อีเวตา เบเนโซวา</persName> มือวางอันดับ 32 จากเช็ก 6-0 และ 6-2 ผ่านเข้ารอบ เช่นเดียวกับ <persName>ดินารา ซาฟินา</persName> มือวางอันดับ 1 ของโลกจากรัสเซีย ถล่ม <persName>อนาตาเซีย พาฟยูเชนโก</persName> เพื่อนร่วมชาติ 6-2 และ 6-0 เข้าไปเจอกับ <persName>อราวาน เรไซ</persName> นักหวดเจ้าถิ่น ที่ชนะ <persName>มิเชลล์ ลาร์เชอร์ เด บริโต</persName> จากโปรตุเกส 7-6 (7-3) และ 6-2</p>
<p>ด้าน <persName>มาเรีย ชาราโพวา</persName> สาวสวยอดีตนักเทนนิสมือ 1 ของโลกชาวรัสเซีย ต้องลุ้น 3 เซต หลังจากแพ้ <persName>ยาโรสลาวา เชฟโดวา</persName> จากคาซัคสถาน ในเซตแรก ก่อนพลิกเอาชนะไปได้ 1-6, 6-3 และ 6-4 ผ่านเข้าไปพบกับ <persName>หลี่ หนา</persName> มือวางอันดับ 25 จากจีน ที่ชนะ <persName>โอลกา โกโวร์ทโซวา</persName> จากเบลารุส 7-5 และ 6-1 ส่วน <persName>วีนัส วิลเลียมส์</persName> มือวางอันดับ 3 ของรายการจากสหรัฐ ที่ยังไม่เคยประสบความสำเร็จในรายการนี้ ตกเป็นฝ่ายพ่ายแพ้ต่อ <persName>แอกเนส ซาวาย</persName> มือวางอันดับ 29 จากฮังการี 0-6 และ 3-6 ทำให้ <persName>ซาวาย</persName> เข้าไปเจอกับ <persName>โดมินิกา ชิบูลโควา</persName> มือวางอันดับ 20 จากสโลวะเกีย ที่ชนะ <persName>จิเซลา ดูลโก</persName> จากอาร์เจนตินา 6-4, 6-2</p>
<p>ส่วนผลคู่อื่น ชายเดี่ยว รอบ 2 <persName>ฟิลิปป์ โคห์ลชไรเบอร์</persName> (29-เยอรมนี) ชนะ <persName>ฆวน คาร์ลอส เฟอร์เรโร</persName> (สเปน) 6-4, 2-6, 6-4, 6-7 (3-7), 6-3, <persName>โนวัค ยอโควิช</persName> (4-เซอร์เบีย) ชนะ <persName>เซอร์กี สตาคอฟสกี</persName> (ยูเครน) 6-3, 6-4, 6-1, ชายเดี่ยว รอบ 3 <persName>วิคเตอร์ ฮาเนสคู</persName> (30-โรมาเนีย) ชนะ <persName>ชิลล์ส ซิมอง</persName> (7-ฝรั่งเศส) 6-4, 6-4, 6-2, <persName>นิโคไล ดาวีเดนโก</persName> (10-รัสเซีย) ชนะ <persName>สตานิสลาส วาวิงกา</persName> (17-สวิตเซอร์แลนด์) 6-3, 4-6, 6-3, 6-2, <persName>เฟอร์นันโด กอนซาเลซ</persName> (12-ชิลี) ชนะ <persName>โชส์แลง อูอานนา</persName> (ฝรั่งเศส) 7-5, 6-3, 7-5, <persName>เฟอร์นันโด เบอร์ดาสโก</persName> (8-สเปน) ชนะ <persName>นิโคลาส อัลเมดกร</persName> (31-สเปน) 6-2, 7-6 (7-4), 7-6 (10-8)</p></body>
</news>
