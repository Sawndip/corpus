<teiHeader>
<fileDesc>
<titleStmt>
  <title>ประหารชีวิต ปรับ 3 ล้าน หนุ่มเชียงใหม่ ค้ายาบ้า รับสารภาพ ศาลปรานีลดโทษจำคุกแค่ 25 ปี ปรับ 1.5 ล้าน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163638  </bibl>
</sourceDesc>
</fileDesc>
</teiHeader>
<news>
<headline>รวบเอเย่นต์ยาบ้า ทิ้งหลักฐานในโถส้วม ตำรวจสัตหีบ ล้วงกู้ได้ทัน</headline>
<lead></lead>
<neck></neck>
<body><p> <persName>พ.ต.อ.สมชาย สุนทวนิค</persName> ผกก.สภ.สัตหีบ อ.สัตหีบ จ.ชลบุรี <persName>พ.ต.ท.เชษฐา กีชวรรณ์</persName> รอง ผกก.ป.ฯ <persName>พ.ต.ท.สยามรัฐ รุ่งเรือง</persName> รอง ผกก.ส.วฯ <persName>พ.ต.ท.ดำรงค์ อ้วนสูงเนิน</persName> สวป. <persName>พ.ต.ต.วิเชียร บุพลับ</persName> สว.สป.ฯ <persName>พ.ต.ต.ปารุส สามารถ</persName> สว.สส.ฯ และ <persName>จ.ส.ต.ยศพนธ์  ราชนู</persName> ได้ร่วมกันทำการจับกุมผู้ต้องหาค้ายาเสพติด จำนวน 2 ราย คือ <persName>นายเฉลิมพร  สิงห์จานุงสงค์</persName> อายุ 40 ปี พร้อมของกลางยาบ้า จำนวน 140 เม็ด และ<persName>นายนิวัติ สง่าเอี่ยม</persName> หรือ<persName>โต้ง</persName> อายุ 26 ปี พร้อมของกลางยาบ้า จำนวน 246 เม็ด โดยตั้งข้อหา มียาเสพติดประเภทที่ 1 (ยาบ้า) ไว้ในครอบครองเพื่อจำหน่าย</p>
<p><persName>พ.ต.อ.สมชาย</persName> เปิดเผยว่า จากการที่ทางเจ้าหน้าที่ตำรวจสามารถสืบสวนและขยายผลจนสามารถจับกุม 2 ผู้ต้องค้ายาบ้า สืบเนื่องจากทางชุดสืบสวนได้รับแจ้งจากสายลับว่า นายเฉลิมพร ซึ่งเป็นเอเย่นต์ค้ายาบ้า ที่ทางเจ้าหน้าที่ติดตามพฤติกรรมมานาน จะทำการส่งยาบ้าให้กับลูกค้ากันบริเวณ ถนนเรียบชายทะเล ม.4 ต.บางเสร่ อ.สัตหีบ เจ้าหน้าที่จึงได้กระจายกำลังซุ่มโปร่งอยู่โดยรอบ จนเวลาผ่านไปประมาณ 1 ชม.ก็พบว่า <persName>นายเฉลิมพร</persName> ได้ขี่รถจักรยานยนต์มาจอดบริเวณดังกล่าว เจ้าหน้าที่จึงได้แสดงตัวเข้าทำการจับกุม จากการตรวจค้นในตัวพบยาบ้าจำนวน 140 เม็ด ซุกซ่อนอยู่ในกระเป๋ากางเกง เจ้าหน้าที่จึงได้ควบคุมตัวมาทำการสอบสวนขยายผล จนทราบว่ายาบ้าทั้งหมดได้รับมาจาก<persName>นายนิวัติ</persName> หรือ<persName>โต้ง</persName> เอเย่นต์ใหญ่ ในราคาเม็ดละ 140 บาท ก่อนจะนำมาจำหน่ายต่อให้ลูกค้าในราคาเม็ดละ 150 บาท จากนั้น จึงได้วางแผนให้<persName>นายเฉลิมพร</persName> โทรศัพท์สั่งซื้อยาบ้าจาก <persName>นายนิวัติ</persName> จำนวน 200 เม็ด โดยนัดส่งยาบ้ากันบริเวณโต๊ะสนุกเกอร์ ม.1 ต.บางเสร่ อ.สัตหีบ ขณะที่ผู้ต้องหากำลังส่งมอบยา <persName>นายนิวัติ</persName> เกิดเห็นเจ้าหน้าที่ตำรวจจึงได้วิ่งหนีเข้าไปในห้องน้ำ หลังร้านสนุกเกอร์ และนำยาบ้าจำนวน 246 เม็ด เททิ้งลงโถส้วม ทันใดนั้น <persName>จ.ส.ต.ยศพน์ ราชนู</persName> ชุดจับกุมที่ติดตามไปอย่างกระชั้นชิด ได้นำมือล้วงเข้าไปในโถส้วมและสามารถกอบโกยยาบ้าทั้งหมดขึ้นมาได้ทัน และจับกุมตัว<persName>นายนิวัติ</persName>ไว้ได้ </p></body>
</news>
