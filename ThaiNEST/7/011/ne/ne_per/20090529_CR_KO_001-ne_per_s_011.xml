<teiHeader>
<fileDesc>
<titleStmt>
  <title>"ดามพ์ ดัสกร"ขึ้นโรงพักแจ้งความถูกตำรวจขู่เอาชีวิต  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090529/14930/%e0%b8%94%e0%b8%b2%e0%b8%a1%e0%b8%9e%e0%b9%8c%e0%b8%94%e0%b8%b1%e0%b8%aa%e0%b8%81%e0%b8%a3%e0%b8%82%e0%b8%b6%e0%b9%89%e0%b8%99%e0%b9%82%e0%b8%a3%e0%b8%87%e0%b8%9e%e0%b8%b1%e0%b8%81%e0%b9%81%e0%b8%88%e0%b9%89%e0%b8%87%e0%b8%84%e0%b8%a7%e0%b8%b2%e0%b8%a1%e0%b8%96%e0%b8%b9%e0%b8%81%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%82%e0%b8%b9%e0%b9%88%e0%b9%80%e0%b8%ad%e0%b8%b2%e0%b8%8a%e0%b8%b5%e0%b8%a7%e0%b8%b4%e0%b8%95.html  </bibl>
</sourceDesc>
</fileDesc>
</teiHeader>
<news>
<headline>"<persName>ดามพ์ ดัสกร</persName>"ขึ้นโรงพักแจ้งความถูกตำรวจขู่เอาชีวิต</headline>
<lead>ดาวร้ายรุ่นใหญ่ "<persName>ดามพ์ ดัสกร</persName>" พร้อมนักประพันธ์เจ้าของผลงานละครดัง ช่อง 7 โร่แจ้งความ ตร.เมืองกาญจน์ อ้างถูกตำรวจ หน.ป้อมตำรวจข่มขู่เอาชีวิตถึงขั้นยิงทิ้ง แถมยิงปืนขู่ขณะเข้าไปดูบ้านที่ดาวร้ายเพิ่งขายให้รายใหม่ ขณะที่หน.ป้อมตำรวจอ้างแค่พูดเตือนสติ</lead>
<neck></neck>
<body><p>เมื่อเวลา 15.30 น. วันที่ 29 พฤษภาคม <persName>นายดามพ์ เผด็จดัสกร</persName> หรือ <persName>ดามพ์ ดัสกร</persName> อายุ 62 ปี ดารานักแสดงดาวร้ายรุ่นใหญ่ พร้อมด้วย <persName>นายฉลอง เจยาคม</persName> อายุ 43 ปี เจ้าของสำนักพิมพ์ร่มฟ้าสยาม และเป็นนักประพันธ์ เจ้าของผลงานละครดัง ช่อง 7 เรื่อง คุณพ่อรับจ้าง รวมทั้งเจ้าของผลงานหนังสือเกือบ 200 เรื่อง และเป็นที่ปรึกษาทางกฎหมายของโรงเรียนศาสตร์แห่งศิลปะการแสดง ซึ่ง<persName>นายดามพ์</persName>เป็นเจ้าของ ได้เข้าแจ้งความต่อ <persName>พ.ต.ท.ชูวิทย์ เจริญนาค</persName> พนักงานสอบสวน (สบ 3) สภ.เมืองกาญจนบุรี อ้างว่าถูกหัวหน้าป้อมตำรวจ ต.แก่งเสี้ยน อ.เมือง จ.กาญจนบุรี ข่มขู่เอาชีวิตทำให้เกิดความกลัว</p>

 <p><persName>นายฉลอง</persName>กล่าวว่า เมื่อเวลาประมาณ 11.30 น. วันเดียวกัน ได้รับโทรศัพท์จาก<persName>นายดามพ์</persName> ซึ่งมีบ้านอยู่ติดกับตนว่า ให้เดินทางมาเป็นเพื่อน เพื่อเข้าไปภายในบ้านเลขที่ 9/13  ซึ่งบ้านหลังดังกล่าว<persName>นายดามพ์</persName>เพิ่งขายให้ <persName>นายจักรกฤต เทพแซน</persName> ได้ไม่นาน ส่วนสาเหตุที่<persName>นายดามพ์</persName>ไม่กล้าเข้าไปภายในบ้านเพียงลำพัง เนื่องจากมีเจ้าของบ้านคนเก่าที่ขายบ้านให้<persName>นายดามพ์</persName> พร้อมกับตำรวจ 2 นาย อยู่ภายในบ้าน แต่เมื่อ<persName>นายดามพ์</persName>จะเดินเข้าไปในบ้านก็ได้ยินเสียงปืนดังขึ้นหลายนัด บ้านหลังดังกล่าวปลูกอยู่ในหุบเขา ทำให้ไม่กล้าเข้าไป เนื่องจากเกรงจะได้รับอันตราย จากนั้นตนจึงเดินไปหา<persName>นายดามพ์</persName>เพื่อเป็นเพื่อน เพราะตนเป็นพยานในการซื้อขายบ้านระหว่างเจ้าของเดิมกับ<persName>นายดามพ์</persName></p>

 <p><persName>นายฉลอง</persName>กล่าวอีกว่า ขณะเดินไปหา<persName>นายดามพ์</persName> พบว่าเจ้าของบ้านคนเดิม พร้อมกับตำรวจ 2 นาย อยู่ภายในบ้าน จึงเตือนนายดามพ์ว่า อย่าเพิ่งเข้าไป เพราะเกรงจะเกิดอันตราย จากนั้นจึงโทรศัพท์ไปหานายจักรกฤษ ซึ่งเป็นเจ้าของบ้านคนปัจจุบัน ซึ่งก็ไม่กล้าเข้าบ้านเหมือนกัน จึงโทรศัพท์ไปแจ้งให้ตำรวจมาที่บ้านหลังเกิดเหตุ กระทั่งมีตำรวจมาที่เกิดเหตุ 2 นาย แต่กลับพบว่าตำรวจทั้ง 2 นายเคยมีเรื่องกับตนมาก่อน</p>

 <p>หลังจากนั้นจึงโทรไปแจ้งตำรวจอีกครั้ง เพื่อให้เปลี่ยนเจ้าหน้าที่ตำรวจชุดใหม่มา คือ ร.ต.ท.พันธิ์ล้าน ปฐมพรวิวัฒน์ พนักงานสอบสวน (สบ 1) สภ.เมืองกาญจนบุรี ทำให้พวกเราสบายใจขึ้น จากนั้นตนและ<persName>นายดามพ์</persName> พร้อมด้วย<persName>นายจักรกฤษ</persName> จึงกล้าเข้าไปภายในบ้าน และได้แสดงเอกสารเกี่ยวกับการซื้อขายบ้านให้เจ้าหน้าที่ตำรวจได้ตรวจสอบ</p>

 <p><persName>นายฉลอง</persName>เล่าต่อว่า ขณะตำรวจกำลังสอบสวนนั้น ตนเดินไปยืนอยู่ด้านหลังตำรวจ ซึ่งอยู่ติดกับหัวหน้าป้อมตำรวจ และตำรวจสายตรวจอีก 2 นาย ซึ่งหัวหน้าป้อมตำรวจพูดกระแนะกระแหนตนตลอดเวลา ทั้งยังพูดเสียงดังขึ้นว่า หากตนต้องการที่แปลงนี้ แค่เพียงยิงคนสองคนนี้ทิ้งก็จะได้ที่หมดแล้ว ซึ่งคนสองคนที่หัวหน้าป้อมตำรวจพูดถึงนั้นหมายถึงตนกับนายดามพ์ ที่มีที่ดินติดกับหัวหน้าป้อมตำรวจคนดังกล่าว และเป็นพื้นที่เป้าหมาย ที่ถูกบุกรุกมาหลายครั้ง </p>

 <p><persName>นายฉลอง</persName> กล่าวอีกว่า เหตุที่ตนและ<persName>นายดามพ์</persName>เข้าแจ้งความ เพราะเกรงว่าจะได้รับอันตรายตามคำขู่ของหัวหน้าป้อมตำรวจคนดังกล่าว จึงมาแจ้งความร้องทุกข์เพื่อเป็นพยานหลักฐาน</p>

<p><persName>ด.ต.ถนอมเกียรติ กาญจนรัตนกุล</persName> หน.จุดตรวจแก่งเสี้ยน ที่ถูกกล่าวหา ชี้แจงว่า ก่อนเกิดเหตุ <persName>นายสมยศ วิทยาเกียรติเลิศ</persName> เจ้าของที่ดินเดิม ได้มาแจ้งว่ากระเบื้องของตนถูกขโมยไปกว่า 100 แผ่น  จึงพร้อมด้วยพนักงานสอบสวน สภ.เมืองกาญจนบุรี ไปร่วมตรวจสอบและมีการเชิญ <persName>นายฉลอง</persName> และ <persName>นายดามพ์</persName> มาพูดคุยเพื่อสอบสวนเรื่องราวต่างๆ โดยตนก็พูดเปรยๆ ทำนองเปรียบเทียบว่า หากตนเป็นคนอยากได้ที่ดินจริงยิงคนสองคนก็ได้ที่แล้ว แต่ไม่เคยคิดโลภมาก ตนพอใจในสิ่งที่ตนมี ที่พูดไปก็เพราะต้องการเตือนสติทั้งสองฝ่าย และก็ไม่มีใครต่อว่าอะไร ไม่คิดว่าจะมีการมาแจ้งความกล่าวหาตนอย่างนี้ ยืนยันในความบริสุทธิ์ใจ และอยากฝากบอกไปยัง<persName>นายฉลอง</persName> และ<persName>นายดามพ์</persName> ด้วยว่าตนไม่เคยคิดอาฆาตหรือข่มขู่ตามที่เข้าใจ เพราะตนกับทั้งสองไม่มีอะไรกัน และพร้อมให้ความร่วมมือหากผู้บังคับบัญชาเรียกไปสอบถาม</p></body>
</news>
