<teiHeader>
<fileDesc>
<titleStmt>
  <title>สุเทพลั่นสู้คดีอบจ.สุราษฎร์ 'เพื่อไทย'จี้นายกฯปรับออก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/30/news_28840474.php?news_id=28840474  </bibl>
</sourceDesc>
</fileDesc>
</teiHeader>
<news>
<headline>สุเทพลั่นสู้<name head="คดี">คดีอบจ.สุราษฎร์</name> 'เพื่อไทย'จี้<name>นายกฯ</name>ปรับออก</headline>
<lead>"สุเทพ" ลั่นไม่จำเป็นต้องลาออกจาก<name head="รอง">รองนายกฯ</name> หลังศาลอุทธรณ์สั่งดำเนินคดี กรณีร่วมแจกผ้าห่มที่สมุยช่วงน้องชายลง<name head="เลือกตั้ง">เลือกตั้ง อบจ.</name> ขณะที่พรรคเพื่อไทย ออกโรงจี้<name>นายกฯ</name> ปฏิบัติตามกฎเหล็กที่เคยประกาศไว้ ด้าน ปชป.ระบุไม่เกี่ยวข้อง เนื่องจากไม่เข้าข่ายกระทำความผิดในกรณี<name head="บริหาร">บริหารราชการแผ่นดิน</name></lead>
<neck></neck>
<body><p><name>ผู้สื่อข่าว</name>รายงานว่า ภายหลังศาลอุทธรณ์พิพากษาวินิจฉัยยืนตาม กกต.แจก<name head="ใบ">ใบเหลือง</name>ให้กับนายธานี เทือกสุบรรณ <name head="นายก">นายกองค์การบริหารส่วนจังหวัดสุราษฎร์ธานี</name> น้องชายนายสุเทพ เทือกสุบรรณ <name head="รอง">รองนายกรัฐมนตรี</name> กรณีถูกร้องคัดค้านผล<name head="การเลือกตั้ง">การเลือกตั้งนายก อบจ.</name>เมื่อเดือน เม.ย.2551 ที่ผ่านมา คำพิพากษายังสั่งให้ดำเนิน<name head="คดี">คดีอาญา</name>กับนายสุเทพ นายชุมพล กาญจนะ <name head="ส.ส.">ส.ส.สุราษฎร์ธานี</name> และนายประพนธ์ นิลวัชรมณี <name head="ผู้สนับสนุน">ผู้สนับสนุนพรรคประชาธิปัตย์</name> เนื่องจากร่วมแจกผ้าห่มในช่วงเลือกตั้ง ล่าสุดพรรคเพื่อไทยเรียกร้องให้นายสุเทพ พ้นจาก<name head="ตำแหน่ง">ตำแหน่งรองนายกรัฐมนตรี</name></p>
<p>นายสุรพงษ์ โตวิจักษ์ชัยกุล <name head="ส.ส.">ส.ส.สัดส่วน พรรคเพื่อไทย</name> (พท.) กล่าวว่า ขอเรียกร้องต่อนายอภิสิทธิ์ เวชชาชีวะ <name head="นายก">นายกรัฐมนตรี</name> สั่งการให้นายสุเทพ ยุติการปฏิบัติหน้าที่ในฐานะ<name head="รอง">รองนายกรัฐมนตรี</name>ทันที ที่ศาลรับฟ้องกรณีข้างต้น เพื่อแสดงสปิริตทางการเมืองและแสดงความรับผิดชอบตามกฎเหล็ก 9 ข้อของ<name>นายกฯ</name> ที่ให้ไว้ใน<name head="การประชุม">การประชุม ครม.</name>นัดแรก หากนิ่งเฉยจะกลายเป็นตราบาปของรัฐบาล</p>
<p>นายพร้อมพงศ์ นพฤทธิ์ <name head="โฆษก">โฆษกพรรคเพื่อไทย</name> กล่าวว่า ช่วงเช้าวันนี้ (29 พ.ค.) ทีมกฎหมายพรรคจะหารือกันในประเด็นดังกล่าว แต่ในเบื้องต้นขอเรียกร้องไปยังนายสุเทพ ให้แสดงความรับผิดชอบ เพราะพรรคประชาธิปัตย์พูดมาเสมอว่าตัวเองเป็นสถาบันทางการเมือง และมีจริยธรรมสูงส่งกว่าพรรคการเมืองอื่น หากนายสุเทพยังเมินเฉยก็แสดงให้เห็นว่ามาตรฐานจริยธรรมของพรรคประชาธิปัตย์ ตกต่ำลง ในสมัยที่มีนายอภิสิทธิ์เป็น<name head="หัวหน้า">หัวหน้าพรรค</name> และมีนายสุเทพเป็น<name head="เลขาธิการ">เลขาธิการพรรค</name></p>
<p>"สุเทพ" ลั่นขอสู้ทุกศาล</p>
<p>นายสุเทพ เทือกสุบรรณ <name head="รอง">รองนายกรัฐมนตรี</name> กล่าวระหว่างเยี่ยมชมศูนย์เรียนรู้<name head="เศรษฐกิจ">เศรษฐกิจพอเพียง</name> ต.เขาตูม อ.ยะรัง จ.ปัตตานี ว่า ไม่มีความคิดเห็นต่อกรณีดังกล่าว แต่ตนอยู่ภายใต้กฎหมายจึงปฏิบัติตามกฎหมาย หากมีการแจ้งความ ตนก็จะไปมอบตัว และจะสู้คดีตามขั้นตอนของศาล ทั้ง<name head="ศาล">ศาลชั้นต้น</name> <name head="ศาล">ศาลอุทธรณ์</name> <name head="ศาล">ศาลฎีกา</name></p>
<p>ส่วนกรณี<name head="พรรค">พรรคฝ่ายค้าน</name>จี้ให้ยุติบทบาททางการ เมืองนั้น ความจริงกฎหมายไม่กำหนดให้ต้องยุติบทบาทแต่อย่างใด และเรื่องที่เกิดขึ้นไม่ได้เกิดจากความผิดจากการปฏิบัติหน้าที่ในฐานะ<name head="รอง">รอง นายกรัฐมนตรี</name> และไม่ใช่ความผิดเกี่ยวกับ<name head="การทุจริต">การทุจริตคอร์รัปชัน</name></p>
<p>"เรื่องนี้เกิดขึ้นก่อนที่ผมจะรับตำแหน่งรอง นายกรัฐมนตรี และไม่ใช่ความผิดเกี่ยวกับหน้าที่ ไม่ใช่การทุจริตคอร์รัปชัน หรือใช้อำนาจหน้าที่โดยไม่ถูกต้อง แต่เป็นเรื่องความเห็นที่แตกต่างกัน ตนไปงานประเพณีตามปกติ ที่สมาชิกสภาผู้แทนราษฎร (ส.ส.) ต้องไป ช่วงที่น้องชายสมัครรับเลือกตั้ง ก็ไปพิสูจน์ความจริงกันที่ศาล"</p>
<p>ทั้งนี้ที่มาของคำสั่งศาลดังกล่าว เนื่องจากเมื่อวันที่ 13 เม.ย.2551 นายสุเทพ นายชุมพล และนายประพนธ์ ได้นำ<name head="ผ้า">ผ้าขนหนู</name>ที่มีชื่อบุคคลทั้งสาม และชื่อพรรคประชาธิปัตย์ไปมอบให้แก่ผู้สูงอายุ 200 คน ใน<name head="งาน">งานประเพณีสงกรานต์ ปี 2551</name> ของเทศบาลตำบลเกาะสมุย อ.เกาะสมุย ก่อน<name head="การเลือกตั้ง">การเลือกตั้งนายก อบจ.</name> และ <name>ส.อบจ.</name>ในวันที่ 20 เม.ย. 2551 เพียง 7 วัน โดยนายธานีกับนายสุริญญาลงสมัครเลือกตั้งในนามประชาธิปัตย์ และวันเกิดเหตุนายสุริญญาร่วมอยู่ในงานด้วยโดยมิได้ห้ามปราม</p>
<p>ปชป.ออกโรงป้องสุเทพ</p>
<p>นายเทพไท เสนพงศ์ <name head="โฆษกประจำตัว">โฆษกประจำตัวหัวหน้าพรรคประชาธิปัตย์</name> กล่าวว่า กรณีที่พรรคเพื่อไทยออกมาเรียกร้องให้<name head="นายก">นายกรัฐมนตรี</name> ดำเนินการต่อนายสุเทพ เพราะฝ่าฝืนกฎเหล็ก 9 ข้อ ที่<name head="นายก">นายกรัฐมนตรี</name>วางไว้นั้น จากการตรวจสอบในรายละเอียดของกฎเหล็ก ไม่พบว่ากรณีที่เกิดขึ้นมีส่วนใดเกี่ยวข้องกับกฎเหล็ก โดยกฎเหล็กดังกล่าวเป็นข้อควบคุม<name head="การบริหาร">การบริหารงานราชการแผ่นดิน</name>ของ<name>รัฐมนตรี</name> เท่านั้น</p>
<p>"กรณีของนายสุเทพและคณะ เป็นการถูกกล่าวหาว่าทำผิดทางอาญาที่ไม่เกี่ยวกับการบริหารงานแผ่นดิน และยังต้องพิสูจน์ความบริสุทธิ์ตามขั้นตอน กฎหมายที่ยังมีกระบวนการอีกยาวไกล"</p>
<p>อย่างไรก็ตาม ยังไม่รู้ว่าสุดท้ายผลการพิสูจน์ความบริสุทธิ์จะออกมาเป็นอย่างไร เพราะ<name head="คดี">คดีอาญา</name>ต้องพิจารณาในเรื่องเจตนาเป็นสำคัญ ขณะที่ พฤติกรรมของ <name>ส.ส.</name>ทั้ง 3 คน ถือเป็นการปฏิบัติหน้าที่ของ <name>ส.ส.</name>ในช่วง<name head="ประเพณี">ประเพณีสงกรานต์</name>ต่อเนื่องมาทุกปี โดยไม่มีเจตนาที่จะไปช่วย<name head="การเลือกตั้ง">การเลือกตั้ง นายก อบจ.สุราษฎร์ธานี</name>แต่อย่างใด</p>
<p>ตั้งท่าค้านกระบวนการพิจารณาคดี</p>
<p>นายเทพไท กล่าวต่ออีกว่า ขอตั้งข้อสังเกตเกี่ยวกับขั้นตอนและกระบวนการพิพากษาคดีนี้ ว่าเป็นไปตาม<name head="พระธรรมนูญ">พระธรรมนูญยุติธรรม</name>และ<name head="บทบัญญัติ">บทบัญญัติของรัฐธรรมนูญ</name>หรือไม่ เพราะทราบมาว่าองค์คณะ<name>ผู้พิพากษา</name>ในคดีดังกล่าวที่ลงนามในคำพิพากษานั้น ไม่ได้เป็นองค์คณะที่ออกนั่งบัลลังก์พิจารณาคดีในคดีนี้มาตั้งแต่ต้น และก็ไม่มีเหตุสุดวิสัยอันใดที่จะต้องมีการเปลี่ยนตัวองค์คณะผู้พิพากษาทั้ง 3 คน ในช่วงท้ายของการพิจารณา</p>
<p>"กรณีที่เกิดขึ้นไม่เคยมีปรากฏมาก่อนในประวัติ ศาสตร์ของกระบวนการยุติธรรมไทย ดังนั้นคณะทนายความและทีมกฎหมายของพรรคประชาธิปัตย์จะทำคำร้องเพื่อคัดค้าน ขั้นตอนและกระบวนการพิจารณาคดีนี้ต่อคณะกรรมการตุลาการศาลยุติธรรม (กต.) ภายใน 7 วันนับจากนี้ และจะดำเนินการเพื่อขอความเป็นธรรมจากทุกหน่วยงานที่เกี่ยวข้องต่อไป" นายเทพไท กล่าว</p>
<p>"ชุมพล" ชี้คดีไม่เกี่ยวพรรค</p>
<p>ด้านนายชุมพล กาญจนะ <name head="ส.ส.">ส.ส.สุราษฎร์ธานี</name> <name head="ประธาน">ประธาน ส.ส.พรรคประชาธิปัตย์</name> กล่าวว่า ศาลไม่ได้มี<name>คำพิพากษา</name>ว่าให้ดำเนินคดีกับตน รวมทั้งนายสุเทพ และนายประพนธ์ แต่ กกต.อาจเห็นว่าเมื่อศาลสั่งให้มีการเลือกตั้งใหม่ อาจเป็นไปได้ว่าพวกตนทำให้เกิดความเสียหาย กกต.จึงแจ้งข้อกล่าวหาและฟ้องร้องต่อไป แต่ขณะนี้ยังไม่ทราบว่ากล่าวหาหรือแจ้งความพวกตนในเรื่องอะไรบ้าง แต่หากมีการแจ้งความก็พร้อมให้ความร่วมมือไปให้ข้อเท็จจริง เพราะเชื่อมั่นในความบริสุทธิ์และประชาชนในพื้นที่ก็เห็นเหตุการณ์ทั้งหมด</p>
<p><name>ผู้สื่อข่าว</name>ถามว่า พรรคประชาธิปัตย์เตรียมรับมือเรื่องนี้อย่างไร <name head="ประธาน">ประธาน ส.ส.พรรคประชาธิปัตย์</name> กล่าวว่า ในส่วนของพรรคคงไม่ต้องมายุ่งกับการสู้คดี เพราะถือเป็นเรื่องของ 3 ส.ส. ที่จะดำเนินการกันเอง ไม่เกี่ยวกับพรรคประชาธิปัตย์ และคำพิพากษาก็ไม่ได้บอกว่าพวกตนอยู่ในสถานะใดๆ ดังนั้นเรื่องนี้จึงไม่กระทบต่อตำแหน่ง รวมทั้งไม่กระทบรัฐบาลและพรรคประชาธิปัตย์</p>
<p>"ผมมั่นใจว่าจะสามารถพิสูจน์ความบริสุทธิ์ได้ และคดีนี้ต้องสู้กันถึง 3 ศาล ซึ่งต้องใช้เวลาอีกยาวนาน" นายชุมพล กล่าว</p>
<p>ปชป.วางตัวชิงเลือกตั้ง อบจ.ใหม่</p>
<p><name>ผู้สื่อข่าว</name>รายงานว่า จากการที่ศาลสั่งให้มีการเลือกตั้ง อบจ.สุราษฎร์ธานีใหม่ ส่งผลให้พรรคประชาธิปัตย์ต้องคิดวางตัวผู้สมัครกันทันที โดยมีโผออกมานางโสภา กาญจนะ ภรรยา นายชุมพล อาจจะลงแทนตามคำสัญญาที่ผู้ใหญ่ในพรรคให้ไว้ แต่ก็มีกระแสว่านางโสภา อาจจะส่งนายประเสริฐ บุญประสพ น้องชายนางโสภา ลงสมัครแทนตัวเอง เพื่อประสานรอยร้าวในครอบครัวกรณีที่นายประเสริฐ เคยลงชิง<name head="ตำแหน่ง">ตำแหน่ง ส.ส.</name>ในนามของพรรคไทยรักไทย แข่งกับนายชุมพล</p>
<p>ขณะที่อีกกระแสหนึ่งระบุว่าประชาธิปัตย์อาจส่ง นายประวิช นิลวัชรมณี อดีต <name head="ส.ส.">ส.ส.จังหวัดสุราษฎร์ธานี</name> หรือไม่ก็ นายดำรงค์ เทือกสุบรรณ <name head="ประธานสภา">ประธานสภา อบจ.</name>คนปัจจุบัน ลูกพี่ลูกน้องของนายสุเทพ แต่นายดำรงค์มีปัญหาด้านสุขภาพ รวมทั้งนายทนงศักดิ์ ทวีทอง อดีต<name head="นายก">นายกเทศมนตรีเมืองท่าข้าม</name> อ.พุนพินติดต่อกัน 2 สมัย ผู้ใกล้ชิดนายสุเทพ</p>
<p>ส่วนคู่แข่งประชาธิปัตย์ มีนายมนตรี เพชรขุ้ม ผู้สมัครครั้งที่ผ่านมา ซึ่งพ่ายแพ้ต่อนายธานี ไปไม่กี่คะแนน และนายภิญญา ช่วยปลอด อดีต<name>รัฐมนตรี</name>หลายสมัย คู่ปรับนายสุเทพ เทือกสุบรรณ</p></body>
</news>
