<teiHeader>
<fileDesc>
<titleStmt>
  <title>สหรัฐฯย้ำตอบโต้เกาหลีเหนือทันทีถ้าถูกคุกคาม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090530/14969/%e0%b8%aa%e0%b8%ab%e0%b8%a3%e0%b8%b1%e0%b8%90%e0%b8%af%e0%b8%a2%e0%b9%89%e0%b8%b3%e0%b8%95%e0%b8%ad%e0%b8%9a%e0%b9%82%e0%b8%95%e0%b9%89%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5%e0%b9%80%e0%b8%ab%e0%b8%99%e0%b8%b7%e0%b8%ad%e0%b8%97%e0%b8%b1%e0%b8%99%e0%b8%97%e0%b8%b5%e0%b8%96%e0%b9%89%e0%b8%b2%e0%b8%96%e0%b8%b9%e0%b8%81%e0%b8%84%e0%b8%b8%e0%b8%81%e0%b8%84%e0%b8%b2%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>สหรัฐฯย้ำตอบโต้เกาหลีเหนือทันทีถ้าถูกคุกคาม</headline>
<lead><name head="รัฐมนตรี">รัฐมนตรีกลาโหมสหรัฐ</name>ย้ำ จะตอบโต้เกาหลีเหนือทันที ถ้าสหรัฐหรือ<name>พันธมิตร</name>ถูกคุกคาม</lead>
<neck></neck>
<body><p>(30พ.ค.) <name head="รัฐมนตรี">รัฐมนตรีกลาโหมสหรัฐ</name> โรเบิร์ต เกตส์เตือนเกาหลีเหนือวันนี้ระหว่างการกล่าวปาฐกถาใน<name head="การประชุมประจำปี">การประชุมประจำปีด้านความมั่นคงระดับภูมิภาค</name>ที่สิงคโปร์ว่า สหรัฐจะไม่อยู่เฉยและจะตอบโต้ทันที ถ้าเกาหลีเหนือคุกคามสหรัฐหรือพันธมิตรเอเชียของสหรัฐ แต่ไม่ได้ระบุว่าจะตอบโต้ด้วยวิธีการใด จะเป็นการใช้กำลังทหารหรือไม่ พร้อมย้ำว่า ไม่มีแผนจะเพิ่มกำลังทหารสหรัฐในภูมิภาค</p>
<p> ขณะนี้ สหรัฐมีทหารประจำการในเกาหลีใต้อยู่ราว 2 หมื่น 8 พันนาย ซึ่งเป็นส่วนหนึ่งของ<name head="ทหารกองบัญชาการสหรัฐ">ทหารกองบัญชาการสหรัฐภาคพื้นแปซิฟิค</name>ราว 2 แสน 5 หมื่นนาย แต่พลเอกจอร์จ เคซี่ย์ <name head="เสนาธิการทหาร">เสนาธิการทหารสหรัฐ</name>บอกก่อนหน้านี้ว่า สหรัฐต้องใช้เวลา 90 วันในการส่งทหารเข้าไปในภูมิภาคเพิ่มเติมหากมีคำสั่ง</p>
<p> เกตส์บอกอีกว่า การทดลอง<name head="ระเบิด">ระเบิดนิวเคลียร์</name>ของเกาหลีเหนือ อาจทำให้เกิดการแข่งขันสะสมอาวุธระหว่างชาติเอเชีย ซึ่งจะส่งผลต่อเสถียรภาพในภูมิภาค ท่าทีแข็งกร้าวที่สุดครั้งหนึ่งของ<name head="รัฐมนตรีกลาโหม">รัฐมนตรีกลาโหมสหรัฐ</name>มีขึ้น หลังจากเกาหลีเหนือทดลอง<name head="ระเบิด">ระเบิดนิวเคลียร์</name>และยิง<name>ขีปนาวุธ</name>อีกหลายลูกในสัปดาห์นี้</p>
<p> เกตส์ ยังแสดงความชื่นชมญี่ปุ่นและเกาหลีใต้ ที่กลายเป็นประเทศมั่งคั่งทางเศรษฐกิจ พร้อมย้ำว่าสหรัฐและจีนจำเป็นต้องหาโอกาสร่วมมือกันเท่าที่ทำได้ โดยชี้ให้เห็นถึงความท้าทายร่วมกันของสองชาติ ทั้ง<name head="การต่อต้าน">การต่อต้านการก่อการร้าย</name>/ <name head="ความมั่นคง">ความมั่นคงด้านพลังงาน</name>และ<name head="การบรรเทา">การบรรเทาภัยพิบัติ</name></p></body>
</news>
