<teiHeader>
<fileDesc>
<titleStmt>
  <title>ฝากขังหนุ่มธอส.โกง400ล้านคดีฟอกเงิน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163468  </bibl>
</sourceDesc>
</fileDesc>
</teiHeader>
<news>
<headline>ฝากขังหนุ่มธอส.โกง400ล้านคดีฟอกเงิน</headline>
<lead></lead>
<neck></neck>
<body><p>ที่ กองบังคับการปราบปราม (บก.ป.) เมื่อเวลา 13.00 น. พ.ต.อ.พรศักดิ์ สุรสิทธิ์ <name head="ผกก.1">ผกก.1 บก.ป.</name>มอบหมายให้ พ.ต.ท.ชวลิต หาญเสน่ห์ลักษณ์ <name head="พนักงาน">พนักงานสอบสวน</name> บก.ป.ควบคุมตัวนายสมเกียรติ ปัญญาวรคุณเดช อายุ 33 ปี อดีต<name head="พนักงาน">พนักงานธนาคารอาคารสงเคราะห์</name> (ธอส.) <name head="สาขา">สาขาเซ็นหลุยส์ 3</name> ผู้ต้องหายักยอกเงิน ธอส.กว่า 400 ล้านบาท และนางพุทธชาติ วงศ์จันทะ อายุ 26 ปี แฟนสาวของนายสมเกียรติ ผู้ต้องหาตาม<name head="หมายจับศาลอาญา">หมายจับศาลอาญา ที่ 1450/2552</name> และ <name head="หมายจับศาลอาญา">1451/2552</name> ลงวันที่ 25 พฤษภาคม 2552 ในความผิดฐานร่วมกันฟอกเงิน ไปขออำนาจศาลอาญาผลัดฟ้องฝากขังเป็นครั้งแรกมีกำหนด 12 วัน ตั้งแต่วันที่ 28 พฤษภาคม - 8 มิถุนายน 2552 โดยท้ายคำร้อง<name head="พนักงาน">พนักงานสอบสวน</name>ได้ขอคัดค้านการประกันตัว เนื่องจากเกรงว่าผู้ต้องหาจะเข้าไปยุ่งเหยิงกับพยานหลักฐานและอาจจะหลบหนี  </p>

<p>พ.ต.อ.พรศักดิ์ กล่าวว่า ภายหลังจากได้สอบปากคำทั้งสองนั้น เบื้องต้นนายสมเกียรติ ให้การปฏิเสธโดยขอให้การในชั้นศาล ขณะที่นางพุทธชาติ ให้การปฏิเสธข้อกล่าวหาเช่นเดียวกัน แต่ให้ความร่วมมือกับเจ้าหน้าที่เป็นอย่างดี โดยเฉพาะประเด็นเรื่องเงินสดและทรัพย์สินต่าง ๆ ที่นางพุทธชาติ ได้รับมาจากนายสมเกียรติ นอกจากนี้ตนจะเดินทางเข้าพบ<name head="เจ้าหน้าที่">เจ้าหน้าที่สำนักงานป้องกันและปราบปรามการฟอกเงิน</name> (ปปง.) เพื่อประสานข้อมูลและร่วมสืบสวนติดตามเส้นทางการยักย้ายถ่ายโอนอายัดทรัพย์สินต่าง ๆ ของนายสมเกียรติ ซึ่งทาง ปปง.ก็จะดำเนิน<name head="คดี">คดีทางแพ่ง</name>ต่อไป</p>

<p>ผู้สื่อข่าวรายงานว่า จากแนวทางการสืบสวนของ<name head="ชุดสืบสวน">ชุดสืบสวน กก.1 บก.ป.</name>ในขณะนี้พบพยานหลักฐานหลายชิ้นสามารถเชื่อมโยงไปถึงผู้ร่วมกระทำความผิด 3-4 ราย โดย<name head="พนักงาน">พนักงานสอบสวน</name>ได้เตรียมพิจารณาขออนุมัติศาลออกหมายจับในข้อหาร่วมกันฟอกเงินแล้ว ส่วนการติดตามตรวจสอบเงินและทรัพย์สินของญาติพี่น้องนายสมเกียรติ รวมทั้งหญิงสาวที่ใกล้ชิดกับนายสมเกียรติ นั้น ทางชุดสืบสวนได้เร่งดำเนินการโดยเร็วเพราะเกรงว่าทั้งหมดไหวตัวนำเงินและทรัพย์สินต่าง ๆ ไปซุกซ่อนหรือแปรสภาพซึ่งจะทำให้ยากต่อการติดตามอายัดทรัพย์สินดังกล่าว</p></body>
</news>
