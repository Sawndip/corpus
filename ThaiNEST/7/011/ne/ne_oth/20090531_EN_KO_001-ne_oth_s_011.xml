<teiHeader>
<fileDesc>
<titleStmt>
  <title>คาดปีหน้า"ซูซาน บอยล์"จะรวยถึง400ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090531/15103/%e0%b8%84%e0%b8%b2%e0%b8%94%e0%b8%9b%e0%b8%b5%e0%b8%ab%e0%b8%99%e0%b9%89%e0%b8%b2%e0%b8%8b%e0%b8%b9%e0%b8%8b%e0%b8%b2%e0%b8%99%e0%b8%9a%e0%b8%ad%e0%b8%a2%e0%b8%a5%e0%b9%8c%e0%b8%88%e0%b8%b0%e0%b8%a3%e0%b8%a7%e0%b8%a2%e0%b8%96%e0%b8%b6%e0%b8%87400%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>คาดปีหน้า"ซูซาน บอยล์"จะรวยถึง400ล้าน</headline>
<lead>"ซูซาน บอยล์" จะมีรายได้จากเทป หนังสือ และโชว์ตัวถึงกว่า 400 ล้านบาทในปีหน้า</lead>
<neck></neck>
<body><p><name head="หนังสือพิมพ์ แทบลอยด์">หนังสือพิมพ์ แทบลอยด์ "นิวส์ ออฟ เดอะ เวิลด์"</name> คาดว่า "ซูซาน บอยล์"  อาสาสมัครประจำโบสถ์ในสกอตแลนต์ เจ้าของฉายา "นางฟ้าขนดก" ที่พลังเสียงของเธอทำให้เธอมีชื่อเสียงได้ในชั่วข้ามคืน วัย 48 ปี  ซึ่งพ่ายแพ้ใน<name head="การประกวด">การประกวด"บริเทนส์ ก็อท ทาเลนท์"</name> (<name head="Got Talent">Britain 's Got Talent</name>) รอบสุดท้ายเมื่อคืนวันเสาร์ที่ 30 พ.ค.ที่ผ่านมา  กำลังจะมีรายได้มากถึง 8 ล้านปอนด์หรือราว 440 ล้านบาทในปีหน้าจากการเซ็นสัญญาออกหนังสือหรือภาพยนตร์เกี่ยวกับชีวประวัติของเธอ</p>

<p>นอกจากนี้เธอจะยังมีรายได้ทั้งจากลิขสิทธิ์ภาพเธอ และการออกรายการทางโทรทัศน์อีกนับไม่ถ้วน และบอยล์กำลังจะเริ่มฝึกซ้อมในสัปดาห์นี้เพื่อเตรียมออกอัลบั้ม และจะเดินทางไปกรุงปราก สาธารณรัฐเช็คในเดือนหน้าเพื่อร่วมบันทึกการแสดงร่วมกับ<name head="วงออเคสตร้า ซิมโฟนี">วงออเคสตร้า ซิมโฟนีแห่งชาติของสาธารณรัฐเช็ค</name></p>

<p>ดูเหมือนว่าเส้นทางในอนาคตของเธอจะยังก้าวไปได้อีกไกล แม้ต้องพลาดรางวัลที่หนึ่งจากการแข่งขันให้กับ<name head="คณะนักเต้น">คณะนักเต้น ไดเวอร์ซิตี้</name>  "<name>Diversity</name>" โดยเธอได้คะแนนโหวตร้อยละ 20.2 จากผู้ชมที่โหวตรวมเกือบ 4 ล้านคน ห่างจาก <name>Diversity</name> ที่ได้ร้อยละ 24.9 ไปราว 1 ล้านคน</p>

<p>ไซมอน โคเวลล์ หนึ่งในคณะกรรมการของ "<name head="ก็อท ทาเลนท์">บริเทนส์ ก็อท ทาเลนท์</name>" และ<name head="รายการ">รายการอเมริกัน ไอดอล</name>  บอกว่า บอยล์เป็นปรากฏการณ์ที่ยิ่งใหญ่ที่สุดเท่าที่เคยเห็นในรายการของเขา</p>

<p>บอยล์อาจเป็นผู้ชนะที่แท้จริง เพราะเธอดังเป็นพลุกแตกชั่วข้ามคืนจากคลิปการแสดงในรอบคัดเลือกจาก<name head="เพลง">เพลง ไอดรีม อะ ดรีม</name>  "<name>I dreamed a dream</name>" ใน<name head="เวบไซต์">เวบไซต์ยูทูป</name> ที่ทำให้มีผู้เข้าไปชมเกินกว่า 200 ล้านครั้งแล้วจนถึงขณะนี้ และทำให้เธอได้ออกสัมภาษณ์ในรายการดังของโอปราห์ วินฟรีย์ และแลร์รี คิง</p></body>
</news>
