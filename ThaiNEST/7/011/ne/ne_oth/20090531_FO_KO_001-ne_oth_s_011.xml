<teiHeader>
<fileDesc>
<titleStmt>
  <title>เครื่องบินอิหร่านหวิดบึ้มกู้ระเบิดในท้องน้ำได้ทัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090531/15057/%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%9a%e0%b8%b4%e0%b8%99%e0%b8%ad%e0%b8%b4%e0%b8%ab%e0%b8%a3%e0%b9%88%e0%b8%b2%e0%b8%99%e0%b8%ab%e0%b8%a7%e0%b8%b4%e0%b8%94%e0%b8%9a%e0%b8%b6%e0%b9%89%e0%b8%a1%e0%b8%81%e0%b8%b9%e0%b9%89%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94%e0%b9%83%e0%b8%99%e0%b8%97%e0%b9%89%e0%b8%ad%e0%b8%87%e0%b8%99%e0%b9%89%e0%b8%b3%e0%b9%84%e0%b8%94%e0%b9%89%e0%b8%97%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เครื่องบินอิหร่านหวิดบึ้มกู้ระเบิดในท้องน้ำได้ทัน</headline>
<lead>อิหร่านกู้ระเบิดในท้องน้ำบนเครื่องบินในประเทศหลังบินขึ้นเพื่อไปยังกรุงเตหะรานได้ 15 นาที</lead>
<neck></neck>
<body><p>สำนักข่าวฟาร์สของอิหร่านรายงานในวันนี้(31พ.ค.)ว่า <name head="เจ้าหน้าที่">เจ้าหน้าที่รักษาความปลอดภัยอิหร่าน</name> ได้กู้ระเบิดแสวงเครื่องลูกหนึ่ง บน<name head="เครื่องบินโดยสารสาย">เครื่องบินโดยสารสายภายในประเทศ</name>ของสายการบิน" คิช แอร์ " (Kish Air) ที่บินขึ้นจากเมืองอาห์วาซ ทางตะวันตกของประเทศ เพื่อเดินทางไปยังกรุงเตหะราน ซึ่งอยู่ห่าง 500 กิโลเมตร เมื่อเวลา 22.20 น.คืนวันเสาร์ตามเวลาท้องถิ่น(00.50 น.ตามเวลาในไทย) โดย<name head="เจ้าหน้าที่">เจ้าหน้าที่รักษาความปลอดภัย</name>พบระเบิดลูกหนึ่งซุกอยู่ในห้องน้ำบนเครื่องบินเพียง 15 นาทีหลังจากเครื่องบินออกเดินทางพร้อมกับผู้โดยสาร 131 คนนักบินจึงรีบนำเครื่องบินลงจอดที่ท่าอากาศยานอาห์วาซ เพื่อทำการกู้ระเบิด</p>
<p>เมืองอาห์วาซเป็นเมืองเอกของจังหวัด"คูเซสถาน"ที่อุดมไปด้วยน้ำมัน ตั้งอยู่ห่างจากอิรัก 50 กิโลเมตร และติดอ่าวเปอร์เซีย เหตุร้ายครั้งนี้มีขึ้นในขณะที่อิหร่านกำลังเตรียมจัดการเลือกตั้ง<name>ประธานาธิบดี</name>ครั้งใหม่ใน 12 มิถุนายน และมีขึ้นหลังจากเมื่อวันพฤหัสบดีที่แล้ว </p>
<p><name head="มือระเบิด">มือระเบิดพลีชีพ</name>คนหนึ่งสังหารคน 25 คน และทำให้มีผู้บาดเจ็บ 125 คน ที่<name head="มัสยิด">มัสยิดชีอะห์</name>แห่งหนึ่งในเมืองซาเฮดัน ของจังหวัดซิสถาน -บาลูจิสถาน ทางตะวันออกเฉียงใต้ของประเทศ ซึ่งมีพรมแดนติดกับอาฟกานิสถานและปากีสถานและเป็นสถานที่ก่อเหตุนองเลือดบ่อยครั้งโดย<name head="กลุ่มกบฏ">กลุ่มกบฏสุหนี่</name>ที่ต่อต้านการปกครองของรัฐบาลซึ่งเป็น<name head="มุสลิม">มุสลิมชีอะห์</name></p>
<p>การโจมตีมัสยิดครั้งนี้คล้ายคลึงกับการโจมตีแบบเดียวกันเมื่อปี 2548 ที่มีขึ้นในกรุงเตหะรานและเมืองอาห์วาซ ทำให้มีผู้เสียชีวิต 8 คน และบาดเจ็บหลายสิบคน ซึ่งมีขึ้นเพียงไม่กี่วัน ก่อนหน้าวันเลือกตั้ง<name>ประธานาธิบดี</name> ซึ่งนายมาห์มุด อาห์มาดีเนจ๊าด ชนะเลือกตั้งได้เป็น<name head="ประธานาธิบดี">ประธานาธิบดีอิหร่าน</name>มาจนถึงปัจจุบัน </p></body>
</news>
