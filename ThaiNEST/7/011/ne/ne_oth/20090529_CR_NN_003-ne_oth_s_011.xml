<teiHeader>
<fileDesc>
<titleStmt>
  <title>จับหนุ่มเมืองลอดช่องโจรกรรมข้อมูลบัตรรูดซื้อโทรศัพท์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163624  </bibl>
</sourceDesc>
</fileDesc>
</teiHeader>
<news>
<headline>จับหนุ่มเมืองลอดช่องโจรกรรมข้อมูลบัตรรูดซื้อโทรศัพท์</headline>
<lead></lead>
<neck></neck>
<body><p>ที่ กองบังคับการปราบปราม (บก.ป.) เมื่อเวลา 13.30 น.  พ.ต.อ.พรศักดิ์ สุรสิทธิ์ <name head="ผกก.">ผกก.1บก.ป.</name>พร้อมด้วย พ.ต.ต.อดิเรก จินตรานันท์ <name head="สว.กก.1">สว.กก.1 บก.ป.</name>นำกำลังจับกุมนายเอิง ลี หรือเจสัน อายุ 32 ปี สัญชาติสิงคโปร์ พร้อมของกลางโทรศัพท์มือถือ 3 เครื่อง มูลค่า 15,483 บาท และสลิปบัตรเครดิต 2 ใบ จับกุมได้ที่บริเวณหน้าร้านไอโมบาย ชั้น 2 ห้างสรรพสินค้าฟอร์จูน แขวงและเขตดินแดง กทม.</p> 

<p>สืบเนื่องจาก<name head="เจ้าหน้าที่">เจ้าหน้าที่คณะทำงานป้องกันการทุจริตบัตรเครดิต</name> ธนาคารซิตี้แบงก์ ได้ประสานกับ<name head="ชุดสืบสวน">ชุดสืบสวน กก.1 บก.ป.</name>ว่า มีชาวต่างชาติโจรกรรมข้อมูลบัตรเครดิตของลูกค้าธนาคารนำไปใช้รูดซื้อสินค้าที่ร้านไอโมบายในห้างดังกล่าว จึงเข้าตรวจสอบและจับกุมผู้ต้องหาพร้อมของกลาง   </p>

<p>สอบสวนนายเอิง ลี รับสารภาพว่า ได้ซื้อบัตรเครดิตปลอมมาจากเพื่อนชาวสิงคโปร์ ก่อนนำมารูดซื้อโทรศัพท์ กระทั่งมาถูกตำรวจจับกุมตัว ส่วนเพื่อนชาวไทยที่มาด้วยกันไหวตัวทันได้นำบัตรเครดิตหลบหนีไป ทั้งนี้ ตำรวจได้แจ้งข้อหาปลอมและใช้บัตรอิเล็คทรอนิกส์ปลอม</p></body>
</news>
