<teiHeader>
<fileDesc>
<titleStmt>
  <title>อังคณาพา8คนญาติเหยื่อตร.ฆ่าแขวนคอร้องDSI  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-30 03:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090530/46730/%e0%b8%ad%e0%b8%b1%e0%b8%87%e0%b8%84%e0%b8%93%e0%b8%b2%e0%b8%9e%e0%b8%b28%e0%b8%84%e0%b8%99%e0%b8%8d%e0%b8%b2%e0%b8%95%e0%b8%b4%e0%b9%80%e0%b8%ab%e0%b8%a2%e0%b8%b7%e0%b9%88%e0%b8%ad%e0%b8%95%e0%b8%a3.%e0%b8%86%e0%b9%88%e0%b8%b2%e0%b9%81%e0%b8%82%e0%b8%a7%e0%b8%99%e0%b8%84%e0%b8%ad%e0%b8%a3%e0%b9%89%e0%b8%ad%e0%b8%87DSI.html  </bibl>
</sourceDesc>
</fileDesc>
</teiHeader>
<news>
<headline>อังคณาพา8คนญาติเหยื่อตร.ฆ่าแขวนคอร้องDSI</headline>
<lead><name head="กก.">กก.รณรงค์สิทธิมนุษยชนฯ</name> นำญาติเหยื่อตำรวจฆ่าแขวนคอที่กาฬสินธุ์อีก 8คนเข้าร้องเรียน<name head="อธิบดี">อธิบดีดีเอสไอ</name> ขอให้รับเป็น<name head="คดี">คดีพิเศษ</name>เพิ่ม</lead>
<neck></neck>
<body><p>วันนี้(29พ.ค.)ที่กรมสอบสวนคดีพิเศษ(ดีเอสไอ) นางอังคณา นีละไพจิตร นายเมธา มาสขาว <name head="กรรมการ">กรรมการรณรงค์เพื่อสิทธิมนุษยชน</name> พร้อมด้วยนางพิกุล พรหมจันทร์ ญาติผู้ถูกฆาตกรรมแขวนคอคือนายเกียรติศักดิ์ ถิตย์บุญครอง ได้นำญาติของเหยื่อคดีฆ่าแขวนคอใน จ.กาฬสินธุ์ ช่วง<name head="สงคราม">สงครามปราบยาเสพติด</name> เข้าพบ พ.ต.อ.ทวี สอดส่อง <name head="อธิบดี">อธิบดีกรมสอบสวนคดีพิเศษ</name> เพื่อขอให้เร่งรัดนำคดีฆ่าตัดตอนที่เจ้าหน้ารัฐเข้าไปเกี่ยวข้องเป็น<name head="คดี">คดีพิเศษ</name></p>
<p>ซึ่งรายชื่อผู้เสียชีวิตทั้ง 8 ประกอบด้วย นายประวิทย์ สราวุธ นายทองจันทน์ พานพี น.ส.น้ำฝน ดลรัศมี(<name head="แม่ค้า">แม่ค้าขายส้มตำ</name>) นายสมาน มีธรรม นางอ้อยนภา สุขประสงค์ นางวันทนา ทักษิมา นายวัน ยุบุญชู และนายสมหมาย ยุบุญชู ซึ่งในจำนวนดังกล่าวมีผู้เสียชีวิต 2 คน เป็น<name head="แม่ค้า">แม่ค้าขายหวยใต้ดิน</name> ที่เลิกส่งส่วยให้ตำรวจ</p>
<p>พ.ต.อ.ทวี กล่าวว่า หากพิสูจน์ได้ว่าคดีที่ร้องเรียนเข้ามาเกิดขึ้นจากการกระทำของ<name head="เจ้าหน้าที่">เจ้าหน้าที่รัฐ</name>ละเมิดประชาชน และผู้เสียหายต้องการให้ดีเอสไอเข้าถ่วงดุลการทำงานหน่วยงานอื่นในการบังคับใช้กฎหมาย ซึ่งขณะนี้ดีเอสไอได้มีการแก้กฎหมายให้คดีความผิดของ<name head="พนักงาน">พนักงานฝ่ายปกครอง</name> และ<name>ข้าราชการ</name>ชั้นใหญ่ เป็นคดีพิเศษทันที</p>
<p>สำหรับ<name head="คดี">คดีฆ่าแขวนคอ</name>นายเกียรติศักดิ์ ดีเอสไอรับไว้ตั้งแต่ปี 2548 ตนยอมรับว่า ค่อนข้างล่าช้า แต่การทำคดีเพื่อให้รวดเร็วอย่างเดียวบางทีอาจจะไม่ยุติธรรม ส่วนคดีอื่นๆ ที่เกี่ยวเนื่องในกาฬสินธุ์ที่ร้องเรียนเข้ามา หาก<name head="พนักงาน">พนักงานสอบสวน</name>พบ<name>พยาน</name>และ<name>หลักฐาน</name>เพิ่มเติม ก็จะขอให้คณะกรรมการคดีพิเศษ(กคพ.) มีมติรับเป็น<name head="คดี">คดีพิเศษ</name></p>
<p>"ขอให้ญาติๆ ผู้เสียหายเข้าใจว่า แม้พนักงานสอบสวนส่วนใหญ่ของดีเอสไอจะมียศตำรวจนำหน้า แต่เป็นยศพระราชทาน จึงขอให้มั่นใจในการทำงานว่าดีเอสไอจะให้ความเป็นธรรมและยุติธรรมกับประชาชนทุกคน” พ.ต.อ.ทวีกล่าว</p>
<p>ด้าน นางอังคณา กล่าวว่า ในฐานะเป็น<name head="ประธาน">ประธานคณะทำงานยุติธรรมเพื่อสันติภาพ</name> ได้ส่งคดีคนหายในพื้นที่สามจังหวัดภาคใต้ และ<name head="คดี">คดีฆ่าแขวนคอ</name>ในจังหวัดกาฬสินธุ์ ให้กับ<name head="คณะทำงาน">คณะทำงานด้านการสูญหาย</name>หายโดยไม่สมัครใจต่อองค์การสหประชาชาติ (ยูเอ็น) ว่า เป็นการหายโดยไม่สมัครใจนอก<name head="กระบวนการ">กระบวนการยุติธรรม</name> ซึ่งขณะนี้อยู่ระหว่างการพิจารณาจากยูเอ็นว่าจะรับเรื่องดังกล่าวหรือไม่</p>
<p>"นอกจากนี้ ขอให้นายกษิต ภิรมย์ รัฐมนตรีว่าการกระทรวงต่างประเทศ อนุญาตให้ผู้รายงานพิเศษจากยูเอ็นเข้ามาดูเรื่องการกระทำทรมาน และการฆ่านอกระบบยุติธรรม ซึ่งรัฐมนตรีต่างประเทศได้รับปากไว้แล้ว" นางอังคณา ระบุ</p>
<p>สำหรับการติดตามความคืบหน้า<name head="คดี">คดีการหายตัวของนายสมชาย นีละไพจิตร</name> สามีซึ่งศาลแพ่งได้มีคำสั่งให้เป็น<name head="บุคคล">บุคคลสาบสูญ</name>แล้วนั้น นางอังคณา กล่าวว่า 3 ปีที่ผ่านมามีการพบถังน้ำมันและชิ้นส่วนมนุษย์จำนวนมาก แต่ยังไม่พบว่ามี<name head="พยาน">วัตถุพยาน</name>ใดที่บอกได้ว่าเป็นของนายสมชาย และหากไม่พบชิ้นส่วนที่ตรงกับ<name>ผู้สูญหาย</name>แล้วดีเอสไอจะมีแนวทางในการคลี่คลายคดีอย่างไร และขอให้ดีเอสไอปฎิบัติหน้าที่โดยโปร่งใสปราศจากการแทรกแซงทางการเมือง รวมทั้งให้ออก<name head="หมาย">หมายเรียก</name> <name>พ.ต.ท.</name>คนดังกล่าวมาสอบสวนในคดีดังกล่าวด้วย เนื่องจากเคยบอกผ่านผู้ใกล้ชิดมายังตนเองว่า นายสมชาย มีอาการหัวใจวายหลังจากถูก พ.ต.ท.เงิน ทองสุข และพวกผลักขึ้นรถ</p></body>
</news>
