<teiHeader>
<fileDesc>
<titleStmt>
  <title>มะกันยันไม่รับโสมแดงเป็นชาติ'นุก'  </title>
  <author>รอยเตอร์  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-31 18:57:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000061006  </bibl>
</sourceDesc>
</fileDesc>
</teiHeader>
<news>
<headline>มะกันยันไม่รับโสมแดงเป็นชาติ'<name>นุก</name>'</headline>
<lead><name head="รัฐมนตรีกลาโหม">รัฐมนตรีกลาโหมสหรัฐฯ</name>ประกาศไม่มีวันยอมรับสถานะความเป็น "<name head="ชาติ">ชาตินิวเคลียร์</name>" ของเกาหลีเหนือ อีกทั้งโสมแดงจะต้องรับผิดชอบหากคิดแพร่กระจาย<name head="อาวุธ">อาวุธนิวเคลียร์</name> พร้อมระบุว่าถึงเวลาแล้วที่โลกต้องลงโทษทางการเปียงยางอย่างจริงจัง ขณะที่<name head="รัฐมนตรีกลาโหม">รัฐมนตรีกลาโหมญี่ปุ่น</name>ยืนยัน จะไม่เข้าโจมตีเกาหลีเหนือก่อน แม้มีเสียงเรียกร้องจาก<name>นักการเมือง</name>ในประเทศ</lead>
<neck></neck>
<body><p>รอเบิร์ต เกตส์ <name head="รัฐมนตรีกลาโหม">รัฐมนตรีกลาโหมสหรัฐฯ</name> กล่าวใน<name head="ที่ประชุม">ที่ประชุมด้านการกลาโหมเอเชีย</name>ที่สิงคโปร์เมื่อวันเสาร์(30)โดยยืนยันว่าสหรัฐฯจะไม่ยอมรับสถานะของเกาหลีเหนือ ในฐานะของการเป็นชาติที่มี<name head="อาวุธ">อาวุธนิวเคลียร์</name>ในครอบครองโดยเด็ดขาด เนื่องจากไม่มีนโยบายให้การยอมรับประเทศที่ทำตัวเป็นภัยคุกคามสันติภาพของโลก</p>
<p>เกตส์ย้ำว่า สหรัฐฯ ตระหนักถึงขีดความสามารถของเกาหลีเหนือที่อาจโจมตีประเทศเอเชียซึ่งเป็นพันธมิตรกับสหรัฐฯและอาจโจมตีดินแดนของสหรัฐฯได้ แต่รัฐบาลสหรัฐฯจะไม่นิ่งเฉยและปล่อยให้เรื่องดังกล่าวเกิดขึ้นแน่นอน พร้อมระบุว่าโสมแดงต้องรับผิดชอบหากคิดแพร่กระจาย<name head="อาวุธ">อาวุธนิวเคลียร์</name>หรือส่วนประกอบที่เกี่ยวข้อง ไปให้กับประเทศหรือ<name head="กลุ่ม">กลุ่มติดอาวุธ</name>ต่างๆ ซึ่งสหรัฐฯถือว่าการกระทำดังกล่าวเป็นภัยคุกคามความมั่นคงอย่างร้ายแรง</p>
<p><name head="รัฐมนตรีกลาโหม">รัฐมนตรีกลาโหมสหรัฐฯ</name>ยังกล่าวว่าแม้ศักยภาพทางทหารของเกาหลีเหนือขณะนี้อาจยังไม่ถือเป็นภัยคุกคามโดยตรง แต่ถึงเวลาแล้วที่ประชาคมโลกต้องมีมาตรการลงโทษครั้งใหม่ซึ่งสร้าง "ความเจ็บปวดอย่างแท้จริง" ให้เกาหลีเหนือ เขาระบุว่า ลำพังเพียงการประณามไม่อาจดึงทางการเปียงยางให้กลับมาเดินในแนวทางที่ถูกต้องได้ และหากยังไม่มีการลงโทษเกาหลีเหนือโดยเร็วก็จะทำให้เกิดปัญหาหลายอย่างตามมา รวมทั้งการแข่งขันกันพัฒนาและสะสมอาวุธร้ายแรงในเอเชียและในภูมิภาคอื่นมากขึ้น</p>
<p>ยาซึคาสึ ฮามาดะ <name head="รัฐมนตรีกลาโหม">รัฐมนตรีกลาโหมญี่ปุ่น</name>กล่าวสุนทรพจน์ในเวทีเดียวกันโดยยืนยันว่าญี่ปุ่นจะยังคงใช้กำลังทหารเพื่อวัตถุประสงค์ในการป้องกันตัวเองเท่านั้นต่อไป โดยจะไม่ใช้แนวคิดเรื่องเปิดการโจมตีศัตรูก่อนที่จะถูกศัตรูเล่นงาน (<name head="strike">pre-emptive strike</name>)</p>
<p>ฮามาดะยอมรับว่ามีการถกเถียงเรื่องนี้อย่างกว้างขวางในญี่ปุ่น และ<name>นักการเมือง</name>จำนวนมากเสนอให้<name head="กองกำลังป้องกันตนเอง">กองกำลังป้องกันตนเองของญี่ปุ่น</name>สามารถชิงโจมตีเกาหลีเหนือก่อนเพื่อขจัดภัยคุกคามด้านความมั่นคง แต่รัฐบาลญี่ปุ่นจะไม่เปลี่ยนจุดยืนอย่างแน่นอน พร้อมระบุว่าการชิงโจมตีเกาหลีเหนือก่อนขัดต่อเจตนารมณ์ของ<name head="รัฐธรรมนูญ">รัฐธรรมนูญญี่ปุ่น</name></p>
<p>ทางด้านสำนักข่าวเกียวโดระบุว่า ในการสนทนาทางโทรศัพท์ระหว่าง<name>นายกรัฐมนตรี</name>ทาโร อาโซะ ของญี่ปุ่นกับ<name>ประธานาธิบดี</name>ดมิตรี เมดเวเดฟ <name head="ผู้นำ">ผู้นำรัสเซีย</name>เมื่อวันเสาร์(30)ผู้นำทั้ง2 เห็นพ้องว่า คณะมนตรีความมั่นคงแห่งสหประชาชาติควรลงโทษเกาหลีเหนือทันทีเพื่อตอบโต้การกระทำของเกาหลีเหนือที่ทดลอง<name head="อาวุธ">อาวุธนิวเคลียร์</name>และ<name>ขีปนาวุธ</name>ในสัปดาห์ที่ผ่านมา โดยผู้นำญี่ปุ่นกล่าวว่าประเทศที่เกี่ยวข้องกับการเจรจา 6 ฝ่ายเพื่อแก้ไขปัญหานิวเคลียร์เกาหลีเหนือ ต้องร่วมกันตอบโต้เช่นกัน ขณะที่ผู้นำรัสเซียระบุว่าการกระทำของเกาหลีเหนือกระทบต่อความมั่นคงของโลก และการทดลองนิวเคลียร์ก็ขัดมติคณะมนตรีความมั่นคงฯ อย่างชัดเจน</p>
<p>ส่วนหนังสือพิมพ์โยมิอูริ ชิมบุงรายงานว่า <name head="เครื่องบินขับไล่">เครื่องบินขับไล่เอฟ-22</name> ล็อตแรกจำนวน12ลำของสหรัฐฯเดินทางมาถึงเกาะโอกินาวาแล้วโดยถือเป็นหนึ่งในมาตรการที่<name>ประธานาธิบดี</name>บารัค โอบามา ได้ให้คำมั่นกับผู้นำญี่ปุ่นเมื่อสัปดาห์ก่อนที่จะช่วยญี่ปุ่นจากการโจมตีของเกาหลีเหนือ แหล่งข่าวในรัฐบาลญี่ปุ่นเผยว่าญี่ปุ่นมีแผนซื้อ<name>เอฟ-22</name> มาประจำใน<name head="กองกำลัง">กองกำลังป้องกันตนเอง</name>เช่นกัน นอกจากที่สหรัฐฯ ส่งมาช่วยเหลือครั้งนี้</p></body>
</news>
