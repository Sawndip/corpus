<teiHeader>
<fileDesc>
<titleStmt>
  <title>DSI.บุกแปดริ้วสอบสวนอดีตผู้ใหญ่บ้านยกเลิกเช่าที่ดินสปก.  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39077  </bibl>
</sourceDesc>
</fileDesc>
</teiHeader>
<news>
<headline>DSI.บุกแปดริ้วสอบสวนอดีตผู้ใหญ่บ้านยกเลิกเช่า<name head="ที่ดิน">ที่ดินสปก.</name></headline>
<lead></lead>
<neck></neck>
<body><p>เมื่อวันที่ 29 พ.ค. <name head="เจ้าหน้าที่สอบสวน">เจ้าหน้าที่สอบสวนคดีพิเศษ</name> (<name>ดีเอสไอ</name>) จำนวนกว่า 20 คน นำโดย พ.ต.ท.ประวุธ วงศ์สีนิล รักษาการใน<name head="ตำแหน่ง">ตำแหน่งพนักงานสอบสวนคดีพิเศษ 9 ระดับเชี่ยวชาญ</name> กรมสอบสวนคดีพิเศษ กระทรวงยุติธรรม เดินทางลงพื้นที่มายังห้องประชุมสภา อบต.คลองนครเนื่องเขต อ.เมืองฉะเชิงเทรา </p>

                <p>หลังจากได้รับการร้องเรียนจากนายมาโนช อุ่มเจริญ อายุ 49 ปี อดีตผู้ใหญ่บ้าน พร้อมชาวบ้าน เข้าขอความเป็นธรรมต่อ พ.ต.อ.ทวี สอดส่อง <name head="อธิบดี">อธิบดีดีเอสไอ</name> และนายสรรเสริญ ปาลวัฒน์วิไชย ผู้อำนวยการสำนักคดีคุ้มครองผู้บริโภคและสิ่งแวดล้อม กล่าวหาเจ้าหน้าที่สำนักงานการปฏิรูปที่ดินเพื่อเกษตรกรรม (สปก.)จังหวัดฉะเชิงเทรายึดคืนที่ดินทำกินของชาวบ้าน</p>
                  <p> พ.ต.ท.ประวุธ กล่าวว่า การลงพื้นที่มาในครั้งนี้ เพื่อมาสอบสวนหาสาเหตุในการบอกเลิกสัญญาเช่าของ สปก. จากชาวบ้านว่ามีสาเหตุใด จากนั้นจะไปสอบถามกับทาง สปก.ฉะเชิงเทรา ว่ามีเหตุผลอะไรจึงต้องบอกเลิกสัญญาเช่า ก่อนจะนำมาวิเคราะห์หาความเป็นไปได้ ซึ่งในวันนี้จะลงไปดูในพื้นที่จริงที่มีปัญหาเกิดขึ้นด้วย เพราะปัญหาของชาวบ้านแต่ละคนมีเนื้อหาแตกต่างกัน แต่ถูกบอกเลิกสัญญาเช่าเหมือนกัน </p>
                  <p>ผู้สื่อข่าวรายงานว่า บรรยากาศการสอบสวนหาข้อเท็จจริงของดีเอสไอ ได้มีชาวบ้านที่ทราบข่าว ต่างทยอยกันเดินทางมารอเข้าคิวร้องเรียนสมทบเพิ่มเติมรวมกว่า 40 ราย ขณะเจ้าหน้าที่ระบุว่า การสอบสวนคดีนี้จะลงพื้นที่ดำเนินการอย่างต่อเนื่องไปในพื้นที่นานกว่า 1 สัปดาห์</p></body>
</news>
