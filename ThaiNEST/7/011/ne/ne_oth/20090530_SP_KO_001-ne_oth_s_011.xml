<teiHeader>
<fileDesc>
<titleStmt>
  <title>นาดาลยังเหนือ ลิ่วเฟรนช์โอเพ่น อนา-ซาฟินาฉลุย วีนัสพลิกตกรอบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090530/14977/%e0%b8%99%e0%b8%b2%e0%b8%94%e0%b8%b2%e0%b8%a5%e0%b8%a2%e0%b8%b1%e0%b8%87%e0%b9%80%e0%b8%ab%e0%b8%99%e0%b8%b7%e0%b8%ad%e0%b8%a5%e0%b8%b4%e0%b9%88%e0%b8%a7%e0%b9%80%e0%b8%9f%e0%b8%a3%e0%b8%99%e0%b8%8a%e0%b9%8c%e0%b9%82%e0%b8%ad%e0%b9%80%e0%b8%9e%e0%b9%88%e0%b8%99%e0%b8%ad%e0%b8%99%e0%b8%b2%e0%b8%8b%e0%b8%b2%e0%b8%9f%e0%b8%b4%e0%b8%99%e0%b8%b2%e0%b8%89%e0%b8%a5%e0%b8%b8%e0%b8%a2%e0%b8%a7%e0%b8%b5%e0%b8%99%e0%b8%b1%e0%b8%aa%e0%b8%9e%e0%b8%a5%e0%b8%b4%e0%b8%81%e0%b8%95%e0%b8%81%e0%b8%a3%e0%b8%ad%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>นาดาลยังเหนือ ลิ่ว<name>เฟรนช์โอเพ่น</name> อนา-ซาฟินาฉลุย วีนัสพลิกตกรอบ</headline>
<lead>ราฟาเอล นาดาล <name head="นัก">นักเทนนิส</name>มือ 1 ของโลก และแชมป์ 4 สมัย ยังเหนือชั้น ไล่ถล่ม เลย์ตัน ฮีวิตต์ อดีตมือ 1 โลกชาวออสเตรเลียน 3-0 เซต ทะยานเข้ารอบ 4 ชายเดี่ยว <name>เทนนิสเฟรนช์ โอเพ่น</name> ขณะที่ แอนดี้ เมอร์เรย์ ออกแรงไม่มาก หลัง ยานโค ทิปราเซวิช เจ็บขา ต้องถอนตัว หลังเล่นไปได้ 2 เซต สำหรับหญิงเดี่ยว อนา อิวาโนวิช แชมป์เก่า ถล่ม อีเวตา เบเนโซวา จากเช็ก 2 เซตรวด เช่นเดียวกับ ดินารา ซาฟินา มือ 1 ของโลกจากรัสเซีย เอาชนะเพื่อนร่วมชาติ อนาสตาเซีย พาฟยูเชนโควา 2-0 เซต ส่วน วีนัส วิลเลียมส์ มือ 3 ของรายการ พลิกแพ้ แอกเนส ซาวาย ตกรอบ</lead>
<neck></neck>
<body><p><name head="การแข่งขันเทนนิส">การแข่งขันเทนนิสแกรนด์สแลม</name> รายการที่ 2 ของปี "<name>เฟรนช์ โอเพ่น</name>" ที่โรลองด์ การ์โรส์ กรุงปารีส ประเทศฝรั่งเศส เมื่อวันที่ 29 พฤษภาคม ที่ผ่านมา ใน<name head="ประเภท">ประเภทชายเดี่ยว</name> รอบ 3 "กระทิงลำพอง" ราฟาเอล นาดาล นักหวดมือ 1 ของโลกชาวสเปน และแชมป์ 4 สมัยซ้อน ยังคงยอดเยี่ยม ด้วยการไล่ต้อน เลย์ตัน ฮีวิตต์ อดีตมือ 1 ของโลกชาวออสเตรเลียน 3-0 เซต 6-1, 6-3 และ 6-1 ทำให้ผ่านเข้ารอบ 16 คนสุดท้าย และยังไม่เสียเซต เข้าไปเจอกับ โรบิน โซเดอร์ลิง มือวางอันดับ 23 จากสวีเดน ที่ชนะ ดาวิด เฟร์เรร์ มือวางอันดับ 14 จากสเปน 3-1 เซต 6-7 (5-7), 7-5, 6-2, 7-6 (7-5)</p>
<p>ขณะที่ แอนดี้ เมอร์เรย์ มือวางอันดับ 3 ของรายการจากสกอตแลนด์ พบกับ ยานโค ทิปซาเรวิช จากเซอร์เบีย ในเซตแรก เมอร์เรย์ โดนนำถึง 5-2 แต่กลับมาเอาชนะได้ใน<name head="เบรก">ไทเบรก</name> 7-3 จากนั้นในเซต 2 ทิปราเซวิช มีอาการบาดเจ็บขาซ้าย พ่ายไปอีก 3-6 ก่อนจะตัดสินใจถอนตัว ทำให้ เมอร์เรย์ ผ่านเข้ารอบ ไปเจอกับ มาริน เซลิช มือวางอันดับ 13 จากโครเอเชีย ที่ชนะ ราเดค สเตปาเนช มือวางอันดับ 18 ชาวเช็ก 6-1, 7-6 (7-4) และ 6-3</p>
<p>ใน<name head="ประเภท">ประเภทหญิงเดี่ยว</name> อนา อิวาโนวิช แชมป์เก่าชาวเซอร์เบีย และมือวางอันดับ 8 ของรายการ ไล่ต้อน อีเวตา เบเนโซวา มือวางอันดับ 32 จากเช็ก 6-0 และ 6-2 ผ่านเข้ารอบ เช่นเดียวกับ ดินารา ซาฟินา มือวางอันดับ 1 ของโลกจากรัสเซีย ถล่ม อนาตาเซีย พาฟยูเชนโก เพื่อนร่วมชาติ 6-2 และ 6-0 เข้าไปเจอกับ อราวาน เรไซ นักหวดเจ้าถิ่น ที่ชนะ มิเชลล์ ลาร์เชอร์ เด บริโต จากโปรตุเกส 7-6 (7-3) และ 6-2</p>
<p>ด้าน มาเรีย ชาราโพวา สาวสวยอดีต<name head="นัก">นักเทนนิส</name>มือ 1 ของโลกชาวรัสเซีย ต้องลุ้น 3 เซต หลังจากแพ้ ยาโรสลาวา เชฟโดวา จากคาซัคสถาน ในเซตแรก ก่อนพลิกเอาชนะไปได้ 1-6, 6-3 และ 6-4 ผ่านเข้าไปพบกับ หลี่ หนา มือวางอันดับ 25 จากจีน ที่ชนะ โอลกา โกโวร์ทโซวา จากเบลารุส 7-5 และ 6-1 ส่วน วีนัส วิลเลียมส์ มือวางอันดับ 3 ของรายการจากสหรัฐ ที่ยังไม่เคยประสบความสำเร็จในรายการนี้ ตกเป็นฝ่ายพ่ายแพ้ต่อ แอกเนส ซาวาย มือวางอันดับ 29 จากฮังการี 0-6 และ 3-6 ทำให้ ซาวาย เข้าไปเจอกับ โดมินิกา ชิบูลโควา มือวางอันดับ 20 จากสโลวะเกีย ที่ชนะ จิเซลา ดูลโก จากอาร์เจนตินา 6-4, 6-2</p>
<p>ส่วนผลคู่อื่น <name>ชายเดี่ยว</name> รอบ 2 ฟิลิปป์ โคห์ลชไรเบอร์ (29-เยอรมนี) ชนะ ฆวน คาร์ลอส เฟอร์เรโร (สเปน) 6-4, 2-6, 6-4, 6-7 (3-7), 6-3, โนวัค ยอโควิช (4-เซอร์เบีย) ชนะ เซอร์กี สตาคอฟสกี (ยูเครน) 6-3, 6-4, 6-1, <name>ชายเดี่ยว</name> รอบ 3 วิคเตอร์ ฮาเนสคู (30-โรมาเนีย) ชนะ ชิลล์ส ซิมอง (7-ฝรั่งเศส) 6-4, 6-4, 6-2, นิโคไล ดาวีเดนโก (10-รัสเซีย) ชนะ สตานิสลาส วาวิงกา (17-สวิตเซอร์แลนด์) 6-3, 4-6, 6-3, 6-2, เฟอร์นันโด กอนซาเลซ (12-ชิลี) ชนะ โชส์แลง อูอานนา (ฝรั่งเศส) 7-5, 6-3, 7-5, เฟอร์นันโด เบอร์ดาสโก (8-สเปน) ชนะ นิโคลาส อัลเมดกร (31-สเปน) 6-2, 7-6 (7-4), 7-6 (10-8)</p></body>
</news>
