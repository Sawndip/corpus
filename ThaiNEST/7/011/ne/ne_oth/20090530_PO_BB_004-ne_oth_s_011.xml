<teiHeader>
<fileDesc>
<titleStmt>
  <title>จำคุก18ปีแม่เล้าลวง3สาวไทยค้ากามอิตาลี  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-30 04:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090530/46712/%e0%b8%88%e0%b8%b3%e0%b8%84%e0%b8%b8%e0%b8%8118%e0%b8%9b%e0%b8%b5%e0%b9%81%e0%b8%a1%e0%b9%88%e0%b9%80%e0%b8%a5%e0%b9%89%e0%b8%b2%e0%b8%a5%e0%b8%a7%e0%b8%873%e0%b8%aa%e0%b8%b2%e0%b8%a7%e0%b9%84%e0%b8%97%e0%b8%a2%e0%b8%84%e0%b9%89%e0%b8%b2%e0%b8%81%e0%b8%b2%e0%b8%a1%e0%b8%ad%e0%b8%b4%e0%b8%95%e0%b8%b2%e0%b8%a5%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>จำคุก18ปี<name>แม่เล้า</name>ลวง3สาวไทย<name head="ค้า">ค้ากาม</name>อิตาลี</headline>
<lead>ศาลตัดสินจำคุก"กุหลาบ หรือรำถึง ทองมีศรี"ล่อลวง 3สาวไทย<name head="ค้า">ค้ากาม</name>ที่มิลาน สั่งชดใช้ 1.49ล้านบาทให้ผู้เสียหาย สั่งหมายจับตามจำเลยยังลอยนวลอิตาลี</lead>
<neck></neck>
<body><p>ที่ห้องพิจารณาคดี 906 ศาลอาญา ถนนรัชดาภิเษก ศาลอ่าน<name>คำพิพากษา</name><name head="คดี">คดีหมาเลขดำ อ.3703/2550</name> ที่<name head="พนักงานอัยการ">พนักงานอัยการฝ่ายคดีอาญา 10</name> เป็นโจทก์ ยื่นฟ้อง นางกุหลาบ หรือรำพึง ทองมีศรี เป็นจำเลย ใน<name head="ความผิดฐาน">ความผิดฐานร่วมกันเพื่อสนองความใคร่ของผู้อื่น</name>, <name>ร่วมกันเป็นธุระจัดหา</name>, <name>สมคบกันตั้งแต่ 2คนขึ้นไปกระทำความผิดเกี่ยวกับการค้าหญิง</name> ตามประมวลกฎหมายอาญา มาตรา 283 และ 320</p>
<p>โดยคดีนี้<name>โจทก์</name>ฟ้องและนำสืบสรุปว่า ระหว่างปลายเดือนกรกฎาคม 2548 - 7 มิถุนายน 2549 <name>จำเลย</name>ได้จัดส่งผู้เสียหายซึ่งเป็นหญิงไทยจำนวน 3 คน ไป<name head="ค้า">ค้าประเวณี</name>ประเทศอิตาลี โดยหลอกลวงผู้เสียหาย 3 คนว่าจะให้ไปทำงานเป็น<name>แม่บ้าน</name> และ<name head="พนักงาน">พนักงานขายอาหาร</name> แต่<name>จำเลย</name>กับพวกกลับพาผู้เสียหายไป<name head="ค้า">ค้าประเวณี</name> ที่เมืองมิลาน ประเทศอิตาลี</p>
<p>อย่างไรก็ดี วันนี้(29 พ.ค.) ศาลได้อ่าน<name>คำพิพากษา</name>ลับหลัง เนื่องจากนางกุหลาบ <name>จำเลย</name>ยังคงหลบหนีอยู่ในประเทศอิตาลี ซึ่งก่อนหน้านี้ศาลได้เลื่อนอ่าน<name>คำพิพากษา</name>แล้ว 1 ครั้ง หลังจากเมื่อวันที่ 28 เมษายนที่ผ่านมา <name head="ทนายความ">ทนายความจำเลย</name> แถลงต่อศาลว่า<name>จำเลย</name>มีอาการป่วยอยู่ที่ประเทศอิตาลี จึงขอเลื่อนการอ่าน<name>คำพิพากษา</name>ออกไป</p>
<p>ทั้งนี้ ศาลพิเคราะห์พยานหลักฐานที่<name>โจทก์</name> - <name>จำเลย</name> นำสืบแล้ว เห็นว่าจำเลยกระทำผิดจริง <name head="ฐาน">ฐานร่วมกันเพื่อสนองความใคร่ของผู้อื่น</name> และ<name>ร่วมกันเป็นธุระจัดหา</name> ให้จำคุก 3 กระทงๆ ละ 3 ปี รวมจำคุก 18 ปี และจำเลยให้ชดใช้ค่าสินไหมแก่ผู้เสียหายทั้งสาม รวม 1,490,000 บาท ส่วน<name head="ข้อหา">ข้อหาสมคบกันตั้งแต่ 2 คนขึ้นไป กระทำความผิดเกี่ยวกับการค้าหญิง</name> นั้นไม่ปรากฏว่า<name>จำเลย</name>สมคบกับผู้อื่นกระทำผิด จึงพิพากษาให้ยกฟ้อง โดยศาลมีคำสั่งให้ออก<name>หมายจับ</name><name>จำเลย</name>กลับมารับโทษตาม<name>คำพิพากษา</name>ต่อไป</p></body>
</news>
