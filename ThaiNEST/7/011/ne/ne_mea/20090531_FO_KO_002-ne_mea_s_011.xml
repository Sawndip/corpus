<teiHeader>
<fileDesc>
<titleStmt>
  <title>เจดีย์พม่าถล่มระหว่างปฏิสังขรณ์ตาย6เจ็บ30  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090531/15051/%e0%b9%80%e0%b8%88%e0%b8%94%e0%b8%b5%e0%b8%a2%e0%b9%8c%e0%b8%9e%e0%b8%a1%e0%b9%88%e0%b8%b2%e0%b8%96%e0%b8%a5%e0%b9%88%e0%b8%a1%e0%b8%a3%e0%b8%b0%e0%b8%ab%e0%b8%a7%e0%b9%88%e0%b8%b2%e0%b8%87%e0%b8%9b%e0%b8%8f%e0%b8%b4%e0%b8%aa%e0%b8%b1%e0%b8%87%e0%b8%82%e0%b8%a3%e0%b8%93%e0%b9%8c%e0%b8%95%e0%b8%b2%e0%b8%a26%e0%b9%80%e0%b8%88%e0%b9%87%e0%b8%9a30.html  </bibl>
</sourceDesc>
</fileDesc>
</teiHeader>
<news>
<headline>เจดีย์พม่าถล่มระหว่างปฏิสังขรณ์<measure commodity="คนตาย" type="จำนวน">ตาย6</measure><measure commodity="คนบาดเจ็บ" type="จำนวน">เจ็บ30</measure></headline>
<lead>เจดีย์"ตานก"ตอนใต้ของกรุงย่างกุ้ง ประเทศพม่า ถล่มระหว่างบูรณปฏิสังขรณ์ ที่พม่า มี<measure commodity="ผู้เสียชีวิต" type="จำนวน">ผู้เสียชีวิต 6 คน</measure> <measure commodity="ผู้บาดเจ็บ" type="จำนวน">บาดเจ็บอีก 30 คน</measure> ส่วนใหญ่เป็นทหาร บางคนตีความเป็นลางร้ายของผู้นำทหารพม่า ระหว่างรัฐบาลทหารพม่ากำลังดำเนินคดีต่อ "ออง ซาน ซูจี" ผู้นำฝ่ายค้าน</lead>
<neck></neck>
<body><p>สำนักข่าวเอพีรายงานในวันนี้ (31พ.ค.) โดยอ้างผู้เห็นเหตุการณ์ว่ามี<measure commodity="ผู้เสียชีวิต" type="จำนวน">ผู้เสียชีวิตอย่างน้อย 6 คน</measure> และได้รับ<measure commodity="ผู้บาดเจ็บ" type="จำนวน">บาดเจ็บอีก 30 คน</measure> ส่วนใหญ่เป็นทหารพม่า จากเหตุเจดีย์โบราณ"ตานก" ในตอนใต้ของกรุงย่างกุ้ง พังถล่มลงมาในขณะที่ทหารกำลังปฏิสังขรณ์ เมื่อวันเสาร์ ซึ่งเป็นเรื่องปกติสำหรับพม่าที่ทหารมักทำงานในโครงการสาธารณะต่างๆ</p>
<p>จนถึงปัจจุบันยังไม่ทราบสาเหตุที่ทำให้เจดีย์ถล่ม และไม่มีการรายงานข่าวนี้ในสื่อต่างๆของทางการพม่า แต่สำนักข่าวดีพีเอรายงานโดยอ้างเจ้าหน้าที่และผู้เห็นเหตุการณ์ว่า มีผู้เสียชีวิตจากการถล่มของเจดีย์ซึ่งตั้งอยู่ในย่านตัลลา คนละฝั่งของแม่น้ำย่างกุ้ง กับนครย่างกุ้งซึ่งเป็นเมืองหลวงเก่า<measure commodity="ผู้เสียชีวิต" type="จำนวน">อย่างน้อย 2 คน</measure> และ<measure commodity="ผู้บาดเจ็บ" type="จำนวน">บาดเจ็บประมาณ 100 คน</measure></p>
<p>ดีพีเอรายงานว่า เจดีย์เสียหายจากพายุไซโคลนนากิสเมื่อพฤษภาคมปีที่แล้ว ทำให้ถล่มลงมาเมื่อเวลา 16.00 น.วันเสาร์  เจดีย์ที่เคย<measure commodity="สูง" type="ปริมาณ">สูง 35 เมตร</measure>เหลือ<measure commodity="ความสูง" type="ปริมาณ">ความสูงเพียงแค่ 10 เมตร</measure>เท่านั้น ขณะที่มีชาวบ้านจำนวนมากกับทหารเรือจากฐานทัพเรือที่อยู่ในบริเวณใกล้เคียงกำลังเข้าร่วมงานทางศาสนา ตอนเจดีย์ถล่มทำให้<measure commodity="คน" type="จำนวน">คนหลายร้อยคน</measure>ถูกเศษชิ้นส่วนตกใส่</p>
<p>เจดีย์แห่งนี้เคยได้รับการซ่อมแซมเมื่อเร็วๆนี้ และเมื่อ 7 พฤษภาคมที่ผ่านมา นางจาย จ่าย ศรีภรรยาของพลเอกตาน ฉ่วย ผู้นำรัฐบาลทหารพม่า เป็นผู้ทำพิธีเปิดให้คนได้เข้าสักการะอีกครั้ง ผู้สังเกตการณ์คาดว่า เจดียอาจถล่มเพราะฝีมือปฏิสังขรณ์ไม่ดี แต่ชาวพม่าซึ่งเชื่อไสยศาสตร์หลายคนตีความว่าเป็นลางร้ายของพลเอกตาน ฉ่วย</p>
<p>ปัจจุบัน รัฐบาลทหารพม่ากำลังดำเนินคดีต่อนางออง ซาน ซูจี ผู้นำฝ่ายค้าน ในข้อหาทำผิดเงื่อนไขการกักตัวที่บ้านพัก เพราะให้ที่พักพิงแก่ชาวอเมริกัน ผู้ว่ายน้ำข้ามทะเลสาบไปพักค้างคืนที่บ้านของเธอ ทนายความของเธอกับอัยการจะแถลงสรุปคดีในวันศุกร์ที่เรือนจำอินเส่ง ซึ่งใช้เป็นที่คุมขังเธออยู่ หากศาลตัดสินว่าเธอผิดจริง จะมี<measure commodity="โทษจำคุก" type="ปริมาณ">โทษจำคุก 3-5 ปี</measure></p></body>
</news>
