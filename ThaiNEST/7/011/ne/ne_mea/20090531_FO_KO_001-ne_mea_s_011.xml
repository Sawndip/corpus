<teiHeader>
<fileDesc>
<titleStmt>
  <title>เครื่องบินอิหร่านหวิดบึ้มกู้ระเบิดในท้องน้ำได้ทัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090531/15057/%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%9a%e0%b8%b4%e0%b8%99%e0%b8%ad%e0%b8%b4%e0%b8%ab%e0%b8%a3%e0%b9%88%e0%b8%b2%e0%b8%99%e0%b8%ab%e0%b8%a7%e0%b8%b4%e0%b8%94%e0%b8%9a%e0%b8%b6%e0%b9%89%e0%b8%a1%e0%b8%81%e0%b8%b9%e0%b9%89%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94%e0%b9%83%e0%b8%99%e0%b8%97%e0%b9%89%e0%b8%ad%e0%b8%87%e0%b8%99%e0%b9%89%e0%b8%b3%e0%b9%84%e0%b8%94%e0%b9%89%e0%b8%97%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เครื่องบินอิหร่านหวิดบึ้มกู้ระเบิดในท้องน้ำได้ทัน</headline>
<lead>อิหร่านกู้ระเบิดในท้องน้ำบนเครื่องบินในประเทศหลังบินขึ้นเพื่อไปยังกรุงเตหะรานได้ <measure commodity="ระยะเวลาในการบิน" type="ปริมาณ">15 นาที</measure></lead>
<neck></neck>
<body><p>สำนักข่าวฟาร์สของอิหร่านรายงานในวันนี้(31พ.ค.)ว่า เจ้าหน้าที่รักษาความปลอดภัยอิหร่าน ได้กู้<measure commodity="ระเบิดแสวงเครื่อง" type="จำนวน">ระเบิดแสวงเครื่องลูกหนึ่ง</measure> บนเครื่องบินโดยสารสายภายในประเทศของสายการบิน" คิช แอร์ " (Kish Air) ที่บินขึ้นจากเมืองอาห์วาซ ทางตะวันตกของประเทศ เพื่อเดินทางไปยังกรุงเตหะราน ซึ่งอยู่<measure commodity="ห่าง" type="ปริมาณ">ห่าง 500 กิโลเมตร</measure> เมื่อเวลา 22.20 น.คืนวันเสาร์ตามเวลาท้องถิ่น(00.50 น.ตามเวลาในไทย) โดยเจ้าหน้าที่รักษาความปลอดภัยพบ<measure commodity="ระเบิด" type="จำนวน">ระเบิดลูกหนึ่ง</measure>ซุกอยู่ในห้องน้ำบนเครื่องบินเพียง <measure commodity="ระยะเวลา" type="ปริมาณ">15 นาที</measure>หลังจากเครื่องบินออกเดินทางพร้อมกับ<measure commodity="ผู้โดยสาร" type="จำนวน">ผู้โดยสาร 131 คน</measure>นักบินจึงรีบนำเครื่องบินลงจอดที่ท่าอากาศยานอาห์วาซ เพื่อทำการกู้ระเบิด</p>
<p>เมืองอาห์วาซเป็นเมืองเอกของจังหวัด"คูเซสถาน"ที่อุดมไปด้วยน้ำมัน ตั้งอยู่ห่างจากอิรัก <measure commodity="ระยะห่าง" type="ปริมาณ">50 กิโลเมตร</measure> และติดอ่าวเปอร์เซีย เหตุร้ายครั้งนี้มีขึ้นในขณะที่อิหร่านกำลังเตรียมจัดการเลือกตั้งประธานาธิบดีครั้งใหม่ใน 12 มิถุนายน และมีขึ้นหลังจากเมื่อวันพฤหัสบดีที่แล้ว </p>
<p><measure commodity="มือระเบิดพลีชีพ" type="จำนวน">มือระเบิดพลีชีพคนหนึ่ง</measure>สังหาร<measure commodity="คน" type="จำนวน">คน 25 คน</measure> และทำให้มี<measure commodity="ผู้บาดเจ็บ" type="จำนวน">ผู้บาดเจ็บ 125 คน</measure> ที่มัสยิดชีอะห์แห่งหนึ่งในเมืองซาเฮดัน ของจังหวัดซิสถาน -บาลูจิสถาน ทางตะวันออกเฉียงใต้ของประเทศ ซึ่งมีพรมแดนติดกับอาฟกานิสถานและปากีสถานและเป็นสถานที่ก่อเหตุนองเลือดบ่อยครั้งโดยกลุ่มกบฏสุหนี่ที่ต่อต้านการปกครองของรัฐบาลซึ่งเป็นมุสลิมชีอะห์</p>
<p>การโจมตีมัสยิดครั้งนี้คล้ายคลึงกับการโจมตีแบบเดียวกันเมื่อปี 2548 ที่มีขึ้นในกรุงเตหะรานและเมืองอาห์วาซ ทำให้มี<measure commodity="ผู้เสียชีวิต" type="จำนวน">ผู้เสียชีวิต 8 คน</measure> และบาดเจ็บ<measure commodity="ผู้บาดเจ็บ" type="จำนวน">หลายสิบคน</measure> ซึ่งมีขึ้น<measure commodity="ระยะเวลา" type="ปริมาณ">เพียงไม่กี่วัน</measure> ก่อนหน้าวันเลือกตั้งประธานาธิบดี ซึ่งนายมาห์มุด อาห์มาดีเนจ๊าด ชนะเลือกตั้งได้เป็นประธานาธิบดีอิหร่านมาจนถึงปัจจุบัน </p></body>
</news>
