<teiHeader>
<fileDesc>
<titleStmt>
  <title>คาดปีหน้า"ซูซาน บอยล์"จะรวยถึง400ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090531/15103/%e0%b8%84%e0%b8%b2%e0%b8%94%e0%b8%9b%e0%b8%b5%e0%b8%ab%e0%b8%99%e0%b9%89%e0%b8%b2%e0%b8%8b%e0%b8%b9%e0%b8%8b%e0%b8%b2%e0%b8%99%e0%b8%9a%e0%b8%ad%e0%b8%a2%e0%b8%a5%e0%b9%8c%e0%b8%88%e0%b8%b0%e0%b8%a3%e0%b8%a7%e0%b8%a2%e0%b8%96%e0%b8%b6%e0%b8%87400%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>คาดปีหน้า"ซูซาน บอยล์"จะ<measure commodity="รวย" type="มูลค่า">รวยถึง400ล้าน</measure></headline>
<lead>"ซูซาน บอยล์" จะมีรายได้จากเทป หนังสือ และโชว์ตัวถึง<measure commodity="รายได้" type="มูลค่า">กว่า 400 ล้านบาท</measure>ในปีหน้า</lead>
<neck></neck>
<body><p>หนังสือพิมพ์ แทบลอยด์ "นิวส์ ออฟ เดอะ เวิลด์" คาดว่า "ซูซาน บอยล์"  อาสาสมัครประจำโบสถ์ในสกอตแลนต์ เจ้าของฉายา "นางฟ้าขนดก" ที่พลังเสียงของเธอทำให้เธอมีชื่อเสียงได้ในชั่วข้ามคืน <measure commodity="วัย" type="ปริมาณ">วัย 48 ปี</measure>  ซึ่งพ่ายแพ้ในการประกวด"บริเทนส์ ก็อท ทาเลนท์" (Britain 's Got Talent) <measure commodity="รอบ" type="ลำดับที่">รอบสุดท้าย</measure>เมื่อคืนวันเสาร์ที่ 30 พ.ค.ที่ผ่านมา  กำลังจะมี<measure commodity="รายได้" type="มูลค่า">รายได้มากถึง 8 ล้านปอนด์</measure>หรือ<measure commodity="รายได้" type="มูลค่า">ราว 440 ล้านบาท</measure>ในปีหน้าจากการเซ็นสัญญาออกหนังสือหรือภาพยนตร์เกี่ยวกับชีวประวัติของเธอ</p>

<p>นอกจากนี้เธอจะยังมีรายได้ทั้งจากลิขสิทธิ์ภาพเธอ และการออกรายการทางโทรทัศน์อีกนับไม่ถ้วน และบอยล์กำลังจะเริ่มฝึกซ้อมในสัปดาห์นี้เพื่อเตรียมออกอัลบั้ม และจะเดินทางไปกรุงปราก สาธารณรัฐเช็คในเดือนหน้าเพื่อร่วมบันทึกการแสดงร่วมกับวงออเคสตร้า ซิมโฟนีแห่งชาติของสาธารณรัฐเช็ค</p>

<p>ดูเหมือนว่าเส้นทางในอนาคตของเธอจะยังก้าวไปได้อีกไกล แม้ต้องพลาด<measure commodity="รางวัล" type="ลำดับที่">รางวัลที่หนึ่ง</measure>จากการแข่งขันให้กับคณะนักเต้น ไดเวอร์ซิตี้  "Diversity" โดยเธอได้<measure commodity="คะแนนโหวต" type="จำนวน">คะแนนโหวตร้อยละ 20.2</measure> จาก<measure commodity="ผู้ชมที่โหวต" type="จำนวน">ผู้ชมที่โหวตรวมเกือบ 4 ล้านคน</measure> ห่างจาก Diversity ที่ได้<measure commodity="คะแนนโหวต" type="จำนวน">ร้อยละ 24.9</measure> ไป<measure commodity="ผู้ชมที่โหวต" type="จำนวน">ราว 1 ล้านคน</measure></p>

<p>ไซมอน โคเวลล์ หนึ่งในคณะกรรมการของ "บริเทนส์ ก็อท ทาเลนท์" และรายการอเมริกัน ไอดอล  บอกว่า บอยล์เป็นปรากฏการณ์ที่ยิ่งใหญ่ที่สุดเท่าที่เคยเห็นในรายการของเขา</p>

<p>บอยล์อาจเป็นผู้ชนะที่แท้จริง เพราะเธอดังเป็นพลุกแตกชั่วข้ามคืนจากคลิปการแสดงในรอบคัดเลือกจากเพลง ไอดรีม อะ ดรีม  "I dreamed a dream" ในเวบไซต์ยูทูป ที่ทำให้มี<measure commodity="ผู้เข้าไปชม" type="จำนวน">ผู้เข้าไปชมเกินกว่า 200 ล้านครั้ง</measure>แล้วจนถึงขณะนี้ และทำให้เธอได้ออกสัมภาษณ์ในรายการดังของโอปราห์ วินฟรีย์ และแลร์รี คิง</p></body>
</news>
