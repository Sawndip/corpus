<teiHeader>
<fileDesc>
<titleStmt>
  <title>2ค่ายมือถือเตือนมิจฉาชีพระบาดหนักอย่าได้หลงกลโกง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090530/14941/2%e0%b8%84%e0%b9%88%e0%b8%b2%e0%b8%a2%e0%b8%a1%e0%b8%b7%e0%b8%ad%e0%b8%96%e0%b8%b7%e0%b8%ad%e0%b9%80%e0%b8%95%e0%b8%b7%e0%b8%ad%e0%b8%99%e0%b8%a1%e0%b8%b4%e0%b8%88%e0%b8%89%e0%b8%b2%e0%b8%8a%e0%b8%b5%e0%b8%9e%e0%b8%a3%e0%b8%b0%e0%b8%9a%e0%b8%b2%e0%b8%94%e0%b8%ab%e0%b8%99%e0%b8%b1%e0%b8%81%e0%b8%ad%e0%b8%a2%e0%b9%88%e0%b8%b2%e0%b9%84%e0%b8%94%e0%b9%89%e0%b8%ab%e0%b8%a5%e0%b8%87%e0%b8%81%e0%b8%a5%e0%b9%82%e0%b8%81%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><measure commodity="ค่ายมือถือ" type="จำนวน">2ค่ายมือถือ</measure>เตือนมิจฉาชีพระบาดหนักอย่าได้หลงกลโกง</headline>
<lead><measure commodity="ค่ายมือถือ" type="จำนวน">2 ค่ายมือถือ</measure>เตือนลูกค้าระวังถูกมิจฉาชีพหลอก อย่าได้หลงเชื่อกลุ่มแอบอ้างให้ทำรายการผ่านตู้เอทีเอ็ม หรือได้รับรางวัลใดๆ "ดีแทค" เปิดสาย 1678 สอบถามข้อมูล</lead>
<neck></neck>
<body><p>รายงานข่าว จาก บมจ.โทเทิ่ล แอ็คเซ็ส คอมมูนิเคชั่น (ดีแทค) ระบุว่า บริษัทขอให้ลูกค้าระวังกลโกงของมิจฉาชีพซึ่งมาในรูปแบบและวิธีการใหม่ๆ อย่างล่าสุด กลุ่มมิจฉาชีพติดต่อเข้าไปยังเบอร์โทรศัพท์มือถือของลูกค้า แอบอ้างเป็นเจ้าหน้าที่จากประกันสังคม และแจ้งให้ไปรับ<measure commodity="เงินช่วยเหลือ" type="ปริมาณ">เงินช่วยเหลือ 2,000 บาท</measure> ทั้งให้ทำรายการผ่านตู้เอทีเอ็ม ซึ่งอาจเป็นเหตุให้มีผู้หลงเชื่อ ตกเป็นเหยื่อ และต้องสูญเงิน</p>
<p>กลโกงนี้เมื่อกลุ่มมิจฉาชีพได้เบอร์โทรศัพท์ของเหยื่อมา อาจใช้วิธีสุ่มโทรเบอร์เป็นกลุ่มๆ ไป ซึ่งอาจทำให้ลูกค้าหลงเชื่อเหล่ามิจฉาชีพได้ง่าย จึงขอให้ลูกค้าเพิ่มความระมัดระวังมากขึ้น เมื่อได้รับการติดต่อจากผู้ที่แอบอ้างว่าโทรจากบริษัท หรือหน่วยงานต่างๆ และขอให้ทำรายการผ่านตู้เอทีเอ็ม ให้ขอเบอร์ติดต่อกลับไว้ แล้ววางสาย จากนั้นควรติดต่อกลับไปยังหมายเลขของหน่วยงานนั้นๆ โดยตรง เพื่อสอบถามและตรวจสอบข้อเท็จจริง</p>
<p>ทั้งนี้ อาจแจ้งตำรวจทันทีเมื่อพบเหตุต้องสงสัย และหากลูกค้าต้องการสอบถามข้อมูล หรือมีข้อสงสัยเกี่ยวกับการใช้งานโทรศัพท์มือถือดีแทค สามารถติดต่อสอบถามได้ที่ดีแทคคอลล์เซ็นเตอร์ หมายเลข 1678 <measure commodity="ระยะเวลา" type="ปริมาณ">ตลอด 24 ชั่วโมง</measure></p>
<p>นางวิลาสินี พุทธิการันต์ รองกรรมการผู้อำนวยการ ส่วนงานบริหารลูกค้าและการบริการ บมจ. แอดวานซ์ อินโฟร์ เซอร์วิส (เอไอเอส) กล่าวว่า เอไอเอสได้รับเรื่องร้องเรียน พบกลุ่มมิจฉาชีพหลอกลวงลูกค้าโดยการแอบอ้างชื่อบริษัท แล้วจัดส่งจดหมายไปยังลูกค้าเอไอเอส อ้างว่าได้รับรางวัลจากการสะสมแต้ม จากโครงการ "อุ่นใจได้แต้ม" ให้ลูกค้าส่งสำเนาเอกสารบัตรประชาชนไปให้</p>
<p>ส่วนลูกค้าดีแทค กล่าวว่า เคยได้รับโทรศัพท์ขอเลขที่บัตรเครดิต อ้างเรื่องคืนภาษี รวมถึงสอบถามอาชีพด้วย และเมื่อมีข้อซักถามเกิดขึ้น ปลายสายจะรีบตัดสายทันที ส่วนเบอร์โทรจะขึ้น Private Number ทำให้ลูกค้าทั่วไปไม่สามารถตรวจสอบสายที่โทรเข้ามาได้</p></body>
</news>
