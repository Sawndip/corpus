<teiHeader>
<fileDesc>
<titleStmt>
  <title>แอร์เอเชียเตรียมเปิด 3 เส้นทางบุกจีน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-05-29 02:45:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/business/corporate/20090529/46378/%e0%b9%81%e0%b8%ad%e0%b8%a3%e0%b9%8c%e0%b9%80%e0%b8%ad%e0%b9%80%e0%b8%8a%e0%b8%b5%e0%b8%a2%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b9%80%e0%b8%9b%e0%b8%b4%e0%b8%94-3-%e0%b9%80%e0%b8%aa%e0%b9%89%e0%b8%99%e0%b8%97%e0%b8%b2%e0%b8%87%e0%b8%9a%e0%b8%b8%e0%b8%81%e0%b8%88%e0%b8%b5%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แอร์เอเชียเตรียมเปิด <measure commodity="เส้นทาง" type="จำนวน">3 เส้นทาง</measure>บุกจีน</headline>
<lead>แอร์เอเชีย มั่นใจท่องเที่ยวไทยฟื้นไตรมาส 3-4 นี้ เผยหลังนำ <measure commodity="เอ320" type="จำนวน">เอ320 เพิ่ม 3 ลำ</measure> เตรียมเปิด <measure commodity="เส้นทาง" type="จำนวน">3 เส้นทาง</measure>จีนกันยายนนี้</lead>
<neck></neck>
<body><p>นายทัศพล แบเลเว็ลด์ ประธานเจ้าหน้าที่บริหาร สายการบินไทยแอร์เอเชีย กล่าวว่า ภาพรวมการท่องเที่ยวของไทยที่ได้รับผลกระทบจากปัจจัยลบทั้งด้านการเมืองในประเทศ ปัญหาเศรษฐกิจ และการระบาดของไข้หวัดใหญ่ 2009 ทำให้การเดินทางท่องเที่ยวของไทยลดลง สะท้อนผ่านยอดโหลดแฟคเตอร์ของแอร์เอเชียไตรมาสที่ 1 และ 2 นั้นเชื่อว่า ในไตรมาสที่ 3 และ 4 ของปีภาพรวมการท่องเที่ยวจะเข้าสู่ภาวะฟื้นตัวจากกระแสการท่องเที่ยวที่กลับมา</p>

<p>นายทัศพล กล่าวว่า ไทยแอร์เอเชีย ยังมั่นใจว่าเป้าหมายจำนวน<measure commodity="ผู้โดยสาร" type="จำนวน">ผู้โดยสาร 5.2 ล้านคน</measure>ในปีนี้จะยังสามารถเป็นไปตามเป้า แม้ว่าในไตรมาส 2 นี้คาดว่าจะจำนวนจะลดลงอย่างมากเนื่องจากเข้าสู่ช่วงโลว์ซีซัน ขณะที่ในไตรมาสแรกมีผู้โดยสารแล้ว <measure commodity="ีผู้โดยสาร" type="จำนวน">1.2 - 1.3 ล้านคน</measure> ซึ่งเริ่มมีผลกำไร ส่งผลให้ทั้งปีสายการบินจะมีผลกำไรในระดับที่น่าพอใจอยู่</p>

<p>เพื่อรองรับการฟื้นตัวของธุรกิจการท่องเที่ยวและการเดินทางในไตรมาสที่ 3 ซึ่งคาดว่าจะเพิ่มขึ้นนั้น สายการบินจะมีการนำเครื่องบินแอร์บัส เอ 320 เข้ามาให้บริการเพิ่ม<measure commodity="เครื่องบิน" type="จำนวน">อีก 3 ลำ</measure> พร้อมกับการเปิดเส้นทางใหม่<measure commodity="เส้นทาง" type="จำนวน">อีก 2-3 เส้นทาง</measure>ในประเทศจีน เช่น ไต้หวัน เป็นต้น พร้อมทั้งเพิ่มเที่ยวบินในฮ่องกง เนื่องจากยังมั่นใจในศักยภาพการท่องเที่ยวของจีนอยู่</p>

<p>“การจะปลุกตลาดจีนอีกครั้งภาคเอกชนยังต้องขอความร่วมมือจากรัฐบาลในการสร้างความเชื่อมั่น เช่นเดียวกับการให้ ททท.ร่วมกับมณฑลต่างๆ ในการกระตุ้นการท่องเที่ยว โดยในส่วนของแอร์เอเชียนั้นก็มีแผนในการทำโปรโมชั่นเพื่อกระตุ้นการท่องเที่ยวรายมณฑลอีกด้วย” นายทัศพล กล่าว</p>

<p>ล่าสุด สายการบินยังได้ร่วมกับ ธนาคารกสิกรไทย เปิดตัว บัตรเครดิตร่วมแอร์เอเชีย-กสิกรไทย เจาะกลุ่มนักเดินทางคนรุ่นใหม่ ซึ่งสมาชิกผู้ถือบัตรจะได้สิทธิประโยชน์ เช่นการสะสม<measure commodity="คะแนนพิเศษ" type="จำนวน">คะแนนพิเศษ 3 เท่า</measure> เมื่อมียอดการใช้กับไทยแอร์เอเชีย และสามารถแลกอี กิ๊ฟท์ วอชเชอร์ จากแอร์เอเชียได้เมื่อสะสมครบทุก <measure commodity="คะแนน" type="จำนวน">2000 คะแนน</measure> พร้อมทั้งรับสิทธิ์สำรองที่นั่งล่วงหน้า <measure commodity="วัน" type="ปริมาณ">1 วัน</measure>ก่อนการเปิดสำรองที่นั่งโปรโมชั่นพิเศษอีกด้วย</p>

<p>สำหรับผู้ที่สมัครบัตรภายในวันที่ 31 ก.ค.2552นี้ จะได้รับบัตรโดยสารแอร์เอเชียในประเทศไป-กลับ <measure commodity="บัตรโดยสาร" type="จำนวน">1 ที่นั่ง</measure> และสิทธิจองที่พักโรงแรมในเครือดุสิต <measure commodity="ระยะเวลา" type="ปริมาณ">1 คืน</measure> แถม <measure commodity="ระยะเวลา" type="ปริมาณ">1 คืน</measure>อีกด้วย โดยในปีแรกคาดว่าจะมีบัตรเครดิตร่วมดังกล่าว<measure commodity="บัตรเครดิต" type="จำนวน">ไม่น้อยกว่า 1 แสนใบ</measure>และคาดว่าจะขยายฐานผู้ถือบัตรเพิ่มขึ้นเป็น <measure commodity="บัตรเครดิต" type="จำนวน">3 แสนใบ</measure>ใน <measure commodity="ระยะเวลา" type="ปริมาณ">5 ปี</measure></p></body>
</news>
