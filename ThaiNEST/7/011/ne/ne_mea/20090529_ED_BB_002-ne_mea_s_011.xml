<teiHeader>
<fileDesc>
<titleStmt>
  <title>เอเซอร์ตั้งเป้าท็อปไฟว์สมาร์ทโฟนใน5ปี  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-29 01:28:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090529/46500/%e0%b9%80%e0%b8%ad%e0%b9%80%e0%b8%8b%e0%b8%ad%e0%b8%a3%e0%b9%8c%e0%b8%95%e0%b8%b1%e0%b9%89%e0%b8%87%e0%b9%80%e0%b8%9b%e0%b9%89%e0%b8%b2%e0%b8%97%e0%b9%87%e0%b8%ad%e0%b8%9b%e0%b9%84%e0%b8%9f%e0%b8%a7%e0%b9%8c%e0%b8%aa%e0%b8%a1%e0%b8%b2%e0%b8%a3%e0%b9%8c%e0%b8%97%e0%b9%82%e0%b8%9f%e0%b8%99%e0%b9%83%e0%b8%995%e0%b8%9b%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>เอเซอร์ตั้งเป้าท็อปไฟว์สมาร์ทโฟน<measure commodity="ระยะเวลา" type="ปริมาณ">ใน5ปี</measure></headline>
<lead>เอเซอร์ แตกไลน์พีซีสู่ "สมาร์ทโฟน" เปิดตัวรุกไทยอย่างเป็นทางการ นำร่อง 5 รุ่นรวดจับตลาดล่าง-บน ก่อนส่งเพิ่มอีก <measure commodity="สมาร์ทโฟน" type="จำนวน">5 รุ่น</measure>ภายในปีนี้</lead>
<neck></neck>
<body><p>นายเอมาร์ เด ลางเกอแซล รองประธานอาวุโส และประธานกลุ่มธุรกิจสมาร์ท แฮนด์เฮลด์ เอเซอร์ อิงค์ กล่าวว่า บริษัทตั้งเป้าติดอันดับผู้จำหน่ายสมาร์ทโฟนรายใหญ่ที่สุด 1 ใน 5 ของโลก<measure commodity="ระยะเวลา" type="ปริมาณ">ภายใน 3-5 ปี</measure> เพื่อสานวิสัยทัศน์การปรับบทบาทแบรนด์เอเซอร์เป็นผู้ให้บริการ "โมบาย ดาต้า ดีไวส์" ครบวงจร </p>
<p>ล่าสุด ได้เปิดตัวในไทยอย่างเป็นทางการต่อจากสิงคโปร์ มาเลเซีย ฟิลิปปินส์ และฮ่องกง โดยเริ่มวางจำหน่ายด้วย<measure commodity="แพลตฟอร์มวินโดว์" type="จำนวน">แพลตฟอร์มวินโดว์ทั้งหมด 5 รุ่น</measure> <measure commodity="ราคาเริ่มต้น" type="มูลค่า">ราคาเริ่มต้น 14,900 บาท</measure> ก่อนจะวางตลาดเพิ่ม<measure commodity="แพลตฟอร์มวินโดว์" type="จำนวน">อีก 5 รุ่น</measure>ภายในเดือนมิ.ย.นี้ ครอบคลุมการใช้งานตั้งแต่ระดับแมสถึงไฮเอนด์</p>
<p>เขาระบุว่า บริษัทตัดสินใจเข้าสู่ธุรกิจสมาร์ทโฟน เนื่องจากมีความพร้อมที่จะเป็นผู้ให้บริการหลังจากประสบความสำเร็จในกลุ่ม สินค้าโน้ตบุ๊ต และเน็ตบุ๊คในตลาดโลก ทั้งบริษัทยังมีเป้าหมายทำตลาดสมาร์ทโฟนอย่างจริงจัง </p>
<p>"เราไม่ได้ทำตลาดตามกระแส แต่เป็นเพราะเรามีความพร้อม และประสบความสำเร็จในตลาดพีซีแล้ว โดยโน้ตบุ๊คเราเป็นอันดับ 2 ของโลก ขณะที่เน็ตบุ๊คเราเป็นอันดับ 1 ทำให้ต้องมองก้าวต่อไปเลยต่อยอดมาที่ตลาดสมาร์ทโฟน ซึ่งช่วงแรกจะเริ่มจากวินโดว์ส แต่ก็กำลังพิจารณาจะขยายไปแพลตฟอร์มอื่นๆ ด้วย" นายลางเกอแซลกล่าว</p>
<p>นอกจากนี้ เขาเชื่อว่า สมาร์ทโฟนยัง เป็นตลาดที่มีโอกาสขยายตัวได้อีกมาก<measure commodity="อัตราเติบโต" type="มูลค่า">อัตราเติบโต 15% ต่อปี</measure> ขณะที่ อุตสาหกรรมมือถือโดยรวมหดตัวลง โดยผลสำรวจล่าสุดพบว่า จำนวน<measure commodity="ผู้ใช้มือถือทั่วโลก" type="จำนวน">ผู้ใช้มือถือทั่วโลกกว่า 4,000 ล้านราย</measure>มีผู้ใช้<measure commodity="สมาร์ทโฟน" type="จำนวน">สมาร์ทโฟนเพียง 300 ล้านเครื่อง</measure></p>
<p>ด้านนายโรเจอร์ หยวน รองประธานกรรมการ ภูมิภาคเอเชีย แปซิฟิก กลุ่มผลิตภัณฑ์สมาร์ท แฮนด์ เฮลด์ เอเซอร์ อิงค์ กล่าวว่า บริษัทให้ความสำคัญกับธุรกิจใหม่อย่างจริงจัง โดยลงทุนซื้อกิจการบริษัท "อีเท็น" ซึ่งเป็นผู้เชี่ยวชาญในการพัฒนาสมาร์ทโฟนรายใหญ่ <measure commodity="เงินลงทุน" type="มูลค่า">มูลค่า 300 ล้านดอลลาร์</measure>เมื่อปีที่ผ่านมา </p>
<p>ล่าสุด เอเซอร์ ยังจัดตั้งหน่วยงานสมาร์ท แฮนด์เฮลด์ เพื่อดูแลธุรกิจนี้โดยเฉพาะ ซึ่งสำหรับไทยจะมีพันธมิตรคือ บมจ.ไอที ซิตี้ เป็นไดเร็ค รีเทล และบริษัท คิวดิสท์ ในเครือของเอสไอเอสเป็นดิสทริวเบอร์หลัก โดยดีลตรงกับหน่วยงานสมาร์ท แฮนด์เฮลด์ สำนักงานใหญ่ของภูมิภาคที่สิงคโปร์ </p>
<p>ส่วนการดูแลหลังการขายจะใช้ทรัพยากร ทั้งหมดของเอเซอร์ คอมพิวเตอร์ โดยจะให้การอบรม และเทรนนิ่งด้านงานบริการลูกค้ากลุ่มสมาร์ทโฟนเพิ่ม</p>
<p>ทั้งนี้ บริษัทยังไม่มีการตั้งทีมงานไทยเพื่อดูแลธุรกิจใหม่นี้โดยเฉพาะ โดยจะประเมินจากความต้องการตลาดในอนาคตต่อไป</p></body>
</news>
