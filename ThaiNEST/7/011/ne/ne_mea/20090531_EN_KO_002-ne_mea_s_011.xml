<teiHeader>
<fileDesc>
<titleStmt>
  <title>ททท.หนุนจัดเทศกาลหนังตลกโลกผนึกเอกชนหวังฟื้นเที่ยวไทย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090531/15079/%e0%b8%97%e0%b8%97%e0%b8%97.%e0%b8%ab%e0%b8%99%e0%b8%b8%e0%b8%99%e0%b8%88%e0%b8%b1%e0%b8%94%e0%b9%80%e0%b8%97%e0%b8%a8%e0%b8%81%e0%b8%b2%e0%b8%a5%e0%b8%ab%e0%b8%99%e0%b8%b1%e0%b8%87%e0%b8%95%e0%b8%a5%e0%b8%81%e0%b9%82%e0%b8%a5%e0%b8%81%e0%b8%9c%e0%b8%99%e0%b8%b6%e0%b8%81%e0%b9%80%e0%b8%ad%e0%b8%81%e0%b8%8a%e0%b8%99%e0%b8%ab%e0%b8%a7%e0%b8%b1%e0%b8%87%e0%b8%9f%e0%b8%b7%e0%b9%89%e0%b8%99%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b9%84%e0%b8%97%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ททท.หนุนจัดเทศกาลหนังตลกโลกผนึกเอกชนหวังฟื้นเที่ยวไทย</headline>
<lead>ททท.ผนึกสมาพันธ์สมาคมภาพยนตร์แห่งชาติ ทุ่ม<measure commodity="งบ" type="มูลค่า">งบ 75 ล้าน</measure> จัดเทศกาลภาพยนตร์ตลกโลก 2009 <measure commodity="ครั้ง" type="ลำดับที่">ครั้งแรก</measure>ในไทยและอาเซียน ดึงศิลปินตลกทั่วโลกเข้าร่วมงาน พร้อมจัด <measure commodity="เส้นทางทัวร์" type="จำนวน">3 เส้นทาง</measure>ทัวร์ กรุงเทพฯ ภูเก็ต พัทยา หวังแก้ภาพลักษณ์ท่องเที่ยวไทยในสายตาต่างชาติ</lead>
<neck></neck>
<body><p>นายวีระศักดิ์ โควสุรัตน์ ประธานคณะกรรมการ การท่องเที่ยวแห่งประเทศไทย (ททท.) กล่าวว่า ททท. ร่วมกับ สมาพันธ์สมาคมภาพยนตร์แห่งชาติ และสมาคมศิลปินตลกแห่งประเทศไทย จัดเทศกาลภาพยนตร์ตลกโลก 2009  ขึ้นระหว่างวันที่ 10-16 มิถุนายน โดยใช้งบประมาณในการจัดงานครั้งนี้ <measure commodity="งบประมาณในการจัดงาน" type="มูลค่า">75 ล้าน</measure>บาท ซึ่งถือเป็น<measure commodity="ครั้ง" type="ลำดับที่">ครั้งแรก</measure>ในประเทศไทยและในภูมิภาคอาเซียน</p>

 <p>ในงานดังกล่าวจะเชิญศิลปินตลกที่มีชื่อเสียงจากประเทศต่างๆ <measure commodity="ศิลปินตลก" type="จำนวน">ประมาณ 16 คน</measure> มาสร้างสีสันและนำเสนอมุมมองความรู้สึกที่แตกต่างทางวัฒนธรรมจากทั่วโลก รวมทั้งมีการจัดฉายภาพยนตร์ตลกและหนังสั้นนานาชาติ ซึ่งคัดเลือกโดยมูลนิธิหนังไทย <measure commodity="ภาพยนตร์" type="จำนวน">ประมาณ 50 เรื่อง</measure> ที่โรงภาพยนตร์พารากอน ซีนีเพล็กซ์ ศูนย์การค้าสยามพารากอน และโรงภาพยนตร์เอส เอฟ เวิลด์ ซีเนม่า ศูนย์การค้าเซ็นทรัลเวิลด์ นอกจากนี้ ยังมีการโชว์ตลก โดยตลกชั้นนำจากทั่วโลกและตลกไทย จากสมาคมศิลปินตลกแห่งประเทศไทยร่วมด้วย</p>

 <p>"เป้าหมายสำคัญในการจัดงาน เพื่อปรับภาพลักษณ์ของประเทศไทยในสายตาต่างชาติ หลังจากที่ปัญหาการเมืองในประเทศได้สร้างความรู้สึกไม่มั่นใจในการเดินทางเข้ามาเที่ยวในไทย" นายวีระศักดิ์ กล่าวและว่า ในส่วนของ ททท.จะใช้งบสนับสนุนงานดังกล่าว<measure commodity="งบ" type="มูลค่า">กว่า 25 ล้านบาท</measure> และได้วางแผนการท่องเที่ยวสำหรับกลุ่มศิลปินตลกที่เข้ามา<measure commodity="ก่อน" type="ปริมาณ">ก่อนการจัดงาน 3 วัน</measure> ใน <measure commodity="เส้นทางหลัก" type="จำนวน">3 เส้นทางหลัก</measure>ในประเทศไทย ได้แก่ กรุงเทพฯ ภูเก็ต และพัทยา ซึ่งเป็นจังหวัดที่จัดการประชุมอาเซียนแต่ล้มเหลวเนื่องจากเหตุการณ์ทางการเมือง</p>

 <p>ทั้งนี้ มองว่าประเทศไทยจะได้รับผลดีหลายส่วน โดยเฉพาะโอกาสในการนำเสนออุตสาหกรรมภาพยนตร์ไทย และศิลปะไทย รวมถึงสถานที่ที่ต่างชาติสามารถเข้ามาถ่ายทำภาพยนตร์ได้ โดยจะช่วยให้ผู้ประกอบการในอุตสาหกรรมได้พบปะแลกเปลี่ยนความรู้และความสามารถซึ่งกันและกัน รวมถึงการจัดงานในช่วงโลว์ซีซั่น เชื่อว่าจะสามารถดึงดูดนักท่องเที่ยวให้กลับมาได้บ้าง</p>

 <p>"คาดหวังเบื้องต้นว่าจะมีผู้เข้ามาร่วมเทศกาลดังกล่าวไม่น้อยกว่า 1,000 คน แต่ในเป้าหมายหลักเชื่อว่าประเทศไทยจะคุ้มค่าในแง่การได้รับความสนใจในการนำเสนอผ่านสื่อ และรายการคลายเครียดในประเทศหลักๆ ที่เข้าร่วมงาน เนื่องจากเป็นบุคคลที่สังคมให้ความสนใจ จึงน่าจะช่วยส่งเสริมภาพลักษณ์ของความเป็นสยามเมืองยิ้ม และความเป็นเมืองแห่งมิตรไมตรีสู่สายตานานาประเทศ" นายวีระศักดิ์ กล่าว</p></body>
</news>
