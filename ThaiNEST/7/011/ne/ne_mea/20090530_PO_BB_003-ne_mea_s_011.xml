<teiHeader>
<fileDesc>
<titleStmt>
  <title>อังคณาพา8คนญาติเหยื่อตร.ฆ่าแขวนคอร้องDSI  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-30 03:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090530/46730/%e0%b8%ad%e0%b8%b1%e0%b8%87%e0%b8%84%e0%b8%93%e0%b8%b2%e0%b8%9e%e0%b8%b28%e0%b8%84%e0%b8%99%e0%b8%8d%e0%b8%b2%e0%b8%95%e0%b8%b4%e0%b9%80%e0%b8%ab%e0%b8%a2%e0%b8%b7%e0%b9%88%e0%b8%ad%e0%b8%95%e0%b8%a3.%e0%b8%86%e0%b9%88%e0%b8%b2%e0%b9%81%e0%b8%82%e0%b8%a7%e0%b8%99%e0%b8%84%e0%b8%ad%e0%b8%a3%e0%b9%89%e0%b8%ad%e0%b8%87DSI.html  </bibl>
</sourceDesc>
</fileDesc>
</teiHeader>
<news>
<headline>อังคณาพา<measure commodity="ญาติเหยื่อตร.ฆ่าแขวน" type="จำนวน">8คนญาติเหยื่อตร.ฆ่าแขวนคอ</measure>ร้องDSI</headline>
<lead>กก.รณรงค์สิทธิมนุษยชนฯ นำญาติเหยื่อตำรวจฆ่าแขวนคอที่กาฬสินธุ์<measure commodity="เหยื่อตำรวจฆ่าแขวนคอ" type="จำนวน">อีก 8คน</measure>เข้าร้องเรียนอธิบดีดีเอสไอ ขอให้รับเป็นคดีพิเศษเพิ่ม</lead>
<neck></neck>
<body><p>วันนี้(29พ.ค.)ที่กรมสอบสวนคดีพิเศษ(ดีเอสไอ) นางอังคณา นีละไพจิตร นายเมธา มาสขาว กรรมการรณรงค์เพื่อสิทธิมนุษยชน พร้อมด้วยนางพิกุล พรหมจันทร์ ญาติผู้ถูกฆาตกรรมแขวนคอคือนายเกียรติศักดิ์ ถิตย์บุญครอง ได้นำญาติของเหยื่อคดีฆ่าแขวนคอใน จ.กาฬสินธุ์ ช่วงสงครามปราบยาเสพติด เข้าพบ พ.ต.อ.ทวี สอดส่อง อธิบดีกรมสอบสวนคดีพิเศษ เพื่อขอให้เร่งรัดนำคดีฆ่าตัดตอนที่เจ้าหน้ารัฐเข้าไปเกี่ยวข้องเป็นคดีพิเศษ</p>
<p>ซึ่ง<measure commodity="รายชื่อผู้เสียชีวิต" type="จำนวน">รายชื่อผู้เสียชีวิตทั้ง 8</measure> ประกอบด้วย นายประวิทย์ สราวุธ นายทองจันทน์ พานพี น.ส.น้ำฝน ดลรัศมี(แม่ค้าขายส้มตำ) นายสมาน มีธรรม นางอ้อยนภา สุขประสงค์ นางวันทนา ทักษิมา นายวัน ยุบุญชู และนายสมหมาย ยุบุญชู ซึ่งในจำนวนดังกล่าวมี<measure commodity="ผู้เสียชีวิต" type="จำนวน">ผู้เสียชีวิต 2 คน</measure> เป็นแม่ค้าขายหวยใต้ดิน ที่เลิกส่งส่วยให้ตำรวจ</p>
<p>พ.ต.อ.ทวี กล่าวว่า หากพิสูจน์ได้ว่าคดีที่ร้องเรียนเข้ามาเกิดขึ้นจากการกระทำของเจ้าหน้าที่รัฐละเมิดประชาชน และผู้เสียหายต้องการให้ดีเอสไอเข้าถ่วงดุลการทำงานหน่วยงานอื่นในการบังคับใช้กฎหมาย ซึ่งขณะนี้ดีเอสไอได้มีการแก้กฎหมายให้คดีความผิดของพนักงานฝ่ายปกครอง และข้าราชการชั้นใหญ่ เป็นคดีพิเศษทันที</p>
<p>สำหรับคดีฆ่าแขวนคอนายเกียรติศักดิ์ ดีเอสไอรับไว้ตั้งแต่ปี 2548 ตนยอมรับว่า ค่อนข้างล่าช้า แต่การทำคดีเพื่อให้รวดเร็วอย่างเดียวบางทีอาจจะไม่ยุติธรรม ส่วนคดีอื่นๆ ที่เกี่ยวเนื่องในกาฬสินธุ์ที่ร้องเรียนเข้ามา หากพนักงานสอบสวนพบพยานและหลักฐานเพิ่มเติม ก็จะขอให้คณะกรรมการคดีพิเศษ(กคพ.) มีมติรับเป็นคดีพิเศษ</p>
<p>"ขอให้ญาติๆ ผู้เสียหายเข้าใจว่า แม้พนักงานสอบสวนส่วนใหญ่ของดีเอสไอจะมียศตำรวจนำหน้า แต่เป็นยศพระราชทาน จึงขอให้มั่นใจในการทำงานว่าดีเอสไอจะให้ความเป็นธรรมและยุติธรรมกับประชาชนทุกคน” พ.ต.อ.ทวีกล่าว</p>
<p>ด้าน นางอังคณา กล่าวว่า ในฐานะเป็นประธานคณะทำงานยุติธรรมเพื่อสันติภาพ ได้ส่งคดีคนหายในพื้นที่สามจังหวัดภาคใต้ และคดีฆ่าแขวนคอในจังหวัดกาฬสินธุ์ ให้กับคณะทำงานด้านการสูญหายหายโดยไม่สมัครใจต่อองค์การสหประชาชาติ (ยูเอ็น) ว่า เป็นการหายโดยไม่สมัครใจนอกกระบวนการยุติธรรม ซึ่งขณะนี้อยู่ระหว่างการพิจารณาจากยูเอ็นว่าจะรับเรื่องดังกล่าวหรือไม่</p>
<p>"นอกจากนี้ ขอให้นายกษิต ภิรมย์ รัฐมนตรีว่าการกระทรวงต่างประเทศ อนุญาตให้ผู้รายงานพิเศษจากยูเอ็นเข้ามาดูเรื่องการกระทำทรมาน และการฆ่านอกระบบยุติธรรม ซึ่งรัฐมนตรีต่างประเทศได้รับปากไว้แล้ว" นางอังคณา ระบุ</p>
<p>สำหรับการติดตามความคืบหน้าคดีการหายตัวของนายสมชาย นีละไพจิตร สามีซึ่งศาลแพ่งได้มีคำสั่งให้เป็นบุคคลสาบสูญแล้วนั้น นางอังคณา กล่าวว่า <measure commodity="ระยะเวลา" type="ปริมาณ">3 ปี</measure>ที่ผ่านมามีการพบถังน้ำมันและชิ้นส่วนมนุษย์จำนวนมาก แต่ยังไม่พบว่ามีวัตถุพยานใดที่บอกได้ว่าเป็นของนายสมชาย และหากไม่พบชิ้นส่วนที่ตรงกับผู้สูญหายแล้วดีเอสไอจะมีแนวทางในการคลี่คลายคดีอย่างไร และขอให้ดีเอสไอปฎิบัติหน้าที่โดยโปร่งใสปราศจากการแทรกแซงทางการเมือง รวมทั้งให้ออกหมายเรียก พ.ต.ท.คนดังกล่าวมาสอบสวนในคดีดังกล่าวด้วย เนื่องจากเคยบอกผ่านผู้ใกล้ชิดมายังตนเองว่า นายสมชาย มีอาการหัวใจวายหลังจากถูก พ.ต.ท.เงิน ทองสุข และพวกผลักขึ้นรถ</p></body>
</news>
