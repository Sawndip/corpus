<teiHeader>
<fileDesc>
<titleStmt>
  <title>แก๊งโจ๋ผมยาวไล่ยิงหนุ่มประกันดับกลางถนนจ่าลูกประดู่-นศ.สาหัส  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39139  </bibl>
</sourceDesc>
</fileDesc>
</teiHeader>
<news>
<headline>แก๊งโจ๋ผมยาวไล่ยิงหนุ่มประกันดับกลางถนนจ่าลูกประดู่-นศ.สาหัส</headline>
<lead></lead>
<neck></neck>
<body><p>เรื่องนี้ได้ถูกเปิดเผยเมื่อเวลา 02.45 น.ของ วันที่ 31 พฤษภาคม 2552 ร้อยตำรวจโท เรวัฒ พิศโสระ ร้อยเวรสถานีตำรวจภูธรสัตหีบ ได้รับแจ้งจากเจ้าหน้าที่หน่วยกู้ภัยมูลนิธิโรจนธรรมสถานสัตหีบ จังหวัดชลบุรี ว่ามีเหตุใช้อาวุธปืนยิงกันบนถนนสาย 3 เส้นทางพัทยาสัตหีบ หลักกิโลเมตรที่ 173 หน้าปากซอย สัตหีบ-สุขุมวิท 25  หมู่ที่ 4 ตำบลสัตหีบ อ.สัตหีบ มี<measure commodity="ผู้เสียชีวิต" type="จำนวน">ผู้เสียชีวิตในที่เกิดเหตุ 1 ราย</measure> <measure commodity="บาดเจ็บสาหัส " type="จำนวน">บาดเจ็บสาหัส 2 ราย</measure> เจ้าหน้าที่หน่วยกู้ภัยได้ทำการปฐมพยาบาลเบื้องต้นพร้อมนำตัวส่งรักษาตัวที่ห้องฉุกเฉิน โรงพยาบาลสมเด็จพระนางเจ้าสิริกิติ์ กรมแพทย์ทหารเรือ ตำบลพลูตาหลวง อำเภอสัตหีบ </p>
                <p>ต่อมา พันตำรวจเอก สมชาย สุนทวนิค ผู้กำกับฯ พันตำรวจโท ดำรงค์ อ้วนสูงเนิน สารวัตรปราบปราม และตำรวจชุดสืบสวน ได้รุดไปตรวจสอบที่เกิดเหตุ พบ  นายธีรเดช ฉมาพักตร์พิมล <measure commodity="อายุ" type="ปริมาณ">อายุ 21 ปี</measure> หนุ่มขายประกันภัย บริษัทไทยพาณิชย์ นิวยอร์คไลฟ์ ประกันชีวิต ถูกยิงใต้ราวนมขวา <measure commodity="ถูกยิง" type="จำนวน">จำนวน 1 นัด</measure> นอนคว่ำหน้าสวมหมวกนิรภัยเสียชีวิตอยู่บนถนน  จ่าเอก เอกรินทร์ เรืองอร่าม <measure commodity="อายุ" type="ปริมาณ">อายุ 25 ปี</measure> สังกัดเรือหลวงสายบุรี กองเรือฟริเกตที่ 2 กองเรือยุทธการ  ถูกยิงที่บริเวณหัวไหลขวากระสุนฝังใน <measure commodity="ถูกยิง" type="จำนวน">จำนวน 1 นัด</measure> และ นายภากร ขุนทองพันธุ์ หรือตอง <measure commodity="อายุ" type="ปริมาณ">อายุ 18 ปี</measure> นักศึกษาโรงเรียนอักษรเทคโนโลยีพัทยา ปี 2 สาขาเครื่องยนต์ ถูกกระสุนปืนที่ต้นขาขวา กระสุนทะลุไปฝังที่ต้นขาซ้าย <measure commodity="ถูกยิง" type="จำนวน">1 นัด</measure></p>
                <p>จากการสอบสวน นายสัณหณัฐ เจริญพร <measure commodity="อายุ" type="ปริมาณ">อายุ 17 ปี</measure> ช่างซ่อมรถ ที่ขี่รถจักรยานยนต์มาด้วยกันกับกลุ่มผู้เสียชีวิต ให้การว่า ได้ขี่<measure commodity="รถจักรยานยนต์" type="จำนวน">รถจักรยานยนต์ จำนวน 7 คัน</measure> <measure type="จำนวน">ทั้งหมด 14 คน</measure> พากันไปเที่ยวเตร่ที่ชายหาดเมืองพัทยา และขณะเดินทางกลับจากเมืองพัทยาได้พบกับกลุ่มวัยรุ่นขี่<measure commodity="รถจักรยานยนต์" type="จำนวน">รถจักรยานยนต์ 3 คัน</measure>บริเวณวิทยาลัยเทคนิคสัตหีบ ตำบลนาจอมเทียน อำเภอสัตหีบ เกิดมีการมองหน้าและเขม่นกันขึ้นแต่ไม่ถึงกับเกิดเหตุทะเลาะวิวาทกัน ขณะที่มุ่งหน้ากลับมาถึง หน้าวัดเทพประสาท ได้พบว่ามีวัยรุ่นขี่<measure commodity="รถจักรยานยนต์" type="จำนวน">รถจักรยานยนต์ 3 คัน</measure> <measure commodity="วัยรุ่น" type="จำนวน">6 คน</measure> ไล่ติดตามมาแล้วชักปืนยิงขึ้นฟ้าขู่ เหมือนเป็นการทดลองความกล้า จากนั้นได้เลี้ยวยูเทิร์นหนีกลับไป แต่จู่ได้มี<measure commodity="รถ" type="จำนวน">รถ 3 คัน</measure>เดิม ปิดไฟไล่ติดตามมาข้างหลังแซงกระหน่ำยิงจนมีคนเสียชีวิต และได้รับบาดเจ็บ จำได้ว่าคนร้ายไว้ทรงผมยาวปะบ่า ขี่รถจักรยานยนต์ ยี่ห้อฮอนด้า รุ่นเวฟ 125 ไอ สีดำ <measure commodity="ขอบล้อสีส้ม" type="จำนวน">ขอบล้อสีส้มทั้ง 2 ข้าง</measure> ไม่ติดป้ายทะเบียน </p>
               <p> พันตำรวจเอก สมชาย สุนทวนิค เปิดเผยว่า จากการสอบถามข้อมูล ทราบว่ากลุ่มวัยรุ่นดังกล่าวที่ก่อเหตุ เป็นกลุ่มวัยรุ่นเขตตำบลนาจอมเทียน อำเภอสัตหีบ และเคยก่อเหตุมาแล้ว<measure commodity="ก่อเหตุ" type="จำนวน">หลายครั้ง</measure> คอยไล่ติดตามรถเก๋ง รถจักรยานยนต์ ที่ขับผ่านตอนดึก ๆ ล่าสุดมีข่าวว่าได้ไล่ยิงรถเก๋งยี่ห้ออีซูซุ สีบอร์น ที่เดินทางจากสัตหีบเพื่อกลับบ้านพัทยา แต่ปรากฏว่าสาวใจเด็ดเร่งความเร็วหนีไม่ยอมจอด จึงรอดไปได้ การเกิดเหตุครั้งนี้คงจะเกิดการเขม่นกันขณะขี่รถบนถนนจึงทำให้มีการติดตามมายิงกันในครั้งนี้</p></body>
</news>
