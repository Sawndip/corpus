<teiHeader>
<fileDesc>
<titleStmt>
  <title>กรมควบคุมมลพิษ เร่งรณรงค์ลดมลพิษจากยานพาหนะใน จ.สมุทรปราการ  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205290172&tb=N255205&return=ok&news_headline=%a1%c3%c1%a4%c7%ba%a4%d8%c1%c1%c5%be%d4%c9%20%e0%c3%e8%a7%c3%b3%c3%a7%a4%ec%c5%b4%c1%c5%be%d4%c9%a8%d2%a1%c2%d2%b9%be%d2%cb%b9%d0%e3%b9%20%a8.%ca%c1%d8%b7%c3%bb%c3%d2%a1%d2%c3  </bibl>
</sourceDesc>
</fileDesc>
</teiHeader>
<news>
<headline>กรมควบคุมมลพิษ เร่งรณรงค์ลดมลพิษจากยานพาหนะใน จ.สมุทรปราการ</headline>
<lead>กรมควบคุมมลพิษ เร่งรณรงค์ลดมลพิษจากยานพาหนะในจังหวัดสมุทรปราการ หลังพบมลพิษทางอากาศและเสียงรุนแรงมากที่สุดในประเทศไทย</lead>
<neck></neck>
<body><p>นางมิ่งขวัญ วิชยารังสฤษดิ์ รองอธิบดีกรมควบคุมมลพิษ เปิดเผยว่า จากข้อมูลการตรวจวัดคุณภาพอากาศและเสียงตั้งแต่ปี 2540 - 2551 พบว่าจังหวัดสมุทรปราการเป็นเมืองที่มีมลพิษทางอากาศและเสียงในระดับรุนแรง มากที่สุดในประเทศไทย โดยพบว่ามีฝุ่นละอองเกินกว่าค่ามาตรฐานทุกปี ในปี 2551 มี<measure commodity="ค่าเฉลี่ยรายปี" type="ปริมาณ">ค่าเฉลี่ยรายปี 57 ไมโครกรัม/ลูกบาศก์เมตร</measure> เกินมาตรฐานที่กำหนดที่ <measure commodity="ค่าเฉลี่ยรายปีมาตรฐาน" type="ปริมาณ">50 ไมโครกรัม/ลูกบาศก์เมตร</measure> และวัดค่าเฉลี่ย <measure commodity="ระยะเวลา" type="ปริมาณ">24 ชั่วโมง</measure> อยู่ที่ <measure commodity="ค่าเฉลี่ย" type="ปริมาณ">12.2 - 249.5 ไมโครกรัม/ลูกบาศก์เมตร</measure> ซึ่ง<measure commodity="เกินกว่า" type="ปริมาณ">เกินกว่า 2 เท่า</measure>ของ<measure commodity="ค่ามาตรฐาน" type="ปริมาณ">ค่ามาตรฐาน 120 ไมโครกรัม/ลูกบาศก์เมตร</measure></p>
<p>ส่วนการสำรวจระดับเสียงริมเส้นทางจราจร พบว่า <measure commodity="ระดับเสียง" type="ปริมาณ">ระดับเสียงอยู่ที่ 70.5 - 76.6 เดซิเบลเอ</measure> ซึ่ง<measure commodity="เกินค่ามาตรฐาน" type="ปริมาณ">เกินค่ามาตรฐานที่ 70 เดซิเบลเอ</measure> จากปัญหาดังกล่าวกรมควบคุมมลพิษ และจังหวัดสมุทรปราการจึงจัดกิจกรรมรณรงค์ "ถนนปลอดมลพิษ ชีวิตปลอดภัย" ครั้งที่ 1 บริเวณหน้าสำนักงานขนส่งจังหวัดสมุทรปราการ เพื่อให้ความรู้กับประชาชนเกี่ยวกับมลพิษจากยานพาหนะ ร่วมถึงการดูแลรักษาสภาพรถ ที่เป็นสาเหตุหลักของการเกิดมลพิษ และเปิดให้บริการประชาชนในการตรวจสภาพรถ ตรวจวัดมลพิษและเสียง ตลอดจนให้บริการซ่อมแซมปรับแต่งรถจักรยานยนต์เพื่อลดมลพิษด้วย</p>
<p>ประชาชนที่สนใจ สามารถเข้าร่วมกิจกรรมได้จนถึงวันพรุ่งนี้ (30 พ.ค.52) และจะมีกิจกรรม "ถนนปลอดมลพิษ ชีวิตปลอดภัย" ครั้งที่ 2 อีกครั้ง ในวันที่ 5 - 6 มิถุนายนนี้ ที่บริเวณสวนเฉลิมพระเกียรติฉลองสิริราชสมบัติครบ 60 ปี อ.พระประแดง จ.สมุทรปราการ </p></body>
</news>
