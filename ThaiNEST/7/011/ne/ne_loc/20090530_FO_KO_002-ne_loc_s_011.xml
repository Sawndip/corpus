<teiHeader>
<fileDesc>
<titleStmt>
  <title>ผู้นำออสซี่ร้องทั่วโลกใช้ไม้แข็งกับเกาหลีเหนือ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090530/14964/%e0%b8%9c%e0%b8%b9%e0%b9%89%e0%b8%99%e0%b8%b3%e0%b8%ad%e0%b8%ad%e0%b8%aa%e0%b8%8b%e0%b8%b5%e0%b9%88%e0%b8%a3%e0%b9%89%e0%b8%ad%e0%b8%87%e0%b8%97%e0%b8%b1%e0%b9%88%e0%b8%a7%e0%b9%82%e0%b8%a5%e0%b8%81%e0%b9%83%e0%b8%8a%e0%b9%89%e0%b9%84%e0%b8%a1%e0%b9%89%e0%b9%81%e0%b8%82%e0%b9%87%e0%b8%87%e0%b8%81%e0%b8%b1%e0%b8%9a%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5%e0%b9%80%e0%b8%ab%e0%b8%99%e0%b8%b7%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>(30พ.ค.) นายกรัฐมนตรีเควิน รัดด์ของ<placeName>ออสเตรเลีย</placeName>เรียกร้องวานนี้ระหว่างพิธีเปิดการประชุมประจำปี แชงกรีล่า ไดอาล็อก ซึ่งเป็นการประชุมด้านความมั่นคงระดับภูมิภาคที่<placeName>สิงคโปร์</placeName>ว่า ประชาคมโลกต้องร่วมกันคว่ำบาตรรุนแรงต่อเกาหลีเหนือเพื่อลงโทษ ผ่านทางคณะมนตรีความมั่นคงแห่งสหประชาชาติ เพราะแถลงการณ์ประณามที่ผ่านมาใช้ไม่ได้ผล</p>
<p> นายรัดด์ชี้ว่า แนวทางที่มีประสิทธิภาพเพื่อเรียกความสนใจของรัฐบาล<placeName>เกาหลีเหนือ</placeName>คือการใช้มาตรการคว่ำบาตรทางการเงินรุนแรง และว่า ประชาคมโลกต้องร่วมกันตอบโต้ เป็นทิศทางเดียวกัน โดยผุ้นำ<placeName>ออสเตรเลีย</placeName>ได้เข้าร่วมการประชุมด้านความมั่นคง ที่จัดโดยสถาบันยุทธศาสตร์สากลครั้งนี้ ร่วมกับรัฐมนตรีกลาโหมในภูมิภาค</p>
<p> เกาหลีเหนือเพิ่มความตึงเครียดใน<placeName>ภูมิภาค</placeName> หลังทดลองระเบิดนิวเคลียร์ไปเมื่อวันจันทร์/ยิงทดสอบขีปนาวุธพิสัยใกล้ไปหลายลูก /ประกาศยกเลิกข้อตกลงสงบศึกชั่วคราวกับ<placeName>เกาหลีใต้</placeName> และเตือนว่า จะปกป้องประเทศ ถ้าคณะมนตรีฯ ยั่วยุ สร้างความวิตกว่า อาจนำไปสู่การใช้กำลังทางการทหารได้ โดยเฉพาะบริเวณ<placeName>น่านน้ำนอกชายฝั่งตะวันตก</placeName>ที่ยังเป็นปัญหา</p>
<p> ขณะนี้คณะมนตรีฯ กำลังพิจารณามาตรการคว่ำบาตรเกาหลีเหนือเพิ่มเติม คาดว่าจะเปิดเผยร่างมติในสัปดาห์หน้า</p></body>
</news>
