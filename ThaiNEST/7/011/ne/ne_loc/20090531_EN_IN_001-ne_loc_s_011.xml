<teiHeader>
<fileDesc>
<titleStmt>
  <title>เอมี่ยันไม่ลาวงการเผยเจอข่าวแรงๆ ทำใจได้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-31 16:31:40  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=173934  </bibl>
</sourceDesc>
</fileDesc>
</teiHeader>
<news>
<headline>เอมี่ยันไม่ลาวงการเผยเจอข่าวแรงๆ ทำใจได้</headline>
<lead>"เอมี่" ยัน ยังไม่ลาวงการ รับแม่เป็นห่วง เผยทำใจได้แล้ว เจอข่าวแรงๆ ไม่ได้ติดต่อ"บอย-โชคชัย"แล้ว ตั้งแต่เจอข่าวขึ้นคอนโด</lead>
<neck></neck>
<body><p>ตั้งแต่ที่สาว "เอมี่-อาเมเรีย จาคอป" นางเอกจากละคร "ธิดาวานร" ปล่อยโฮ เมื่อโดนกดดัน และข่าวฉาวรุม หลังจากมีกระแสข่าวว่าขึ้นคอนโด "บอย-โชคชัย" จนเสียหาย พ่วงท้ายข่าวว่าค้ายา เลยทำให้คุณแม่กลับเป็นห่วง
ลูกสาวอันเป็นยอดเลิฟไม่ไหว ถึงกับประกาศเสียงแข็งว่า อยากให้ลาวงการบันเทิง เพื่อให้เรื่องเสื่อมเสียไม่มากระทบกับน้อง "เอมี่" งานนี้ได้เจอเจ้าตัวที่งานเปิดตัว<placeName>เซ็นทรัลชลบุรี</placeName> ก็เลยแอบกระซิบถาม</p>

<p>คิดจะทิ้งวงการเหมือนที่คุณแม่พูดหรือเปล่า "คือเราเจอข่าวแรง ซึ่งหนูก็ไม่ได้ทำอะไร แล้วต้องมาเจอ แม่ก็ไม่อยากให้อยู่วงการต่อแล้ว แม่บอกว่ากับเด็กยังทำได้เลย อีกอย่างหนูอยู่คนเดียวไม่มีครอบครัวอยู่ที่นี่ ยังมาทำกับเราได้"</p>

<p>ตอนนี้คุณแม่ยังเป็นห่วงอีกมั๊ย "ค่ะ"</p>

<p>คุณแม่ว่าอย่างไรบ้าง "คือตอนนี้คุณแม่ห่วงเรื่องเรียนด้วย กลัวมีงานตอนเรียน อยากให้เรียนอย่างเดียวดีกว่า"</p>

<p>ตอนนี้จะต้องทำตามที่คุณแม่ต้องการมั๊ย "หนูก็เรื่อยๆ"</p>

<p>คุณแดงไม่อยากให้เราออกมั๊ย "ก็มีงาน เรารับเรื่อยๆ ไม่มีก็คง...."</p>

<p>ผลงานละครมีอะไรบ้าง "ธิดาวานร ภาค 2 ตอนนี้กำลังเล่นฟิตเนสอยู่ เพราะยังมีบทบู๊"</p>

<p>เพราะมีละครอยู่ เลยเป็นสาเหตุที่ยังไม่อยากลาวงการ "เราก็ไม่อยากลาวงการ อยากอยู่เรื่อยๆ เราก็ทำให้เต็มที่"</p>

<p>ระวังเรื่องข่าวมากขึ้นมั๊ย "เราก็ทำใจเอาไว้แล้ว ว่าเราจะต้องโดน"</p>

<p>คุยกับคุณแม่บ้างมั๊ย "คุยกันทุกวันอยู่แล้ว เขาก็ไม่อยากให้เรารับงาน"</p>

<p>แล้วยังคุยกับบอย อีกมั๊ย "ไม่มีคุยกันเลย ตั้งแต่มีข่าวก็ไม่ได้คุยกันเลย แต่ช่วงนั้นเขาก็โทรมาถามว่าเป็นอย่างไรบ้าง 
สบายดีมั๊ย เขาไม่รู้ว่าข่าวออกมาได้อย่างไร"</p></body>
</news>
