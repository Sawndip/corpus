<teiHeader>
<fileDesc>
<titleStmt>
  <title>กรมควบคุมมลพิษจัดกิจกรรมรณรงค์ถนนปลอดมลพิษ ชีวิตปลอดภัย ลดมลพิษจากยานพาหนะในเมืองสมุทรปราการ  </title>
  <author>ปราโมทย์ ฐิติวงศ์ฤทธิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205300050&tb=N255205&return=ok&news_headline=%a1%c3%c1%a4%c7%ba%a4%d8%c1%c1%c5%be%d4%c9%a8%d1%b4%a1%d4%a8%a1%c3%c3%c1%c3%b3%c3%a7%a4%ec%b6%b9%b9%bb%c5%cd%b4%c1%c5%be%d4%c9%20%aa%d5%c7%d4%b5%bb%c5%cd%b4%c0%d1%c2%20%c5%b4%c1%c5%be%d4%c9%a8%d2%a1%c2%d2%b9%be%d2%cb%b9%d0%e3%b9%e0%c1%d7%cd%a7%ca%c1%d8%b7%c3%bb%c3%d2%a1%d2%c3  </bibl>
</sourceDesc>
</fileDesc>
</teiHeader>
<news>
<headline>กรมควบคุมมลพิษจัดกิจกรรมรณรงค์ถนนปลอดมลพิษ ชีวิตปลอดภัย ลดมลพิษจากยานพาหนะใน<placeName>เมืองสมุทรปราการ</placeName></headline>
<lead>กรมควบคุมมลพิษจัดกิจกรรมรณรงค์ถนนปลอดมลพิษ ชีวิตปลอดภัย ลดมลพิษจากยานพาหนะใน<placeName>เมืองสมุทรปราการ</placeName> เนื่องจากที่ผ่านมาจากการตรวจวัดคุณภาพอากาศอย่างต่อเนื่องพบว่ามีฝุ่นละอองในปริมาณที่สูงเกินเกณฑ์มาตรฐาน</lead>
<neck></neck>
<body><p>นายสุพัฒน์ หวังวงศ์วัฒนา อธิบดีกรมควบคุมมลพิษ เปิดเผยว่า <placeName>จังหวัดสมุทรปราการ</placeName> เป็นเมืองอุตสาหกรรมขนาดใหญ่ที่มีการใช้ยานพาหนะในการขนส่งสินค้า และโดยสารจำนวนมาก ซึ่งจากการตรวจวัดคุณภาพอากาศอย่างต่อเนื่องโดยกรมควบคุมมลพิษตั้งแต่ปี 2540-2551 พบว่า ปัญหาหลักคือฝุ่นละอองขนาดเล็กกว่า 10 ไมครอน ซึ่งมีปริมาณสูงเกินเกณฑ์มาตรฐาน ทั้งนี้ การจัดการปัญหามลพิษทางอากาศและเสียงจากยานพาหนะ จังหวัดสมุทรปราการได้มีการแต่งตั้งคณะทำงานตรวจสอบตรวจจับและห้ามใช้รถยนต์ ควันดำ-เสียงดัง โดยได้รับความร่วมมือจากทุกส่วนราชการในการจัดทำแผนปฏิบัติการ ส่วนการจัดการปัญหามลพิษทางอากาศจากภาคอุตสาหกรรม กรมควบคุมมลพิษอยู่ระหว่างดำเนินโครงการพัฒนาเทคโนโลยีการจัดการมลพิษ แนวทางการจัดการปัญหากลิ่นเหม็นรบกวนในพื้นที่<placeName>อำเภอเมืองสมุทรปราการ</placeName> ทั้งนี้จากการประชุมคณะทำงานได้มีการกำหนดจัดงานรณรงค์ถนนปลอดมลพิษ ชีวิตปลอดภัย ใน<placeName>จังหวัดสมุทรปราการ</placeName> 2 ครั้ง ในปลายเดือนพฤษภาคม และต้นเดือนมิถุนายน โดยกรมควบคุมมลพิษจะติดตามตรวจสอบสถานการณ์มลพิษจากยานพาหนะในเขต<placeName>จังหวัด สมุทรปราการ</placeName>เป็นประจำทุกปี</p>
<p>นอกจากนี้ กิจกรรมดังกล่าวจะเป็นการรณรงค์ส่งเสริมการให้ความรู้แก่ผู้ประกอบการที่ เป็นเจ้าของรถ ผู้ขับขี่รถยนต์ และรถจักรยานยนต์ ซึ่งเป็นผู้มีส่วนร่วมในการลดมลพิษจากยานพาหนะ จึงขอเชิญชวนร่วมกิจกรรมได้ในวันนี้ (30 พ.ค.52) ที่<placeName>สำนักงานขนส่งจังหวัดสมุทรปราการ</placeName> และจะมีการจัดอีกเป็นครั้งที่ 2 ในวันที่ 5-6 มิถุนายนนี้ ณ <placeName>สวนเฉลิมพระเกียรติฉลองสิริราชสมบัติครบ 60 ปี</placeName> <placeName>อ.พระประแดง จ.สมุทรปราการ</placeName> </p></body>
</news>
