<teiHeader>
<fileDesc>
<titleStmt>
  <title>ผู้ว่าฯพิจิตรลุยปิดสำนักปฏิบัติธรรมพิศดารฝึกจิตกับงูเหลือม  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39135  </bibl>
</sourceDesc>
</fileDesc>
</teiHeader>
<news>
<headline>ผู้ว่าฯ<placeName>พิจิตร</placeName>ลุยปิดสำนักปฏิบัติธรรมพิศดารฝึกจิตกับงูเหลือม</headline>
<lead></lead>
<neck></neck>
<body><p>วันนี้ ( 31 พฤษภาคม 2552 ) นายสมชัย  หทยะตันติ  ผู้ว่าราชการจังหวัด<placeName>พิจิตร</placeName> พร้อมด้วยส่วนราชการที่เกี่ยวข้อง นำกำลังตำรวจภูธร<placeName>จังหวัดพิจิตร</placeName>  ทหาร จาก กอ.รมน.<placeName>จังหวัดพิจิตร</placeName> และเจ้าหน้าที่ อส. จำนวนกว่า 50 นายเข้าตรวจสอบ<placeName>สำนักสงฆ์ปฏิบัติธรรมบ้านสะพานยาว</placeName> <placeName>หมู่ที่ 11 ตำบลเนินมะกอก อำเภอบางมูลนาก จังหวัดพิจิตร</placeName> หลังจากก่อนหน้านี้ทางสำนักสงฆ์ปฏิบัติธรรมดังกล่าวได้รับเด็กนักเรียนชั้นมัธยมศึกษาปีที่ 4 <placeName>โรงเรียนบางมูลนากพิทยาคม</placeName> จำนวน 379 คนมาเข้าค่ายฝึกจิตปฏิบัติธรรมด้วยการฝึกจิตในกรงงูเหลือม และโลงศพ แล้วนักเรียนเกิดอาการจิตหลอด และถูกงูรัด ได้รับบาดเจ็บส่งโรงพยาบาลจำนวนมาก </p>
 
<p>ซึ่งจากการการเข้าไปตรวจสอบยังพบว่ามีพระสงฆ์และนักปฏิบัติธรรมยังปฏิบัติธรรมเหมือนเดิมหลังจากเจ้าคะ<placeName>จังหวัดพิจิตร</placeName>สั่งปิดไปเมื่อวานนี้ที่ผ่านมา นอกจากนี้นักเรียนและผู้ปกครองยังพาไปตรวจดูจุดเกิดเหตุบริเวณกรงงูเหลือมและกรงโรงศพที่สำนักสงฆ์ดังกล่าวได้ใช้เป็นฐานฝึกจิตสมาธิ ซึ่งงูเหลือมที่รัดเด็กจำนวน 9 ตัวนั้นได้ถูกปล่อยเข้าป่าไปก่อนหน้านี้แล้ว ในขณะเดียวกันผู้ว่าราชการ<placeName>จังหวัดพิจิตร</placeName>ได้ขีดเส้นตายก่อนบ่ายสามโมงเย็นนี้ให้พระสงฆ์และนักปฏิบัติธรรมทั้งหมดเกือบ 100 ชีวิตเคลื่อนย้ายกลับภูมิลำเนาทั้งหมดพร้อมกับสั่งเจ้าหน้าที่รื้อฐานปฏิบัติธรรมดังกล่าวทั้งหมดโดยทันที </p>
    
 
<p>ขณะเดียวกันนักเรียนและผู้ปกครองนักเรียนที่ได้รับบาดเจ็บจากการฝึกสมาธิดังกล่าวนั้นได้เข้าร้องผู้ว่าราชการ<placeName>จังหวัดพิจิตร</placeName>ให้เอาผิดกับเจ้าสำนักสงฆ์ และคณะครู<placeName>รงเรียนบางมูลนากพิทยาคม</placeName> โดยให้เจ้าหน้าที่ตำรวจสอบปากคำนักเรียนทั้งหมดและสรุปเพื่อดำเนินการต่อไป</p></body>
</news>
