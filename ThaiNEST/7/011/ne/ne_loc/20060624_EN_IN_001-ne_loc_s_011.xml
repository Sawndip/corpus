<teiHeader>
<fileDesc>
<titleStmt>
  <title>โดนัทโร่ขึ้นสน.พหลโยธินฟ้องบ.เงาะพาทัวร์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2006-06-24 16:12:36  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177658  </bibl>
</sourceDesc>
</fileDesc>
</teiHeader>
<news>
<headline>โดนัทโร่ขึ้นสน.พหลโยธินฟ้องบ.เงาะพาทัวร์</headline>
<lead>ดารานักแสดงชื่อดัง "โดนัท" โร่ขึ้น <placeName>สน.พหลโยธิน</placeName> แจ้งความ บ.เงาะพาทัวร์ แอบอ้างชื่อเชิญชวน ปชช. ซื้อทัวร์</lead>
<neck></neck>
<body><p>น.ส.มนัสนันท์ พันเลิศวงศ์สกุล หรือ โดนัท อายุ 25 ปี ดารานักแสดงชื่อดัง พร้อมด้วยทนายความ เดินทางเข้าแจ้งความ
ลงบันทึกประจำวันกับ พนักงานสอบสวน สน.พหลโยธิน ว่า บริษัทเงาะพาทัวร์ จำกัด ซึ่งเป็นบริษัททำธุรกิจเกี่ยวกับการ
ท่องเที่ยว แอบอ้างชื่อของ โดนัท เชิญชวนประชาชนให้ซื้อทัวร์ท่องเที่ยวไปกับโดนัท ที่<placeName>ประเทศเวียดนาม</placeName> 
ในวันที่ 4-6 ก.ค.นี้</p>
<p>พร้อมกับนำภาพถ่ายชุดว่ายน้ำ ที่ โดนัท ถ่ายไว้ในนิตยสาร แพรว เมื่อ 2 ปี ก่อน นำไปพิมพ์เป็นโบรชัวร์ แจกในงานที่การ
ท่องเที่ยวแห่งประเทศไทย จัดขึ้น โดยยังไม่ได้รับความยินยอมจากโดนัทแต่อย่างใด พร้อมกันนี้ ยังนำรูป โดนัท ไปโพสต์
ไว้ในเว็บไซต์ของทางบริษัท ซึ่ง โดนัท กล่าวว่า พยายามติดต่อกับทางบริษัทเงาะพาทัวร์ เพื่อให้ช่วยออกมาชี้แจงกับ
ประชาชนว่า โดนัท ไม่มีส่วนรู้เห็นกับโปรแกรมทัวร์ของทางบริษัท ซึ่งทางบริษัทเงาะพาทัวร์ ก็รับปากว่าจะดำเนินการให้
แต่ก็เงียบหายไปเป็นเดือน และไม่ติดต่อมาอีกเลย โดนัท จึงตัดสินใจแจ้งความลงบันทึกประจำวันไว้ เป็นหลักฐาน</p></body>
</news>
