<teiHeader>
<fileDesc>
<titleStmt>
  <title>ซัมมิต'เกาหลีใต้-อาเซียน'เริ่มวันนี้  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-31 19:35:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000061011  </bibl>
</sourceDesc>
</fileDesc>
</teiHeader>
<news>
<headline>ซัมมิต'เกาหลีใต้-อาเซียน'เริ่มวันนี้</headline>
<lead>เกาหลีใต้เป็นเจ้าภาพจัดการประชุมซัมมิตกับ 10 ชาติสมาชิกอาเซียนในวันนี้ (1) ซึ่งถือเป็นงานชุมนุมทางการทูตครั้งใหญ่ที่สุดครั้งหนึ่งของทางการ<placeName>โสมขาว</placeName> ท่ามกลางเงาทะมึนของภัยคุกคามด้านความมั่นคงจากเกาหลีเหนือ</lead>
<neck></neck>
<body><p>ทางการ<placeName>โซล</placeName>เป็นเจ้าภาพจัด "การประชุมสุดยอดอาเซียน-สาธารณรัฐเกาหลีสมัยพิเศษ" ในครั้งนี้ ด้วยความมุ่งหมายที่จะเผยแพร่ "แผนการริเริ่มใหม่สำหรับ<placeName>เอเชีย</placeName>" ของลีมยองบัค ประธานาธิบดี<placeName>เกาหลีใต้</placeName> เพื่อกระชับความสัมพันธ์ระหว่างเกาหลีและบรรดาชาติสมาชิกสมาคมอาเซียน</p>
<p> แต่ความสัมพันธ์ของเกาหลีเหนือกับประเทศเพื่อนบ้านและประชาคม<placeName>โลก</placeName> กลับกำลังย่ำแย่อย่างรวดเร็วตลอดไม่กี่เดือนที่ผ่านมา โดยเฉพาะในสัปดาห์ที่แล้ว โสมแดงได้ทดลองระเบิดนิวเคลียร์ และทดสอบยิงขีปนาวุธ รวมทั้งประกาศยกเลิกข้อตกลงสงบศึกใน<placeName>คาบสมุทรเกาหลี</placeName></p>
<p> ทางการโซลสั่งเพิ่มมาตรการรักษาความปลอดภัยสำหรับการประชุมซัมมิตครั้งนี้ ซึ่งจัดขึ้นระหว่างวันที่ 1 - 2 มิถุนายน บน<placeName>เกาะเชจู</placeName> ซึ่งอยู่ทาง<placeName>ภาคใต้ของประเทศ</placeName></p>
<p> "ตลอดการประชุมซัมมิตครั้งนี้ กองทัพของเราจะเพิ่มมาตรการเตรียมพร้อม และจะระดมทรัพย์สินด้านข่าวกรองเพิ่มเติม" พลโทจางฮวังอิล ประธานคณะเสนาธิการทหารผสมของ<placeName>เกาหลีใต้</placeName>กล่าวเมื่อสัปดาห์ก่อน</p>
<p> ด้านนักวิเคราะห์ทางทหารหลายคนมองว่า การเคลื่อนไหวใด ๆ จากฝ่ายเกาหลีเหนือไม่น่าจะย่างกรายเข้าใกล้<placeName>เกาะเชจู</placeName> แต่คงจะกะเวลาให้ตรงกับการประชุมครั้งนี้ โดยมีเป้าหมายเพื่อสร้างความอับอายให้มากที่สุด</p>
<p> ทางการโซลสั่งเพิ่มมาตรการรักษาความปลอดภัยอย่างรัดกุม โดยหน่วยขีปนาวุธแบบยิงจากพื้นดินสู่อากาศ ถูกนำมาติดตั้งข้าง ๆ <placeName>ศูนย์การประชุม</placeName> ตลอดจนมีการตั้งด่านตรวจตามถนนสายหลัก และระดมสุนัขเพื่อค้นหาระเบิด</p>
<p> สำนักข่าวยอนฮัปรายงานว่า เจ้าหน้าที่ตำรวจ 5,000 คน กำลังลาดตระเวนทั่วเกาะดังกล่าว และใช้เครื่องตรวจหาสารเคมีไฮเทค นอกจากนี้ยังมีเรือตรวจฝั่งและเรือพิฆาตประจำการบริเวณใกล้กับ<placeName>ศูนย์การประชุม</placeName></p>
<p> "เรากำลังรักษาความปลอดภัยอย่างรัดกุม เพื่อรับมือกับเหตุฉุกเฉินที่อาจเกิดขึ้นทุกชนิด" เจ้าหน้าที่จัดการประชุมระดับอาวุโสบอกกับเอเอฟพี โดยปฏิเสธจะกล่าวถึงความเชื่อมโยงระหว่างมาตรการรักษาความปลอดภัยกับภัยคุกคามใด ๆ จากเกาหลีเหนือ</p>
<p> ทางการโซลกล่าวว่า ปัญหา<placeName>เกาหลีเหนือ</placeName>จะเป็นหัวข้อหนึ่งของการประชุมผู้นำครั้งนี้ ซึ่งจัดขึ้นเพื่อเฉลิมฉลองวาระครอบรอบ 20 ความสัมพันธ์ระหว่างเกาหลีใต้กับอาเซียน</p>
<p> เหล่าผู้นำประเทศยังจะหารือเรื่องวิกฤตการเงิน<placeName>โลก</placeName>, ภาวะบรรยากาศเปลี่ยนแปลง, ความร่วมมือด้านการค้าระดับภูมิภาค, ประเด็นทางเศรษฐกิจ, ความมั่นคง, และวัฒนธรรม</p>
<p> "ช่วง 2 - 3 ปีที่ผ่านมา เฉพาะอย่างยิ่งเมื่อเราเข้าสู่ศตวรรษที่ 21 เอเชียผงาดขึ้นมามีอิทธิพลทางเศรษฐกิจอย่างยิ่งใหญ รวมถึงด้านอื่น ๆ ด้วย" ประธานาธิบดีลีมยองบัคกล่าว</p>
<p> "นังนจึงเป็นเหตุผลว่าทำไม ความร่วมมือในภูมิภาคเอเชียถึงมีความสำคัญ และทำไมการกระชับความสัมพันธ์ระหว่างเกาหลีกับอาเซียนถึงมีความสำคัญอย่างยิ่งยวด"</p>
<p> เกาหลีใต้เล็งเห็นประชากรเกือบ ๆ 600 ล้านคนใน<placeName>ภูมิภาคอาเซียน</placeName>เป็นตลาดสำหรับแดนโสมขาว ซึ่งมีระบบเศรษฐกิจที่ต้องพึ่งพาการส่งออก ทั้งนี้เพื่อชดเชยภาวะเศรฐกิจถดถอยในบรรดาประเทศพัฒนาแล้ว</p>
<p> ประเทศที่ขาดแคลนทรัพยากรอย่างเกาหลีใต้ ยังตระหนักถึงความอุดมสมบูรณ์ของวัตถุดิบใน<placeName>ภูมิภาคอาเซียน</placeName>ด้วย</p>
<p> อาเซียนคือคู่ค้าที่ใหญ่สุดเป็นอันดับ 3 ของเกาหลีใต้ โดยการค้าขายระหว่างสองฝ่ายมีมูลค่าเกือบ 90,000 ล้านดอลลาร์เมื่อปีที่แล้ว อีกทั้งภูมิภาคดังกล่าวยังเป็นแหล่งลงทุนใน<placeName>ต่างแดน</placeName> ที่ใหญ่ที่สุดเป็นอันดับ 2 ของเกาหลีใต้</p>
<p> การลงทุนของเกาหลีใน<placeName>ภูมิภาคอาเซียน</placeName>มีมูลค่า 5,860 ล้านดอลลาร์เมื่อปีที่แล้ว</p>
<p> ตัวเลขเหล่านี้จะพอกพูนขึ้นอีก เมื่อทั้งสองฝ่ายลงนามในข้อตกลงด้านการลงทุนในวันอังคาร (2) ซึ่งเป็นการเสร็จสิ้นการเจรจาต่อรองข้อตกลงการค้าเสรีที่เริ่มต้นตั้งแต่ปี 2005</p></body>
</news>
