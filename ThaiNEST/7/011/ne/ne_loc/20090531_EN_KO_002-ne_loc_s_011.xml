<teiHeader>
<fileDesc>
<titleStmt>
  <title>ททท.หนุนจัดเทศกาลหนังตลกโลกผนึกเอกชนหวังฟื้นเที่ยวไทย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090531/15079/%e0%b8%97%e0%b8%97%e0%b8%97.%e0%b8%ab%e0%b8%99%e0%b8%b8%e0%b8%99%e0%b8%88%e0%b8%b1%e0%b8%94%e0%b9%80%e0%b8%97%e0%b8%a8%e0%b8%81%e0%b8%b2%e0%b8%a5%e0%b8%ab%e0%b8%99%e0%b8%b1%e0%b8%87%e0%b8%95%e0%b8%a5%e0%b8%81%e0%b9%82%e0%b8%a5%e0%b8%81%e0%b8%9c%e0%b8%99%e0%b8%b6%e0%b8%81%e0%b9%80%e0%b8%ad%e0%b8%81%e0%b8%8a%e0%b8%99%e0%b8%ab%e0%b8%a7%e0%b8%b1%e0%b8%87%e0%b8%9f%e0%b8%b7%e0%b9%89%e0%b8%99%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b9%84%e0%b8%97%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ททท.หนุนจัดเทศกาลหนังตลก<placeName>โลก</placeName>ผนึกเอกชนหวังฟื้นเที่ยว<placeName>ไทย</placeName></headline>
<lead>ททท.ผนึกสมาพันธ์สมาคมภาพยนตร์แห่งชาติ ทุ่มงบ 75 ล้าน จัดเทศกาลภาพยนตร์ตลกโลก 2009 ครั้งแรกใน<placeName>ไทย</placeName>และ<placeName>อาเซียน</placeName> ดึงศิลปินตลกทั่ว<placeName>โลก</placeName>เข้าร่วมงาน พร้อมจัด 3 เส้นทางทัวร์ <placeName>กรุงเทพฯ</placeName> <placeName>ภูเก็ต</placeName> <placeName>พัทยา</placeName> หวังแก้ภาพลักษณ์ท่องเที่ยว<placeName>ไทย</placeName>ในสายตา<placeName>ต่างชาติ</placeName></lead>
<neck></neck>
<body><p>นายวีระศักดิ์ โควสุรัตน์ ประธานคณะกรรมการ การท่องเที่ยวแห่ง<placeName>ประเทศไทย</placeName> (ททท.) กล่าวว่า ททท. ร่วมกับ สมาพันธ์สมาคมภาพยนตร์แห่งชาติ และสมาคมศิลปินตลกแห่ง<placeName>ประเทศไทย</placeName> จัดเทศกาลภาพยนตร์ตลก<placeName>โลก</placeName> 2009  ขึ้นระหว่างวันที่ 10-16 มิถุนายน โดยใช้งบประมาณในการจัดงานครั้งนี้ 75 ล้านบาท ซึ่งถือเป็นครั้งแรกใน<placeName>ประเทศไทย</placeName>และในภูมิภาค<placeName>อาเซียน</placeName></p>

 <p>ในงานดังกล่าวจะเชิญศิลปินตลกที่มีชื่อเสียงจากประเทศต่างๆ ประมาณ 16 คน มาสร้างสีสันและนำเสนอมุมมองความรู้สึกที่แตกต่างทางวัฒนธรรมจากทั่ว<placeName>โลก</placeName> รวมทั้งมีการจัดฉายภาพยนตร์ตลกและหนังสั้นนานาชาติ ซึ่งคัดเลือกโดยมูลนิธิหนังไทย ประมาณ 50 เรื่อง ที่<placeName>โรงภาพยนตร์พารากอน ซีนีเพล็กซ์ ศูนย์การค้าสยามพารากอน</placeName> และ<placeName>โรงภาพยนตร์เอส เอฟ เวิลด์ ซีเนม่า ศูนย์การค้าเซ็นทรัลเวิลด์</placeName> นอกจากนี้ ยังมีการโชว์ตลก โดยตลกชั้นนำจาก<placeName>ทั่วโลก</placeName>และตลก<placeName>ไทย</placeName> จากสมาคมศิลปินตลกแห่ง<placeName>ประเทศไทย</placeName>ร่วมด้วย</p>

 <p>"เป้าหมายสำคัญในการจัดงาน เพื่อปรับภาพลักษณ์ของประเทศไทยในสายตาต่างชาติ หลังจากที่ปัญหาการเมืองในประเทศได้สร้างความรู้สึกไม่มั่นใจในการเดินทางเข้ามาเที่ยวในไทย" นายวีระศักดิ์ กล่าวและว่า ในส่วนของ ททท.จะใช้งบสนับสนุนงานดังกล่าวกว่า 25 ล้านบาท และได้วางแผนการท่องเที่ยวสำหรับกลุ่มศิลปินตลกที่เข้ามาก่อนการจัดงาน 3 วัน ใน 3 เส้นทางหลักใน<placeName>ประเทศไทย</placeName> ได้แก่ <placeName>กรุงเทพฯ</placeName> <placeName>ภูเก็ต</placeName> และ<placeName>พัทยา</placeName> ซึ่งเป็นจังหวัดที่จัดการประชุมอาเซียนแต่ล้มเหลวเนื่องจากเหตุการณ์ทางการเมือง</p>

 <p>ทั้งนี้ มองว่า<placeName>ประเทศไทย</placeName>จะได้รับผลดีหลายส่วน โดยเฉพาะโอกาสในการนำเสนออุตสาหกรรมภาพยนตร์<placeName>ไทย</placeName> และศิลปะ<placeName>ไทย</placeName> รวมถึงสถานที่ที่ต่างชาติสามารถเข้ามาถ่ายทำภาพยนตร์ได้ โดยจะช่วยให้ผู้ประกอบการในอุตสาหกรรมได้พบปะแลกเปลี่ยนความรู้และความสามารถซึ่งกันและกัน รวมถึงการจัดงานในช่วงโลว์ซีซั่น เชื่อว่าจะสามารถดึงดูดนักท่องเที่ยวให้กลับมาได้บ้าง</p>

 <p>"คาดหวังเบื้องต้นว่าจะมีผู้เข้ามาร่วมเทศกาลดังกล่าวไม่น้อยกว่า 1,000 คน แต่ในเป้าหมายหลักเชื่อว่าประเทศไทยจะคุ้มค่าในแง่การได้รับความสนใจในการนำเสนอผ่านสื่อ และรายการคลายเครียดในประเทศหลักๆ ที่เข้าร่วมงาน เนื่องจากเป็นบุคคลที่สังคมให้ความสนใจ จึงน่าจะช่วยส่งเสริมภาพลักษณ์ของความเป็นสยามเมืองยิ้ม และความเป็นเมืองแห่งมิตรไมตรีสู่สายตานานาประเทศ" นายวีระศักดิ์ กล่าว</p></body>
</news>
