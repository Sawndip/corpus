<teiHeader>
<fileDesc>
<titleStmt>
  <title>ตร.คุมนักเรียนชาย-หญิงในสวนสัตว์เกือบ100คนสอบสวนหลังชาวบ้านทนดูพฤติกรรมไม่ได้  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39078  </bibl>
</sourceDesc>
</fileDesc>
</teiHeader>
<news>
<headline>ตร.คุมนักเรียนชาย-หญิงในสวนสัตว์เกือบ100คนสอบสวนหลังชาวบ้านทนดูพฤติกรรมไม่ได้</headline>
<lead></lead>
<neck></neck>
<body><p>เจ้าหน้าที่สายตรวจ <placeName>สน.ดุสิต</placeName> ได้รับแจ้งจากประชาชนว่าพบเห็นเด็กนักเรียนซึ่งคาดว่าน่าจะหนีเรียน มาเที่ยวภายใน<placeName>สวนสัตว์ดุสิต</placeName> เป็นจำนวนมากจึงรุดไปตรวจสอบ เมื่อไปถึงภายใน<placeName>สวนสัตว์ดุสิต</placeName>พบเด็กนักเรียนสวมใส่เครี่องแบบนักเรียนและนอกเครื่องแบบ จำนวนหลายคน ทั้งหญิงและชาย อายุประมาณ 14-15 ปี บางคนกำลังปั่นเรือถีบ หลายคนมาเป็คู่   เมื่อเห็นเจ้าหน้าที่ตำรวจต่างก็พากันวิ่งหนี เจ้าหน้าที่สายที่สายตรวจจึงขอกำลังเสริมมาช่วยจับกุม</p>

<p>จากการปิดล้อม  เจ้าหน้าที่สามารถควบคุมตัวนักเรียนดังกล่าวเอาไว้ได้ จำนวนกว่า  70 คน ส่วนใหญ่เป็นนักเรียนโรงเรียนสังกัดใน<placeName>กรุงเทพฯ</placeName> จึงควบคุมตัวมาสอบปากคำและทำประวัติก่อนจะประสานโรงเรียนต้นสังกัดและผู้ปกครองมารับตัว</p>

<p>จากการสอบถามเด็กส่วนใหญ่ ให้การว่า เนื่องจากช่วงนี้เพิ่งจะเปิดเทอม ไม่ค่อยมีวิชาเรียนมากนัก  จึงชักชวนกันมาเที่ยวที่<placeName>สวนสัตว์</placeName> เนื่องจากเห็นว่าบรรยากาศดี และเป็นที่ลับตาของเจ้าหน้าที่ ไม่เหมือนกับภายใน<placeName>ห้าง</placeName>  และ เหมาะแก่การพาแฟนมาเที่ยว จึงหนีเรียนมาโดยไม่ได้นัดกัน ซึ่งส่วนใหญ่ก็มาจากต่างโรงเรียนไม่ได้รู้จักกัน </p>

                <p>ผู้สื่อข่าวรายงานว่า  จากการสอบถามทราบว่าเด็กที่หนีเรียน  ส่วนใหญ่ จะเป็นเด็กจาก<placeName>ต่างจังหวัด</placeName>ที่เดินทางมาเรียนใน<placeName>กรุเทพฯ</placeName> และพักอาศัยอยู่กับญาติ  ซึ่งเด็กส่วนใหญ่ ไม่เต็มใจมที่จะเรียนต่อ และอยากทำงานมากกว่าที่จะเรียนแต่ถูกผู้ปกครองบังคับ </p></body>
</news>
