<teiHeader>
<fileDesc>
<titleStmt>
  <title>'หลวงพ่อตัด'เกจิเมืองเพชรละสังขารแล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-04 08:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198072&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'หลวงพ่อตัด'เกจิเมืองเพชรละสังขารแล้ว</headline>
<lead>สุดอาลัยวงการพุทธศาสนา "หลวงพ่อตัด"เกจิดังเมืองเพชรมรณภาพ ก่อนหน้าเดินตรวจความเรียบร้อยที่วัดแต่เช้า จู่ ๆ บ่นปวดแน่นหน้าอก ลูกศิษย์ลูกหารีบช่วยนำตัวส่งโรงพยาบาล แต่ไม่ทันการ แพทย์ระบุสาเหตุหัวใจล้มเหลวเฉียบพลัน สิริอายุ <measure commodity="อายุ" type="ปริมาณ"><quantity>78</quantity> <unit>ปี</unit></measure> <measure commodity="เวลาบวช" type="ปริมาณ"><quantity>58</quantity> <unit>พรรษา</unit></measure> ตั้งสวดอภิธรรมศพ <measure commodity="เวลาอภิธรรม" type="ปริมาณ"><quantity>7</quantity> <unit>วัน</unit></measure> ก่อนฌาปนกิจ</lead>
<neck></neck>
<body><p>เมื่อเวลา 13.00 น. วันที่ 3 พ.ค. ผู้สื่อข่าวได้ทราบว่า พระพุทธวิริยากร หรือหลวงพ่อตัด เจ้าอาวาสวัดชายนา ซึ่งเป็นพระเกจิอาจารย์ชื่อดังของ จ.เพชรบุรี มรณภาพ จึงเดินทางไปตรวจสอบยังวัดชายนา ต.หนองจอก อ.ท่ายาง จ.เพชรบุรี พบประชาชนทยอยเดินทางมากราบเคารพศพหลวงพ่อตัดอย่างไม่ขาดสาย โดยศพหลวงพ่อตัด ทางคณะกรรมการวัดได้นำมาวางบนโต๊ะหน้าห้องประจำศาลาที่หลวงพ่อตัดจำวัด คลุมด้วยผ้าสีเหลืองแบบเรียบง่าย ในเบื้องต้นไม่มีการประดับตกแต่งอาคารสถานที่แต่อย่างใด</p>
<p>นายสนิท พันธ์เผือก อายุ <measure commodity="อายุ" type="ปริมาณ"><quantity>70</quantity> <unit>ปี</unit></measure> ลูกศิษย์วัดชายนา ผู้ดูแลและใกล้ชิดหลวงพ่อตัด<measure commodity="ลูกศิษย์" type="จำนวน"><unit>คน</unit><quantity>หนึ่ง</quantity></measure> กล่าวว่า ตกใจกับการจากไปของหลวงพ่อ เนื่องจากก่อนหน้าหลวงพ่อจะมรณภาพ หลวงพ่อยังแข็งแรงดี ในช่วงเช้าหลวงพ่อยังออกเดินตรวจความเรียบร้อยรอบวัดเหมือนปกติที่เคยทำ<measure type="ปริมาณ"><offset>ทุก</offset><unit>วัน</unit></measure> ก่อนเกิดเหตุเวลา 07.00 น. พระในวัดได้ยินหลวงพ่อบอกว่าแน่นหน้าอก หลังจากนั้นก็พากันมาดูหลวงพ่อ โดยหลวงพ่อบอกว่าจุกแน่นตั้งแต่ช่วงท้องไปจนถึงหน้าอกแทบหายใจไม่ออก ทางลูกศิษย์วัดพร้อมพระจึงได้นำหลวงพ่อไปรักษายัง รพ.ท่ายาง อ.ท่ายาง แต่ หลวงพ่อหมดลมหายใจและมรณภาพในเวลา 07.37 น. แพทย์ระบุสาเหตุจากอาการหัวใจล้มเหลวเฉียบพลัน</p>
<p>สำหรับหลวงพ่อตัด หรือ พระครูบวรกิจโกศล ได้รับเลื่อนสมณศักดิ์ เป็นพระพุทธวิริยากร เมื่อวันที่ 5 ธ.ค. 2551 ที่ผ่านมา ซึ่งจะมีพิธีฉลองสมณศักดิ์ในวันที่ 28 พ.ค. ที่จะถึงนี้ ซึ่งตรงกับวันเกิดหลวงพ่อด้วย แต่หลวงพ่อได้มามรณภาพจากไปเสียก่อน ด้วยอายุ <measure commodity="อายุ" type="ปริมาณ"><quantity>78</quantity> <unit>ปี</unit></measure> <measure commodity="เวลาบวช" type="ปริมาณ"><quantity>58</quantity> <unit>พรรษา</unit></measure> โดยหลวงพ่อตัดได้บวชเป็นพระ<measure commodity="เริ่มบวช" type="ปริมาณ"><offset>ตั้งแต่</offset><offset>อายุ</offset> <quantity>20</quantity> <unit>ปี</unit></measure> จากนั้นก็ไม่ได้สึก ได้เล่าเรียนวิชาทั้งทางโลกและทางธรรม โดยเฉพาะสายวิปัสสนากรรมฐาน จนเป็นพระเกจิอาจารย์ดัง สำหรับศพหลวงพ่อตัดทางคณะกรรมการวัดจะจัดพิธีรดน้ำศพในวันที่ 4 พ.ค. เวลา 13.00 น. และจะทำพิธีสวดพระอภิธรรมศพ <measure commodity="สวดพระอภิธรรม" type="ปริมาณ"><quantity>7</quantity> <unit>คืน</unit></measure> หลังจากนั้นก็จะทำพิธีเผาศพแบบเชิงตะกอน ตามเจตนารมณ์ของหลวงพ่อ แต่อย่างไรก็ตามยังอยู่ระหว่างการพิจารณาของคณะกรรมการวัดและพระผู้ใหญ่ในจังหวัด</p>
<p>หลวงพ่อตัด เป็นพระที่เรียนวิชาอาคมตั้งแต่บวชเรียน และเรียนวิชาการทำ “ตะกรุด”จากหลวงพ่อทอง อยู่ที่วัดเขากระจิว และเรียน ตำราของ หลวงพ่อกริช ที่ตกทอดมาซึ่งเป็นพระยุคเก่าเป็นอาจารย์สาย หลวงพ่อกุน วัดพระนอน เรียนทำ “ปลัดขิก” จากหลวงพ่อชุ่ม วัดกุฏิบางเค็ม ซึ่งมีเคล็ดลับว่าให้ใช้ “ไม้ผูกคอตาย ทำถึงจะดี” และ ท่านยังได้เดินทางไปต่อวิชากับหลวงพ่อทองศุข วัดโตนดหลวง รวมทั้งอีกหลายอาจารย์ ท่านเป็นพระที่ใฝ่หาความรู้วิชาอาคมต่าง ๆ อย่างจริงจัง.</p></body>
</news>
