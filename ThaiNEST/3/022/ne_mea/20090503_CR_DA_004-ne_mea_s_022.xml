<teiHeader>
<fileDesc>
<titleStmt>
  <title>ลูกสาวเจ้าของโรงนํ้าแข็งซิ่งเก๋งชนดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-03 08:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197963&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ลูกสาวเจ้าของโรงนํ้าแข็งซิ่งเก๋งชนดับ</headline>
<lead></lead>
<neck></neck>
<body><p>เมื่อเวลา 03.00 น. วันที่ 2 พ.ค. พ.ต.ต.บรรจง แสงปรีชา สวส.สภ.วังน้อย จ.พระนครศรีอยุธยา รับแจ้งมีเหตุรถเก๋งชนเสาป้ายบอกทาง บริเวณเกาะกลางถนนพหลโยธิน กม.ที่ 53-54 หมู่ 1 ต.ลำไทร รุดไปตรวจสอบพร้อมด้วยเจ้าหน้าที่มูลนิธิป่อเต็กตึ๊ง ที่เกิดเหตุพบรถเก๋งโตโยต้า รุ่นคัมรี สีขาว ทะเบียน กค 8888 อุตรดิตถ์ ชนอัดกับเสาป้ายเกาะกลางถนนจนหน้ารถพังยับเข้ามาถึงห้องโดยสาร แอร์แบ๊กทำงานดันออกมาจากพวงมาลัย ที่เบาะนั่งคนขับพบศพ น.ส.ดวงรัตน์ กาญจนะวรรธนะ อายุ <measure commodity="อายุ" type="ปริมาณ"><quantity>26</quantity> <unit>ปี</unit></measure> อยู่บ้านเลขที่ 44/7 หมู่ 4 ต.ตาลเตี้ย อ.เมืองสุโขทัย เสียชีวิตอยู่ภายในรถ เจ้าหน้าที่เลยใช้เครื่องมือตัดถ่างงัดนำร่างออกมาตรวจสอบ พบว่ากระดูกแขนขาหัก จมูกมีเลือดไหล รวมทั้งเงินสดและทรัพย์สินมีค่าในรถตกกระจายเกลื่อน จึงเก็บไว้รอมอบให้ญาติต่อไป</p>
<p>จากการสอบสวนทราบว่า ผู้ตายเป็นลูกสาวของนางธิดา กาญจนะวรรธนะ เป็นเจ้าของโรงน้ำแข็งทั้งในกรุงเทพมหานคร จังหวัดสุโขทัย และจังหวัดอุตรดิตถ์ นับว่ามีฐานะเข้าขั้นเศรษฐี<measure commodity="เศรษฐี" type="จำนวน"><unit>คน</unit><quantity>หนึ่ง</quantity></measure> โดยนางธิดาจะให้ผู้ตายดูแลกิจการโรงงานน้ำแข็ง<measure commodity="ที่ตั้งโรงน้ำแข็ง" type="จำนวน"><offset>ทั้ง</offset> <quantity>3</quantity> <unit>จังหวัด</unit></measure> โดยผู้ตายจะขับรถไปดูแลกิจการของมารดาตลอดเป็นประจำ กระทั่งก่อนเกิดเหตุ น.ส.ดวงรัตน์ มาดูแลกิจการ โรงงานน้ำแข็งที่ในกรุงเทพมหานคร จากนั้นจะขับรถกลับไปดูแลกิจการโรงงานน้ำแข็งที่จังหวัดสุโขทัย กระทั่งก่อนพบจุดจบ ขณะที่ผู้ตายขับรถมาถึงที่เกิดเหตุ รถเกิดเสียหลักพุ่งชนอัดก๊อบปี้ ป้ายบอกทางที่เกาะกลางถนนจนพังยับเยิน เบื้องต้นสันนิษฐานว่า น.ส.ดวงรัตน์คงทำงานเหนื่อยเกินไป เลยทำให้หลับในจนรถเกิดอุบัติเหตุสยองดังกล่าว จากนั้นจะติดต่อให้ญาติมารับศพไปบำเพ็ญกุศลต่อไป.
</p></body>
</news>
