<teiHeader>
<fileDesc>
<titleStmt>
  <title>"สาวไฮโซ"ขาย กกน.ใช้แล้ว ให้พวกโรคจิตผ่านทาง"เว็บ"ไฮโซจริงโวย!  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-03 08:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197972&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>"สาวไฮโซ"ขาย กกน.ใช้แล้ว ให้พวกโรคจิตผ่านทาง"เว็บ"ไฮโซจริงโวย!</headline>
<lead>ตะลึง! เว็บไซต์ไฮโซสาวหุ่นอะร้าอร่าม สูงยาว ขาว จั๊วะ อวดอ้างมีตำแหน่งเลขา-มีหน้ามีตาอยู่ในสังคมชั้นสูง ว่อนโลกอินเทอร์เนตโจ่งครึ่ม ประกาศขายขายกางเกง-ชุดชั้นในผืนน้อยที่ผ่านการใช้แล้ว สรรพคุณเกินบรรยาย แถมมีกลิ่นให้สูดดมอีกด้วย แต่ไม่ยอมเปิดเผยใบหน้า อ้างเกรงถูกครหา ขณะที่ ไฮโซตัวจริงเสียจริงกับสภาวัฒนธรรม ดาหน้าสวดยับ ประณามเป็นการบ่อนทำลายสังคม-ทำวัฒนธรรมที่ดีงามเสื่อมเสียป่นปี้ ด้าน แพทย์ระบุ เป็นคนผิดแปลกทางเพศ</lead>
<neck></neck>
<body><p>เมื่อเวลา 09.00 น. วันที่ 2 พ.ค. ผู้สื่อข่าวรายงานว่า กลุ่มวัยรุ่น นักเรียน นิสิต นักศึกษา และคนวัยทำงานพากันฟอร์เวิร์ดเมลส่งต่อกันอย่างสนุกสนาน เกี่ยวกับเรื่องการประกาศขายชุดชั้นใน กางเกงใน ถุงน่อง รองเท้าของหญิงสาวคนหนึ่ง ที่มีภาพหญิงสาว รูปร่างดี ผิวขาวจั๊วะ แต่ไม่เห็นหน้าตา กำลังทดลองสวมใส่กางเกงใน ถุงน่อง เสื้อผ้า และรองเท้าต่าง ๆ เพื่อประกาศขายสิ่งของเหล่านั้น โดยมีราคากำกับไว้อย่างชัดเจน ตั้งแต่ราคา <measure commodity="ราคา" type="มูลค่า"><quantity>400-3,000</quantity> <unit>บาท</unit></measure></p>
<p>ผู้สื่อข่าวรายงานด้วยว่า พร้อมกันนี้มีข้อความเชิญชวนซื้อสินค้า ระบุเจ้าของมีชื่อเล่น ว่าหวาน อายุ <measure commodity="อายุ" type="ปริมาณ"><quantity>23</quantity> <unit>ปี</unit></measure> เพิ่งจบจากมหาวิทยาลัยแห่งหนึ่งใน จ.เชียงใหม่ และตอนนี้ทำงานเป็นเลขาฯของบริษัทแห่งหนึ่ง โดยเจ้าตัวบรรยายไว้อย่างน่าสนใจว่า เป็นสาวไฮโซ ชอบความมีระดับ ทางบ้านมีฐานะแต่ต้องการหาเงินด้วยตนเอง และต้องการเก็บเงินซื้อรถยนต์ จึงต้องการขายกางเกงในที่ใช้แล้ว รวมทั้งของใช้อย่างอื่น เลยต้องมาหารายได้เสริมแบบนี้ โดยเจ้าตัวย้ำด้วยว่า ไม่ขายตัว แต่ต้องการขายของใช้ผู้หญิงทุกอย่าง โดยทิ้งท้ายที่อยู่ไว้ให้ติดต่อได้ที่อีเมล Sweetygirl_hot@hot mail.com</p>
<p>สำหรับวิธีการสั่งซื้อสินค้าทุกชิ้น ผู้ซื้อจะต้องกดดูรูปขยาย จะมีรหัสสินค้าและราคากำกับไว้ จากนั้นเมลมาบอกสิ่งของที่จะจัดส่งถึงปลายทาง และเบอร์โทรศัพท์ติดต่อกลับ หรือสามารถพูดคุยทางเว็บไซต์เอ็มเอสเอ็น นอกจากนี้ยังมีการบรรยายสรรพคุณว่า เป็นคนสะอาดรักสวยรักงาม หน้าตาสวยดูดี แต่ไม่สามารถนำภาพหน้าตาลงได้ เพราะกลัวมีคนรู้จักมาเห็นหน้า อีกทั้งสินค้าทุกชิ้นจะใส่ซองส่งให้อย่างดี กลิ่นไม่หายไปด้วย และจะแถมคลิปตอนใส่เป็นไฟล์ภาพวิดีโอเคลื่อนไหวให้อีกด้วย ที่สำคัญสั่งตัวไหนจะใส่ตัวนั้น ซึ่งทุกตัวบรรยายสรรพคุณด้วยว่า จะมีการใส่ซ้ำทั้งวันก่อนส่งให้ลูกค้า เพื่อให้ กลิ่นอายของความหวานอบอวลติดอยู่ด้วย</p>
<p>เกี่ยวกับเรื่องนี้ นพ.ปริทรรศ ศิลปกิจ จิตแพทย์ รอง ผอ.รพ.สวนปรุง จ.เชียงใหม่ เปิดเผยว่า การขายสินค้าในลักษณะนี้ ที่ประเทศญี่ปุ่นมีมาก่อนแล้ว แต่ในประเทศไทย เพิ่งทราบว่าเริ่มทำกันแล้ว สำหรับกลุ่มผู้ซื้อเป็นผู้นิยมทางเพศผิด แปลกไป เรียกว่าเบี่ยงเบนทางเพศ คือมีการเบี่ยงเบนจากบุคคลทั่วไป แต่ไม่ร้ายแรงถึงขั้นต้องรักษาอย่างเร่งด่วน ส่วนมากผู้ที่เป็นจะเก็บเรื่องดังกล่าวไว้ ไม่บอกใครไม่เปิดเผยตัว หรือทราบเพียงญาติพี่น้อง เคยมีผู้มารักษาและปรึกษาที่ รพ.สวนปรุง<measure commodity="ผู้มารักษา" type="จำนวน"><offset>เพียง</offset><offset>ไม่กี่ราย</offset></measure>ว่า มีความต้องการในการเสพสุขกับชุดชั้นในของผู้หญิงที่ต้องขโมยมา สำหรับการขายในลักษณะนี้ อาจช่วยให้ได้รับการตอบสนองตามความต้องการทางเพศที่ผิดแปลกไปจากคนปกติทั่วไป แต่ไม่ทำอันตรายหรือทำให้ใครเดือดร้อน แต่อย่างไรก็ตาม ไม่เป็นที่ยอมรับในสังคมไทย จะบอกว่าดีก็ไม่ดี แต่ไม่ถึงกับป่วยทางจิตร้ายแรง จนต้องได้รับการรักษา</p>
<p>ขณะที่ น.ส.นวลพรรณ โอสถานนท์  ไฮโซสาวชื่อดัง ผอ.ฝ่ายประชาสัมพันธ์ ห้างสรรพสินค้าเซน กล่าวว่า เคยได้รับฟอร์เวิร์ดเมล ฉบับนี้เช่นกัน แต่ตอนที่เปิดอ่านรู้สึกอึ้งว่านี่หรือคือคนไทย เพราะการกระทำเช่นนี้เป็นเรื่องไม่ถูกต้อง ไม่ใช่สิ่งที่สังคมไทยยอมรับได้ ถึงจะบอกว่า ทำแล้วไม่ได้ทำให้ใครเดือดร้อนเสียหาย แต่ความจริงกำลังทำลายสังคม และผู้หญิงคนนี้อาจทำไปโดยไม่ได้คิดถึงผลที่ตามมา แล้วที่ว่าเป็นไฮโซ ให้คำจำกัดความคืออะไร ถ้าเป็นคนในสังคมชั้นสูง เขาไม่ทำแบบนี้หรอก แล้วแน่ใจได้อย่างไรว่า ทำงานมีตำแหน่งอย่างที่กล่าวอ้างจริง และการที่ทำแบบนี้อาจมีปัญหาทางจิตเป็นพวกชอบโชว์</p>
<p>ทางด้าน นางดารุณี กฤตบุญญาลัย แสดงความเห็นในเรื่องนี้ว่า กรณีของผู้หญิงคนนี้ตนว่า ควรต้องไปเช็กประสาท มิหนำซ้ำยังดู เหมือนพวกนางทางโทรศัพท์ด้วยซ้ำ คนที่คิดสนับสนุนก็เข้าข่ายโรคจิตเช่นกัน ทำเรื่องไม่ประเทืองสังคม หากเป็นไฮโซอย่างที่อ้างจริง ขอให้เปิดเผยตัวออกมาดีกว่า ตนมองว่าสื่อเองไม่ควรให้ความสำคัญมากนัก เพราะยิ่งเป็นการปลุกกระแสมากขึ้น แต่จะไปบอกให้คนไม่สนับสนุนคงไม่ได้ เพราะต้องใช้วิจารณญาณในการคิดเอาเอง.</p></body>
</news>
