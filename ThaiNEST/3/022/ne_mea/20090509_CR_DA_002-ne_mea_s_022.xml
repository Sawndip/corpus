<teiHeader>
<fileDesc>
<titleStmt>
  <title>ทุบกะโหลกฆ่าเฮียร้านชำฉกเงิน5พัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-09 08:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198565&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ทุบกะโหลกฆ่าเฮียร้านชำฉกเงิน<measure commodity="เงิน" type="มูลค่า"><quantity>5พัน</quantity></measure></headline>
<lead></lead>
<neck></neck>
<body><p>เมื่อเวลา 08.00 น. วันที่ 8 พ.ค. ร.ต.ท.บรรจง ชาญศรี ร้อยเวร สภ.เมืองสมุทรปราการ รับแจ้งพบศพถูกฆาตกรรมภายในบ้านเลขที่ 36/45 ซอยอยู่สุข 20 หมู่ 7 ต.บางเมือง อ.เมือง จ.สมุทรปราการ จึงรุดไปตรวจสอบพร้อม พ.ต.อ.ณฐพล แสวงกิจ ผกก. พ.ต.ต. ศุภกร ธัญญกรรม สว.สส. และมูลนิธิร่วมกุศล ที่เกิดเหตุเป็นบ้านไม้<measure commodity="ขนาดบ้าน" type="ปริมาณ"><unit>ชั้น</unit><offset>เดียว</offset></measure>เปิดเป็นร้านขายของชำ เจ้าหน้าที่พบศพนายสุภาพ รัตน์พล อายุ <measure commodity="อายุ" type="ปริมาณ"><quantity>59</quantity> <unit>ปี</unit></measure> เจ้าของร้าน นอนเสียชีวิตอยู่บนที่นอนภายในห้อง มีบาดแผลถูกกระหน่ำตีด้วยของแข็งจนกะโหลกร้าวและใบหน้ายุบ ส่วนภายในห้องนอนและภายในบ้านตามตู้เสื้อผ้าและลิ้นชักเก็บเงิน มีร่องรอยถูกรื้อค้นข้าวของทรัพย์สินกระจุยกระจาย และมีเงินเหรียญตกอยู่เกลื่อนพื้น ส่วนที่มุมห้องนอนพบชะแลงเหล็กเปื้อนเลือด คาดว่าเป็นอาวุธสังหารวางอยู่ จึงเก็บไว้เป็นหลักฐาน</p>
<p>สอบสวนเบื้องต้นทราบว่าผู้ตายอาศัยอยู่กับภรรยา<measure commodity="ผู้ตายและภรรยา" type="จำนวน"><offset>เพียง</offset> <quantity>2</quantity> <unit>คน</unit></measure> ก่อนเกิดเหตุเวลาประมาณ 05.00 น. ภรรยาออกไปซื้อของที่ตลาดปากน้ำ มาเข้าร้าน กระทั่งลูกสะใภ้ผู้ตาย ซึ่งพักอยู่ที่บ้าน<measure commodity="บ้าน" type="จำนวน"><offset>อีก</offset><unit>หลัง</unit></measure> ห่างจากบ้านเกิดเหตุ<measure commodity="ระยะห่าง" type="ปริมาณ"><offset>ราว</offset> <quantity>200</quantity> <unit>เมตร</unit></measure> เดินทางมาเปิดร้านตามปกติ เห็นผิดสังเกตเพราะประตูข้างบ้านไม่ได้ล็อกกลอน และเห็นข้าวของในบ้านถูกรื้อกระจุยกระจาย จึงรีบไปดูผู้ตายที่ห้องนอนพบกลายเป็นศพไปแล้ว จึงโทรศัพท์บอกให้ภรรยาผู้ตายทราบ และรีบกลับมาที่บ้าน ตรวจสอบเบื้องต้นพบเงินสด <measure commodity="เงิน" type="มูลค่า"><quantity>5,000</quantity> <unit>บาท</unit></measure> หายไป เบื้องต้นตำรวจคาดว่าช่วงเช้ามืดที่ผู้ตายอยู่บ้าน<measure commodity="ผู้ตาย" type="จำนวน"><offset>เพียง</offset><offset>ลำพัง</offset></measure> คนร้ายอาจมี<measure commodity="คนเดียว" type="จำนวน"><offset>แค่</offset><unit>คน</unit><offset>เดียว</offset></measure>หรือ<measure commodity="คนร้าย" type="จำนวน"><offset>มากกว่านั้น</offset></measure> อาจเป็นพวกขี้ยาหรือพวกตกงาน เพราะพิษเศรษฐกิจ แอบย่องสะเดาะกลอนประตูข้างบ้านเข้ามารื้อค้นขโมยทรัพย์สิน แต่ผู้ตายตื่นมาพบคนร้ายจึงใช้ชะแลงเหล็กในบ้านกระหน่ำตีจนเสียชีวิต อย่างไรก็ดีตำรวจจะสืบสวนตามจับกุมคนร้ายมาดำเนินคดีโดยเร็ว.
</p></body>
</news>
