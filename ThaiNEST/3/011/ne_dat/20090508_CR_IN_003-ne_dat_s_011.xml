<teiHeader>
<fileDesc>
<titleStmt>
  <title>ปดส.รวบสาวใหญ่ตุ๋นแรงงานไปทำประมง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-08 11:52:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170352  </bibl>
</sourceDesc>
</fileDesc>
</teiHeader>
<news>
<headline>ปดส.รวบสาวใหญ่ตุ๋นแรงงานไปทำประมง</headline>
<lead>ตำรวจ ปดส. รวบ สาวใหญ่ ตุ๋นแรงงานไทย บังคับใช้ บนเรือประมง พบ พฤติกรรมชอบหาเหยื่อ ตามสถานีขนส่ง</lead>
<neck></neck>
<body><p>น.ส.สุมาลี พุ่มทอง หรือ เจ๊แตน อายุ 53 ปี ชาว จ.สมุทรสาคร ถูกตำรวจกองบังคับการปราบปรามการกระทำผิดต่อเด็กเยาวชนและสตรี หรือ ปดส. จับกุมได้ หลังก่อเหตุเป็นผู้ร่วมกระบวนการหลอกลวงแรงงานไปบังคับใช้แรงงานในเรือประมงโดยไม่ให้ค่าตอบแทน โดย ปดส. ได้รับการประสาน จาก กระทรวงพัฒนาสังคมฯ ว่ามีผู้เสียหาย ซึ่งเป็นแรงงานชาวประมงที่หนีมาได้ เข้าร้องเรียนว่า ถูกกลุ่มผู้ต้องหา หลอกไปใช้แรงงานในเรือประมง โดยไม่ให้ค่าแรง ไม่ให้ขึ้นฝั่ง บางครั้งก็ทำร้ายร่างกาย ปดส. จึงเริ่มทำการสืบสวน <date from="255202--">ตั้งแต่เดือน ก.พ.</date> ที่ผ่านมาพบว่า จะมีนายหน้าคอยตระเวนหาเหยื่อตามสถานีรถไฟหัวลำโพง หมอชิต สนามหลวง แล้วหลอกว่า จะพาไปหางานทำ เป็นงานประมง มีรายได้ดี 3 - 4 หมื่นบาทเมื่อผู้เสียหายหลงเชื่อ นายหน้า จะพาไปพบเจ๊แตน โดยนายหน้าที่พาเหยื่อไป จะได้ค่าหัวรายละ 2 พันบาท และล่าสุดปดส. มีรายชื่อของผู้เสียหาย ที่เข้าแจ้งความ และรวบรวมได้ จำนวน 145 คน และอยู่ระหว่างติดตามจับกุมผู้ต้องหารายสำคัญอีก 1 คน คือ นายต้อย ซึ่งเป็นไต้ก๋งเรือ อยู่ จ.สมุทรปราการ</p></body>
</news>
