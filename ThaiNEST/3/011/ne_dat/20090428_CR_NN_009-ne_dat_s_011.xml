<teiHeader>
<fileDesc>
<titleStmt>
  <title>โจรใต้ป่วนหนักเผาวางระเบิด 5อำเภอ11จุดรวดพร้อมตัดสัญาณมือถือ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159001  </bibl>
</sourceDesc>
</fileDesc>
</teiHeader>
<news>
<headline>โจรใต้ป่วนหนักเผาวางระเบิด 5อำเภอ11จุดรวดพร้อมตัดสัญาณมือถือ</headline>
<lead></lead>
<neck></neck>
<body><p>ผู้สื่อข่าวรายงานว่า ระหว่างเวลา 05.10-05.50น.<date when="25520427">วันที่ 27เมษายน</date> เกิดเหตุโจรใต้กระจายกำลังก่อเหตุร้ายในพื้นที่ 5อำเภอของ จ.นราธิวาส จำนวน 11จุด เหตุการณ์แรกเกิดขึ้นที่ อ.เจาะไอร้อง รวม 2จุด จุดแรกขว้างระเบิดเพลิงใส่โรงเรียนบูกิตประชาอุปถัมภ์ ตั้งอยู่ ม.10 ต.บูกิต เสียหาย 9ห้อง จุดที่สองวางระเบิดหม้อแปลงไฟฟ้า บ้านลูโบ๊ะเย๊าะ ม. 7 ต.จวบ ต่อมา คนร้ายวางระเบิดหม้อแปลงไฟฟ้าริมถนนสายสุไหงโกลก-แว้ง ช่วงบ้านสามแยก ม.6 ต.กายูคละ อ.แว้ง ส่วนที่ อ.บาเจาะ เกิดเหตุ 3จุด โดยวางเพลิงหม้อแปลงไฟฟ้าบ้านส้มป่อย ม.4 ต.กาเยาะมาตี,จุดที่สองใช้ปืนยิงหม้อแปลงไฟฟ้าบ้านกาเยาะมาตี ม.3 ต.กาเยาะมาตี ส่งผลให้กระแสไฟฟ้าขัดข้องและจุดที่สาม คนร้ายวางเพลิงบ้านพักชาวบ้านพื้นที่ ม.6 ต.ปะลุกาสาเมาะ เสียหายเกือบทั้งหลัง</p>
<p>สำหรับพื้นที่ อ.ระแงะ เกิดเหตุร้าย 4จุด โดยจุดที่1-3 คนร้ายลอบวางเพลิงสถานีทวนสัญญาณโทรศัพท์มือถือระบบเอไอเอส ม.1และบ้านกาลิซา ม.2 ต.กาลิซา ส่วนจุดที่ สี่ คนร้ายใช้ปืนยิงหม้อแปลงไฟฟ้าบ้านจือนือเร๊ะ ม.2 ต.เฉลิม ทำให้หม้อแปลงเสียหาย ชาวบ้านไม่มีกระแสไฟฟ้าใช้ ทางด้าน อ.จะแนะ คนร้ายลอบวางเพลิงสถานีทวนสัญญาณโทรศัพท์มือถือระบบดีแทค ตั้งอยู่บ้านตือกอ ม.7 ต.จะแนะ ทำให้ตู้คอนเทนเนอร์และสายส่งสัญญาณได้รับความเสียหายบางส่วน </p></body>
</news>
