<teiHeader>
<fileDesc>
<titleStmt>
  <title>โชเฟอร์แท็กซี่แอลพีจีมีเฮ! ปตท.ชงรัฐอุ้มเปลี่ยนเป็นเอ็นจีวีฟรี  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160613  </bibl>
</sourceDesc>
</fileDesc>
</teiHeader>
<news>
<headline>โชเฟอร์แท็กซี่แอลพีจีมีเฮ! ปตท.ชงรัฐอุ้มเปลี่ยนเป็นเอ็นจีวีฟรี</headline>
<lead></lead>
<neck></neck>
<body><p> นายปุณณชัย ฟูตระกูล ผู้จัดการฝ่ายตลาดก๊าซธรรมชาติสำหรับยานยนต์ บมจ.ปตท. กล่าวว่า ปตท.ได้เสนอให้กระทรวงพลังงาน นำเงินกองทุนน้ำมันเชื้อเพลิงมาอุดหนุนการเปลี่ยนเชื้อเพลิงของแท็กซี่จากแอลพีจีมาเป็นเอ็นจีวี หลังโปรโมชั่นของ ปตท.ที่ให้การอุดหนุนคันละ 40,000 บาท ครบกำหนดไปแล้วเมื่อ<date when="255202--">เดือนกุมภาพันธ์</date> ที่ผ่านมา แต่ขณะนี้เหลือแท็กซี่ที่ยังไม่เปลี่ยนเชื้อเพลิงอีก 20,000 คัน ซึ่งถ้าเปลี่ยนทั้งหมดคาดว่าจะมีการใช้แอลพีจีลดลงเดือนละ 20,000 ตัน เพราะแท็กซี่มีการใช้แอลพีจีวันละ 1 ตันต่อคัน</p>
<p> ทั้งนี้ ปตท.ได้เข้ามาช่วยเหลือแท็กซี่ในเรื่องดังกล่าว เนื่องจากกระทรวงพลังงาน สมัยนายปิยสวัสดิ์ อัมระนันทน์ เป็น รมว.พลังงาน ให้ ปตท.รับภาระ เพราะหวังว่าเมื่อแท็กซี่เปลี่ยนมาเป็นเอ็นจีวีทั้งหมดแล้ว จะมีแอลพีจีเหลือในระบบ ทำให้ ปตท.นำแอลพีจีไปผลิตปิโตรเคมีสร้างมูลค่าเพิ่มได้ โดยทำแผนปรับขึ้นราคาแอลพีจีควบคู่ไปด้วย แต่เมื่อมีการเปลี่ยนรัฐบาล ราคาแอลพีจีไม่มีการปรับขึ้น ประชาชนจึงหันมาใช้แอลพีจีในรถยนต์มากขึ้น ส่งผลให้ไทยเปลี่ยนสถานะจากผู้ส่งออกเป็นผู้นำเข้าแอลพีจีถึง 400,000 ตัน โดย ปตท.ออกเงินนำเข้าและรับภาระส่วนต่างไปก่อน 8,000 ล้านบาท ปตท.จึงไม่สามารถนำแอลพีจีไปใช้ผลิตปิโตรเคมีตามเป้าหมายเดิมได้ </p>
<p> นายปุณณชัย กล่าวอีกว่า แม้ราคาน้ำมัน<date>ปีนี้</date>จะลดลงกว่าปีที่แล้ว แต่ยอดจำหน่ายเอ็นจีวีขณะนี้มียอดใช้วันละ 3,300 ตัน เพิ่มขึ้นจาก<date notAfter="25511231" notBefore="25510901">ปลายปีที่แล้ว</date>ที่มียอดใช้วันละ 2,900 ตัน แม้จำนวนรถยนต์ที่ติดตั้งใหม่จะลดลงจากวันละ 400-500 คัน เหลือวันละ 100 คันก็ตาม ขณะที่ยอดใช้แอลพีจีสำหรับยานยนต์ลดลงจากเดือนละ 65,000 ตัน เหลือเดือนละ 63,000 ตัน เพราะผู้ใช้ก๊าซเอ็นจีวีส่วนใหญ่ 85% เป็นรถบรรทุกและรถโดยสารที่ยกเครื่องเปลี่ยนมาเป็นระบบการใช้ก๊าซฯจำนวนมาก ดังนั้นแม้ราคาน้ำมันจะลดลง แต่ยอดใช้ก็ยังเพิ่มขึ้น </p>
<p> "นอกจากนี้ที่ผ่านมามีภาคเอกชนสนใจเปิดปั๊มเอ็นจีวีถึง 50 แห่ง แต่จากที่รัฐบาลไม่อนุมัติให้ขยับขึ้นราคาขายปลีก จึงชะลอการลงทุนไป โดยขณะนี้ต้นทุนอยู่ที่กิโลกรัมละ 14 บาท แต่ราคาขายอยู่ที่ 8.50 บาท จึงต้องการให้ภาครัฐขยับราคาตามแผนเดิมอีกกิโลกรัมละ 1 บาท ถ้าน้ำมันยังแพงขึ้น อาจทำให้การติดตั้งเอ็นจีวีเพิ่มขึ้น และส่งผลให้การบริการสะดุดอีก" นายปุณณชัย กล่าว 
</p></body>
</news>
