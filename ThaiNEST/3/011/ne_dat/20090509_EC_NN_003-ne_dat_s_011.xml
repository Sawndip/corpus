<teiHeader>
<fileDesc>
<titleStmt>
  <title>"ไอซีที"อนุญาตเพิ่ม 30ผู้ประกอบธุรกิจ บริการe-Payment  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160610  </bibl>
</sourceDesc>
</fileDesc>
</teiHeader>
<news>
<headline>"ไอซีที"อนุญาตเพิ่ม 30ผู้ประกอบธุรกิจ บริการe-Payment</headline>
<lead></lead>
<neck></neck>
<body><p> ร.ต.(หญิง) ระนองรักษ์ สุวรรณฉวี รมว.เทคโนโลยีสารสนเทศและการสื่อสาร(ไอซีที) กล่าวว่า คณะกรรมการธุรกรรมทางอิเล็กทรอนิกส์และธนาคารแห่งประเทศไทย(ธปท.) ได้พิจารณาออกใบอนุญาตเพิ่มเติมให้กับผู้ประกอบธุรกิจตามบัญชี ค. ที่ยื่นขอใบอนุญาตประกอบธุรกิจบริการการชำระเงินทางอิเล็กทรอนิกส์ หรือ e-Payment ตามประเภทธุรกิจท้ายพระราชกฤษฎีกา(พ.ร.ฎ)ว่าด้วยการควบคุมดูแลธุรกิจบริการการชำระเงินทางอิเล็กทรอนิกส์ <date when="2551----">2551</date> อีก 30 ราย แบ่งเป็นผู้ให้บริการที่เป็นสถาบันการเงิน 19 ราย และผู้ให้บริการที่มิใช่สถาบันการเงิน 11 ราย รวมออกใบอนุญาต 47 ฉบับ หลังจากก่อนหน้านี้ได้อนุญาตไปแล้ว 16 ราย รวมใบอนุญาต 31 ฉบับ จากที่ยื่นขอไว้ 70 ราย รวมใบอนุญาต 109 ฉบับ</p>
<p>  ส่วนการพิจารณาออกใบอนุญาตให้กับผู้ให้บริการที่ยังเหลืออยู่นั้น ธปท.จะได้เสนอเรื่องต่อคณะกรรมการธุรกรรมทางอิเล็กทรอนิกส์อีกครั้ง เพื่อพิจารณาให้ทัน<date notAfter="25520513"><offset>ภายใน</offset>วันที่ 13 พฤษภาคม</date> นี้ ซึ่งเป็นวันครบกำหนดตามบทเฉพาะกาลที่ผ่อนผันแก่ผู้ให้บริการรายเดิมสามารถให้บริการได้ต่ออีก 120 วันนับจากที่กฎหมายมีผลบังคับใช้เมื่อ<date when="25520114">วันที่ 14 มกราคม</date> ที่ผ่านมา 

</p></body>
</news>
