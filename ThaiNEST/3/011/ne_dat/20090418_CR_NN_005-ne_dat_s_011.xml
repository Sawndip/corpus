<teiHeader>
<fileDesc>
<titleStmt>
  <title>ทุบหัวชิงทรัพย์สุดโหด ข้าราชการบำนาญฐานะดี รื้อค้นข้าวของทั่วบ้าน ตร.สงสัย2คนงานพม่า  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=157606  </bibl>
</sourceDesc>
</fileDesc>
</teiHeader>
<news>
<headline>ทุบหัวชิงทรัพย์สุดโหด ข้าราชการบำนาญฐานะดี รื้อค้นข้าวของทั่วบ้าน ตร.สงสัย2คนงานพม่า</headline>
<lead></lead>
<neck></neck>
<body><p>เหตุคนร้ายลงมือฆ่าโหดสาวใหญ่ข้าราชการบำนาญครั้งนี้ เปิดเผยขึ้นเมื่อเวลา 14.00 น.<date when="25520417">วันที่ 17 เมษายน</date> ภายหลังตำรวจ สภ.เมืองเชียงราย รับแจ้งเหตุพบผู้เสียชีวิตภายในบ้านเลขที่ 304 หมู่ 16 ต.รอบเวียง อ.เมือง จ.เชียงราย จึงรุดเข้าตรวจสอบ เมื่อไปถึงพบศพ น.ส.เบญจวรรณ สุขศรี อายุ 65 ปี เจ้าของบ้านดังกล่าวในสภาพถูกทุบศีรษะจนยุบสมองไหล กรามขวาหัก ห่างไปประมาณ 5 เมตรพบท่อนเหล็กแป็ปยาวประมาณ 25 นิ้ว เปื้อนเลือดตกอยู่ จึงเก็บไว้เป็นหลักฐาน ส่วนภายในบ้านพบรอยเลือดและร่องรอยรื้อค้นข้าวของกระจัดกระจายทั่วบ้านมีทรัพย์สินสูญหายหลายรายการ</p>
<p>พ.ท.พนม สุขศรี อายุ 71 ปี นายทหารนอกราชการ พี่ชายผู้เสียชีวิต ให้การว่า ผู้เสียชีวิตเคยรับราชการที่กรมที่ดินมีฐานะค่อนข้างดี หลังจากเกษียณอายุราชการก็อาศัยอยู่ที่บ้านเพียงลำพัง สำหรับญาติพี่น้องก็แยกย้ายกันไปมีครอบครัวแต่ยังปลูกบ้านอยู่ในพื้นที่ใกล้กัน โดยปกติหลาน ๆ จะนำอาหารมาแขวนให้ที่หน้าบ้านทุกวัน แต่เมื่อช่วงสายวันเดียวกันตนได้โทรศัพท์ไปหาผู้เสียชีวิตกลับไม่รับสายจึงเกิดความสงสัยเดินไปดูและก็พบว่าน้องสาวถูกทำร้ายจนเสียชีวิตแล้ว</p>
<p>ขณะที่ชุดสืบสวน สภ.เมืองเชียงราย คาดว่าคนร้ายน่าจะเป็น 2 คนงานพม่า ที่ก่อนหน้านี้ผู้เสียชีวิตได้ว่าจ้างให้มาช่วยตัดหญ้าแต่ถูกจับได้ว่าพยายามขโมยทรัพย์สิน ทำให้ทั้ง 2 เกิดความ แค้นย้อนกลับมาลงมือสังหารโหดผู้เสียชีวิตก่อนรื้อค้นเอาทรัพย์สินหลบหนีไป โดยตำรวจจะได้เร่งตามตัวทั้ง 2 มาสอบสวนปากคำเพื่อคลี่คลายคดีนี้ต่อไป </p></body>
</news>
