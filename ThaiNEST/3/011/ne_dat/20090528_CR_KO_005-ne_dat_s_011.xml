<teiHeader>
<fileDesc>
<titleStmt>
  <title>จับหนุ่มติดยาย่องลักเครื่องเพชรบ้านผู้พิพากษา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14690/%e0%b8%88%e0%b8%b1%e0%b8%9a%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%95%e0%b8%b4%e0%b8%94%e0%b8%a2%e0%b8%b2%e0%b8%a2%e0%b9%88%e0%b8%ad%e0%b8%87%e0%b8%a5%e0%b8%b1%e0%b8%81%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b9%80%e0%b8%9e%e0%b8%8a%e0%b8%a3%e0%b8%9a%e0%b9%89%e0%b8%b2%e0%b8%99%e0%b8%9c%e0%b8%b9%e0%b9%89%e0%b8%9e%e0%b8%b4%e0%b8%9e%e0%b8%b2%e0%b8%81%e0%b8%a9%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>จับหนุ่มติดยาย่องลักเครื่องเพชรบ้านผู้พิพากษา</headline>
<lead>ตำรวจกรุงเก่า โชว์ฝีมือลากคอหนุ่มติดยาบ้า ตระเวนลักทรัพย์บ้านคนมีฐานะ ไม่เว้นแม้กระทั่งบ้านผู้พิพากษาศาลแขวง รับสารภาพเอาเงินไปเสพยาบ้า ในขณะที่เทศบาลนครพระนครศรีอยุธยาตั้งอาสาเฝ้ามิเตอร์น้ำ 59 ชุมชน</lead>
<neck></neck>
<body><p>เมื่อเวลา 06.00 น.<date when="25520528">วันที่ 28 พ.ค.</date> พ.ต.ท.มนัสเวท ทองอิ่ม สว.สส.สภ.พระนครศรีอยุธยา เปิดเผยว่าได้ร่วมกับชุดสืบสวนทำการจับกุมตัวนายธวัช เรืองศรี อายุ 35 ปี ขณะกำลังนอนหลับอยู่ภายในบ้านเลขที่ 68/1 ม. 1 ต.หอรัตนไชย อ.พระนครศรีอยุธยา หลังจากสืบทราบว่านายธวัช เป็นคนร้ายลักทรัพย์ตามบ้านเรือนประชาชน ปรากฎว่าพบยาบ้าจำนวน 3 เม็ดอยู่ในกระเป๋ากางเกง และยังพบสร้อยเพชร 1 เส้น ต่างหู และพระเครื่องจำนวนหนึ่ง</p>
<p>จากการสอบสวนทราบว่า ก่อนหน้านี้นายธวัช ได้เข้าไปลักทรัพย์ที่บ้านของหัวหน้าผู้พิพากษาศาลแขวงจังหวัดพระนครศรีอยุธยา <date when="25520524">วันที่ 24 พ.ค.</date>เวลา 12.00 น. ได้ทรัพย์สินหลายรายการเป็นเงินสดจำนวนหนึ่ง เข็มขัด สร้อยเพชร เลสข้อมือ โดยบางอย่างได้นำไปขายที่ร้านทองย่านวิทยาลัยอาชีวศึกษาพระนครศรีอยุธยา แต่สร้อยเพชรและต่างหูยังไม่กล้าขาย และ<date when="25520526">วันที่ 26 พ.ค.</date>ยังไปลักทรัพย์บ้านคหบดีใกล้กับวัดปราสาท ต.หัวรอ อ.พระนครศรีอยุธยา ได้พระเครื่องจำนวนหนึ่ง ซึ่งนายธวัชให้การรับสารภาพว่าจะตระเวนไปลักทรัพย์ตามบ้านเรือนของคนที่มีฐานะ โดยเลือกบ้านที่ไม่มีคนอยู่เวลากลางวัน แล้วนำเงินไปซื้อยาบ้ามาเสพ จนท.จึงควบคุมตัวไว้ดำเนินคดี</p>
<p>ขณะเดียวกัน พ.อ.อ.สุวัฒน์ สรรพโกศลกุล รองนายกเทศมนตรีเทศบาลนครพระนครศรีอยุธยา ได้ประสานกับพ.ต.อ.สมบัติ ชูชัยยะ ผกก.สภ.พระนครศรีอยุธยา เพื่อตั้งอาสาสมัครเฝ้าระวังการขโมยมิเตอร์น้ำประปาในเขตเทศบาลซึ่งยังหายเฉลี่ยวันละ 5-10 ตัว</p></body>
</news>
