<teiHeader>
<fileDesc>
<titleStmt>
  <title>"ไอซีที"โอดงบปี'53โดนหั่น หวั่นโครงข่ายGINสะดุด ร้อง "คลัง"หาเงินกู้มาโปะ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160459  </bibl>
</sourceDesc>
</fileDesc>
</teiHeader>
<news>
<headline>"ไอซีที"โอดงบ<date when="2553----">ปี'53</date>โดนหั่น หวั่นโครงข่ายGINสะดุด ร้อง "คลัง"หาเงินกู้มาโปะ</headline>
<lead></lead>
<neck></neck>
<body><p>นายสือ ล้ออุทัย ปลัดกระทรวงเทคโนโลยีสารสนเทศ และการสื่อสาร หรือ (ไอซีที) เปิดเผยว่า ตามที่รัฐบาลได้ตัดงบประมาณ<date when="2553----">ปี 2553</date> ของทุกหน่วยงานภาครัฐลง ได้ส่งผลกระทบต่อโครงการต่างๆของ กระทรวงไอซีทีด้วยเช่นกัน โดยเฉพาะโครงการพัฒนาเครือข่ายสื่อสารข้อมูลเชื่อมโยงหน่วยงานภาครัฐ(Government Information Network : GIN)ซึ่งเป็นโครงการขยายการเชื่อมโยงข้อมูลราชการเข้าสู่ระดับอำเภอและตำบล จากเดิมกระทรวงไอซีทีของบประมาณไป 400 กว่าล้านบาท พบว่ามีการตัดลดลงกว่า 30% และงบที่ขาดหายไปอาจต้องใช้วิธีการขอให้กระทรวงการคลัง หากู้เงินมาชดเชยเพื่อให้ทำโครงการได้ต่อไป </p>
<p>นอกจากนี้พบว่า โครงการระบบจดหมายอิเล็กทรอนิกส์กลางภาครัฐ (mail.go.th) ซึ่งจะให้บริการแก่หน่วยงานภาครัฐ เข้ามาใช้บริการอีเมลโดยไม่คิดค่าใช้จ่ายนั้น ทางไอซีทีได้ยื่นของบฯไป 75 ล้านบาท เพื่อรองรับการใช้งานให้ได้ 3 แสนราย<date notAfter="25531231"><offset>ภายใน</offset>ปี 2553</date> แต่ถูกสำนักงบประมาณ ตัดงบออกเหลือเพียง 25 ล้านบาท ทำให้จำนวนผู้ใช้ไม่เป็นไปตามเป้าที่ คณะรัฐมนตรี (ครม.)ตั้งไว้3แสนราย หรือจะได้แค่เพียง1แสนรายเท่านั้น</p>
<p> "ครม.มีมติให้ข้าราชการ และพนักงานของรัฐเลิกใช้ฟรีเมล์ของเอกชน โดยเฉพาะของต่างประเทศ(Hotmail และYahoo) เพื่อรักษาความปลอดภัยของข้อมูลข่าวสารภาครัฐ หากมีการตัดงบในส่วนนี้ จะทำให้ไม่ได้ผลตามเป้าที่ครม.ตั้งไว้ และจะไม่ส่งผลให้ข้าราชการเลิกใช้ฟรีเมล์ของต่างประเทศ" นายสือ กล่าว </p>
<p> สำหรับระบบจดหมายอิเล็กทรอนิกส์กลางภาครัฐ ทาง ไอซีทีได้ดำเนินงานร่วมกับผู้ให้บริการ 3 ราย ได้แก่ สำนักงานเทคโนโลยีสารสนเทศภาครัฐ (สบทร.) ทีโอที และ กสท ซึ่งทั้ง 3 รายมีเซิร์ฟเวอร์เป็นของตัวเอง และให้พื้นที่ในการรับส่งข้อมูล 3 กิกะไบต์/ราย มีระบบป้องกันไวรัส สแปม เมล และเก็บข้อมูลการจราจรทางคอมพิวเตอร์ ตามข้อบังคับของ พรบ.ว่าด้วยการกระทำความผิดทางคอมพิวเตอร์<date when="2550----">พ.ศ.2550</date> </p></body>
</news>
