<teiHeader>
<fileDesc>
<titleStmt>
  <title>�เอสเอ็มอีแบงก์� ลั่นลุยปล่อยกู้สินเชื่อจากสมอง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-11 09:59:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000052133  </bibl>
</sourceDesc>
</fileDesc>
</teiHeader>
<news>
<headline>�เอสเอ็มอีแบงก์� ลั่นลุยปล่อยกู้สินเชื่อจากสมอง</headline>
<lead>�เอสเอ็มอีแบงก์� เผยยอดปล่อยกู้โครงการแปลงสมองเป็นทุนปล่อยกู้ไปแล้วกว่า 113 ราย วงเงินเกือบ 80 ลบ. เกิดเป็นหนี้เน่าเพียง 10% ลั่นเดินหน้าปล่อยกู้ต่อ กรมทรัพย์สินฯ ระบุพร้อมเปิดให้ผู้ประกอบการที่มีเครื่องหมายการค้าและสิทธิบัตรในผลิตภัณฑ์ต่าง ๆ นำมาใช้ขอกู้เงินจากเอสเอ็มอีแบงก์ได้โดยไม่ต้องใช้หลักทรัพย์อื่นค้ำประกัน</lead>
<neck></neck>
<body><p> นายจักรกริช จักราบาตร ผู้จัดการส่วนวิเคราะห์สินเชื่อ ธนาคารพัฒนาวิสาหกิจขนาดกลางและขนาดย่อมแห่งประเทศไทย (เอสเอ็มอีแบงก์) กล่าวว่า หลังดำเนินโครงการแปลงสินทรัพย์เป็นทุน มา<date from="2547----">ตั้งแต่ปี 2547</date> ตอนนี้มีผู้ได้รับเงินกู้ไปแล้ว 113 ราย เป็นวงเงินรวม 78.9 ล้านบาท ในขณะที่เกิดเป็นหนี้ที่ไม่ก่อให้เกิดรายได้ หรือ เอ็นพีแอลเพียง 10% เท่านั้น ซึ่งถือยอมรับได้ แม้ว่าสินเชื่อประเภทนี้จะมีความเสี่ยงสูง เนื่องจากเป็นหลักทรัพย์ที่ไม่มีตัวตน ซึ่งจากผลสำเร็จดังกล่าว ธนาคารได้เตรียมขยายการปล่อยกู้เพิ่มโดยไม่จำกัดจำนวน โดยผู้ที่จะขอกู้ต้องมีทรัพย์สินทางปัญญา ที่ได้รับหนังสือรับรองจากกรมทรัพย์สินทางปัญญามายืนยัน และต้องเป็นผู้ที่มีความชัดเจนด้านรายได้ที่ให้ธนาคารตรวจสอบได้ แต่ถ้าหากเป็นผู้ประกอบการรายใหม่ที่ยังไม่เคยประกอบการมีรายได้มาก่อน จะต้องมีแผนธุรกิจที่มีความเป็นไปได้มาแสดงด้วย โดยสามารถดาวน์โหลดแผนธุรกิจได้ที่เว็บไซต์ www.smebank.co.th</p>
<p> ด้านนายสมศักดิ์ พณิชยกุล ผู้เชี่ยวชาญเฉพาะด้านกฎหมาย กรมทรัพย์สินทางปัญญา กระทรวงพาณิชย์ กล่าวว่า กรมฯ จะช่วยเหลือผู้ประกอบการให้สามารถดำเนินการจดสิทธิบัตรได้ ไปจนถึงการออกหนังสือรับรอง เพื่อให้ธุรกิจเอสเอ็มอีที่มีปัญหาการเงิน มีแหล่งเงินกู้ในระบบ อย่างเช่น ส้มตำน้อยโพธิ์งาม ซึ่งสามารถนำไปจดเป็นเครื่องหมายการค้าได้ และจากการช่วยเหลือผู้ประกอบการที่ผ่านมา พบว่าหลายรายกิจการเดินหน้าได้ด้วยดี เช่น ธุรกิจปุ๋ยวัยจ๊าบ ที่สามารถชำระเงินกู้คืน 500,000 บาทในเวลาอันรวดเร็ว โดยปัจจัยสำคัญอยู่ที่แผนการตลาดเป็นหลัก </p></body>
</news>
