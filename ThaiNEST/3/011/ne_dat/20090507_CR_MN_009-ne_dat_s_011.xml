<teiHeader>
<fileDesc>
<titleStmt>
  <title>จับโชเฟอร์รถบรรทุกใช้ปืนปลอมจี้ร้านทองหาเงินจ่ายค่าห้อง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 16:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051243  </bibl>
</sourceDesc>
</fileDesc>
</teiHeader>
<news>
<headline>จับโชเฟอร์รถบรรทุกใช้ปืนปลอมจี้ร้านทองหาเงินจ่ายค่าห้อง</headline>
<lead>รวบหนุ่มโชเฟอร์รถบรรทุก ควงปืนปลอมบุกจี้ร้านทอง ย่านสุขุมวิท 71 ก่อนขี่ จยย.หลบหนี โชคดีกล้องวงจรปิดจับภาพได้ ตร.ตามจับตัวได้ สารภาพ ติดค่าเช่าห้องหลายเดือน จึงวางแผนจี้ร้านทองเพื่อนำเงินมาจ่าย</lead>
<neck></neck>
<body><p> <date>วันนี้</date> (<date when="25520507">7 พ.ค.</date>) เมื่อเวลา 10.00 น. พ.ต.อ.ชัยวัฒน์ อรัญวัฒน์ ผกก.สน.คลองตัน พ.ต.ต.ชัยพันธ์ เพ็ชรสดศิลป์ สว.สส.สน.คลองตัน พร้อมเจ้าหน้าที่ฝ่ายสืบสวน สน.คลองตัน ร่วมกันแถลงข่าวจับกุม นายทรงยศ หรือ อ๊อด แก้วหล้า อายุ 27 ปี อยู่บ้านเลขที่ 12/160 แฟลต 24 (แฟลตโรงหมู) ผู้ต้องหาตามหมายจับศาลจังหวัดพระโขนง เลขที่ ส.766/2552 ลง<date when="25520505">วันที่ 5 พ.ค.52</date> ในข้อหาชิงทรัพย์โดยมีและใช้อาวุธปืน โดยใช้ยานพาหนะเพื่อสะดวกแก่การพาทรัพย์นั้นไป พร้อมของกลางปืนอัดลม 1 กระบอก ตั๋วจำนำ 1 ใบ รถ จยย.หมายเลขทะเบียน รคท 269 กทม.จำนวน 1 คัน และ กระเป๋าสะพาย 1 ใบ โดยสามารถจับกุมผู้ต้องหาได้ที่ลานจอดรถแฟลตโรงหมู</p>
<p> พ.ต.อ.ชัยวัฒน์ เปิดเผยว่า การจับกุมครั้งนี้สืบเนื่องมาจากเมื่อเวลาประมาณ 15.00 น.<date when="25520504">วันที่ 4 พ.ค.</date>ที่ผ่านมา ผู้ต้องหาได้ทำทีเข้าไปเลือกดูสร้อยคอทองคำภายในร้านทอง �ทองเที่ยงธรรม� ตั้งอยู่เลขที่ 18/1-2 สุขุมวิท 71 แขวงพระโขนงเหนือ เขตวัฒนา โดยให้พนักงานขายนำสร้อยคอทองคำออกมาดูจำนวนหลายเส้น พร้อมกับต่อรองราคาไปเรื่อยๆ โดยใช้เวลาประมาณ 15 นาที จนท้ายสุดก็เลือกเอาสร้อยคอทองคำจำนวน 2 เส้น น้ำหนักเส้นละ 1 บาท รวมราคาประมาณ 30,000 บาท</p>
<p> พ.ต.อ.ชัยวัฒน์ กล่าวต่อว่า ระหว่างที่พนักงานขายกำลังเผลอ ผู้ต้องหาก็ได้ชักปืนปลอมออกมาขู่พนักงาน และบอกว่า ห้ามส่งเสียงดังแล้วยกปืนขึ้นส่ายไปมา ก่อนที่จะรวบสร้อยคอทองคำทั้งสองเส้นดังกล่าว แล้วรีบออกไปขึ้นรถ จยย.ของตัวเอง ที่จอดอยู่หน้าร้านหลบหนีไป หลังจากนั้นเจ้าหน้าที่ฝ่ายสืบสวนได้ตรวจสอบกล้องวงจรปิดภายในร้าน ก็พบว่าสามารถจับภาพคนร้ายเอาไว้ได้ จึงทำการสืบสวนจนทราบว่า ผู้ต้องหาคือคนร้าย จึงได้ขออนุมัติหมายจับ ก่อนเข้าทำการจับกุมตัวได้พร้อมของกลางดังกล่าว เมื่อเวลาประมาณ 18.00 น.<date>วานนี้</date> (<date when="25520506">6 พ.ค.</date>)</p>
<p> จากการสอบสวน นายทรงยศ ให้การรับสารภาพว่า ตนทำอาชีพขับรถบรรทุกให้กับบริษัทเอกชนแห่งหนึ่ง และได้ติดค่าเช่าห้องแฟลตที่พักอยู่มาหลายเดือนแล้ว เจ้าของห้องก็เตรียมจะไล่ตนออก จึงได้วางแผนจี้ร้านทองเพื่อหาเงินจ่ายค่าเช่าห้อง โดยไปซื้อปืนอัดลมมาก่อเหตุ แล้วหลบหนีไปจนกระทั่งมาถูกจับกุมได้ดังกล่าว</p>
<p> พ.ต.อ.ชัยวัฒน์ กล่าวด้วยว่า จากการตรวจสอบประวัติของผู้ต้องหาพบว่า เคยถูกจับกุมในคดีครอบครองยาบ้า ในท้องที่ สน.ทองหล่อ เมื่อปีที่แล้ว ขณะนี้อยู่ระหว่างประกันตัว และยังมาก่อเหตุดังกล่าวจนถูกจับกุมได้อีก อย่างไรก็ตาม ได้แจ้งข้อหาชิงทรัพย์โดยมีและใช้อาวุธปืน โดยใช้ยานพาหนะเพื่อสะดวกแก่การพาทรัพย์นั้นไป ก่อนนำตัวผู้ต้องหาส่งพนักงานสอบสวน ดำเนินคดีตามกฎหมายต่อไป</p></body>
</news>
