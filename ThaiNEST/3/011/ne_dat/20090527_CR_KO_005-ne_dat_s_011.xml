<teiHeader>
<fileDesc>
<titleStmt>
  <title>191เปิดโครงการฝึกสุนัขอาสารุ่น2"ปะ ฉะ ดะ"โชว์จับยาบ้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090527/14578/191%e0%b9%80%e0%b8%9b%e0%b8%b4%e0%b8%94%e0%b9%82%e0%b8%84%e0%b8%a3%e0%b8%87%e0%b8%81%e0%b8%b2%e0%b8%a3%e0%b8%9d%e0%b8%b6%e0%b8%81%e0%b8%aa%e0%b8%b8%e0%b8%99%e0%b8%b1%e0%b8%82%e0%b8%ad%e0%b8%b2%e0%b8%aa%e0%b8%b2%e0%b8%a3%e0%b8%b8%e0%b9%88%e0%b8%992%e0%b8%9b%e0%b8%b0%e0%b8%89%e0%b8%b0%e0%b8%94%e0%b8%b0%e0%b9%82%e0%b8%8a%e0%b8%a7%e0%b9%8c%e0%b8%88%e0%b8%b1%e0%b8%9a%e0%b8%a2%e0%b8%b2%e0%b8%9a%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>191เปิดโครงการฝึกสุนัขอาสารุ่น2"ปะ ฉะ ดะ"โชว์จับยาบ้า</headline>
<lead>"ตำรวจ 191" เปิดโครงการฝึกสุนัขบ้านอาสารุ่น 2 ช่วยงานราชการ " จับยาเสพติด-ป้องกันเหตุร้าย " ขณะที่ตำรวจชุด"ปะ ฉะ ดะ"โชว์จับโจ๋ส่งยาเสพติดขายหน้าแมนชั่นดัง</lead>
<neck></neck>
<body><p>เมื่อเวลา 16.00 น.<date when="25520527">วันที่ 27 พ.ค.</date> พล.ต.ต.ฉันทวิทย์ รามสูต ผู้บังคับการตำรวจปฏิบัติการพิเศษ (ผบก.ตปพ.) กล่าวว่า กองบังคับการตำรวจปฏิบัติการพิเศษเตรียมเปิดโครงการฝึกสุนัข PK -9 (สุนัขประชาอาสา) ของกองกำกับการ 5 (บก.ตปพ.) ครั้งที่ 2 ฝึกสุนัขใช้งานด้านการปราบปรามยาเสพติด ป้องกันการก่อการร้ายและการก่อวินาศกรรม โดยเปิดรับฝึกสุนัขเลี้ยงของประชาชนที่เลี้ยงตามบ้าน ให้มีส่วนร่วมในการปฏิบัติงานของเจ้าหน้าที่ตำรวจ เริ่มฝึกอบรม 2 วัน<date from="25520606" to="25520607">ระหว่างวันที่ 6-7 มิ.ย.</date>นี้ รับสมัครเฉพาะสุนัขพันธ์ใหญ่เท่านั้น</p>
<p>เช่น เยอรมันเชพเพอด (อัลเซเชี่ยน) ร็อตไวเลอร์ มาลินัว เบอร์แมน ไทยหลังอาน หรือพันผสม อายุระหว่าง 6 เดือน ถึง 2 ปี ณ บริเวณสนามฝึก กองกำกับการ 5 (สุนัขตำรวจ) ถ.วิภาวดีรังสิต กทม. สอบถามรายละเอียดเพิ่มเติม 025739942. 025737125. และ 02573481</p>
<p>พล.ต.ต.ฉันทวิทย์ กล่าวต่อว่า สุนัขมีความสามารถพิเศษในการดมกลิ่น ทั้งกลิ่นตัวมนุษย์ กลิ่นยาเสพติด กลิ่นประกอบวัตถุระเบิด เป็นต้นและมีคุณสมบัติพิเศษของพฤติกรรมในด้านการค้นหา หากได้รับการฝึกฝนก็สามารถกลับไปใช้ชีวิตตามปกติได้ แต่หากมีเหตุร้ายเกิดขึ้นเจ้าหน้าที่ตำรวจสถานที่เกิดเหตุ ต้องการความช่วยเหลือก็จะร้องจากผู้ที่อยู่ใกล้ที่เกิดเหตุมากที่สุดจะได้รวดเร็วทันท่วงทีต่อเหตุการณ์ต่างๆ นับว่าประหยัดงบประมาณได้ในระดับหนึ่ง</p>
<p>ขณะที่เมื่อเวลา 13.00 น.<date when="25520527">วันที่ 27 พ.ค.52</date>  ขณะะที่เจ้าหน้าที่ตำรวจชุดปะฉะดะของกองบังคับการตำรวจนครบาล 1 นำโดย ร.ต.อ.วิโรจน์ รัตนไตรเจริญ ออกตรวจพื้นที่ดูแลความสงบเรียบร้อยผ่านมาบริเวรหน้าอาคารแมนชั่นแห่งหนึ่ง ถนนเทียมร่วมมิตรย่านห้วยขวาง พบชายวัยรุ่นทราบภายหลังชื่อนายสุจินดา จุฬา อายุ 18 ปี อยู่บ้านเลขที่ 702/39 ซ.พหลโยธิน 32 แขวงจันทร์เกษม เขตจตุจักร กทม.ขี่รถจักรยานยนต์ฮอนด้ารุ่นฟิโน่ ผ่านมาบริเวณดังกล่าวจึงได้เรียกตรวจค้นปรากฎว่าพบยาเสพติดประเภทยาไฟว์ไฟว์จำนวน 1 แผงแผงละ 10 เม็ดและยาเสพติดประเภทยาเคอีกจำนวน 10 ขวดซุกซ่อนอยู่ภายในกล่องกระดาษท้ายรถก่อนที่จะควบคุมตัวผู้ต้องหาไปทำการสอบสวน</p>
<p> จากการสอบสวนนายสุจินดาให้การรับสารภาพว่ารับจ้างจากชายผู้หนึ่งไม่ทราบชื่อให้นำยาเสพติดดังกล่าวมาส่งให้ลูกค้าภายในแมนชั่นดังกล่าว  โดยผู้จ้างวานได้นำกล่องที่บรรจุยาเสพติดไปทิ้งไว้บริเวณแยกเกษตรและให้ตนนำมาส่งจำหน่ายให้กับลูกค้ายาเคขายขวดละ 1,500 บาทส่วนยาไฟว์ไฟว์จำหน่ายเม็ดละ 200 บาทโดยจะได้รับค่าจ้างประมาณ 1,000 บาท เบื้องต้นเจ้าหน้าที่แจ้งข้อหามียาเสพติดให้โทษประเภท 2(ยาเค)และยาเสพติดให้โทษประเภท 3 (ยาไฟว์ไฟว์)ส่งพนักงานสอบสวนสน.ห้วยขวางดำเนินคดีตามกฎหมายต่อไป</p></body>
</news>
