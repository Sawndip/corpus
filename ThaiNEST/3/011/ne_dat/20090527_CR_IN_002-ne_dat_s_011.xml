<teiHeader>
<fileDesc>
<titleStmt>
  <title>เลขาฯปปท.ยันพบข้อมูลผู้บริหารกบข.ผิดจริง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 19:04:45  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173355  </bibl>
</sourceDesc>
</fileDesc>
</teiHeader>
<news>
<headline>เลขาฯปปท.ยันพบข้อมูลผู้บริหารกบข.ผิดจริง</headline>
<lead>เลขาธิการ ป.ป.ท.ยืนยัน มีข้อมูลผู้บริหารระดับสูง กบข.ผิดจริง ใช้ข้อมูลภายในซื้อขายหุ้นดักหน้า ขณะที่รัฐมนตรียุติธรรม นัดประชุม <date when="25520603">3 มิ.ย.</date>นี้</lead>
<neck></neck>
<body><p>นายธาริต เพ็งดิษฐ์ เลขาธิการป้องกันและปราบปรามการทุจริตในภาครัฐ (ป.ป.ท.) เปิดเผยว่า นายพีระพันธุ์ สาลีรัฐวิภาค รัฐมนตรีว่าการกระทรวงยุติธรรม นัดประชุมคณะทำงานชุดตรวจสอบกองทุนบำเหน็จบำนาญข้าราชการ (กบข.) ใน<date when="25520603">วันที่ 3 มิถุนายน</date>นี้ เวลา 13.30 น. เพื่อพิจารณาถึงความถูกต้องในเอกสารข้อมูลจากการตรวจสอบรวม 44 หน้า</p>
<p>เลขาธิการ ป.ป.ท. ยืนยันว่า คณะทำงานตรวจสอบพบผู้บริหารระดับสูงของ กบข. มีความผิด กรณีใช้ข้อมูลภายใน (อินไซเดอร์เทรด) ทำการซื้อขายหุ้นดักหน้าและหลังการขายหุ้นของกองทุน กบข. ซึ่งหากการประชุมร่วมกับรัฐมนตรีว่าการกระทรวงยุติธรรม มีมติไปในทิศทางเดียวกัน ก็จะส่งเรื่องให้คณะกรรมการป้องกันและปราบปรามการทุจริตแห่งชาติ (ป.ป.ช.) พิจารณาชี้มูลความผิดต่อไป อย่างไรก็ตาม ยอมรับว่าหนักใจ หากผลสอบของคณะกรรมการชุดที่กระทรวงการคลัง แต่งตั้งขึ้นออกมายืนยันว่ากองทุนและผู้บริหารของ กบข.ไม่มีความผิด</p></body>
</news>
