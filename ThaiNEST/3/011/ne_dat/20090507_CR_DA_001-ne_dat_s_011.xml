<teiHeader>
<fileDesc>
<titleStmt>
  <title>เลขาฯศาล พอใจตร.เร่งคลายคดีปาระเบิดศาล รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-07 15:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198471&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เลขาฯศาล พอใจตร.เร่งคลายคดีปาระเบิดศาล รธน.</headline>
<lead></lead>
<neck></neck>
<body><p><date>วันนี้</date>(<date when="25520507">7 พ.ค.</date>) นายพสิษฐ์ ศักดาณรงค์ เลขานุการประธานศาลรัฐธรรมนูญ เปิดเผยภายหลังเข้าหารือกับ พล.ต.อ.พัชรวาท วงษ์สุวรรณ ผู้บัญชาการตำรวจแห่งชาติ หนึ่งในนั้นเป็นกรณีที่คนร้ายยิงลูกระเบิดชนิดเอ็ม 79 ใส่ที่ทำการศาลรัฐธรรมนูญ ซึ่ง พล.ต.อ.พัชรวาท ระบุว่า เริ่มมีความชัดเจนในเรื่องกลุ่มผู้ก่อเหตุแล้ว ส่วนสาเหตุคาดว่าน่าจะมาจากคำวินิจฉัยของศาลรัฐธรรมนูญ นอกจากนี้ยังขอให้ พล.ต.อ.พัชรวาท ขยายผลกรณีนายสินธิ ลิ้มทองกุล ระบุว่า ทหารยศจ่าสิบเอก ที่ยิงลูกระเบิดชนิดเอ็ม 79 ใส่นายสนธิ เป็นบุคคลเดียวกันที่ยิงลูกระเบิดชนิดเอ็ม 79 ใส่กลุ่มคนเสื้อเหลืองที่ชุมนุมที่ท่าอากาศยานดอนเมืองและที่ทำการศาลรัฐธรรมนูญ ซึ่ง พล.ต.อ.พัชรวาท เห็นพร้องว่ามีความเชื่อมโยงกัน</p>
<p>อย่างไรก็ตาม นายพสิษฐ์ ระบุว่า รู้สึกพอใจในความคืบหน้าการคลี่คลายคดีของเจ้าหน้าที่ตำรวจ จึงอยากให้ประชาชนวางใจการทำงานของสำนักงานตำรวจแห่งชาติ พร้อมกล่าวว่า สถาบันศาลเป็นสถาบันสำคัญแต่ก็เป็นสถาบันเดียวที่ถูกยิง หลังมีข่าวออกมาก่อนหน้าว่าจะตกเป็นเป้า จึงไม่อยากนิ่งนอนใจ.
</p></body>
</news>
