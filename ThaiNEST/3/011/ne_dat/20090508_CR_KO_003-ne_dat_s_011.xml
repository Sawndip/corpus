<teiHeader>
<fileDesc>
<titleStmt>
  <title>ผัวโหดซ้อมเมียตาย-สำนึกผิดร่ำไห้ขอโทษ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090508/12176/%e0%b8%9c%e0%b8%b1%e0%b8%a7%e0%b9%82%e0%b8%ab%e0%b8%94%e0%b8%8b%e0%b9%89%e0%b8%ad%e0%b8%a1%e0%b9%80%e0%b8%a1%e0%b8%b5%e0%b8%a2%e0%b8%95%e0%b8%b2%e0%b8%a2%e0%b8%aa%e0%b8%b3%e0%b8%99%e0%b8%b6%e0%b8%81%e0%b8%9c%e0%b8%b4%e0%b8%94%e0%b8%a3%e0%b9%88%e0%b8%b3%e0%b9%84%e0%b8%ab%e0%b9%89%e0%b8%82%e0%b8%ad%e0%b9%82%e0%b8%97%e0%b8%a9.html  </bibl>
</sourceDesc>
</fileDesc>
</teiHeader>
<news>
<headline>ผัวโหดซ้อมเมียตาย-สำนึกผิดร่ำไห้ขอโทษ</headline>
<lead>สามีวัย 48 ทุบตีภรรยาตัวเองจนเสียชีวิตภายในกระท่อม ให้การกับตำรวจยอมรับในความผิด แต่ไม่ยอมปริปากถึงสาเหตุที่ต้องทำร้าย</lead>
<neck></neck>
<body><p>(<date when="25520508">8พ.ค.</date>) เวลา 10.00 น. พ.ต.ท.วิรัตชัย วังพัฒน์ สารวัตรเวรสภ.โพธิ์ทอง จ.อ่างทอง รับแจ้งเหตุหญิงถูกสามีซ้อมเสียชีวิต ภายในกระท่อมไม่มีเลขที่ หมู่ที่ 6 ต.องค์รักษ์ อ.โพธิ์ทอง จ.อ่างทอง หลังรับแจ้งจึงเดินทางไปตรวจสอบพร้อมแพทย์เวรโรงพยาบาลโพธิ์ทอง  ที่เกิดเหตุภายในกระท่อมพบศพนางปิยมาส ตันตระกูล อายุ 44 ปี อยู่บ้านเลขที่ 49 หมู่ที่ 5 ต.พิกุลทอง อ.ท่าช้าง จ.สิงห์บุรี นอนเสียชีวิตอยู่บนที่นอนในสภาพร่างกายมีร่องรอยเขียวช้ำไปทั่วทั้งตัว นอกจากนั้นพบนายสนอง อยู่บาล อายุ 48 ปี สามีของนางปิยมาสนั่งดื่มเหล้าอยู่กับศพนางปิยมาส เจ้าหน้าที่ตำรวจจึงควบคุมตัวมาสอบสวนจึงทราบว่า นายสนองเป็นคนลงมือฆ่านางปิยมาสภรรยาเสียชีวิตเอง</p>
<p>จากการสอบสวนนายพิทักษ์ อ่ำคิด อายุ 36 ปี ผู้ใหญ่บ้านหมู่ที่ 6 ต.องค์รักษ์ อ.โพธิ์ทอง จ.อ่างทอง ทราบว่า นายสนอง และนางปิยมาส เป็นคนจังหวัดสิงห์บุรีได้มาอาศัยกระท่อมดังกล่าวทำมาหากิน<date from="2548----">ตั้งแต่ปี 2548</date> ซึ่งทุกวันนายสนองจะดื่มเหล้าเมาและซ้อมนางปิยมาสเป็นประจำ โดยก่อนเกิดเหตุเมื่อ15.30 <date when="25520507">วันที่ 7 พ.ค.</date> นายสนองได้ซ้อมนางปิยมาสอยู่หน้าบ้านโดยใช้ไม้หน้าสามตี จากนั้นก็ลากเข้าไปซ้อมต่อภายในกระท่อม</p>
<p> ด้านนายสนอง สามี หลังจากถูกจับกุมเจ้าหน้าที่พามาเคารพศพ นายสนองซึ่งยังมีอาการมึนเมา ได้ร้องไห้ขอโทษนางปิยมาส และได้กล่าวว่า ไม่ได้ตั้งใจที่จะทำให้นางปิยมาสเสียชีวิ ตโดยไม่ได้บอกถึงสาเหตุที่ทำร้ายร่างกายนางปิยมาสแต่อย่างใด</p>
<p>พ.ต.ท.วิรัตชัย กล่าวว่า จากการสอบสวนนายสนอง ให้การยอมรับว่าเป็นคนลงมือทบตีภรรยาตัวเองกระทั่งเสียชีวิต   ซึ่งทราบว่านายสนองจะทุบตีนางปิยมาสเป็นประจำโดยนางปิยมาสไม่ได้ต่อสู้แต่อย่างใด เป็นที่น่าเวทนาแก่ผู้ที่พบเห็นเป็นประจำ และเหตุการณ์ที่เกิดขึ้นนายสนองได้ทำร้ายนางปิยมาส ตั้งแต่ตอนเย็นของ<date when="25520507">วันที่ 7</date> ต่อเนื่องไปจนถึงช่วงค่ำ  โดยคาดว่านางปิยมาสจะเสียชีวิตตั้งแต่ช่วงคืนวันเดียวกัน</p></body>
</news>
