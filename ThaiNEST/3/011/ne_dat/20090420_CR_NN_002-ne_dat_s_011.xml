<teiHeader>
<fileDesc>
<titleStmt>
  <title>ทนาย นปช. ร้องศาลปล่อยตัว �3 แกนนำ� ตาม ป.วิ อาญา ม. 90 อ้างคุมขังมิชอบ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=157918  </bibl>
</sourceDesc>
</fileDesc>
</teiHeader>
<news>
<headline>ทนาย นปช. ร้องศาลปล่อยตัว �3 แกนนำ� ตาม ป.วิ อาญา ม. 90 อ้างคุมขังมิชอบ</headline>
<lead></lead>
<neck></neck>
<body><p>ที่ศาลอาญา ถ.รัชดาภิเษก <date when="25520420">วันที่ 20 เม.ย.52</date> เวลา 10.00 น. นายคารม พลทะกลาง ทนายความแกนนำแนวร่วมประชาธิปไตยต่อต้านเผด็จการแห่งชาติ ( นปช.) ได้ยื่นคำร้องขอปล่อยตัวนายวีระ มุสิกพงศ์ , นายณัฐวุฒิ ใสยเกื้อ และ นพ.เหวง โตจิราการ แกนนำ นปช. ผู้ต้องหาที่ 1-3 คดีปลุกระดมมวลชนโดยวีธีการใด เพื่อให้ละเมิดกฎหมายแผ่นดิน และมั่วสุมตั้งแต่ 10 คนขึ้นไปก่อความวุ่นวายในบ้านเมือง ตามประมวลกฎหมายอาญา มาตรา 116 และ 215 ตามประมวลวิธีพิจารณาความอาญา มาตรา 90 เนื่องจากถูกคุมขังโดยมิชอบ</p>
<p>โดยคำร้องสรุปว่า เมื่อ<date when="25520412">วันที่ 12 เม.ย.</date> นายอภิสิทธิ์ เวชชาชีวะ นายกรัฐมนตรี ได้ประกาศสถานการณ์ฉุกเฉินที่มีความร้ายแรง ในเขตพื้นที่กรุงเทพ ฯ โดยไม่ได้รับความเห็นชอบจากคณะรัฐมนตรี ( ครม.)  ถึงแม้<date when="25520417">วันที่ 17 เม.ย.</date> เวลา 09.00 น. จะมีการประชุม ครม. นัดพิเศษ ที่ทำเนียบรัฐบาล แต่ไม่ปรากฏว่า ครม. ได้ความเห็นชอบต่อประกาศสถานการณ์ฉุกเฉิน ฯ ฉบับลง<date when="25520412">วันที่ 12 เม.ย.</date> ทั้งเมื่อนายกรัฐมนตรี ประกาศสถานการณ์ฉุกเฉิน ฯ ไปแล้วไม่ได้ดำเนินการให้ได้รับความเห็นชอบจาก ครม. ภายใน 3 วันตาม พ.ร.ก. การบริหารราชการในสถานการณ์ฉุกเฉิน <date when="2548----">พ.ศ.2548</date>  ดังนั้นการประกาศดังกล่าวจึงต้องสิ้นสุดลงหรือถูกยกเลิกไปใน<date when="25520415">วันที่ 15 เม.ย.</date> ตามมาตรา 5 ของ พ.ร.ก.ฉุกเฉิน ฯ ซึ่งการที่พนักงานสอบสวนจับกุมและควบคุมตัวผู้ต้องหาทั้งสาม หลังจากที่เข้ามอบตัวเมื่อ<date when="25520414">วันที่ 14 เม.ย.</date> โดยควบคุมตัวเป็นเวลา 48 ชั่วโมงจนถึง<date when="25520416">วันที่ 16 เม.ย.</date> แล้ว พ.ต.ท.ทินกร สมวันดี พนักงานสอบสวน สน.ดุสิต ได้ยื่นคำร้องฝากขังครั้งที่ 1 เป็นเวลา 12 วันต่อศาลอาญา แต่ภายหลังศาลมีคำสั่งยกคำร้อง และไม่รับตัวผู้ต้องหาไว้ควบคุม และศาลไม่ได้อนุญาตให้ฝากขังผู้ต้องหาตามประมวลวิธีพิจารณาความอาญา เนื่องจากเห็นว่าพนักงานสอบสวนมีอำนาจควบคุมตัวอยู่แล้วตาม พ.ร.ก.ฉุกเฉิน ฯ มาตรา 11 และ 12 เมื่อเห็นว่าประกาศสถานการณ์ฉุกเฉิน ฯ ควรต้องสิ้นสุดลงหรือยกเลิกไปตั้ง<date when="25520415">วันที่ 15 เม.ย.</date>แล้ว การที่พนักงานสอบสวนได้ควบคุมตัวผู้ต้องหาใน<date when="25520416">วันที่ 16 เม.ย.</date> เป็นการจับกุมและควบคุมตัวโดยมิชอบ จึงขอให้ศาลไต่สวนคำร้องโดยด่วนและมีคำสั่งปล่อยตัวผู้ต้องหาทันที  .</p>
<p>ศาลรับคำร้องไว้พิจารณาเพื่อมีคำสั่งต่อไป</p>
<p>นายคารม พลทะกลาง ทนายความ  นปช. กล่าวว่า หากศาลรับคำร้องไว้ไต่สวน ก็ได้เตรียมเอกสาร และพยานบุคคลไว้ 5 ปาก ประกอบด้วยนายสมชาย วงศ์สวัสดิ์ อดีตนายกรัฐมนตรี นายมานิตย์ จิตต์จันทร์กลับ ส.ส.สัดส่วน พรรคเพื่อไทย ซึ่งจะไต่สวนเกี่ยวกับแนวทางปฏิบัติในการประกาศสถานการณ์ฉุกเฉิน ฯ  เพราะสมัยรัฐบาลนายสมชาย เคยประกาศ พ.ร.ก.ฉุกเฉินมาแล้ว  และนายวีระ , นายณัฐวุฒิ และ นพ.เหวง ผู้ต้องหาทั้งสามที่ขอให้ศาลออกหมายเบิกตัวมาไต่สวนที่ศาล อย่างไรก็ดีหากไต่สวนแล้วศาลมีคำสั่งให้ปล่อยตัว โดยเห็นว่าการประกาศสถานการณ์ฉุกเฉิน ฯ ไม่ได้ผ่านความเห็นชอบ ครม. ตามที่กฎหมายบัญญัติไว้ ก็ต้องปล่อยตัวผู้ที่ควบคุมตัวตามประกาศนี้ทุกคน</p>
<p>ด้านนายคำนวณ ชโลปถัมภ์ หนึ่งในทีมทนายความ กล่าวเสริมว่า การยื่นคำร้องให้ไต่สวนเพื่อปล่อยตัวตาม ป. วิอาญา มาตรา 90 จะเป็นการไต่สวนฝ่ายผู้ต้องหาที่เป็นผู้ร้อง เพียงฝ่ายเดียว ซึ่งการยื่นคำร้องทีมทนายความ ได้ศึกษาข้อกฎหมายโดยละเอียดแล้วว่า ข้อกฎหมายชัดเจน ว่า พ.ร.ก.ฉุกเฉิน ฯ  มาตรา 5 , 11 และ 12 นายกรัฐมนตรีจะประกาศสถานการณ์ฉุกเฉิน ฯ ก็ต้องโดยความเห็นชอบของ ครม. แต่จนถึง<date when="25520417">วันที่ 17 เม.ย.</date> ก็ยังไม่ปรากฏว่า ครม. ให้ความเห็นชอบ ดังนั้นประกาศสถานการณ์ฉุกเฉินต้องไม่มีผลบังคับใช้อีกต่อไปโดยผลของกฎหมาย  </p></body>
</news>
