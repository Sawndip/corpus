<teiHeader>
<fileDesc>
<titleStmt>
  <title>�คลัง-คมนาคม� เร่งชงหลายแผนงานเข้าที  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-13 09:32:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000053142  </bibl>
</sourceDesc>
</fileDesc>
</teiHeader>
<news>
<headline>�คลัง-คมนาคม� เร่งชงหลายแผนงานเข้าที</headline>
<lead>�คลัง� ชงแผนฟื้นโครงการ กรอ.เข้าที่ประชุม ครม.<date>วันนี้</date> พร้อมมาตรการภาษีช่วยสถาบันคุ้มครองเงินฝาก �คมนาคม� เสนอแผนฟื้นฟูกิจการ ขสมก.-ร.ฟ.ท.จับตาโครงการเช่ารถเมล์ 4 พันคัน การแยกรถไฟเป็น 2 ส่วน</lead>
<neck></neck>
<body><p>รายงานข่าวจากทำเนียบรัฐบาล เปิดเผยว่า ในการประชุมคณะรัฐมนตรี (ครม.) <date when="25520513">วันที่ 13 พฤษภาคม 2552</date> (<date>วันนี้</date>) กระทรวงการคลังจะเสนอให้ทบทวนมติ ครม.เรื่องโครงการกองทุนเงินกู้ยืมที่ผูกกับรายได้ในอนาคต (กรอ.) เมื่อ<date when="25510325">วันที่ 25 มีนาคม 2551</date> ใหม่อีกครั้ง เพื่อให้รื้อฟื้นโครงการ กรอ.ขึ้นใหม่ สำหรับเด็กนักเรียนนักศึกษา ชั้นปีที่ 1 ภาคเรียนที่ 1 <date notAfter="255304--" notBefore="255205--">ปีการศึกษา 2552</date> เน้นสาขาที่ต้องการหลักและมีความชัดเจนของการผลิตกำลังคนร่วมกับเอกชนเป็นลำดับแรก ตามที่คณะกรรมการกองทุนเพื่อการศึกษากำหนด จากเดิมที่มติ ครม.เห็นชอบให้ดำเนินการเฉพาะเด็กนักเรียนนักศึกษาชั้นปีที่ 1 ภาคเรียนที่ 1 <date notAfter="255204--" notBefore="255105--">ปีการศึกษา 2551</date> เท่านั้น</p>
<p>นอกจากนี้ ยังกำหนดให้ใช้ระเบียบกระทรวงการคลัง ว่าด้วยการบริหารกองทุนเพื่อการศึกษาฉบับที่บังคับใช้อยู่ในปัจจุบันไปพลางก่อน เพื่อให้ กรอ.สามารถให้เงินกู้ยืมแก่เด็กนักเรียนนักศึกษารายใหม่ได้ โดยจะใช้เงินจำนวน 2,100 ล้านบาท จากงบประมาณคงเหลือของ กรอ.ซึ่งการขอความเห็นชอบจาก ครม.ครั้งนี้เป็นไปตามมติของคณะกรรมการกองทุนเพื่อการศึกษา เมื่อ<date when="25520122">วันที่ 22 มกราคม 2552</date> ที่มีมติเห็นชอบการให้กู้ยืมสำหรับผู้กู้ยืม กรอ.<date notAfter="255204--" notBefore="254905--">ตั้งแต่ปีการศึกษา 2549 และปีการศึกษา 2551</date> จนจบหลักสูตร และเห็นควรให้รวมไปถึงนักเรียน นักศึกษา ชั้นปีที่ 1 <date notAfter="255304--" notBefore="255205--">ปีการศึกษา 2552</date> นอกจากนี้ ยังให้เร่งรัดร่างพระราชบัญญัติกองทุนเงินให้กู้ยืมเพื่อการศึกษา (ฉบับที่ ..) พ.ศ.... ซึ่งอยู่ในขั้นนำเสนอของฝ่ายบริหาร เพื่อดำเนินการให้มีผลบังคับใช้ต่อไป</p>
<p>รายงานข่าวกล่าวอีกว่า กระทรวงการคลังยังเสนอให้ ครม.พิจารณาเห็นชอบมาตรการภาษีเพื่อสนับสนุนการดำเนินงานของสถาบันคุ้มครองเงินฝากทั้งการยกเว้นภาษีมูลค่าเพิ่ม การยกเว้นภาษีธุรกิจเฉพาะ และการยกเว้นภาษีรายได้ให้กับสถาบันคุ้มครองเงินฝาก ซึ่งเป็นนิติบุคคลตามกฎหมาย และไม่เข้าลักษณะเป็นบริษัทหรือห้างหุ้นส่วนนิติบุคคลตามประมวลรัษฎากร จึงไม่มีหน้าที่ต้องเสียภาษีเงินได้นิติบุคคล แต่การประกอบกิจการของสถาบันคุ้มครองเงินฝากยังมีภาระภาษี เช่น การขายสินค้าหรือให้บริการอยู่ในบังคับต้องเสียภาษีมูลค่าเพิ่มตามมาตรา 77/2 แห่งประมวลรัษฎากร การประกอบกิจการโดยปกติเยี่ยงธนาคารพาณิชย์อยู่ในบังคับต้องเสียภาษีธุรกิจเฉพาะตามมาตรา 91/2(5) แห่งประมวลรัษฎากรและเสียอากรแสตมป์หากมีการกระทำตราสารที่อยู่ในบังคับต้องเสียอากรแสตมป์</p></body>
</news>
