<teiHeader>
<fileDesc>
<titleStmt>
  <title>สาวใหญ่สมุทรสาครร้องปวีณา หมอตัดท่อปัสสาวะทิ้ง/ทุกข์ข้ามปีฉี่ไม่หยุด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159452  </bibl>
</sourceDesc>
</fileDesc>
</teiHeader>
<news>
<headline>สาวใหญ่สมุทรสาครร้องปวีณา หมอตัดท่อปัสสาวะทิ้ง/ทุกข์ข้ามปีฉี่ไม่หยุด</headline>
<lead></lead>
<neck></neck>
<body><p>เมื่อ<date when="25520430">วันที่ 30 เม.ย.ษายน 2552</date> นางกัลยา อิดอ่อน อายุ 36 ปีชาวบ้านต.แคราย อ.กระทุ่มแบน จ.สมุทรสาคร ร้องทุกข์ต่อ นางปวีณา หงสกุล ประธานมูลนิธิปวีณาฯเพื่อเด็กและสตรีว่า เมื่อ<date notAfter="25510810" notBefore="25510801">ต้นเดือนส.ค.ปี2551</date> แพทย์ รพ.สมุทรสาครวินิจฉัยว่า เป็นมะเร็งลำไส้ใหญ่ จนต้องผ่าตัดลำไส้ใหญ่ ภายหลังผ่าตัดพบว่าก้อนเนื้อที่ตัดออกมาไม่ได้เป็นมะเร็ง ต่อมาหมอผ่าตัดลำไส้ใหญ่เข้าไปแล้วยังได้ตัดมดลูกทิ้งและยังได้ลืมผ้าพันแผลไว้ในช่องคลอด มิหนำซ้ำท่อปัสสาวะที่ส่งไปยังไตถูกตัดขาดด้วย ทำให้ปัจจุบันปัสสาวะจะไหลออกมาตลอดเวลา หลังจากทำการตรวจครั้งล่าสุดคุณหมอบอกว่าให้ไปรักษาตัวต่อที่ รพ.ราชวิถี โดยไม่มีความรับผิดชอบใดๆทั้งสิ้น "ดิฉันถามคุณหมอว่าขาดได้อย่างไร หมอแจ้งว่าอาจจะขาดตอนที่ทำการผ่าตัดครั้งหลังสุดมืออาจจะพลาดไปโดน แฟนจึงถามหมอไปว่าแล้วจะสามารถรักษาได้อย่างไร หมอตอบว่าถ้าจะให้หายจะต้องผ่าตัดอีกครั้งหนึ่งแต่ต้องใช้เวลา ตอนนี้ยังไม่สามารถผ่าตัดได้ต้องรอให้แผลผ่าตัดเดิมแห้งก่อน แต่ในระหว่างนี้จะขอส่งตัวตนไปที่รพ.ราชวิถี เพื่อวินิจฉัยและทำการรักษาต่อไป ดิฉันเห็นว่าสาเหตุที่เกิดขึ้นไม่ได้เป็นความผิดจากตัวเอง และเกรงว่าการรักษาต่อจากนี้ยังไม่รู้ว่าจะเกิดอะไรขึ้นอีก จึงตัดสินใจเดินทางเข้าร้องทุกต่อนางปวีณา"นางกัลยา กล่าว</p>
<p>ภายหลังรับแจ้ง นางปวีณา ได้ประสานไปยัง นายวิทยา แก้วภราดัย รัฐมนตรีว่าการกระทรวงสาธารณสุข เพื่อพาผู้เสียหายเข้าพบขอความเป็นธรรมต่อไป </p></body>
</news>
