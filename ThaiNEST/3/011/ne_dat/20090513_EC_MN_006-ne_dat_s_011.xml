<teiHeader>
<fileDesc>
<titleStmt>
  <title>ชูยุทธศาสตร์อาหารปลอดภัย ขับเคลื่อนครัวไทยบุกตลาดโลก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-13 11:37:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000053208  </bibl>
</sourceDesc>
</fileDesc>
</teiHeader>
<news>
<headline>ชูยุทธศาสตร์อาหารปลอดภัย ขับเคลื่อนครัวไทยบุกตลาดโลก</headline>
<lead>ก.พาณิชย์ ชี้ส่งออกอุตสาหกรรมอาหารยังโตสวนกระแสเศรษฐกิจ ชูยุทธศาสตร์อาหารปลอดภัยบุกตลาดโลก ระบุต่างชาติไม่หวั่นหวัดใหญ่ <date when="2552----">2009</date> แห่ร่วม THAIFEX ตั้งเป้าเงินสะพัด 87 ล้านเหรียญ</lead>
<neck></neck>
<body><p>นายศิริพล ยอดเมืองเจริญ ปลัดกระทรวงพาณิชย์ กล่าวในการเปิดงานแสดงสินค้าอาหาร THAIFEX-World of Food ASIA <date when="2552----">2009</date> ว่า แม้เศรษฐกิจของโลกจะชะลอตัว แต่สำหรับกลุ่มอุตสาหกรรมอาหารถือว่าได้รับผลกระทบน้อยที่สุด และการส่งออกอาหารไทยยังมีแนวโน้มขยายตัว โดย<date>ปีนี้</date> (<date when="2552----">2552</date>) คาดว่า ประเทศไทยจะมีมูลค่าส่งออกกว่า 22,000 ล้านเหรียญสหรัฐ ซึ่งใน<date from="25520101" to="25520630">ช่วงไตรมาส 1 และ 2</date> ตัวเลขการส่งออกอาจจะปรับลดลงเล็กน้อย แต่จากความต้องการอาหารไทยของผู้บริโภคในตลาดโลกยังมีอยู่ต่อเนื่อง โดยเฉพาะกลุ่มไก่และกุ้งแช่แข็ง � แปรรูป ผลไม้ และผักสด รวมถึงผลิตภัณฑ์เกษตรอื่นๆ จะช่วยกระตุ้นยอดส่งออกใน<date notAfter="25521231" notBefore="25520701">ช่วงครึ่งปีหลัง</date>ให้ปรับสูงขึ้นได้</p>
<p>อย่างไรก็ตาม สิ่งสำคัญที่จะผลักดันสินค้าอาหารไทยสู่ตลาดโลกได้นั้น ภาครัฐจะใช้ยุทธศาสตร์ด้านอาหารปลอดภัย ได้มาตรฐานสากล รับผิดชอบต่อสิ่งแวดล้อม มีระบบตรวจสอบย้อนหลังตั้งแต่วัตถุดิบ จนถึงกระบวนการส่งออก</p>
<p>สำหรับการจัดงาน THAIFEX ฯ ครั้งนี้ แม้จะอยู่ในช่วงไข้หวัดใหญ่สายพันธุ์ใหม่ <date when="2552----">2009</date> ระบาย แต่ต่างชาติยังมาร่วมงานเช่นเดิม ไม่มีการยกเลิก เพราะมั่นใจในระบบป้องกันโรคของไทย</p>
<p>ทั้งนี้ มีบริษัทเข้าร่วมทั้งในประเทศและต่างประเทศกว่า 1,100 บริษัท กว่า 2,100 คูหา เป็นต่างชาติกว่า 140 บริษัท จาก 21 ประเทศทั่วโลก เช่น สหรัฐฯ ญี่ปุ่น ตะวันออกกลาง อาเซียน เป็นต้น ตั้งเป้าจะมีผู้เข้าชมงานไม่ต่ำกว่า 1 แสนคน และวงเงินสะพัดในงานกว่า 87 ล้านเหรียญฯ </p></body>
</news>
