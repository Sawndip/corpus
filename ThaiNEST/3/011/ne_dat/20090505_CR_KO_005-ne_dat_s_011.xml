<teiHeader>
<fileDesc>
<titleStmt>
  <title>  </title>
  <author>  </author>
</titleStmt>
<publicationStmt>
  <publisher>  </publisher>
  <pubPlace>  </pubPlace>
  <date>วันนี้  </date>
</publicationStmt>
<notesStmt>
  <note>  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>แท็กซี่น้ำใจงามเก็บเงินกว่า6หมื่นคืนเจ้าของ</headline>
<lead>แท็กซี่น้ำใจงามเก็บกระเป๋าเงินสดกว่า 6 หมื่นบาท หลังผู้โดยสารทำหล่นในรถ สวพ.91 ช่วยประสาน นำส่งคืน เจ้าของตบรางวัลสินน้ำใจ 5 พันบาท</lead>
<neck></neck>
<body><p>เมื่อเวลา 11.30 น. <date when="25520505">วันที่ 5 พฤษภาคม</date> นายไพบูลย์ ทุพรหม อายุ 38 ปี อยู่บ้านเลขที่ 3 หมู่ 2 ต.คูคด อ.ลำลูกกา จ.ปทุมธานี คนขับรถแท็กซี่ยี่ห้อโตโยต้า สีชมพู หมายเลขทะเบียน ทล 3378 กทม. ได้เดินทางมาที่สถานีวิทยุ สวพ.91 เพื่อส่งมอบกระเป๋าเงินพร้อมเงินสด 60,4995 บาท ให้กับ น.ส.พรพรหม พุ่มเฉิดฉันท์ อายุ 48 ปี  อยู่บ้านเลขที่ 292 ตรอกตระกูลดิษฐ์ แขวงถนนนครชัยศรี เขตดุสิต กทม. ผู้โดยสารที่ทำกระเป๋าหล่นในรถ โดยมี น.ส.ผ่องใส ศรีวังพล ผู้จัดการสถานีสวพ.91 ร่วมเป็นสักขีพยาน ซึ่งทางน.ส.พรพรหม ได้มอบเงินเป็นสินน้ำใจให้แก่นายไพบูลย์ จำนวน 5,000 บาท</p>
<p>น.ส.พรพรหม กล่าวว่า เนื่องจากเมื่อ<date when="25520504">วันที่ 4 พฤษภาคม</date> ที่ผ่านมา ได้เรียกรถแท็กซี่เพื่อไปห้างสรรพสินค้าเดอะมอลล์งามวงศ์วาน เมื่อไปถึงก็ต้องการที่จะลงหน้าห้าง แต่คนขับแท็กซี่ได้ขับเข้าไปส่งที่ลานจอดรถภายในห้าง ตนจึงขอลงก่อนแล้วเดินย้อนกลับมาทางหน้าห้าง เมื่อเดินเข้าไปในห้างพบว่ากระเป๋าเงินตกอยู่ในรถแท็กซี่ จากนั้นจึงเดินทางไปแจ้งความลงบันทึกประจำวันไว้กับ พ.ต.ท.ไวยกูล กิจเพชร สารวัตรเวรสภ.เมืองรัตนาธิเบศน์ จ.นนทบุรี โดยแจ้งว่าภายในกระเป๋ามีเงินสด 80,000 บาท สร้อยเพชร 1 เส้น และสร้อยทอง 1 เส้น เพื่อนำใบแจ้งความไปขอดูกล้องวงจรปิดจากห้าง</p>
<p>น.ส.พรพรหม กล่าวอีกว่า หลังจากดูกล้องวงจรปิดแล้วจึงทราบทะเบียนรถแท็กซี่คันดังกล่าว จึงโทรศัพท์แจ้งไปที่สถานีวิทยุ สวพ.91 เพื่อให้ประสานไปยังอู่แท็กซี่ ทางอู่รถแท็กซี่ก็ได้ติดต่อไปยังนายไพบูลย์ ซึ่งเป็นคนขับที่รับตนในเวลาดังกล่าว จนกระทั่ง<date>วันนี้</date>นายไพบูลย์ ได้นำเงินสดที่อยู่ในกระเป๋าจำนวน 60,4995 บาทมามอบให้กับตน ซึ่งก่อนหน้านี่ที่เข้าแจ้งความมีเงินสด 8 หมื่นบาท สร้อยเพชร และสร้อยทอง ที่คิดว่าหายไปนั้นเมื่อมาตรวจสอบในกระเป๋าอีกใบปรากฎว่าไม่ได้หายไปแต่อย่างใด</p></body>
</news>
