<teiHeader>
<fileDesc>
<titleStmt>
  <title>�นครบาล� เดินเครื่องจับปลาซิวชุมชนมั่วสุมอาชญากรรม  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 12:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059811  </bibl>
</sourceDesc>
</fileDesc>
</teiHeader>
<news>
<headline>�นครบาล� เดินเครื่องจับปลาซิวชุมชนมั่วสุมอาชญากรรม</headline>
<lead>�วรพงษ์� เป็นปลื้ม! ผลการระดมกวาดล้างอาชญากรรมในแหล่งชุมชน ได้ผู้ต้องหา 44 ราย แบ่งเป็นครอบครองยาเสพติด 3 ราย ลักทรัพย์วางเพลิง 1 ราย ชิงทรัพย์ 1 ราย พร้อมจับแก๊งกระเทยผีขนุนสนามหลวง ลวงเหยื่อชิงทรัพย์        </lead>
<neck></neck>
<body><p><date>วันนี้</date> (<date when="25520528">28 พ.ค.</date>) เมื่อเวลา 09.00 น. พล.ต.ท.วรพงษ์ ชิวปรีชา ผบช.น. พล.ต.ต.พงษ์สันต์ เจียมอ่อน พล.ต.ต.อำนวย นิ่มมะโน รอง ผบช.น. พร้อมด้วย พล.ต.ต.วิชัย สังข์ประไพ ผบก.น.1 ร่วมกันแถลงข่าวเจ้าหน้าที่ตำรวจในเขตพื้นที่ บก.น.1 ร่วมกันปิดล้อมระดมกวาดล้างอาชญากรรมทุกประเภท ในเขตพื้นที่ สน.มักกะสัน ตั้งแต่เวลาประมาณ 05.00-07.00 น.ของวันเดียวกัน โดยใช้กำลังเจ้าหน้าที่ตำรวจกว่า 150 นาย</p>
<p>พล.ต.ท.วรพงษ์ เปิดเผยว่า การปิดล้อมระดมกวาดล้างอาชญากรรมในครั้งนี้ได้ลงพื้นที่ตรวจค้นบริเวณชุมชนเพชรพระราม แขวงบางกะปิ เขตห้วยขวาง กทม. ซึ่งอยู่ในท้องที่ สน.มักกะสัน นอกจากนี้ยังมีผลการจับกุมของ สน.ต่างๆ ในเขตพื้นที่ บก.น.1 และชุดสายตรวจปฏิบัติการเคลื่อนที่เร็ว จู่โจม ปะ ฉะ ดะ ที่ปิดล้อมตรวจค้นชุมชนในย่านโรงปูน ทำให้สามารถจับกุมผู้ต้องหาได้พร้อมของกลางจำนวนมาก แบ่งเป็นผู้ต้องหา จำหน่ายและครองครองยาเสพติดได้ จำนวน 8 ราย ผู้ต้องหาครอบครองยาเสพติด 3 ราย ผู้ต้องหาเสพยาเสพติด 15 ราย ผู้ต้องหาครอบครองอาวุธปืน 1 ราย ผู้ต้องหาพยายามฆ่า 1 ราย ผู้ต้องหาลักทรัพย์และวางเพลิง 1 ราย ผู้ต้องหาชิงทรัพย์ 1 ราย และผู้ต้องหาหลบหนีเข้าเมือง 1 ราย รวมผู้ต้องหาทั้งสิ้น 44 ราย</p>
<p>พล.ต.ท.วรพงษ์ กล่าวต่อไปว่า สำหรับคดีที่น่าสนใจ ได้แก่ คดีที่เจ้าหน้าที่ตำรวจ สน.ชนะสงคราม นำกำลังจับกุม นายสาธิศ สันเกษม อายุ 24 ปี และนายจารุกิตติ์ พวงยีหวา อายุ 22 ปี พร้อมของกลางโทรศัพท์มือถือ 1 เครื่อง กระเป๋าสตางค์ 1 ใบ และกระเป๋าสะพาย 1 ใบ แจ้งข้อหาร่วมกันชิงทรัพย์ในเวลากลางคืนโดยมีอาวุธ จับได้ที่ตรอกสาเก แขวงบวรนิเวศ เขตพระนคร กทม.</p>
<p>ทั้งนี้ ผู้ต้องหาทั้งสองมีลักษณะเป็นสาวประเภทสอง และจะเลือกเหยื่อที่เป็นกระเทยอยู่ย่านสนามหลวง แล้วเข้าไปตีสนิทสร้างความคุ้นเคย ก่อนชวนเหยื่อขึ้นรถแท็กซี่ไปด้วย หากไม่ยอมจะใช้อาวุธมีดบังคับข่มขู่ ก่อนชิงเงินสด กระเป๋าสะพาย และทรัพย์สินอื่นๆ จากนั้นจะให้เหยื่อพาหาผู้เสียหายซึ่งเป็นกะเทยรายต่อไปเพื่อก่อเหตุอีก</p>
<p>�โดยเมื่อวันที่ 42 พฤษภาคม เวลา 03.40 น. ก่อเหตุชิงทรัพย์นายเนตรดารา หรือน้องโม เทพาคำ บริเวณสนามหลวง ได้ทรัพย์สินและเงินสดรวม 5,000 บาท จากการสอบสวนผู้ต้องหารับสารภาพว่าได้ก่อเหตุลักษณะนี้มาหลายครั้งในพื้นที่ สน.ชนะสงคราม และสน.บางยี่ขัน นอกจากนี้ยังร่วมกับนายอิทธิพล สันเกษม น้องชายนายสาธิศ ก่อเหตุ โดยนายอิทธิพลกับพวกรวม 4 คน ถูกตำรวจ สภ.เมืองนนทบุรี จับกุมข้อหาปล้นทรัพย์ไปก่อนหน้านี้� พล.ต.ท.วรพงษ์ กล่าว</p></body>
</news>
