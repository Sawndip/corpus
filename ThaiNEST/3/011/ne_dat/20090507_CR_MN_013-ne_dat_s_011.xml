<teiHeader>
<fileDesc>
<titleStmt>
  <title>ดีเอสไอชงคดีฆ่าตัดตอนสองผัวเมีย ส่ง ป.ป.ช.ฟัน ขรก.ร่วมเอี่ยว  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 12:03:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051039  </bibl>
</sourceDesc>
</fileDesc>
</teiHeader>
<news>
<headline>ดีเอสไอชงคดีฆ่าตัดตอนสองผัวเมีย ส่ง ป.ป.ช.ฟัน ขรก.ร่วมเอี่ยว</headline>
<lead>พนักงานสอบสวนดีเอสไอหอบสำนวนคดีฆ่าตัดตอนสองผัวเมียเจ้าของกิจการรับขนส่งสินค้า จ.ตาก ส่งมอบให้ ป.ป.ช.ฟันเอาผิด หลังพบข้าราชการมีเอี่ยว พบพิรุธในคดีเชื่อมีการจัดฉาก ระบุผู้ตายไม่มีส่วนเกี่ยวข้องกับยาเสพติดจนนำไปสู่การยึดทรัพย์จำนวน 20 ล้านบาท</lead>
<neck></neck>
<body><p><date>วันนี้</date> (<date when="25520507">7 พ.ค.</date>) เมื่อเวลา 10.00 น. พ.อ.ปิยะวัฒก์ กิ่งเกตุ ผู้อำนวยการสำนักคดีอาญาพิเศษ กรมสอบสวนคดีพิเศษ หรือดีเอสไอ มอบหมายให้คณะพนักงานสืบสวนสอบสวนคดีพิเศษ ประกอบด้วย นายจุฑาธุช จงเสถียร พ.ต.ท.กฤชนัท จันทร์เขียว และนายพรภัทร เพ็ญพาส นำสำนวนคดีพิเศษที่ 177/2549 กรณีการเสียชีวิตของนายพงษ์เทพ รู้คงประเสริฐ และนางอำไพพรรณ รู้คงประเสริฐ สองสามีภรรยาเจ้าของกิจการรับขนส่งสินค้า บริษัท ธนพงษ์ขนส่ง จำกัด อำเภอแม่สอด จังหวัดตาก ซึ่งเกิดขึ้นในช่วงการประกาศสงครามขั้นแตกหักเพื่อเอาชนะยาเสพติด และได้นำนโยบายของ พ.ต.ท.ทักษิณ ชินวัตร นายกรัฐมนตรี ไปแปลงเป็นข้อสั่งการและแนวทางปฏิบัติที่ผิดพลาดจนเป็นเหตุให้มีคดีฆาตกรรมเกิดขึ้นสูงผิดปกติในช่วงเวลาดังกล่าว และนำไปสู่การยึดทรัพย์สินเป็นจำนวนเงินกว่า 20 ล้านบาท โดยสำนักงาน ป.ป.ส. จนเป็นผลให้เกิดความเสียหายต่อชีวิต ทรัพย์สิน และความปลอดภัยของประชาชน ซึ่งเกี่ยวข้องกับการปฏิบัติหรือละเว้นการปฏิบัติหน้าที่โดยมิชอบ ไปส่งให้คณะกรรมการ ป.ป.ช. ดำเนินการไต่สวนข้อเท็จจริงตามกฎหมายต่อไป</p>
<p> พฤติการณ์แห่งคดี คดีนี้เหตุเกิดขึ้นในช่วงของการประกาศ �สงครามยาเสพติด� ซึ่งเริ่มต้น<date notBefore="25460116">ตั้งแต่กลางเดือนมกราคม 2546</date> โดยมีแผนการปฏิบัติการ 3 เดือน คือ<date from="25460201" to="25460430">ตั้งแต่วันที่1 กุมภาพันธ์ 2546 ถึงวันที่ 30 เมษายน 2546</date> เริ่มจากการ X-Ray พื้นที่เพื่อรวบรวมข้อมูลเป้าหมายผู้ผลิต ผู้ค้า และผู้จำหน่าย โดยมีเวลาในการดำเนินการเพียง 4 วัน เท่านั้น กำหนดตัวชี้วัดให้จำนวนเจ้าหน้าที่ของรัฐที่เข้าไปเกี่ยวข้องกับยาเสพติด ณ <date when="25460201">วันที่ 1 กุมภาพันธ์ 2546</date> ต้องหมดสิ้นไป<date notAfter="25460215"><offset>ภายใน</offset>วันที่ 15 กุมภาพันธ์ 2546</date> และจำนวนผู้ผลิต ผู้ค้า ซึ่งมีอยู่ ณ <date when="25460201">วันที่ 1 กุมภาพันธ์ 2546</date> ต้องหมดสิ้นไป<date notAfter="25460430"><offset>ภายใน</offset>วันที่ 30 เมษายน 2546</date> โดยจะลดเป้าหมายผู้ค้า และผู้ผลิต เฉพาะใน 3 กรณีเท่านั้น คือ ถูกจับกุม วิสามัญ และเสียชีวิตด้วยเหตุต่างๆ ศูนย์ต่อสู้เพื่อเอาชนะยาเสพติด ประจำจังหวัด (ศตส.จ.) และศูนย์ต่อสู้เพื่อเอาชนะยาเสพติด ประจำอำเภอ (ศตส.อ.) จะบูรณาการข้อมูลผู้เกี่ยวข้องกับยาเสพติดร่วมกันเป็นประจำเพื่อตรวจสอบข้อมูลดังกล่าว สำหรับกรณีของนายพงษ์เทพ และนางอำไพพรรณ ผู้อำนวยการ ศตส.อ.แม่สอด ยืนยันไม่พบข้อมูลนายพงษ์เทพ และนางอำไพพรรณเข้าไปเกี่ยวข้องกับยาเสพติดแต่ประการใด สำหรับประเด็นการฆ่านายพงษ์เทพ และนางอำไพพรรณ จากการรวบรวมพยานหลักฐาน ไม่พบว่านายพงษ์เทพ และนางอำไพพรรณ มีปัญหาขัดแย้งทางด้านธุรกิจขนส่งสินค้ากับผู้ประกอบการรายอื่นๆ ในอำเภอแม่สอดและในพื้นที่ใกล้เคียงแต่ประการใด และไม่พบประเด็นความขัดแย้งส่วนตัวอื่นใดที่จะนำไปสู่เหตุแห่งการฆ่าอย่างโหดเหี้ยม</p>
<p>ประเด็นที่น่าสงสัยว่าจะเป็นสาเหตุของการฆ่าได้ คือ กรณีนายพงษ์เทพร้องทุกข์กล่าวโทษนายตำรวจชั้นสัญญาบัตรผู้หนึ่งต่อคณะกรรมการ ป.ป.ช. เนื่องจากถูกกลั่นแกล้งจับกุมรถบรรทุกของนายพงษ์เทพว่ามีควันดำเกินกว่าเกณฑ์มาตรฐาน แต่จากการตรวจสอบโดยกรมการขนส่งทางบกไม่พบควันดำแต่ประการใด และหลังจากนั้นใน<date when="25451020">วันที่ 20 ตุลาคม 2545</date> ได้มีการสั่งการให้สืบสวนพฤติกรรมของนายพงษ์เทพ และนางอำไพพรรณ โดยอ้างว่าบุคคลทั้งสองมีพฤติกรรมเกี่ยวข้องกับยาเสพติดให้โทษทั้งในพื้นที่และส่งขายยังต่างจังหวัด ตลอดจนเป็นผู้ที่มีเครือข่ายกว้างขวางในวงการค้ายาบ้าในพื้นที่และต่างจังหวัด แล้วรายงานมีการรายงานผลให้ทราบเป็นระยะๆ จนกระทั่งใน<date when="25460518">วันที่ 18 พฤษภาคม 2546</date> เวลาประมาณ 21.00 น. รถบรรทุกพ่วง 18 ล้อของบริษัท ธนพงษ์ขนส่ง จำกัด ที่นายพงษ์เทพ ฯ เป็นเจ้าของ ถูกเจ้าหน้าที่ตำรวจด่านท่าเล่ จับกุมในข้อหาบรรทุกน้ำหนักเกิน นายพงษ์เทพกับนางอำไพพรรณ จึงเดินทางไปที่ สภ.ต. แม่ท้อ ด้วยรถยนต์โตโยต้าสปอร์ตไรเดอร์ สีบรอนซ์ทอง หมายเลขทะเบียน กข 2662 ตาก โดยไปถึง สภ.ต.แม่ท้อ เมื่อเวลาประมาณ 22.00 น.เศษ ขณะที่นายพงษ์เทพ และนางอำไพพรรณ ขับรถคันเกิดเหตุมาถึงหลักกิโลเมตรที่ 47 ซึ่งผ่านพ้นด่านห้วยยะอุไปได้ประมาณ 3-4 กิโลเมตร นายพงษ์เทพและนางอำไพพรรณได้ถูกคนร้ายไม่ทราบจำนวนยิงด้วยอาวุธปืนนานาชนิดและอาวุธสงครามจำนวนหลายนัดเสียชีวิตทั้งสองคนอยู่ภายในรถยนต์ และจากการตรวจค้นพบบกล่องพัสดุไปรษณีย์ขนาดใหญ่จำนวน 1 กล่อง วางอยู่ที่พื้นรถด้านคนขับ ภายในบรรจุรองเท้าส้นสูงอย่างหนาจำนวน 1 คู่ เมื่อแกะดูที่ส้นรองเท้าพบว่ามียาเสพติด (ยาบ้า) บรรจุอยู่ในหลอดพลาสติกใส จำนวน 197 เม็ด ซุกซ่อนอยู่ในส้นรองเท้า เจ้าหน้าที่ตำรวจจึงกล่าวหาผู้ตายทั้งสองว่าร่วมกันมียาเสพติดให้โทษประเภท 1 (ยาบ้า) ไว้ในครอบครองเพื่อจำหน่ายโดยไม่ได้รับอนุญาต</p>
<p> ต่อมาเลขาธิการ ป.ป.ส.ได้มีคำสั่งแต่งตั้งพนักงานเจ้าหน้าที่เพื่อดำเนินการตรวจสอบทรัพย์สินของนายพงษ์เทพ และนางอำไพพรรณ โดยมีเจ้าหน้าที่ตำรวจที่เกี่ยวข้องกับการกล่าวหานายพงษ์เทพ และนางอำไพพรรณ ร่วมเป็นพนักงานเจ้าหน้าที่อยู่ด้วย และเป็นผู้ให้ข้อมูลเกี่ยวกับบุคลทั้งสอง จนในที่สุดคณะกรรมการตรวจสอบทรัพย์สิน สำนักงาน ป.ป.ส. มีคำวินิจฉัยว่า นายพงษ์เทพ และนางอำไพพรรณเป็นผู้เกี่ยวข้องกับยาเสพติด ให้ยึดเงินสดจำนวน 20,818,628.83 บาท ตกเป็นของกองทุนป้องกันและปราบปรามยาเสพติด คณะพนักงานสืบสวนสอบสวนคดีพิเศษได้สืบสวนสอบสวนรวบรวมพยานหลักฐานแล้วไม่พบข้อมูลของบุคคลทั้งสองเข้าไปเกี่ยวข้องกับยาเสพติดแต่ประการใด กล่องพัสดุไปรษณีย์ที่มียาเสพติดบรรจุอยู่ภายในส้นรองเท้าที่พบอยู่บนพื้นรถด้านคนขับก็มีเหตุพิรุธน่าสงสัยหลายประการ เชื่อว่าภายหลังที่บุคคลทั้งสองถูกยิงเสียชีวิตแล้วได้มีการนำกล่องพัสดุไปรษณีย์ไปวางไว้ที่พื้นรถด้านคนขับเพื่อสร้างพยานหลักฐานในการกล่าวหานายพงษ์เทพ และนางอำไพพรรณว่ามียาเสพติดให้โทษไว้ในครอบครองเพื่อจำหน่ายจนนำไปสู่การยึดทรัพย์ดังกล่าว นับว่าเป็นการสร้างความเสียหายให้แก่ชีวิต ทรัพย์สิน ชื่อเสียงวงศ์ตระกูลของบุคคลทั้งสองเป็นอันมาก</p>
<p>คดีนี้เกี่ยวข้องกับกระทำความผิดต่อตำแหน่งหน้าที่ราชการ และเป็นการปฏิบัติหรือละเว้นการปฏิบัติหน้าที่โดยมิชอบ ซึ่งอยู่ในอำนาจการไต่สวนข้อเท็จจริงของคณะกรรมการ ป.ป.ช. ตามมาตรา 88, 89 แห่งพระราชบัญญัติประกอบรัฐธรรมนูญว่าด้วยการป้องกันและปราบปรามการทุจริต <date when="2542----">พ.ศ.2542</date> สำหรับคนร้ายที่ร่วมกันฆ่านายพงษ์เทพ และนางอำไพพรรณ คณะพนักงานสืบสวนสอบสวนคดีพิเศษจะได้ดำเนินการสืบสวนสอบสวนเพื่อนำตัวผู้กระทำผิดมาลงโทษตามกฎหมายต่อไป </p></body>
</news>
