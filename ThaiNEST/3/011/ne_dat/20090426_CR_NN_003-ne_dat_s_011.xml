<teiHeader>
<fileDesc>
<titleStmt>
  <title>รวบแก๊งค้ามนุษย์บังคับเด็กเร่ขายของให้นักท่องเที่ยวในเมืองพัทยา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163142  </bibl>
</sourceDesc>
</fileDesc>
</teiHeader>
<news>
<headline>รวบแก๊งค้ามนุษย์บังคับเด็กเร่ขายของให้นักท่องเที่ยวในเมืองพัทยา</headline>
<lead></lead>
<neck></neck>
<body><p>เมื่อเวลา 04.00 น.ของ<date when="25520526">วันที่ 26 พ.ค. 52</date> นาย ศุภกร โนจา ผอ.ศูนย์คุ้มครองสวัสดิภาพและพัฒนาเด็ก จ.ชลบุรี พร้อมด้วย พ.ต.ท.ออมสิน สุขการค้า สารวัตรศูนย์พิทักษ์เด็กเยาวชน และ สตรีตำรวจภูธรภาค 2 (พดส.)  พ.ต.ท.ไชยกฤษณ์ ทองอินทร์ หัวหน้าชุด กลุ่มงานสืบสวน ภ.จว.ชลบุรี และ เจ้าหน้าที่ชุดกลุ่มงานสืบสวนอีกจำนวนหนึ่ง นำกำลังเข้าตรวจสอบที่ย่าน ถนนว๊อคกลิ๊งสตรีด พัทยาใต้ หมู่ 10 ต.หนองปรือ อ.บางละมุง จ.ชลบุรี  โดยได้รับแจ้งร้องเรียนจากชาวบ้านและนักท่องเที่ยวว่ามีแก๊งค้ามนุษย์บังคับใช้แรงงานเด็กเร่ขายดอกไม้ กำไรเรืองแสง  ถ่ายรูป  และ บังคับขอทาน อยู่ที่บริเวณดังกล่าวเป็นจำนวนมาก อีกทั้งยังสร้างความเดือดร้อนรำคาญให้กับนักท่องเที่ยว  หลังได้รับแจ้งจึงนำกำลังเข้าตรวจสอบและทำการจับกุมทันที</p>
<p>ผลการตรวจสอบทางเจ้าหน้าที่สามารถจับกุมตัวผู้ต้องหาแก๊งค้ามนุษย์บังคับใช้แรงงานเด็กได้ทั้งหมดรวมจำนวน 19 คน เป็นหญิง 15 คน ชาย 4 คน ซึ่งเป็นชาวกัมพูชา 12 คน  และ คนไทย 7 คน   พร้อมของกลางเป็นกำไรข้อมือเรืองแสง  กล้องถ่ายรูปโพลาลอยด์ ดอกกุหลาบ และ ดอกมะลิ จำนวนมาก   โดยทางเจ้าหน้าที่สามารถช่วยเหลือ เด็กชาย และ เด็กหญิง ที่ถูกบังคับพามาเดินเร่ขายของให้กับนักท่องเที่ยวเอาไว้ได้รวมจำนวน 17 คน  โดยอยู่ในระหว่างอายุตั้งแต่ 3 ปี  � 12 ปี จำนวน 13 คน และ อายุไม่ถึง 1 ปี อีก 4 คน ซึ่งเป็นต่างด้าวทั้งหมด </p>
<p>จากการสอบสวนเบื้องต้นผู้ต้องหาทั้งหมดได้ให้การยอมรับสารภาพว่าได้นำเอาเด็กชายและเด็กหญิง ซึ่งเป็นลูกและหลานของตนเอง มาเดินเร่ขายของให้กับนักท่องเที่ยวจริง แต่ได้ให้การปฏิเสธว่าไม่ได้บังคับ หรือ ทุบตี แต่อย่างไร  หลังสอบสวนเบื้องต้น และ ตรวจสอบอย่างละเอียดแล้วทางเจ้าหน้าที่จึงควบคุมตัวผู้ต้องหาทั้งหมดนำส่งพนักงานสอบสวนที่ สภ.เมืองพัทยา เพื่อดำเนินคดีตามกฏหมาย พ.ร.บ.คุ้มครองเด็ก และ ข้อหาหลบหนีเข้าเมืองโดยไม่ได้รับอนุญาติ   ส่วนเด็กชายและหญิงทั้งหมดทางเจ้าหน้าที่จะได้นำไปพักไว้ที่บ้านพักเด็กและครอบครัวบางละมุงเพื่อทำการสอบสวนอย่างละเอียดอีกครั้ง และ ให้การช่วยเหลือ</p>
<p>โดย  นาย ศุภกร โนจา ผอ.ศูนย์คุ้มครองสวัสดิภาพและพัฒนาเด็ก จ.ชลบุรี ได้เปิดเผยว่า จากการสอบสวนและตรวจสอบในเบื้องต้น ทราบว่าผู้ต้องหาทั้งหมดที่ถูกจับได้นั้นส่วนใหญ่จะเป็นชาวกัมพูชา หรือ เขมร โดยเป็นแก๊งที่หากินโดยการขอทานและขายของตามแหล่งสถานบันเทิงในเมืองพัทยาโดยมีแหล่งประจำอยู่บนถนนวอล์คกิ้งสตรีท พัทยาใต้ จนสร้างความเดือดร้อนให้กับนักท่องเที่ยวทั้งชาวไทยและชาวต่างชาติมาโดยตลอด  นอกจากนี้ยังบังคับให้เด็กขายของ และ ขอทานในยามดึกดื่นค่ำคืน   หากเด็กคนไหนขายของไม่ได้ตามเป้า หรือ ไม่ไปขาย ก็จะถูกทุบตีและทำร้ายร่างกายอย่างทารุณ  หรือ บางรายถึงกับนำเอาเด็กมาบังคับเพื่อค้าประเวณีให้กับนักท่องเที่ยวอีกด้วย ซึ่งที่ผ่านมาทางเจ้าหน้าที่นั้นสามารถจับกุมผู้ต้องหาได้หลายรายแต่ก็ยังคงมีหลงเหลืออยู่อีกมาก อย่างไรทางเจ้าหน้าที่จะได้ทำการตรวจสอบและจับกุมขบวนการค้ามนุษย์ หรือ บังคับใช้แรงงานเด็กในเมืองพัทยาอย่างเข้มงวดต่อไป </p></body>
</news>
