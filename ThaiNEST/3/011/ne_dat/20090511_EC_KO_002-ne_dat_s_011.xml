<teiHeader>
<fileDesc>
<titleStmt>
  <title>ผู้ผลิตจ่อขึ้นบี100อีก4บาทต่อลิตร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090511/12375/%e0%b8%9c%e0%b8%b9%e0%b9%89%e0%b8%9c%e0%b8%a5%e0%b8%b4%e0%b8%95%e0%b8%88%e0%b9%88%e0%b8%ad%e0%b8%82%e0%b8%b6%e0%b9%89%e0%b8%99%e0%b8%9a%e0%b8%b5100%e0%b8%ad%e0%b8%b5%e0%b8%814%e0%b8%9a%e0%b8%b2%e0%b8%97%e0%b8%95%e0%b9%88%e0%b8%ad%e0%b8%a5%e0%b8%b4%e0%b8%95%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>ผู้ผลิตจ่อขึ้นบี100อีก4บาทต่อลิตร</headline>
<lead>ผู้ผลิตไบโอดีเซลเตรียมปรับขึ้นราคาบี 100 อีก 4 บาท เป็น 31 บาทต่อลิตร อ้างราคาน้ำมันปาล์มดิบปรับตัวสูงขึ้น เชื่อกระทบราคาน้ำมันกลุ่มดีเซลไม่มาก</lead>
<neck></neck>
<body><p>แหล่งข่าวจากผู้ผลิตไบโอดีเซลรายใหญ่ เปิดเผยว่า ใน<date notAfter="25520531" notBefore="25520521">ช่วงปลายเดือนพฤษภาคม</date>นี้ โรงงานผลิตไบโอดีเซลต้องปรับขึ้นราคาไบโอดีเซลบี 100 อีก 4 บาท จากปัจจุบันที่ขายให้ผู้ค้าน้ำมันราคา 27 บาทต่อลิตร เป็น 31 บาทต่อลิตร เนื่องจากราคาน้ำมันปาล์มดิบปรับตัวสูงขึ้นมาก มาอยู่ที่ 27.25 บาทต่อกิโลกรัม จาก<date when="255201--">เดือนมกราคม</date>อยู่ในระดับราคา 13 บาทต่อกิโลกรัม โดยอาจส่งผลกระทบต่อราคาน้ำมันในกลุ่มดีเซลบ้างแต่คงไม่มากนัก เนื่องจากภาครัฐมีการชดเชย โดยใช้กลไกกองทุนน้ำมันเชื้อเพลิงอยู่แล้ว</p>
<p> อย่างไรก็ตาม ปัญหาสำคัญของผู้ประกอบการไบโอดีเซลขณะนี้ คือ การแข่งขันลดราคาให้โรงกลั่นมากเกินไป เนื่องจากกำลังผลิตไบโอดีเซลในขณะนี้เกินความต้องการ โดยโรงงานผลิตไบโอดีเซลรายใหญ่ประมาณ 11-12 แห่ง มีกำลังการผลิตไบโอดีเซลบี 100 รวม 4 ล้านลิตรต่อวัน ขณะที่ความต้องการใช้ทั้งประเทศอยู่ที่ 1.5 ล้านลิตรต่อวัน ส่งผลให้ผู้ประกอบการแข่งขันกันลดราคา เพื่อจูงใจให้โรงกลั่นซื้อไบโอดีเซลของบริษัทตัวเอง โดยลดราคาลงถึง 4 บาทต่อลิตร ซึ่งเป็นราคาที่ขายต่ำกว่าทุน ขณะที่ราคาที่ลดได้จริงเพียง 2 บาทต่อลิตรเท่านั้น ซึ่งขณะนี้ผู้ประกอบการได้เสนอให้ภาครัฐพิจารณาช่วยแก้ปัญหาแล้ว</p>
<p>นายสุริยา ชุ่มใจ ประธานกรรมการชุมนุมสหกรณ์ชาวสวนปาล์มน้ำมันกระบี่ จำกัด กล่าวว่า ปัญหาราคาน้ำมันปาล์มดิบที่ปรับสูงขึ้น ส่งผลให้ชุมนุมสหกรณ์ชาวสวนปาล์มน้ำมันกระบี่ต้องหยุดผลิตไบโอดีเซล บี 100 <date from="255203--">ตั้งแต่เดือนมีนาคมที่</date>ผ่านมา เนื่องจากราคาน้ำมันดีเซลต่ำกว่าบี 100 โดยราคาดีเซลอยู่ที่ 23.39 บาทต่อลิตร ขณะที่บี 100 อยู่ที่ 27 บาทต่อลิตร และเมื่อบวกกับค่าการผลิตอีก 6 บาท ส่งผลให้ต้นทุนบี 100 สูงถึง 33 บาทต่อลิตร ซึ่งสถานการณ์ดังกล่าว ส่งผลให้ผู้บริโภคหันไปใช้ดีเซลแทน โดยที่ผ่านมาชุมนุมสหกรณ์ขาดทุนจากโรงงานบี 100 มาอย่างต่อเนื่อง ซึ่งใน<date when="2551----">ปี 2551</date> ขาดทุนไป 1.8 ล้านบาท ส่วน<date when="2552----">ปี 2552</date> คาดว่าจะขาดทุนไม่ต่ำกว่า 2 ล้านบาท</p>
<p> "ที่ผ่านมาเราไม่สามารถหยุดผลิตน้ำมันไบโอดีเซล บี 100 และต้องขายต่ำกว่าต้นทุน เนื่องจากเป็นโครงการต้นแบบเพื่อช่วยเหลือเกษตรกร ซึ่งสามารถใช้ไบโอดีเซลบี 100 เติมในเครื่องยนต์การเกษตรได้เลย ในช่วงที่ราคาบี 100 แพง จึงใช้โอกาสนี้ปรับปรุงและขยายกำลังผลิต จาก 1 หมื่นลิตรต่อวัน เป็น 1.5 หมื่นลิตรต่อวัน เพื่อลดต้นทุน โดยคาดว่าในเดือนมิถุนายนนี้ จะเริ่มดำเนินการผลิตได้อีกครั้งหนึ่ง" นายสุริยา กล่าว</p></body>
</news>
