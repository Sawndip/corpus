<teiHeader>
<fileDesc>
<titleStmt>
  <title>  </title>
  <author>  </author>
</titleStmt>
<publicationStmt>
  <publisher>  </publisher>
  <pubPlace>  </pubPlace>
  <date>วานนี้  </date>
</publicationStmt>
<notesStmt>
  <note>  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>ฝรั่งเครียดเมียขอเลิก หอบลูกปีนดาดฟ้าประชดรัก</headline>
<lead>ฝรั่งไอร์แลนด์ มีลูกกับเมียชาวไทย ถูกเมียขอเลิกและไม่ยอมกลับบ้าน หอบลูกออกตามหา จนรู้ว่ามาเช่าแมนชั่นอยู่ แต่ไม่เจอเกิดอาการเครียด อุ้มลูกขึ้นดาดฟ้าร้องหาภรรยา ตำรวจเจรจาอยู่นาน จนที่สุดภรรยามาช่วยเจรจาจึงยอมลงมาแต่โดยดี</lead>
<neck></neck>
<body><p><date>วานนี้</date> (<date when="25520318">18 มี.ค.</date>) เมื่อเวลา 23.40 น. พ.ต.ท.อาทิตย์ ซิ้มเจริญ สวป.สน.ทองหล่อ เข้าตรวจสอบเหตุชายชาวต่างชาติปีนอยู่บนดาดฟ้าของกรีนแมนชั่น ในซอยสายน้ำทิพย์ 1 สุขุมวิท 22 เขตพระโขนง กรุงเทพ พร้อมรายงานผู้บังคับบัญชา และหน่วยงานสำหรับเจรจาเพื่อเข้าเกลี้ยกล่อมชายดังกล่าว</p>
<p>ที่เกิดเหตุอยู่บริเวณชั้นดาดฟ้าของอาคาร พบชายชาวต่างชาติอยู่ในอาการเครียด ทราบชื่อต่อมาคือ นายโรมิโอ ชาวไอร์แลนด์ สวมกางเกงขาสั้นตัวเดียว ตามตัวมีรอยสักทั่วตัว ในมืออุ้มลูกสาววัย 6 เดือน เจ้าหน้าที่พยายามเจรจาเกลี้ยกล่อมแต่ก็ยังไม่เป็นผล กระทั่งภรรยาของนายโรมิโอเดินทางมายังจุดเกิดเหตุและเจรจา ร่วมกับ พ.ต.อ.สุทิน ทรัพย์พ่วง ผกก.สน.ทองหล่อ ใช้เวลาประมาณ 1 ชั่วโมงจนในที่สุดนายโรมิโอยอมลงมาจากดาดฟ้าได้อย่างปลอดภัย</p>
<p> จากการสอบสวนเบื้องต้นทราบว่า นายโรมิโอและภรรยาชาวไทยอยู่กินด้วยกันจนมีลูกสาว 1 คน และอาศัยอยุ่กับภรรยาย่านบางปู สมุทรปราการ โดยนายโรมิโอไม่ได้ทำงาน ส่วนภรรยาทำงานบาร์เบียร์ย่านสุขุมวิท โดยก่อนเกิดเหตุทราบว่านายโรมิโอเกิดความเครียดเนื่องจากภรรยาจะขอเลิก และไม่ได้กลับบ้านหลายวัน นายโรมิโอจึงอุ้มลุกสาวออกตามหา กระทั่งทราบว่าภรรยามาอาศัยอยู่ที่แมนชั่นดังกล่าวชั่วคราวจึงได้มาตามหา แต่ไม่เจอจึงปีนขึ้นดาดฟ้าเรียกร้องตามหาภรรยา จนภรรยากลับมาและเจรจาจนยอมลงมาในที่สุด</p></body>
</news>
