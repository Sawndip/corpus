<teiHeader>
<fileDesc>
<titleStmt>
  <title>อัยการเลื่อนสั่งคดี 9 แกนนำพันธมิตรฯ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 12:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059810  </bibl>
</sourceDesc>
</fileDesc>
</teiHeader>
<news>
<headline>อัยการเลื่อนสั่งคดี 9 แกนนำพันธมิตรฯ</headline>
<lead>�อธิบดีอัยการคดีอาญา� เลื่อนสั่งคดี 9 แกนนำพันธมิตรฯ ก่อความวุ่นวายปักหลักชุมนุมทำเนียบอีกครั้ง <date when="25520714">14 ก.ค.</date>นี้ เหตุสอบเพิ่มเติมไม่เสร็จ อัยการ ระบุสอบหลายประเด็น รอคำให้การพยานบุคคล 38 ปาก ตรวจบันทึกภาพเหตุการณ์</lead>
<neck></neck>
<body><p> <date>วันนี้</date> (<date when="25520528">28 พ.ค.</date>) เมื่อเวลา 10.00 น.ที่สำนักงานอัยการสูงสุด ถ.รัชดาภิเษก อัยการฝ่ายคดีอาญานัดสั่งคดีที่ พล.ต.จำลอง ศรีเมือง, นายสนธิ ลิ้มทองกุล, นายพิภพ ธงไชย, นายสมศักดิ์ โกศัยสุข และนายสมเกียรติ พงษ์ไพบูลย์ แกนนำพันธมิตรประชาชนเพื่อประชาธิปไตย, นายสุริยะใส กตะศิลา ผู้ประสานงานกลุ่มพันธมิตรฯ, นายไชยวัฒน์ สินสุวงศ์, นายอมร อมรรัตนานนท์ และนายเทิดภูมิ ใจดี แนวร่วมกลุ่มพันธมิตรฯ ตกเป็นผู้ต้องหา ที่ 1-9 ในคดีมั่วสุมกันตั้งแต่ 10 คนขึ้นไปก่อความวุ่นวานในบ้านเมือง และยุยงให้ประชาชนละเมิดกฎหมายแผ่นดิน โดยเมื่อเจ้าหน้าที่สั่งให้เลิกแล้วไม่เลิก ตามประมวลกฎหมายอาญา มาตรา 116, 215 และ 216 สืบเนื่องจากกรณีที่กลุ่มพันธมิตรฯ ได้บุกเข้าทำเนียบและได้ทำการชุมนุมต่อเนื่องเป็นเวลาถึง 193 วัน เมื่อ<date when="2551----">ปี 2551</date></p>
<p>อย่างไรก็ดี นายกายสิทธิ์ พิศวงปราการ อธิบดีอัยการฝ่ายคดีอาญา กล่าวว่า ได้เลื่อนการสั่งคดีกลุ่มพันธมิตรฯ ออกไปก่อน เนื่องจากพนักงานสอบสวนยังดำเนินการสอบสวนไม่แล้วเสร็จ ซึ่งคดีนี้ผู้ต้องหาได้ยื่นร้องขอความเป็นธรรมต่ออัยการ และอัยการมีคำสั่งให้ทำการสอบสวนพยานเพิ่มเติมในหลายประเด็นที่ล้วนแต่มีข้อมูลรายละเอียดแตกต่างกัน โดยเฉพาะพยานบุคคลซึ่งมีทั้งเจ้าหน้าที่รัฐและประชาชนที่จะต้องเข้าให้การเพื่อจะดูว่าสอดคล้องกับภาพบันทึกเหตุการณ์การชุมนุมในแผ่นวีซีดี จำนวนกว่า 200 แผ่น โดยเมื่อมีพยานบุคคลจำนวนมากก็ต้องใช้เวลาอีกพอสมควร ดังนั้น อัยการจึงจะนัดสั่งอีกครั้งใน<date when="25520714">วันที่ 14 ก.ค.</date>นี้ เวลา 10.00 น.</p>
<p>ด้าน นายนิติธร ล้ำเหลือ ทนายความกลุ่มพันธมิตรฯ กล่าวว่า พยานบุคคลตามที่ได้ยื่นหนังสือร้องขอความเป็นธรรมนั้นมีประมาณ 38 คน ซึ่งเวลานี้กำลังรวบรวมพยานส่งให้พนักงานสอบสวนสอบคำให้การเพิ่มเติม</p></body>
</news>
