<teiHeader>
<fileDesc>
<titleStmt>
  <title>หิ้วผัวโหด! ยิงลูก-เมีย 3 ศพ ดับกลางถนนข้าวสารฝากขัง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 16:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051266  </bibl>
</sourceDesc>
</fileDesc>
</teiHeader>
<news>
<headline>หิ้วผัวโหด! ยิงลูก-เมีย 3 ศพ ดับกลางถนนข้าวสารฝากขัง</headline>
<lead>ตำรวจ สน.ชนะสงคราม นำตัวหนุ่มหึงโหดฆ่าลูก-เมียและญาติ ดับกลางถนนข้าวสาร 3 ศพ ไปฝากขังครั้งแรก เหตุต้องรอสอบปากคำพยานเพิ่มเติม ตรวจสอบประวัติอาชญากร ศาลพิจารณาแล้วอนุญาตให้ฝากขัง</lead>
<neck></neck>
<body><p> <date>วันนี้</date> (<date when="25520507">7 พ.ค.</date>) ที่ศาลอาญา ถ.รัชดาภิเษก ร.ต.ท.ธีระ จิระกุลชัย พนักงานสอบสวน สน.ชนะสงคราม ได้ควบคุมตัว นายสุรพันธ์ กฤตสัมพันธ์ อายุ 37 ปี ผู้ต้องหาตามหมายจับที่ 1233/2552 ลง<date when="25520505">วันที่ 5 พ.ค.52</date> ข้อหาฆ่าผู้อื่นโดยไตร่ตรองไว้ก่อน มายื่นคำร้องขอฝากขังครั้งแรกเป็นเวลา 12 วัน <date from="25520507" to="25520518">ตั้งแต่วันที่ 7-18 พ.ค.</date>นี้ เนื่องจากการสอบสวนยังไม่เสร็จสิ้น ต้องรอสอบปากคำพยานอีก 5 ปาก รอผลตรวจพิมพ์ลายนิ้วมือจากกองทะเบียนประวัติอาชญากร รอผลตรวจอาวุธปืน ฯลฯ</p>
<p>ตามคำร้องสรุปพฤติการณ์ว่า เมื่อ<date when="25520504">วันที่ 4 พ.ค.2552</date> เวลาประมาณ 19.50 น.ผู้ต้องหาได้เดินเข้าไปพูดคุยกับ นางยุพดี กฤตสัมพันธ์ ภรรยา ที่บริเวณริมฟุตปาธ หน้าร้านวังไข่มุก ถ.ตะนาว แขวงลาดยาว เขตพระนคร กทม.เพื่อขอคืนดี แต่เกิดทะเลาะกัน นายอาคม สุโรจน์วงศ์ เข้ามาห้าม พร้อมกับผลักอก ทำให้ผู้ต้องหาโมโห จึงใช้อาวุธปืนขนาด .38 ยิงบริเวณหน้าอกของนายอาคม จำนวน 1 นัด ล้มลงก่อนไปเสียชีวิตที่ รพ.จากนั้น นายพลกฤต กฤตสัมพันธ์ บุตรชาย กับ นางยุพดี ภรรยา และ น.ส.อำพรรณี สุโรจน์วงศ์ พยาน พยายามห้ามปราม แต่ผู้ต้องหากลับใช้อาวุธปืนยิงใส่หลายนัดกระสุนถูก นายพลกฤต บุตรชาย และ นางยุพดี ภรรยา ของตนเองจนเสียชีวิต ทั้งนี้ กระสุนยังพลาดไปถูก น.ส.คาริน มาทิวดา เวร่า สัญชาติ สวีเดน ได้รับบาดเจ็บอีกด้วย</p>
<p>กระทั่งเมื่อ<date when="25520505">วันที่ 5 พ.ค.2552</date> เวลาประมาณ 20.00 น.เจ้าหน้าที่ตำรวจสามารถจับกุมผู้ต้องหาได้สำเร็จจึงแจ้งข้อหาฆ่าผู้อื่นโดยไตร่ตรองไว้ก่อน, พยายามฆ่าผู้อื่นโดยไตร่ตรองไว้ก่อน และ พ.ร.บ.อาวุธปืน โดยผู้ต้องหาให้การรับสารภาพตลอดข้อกล่าวหา ศาลสอบถามผู้ต้องหาแล้วไม่คัดค้านจึงอนุญาตให้ฝากขังได้</p></body>
</news>
