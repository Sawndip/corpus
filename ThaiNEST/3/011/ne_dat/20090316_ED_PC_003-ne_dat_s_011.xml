<teiHeader>
<fileDesc>
<titleStmt>
  <title>"IBM"บุกตจว. ตั้งทีมประกบ ขยายฐานSMB  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-03-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com03160352&day=2009-03-16&sectionid=0209  </bibl>
</sourceDesc>
</fileDesc>
</teiHeader>
<news>
<headline>"IBM"บุกตจว. ตั้งทีมประกบ ขยายฐานSMB</headline>
<lead>" ไอบีเอ็ม" รุกขยายฐานลูกค้าเอสเอ็มบีและตลาดต่างจังหวัด เดินหน้าตั้งผู้จัดการโฟกัสตลาดโดยเฉพาะ หลังจากปล่อยให้พาร์ตเนอร์ทำตลาดเพียงลำพังมาตลอด สานต่อโครงการ IBM Express Advantage เจาะตลาดภาคใต้ เผยภาพรวมการลงทุนเซ็กเมนต์ที่เกี่ยวกับโครงสร้างพื้นฐานมีโอกาสเติบโตสูง หลังรัฐบาลเดินหน้าลงทุนเมกะโปรเจ็กต์</lead>
<neck></neck>
<body><p>นางพรรณสิรี อมาตยกุล กรรมการรองกรรมการผู้จัดการใหญ่ กลุ่มธุรกิจทั่วไป บริษัท ไอบีเอ็ม ประเทศไทย จำกัด เปิดเผย "ประชาชาติธุรกิจ" ว่า กลุ่มเจเนอรัล บิสซิเนส (จีบี) ของไอบีเอ็มที่ตนเองดูแลอยู่เป็นตลาดที่มีความสำคัญอย่างมาก เพราะครอบคลุมบริษัทที่จดทะเบียนกว่า 2 ล้านบริษัท ขณะเดียวกันเป็นเทรนด์ของเกือบทุกประเทศทั่วโลกที่ตลาดเอสเอ็มบีจะเข้ามามี บทบาทมากขึ้น</p>
<p>โดยเมื่อ<date when="2550----">ปี 2007</date> ซีอีโอใหญ่ของไอบีเอ็มได้กล่าวว่า ต่อจากนี้อีก 3 ปี กลุ่มเอสเอ็มบีจะเป็นเซ็กเมนต์ที่ใหญ่ที่สุดของไอบีเอ็ม ซึ่งที่ผ่านมาบริษัทก็ได้โฟกัสและลงทุนในตลาดกลุ่มนี้เพิ่มมากขึ้น </p>
<p>ล่าสุดได้แต่งตั้งผู้จัดการที่ดูแลตลาดขนาดกลางเพื่อโฟกัสตลาดโดยตรง จากเดิมการทำตลาดกลุ่มธุรกิจขนาดกลางจะเป็นการทำธุรกรรมผ่านโทรศัพท์เป็นหลัก ซึ่งครั้งนี้ก็จะมีทีมงานที่เข้าไปพบลูกค้าด้วย</p>
<p>พร้อมกันนี้ได้มีการแต่งตั้งผู้จัดการดูแลตลาดต่างจังหวัดขึ้นอีกหนึ่งตำแหน่ง จากเดิมที่ให้พาร์ตเนอร์เป็นผู้ดูแลเป็หลัก เพราะผลการสำรวจในอาเซียนระบุว่า ยอดการใช้จ่ายด้านไอที 60% อยู่นอกเมืองหลวง ทำให้รุกตลาดพื้นที่ต่างจังหวัดมากขึ้น</p>
<p>"<date when="2551----">ปีที่ผ่านมา</date>กลุ่มธุรกิจทั่วไปของไอบีเอ็มในไทยโตแบบก้าวกระโดด จึงต้องการคนมาดูแลด้านกลยุทธ์และขับเคลื่อนตลาดนี้ให้มากขึ้น"</p>
<p>กับทิศทางการทำธุรกิจใน<date>ปีนี้</date>เพื่อเจาะกลุ่มตลาดขนาดกลาง ยังมีโครงการ "IBM Express Advantage" ต่อเนื่องจาก<date when="2551----">ปีที่ผ่านมา</date> เป็นการเสนอโซลูชั่นให้กลุ่มเอสเอ็มบีพร้อมโปรแกรมสนับสนุนทางการเงิน ที่เร็วง่ายจ่ายคุ้ม เพราะธุรกิจขนาดกลางที่ไอบีเอ็มโฟกัสคือบริษัทที่มีพนักงาน 100-1,000 คน กลุ่มนี้จะไม่มีทีมงานด้านไอที ต้องการโซลูชั่นที่ใช้งานง่าย</p>
<p>หลังเปิดตัวโครงการไปเมื่อ<date when="2551----">ปีที่แล?ว</date>ได้รับการตอบรับที่ดี บริษัทขนาดเล็กตามต่างจังหวัดหันมาใช้ไอบีเอ็มมากขึ้น จากเดิมที่มองว่าเข้าถึงได้ยากและแพง ปีนี้จะขยายลงสู่ภาคใต้ นอกเหนือจากภาคเหนือ อีสาน และนิคมอุตสาหกรรม</p>
<p>ทั้งนี้ ผลกระทบทางเศรษฐกิจทำให้การตัดสินใจใช้จ่ายด้านไอทีของแต่ละองค์กรไม่รวดเร็วเหมือนที่ผ่านมา แต่ยังไม่หยุดการลงทุน เพียงระมัดระวังการใช้จ่าย ดูละเอียดขึ้น ต้องการโซลูชั่นลดค่าใช้จ่ายหรือใช้เท่าเดิมแต่ยังขยายกิจการของบริษัทได้ โดย<date>ปีนี้</date>ให้ความสำคัญเรื่องซีเคียวริตี้และดาต้าเซ็นเตอร์ โดยเซ็กเมนต์ที่คาดว่าเติบโตดีคือกลุ่มที่เกี่ยวกับโครงสร้างพื้นฐานของประเทศ เพราะรัฐบาลอัดฉีดผ่านเมกะโปรเจ็กต์ขนาดใหญ่ ทำให้เซ็กเมนต์ที่เกี่ยวข้องเติบโตขึ้น</p></body>
</news>
