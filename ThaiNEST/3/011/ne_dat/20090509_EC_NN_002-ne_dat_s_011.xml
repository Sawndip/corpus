<teiHeader>
<fileDesc>
<titleStmt>
  <title>ค่ายรถยนต์แห่จัดคอนเสิร์ต หวังดึงยอดขาย-ลุ้นครึ่งปีหลังฟื้นไข้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160612  </bibl>
</sourceDesc>
</fileDesc>
</teiHeader>
<news>
<headline>ค่ายรถยนต์แห่จัดคอนเสิร์ต หวังดึงยอดขาย-ลุ้น<date notAfter="25521231" notBefore="25520701">ครึ่งปีหลัง</date>ฟื้นไข้</headline>
<lead></lead>
<neck></neck>
<body>นายขวัญชัย ปภัสร์พงษ์ นายกสมาคมรถโบราณแห่งประเทศไทย เปิดเผยว่า จากสภาพทางเศรษฐกิจ<date notAfter="25520430" notBefore="25510901">ช่วงปลายปี 2551 จนถึงต้นปี 2552</date> ส่งผลให้ยอดขายรถยนต์ใน<date notAfter="25520331" notBefore="25520101">ไตรมาสแรกของปี</date>นี้ เมื่อเทียบกับไตรมาสเดียวกันของ<date when="2551----">ปีที่แล้ว</date>ตกลงไปถึง 50% โดยตลาดในประเทศตกลงไป 30% ซึ่งตัวเลขดังกล่าวเป็นไปตามที่คาดไว้<date notBefore="25510901">ตั้งแต่ปลายปี 2551</date> เพราะการซื้อรถในประเทศลดลง รวมถึงประเทศผู้นำเข้ารถยนต์จากไทยมีการจำกัดสต็อกเพื่อป้องกันตัวเอง</p>
<p>นอกจากนี้ตลาดรถยนต์ยังเกิดภาวะหยุดนิ่งขึ้น เนื่องจากที่ผ่านมาประชาชนคาดหวังกับการปรับลดภาษีรถยนต์จากรัฐบาล ตลาดรถยนต์ได้หยุดนิ่งทันที แต่เมื่อรัฐบาลปฏิเสธการลดราคารถยนต์ สถานการณ์ซื้อขายก็กลับมาเป็นปกติ โดยตลาดรถยนต์ในเดือนมีนาคม ที่ผ่านมา เริ่มฟื้นตัว จากผลพวงเศรษฐกิจโลกที่เริ่มเห็นแสงสว่าง จึงคาดว่า<date notAfter="25521231" notBefore="25520701">ครึ่งปีหลัง</date>ปีนี้ตลาดรถยนต์จะกลับมาดีขึ้น </p>
<p>"ขณะนี้ค่ายรถยนต์เริ่มมีการปรับตัวในส่วนของการตลาด นอกจากโปรโมชั่นลดแลกแจกแถมเดิมมากขึ้น เห็นได้จากการที่แต่ละค่ายหันมาทำการตลาดผ่านงานแสดงคอนเสิร์ต อาทิ ค่ายอีซูซุ ค่ายโตโยต้า จนถึงค่ายฮอนด้า ซึ่งกลยุทธ์ดังกล่าวถือเป็นการตอกย้ำแบรนด์ให้กับผู้บริโภคได้ดี" นายขวัญชัย กล่าว</p>
<p>นายขวัญชัย กล่าวอีกว่า <date from="25520521" to="25520524">ระหว่างวันที่ 21-24 พฤษภาคม</date> นี้ ทางสมาคมฯจะจัดงานประกวดรถโบราณขึ้นเป็นครั้งที่ 33 ที่ห้างสรรพสินค้าสยามพารากอน โดยได้รวบรวมรถโบราณไว้เกือบ 200 คัน มาจัดแสดง นอกจากนี้แต่ละวันจะมีการมอบรางวัล และงานแสดงคอนเสิร์ตจากกลุ่มศิลปินในอดีต ซึ่งรายได้หลังหักค่าใช้จ่ายจะมอบให้กับผู้พิการซ้ำซ้อน คาดว่าจะมีผู้ร่วมชมงานกว่า 30,000 คน มากกว่าปีที่ผ่านมาเท่าตัว นอกจากนี้<date notAfter="25521231" notBefore="25520901">ช่วงปลายปี</date>นี้จะมีงานแสดงรถยนต์ Motor Expro <date when="2552----">2009</date> ภายใต้สโลแกน คือ การพัฒนาที่ยั่งยืน โดยจะคัดเลือกรถยนต์ในแต่ละค่ายที่สามารถตอบโจทย์ลูกค้าภายใต้สโลแกนดังกล่าว เชื่อว่ายอดจองรถภายในงานจะใกล้เคียงกับ<date when="2551----">ปีที่ผ่านมา</date>ที่มีตัวเลขอยู่ที่ 17,000 คัน </p></body>
</news>
