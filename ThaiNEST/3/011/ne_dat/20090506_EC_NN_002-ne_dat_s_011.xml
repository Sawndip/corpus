<teiHeader>
<fileDesc>
<titleStmt>
  <title>เล็งแจกไลเซ่นส์เคเบิ้ลทีวี กทช.ดีเดย์ประชาพิจารณ์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160159  </bibl>
</sourceDesc>
</fileDesc>
</teiHeader>
<news>
<headline>เล็งแจกไลเซ่นส์เคเบิ้ลทีวี กทช.ดีเดย์ประชาพิจารณ์</headline>
<lead></lead>
<neck></neck>
<body><p>นายพนา ทองมีอาคม ประธานคณะทำงานด้วยกิจการที่ไม่ใช้คลื่นความถี่ (เคเบิ้ลทีวี) เปิดเผยว่า ใน<date when="25520522">วันที่ 22 พฤษภาคม2552</date> นี้ สำนักงานคณะกรรมการกิจการโทรคมนาคมแห่งชาติ(กทช.)จะมีการเปิดรับฟังความคิดเห็นจากประชาชน(ประชาพิจารณ์)ร่างหลักเกณฑ์และวิธีการอนุญาตประกอบกิจการที่ไม่ใช้คลื่นความถี่ชั่วคราว (กิจการโทรทัศน์ที่มีการบอกรับสมาชิก) </p>
<p>ก่อนหน้านี้กทช.ได้มีการนำหลักเกณฑ์ดังกล่าวไปโพสต์ขึ้นบนเว็บไซต์ของ กทช.เพื่อให้ทางประชาชนรับทราบถึงรายละเอียดถึงร่างหลักเกณฑ์ดังกล่าวแล้ว </p>
<p> ปัจจุบันมีผู้ประกอบการเคเบิ้ลทีวีกว่า 400 บริษัท และจำนวนนี้เคยได้รับใบอนุญาตจาก กรมประชาสัมพันธ์ 78 บริษัท แต่ในขณะนี้ใบอนุญาตหมดอายุแล้ว และตามรัฐธรรมนูญไม่สามารถระงับการแพร่ภาพหรือออกอากาศของผู้ประกอบการเคเบิ้ลในระหว่างนี้ได้ ส่งผลทำให้ทางคณะอนุกรรมการที่เกี่ยวข้องต้องเร่งออกใบอนุญาตเพื่อรองรับการเปิดให้บริการของเคเบิ้ลทีวี </p>
<p> สำหรับผู้ขอใบอนุญาตเคเบิ้ลทีวีจะต้องแสดงรายละเอียดสัดส่วนรายการและผังรายการเบื้องต้น ซึ่งจะต้องมีข่าวสารหรือสาระอย่างน้อย 25% และมีช่องรายการต่างประเทศ ช่องข่าวรายการท้องถิ่น รายการกีฬา รายการที่เป็นประโยชน์ต่อสาธารณะ รวมทั้งต้องจัดให้มีการบันทึกรายการที่ได้ออกอากาศไปแล้วด้วย
</p></body>
</news>
