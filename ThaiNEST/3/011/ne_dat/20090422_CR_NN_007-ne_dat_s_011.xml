<teiHeader>
<fileDesc>
<titleStmt>
  <title>บัสหักหลบกระบะคว่ำคาที่ เจ้าหน้าที่รัฐเจ็บยกคัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158171  </bibl>
</sourceDesc>
</fileDesc>
</teiHeader>
<news>
<headline>บัสหักหลบกระบะคว่ำคาที่ เจ้าหน้าที่รัฐเจ็บยกคัน</headline>
<lead></lead>
<neck></neck>
<body><p>เมื่อเวลา 10.00 น.<date when="25520421">วันที่ 21 เมษายน 2552</date> ร.ต.ท.ณรงศักดิ์ ไตรราช ร้อยเวร สภ.อ.บ้านฉาง จ.ระยองรับแจ้งว่ารถบัส ยี่ห้อฮีโน่ สีขาว หมายเลขทะเบียน 31-5731 กทม. เกิดอุบัติเหตุพลิกคว่ำที่ ถนนสาย 332 ต.สำนักท้อน อ.บ้านฉาง จ.ระยอง จากนั้นตรวจสอบที่เกิดเหตุ พบผู้ได้รับบาดจำนวนมาก เจ้าหน้าที่หน่วยกู้ภัยได้ช่วยชีวิตและนำตัวส่งโรงพยาบาลสมเด็จพระนางเจ้าสิริกิติ์ จำนวน 31 คน โดยมีผู้ได้รับบาดเจ็บสาหัส 2 คน คือ นางนกน้อย ฉิมกุล และนายอนันต์ ปัญญาสมบัติ นอกจากนี้ พบว่ามีนายพินิจ พิชัยกัลป์ ผู้อำนวยการจัดการประชุมสัมมนา อดีตผู้ว่าราชการจังหวัดร้อยเอ็ด ได้รับบาดเจ็บที่บริเวณขาซ้าย ส่วนที่โรงพยาบาลบ้านฉาง มีผู้ได้รับบาดเจ็บ 14 คน และโรงพยาบาลสัตหีบ กิโล 10 จำนวน 2 คน รวมทั้งสิ้น 47 คน</p>
<p>นายพินิจ กล่าวว่า คณะเจ้าหน้าที่ทั้งหมดมาจาก นายกองค์การบริหารส่วนตำบล นายกเทศบาล ปลัด ผู้อำนวยการกองคลัง หัวหน้าส่วนการคลัง และเจ้าหน้าที่การเงิน การคลัง จากทั่วประเทศ มาอบรมสัมมนากว่า 200 คนเพื่อมาดูงานที่เทศบาลนครระยอง ซึ่งก่อนเกิดเหตุมีรถกระบะวิ่งเลี้ยวตัดหน้ากระทันหัน ทำให้รถบัสต้องหักหลบ และเสียหลักลงข้างทางพลิกคว่ำ ทั้งนี้ ภายหลัง นางนกน้อย ฉิมกุล หัวหน้าส่วนการคลัง อบต.สะเดา อ.พวงทอง จ.บุรีรัมย์ที่ได้รับบาดเจ็บสาหัส เสียชีวิตในที่สุด </p></body>
</news>
