<teiHeader>
<fileDesc>
<titleStmt>
  <title>�อนุพงษ์� ขู่ฟ้องใครผูกโยงฆ่า �สนธิ� ยันถ้าทำผิดต้องว่าตามกฎหมาย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160214  </bibl>
</sourceDesc>
</fileDesc>
</teiHeader>
<news>
<headline>�อนุพงษ์� ขู่ฟ้องใครผูกโยงฆ่า �สนธิ� ยันถ้าทำผิดต้องว่าตามกฎหมาย</headline>
<lead></lead>
<neck></neck>
<body><p>พล.อ.อนุพงษ์ เผ่าจินดา ผู้บัญชาการทหารบก กล่าวถึงกรณีเหตุลอบยิงนายสนธิ ลิ้มทองกุล แกนนำพันธมิตร ที่ระบุว่ามีทหารเข้าไปเกี่ยวข้องว่า ทุกประเด็นที่มีส่วนเกี่ยวข้องกับกองทัพ เราพร้อมให้ความร่วมมือทุกอย่าง เพื่อให้กระบวนการทางกฎหมายดำเนินการได้ หากตำรวจขอความร่วมมือใดมากองทัพพร้อมจะให้ความร่วมมือ หากไปถึงบุคคลใดก็ต้องถูกดำเนินคดี</p>
<p> เมื่อถามว่า นายสนธิระบุมีทหารยศ จ.ส.อ. เป็นผู้ปฏิบัติการกองทัพตรวจสอบอย่างไร พล.อ.อนุพงษ์ กล่าวว่า ตามหลักการตำรวจจะทำเรื่องแจ้งมาว่าเป็นใคร ก็ต้องดำเนินการตามหลักการและมีวิธีการตามขั้นตอนสืบสวนสอบสวน เมื่อถามว่า นายสนธิ ปักใจเชื่อว่าการลอบสังหารมีกองทัพอยู่เบื้องหลัง พล.อ.อนุพงษ์ กล่าวว่า หากมีใครในกองทัพทำความผิดก็ต้องดำเนินคดีตามกฎหมาย ไม่ว่าใครทั้งสิ้น เมื่อถามถึงกระสุนปืนยิงนายสนธิมีสัญลักษณ์อาร์ทีเอตรวจสอบทราบหรือยังว่าเป็นของหน่วยใด พล.อ.อนุพงษ์ กล่าวว่า ตนยังไม่เห็นตัวเรื่อง แต่เตรียมข้อมูลไว้</p>
<p>เมื่อถามว่า มีการเชื่อมความสัมพันธ์ของท่านกับคุณหญิงวิริยา ชวกุล ว่าอาจมีส่วนในการลอบสังหารครั้งนี้ พล.อ.อนุพงษ์ กล่าวว่า �ผมไม่ใช่ท่านผู้หญิง ต้องไปถามท่านผู้หญิงเอง ผมไม่เคยได้ยินคำถามนี้ว่ามาจากไหน หากถามเรื่องท่านผู้หญิงก็ต้องถามท่านผู้หญิง�
 เมื่อถามว่า เขา (สนธิ ลิ้มทองกุล) พยายามผูกโยงว่าท่านเกี่ยวข้องกับการสังหาร พล.อ.อนุพงษ์ กล่าวว่า �ใครก็แล้วแต่ที่กล่าวหาผม ผมจะใช้สิทธิตามกฎหมาย หากท่านพูดท่านต้องรับผิดชอบ รวมทั้งสื่อหากเขาไม่ได้พูดแล้วสื่อนำเสนอก็ต้องรับผิดชอบ ทั้งนี้ หากไปโยงกับท่านอื่นผมพูดแล้วจะเป็นประเด็น อย่าเอาผมไปโยงกับใคร�</p>
<p>เมื่อถามว่า เป็นการบีบให้ท่านหาคนผิดมาให้ได้ พล.อ.อนุพงษ์ กล่าวว่า �หากสมมุติว่าผมทำได้ ก็ต้องทำ หากใครมีความผิดแล้ว ผมให้การสนับสนุนได้ก็ต้องเอามา หากผมไปจับสงเดชไม่มีหลักฐานไม่มีอำนาจจะไปทำได้อย่างไร หากแจ้งมาก็ต้องสนับสนุนทุกอย่างในการหาคนผิดให้ได้� เมื่อถามว่า นายสนธิพยายามโยงเรื่องอำนาจใหม่ระหว่างกองทัพกับกลุ่มการเมือง พล.อ.อนุพงษ์ กล่าวว่า ไม่มีแน่นอน ตนไม่ยุ่งเกี่ยวการเมือง</p></body>
</news>
