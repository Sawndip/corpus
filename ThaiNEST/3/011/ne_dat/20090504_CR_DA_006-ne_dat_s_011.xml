<teiHeader>
<fileDesc>
<titleStmt>
  <title>ตร.รวบไอ้บุญทิ้งฆ่าข่มขืนพาณิชย์ใช้แหคลุมบีบคอ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-04 08:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198075&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ตร.รวบไอ้บุญทิ้งฆ่าข่มขืนพาณิชย์ใช้แหคลุมบีบคอ</headline>
<lead>ตำรวจโรงพักบางเสาธง โชว์ฟอร์มคลี่คลายคดีอุกฉกรรจ์ ตามลากคอ"ไอ้บุญทิ้ง"ฆาตกรโหดฆ่าข่มขืนนศ.สาว มหาวิทยาลัยดัง หมกพงหญ้าข้างทาง เป็นช่างก่อสร้างที่หายตัวไปวันเกิดเหตุ สารภาพหมดเปลือก แอบมองเหยื่อสาวเดินเข้าออกซอยบ้านทุกวัน ช่วงเกิดเหตุ คว้าแหออกไปหาปลา เจอผู้ตายเดินคุยโทรศัพท์เข้ามาคนเดียว เกิดโลภอยากได้ทรัพย์สิน วางแผนชั่ว เหวี่ยงแหคลุมร่าง นศ.สาว ลากเข้าพงหญ้า ใช้เชือกรัดคอขาดใจตาย ก่อนขโมยทรัพย์สินกลับไปบ้านเก็บเสื้อผ้าเตรียมหนี แต่เกิดอารมณ์หื่นกะทันหัน ย้อนรอยมาชำเราศพอีกรอบจนสำเร็จความใคร่ ตำรวจตามจับตัวได้พร้อมของกลางครบ</lead>
<neck></neck>
<body><p>เมื่อเวลา 14.00 น. <date when="25520503">วันที่ 3 พ.ค.</date> พล.ต.ต.อำนวย นิ่มมะโน รอง ผบช.น. พร้อมด้วย พล.ต.ต.ไพศาล เชื้อรอด ผบก.น.7 ร่วมกันแถลงข่าวกรณีตำรวจ สน.บางเสาธง จับกุมตัวนายระนอง หรือ “บุญทิ้ง” บัวผัน อายุ 37 ปี ชาว จ.นนทบุรี ผู้ต้องหาตามหมายจับศาลจังหวัดตลิ่งชัน เลขที่ จ.684/2552 ลง<date when="25520503">วันที่ 3 พ.ค. 2552</date> ข้อหาชิงทรัพย์เป็นเหตุให้ผู้อื่นถึงแก่ความตาย, ฆ่าผู้อื่นโดยเจตนา ลอบฝัง ซ่อนเร้น ย้ายหรือทำลายศพหรือส่วนของศพเพื่อปิดบังการเกิด การตาย หรือเหตุแห่งการตาย จับกุมตัวได้ที่ป้ายรถประจำทางก่อนข้ามสะพานนวลฉวี ต.บ้านใหม่ อ.ปากเกร็ด จ.นนทบุรี พร้อมของกลาง แหหาปลา 1 ปาก กระเป๋าสตางค์สุภาพสตรี 1 ใบ บัตรประจำตัวประชาชน บัตรประจำตัวนักศึกษาสถาบันเทคโน โลยีราชมงคล วิทยาเขตพณิชยการพระนคร และบัตรวีซ่าธนาคารกรุงไทย ทั้งหมดเป็นของ น.ส.ดาว (นามสมมุติ) เหยื่อผู้เสียชีวิต</p>
<p>การจับกุมครั้งนี้ สืบเนื่องจากเมื่อ<date when="25520501">วันที่ 1 พ.ค.</date>ที่ผ่านมา พนักงานสอบสวน สน.บางเสาธง ได้รับแจ้งเหตุพบศพ น.ส.ดาว อายุ 21 ปี นักศึกษาชั้นปีที่ 3 คณะบริหารธุรกิจ สาขาสารสนเทศคอมพิวเตอร์ มหาวิทยาลัยชื่อดัง ถูกฆ่ารัดคอหมกศพอยู่ในพงหญ้าติดทางเดินข้างห้องน้ำคนงานในบ้านไม่มีเลขที่ ซึ่งอยู่ระหว่างการก่อสร้างภายในซอยราชพฤกษ์ 11 (ซอยธนาคาร) ถนนราช พฤกษ์ แขวงบางพรม เขตตลิ่งชัน สภาพสวมชุดนักศึกษา นุ่งกระโปรงสั้น ไม่สวมกางเกงชั้นใน แพทย์คาดว่าน่าจะเสียชีวิตมาแล้วไม่ต่ำกว่า 4 วัน</p>
<p>ก่อนหน้านี้บิดาของผู้ตายให้การกับตำรวจ ว่า ได้พูดคุยกับลูกสาวทางโทรศัพท์ครั้งสุดท้าย เมื่อเวลา 19.30 น.ของ<date when="25520427">วันที่ 27 เม.ย.</date>ที่ผ่านมา ซึ่งช่วงเวลาดังกล่าวลูกสาวเพิ่งกลับจากเดินทางไปฝึกงานในตำแหน่งโปรแกรมเมอร์ ที่บริษัทแห่งหนึ่งย่านถนนตลิ่งชัน และบอกว่ากำลังเดินเข้าบ้านพัก ซึ่งอยู่ห่างจากจุดพบศพไม่ถึง 50 เมตร จากนั้นก็มีเสียงคล้ายลูกสาวทะเลาะกับผู้ชาย ก่อนที่สัญญาณโทรศัพท์จะขาดหายไปและติดต่อไม่ได้อีกเลย จนตัดสินใจไปแจ้งความไว้ที่ สน.บางเสาธง ก่อนจะมีผู้มาพบศพ จากนั้น ตร. เรียกตัวคนงาน 2 คน ซึ่งกำลังก่อสร้างบ้านหลังที่เกิดเหตุไปสอบปากคำ ทราบว่า มีคนงานก่อสร้าง ชื่อนายระนอง หรือ “ไอ้บุญทิ้ง” บัวผัน อายุ 37 ปี พักอยู่กับเมียที่ป่วยเป็นอัมพฤกษ์ใกล้เคียงกับจุดที่พบศพได้หายตัวไป เจ้าหน้าที่จึงใช้วิธีการแกะรอยจากสัญญาณโทรศัพท์ จนตามไปจับกุมตัวได้ขณะหนีไปกบดานที่บ้านเกิด จ.นนทบุรี</p>
<p>สอบสวน นายระนอง ให้การรับสารภาพว่า เห็น น.ส.ดาว เดินเท้าเข้าออก   บริเวณหน้าบ้านที่ตนไปรับงานก่อสร้างเป็นประจำกระทั่ง เวลา 21.40 น. <date when="25520427">วันที่ 27 เม.ย.</date> ตนเดินออกจากเพิงพักคนงานเพื่อจะนำแหไปทอดหาปลาที่บริเวณร่องน้ำ เห็น น.ส.ดาว เดินคุยโทรศัพท์มือถือผ่านมาเพียงลำพัง เกิดความโลภอยากชิงทรัพย์เอาโทรศัพท์ และเงินไปซื้อยาให้ภรรยาที่ป่วยเป็น อัมพฤกษ์ จึงตัดสินใจเอาแหคลุมร่าง น.ส.ดาว จากทางด้านหลัง แล้วลากตัวฝ่าพงหญ้าเข้าไปในบ้านซึ่งกำลังก่อสร้าง ก่อนใช้เชือกรัดคอจนขาดใจตาย เมื่อแน่ใจว่าเหยื่อสิ้นลมแล้ว จึงขโมยกระเป๋า สตางค์ที่มีเงินสด 720 บาท พร้อมกับโทรศัพท์มือถือ หนีไปที่เพิงพักเพื่อเตรียมตัวหลบหนี</p>
<p>“แต่ระหว่างที่ผมกลับไปเอาเสื้อผ้า โดยทิ้งเมียที่ป่วยเป็นอัมพฤกษ์ไว้ในเพิงพักคนเดียว เกิดอารมณ์ทางเพศขึ้นมากะทันหัน จึงย้อนกลับไปที่เกิดเหตุ กระทำอนาจารกับศพจนสำเร็จความใคร่ แล้วลากศพไปหมกในพงหญ้า ก่อนหลบหนีนำโทร ศัพท์ไปขาย ส่วนซิมการ์ดผมถอดเก็บเอาไว้ สำหรับ ทรัพย์สินอื่น เช่น กระเป๋าเงินและบัตรของผู้ตาย เอาไปโยนทิ้งไว้ในป่าหญ้าข้างร้านขายวัสดุก่อสร้างริม ถนนราชพฤกษ์ ย่านตลิ่งชัน ซึ่งตำรวจติดตามกลับมาได้จนครบ” ฆาตกรโหดเผยความชั่วของตนเอง  </p>
<p>จากนั้นเจ้าหน้าที่ได้ควบคุมตัวนายระนอง ไปทำแผนประกอบคำรับสารภาพในที่เกิดเหตุ ท่ามกลางการคุ้มกันอย่างแน่นหนา เพราะเกรงว่าผู้ต้องหาอาจถูกชาวบ้านรุมประชาทัณฑ์ จากนั้นจึงส่งตัวให้ ร.ต.ท.วิทยา เซ็นบัว ร้อยเวรเจ้าของคดี สน. บางเสาธง นำไปสอบปากคำเพิ่มเติมก่อนดำเนินการตามกฎหมายต่อไป.</p></body>
</news>
