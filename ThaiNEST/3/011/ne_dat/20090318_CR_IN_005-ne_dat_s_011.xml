<teiHeader>
<fileDesc>
<titleStmt>
  <title>รวบสาวขายพวงมาลัยฆ่าโหด!เจ๊ปล่อยกู้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-18 17:57:55  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=162775  </bibl>
</sourceDesc>
</fileDesc>
</teiHeader>
<news>
<headline>รวบสาวขายพวงมาลัยฆ่าโหด!เจ๊ปล่อยกู้</headline>
<lead>ตำรวจนครบาล 7 รวบสาวขายพวงมาลัย ฆ่าโหด เจ๊ปล่อยเงินกู้ สารภาพ ขอลาหยุดไปดูแลลูก แต่ถูกปฏิเสธ</lead>
<neck></neck>
<body><p>พ.ต.อ.สุธีร์ เนรกัณฐ์ รองผู้บังคับการตำรวจนครบาล 7 แถลงผลการจับกุม น.ส.ระทิพย์ บุคคโล อายุ 37 ปี ผู้ต้องหาฆ่าโหด นางวิริยา สุรโสทร อายุ 58 ปี สาวใหญ่เจ้าของบ้านเช่า เมื่อ<date when="25520315">วันที่ 15 มีนาคม</date> ที่ผ่านมา จากการ สอบสวนผู้ต้องหารับสารภาพว่า ตนมีอาชีพขายพวงมาลัย บริเวณปากซอย อิสรภาพ 44 และคอยเก็บเงินกู้ให้กับผู้ตายในวันเกิดเหตุตนได้เข้าไปหาผู้ตายที่บ้านพัก เพื่อขออนุญาตกลับไปเยี่ยมลูก ย่านมีนบุรี แต่ผู้ตายไม่ยอม จนเกิดมีปากเสียงกันอย่างรุนแรง จึงได้ใช้มีดปาดคอ และแทงบริเวณท้อง ก่อนใช้เก้าอี้ฟาดศีรษะผู้ตายจนเสียชีวิต ก่อนฉกสร้อยข้อมือน้ำหนัก 1 บาท หลบหนีไป และเป็นคนโทรศัพท์แจ้งเจ้าหน้าที่ตำรวจว่า พบศพ นางวิริยา โดยหลังจากนั้น ตนยังคงขายพวงมาลัยตามปกติ บริเวณปากซอย อิสรภาพ 44 โดยไม่ได้หลบหนีไปไหน ด้าน พ.ต.อ.สุธีร์ กล่าวว่า การจับกุมครั้งนี้สืบเนื่องมาจากเจ้าหน้าที่ ได้ตรวจสอบเบอร์โทรศัพท์ของผู้ตาย พบว่า มีการติดต่อกับผู้ต้องหาทุกวัน แต่ในวันเกิดเหตุกลับไม่มีเบอร์โทรศัพท์ติดต่อกัน จึงได้มีการนำตัวผู้ต้องหามาสอบปากคำ จนรับสารภาพ เบื้องต้น ได้แจ้งข้อหาฆ่าผู้อื่นโดยเจตนา ลักทรัพย์ หรือ รับของโจร</p></body>
</news>
