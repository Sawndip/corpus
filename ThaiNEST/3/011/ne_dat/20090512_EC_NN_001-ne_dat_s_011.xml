<teiHeader>
<fileDesc>
<titleStmt>
  <title>อ้างสุวรรณภูมิแออัด ทอท.สบช่องดันโครงการหมื่นล.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160973  </bibl>
</sourceDesc>
</fileDesc>
</teiHeader>
<news>
<headline>อ้างสุวรรณภูมิแออัด ทอท.สบช่องดันโครงการหมื่นล.</headline>
<lead></lead>
<neck></neck>
<body><p>นายสมชัย สวัสดีผล รองกรรมการผู้อำนวยการใหญ่ (สายงานวิศวกรรมและเทคโนโลยีสารสนเทศ) บริษัท ท่าอากาศยานไทย จำกัด (มหาชน) หรือทอท. รักษาการกรรมการผู้อำนวยการใหญ่ ทอท. เปิดเผยว่า ขณะนี้ ทอท.อยู่ระหว่างการเตรียมข้อมูลต่างๆ เพื่อเตรียมความพร้อมสำหรับลงทุนก่อสร้างอาคารผู้โดยสารภายในประเทศ และทางวิ่ง (รันเวย์) ที่ 3 ในท่าอากาศยานสุวรรณภูมิวงเงินลงทุน 10,000 ล้านบาท ซึ่งทอท.เห็นว่ารัฐบาล และกระทรวงคมนาคม ควรจะมีความชัดเจนใน<date>ปีนี้</date> เพื่อจะได้เริ่มต้นกระบวนการว่าจ้างที่ปรึกษา และจะต้องเสนอ สำนักงานคณะกรรมการพัฒนาการเศรษฐกิจและสังคมแห่งชาติ (สศช.)และคณะรัฐมนตรี (ครม.) เพื่อขออนุมัติโครงการ ซึ่งต้องใช้เวลาค่อนข้างนาน</p>
<p>ทั้งนี้ หากฝ่ายนโยบายยังไม่เร่งตัดสินใจให้ชัดเจน<date notAfter="25521231"><offset>ภายใน</offset>ปีนี้</date> การขยายขีดความสามารถของสนามบินสุวรรณภูมิอาจไม่ทันกับการเติบโตของจำนวนผู้โดยสารใน<date when="2553----">ปี 2553</date> และจะส่งผลทำให้สนามบินสุวรรณภูมิแออัด และผู้โดยสารต้องรอคิวนานขึ้น </p>
<p>แหล่งข่าวจากทอท.กล่าวว่า ปัญหาท่าอากาศยานสุวรรณภูมิเริ่มเต็มขีดความสามารถ ส่วนหนึ่งมาจากนโยบายการย้ายเที่ยวบินภายในประเทศของ บริษัทการบินไทย จำกัด (มหาชน) จากท่าอากาศยานดอนเมืองมายัง ท่าอากาศยานสุวรรณภูมิ ด้วย
</p></body>
</news>
