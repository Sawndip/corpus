<teiHeader>
<fileDesc>
<titleStmt>
  <title>  </title>
  <author>  </author>
</titleStmt>
<publicationStmt>
  <publisher>  </publisher>
  <pubPlace>  </pubPlace>
  <date>  </date>
</publicationStmt>
<notesStmt>
  <note>  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>รวบแก๊งปล้น</headline>
<lead>รุมโทรม่ถ่ายคลิปผลิตขายเป็นซีดี!</lead>
<neck>โปลิศกรุงเก่า รวบแก๊งหื่นสุดทราม ชิงทรัพย์-ปล้นทรัพย์ รุมโทรมถ่ายคลิป ส่งขายผลิดซีดี แฉก่อเหตุมาแล้วทั่วภาคกลางไม่ต่ำกว่า 10 คดี ลงมือข่มขืนแบบป่าเถื่อน แม้กระทั่งทอมยังไม่เว้นจนติดโรค และหากติดใจเหยื่อสาวคนใด จะเอาคลิปไปข่มขู่บังคับข่มขืนซ้ำ  </neck>
<body><p>โปลิศกรุงเก่ารวบแก๊งหื่นสุดทรามชิงทรัพย์รุมโทรมถ่ายคลิป ส่งขายผลิตซีดี รายนี้เปิดเผยขึ้น เมื่อเวลา 13.00 น. <date when="25520429">วันที่ 29 เม.ย.</date>ที่ สภ.พระอินทร์ราชา อ.บางปะอิน จ.พระนครศรีอยุธยา พล.ต.ต.ชินทัต มีศุข ผบก.ภ.จว. พระนครศรีอยุธยา พ.ต.ท.ประสงค์ เทพรักษ์ สวญ.สภ.พระอินทร์ราชา พ.ต.ท.นฤนาท พุทไธสง รอง ผกก.กลุ่มงานสืบสวน ภ.จว.พระนครศรีอยุธยา พ.ต.ท.สืบศักดิ์ ผินแสง สว.สส. ร่วมกัน แถลงข่าวจับกุมผู้ต้องหาก่อเหตุชิงทรัพย์ ปล้นทรัพย์ และข่มขืนพร้อมถ่ายคลิปประจานทั่วภาคกลาง ได้ผู้ต้องหา 2 รายทราบชื่อ นายธวัชชัย งามประกอบ อายุ 25 ปี อยู่บ้านเลขที่ 14 หมู่ 4 ต.โคกสว่าง อ.พนมไพร จ.ร้อยเอ็ด และ นายถาวร ภาคบุญ อายุ 22 ปี อยู่บ้านเลขที่ 37 หมู่ 2 ต.คานหาม อ.อุทัย จ.พระนครศรีอยุธยา</p>
<p>โดยเจ้าหน้าที่ฝ่ายสืบสวน ภ.จว.พระนครศรีอยุธยา สภ.พระอินทร์ราชา ร่วมกันจับกุมได้ที่ห้องเช่า ใกล้นิคมอุตสาหกรรมโรจนะ ต.คานหาม อ.อุทัย พร้อมรถเก๋งฮอนด้าซีวิค   1 คัน รถ จยย. 2 คัน อาวุธปืนปลอม 1 กระบอก โทรศัพท์ที่เต็มไปด้วยวิดีโอคลิปโป๊จำนวนมาก 2 เครื่อง กระเป๋าถือสตรี  ซิมการ์ดโทรศัพท์ของผู้เสียหาย 10 อัน อุปกรณ์งัดแงะ และทรัพย์สินมีค่าอีกจำนวนมาก</p>
<p>พล.ต.ต.ชินทัต เปิดเผยว่าจากการสืบสวนพบมีผู้รวมแก๊ง 4 คน คือผู้ต้องหาที่จับกุมได้แล้ว 2 ราย และที่ยังหลบหนีอีก 2 ราย คือ นายหม่อน อายุ 25 ปี และ นายเด่น อายุ 20 ปี โดยทั้งหมดได้ร่วมกันตระเวนก่อเหตุ ในเขตภาคกลาง อาทิ จ.พระนครศรีอยุธยา, สระบุรี, อ่างทอง, ปทุมธานี, ลพบุรี และสิงห์บุรี โดยจะใช้อาวุธปืนปลอมในการก่อเหตุ ชิงทรัพย์หญิงสาว ที่ยืนรอรถโดยสารหากพอใจหญิงสาวคนไหนก็จะฉุดขึ้นรถแล้วพาไปรุมโทรมข่มขืน อย่างป่าเถื่อนโดยไม่สวมถุงยางอนามัย และทุกครั้งจะถ่ายวิดีโอคลิปด้วยโทรศัพท์มือถือจากนั้นจะนำเอาไปขายแก่ผู้ผลิตซีดีเถื่อนเพื่อก๊อบปี้จำหน่ายโดยขณะนี้เริ่มมีคลิปออนไลน์ทางอินเทอร์เน็ตบ้างแล้วโดยหลังจากก่อเหตุก็จะปลดเอาทรัพย์ สินของเหยื่อที่เป็นหญิงสาวไปทุกครั้ง และหากแก๊งดังกล่าวติดใจเหยื่อสาวคนใดก็จะติดต่อ  หรือไปดักเพื่อเอาภาพวิดีโอคลิปมาข่มขู่เรียกเอาทรัพย์สิน หรือบังคับไปข่มขืนซ้ำ
ผบก.ภ.จว.พระนครศรีอยุธยา กล่าวต่อว่า จากการสืบสวนพบว่าแก๊งดังกล่าวก่อเหตุมาแล้วไม่ต่ำกว่า 10 คดี โดยหนึ่งในนั้นเป็นคู่ทอมดี้ ที่ถูกลากไปข่มขืนข้างถนนทั้งคู่ และสาวทอมที่ตกเป็นเหยื่อยังติดโรคจากแก๊งดังกล่าวด้วย จากการสอบสวนผู้ต้องหาทั้งคู่ให้การรับสารภาพ และจำเหตุการณ์หรือเหยื่อที่ก่อเหตุได้เกือบทั้งหมด แต่เมื่อตรวจสอบไปยังท้องที่ต่าง ๆ ที่ผู้ต้องหาเคยก่อเหตุ กลับพบว่ายังไม่มีการแจ้งความ ทั้งนี้เชื่อว่าเหยื่ออับอายและไม่กล้าเข้าแจ้งความ อย่างไรก็ตามขอร้องให้เข้ามาแจ้งความเพื่อผลทางคดี โดยทางเจ้าหน้าที่จะปิดเป็นความลับ พร้อมสืบสวนติดตามผู้ร่วมแก๊งที่ยังหลบหนีมาดำเนินคดีต่อไป.
</p></body>
</news>
