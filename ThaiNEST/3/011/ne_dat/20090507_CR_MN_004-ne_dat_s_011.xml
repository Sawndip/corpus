<teiHeader>
<fileDesc>
<titleStmt>
  <title>นครบาลติวเข้มสายสืบ-สายตรวจ เอสเอ็มเอสจับโจร  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 22:16:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051394  </bibl>
</sourceDesc>
</fileDesc>
</teiHeader>
<news>
<headline>นครบาลติวเข้มสายสืบ-สายตรวจ เอสเอ็มเอสจับโจร</headline>
<lead>�วรพงษ์� เดินหน้าโครงการเอสเอ็มเอสจับโจร ติวเข้ม สายสืบ สายตรวจทั่วเมืองหลวง เผยได้รับผลสำเร็จมาแล้วเมื่อครั้งอยู่ภูธรภาค 7 ไม่แพ้ปฏิทินโจรแม้แต่น้อย แต่เสียตรงที่ต้องทำเซิร์ฟเวอร์ใหม่</lead>
<neck></neck>
<body><p> <date>วันนี้</date> (<date when="25520507">7 พ.ค.</date>) ที่กองบัญชาการตำรวจนครบาล พล.ต.ต.วิบูลย์ บางท่าไม้ รอง ผบช.น. เป็นประธานเปิดโครงการ short massage service (sms) มาใช้ในการตรวจสอบข้อมูลหมายจับและรถยนต์ที่ถูกโจรกรรม โดยมีตำรวจระดับรอง ผบก.ลงไป รวมทั้งฝ่ายสืบสวน ฝ่ายป้องกันปราบปรามและจราจร เข้าร่วมรับฟังการอบรมการใช้</p>
<p>พล.ต.ต.วิบูลย์ กล่าวว่า สำหรับโครงการนี้ พล.ต.ท.วรพงษ์ ชิวปรีชา ผบช.น.ได้นำโครงการ sms จาก บช.ภ.7 มาใช้ ซึ่งตำรวจที่ใช้จะต้องนำซิมการ์ดที่ได้รับแจกและลงทะเบียนกับทาง ศทส.บช.น. แล้ว ไปใช้ในการตรวจสอบโดยใช้ชื่อ นามสกุล เลขประจำตัว 13 หลัก ทะเบียนรถ และตัวถังรถ เพื่อตรวจสอบบุคคลหรือรถต้องสงสัย โดยเมื่อส่งเอสเอ็มเอสไปที่หมายเลข 4514111 จะได้รับคำตอบเป็นข้อความกลับมาภายใน 12 วินาที ซึ่งหากพบข้อมูลว่ามีตามหมายจับจะมีชื่อ นามสกุล ข้อหา วันหมดอายุความ และสน.พื้นที่ แต่หากไม่พบจะมีข้อความว่า �ไม่พบข้อมูลที่ท่านต้องการค้นหา� แต่หากซิมการ์ดไม่ได้ลงทะเบียนไว้จะมีข้อความว่า �ท่านไม่มีสิทธิ์ใช้ระบบ� โดยในส่วนนี้ต้องมีการลงทะเบียนก่อน ในระบบเอไอเอสซึ่งใช้ฐานข้อมูลของอาชญากรรมของสำนักงานตำรวจแห่งชาติ (ตร.) นอกจากนี้ ซิมการ์ดที่ใช้สามารถติดต่อซิมที่ลงด้วยกันได้โดยไม่เสียค่าใช้จ่าย และเป็นการทดลองนำใช้นำร่อง 3 เดือน เริ่ม<date from="25520415">ตั้งแต่ 15 เมษายน</date>ที่ผ่านมา</p>
<p> พล.ต.ต.วิบูลย์กล่าวว่า กรณีนี้เมื่อเราตั้งด่านหรือไปเจอรถก็สามารถตรวจสอบได้เลย หรือรถที่มีการเสียค่าปรับก็ตรวจสอบได้ ส่วนข้อเสียก็คือเราต้องเสียเงินให้กับทางบริษัท โดยในการทำเซริ์ฟเวอร์เสียค่าใช้จ่ายประมาณ 3 แสนบาท โดยตามข้อมูลที่ใช้เป็นฐานทั่วประเทศ ซึ่งบางครั้งเราก็ต้องตรวจสอบด้วยว่า บางครั้งมีการจับแล้ว แต่พนักงานสอบสวนไม่ได้ถอนหมายจับ ในส่วนนี้จึงต้องทำการตรวจสอบอีกครั้งกับทาง สน. คาดหวังว่าเมื่อทำแล้วจะจับผู้ต้องหาได้มากขึ้นโดยเฉพาะเรื่องรถหายที่สถิติสูง ซึ่งทดลองมา<date from="25520415">ตั้งแต่วันที่ 15 เมษายน</date>ที่ผ่านมา สามารถจับได้ 5 ราย ซึ่งข้อมูลนี้เน้นคดีอาญาเป็นหลัก</p>
<p>สำหรับข้อมูลของ บช.ภ.7 ที่ใช้เอสเอ็มเอส <date from="255003--">ตั้งแต่มีนาคม 2550</date> สามารถจับผู้ต้องหาคดีต่างๆได้ 1,105 ราย คดีอุกฉกรรจ์ 68 คดี จักรยานยนต์ 88 คัน และรถยนต์ 3 คัน ซึ่งนอกจากเอสเอ็มเอสแล้ว ยังมีการนำปฏิทินอาชญากรรม หรือปฏิทินโจร ที่ใช้ได้ผลดีจาก บช.ภ.7 มาใช้ในนครบาลและใช้ได้ผลดีเช่นกัน เมื่อปฏิทินถุกแจกจ่ายออกไป สามารถจับกุมผู้ต้องหาตามปฏิทินได้แล้ว 3 ราย และผู้ต้องหาตามปฏิทินที่ถูกจับไปก่อนหน้านี้ถูกอายัดตัวอีก 2 ราย รวม 5 ราย</p></body>
</news>
