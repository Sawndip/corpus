<teiHeader>
<fileDesc>
<titleStmt>
  <title>โจรปากน้ำฆ่ารัดคอเจ้าของร้านชำเชิด300บาท    </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-08 09:44:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170334  </bibl>
</sourceDesc>
</fileDesc>
</teiHeader>
<news>
<headline>โจรปากน้ำฆ่ารัดคอเจ้าของร้านชำเชิด300บาท  </headline>
<lead>โจรเมืองปากน้ำ โหด ฆ่ารัดคอเจ้าของร้านชำ ดับอนาถ เชิดเงินสดเพียง 300 บาท</lead>
<neck></neck>
<body><p>ร.ต.ท.บรรจง ชาญศรี ร้อยเวรสอบสวน สภ.เมืองสมุทรปราการ รับแจ้งว่า มีเหตุชายถูกทำร้ายเสียชีวิต ภายในบ้านเลขที่36/45 ซ.อยู่สุข 20 หมู่ที่ 7 ต.บางเมือง อ.เมือง จ.สมุทรปราการ จึงรุดไปตรวจสอบที่เกิดเหตุ พบ เป็นร้านขายของชำชั้นเดียว โดยศพอยู่บริเวณห้องนอน ทราบชื่อคือ นายสุภาพ รัตนพล อายุ 59 ปี สภาพศพ มีรอยเขียวช้ำที่บริเวณลำคอบริเวณเบ้าตา เขียวช้ำ มีเลือดออกทางจมูก ตรวจสอบภายในบ้าน พบว่า ข้าวของถูกรื้อค้นกระจัดกระจาย สอบสวน นางสมจิตร รัตนพล อายุ 51 ปี ภรรยาของผู้เสียชีวิต ให้การว่า ก่อนเกิดเหตุ ตนออกจากบ้าน เมื่อช่วงเช้ามืด เพื่อไปซื้อของที่ตลาดปากน้ำ มาขายที่ร้าน โดยตนเองนั้นไม่ได้ล็อกบ้าน เนื่องจาก สามี นอนอยู่ด้านใน กระทั่งมีญาติมาหา ที่ร้านพบว่า สามีถูกทำร้ายเสียชีวิตแล้ว เบื้องต้น ตำรวจ สันนิษฐานว่า ระหว่างที่ภรรยาออกไปข้างนอก คนร้ายได้เข้ามาก่อเหตุลักทรัพย์ จึงเกิดการต่อสู้กัน กระทั่งคนร้ายบีบคอ นายสุภาพ เสียชีวิต ก่อนคนร้ายจะรื้อค้นทรัพย์สินได้ไปเพียงเงินเหรียญ จำนวน 300 บาท หลบหนีไป</p></body>
</news>
