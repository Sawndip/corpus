<teiHeader>
<fileDesc>
<titleStmt>
  <title>โจรใต้เหิมเกริมหนัก ป่วนยะลาค่ำยันดึก ยิงชาวบ้าน-ทหาร  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158169  </bibl>
</sourceDesc>
</fileDesc>
</teiHeader>
<news>
<headline>โจรใต้เหิมเกริมหนัก ป่วนยะลาค่ำยันดึก ยิงชาวบ้าน-ทหาร</headline>
<lead></lead>
<neck></neck>
<body><p>เมื่อเวลา 19.45น.<date when="25520420">วันที่ 20 เมษายน</date> กลุ่มคนร้ายขับรถกระบะใช้ปืนกราดยิงร้านน้ำชา ม.7 ต.ปะแต อ.ยะหา จ.ยะลา ชาวบ้านบาดเจ็บ 4 ราย เวลา 21.05น. คนร้ายลอบเผาเพิงขายอาหารริมทางใกล้ หจก.ยะลาย่งฮวด ต.ท่าสาป อ.เมือง จ.ยะลา ขณะตำรวจตรวจสอบเหตุ เกิดยิงตอบโต้กัน แต่ไม่มีผู้ใดบาดเจ็บ จากนั้น เวลา 22.00น.-23.00น.คนร้ายซุ่มยิงทหารอีก 4จุด แต่ไม่มีผู้ใดได้รับอันตราย</p>
<p>สำหรับเหตุพื้นที่ จ.นราธิวาส เมื่อเวลา 23.00น.<date when="25520420">วันที่ 20 เมษายน</date> คนร้ายบุกยิงฐานทหารที่3012 ตั้งอยู่ ม.6 ต.บาตง อ.รือเสาะ จนเกิดยิงปะทะกัน10 นาที เวลาไล่เลี่ยกัน คนร้ายอีกชุดบุกยิงฐานทหาร ชุด ฉก.นราธิวาส30 ตั้งอยู่ริมถนน ม.8 ต.เรียง อ.รือเสาะ จนเกิดยิงปะทะกัน 5 นาที ทำให้ นายมะซาเล บือราเฮงบลูกา ผู้ช่วยผู้ใหญ่บ้านกำปงบารู ต.เรียง ถูกกระสุนปืนบาดเจ็บ จากนั้น เวลา 11.00น.<date when="25520421">วันที่ 21 เมษายน</date> ชุดเก็บกู้วัตถุระเบิด จ.ปัตตานี ทำการเก็บกู้ระเบิดหนัก 5 กก.ที่คนร้ายลอบวางไว้หน้าโรงเรียนสาธิตมหาวิทยาลัยสงขลานครินทร์(มอ.ปัตตานี) ถนนเจริญประดิษฐ์ อ.เมือง จ.ปัตตานี ไว้ได้ทัน หลังนักการภารโรงมาพบและรีบแจ้งให้เจ้าหน้าที่เข้าเก็บกู้</p></body>
</news>
