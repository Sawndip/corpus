<teiHeader>
<fileDesc>
<titleStmt>
  <title>iTAP ดึง มจพ.อบรมช่างไม้ เสริมเขี้ยวเล็บอุตสาหกรรมไทย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-04-20 11:21:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000043972  </bibl>
</sourceDesc>
</fileDesc>
</teiHeader>
<news>
<headline>iTAP ดึง มจพ.อบรมช่างไม้ เสริมเขี้ยวเล็บอุตสาหกรรมไทย</headline>
<lead>iTAP จับมือ มจพ. เปิดหลักสูตร �การตั้งใบมีดและการปรับตั้งเครื่องไสสี่หน้าสำหรับอุตสาหกรรมผลิตภัณฑ์ไม้� อบรมผู้ประกอบการไทย หวังฟื้นฟูศักยภาพฝีมือแรงงานสู้ตลาดต่างชาติ ผู้เชี่ยวชาญเปรย ช่างไทยยังขาดเทคนิคเบื้องต้น หวั่นวิชาช่างไม้สูญ เหตุทำงานตามความเคยชินจากรุ่นสู่รุ่นไม่บันทึกเป็นตำรา</lead>
<neck></neck>
<body><p>นายสงกรานต์ บางศรัณย์ทิพย์ อาจารย์สาขาวิชาเทคโนโลยีวิศวกรรมไม้ ภาควิชาเทคโนโลยีวิศวกรรมอุตสาหการ วิทยาลัยเทคโนโลยีอุตสาหกรรม มหาวิทยาลัยพระจอมเกล้าพระนครเหนือ ในฐานะ หัวหน้าคณะผู้เชี่ยวชาญของ มจพ. ภายใต้โครงการการพัฒนาเทคโนโลยีเพื่อเพิ่มศักยภาพการแข่งขันของอุตสาหกรรมผลิตภัณฑ์ไม้ กล่าวถึงการจัดอบรม �การตั้งใบมีดและการปรับตั้งเครื่องไสสี่หน้าสำหรับอุตสาหกรรมผลิตภัณฑ์ไม้� ว่า ผู้ประกอบการได้เรียกร้องให้จัดผู้เชี่ยวชาญมาอบรม หลังจากที่ 2 ปีก่อนหน้านี้ได้มีการจัดสัมมนาเชิงทฤษฎีให้กับผู้ประกอบการมาแล้ว ขณะที่ iTAP เองได้คำนึงถึงปัญหาฝีมือแรงงานและเทคนิคในการเตรียมงานไม้ เพราะยังขาดความรู้และความเข้าใจในการใช้เครื่องมือและอุปกรณ์ในการทำงาน อีกทั้งการขาดแคลนบุคคลากรที่มีความรู้ความชำนาญด้านเทคนิค จึงจำเป็นต้องสรรหาตัวบุคคลที่มีความเชี่ยวชาญมาพัฒนาด้านตัวบุคคลให้สถานประกอบการ เพื่อรองรับการขยายตัวทางด้านธุรกิจจนนำไปสู่การแข่งขันในอนาคต</p>
<p>�ที่ผ่านมาอุตสาหกรรมไม้ไทยเติบโตมาจากครัวเรือน จนถึงปัจจุบันยังไม่มีผู้เชี่ยวชาญคนใดรวบรวมเคล็ดวิชาไม้ออกมาเป็นตำราสอนอย่างจริงๆ ทำให้ความรู้ด้านนี้ยังเป็นความลับ อุตสาหกรรมไม้ในประเทศไทยจึงเติบโตช้าเมื่อเทียบกับประเทศอื่น �นายสงกรานต์ กล่าว</p>
<p>หัวหน้าคณะผู้เชี่ยวชาญของ มจพ. ภายใต้โครงการ ฯ เปิดเผยอีกว่า เพื่อเป็นการพัฒนาอุตสาหกรรมไม้ในประเทศไทยอย่างต่อเนื่อง จึงได้จัดโครงการ �พัฒนาเทคโนโลยีเพื่อเพิ่มศักยภาพการแข่งขันของอุตสาหกรรมผลิตภัณฑ์ไม้� โดยการจัดหาผู้เชี่ยวชาญมาส่งเสริมความรู้และเทคนิคการผลิตให้กับผู้ประกอบการในอุตสาหกรรมไม้ เพื่อให้เกิดความเข้มแข็งและเสริมสร้างความสามารถในการแข่งขันกับตลาดโลก</p></body>
</news>
