<teiHeader>
<fileDesc>
<titleStmt>
  <title>ฆ่าเศรษฐีเมืองกระบี่ปมหักค้าที่ดิน100ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090527/14639/%e0%b8%86%e0%b9%88%e0%b8%b2%e0%b9%80%e0%b8%a8%e0%b8%a3%e0%b8%a9%e0%b8%90%e0%b8%b5%e0%b9%80%e0%b8%a1%e0%b8%b7%e0%b8%ad%e0%b8%87%e0%b8%81%e0%b8%a3%e0%b8%b0%e0%b8%9a%e0%b8%b5%e0%b9%88%e0%b8%9b%e0%b8%a1%e0%b8%ab%e0%b8%b1%e0%b8%81%e0%b8%84%e0%b9%89%e0%b8%b2%e0%b8%97%e0%b8%b5%e0%b9%88%e0%b8%94%e0%b8%b4%e0%b8%99100%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ฆ่าเศรษฐีเมืองกระบี่ปมหักค้าที่ดิน100ล้าน</headline>
<lead>บุกยิงเศรษฐีค้าที่ดินคนดังเมืองกระบี่ ดับหน้าบ้าน ตร.มุ่งปมขัดแย้งซื้อ-ขายที่ดิน 4 แปลง มูลค่านับร้อยล้านบาท</lead>
<neck></neck>
<body><p>เมื่อเวลา 15.30 น. <date when="25520527">วันที่ 27 พฤษภาคม</date> ร.ต.ท.สมพร ดีดวง ร้อยเวรสอบสวน สภ.ปลายพระยา รับแจ้งจากโรงพยาบาลปลายพระยาว่า มีคนถูกยิงมาเสียชีวิตที่โรงพยาบาล จึงรุดไปตรวจสอบ พร้อมด้วย พ.ต.ท.ประทีป ไวยสุศรี รอง ผกก.ปป.สภ.ปลายพระยา พ.ต.ท.เจนภพ บุตรกินรี รอง ผกก.สส. ทราบชื่อผู้ตายคือ นายแฉล้ม พรหมจันทร์ อายุ 60 ปี อยู่บ้านเลขที่ 2 ซอย 8 ต.ปลายพระยา อ.ปลายพระยา จ.กระบี่ ถูกยิงด้วยอาวุธปืนลูกซอง กระสุนเข้าที่หน้าอกขวาและลำคอรวม 8 รู กระสุนฝังใน</p>
<p>จากนั้นเดินทางไปตรวจสอบที่เกิดเหตุ ซึ่งเป็นบริเวณหน้าบ้านของผู้ตาย พบหมอนรองกระสุน 1 อัน และเม็ดกระสุนปืนลูกซอง 1 เม็ด ตกอยู่จึงเก็บไว้เป็นหลักฐาน</p>
<p>จากการสอบสวนทราบว่า ก่อนเกิดเหตุนายแฉล้มนั่งอยู่ม้าหินอ่อนหน้าบ้าน จากนั้นมีคนร้ายขับรถยนต์ยี่ห้อซูซูกิ รุ่นแคริเบียน สีแดง ทะเบียน บจ 4728 กระบี่ มาจอดใกล้กับผู้ตาย จากนั้น 1 ใน 3 คน ที่อยู่ในรถได้ใช้อาวุธปืนยิงใส่นายแฉล้ม 1 นัด แล้วขับหลบหนีไปอย่างรวดเร็ว แม้ว่าตำรวจพยายามวิทยุสกัดจับแต่ก็ไร้วี่แวว</p>
<p>จากการสอบสวนทราบว่า ก่อนเกิดเหตุนายแฉล้มนั่งอยู่ม้าหินอ่อนหน้าบ้าน จากนั้นมีคนร้ายขับรถยนต์ยี่ห้อซูซูกิ รุ่นแคริเบียน สีแดง ทะเบียน บจ 4728 กระบี่ มาจอดใกล้กับผู้ตาย จากนั้น 1 ใน 3 คน ที่อยู่ในรถได้ใช้อาวุธปืนยิงใส่นายแฉล้ม 1 นัด แล้วขับหลบหนีไปอย่างรวดเร็ว แม้ว่าตำรวจพยายามวิทยุสกัดจับแต่ก็ไร้วี่แวว</p>
<p> ทั้งนี้นายแฉล้มมีอาชีพเป็นนายหน้าขายที่ดิน ฐานะร่ำรวย เป็นคนมีชื่อเสียงในพื้นที่ อ.ปลายพระยา โดยทำหน้าที่ติดต่อซื้อขายที่ดินให้นายทุนต่างพื้นที่</p>
<p>เบื้องต้นตำรวจสันนิษฐานว่า สาเหตุการฆ่านายแฉล้มอาจเกิดจากประเด็นขัดแย้งเกี่ยวกับการค้าที่ดิน ซึ่งผู้ตายถือว่าเป็นนายหน้าที่กว้างขวางในวงการค้าที่ดินทั่วภาคใต้ จากการสอบสวนในเชิงลึกทราบว่า ขณะนี้มีการติดต่อซื้อขายที่ดินแปลงใหญ่ 4 แปลง มูลค่านับร้อยล้านบาท ซึ่งอาจจะมีการขัดแย้งกันในหมู่นายหน้าค้าที่ดินด้วยกัน อย่างไรก็ตาม เจ้าหน้าที่จะเร่งสอบสวนเพื่อขยายผลจับกุมคนร้ายมาดำเนินคดีตามกฎหมายต่อไป</p></body>
</news>
