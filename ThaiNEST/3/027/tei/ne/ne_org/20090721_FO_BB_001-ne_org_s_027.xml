<teiHeader>
<fileDesc>
<titleStmt>
  <title>จีนปฏิเสธความเกี่ยวข้องสายลับธุรกิจ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-21 11:13:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/china-focus/20090721/61609/%e0%b8%88%e0%b8%b5%e0%b8%99%e0%b8%9b%e0%b8%8f%e0%b8%b4%e0%b9%80%e0%b8%aa%e0%b8%98%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%81%e0%b8%b5%e0%b9%88%e0%b8%a2%e0%b8%a7%e0%b8%82%e0%b9%89%e0%b8%ad%e0%b8%87%e0%b8%aa%e0%b8%b2%e0%b8%a2%e0%b8%a5%e0%b8%b1%e0%b8%9a%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88.html  </bibl>
</sourceDesc>
</fileDesc>
</teiHeader>
<news>
<headline><orgName>จีน</orgName>ปฏิเสธความเกี่ยวข้องสายลับธุรกิจ</headline>
<lead>ปักกิ่ง - <orgName>จีน</orgName>ปฏิเสธไม่เกี่ยวข้องวิศวกรเชื้อสายจีน ที่โดน<orgName>สหรัฐ</orgName>จับกุมฐานขโมยความลับการค้าให้แดนมังกร ช่วงทำงานกับโบอิง และร็อคเวลล์</lead>
<neck></neck>
<body><p><orgName>กระทรวงกิจการต่างประเทศจีน</orgName> แถลงว่า ข้อกล่าวหาของ<orgName>ทางการสหรัฐ</orgName>ที่มีต่อนายตงฟาน เกร็ก ชุง วัย 73 ปี อดีตวิศวกรของโบอิง ผู้ผลิตเครื่องบินพาณิชย์ชั้นนำ เป็นเรื่องที่แต่งขึ้นมา</p>
<p>"ข้อกล่าวหาเกี่ยวกับคนจีน ที่ขโมยความลับทางการค้าในสหรัฐ ให้กับ<orgName>รัฐบาลจีน</orgName>นั้น เป็นเรื่องที่แต่งขึ้นอย่างแน่นอน ภายใต้เจตนาแอบแฝง" แถลงการณ์ระบุ</p>
<p>ทั้ง<orgName>ศาลรัฐบาลกลางสหรัฐ</orgName> ในแคลิฟอร์เนีย ระบุว่า นายชุง มีความผิดใน 6 ข้อกล่าวหา เกี่ยวกับกับการจารกรรมข้อมูลทางเศรษฐกิจ และข้อกล่าวอื่นๆ ที่เกี่ยวข้องกับการส่งเอกสารที่มีความอ่อนไหวจำนวน 300,000 หน้า กลับไปยังบ้านเกิด ซึ่งข้อมูลเหล่านี้ รวมถึง ข้อมูลเกี่ยวกับกระสวยอวกาศของสหรัฐ และจรวดส่งยานอวกาศ</p>
<p>นายชุงอาจต้องโทษจำคุกสูงสุดถึง 90 ปี ในการตัดสินคดีที่จะมีขึ้นในเดือนพฤศจิกายนนี้ โดย<orgName>ทางการสหรัฐ</orgName>เชื่อว่า นายชุงเริ่มทำหน้าที่จารกรรมข้อมูลให้กับจีนตั้งแต่ช่วงปลายทศวรรษ 70 หลังได้รับสัญชาติอเมริกันเพียงไม่กี่ปี และได้เข้าทำงานกับร็อคเวลล์ อินเตอร์เนชั่นแนล ซึ่งโบอิงเข้าซื้อกิจการในภายหลัง</p></body>
</news>
