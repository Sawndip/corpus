<teiHeader>
<fileDesc>
<titleStmt>
  <title>เหยื่อหวัดอียิปต์ตายหลัง'แสวงบุญ'ซาอุฯ-2 สายการบินอังกฤษห้ามคนป่วยขึ้นเครื่อง  </title>
  <author>เอเอฟพี, เอเจนซี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-20 21:28:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000082055  </bibl>
</sourceDesc>
</fileDesc>
</teiHeader>
<news>
<headline>เหยื่อหวัด<orgName>อียิปต์</orgName>ตายหลัง'แสวงบุญ'ซาอุฯ-2 สายการบินอังกฤษห้ามคนป่วยขึ้นเครื่อง</headline>
<lead>เจ้าหน้าที่<orgName>สาธารณสุขอียิปต์</orgName>ระบุพบสตรีวัย 25 ปี ที่เพิ่งเดินทางกลับจากแสวงบุญในซาอุดีอาระเบียเสียชีวิตเพราะติดหวัดใหญ่สายพันธุ์ใหม่ ทางการเตรียมกักตัวผู้แสวงบุญกลับเข้าประเทศหวั่นเชื้อนรกลาม ด้าน 2 สายการบินอังกฤษเตรียมห้ามผู้โดยสารพ้นเที่ยวบินหากพบอาการต้องสงสัย ขณะที่<orgName>อิสราเอล</orgName>ระบุประชาชน1ใน 4ของประเทศอาจติดเชื้อใน 2 เดือนข้างหน้า</lead>
<neck></neck>
<body><p>**<orgName>อียิปต์</orgName>พบสาวเบญจเพสดับ หลังไปแสวงบุญที่ซาอุฯ</p>
<p><orgName>สำนักข่าวสารแห่งตะวันออกกลางและแอฟริกาเหนือ</orgName> หรือ " <orgName>มีนา</orgName>" ของ<orgName>อียิปต์</orgName>รายงานเมื่อวันอาทิตย์ (19) โดยอ้างคำแถลงของ อาเมียร์ คันดีล ผู้อำนวยการ<orgName>ศูนย์ควบคุมโรค</orgName>ของ<orgName>กระทรวงสาธารณสุขอียิปต์</orgName>ที่ระบุว่าพบสตรีวัย 25 ปีเสียชีวิตที่โรงพยาบาลในจังหวัดการ์เบียทางตอนเหนือของประเทศหลังล้มป่วยด้วยเชื้อไข้หวัดใหญ่สายพันธุ์ใหม่ชนิดเอ เอช1 เอ็น 1 และเป็นผู้เสียชีวิตจากเชื้อชนิดนี้รายแรกของประเทศ</p>
<p>คันดีลระบุว่า สตรีคนดังกล่าวซึ่งกลับถึงอียิปต์เมื่อวันพฤหัสบดี(16) ได้เดินทางไปแสวงบุญย่อยนอกพิธีฮัจญ์ (อุมเราะห์)ที่ซาอุดีอาระเบียตั้งแต่ต้นเดือนกรกฎาคม แต่เริ่มมีอาการไข้ในวันที่ 11 กรกฎาคม และอาการแย่ลงจนสามีของเธอต้องขอให้เดินทางกลับก่อนจะเสียชีวิตเมื่อวันอาทิตย์</p>
<p>ขณะที่โฆษก<orgName>กระทรวงสาธารณสุขอียิปต์</orgName>แถลงวานนี้(20) ว่าจะคุมเข้มการไปแสวงบุญของชาวอียิปต์ที่ซาอุดีอาระเบียในปีนี้ โดยจะขอความร่วมมือผู้ที่เจ็บป่วยให้งดไปประกอบพิธีอุมเราะห์และพิธีฮัจญ์ และจะกักตัวผู้แสวงบุญทุกคนที่กลับจากซาอุดีอาระเบียเพื่อป้องกันไม่ให้เชื้อหวัดใหญ่สายพันธุ์ใหม่เข้ามาระบาดในประเทศ หลังจากก่อนหน้านี้<orgName>อียิปต์</orgName>พบผู้ติดเชื้อแล้ว 130 คน และเพิ่งพบผู้ติดเชื้อรายใหม่อีก 10 คนเมื่อวันอาทิตย์</p>
<p> ** 2 สายการบินผู้ดี ห้ามขึ้นเครื่องหากต้องสงสัยติดเชื้อ</p>
<p>โฆษกสายการบินชื่อดังของอังกฤษ 2 แห่ง คือ <orgName>บริติช แอร์เวย์ส</orgName> และ<orgName>เวอร์จิน แอตแลนติก</orgName>แถลงที่ลอนดอนวันอาทิตย์(19)ว่า จะเพิ่มความเข้มงวดในการตรวจสอบผู้โดยสารก่อนขึ้นเครื่อง เพื่อป้องกันการระบาดของเชื้อไข้หวัดใหญ่สายพันธุ์ใหม่ หลังจากอังกฤษซึ่งเป็นชาติที่มีการระบาดรุนแรงที่สุดในทวีปยุโรปเพิ่งพบผู้ติดเชื้อรายใหม่อีกถึง 55,000 รายภายในสัปดาห์เดียว แม้แอนดี เบิร์นแฮม รัฐมนตรี<orgName>สาธารณสุขอังกฤษ</orgName>เพิ่งออกมาระบุว่าไม่จำเป็นต้องตื่นตระหนกก็ตาม</p>
<p>โฆษกหญิงของ<orgName>บริติช แอร์เวย์</orgName>สระบุว่า สายการบินจะจัดแพทย์และเจ้าหน้าที่สาธารณสุขประจำการตลอด 24 ชั่วโมง หากผู้โดยสายคนใดถูกทีมแพทย์ระบุว่ามีอาการต้องสงสัยก็จะไม่อนุญาตให้ผู้โดยสารคนดังกล่าวขึ้นเครื่องโดยเด็ดขาด</p>
<p> ด้านพอล ชาร์ลส์ โฆษกของ<orgName>เวอร์จิน แอตแลนติก</orgName>ระบุว่า จะไม่ยอมให้ผู้โดยสารขึ้นเครื่องเช่นกันหากมีอาการต้องสงสัย เว้นแต่ว่าผู้โดยสารดังกล่าวจะมีใบรับรองจากแพทย์หรือโรงพยาบาลมาแสดงว่าไม่ได้เป็นไข้หวัด โดยทางสายการบินจะอำนวยความสะดวกให้กับผู้ที่มีอาการต้องสงสัยให้ได้เดินทางในเที่ยวบินต่อไปทันทีหากมีอาการดีขึ้น</p>
<p> ** <orgName>ออสเตรเลีย</orgName>พบผู้เสียชีวิตจากหวัดพันธุ์ใหม่อีก 3 ราย</p>
<p> <orgName>ออสเตรเลีย</orgName>พบผู้เสียชีวิตจากไข้หวัดใหญ่สายพันธุ์ใหม่เพิ่มอีก 3 ราย ทำให้ยอดผู้เสียชีวิตทั่วประเทศเพิ่มเป็น 35 ราย ขณะที่24 ชั่วโมงที่ผ่านมาพบผู้ติดเชื้อเพิ่มกว่า 1,000 คน</p>
<p> แคร์รี แชนต์ หัวหน้าเจ้าหน้าที่<orgName>สาธารณสุขรัฐนิวเซาท์เวลส์</orgName>เผยว่า ชาย 3 คนที่เสียชีวิตล่าสุดมีอายุระหว่าง 47-65 ปีเป็นผู้ที่มีปัญหาสุขภาพอยู่ก่อนแล้ว โดยทั้ง 3 คนทยอยเสียชีวิตในรัฐนิวเซาท์เวลส์เมื่อไม่กี่วันที่ผ่านมาและคาดว่าอาจมีผู้เสียชีวิตเพิ่มอีก ส่วนผู้ติดเชื้อในออสเตรเลียได้เพิ่มเป็น 13,178 คนแล้ว</p>
<p> แชนต์ ยังระบุว่าหญิงตั้งครรภ์ ชนพื้นเมืองอบอริจินและผู้มีปัญหาสุขภาพเรื้อรัง อยู่ในกลุ่มบุคคลที่ต้องเฝ้าระวังเป็นพิเศษหากปรากฏอาการไข้หวัด ขณะเดียวกัน<orgName>ทางการออสเตรเลีย</orgName>สั่งเตรียมวัคซีนไข้หวัดใหญ่สายพันธุ์ใหม่ไว้ 21 ล้านโดสและจะเริ่มมีการฉีดวัคซีนทั่วประเทศตุลาคมนี้</p>
<p> ** <orgName>อิสราเอล</orgName>ระบุพลเมือง 1ใน4จะติดเชื้อนรกใน 2 เดือน</p>
<p>อิตามาร์ โกรโต รัฐมนตรี<orgName>สาธารณสุขอิสราเอล</orgName>เผยที่เยรูซาเล็มวานนี้ (20) ว่า พลเมืองของอิสราเอล 1.85 ล้านคนหรือ 1 ใน 4 ของประชากรทั้งประเทศซึ่งมี 7.4 ล้านคน อาจติดไข้หวัดใหญ่สายพันธุ์ใหม่ภายใน 2 เดือนข้างหน้า โดยที่รัฐบาลไม่มีทางรับมือได้</p>
<p>โกรโตระบุว่า <orgName>ทางการอิสราเอล</orgName>ได้พยายามหามาตรการรับมือการระบาดอย่างเต็มที่แล้วในช่วงที่ผ่านมาแต่ก็ไม่อาจยับยั้งการแพร่ระบาดที่เกิดขึ้นอย่างรวดเร็วได้ แม้ยังไม่มีผู้เสียชีวิตในอิสราเอลก็ตามแต่ยอดผู้ติดเชื้อที่มี 890 คนในขณะนี้ยังมีแนวโน้มเพิ่มขึ้นอย่างต่อเนื่อง</p></body>
</news>
