<teiHeader>
<fileDesc>
<titleStmt>
  <title>ผสุธาถล่มยูนนาน พังราบ2หมื่นหลัง  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=56486  </bibl>
</sourceDesc>
</fileDesc>
</teiHeader>
<news>
<headline>ผสุธาถล่ม<orgName>ยูนนาน</orgName> พังราบ2หมื่นหลัง</headline>
<lead>แผ่นดินไหวในยูนนานทางตอนใต้ของจีนรุนแรงเมื่อคืนวันพฤหัสบดี เมื่อเวลา 19.00 น. ตามเวลาท้องถิ่น วัดแรงสั่นสะเทือนได้ถึง 6.0 ริกเตอร์</lead>
<neck></neck>
<body><p>เขย่าบ้านเรือนพังราบ 1.8 หมื่นหลังคาเรือน ประชาชนกว่า 4 แสนคนไร้ที่อยู่อาศัย </p>
<p>ศูนย์กลางแผ่นดินไหวอยู่ที่เขตเหยาอัน ซึ่งเป็นพื้นที่ภูเขาสลับซับซ้อนอยู่ห่างจากเมืองคุนหมิงเมืองเอกของมณฑลไป 200 กิโลเมตร ซึ่งโชคดีที่ไม่ใช่พื้นที่อยู่อาศัย จึงทำให้ มีผู้เสียชีวิตเพียง 1 คนเท่านั้น ขณะที่ผู้ได้รับบาดเจ็บอยู่ที่ราวกว่า 336 คน </p>
<p>ผู้เสียชีวิตคนเดียวในเหตุการณ์นี้เป็นสตรีชราวัย 50 ปี โดยนางเคราะห์ร้ายถูกซากปรักหักพังตกใส่ได้รับบาดเจ็บสาหัส ก่อนที่จะไปเสียชีวิตที่โรงพยาบาลจากอาการสูญเสียเลือด </p>
<p><orgName>สำนักข่าวซินหัว</orgName>ของ<orgName>ทางการจีน</orgName>รายงานด้วยว่า หลังจากเกิดเหตุนั้น ยังมีอาฟเตอร์ช็อกตามมาเขย่าขวัญอีกถึง 8 ครั้ง สร้างความหวาดผวา ให้กับผู้ประสบภัยเป็นระยะๆ ซึ่งแผ่นดินไหวหนนี้ทำให้มีบ้านเรือน ถล่มลงมาถึง 1.8 หมื่นหลังคาเรือน ได้รับความเสียหายอีก 7.5 หมื่นหลังคาเรือน </p>
<p><orgName>ทางการจีน</orgName>ได้ส่งกำลังทหารและตำรวจรวมกันราว 1,000 นาย เข้าช่วยเหลือในพื้นที่อย่างเร่งด่วน ส่วนทางด้าน จิ้นกวางร่ง ผู้ว่าการมณฑลยูนนาน ได้สั่งจ่ายงบประมาณ 20 ล้านหยวน เพื่อช่วยเหลือผู้ประสบภัยในทันที และคาดว่าเหตุครั้งนี้สร้างความเสียหายให้กับเศรษฐกิจท้องถิ่นของยูนนานราว 2,500 ล้านหยวน </p>
<p>ทั้งนี้ เขตเหยาอันมีประชากรอยู่ราว 207,900 คนเท่านั้น เป็นชนเผ่าต่างๆ ถึง 23 ชนเผ่า </p>
<p>เมื่อปีที่แล้วในเดือนพ.ค. <orgName>จีน</orgName>ก็เคยเกิดเหตุแผ่นดินไหวใหญ่คร่าชีวิตประชาชนไปถึง 8.7 หมื่นคน ที่มณฑลเสฉวน เมื่อเกิดแผ่นดินไหวรุนแรงถึง 8.0 ริกเตอร์ เป็นเหตุแผ่นดินไหว ที่รุนแรงที่สุดในรอบ 30 ปี ทำลายเมืองหลายแห่งราบเป็นหน้ากลอง โรงเรียนกว่า 7,000 แห่งพังทลาย รวมถึงบ้านพัก โรงงาน อาคารสำนักงาน และโรงพยาบาล n</p></body>
</news>
