<teiHeader>
<fileDesc>
<titleStmt>
  <title>เปิดตัวเพลงใหม่"แจ๊คสัน"ทางเว็ปฯดัง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090717/20808/%e0%b9%80%e0%b8%9b%e0%b8%b4%e0%b8%94%e0%b8%95%e0%b8%b1%e0%b8%a7%e0%b9%80%e0%b8%9e%e0%b8%a5%e0%b8%87%e0%b9%83%e0%b8%ab%e0%b8%a1%e0%b9%88%e0%b9%81%e0%b8%88%e0%b9%8a%e0%b8%84%e0%b8%aa%e0%b8%b1%e0%b8%99%e0%b8%97%e0%b8%b2%e0%b8%87%e0%b9%80%e0%b8%a7%e0%b9%87%e0%b8%9b%e0%b8%af%e0%b8%94%e0%b8%b1%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>เปิดตัวเพลงใหม่"แจ๊คสัน"ทางเว็ปฯดัง</headline>
<lead><orgName>เว๊ปไซต์TMZ.com</orgName> เปิดตัวเพลงใหม่ชื่อ" อะ เพลซ วิธ โน เนม"ของราชาเพลงป็อปผู้ล่วงลับไมเคิล แจ๊คสัน</lead>
<neck></neck>
<body><p>(17ก.ค.) เว๊ปไซต์เกี่ยวกับผู้มีชื่อเสียง <orgName>TMZ.com</orgName> ซึ่งเป็นสื่อแรกที่รายงานการเสียชีวิตของไมเคิล แจ๊คสัน ราชาเพลงป็อปวัย 50 ปี เปิดตัวเพลงใหม่เพลงหนึ่งของแจ๊คสันเมื่อวันพฤหัสบดี สามสัปดาห์หลังจากเขาเสียชีวิตกระทันหันเมื่อ 25 มิถุนายน โดยทางเว๊ปไซต์รายงานว่าไม่ทราบแน่ชัดว่าเพลงใหม่มีชื่อว่า"อะ เพลซ วิธ โน เนม"(A Place with No Name) บันทึกเสียงไว้ตั้งแต่เมื่อใดแต่ทั้งชื่อเพลง ทำนองและเนื้อร้อง คล้ายกับเพลงฮิตปี 1971 ที่มีชื่อว่า"อะ ฮอร์ส วิธ โน เนม"(A Horse with No Name) ของวงดนตรีดัง" อเมริกา" (America.)</p>
<p> นายจิม มอเรย์ ผู้จัดการคนปัจจุบันของวงดนตรี"อเมริกา" เปิดเผยกับทางเว๊ปไซต์ว่า ทางวงรู้สึกเป็นเกียรติมากที่แจ๊คสันเลือกเพลงของพวกเขา และคาดหวังว่าแฟนเพลงของแจ๊คสันจะได้ฟังเพลงนี้ ซึ่งมอเรย์เองเคยเป็นผู้จัดการให้แจ๊คสันในช้วงปลายทศวรรษที่ 1980 และต้นทศวรรษที่ 1990 ด้วย</p>
<p> "นีลเซน ซาวสแกน" ที่นครลอสแองเจลีสของสหรัฐฯ เปิดเผยในวันเดียวกันว่า หลังการเสียชีวิตแจ๊คสัน มียอดขายอัลบั๊มทั่วโลกของเขาสูงถึง 9ล้านแผ่นแล้ว รวมทั้ง2.3ล้านแผ่นในสหรัฐฯที่เพลงแจ๊คสันหวนกลับไปติดอันดับสูงๆในชาร์ทอีก เช่นเดียวกันที่ฝรั่งเศส ออสเตรเลีย เยอรมนี และอังกฤษ ทำให้คาดว่าบริษัทแผ่นเสียงของเขาจะเปิดตัวเพลงหลายเพลงที่เขาบันทึกไว้แล้ว แต่ยังไม่เคยนำออกเผยแพร่</p>
<p> <orgName>MTV News</orgName> อ้างถ้อยแถลงของนายโทนี่ มอตโตล่า อดีตเจ้านายของแจ๊คสันที่บริษัท"<orgName>โซนี่</orgName>"ว่ามีเพลงใหม่ๆของแจ๊คสันที่จะนำออกเผยแพร่ได้แบบไม่มีจำกัดย้อนหลังไปได้จนถึงยุครุ่งเรืองของเขาช่วงทศวรรษที่ 1980มีรายงานด้วยว่า เขาเคยบันทึกเทปร่วมกับศิลปินดัง อย่าง "วิล ไอ แอม" ( Will.I.Am )และ "อาคอน"( Akon) รวมทั้งเคยบันทึกเทปเพลงไว้หลายเพลงร่วมกับ" เฟรดดี้ เมอร์คิวรี่" นักร้องผู้ล่วงลับของวงดนตรีชื่อดัง"ควีน"ของอังกฤษด้วย</p></body>
</news>
