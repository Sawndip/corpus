<teiHeader>
<fileDesc>
<titleStmt>
  <title>บ.ยาชั้นนำโลกพึ่งตลาดเกิดใหม่แทนสหรัฐ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066556.php?news_id=29066556  </bibl>
</sourceDesc>
</fileDesc>
</teiHeader>
<news>
<headline>บ.ยาชั้นนำโลกพึ่งตลาดเกิดใหม่แทนสหรัฐ</headline>
<lead><orgName>คาราคาส</orgName>-บริษัทเวชภัณฑ์ชั้นนำโลก แห่เจาะกลุ่มลูกค้าชนชั้นกลาง ประเทศกำลังพัฒนาเป็นแหล่งสร้างรายได้ใหม่ แทนที่<orgName>ตลาดสหรัฐ</orgName> ที่ส่อแววซบเซาต่อเนื่อง ผลพวงจากเศรษฐกิจถดถอย และมาตรการลดค่าใช้จ่ายแผนดูแลสุขภาพของ "โอบามา"</lead>
<neck></neck>
<body><p>บริษัทผลิตยาชั้นนำระดับโลกหลายแห่ง ไม่ว่าจะเป็นบริษัทสัญชาติสหรัฐ อังกฤษ หรือสวิตเซอร์แลนด์ ต่างหันหน้าเจาะกลุ่มผู้บริโภคที่เป็นคนใช้แรงงานในประเทศกำลังพัฒนาทั้งหลายเป็นแหล่งสร้างรายได้หลักให้แก่บริษัท หลังจากตลาดยาสหรัฐซบเซาหนัก เพราะนโยบายลดต้นทุนค่าใช้จ่ายด้านสาธารณสุขของนายบารัก โอบามา ประธานาธิบดีสหรัฐ เพื่อให้สอดคล้องกับสภาพเศรษฐกิจในปัจจุบันที่กำลังถดถอยหนัก</p>
<p>ทั้งนี้ <orgName>ไฟเซอร์ อิงค์</orgName> บริษัทผลิตยายักษ์ใหญ่สัญชาติสหรัฐ ประกาศปรับกลยุทธ์ธุรกิจใหม่ พุ่งเป้าการทำตลาดยา ซึ่งมีมูลค่ามากถึง 770,000 ล้านดอลลาร์ ไปที่ลูกค้าประเภทมนุษย์เงินเดือนและคนยากจนทั้งหลายในประเทศกำลังพัฒนา ถือเป็นการปรับตัวครั้งใหญ่ในรอบ 50 ปี หลังจากยอดขายยาตามใบสั่งแพทย์ในตลาดสหรัฐดิ่งลงอย่างหนัก</p>
<p>อย่างไรก็ตาม รัฐบาลบริหารประเทศของนายโอบามา และ<orgName>สภาคองเกรส</orgName> <orgName>สหรัฐ</orgName> พยายามผ่านร่างกฎหมายยกเครื่องระบบดูแลสุขภาพทั้งประเทศใหม่หมด ซึ่งรวมถึงการลดต้นทุนด้านเวชภัณฑ์ประเภทต่างๆ ให้น้อยที่สุดเท่าที่จะทำได้ ถือเป็นการเพิ่มแรงกดดันให้แก่อุตสาหกรรมยาสหรัฐมากขึ้น และทำให้ค่ายยาหลายแห่งเริ่มมองหาลู่ทางทำตลาดในประเทศกำลังพัฒนาแทน ตัวอย่างเช่น เวเนซุเอลา ที่น่าดึงดูดใจสำหรับผู้ผลิตยาชั้นนำโลกอย่างมาก ในฐานะที่มียอดการขายยาตามใบสั่งถึง 152.7 พันล้านดอลลาร์ ในปี 2551 เพิ่มขึ้นจาก 67.2 พันล้านดอลลาร์จากเมื่อปี 2546 จากการเปิดเผยของ<orgName>ไอเอ็มเอส เฮลธ์</orgName> บริษัทติดตามการเคลื่อนไหวของอุตสาหกรรมเวชภัณฑ์โลก และ<orgName>ไอเอ็มเอส</orgName> ยังคาดการณ์ด้วยว่า ยอดขายยาในเวเนซุเอลาจะเพิ่มขึ้นเป็น 265,000 ล้านดอลลาร์ ภายในปี 2556 </p>
<p>นอกจาก<orgName>ไฟเซอร์</orgName>แล้ว บริษัทเวชภัณฑ์ชั้นนำอื่นๆ อย่าง <orgName>แกล็กโซสมิธไคลน์ พีแอลซี (จีเอสเค)</orgName> สัญชาติอังกฤษ <orgName>บริษัทโนวาร์ติส เอจี</orgName> สัญชาติสวิตเซอร์แลนด์ และ<orgName>บริษัท ซาโนฟี่-อะเวนติส เอสเอ</orgName> สัญชาติฝรั่งเศส ก็พยายามเข้าไปทำตลาดในโลกกำลังพัฒนา โดยเน้นตลาดจีน อินเดีย บราซิล รัสเซีย และตุรกี ซึ่งช่วงไตรมาสแรกของปีนี้ <orgName>ไฟเซอร์</orgName>ทำยอดขายจากตลาดเกิดใหม่ได้ 1.4 พันล้านดอลลาร์ จากยอดขายโดยรวมทั่วโลกมูลค่า 10.8 พันล้านดอลลาร์</p></body>
</news>
