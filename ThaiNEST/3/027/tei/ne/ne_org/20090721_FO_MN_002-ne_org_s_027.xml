<teiHeader>
<fileDesc>
<titleStmt>
  <title>จีนกักตัวนร.ต่างชาติ-ผู้ดีปลอบหลังชี้อาจมีคนตายด้วยหวัดมรณะ6หมื่น  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-21 00:44:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000082118  </bibl>
</sourceDesc>
</fileDesc>
</teiHeader>
<news>
<headline><orgName>จีน</orgName>กักตัวนร.ต่างชาติ-ผู้ดีปลอบหลังชี้อาจมีคนตายด้วยหวัดมรณะ6หมื่น</headline>
<lead><orgName>ทางการจีน</orgName>ได้กักตัวนักศึกษาต่างชาติเพิ่มอีกหลายสิบคนเมื่อวันจันทร์(20) ขณะที่<orgName>ทางการอังกฤษ</orgName>พยายามบรรเทาความหวั่นกลัวต่อไข้หวัดใหญ่สายพันธุ์ใหม่ หลังผู้เชี่ยวชาญคาดยอดเสียชีวิตในประเทศอาจถึง 60,000 ราย ส่วนเจ้าหน้าที่<orgName>สาธารณสุข</orgName>ของเครมลินเร่งเร้าประชาชนให้เข้าฉีดวัคซีน เหตุคาดไวรัสชนิดนี้อาจแพร่กระจายไปทุกพื้นที่ของประเทศช่วงหลังวันหยุดยาว</lead>
<neck></neck>
<body><p>ขณะเดียวกันยอดผู้เสียชีวิตทั่วโลกจากเชื้อไวรัสเอช1เอ็น1 มีเพิ่มขึ้นเรื่อย ล่าสุดพบผู้เสียชีวิตในเอกวาดอร์ 7 รายและในออสเตรเลียอีก 3 คน ส่วน<orgName>จีน</orgName> มีความพยายามจำกัดการแพร่ระบาดของไวรัส โดยได้กักตัวนักเรียนและคณะครูต่างชาติอย่างน้อย 178 คนในกรุงปักกิ่งเมื่อวันจันทร์(20) จากคำยืนยันจองสถานทูตอังกฤษและครูชาวสหรัฐฯรายหนึ่ง หลังผลตรวจหาเชื้อไวรัสสายพันธุ์ใหม่ออกมาเป็นบวก</p>
<p> เดิมทีมีนักเรียน 52 คนถูกกักตัว ณ โรงแรมแห่งหนึ่งเป็นเวลา 7 วันมาตั้งแต่สัปดาห์ที่แล้ว หลังพบว่าเด็ก 4 คนในกลุ่มติดเชื้อไข้หวัดใหญ่สายพันธุ์ใหม่ 2009 แต่มีนักเรียนอีกจำนวนหนึ่งเดินทางมาสมทบในภายหลัง เหล่านั้นจึงถูกกักตัวเพิ่มเติม</p>
<p> "เรายืนยันได้ว่ามีกลุ่มนักเรียนและคณะครูจากโรงเรียนต่างๆในอังกฤษ 107 คนถูกกักตัว ณ โรงแรมแห่งหนึ่งในปักกิ่ง" สถานทูตอังกฤษในปักกิ่งกล่าวในแถลงการณ์ ขณะที่ นิโคลัส ฟิลลิปส์ ครูจากรัฐออริกอน <orgName>สหรัฐฯ</orgName> กล่าวเสริมว่า มีนักเรียนชาวมะกันอย่างน้อย 71 คนถูกกักตัวในโรงแรมเช่นกัน</p>
<p> <orgName>สถานทูตอังกฤษ</orgName>กล่าวว่ามีนักเรียนอังกฤษ 9 คนถูกตรวจพบว่าติดเชื้อไวรัสและได้เข้ารักษาตัวที่โรงพยาบาล ขณะที่<orgName>ฟิลลิปส์</orgName> บอกว่ามีนักเรียนสหรัฐฯในกลุ่มของพวกเขาเพียงรายเดียวที่ต้องรักษาตัวในโรงพยาบาล</p>
<p> <orgName>จีน</orgName> รับมือการแพร่ระบาดของไข้หวัดใหญ่สายพันธุ์ใหม่อย่างแข็งกร้าว ด้วยการตรวจเช็กอุณหภูมิร่างกายของผู้โดยสารที่เดินทางมาจากต่างประเทศและใช้มาตรการกักตัว 1 สัปดาห์ต่อชาวต่างชาติที่มีอาการหวัดไปแล้วหลายร้อยคน ทั้งนี้จีน พบผู้ติดเชื้อไวรัสเอช1เอ็น1 ทั่วประเทศราว 1,500 คน แต่ยังไม่มีรายงานผู้เสียชีวิต</p>
<p> ด้าน<orgName>รัสเซีย</orgName> ซึ่งแม้จะมีจำนวนผู้ติดเชื้อเป็นเลขตัวเดียว แต่ก็ได้เตือนว่าไวรัสมรณะนี้กำลังแพร่ระบาดไปทั่วทุกส่วนของประเทศที่ใหญ่ที่สุดในยุโรปแห่งนี้ "เราได้รับรายงานว่ามีผู้ป่วยเพิ่มขึ้นอย่างรุนแรง" เจนนาดี โอนิชเชนโก หัวหน้า<orgName>หน่วยสาธารณสุข</orgName> แถลงกับผู้สื่อข่าว "ตอนนี้ไวรัสไม่ได้อยู่แค่ในมอสโก แต่มันแพร่กระจายไปยังแคว้นต่างๆ"</p>
<p> โอนิชเชนโก ยังเตือนว่าจำนวนผู้ติดเชื้ออาจทะยานขึ้นในช่วงถดูใบไม้ร่วงขณะที่ชาวรัสเซียเดินทางกลับจากไปพักผ่อน จึงได้เร่งเร้าให้ประชาชนเข้ารับวัคซันที่จะสามารถยับยั้งการแพร่ระบาดได่</p>
<p> แอนดี เบิร์นแฮม รัฐมนตรี<orgName>สาธารณสุข</orgName>ของอังกฤษ กล่าวว่าประชาชนควรใช้ชีวิตตามปกติ แต่เตือนให้รู้จักป้องกันไว้ก่อน อาทิล้างมือเป็นประจำและผู้หญิงตั้งครรภ์ควรหลบหลีกสถานที่แออัด รวมทั้งต้องระมัดระวังเป็นพิเศษด้วย</p>
<p> <orgName>อังกฤษ</orgName> เป็นประเทศที่ได้รับผลกระทบจากไข้หวัดใหญ่สายพันธุ์ใหม่ 2009 รุนแรงที่สุดในยุโรป โดยคาดหมายว่ามีผู้ติดเชื้อรายใหม่ถึง 55,000 คนเมื่อสัปดาห์ที่ผ่านมา</p>
<p> คำแนะนำของ เบิร์นแฮม มีขึ้นหลังจาก เลียม โดนัลด์สัน หัวหน้า<orgName>ศูนย์การแพทย์ของอังกฤษ</orgName> กล่าวเมื่อสัปดาห์ที่แล้วว่าในกรณีที่เลวร้ายที่สุด จะมีพลเมืองอังกฤษราว 1 ใน 3 ที่ติดเชื้อไข้หวัดนี้และอาจมีผู้เสียชีวิตถึง 65,000 รายในการแพร่ระบาดที่กินเวลายาวนาน 5 ปี</p></body>
</news>
