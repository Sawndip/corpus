<teiHeader>
<fileDesc>
<titleStmt>
  <title>จีเอ็มจี้ศาลไฟเขียวขายสินทรัพย์ปูทางปรับโครงสร้าง  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=55221  </bibl>
</sourceDesc>
</fileDesc>
</teiHeader>
<news>
<headline><orgName>จีเอ็ม</orgName>จี้ศาลไฟเขียวขายสินทรัพย์ปูทางปรับโครงสร้าง</headline>
<lead><orgName>จีเอ็ม</orgName>วอนศาลเร่งเปิดทางสายสินทรัพย์ ก่อนกิจการพังพินาศ หลังจาก พยายามกระเสือกกระสนหลังล้มละลาย</lead>
<neck></neck>
<body><p><orgName>บริษัท เจนเนอรัล มอเตอร์ส (จีเอ็ม)</orgName> เรียกร้องให้ศาลเร่งเปิดทางให้<orgName>จีเอ็ม</orgName>ขายทรัพย์สินเพื่อพยุงกิจการหลังล้มละลาย โดยเตือนว่าหากศาลไม่อนุญาตได้ทันก่อนวันที่ 10 ก.ค. ซึ่งเป็นเส้นตายที่กระทรวงการคลังกำหนดให้<orgName>จีเอ็ม</orgName>ขายสินทรัพย์ ธุรกิจจีเอ็มอาจต้องล่มสลายไปตลอดกาล และส่งผลสะเทือนรุนแรงต่อเศรษฐกิจสหรัฐทั้งระบบ </p>
<p>ฮาร์วีย์ มิลเลอร์ ทนายความของ<orgName>จีเอ็ม</orgName> เปิดเผยต่อศาลว่า ขณะนี้ยังไม่มีนักลงทุนรายใดที่จะเสนอซื้อสินทรัพย์ของ<orgName>จีเอ็ม</orgName> พร้อมอัดฉีดทุนกว่า 5 หมื่นล้านเหรียญสหรัฐ (ราว 1.7 ล้านล้านบาท) แทนที่เงินทุนช่วยเหลือจากกระทรวงการคลัง จำนวน 3.3 หมื่นล้านเหรียญสหรัฐ (ราว 1.1 ล้านล้านบาท) ที่แลกเปลี่ยนกับการถือครองหุ้นของ<orgName>จีเอ็ม</orgName> </p>
<p>ด้าน เฮนรี วิลสัน เจ้าหน้าที่ของ <orgName>รัฐบาลสหรัฐ</orgName>ในหน่วยงานพิเศษตรวจสอบอุตสาหกรรมรถยนต์ เรียกร้องให้ศาล เร่งเปิดทางให้ขายสินทรัพย์ของ<orgName>จีเอ็ม</orgName>โดยเร็วตามกฎหมายล้มละลายมาตราที่ 11 โดยชี้ว่าไม่มีหนทางใดที่จะช่วยกอบกู้สถานะ <orgName>จีเอ็ม</orgName>ได้นอกจากการขายสินทรัพย์หลักๆ ของบริษัท </p>
<p>วิลสัน ระบุว่า หากเปิดให้ขายสินทรัพย์เพื่อปรับโครงสร้างบริษัทสู่จีเอ็มยุคใหม่ จะช่วยให้จีเอ็มรูปโฉมใหม่สามารถหลุดจากภาวะล้มละลายอย่างรวดเร็ว และสามารถเปิดขายหุ้นครั้งแรก (ไอพีโอ) ภายในปี 2553 หลังจากที่ยักษ์ใหญ่แห่งวงการอุตสาหกรรมรถยนต์รายนี้ต้องยื่นขอล้มละลายไปเมื่อวันที่ 1 มิ.ย. หรือเมื่อ 1 เดือนที่ผ่านมา </p>
<p>ด้าน<orgName>หนังสือพิมพ์วอลสตรีตเจอร์นัล</orgName> รายงานว่า <orgName>บริษัท ปักกิ่ง ออโตโมทีฟ อินดัสตรี</orgName> ของจีนเตรียมที่จะยืนประมูลซื้อกิจการบริษัท โอเปิล ซึ่งเป็นสายการผลิตรถยนต์ของจีเอ็มในยุโรป โดยทาง<orgName>ปักกิ่ง ออโต</orgName> จะต้องแข่งกับ<orgName>บริษัท แมกนา อินเตอร์เนชันแนล</orgName> ของแคนาดาในศึกแย่งชิงโอเปิลในครั้งนี้ ขณะที่แหล่งข่าว<orgName>จีเอ็ม</orgName>เปิดเผยว่า <orgName>จีเอ็ม</orgName>เปิดให้มีการเจรจากับทั้งสองฝ่าย</p></body>
</news>
