<teiHeader>
<fileDesc>
<titleStmt>
  <title>นิรโทษกรรมจี้มาเลย์เลิกโทษโบย  </title>
  <author>เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for04040752&sectionid=0104&day=2009-07-04  </bibl>
</sourceDesc>
</fileDesc>
</teiHeader>
<news>
<headline>นิรโทษกรรมจี้มาเลย์เลิกโทษโบย</headline>
<lead>เมื่อวันที่ 3 กรกฎาคม <orgName>องค์การนิรโทษกรรมสากล</orgName>ได้ออกมาเรียกร้องให้มาเลเซียยกเลิกการทำโทษด้วยการโบย โดยระบุว่ามีผู้อพยพหลายหมื่นคนต้องถูกลงโทษด้วยวิธีที่ป่าเถื่อน ไร้มนุษยธรรมและทำให้ขายหน้านี้ในช่วงหลายปีที่ผ่านมา</lead>
<neck></neck>
<body><p><orgName>องค์การนิรโทษกรรมสากล</orgName>อ้างแถลงการณ์ที่เปิดเผยในสภามาเลเซียเมื่อสัปดาห์ที่แล้วซึ่งระบุว่าเจ้าหน้าที่ท้องถิ่นได้ทำการโบยผู้อพยพอย่างน้อย 34,9232 รายในช่วงระหว่างปี 2545-2551 โดย 60 เปอร์เซ็นต์ในจำนวนนี้มาจากอินโดนีเซีย ที่เหลือมาจากบังกลาเทศ อินเดีย พม่า เนปาล ฟิลิปปินส์ และไทย</p>
<p>นอกจากนี้ แถลงการณ์ของ<orgName>องค์การนิรโทษกรรม</orgName>ยังเรียกร้องให้<orgName>รัฐบาลมาเลเซีย</orgName>กำจัดการใช้วิธีการลงโทษที่โหดร้ายนี้ให้หมดไปจากประเทศ โดยบอกว่ามาตรฐานสากลระบุไว้อย่างชัดเจนว่าวิธีการดังกล่าวเป็นวิธีหนึ่งของการทรมาน</p>
<p>การทำโทษด้วยการโบยได้ถูกเพิ่มเข้าไปในกฎหมายเข้าเมืองของมาเลเซียเมื่อปี 2545 ท่ามกลางความกังวลเรื่องการหลั่งไหลเข้ามาของแรงงานอพยพจำนวนมาก ภายใต้กฎหมายดังกล่าว ผู้ที่อยู่อาศัยในมาเลเซียโดยผิดกฎหมาย จะต้องถูกโบย 6 ที ถูกปรับเงินและถูกจำคุกสูงสุดไม่เกิน 5 ปี นอกจากนี้การโบยยังใช้ลงโทษผู้ที่กระทำผิดข้อหาร้ายแรงอย่างเช่นการลักลอบค้ายาเสพติดและข่มขืน</p></body>
</news>
