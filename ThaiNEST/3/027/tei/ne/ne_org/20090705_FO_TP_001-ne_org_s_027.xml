<teiHeader>
<fileDesc>
<titleStmt>
  <title>มาเลย์จับกุม 3ผู้ต้องสงสัย สมาชิกเจไอ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/040709/7244  </bibl>
</sourceDesc>
</fileDesc>
</teiHeader>
<news>
<headline><orgName>มาเลย์</orgName>จับกุม 3ผู้ต้องสงสัย สมาชิกเจไอ</headline>
<lead>ตำรวจ<orgName>มาเลเซีย</orgName>รวบตัวผู้ต้องสงสัยสมาชิกเจไอ  3  คน  ภายใต้กฎหมายความมั่นคงภายใน  ข้อหาพยายามซ่องสุมกำลังฟื้นคืนชีพกลุ่มขึ้นมาใหม่</lead>
<neck></neck>
<body><p><orgName>หนังสือพิมพ์สตาร์</orgName>ของมาเลเซียรายงานว่า ผู้ต้องสงสัยทั้ง 3 คนมีอายุระหว่าง 43-53ปีตำรวจเชื่อว่าทั้งหมดเคยพบกับมาสเซลามัตบินคาสตารีแกนนำคนสำคัญของกลุ่มญะมาอะห์อิสลามิยะห์ซึ่งถูกรวบตัวได้ที่มาเลเซียเมื่อเดือนเม.ย.หลังแหกคุกมาจากสิงคโปร์</p>
<p> มาส เซลามัตเป็นหัวหน้าใหญ่ของเจไอในสิงคโปร์เป็นที่ทราบกันดีว่า<orgName>กลุ่มเจไอ</orgName>มีความเชื่อมโยงกับเครือข่ายก่อการร้ายอัลกออิดะห์ และอยู่เบื้องหลังเหตุวินาศกรรมบาหลีเมื่อปี2545รวมถึงเหตุโจมตีอีกหลายครั้งในแถบเอเชียตะวันออกเฉียงใต้</p>
<p> มูซา ฮุสเซนผู้บัญชาการตำรวจของ<orgName>มาเลเซีย</orgName>ยืนยันว่ามีการจับกุมจริงแต่ปฏิเสธที่จะให้รายละเอียดอื่นๆเพิ่มเติม</p>
<p> รายงานข่าวระบุอีกว่าชายทั้ง3คนน่าจะเป็น<orgName>สมาชิกเจไอ</orgName>ระดับธรรมดาที่ถูกตำรวจจับตัวมาจากรัฐยะโฮร์เมื่อสัปดาห์ก่อน และขณะนี้ทั้งหมดกำลังถูกสอบสวนว่าได้ทำการคัดเลือกคนเข้ามาเป็นสมาชิกใหม่ของเจไอในช่วงไม่กี่เดือนที่ผ่านมาหรือไม่</p>
<p> อย่างไรก็ดี บรรดา<orgName>กลุ่มสิทธิมนุษยชน</orgName>พากันประณามการจับกุมครั้งนี้ซึ่งมีขึ้นภายใต้กฎหมายความมั่นคงภายใน (ไอเอสเอ)ที่เปิดทางให้จับกุมผู้ต้องสงสัยได้โดยไม่ต้องไต่สวนทั้งนี้จากข้อมูลของกระทรวงมหาดไทยมาเลเซียระบุว่าตั้งแต่ปี2547มีผู้ถูกจับกุมภายใต้กฎหมายที่เข้มงวดนี้แล้วราว100คน</p></body>
</news>
