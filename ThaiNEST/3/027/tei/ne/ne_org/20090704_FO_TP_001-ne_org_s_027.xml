<teiHeader>
<fileDesc>
<titleStmt>
  <title>'บัน'ถึงพม่าบีบผู้นำทหารปล่อย'ซูจี'  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/040709/7246  </bibl>
</sourceDesc>
</fileDesc>
</teiHeader>
<news>
<headline>'บัน'ถึงพม่าบีบผู้นำทหารปล่อย'ซูจี'</headline>
<lead>บัน  กีมูน เลขาธิการ<orgName>องค์การสหประชาชาติ</orgName>  เดินทางถึงเมืองย่างกุ้งของพม่าแล้วในวันศุกร์  ออกตัวรับเป็น  "ภารกิจยากเย็น"  ที่จะเจรจาเกลี้ยกล่อมให้บรรดาผู้นำรัฐบาลทหารพม่ายอมปล่อยตัวนางอองซาน  ซูจี  และนักโทษการเมืองรายอื่นๆ</lead>
<neck></neck>
<body><p>เลขาธิการ<orgName>ยูเอ็น</orgName>ชาวเกาหลีใต้กล่าวภายหลังเดินทางถึงย่างกุ้งเมื่อวันที่3ก.ค. 2552ว่าเขาจะขอร้องพลเอกอาวุโสตานฉ่วยผู้นำสูงสุดของพม่าระหว่างการพบเจรจากันที่กรุงเนย์ปีดอว์เมืองหลวงใหม่ที่ตั้งอยู่ทางภาคเหนือของพม่าอนุญาตให้เขาได้เข้าพบกับนางซูจีผู้นำฝ่ายค้านซึ่งกำลังถูกดำเนินคดีแต่ศาลได้สั่งเลื่อนการพิจารณาออกไปอีกเมื่อช่วงเช้า</p>
<p> "ผมจะรบเร้า(บรรดานายพล)ให้เร่งกระบวนการทางการเมืองเร็วขึ้นและปล่อยนักโทษการเมืองทุกคนรวมถึงอองซานซูจี"บันพูดกับผู้สื่อข่าว</p>
<p> บันกล่าวว่า เขาจะถ่ายทอดความห่วงกังวลของนานาชาติเกี่ยวกับการดำเนินคดีกับนางซูจี และกดดันให้<orgName>รัฐบาลทหาร</orgName>ให้คำรับประกันว่าการเลือกตั้งแบบหลายพรรคการเมืองที่กำหนดให้มีขึ้นในปีหน้านั้นจะมีความโปร่งใสและน่าเชื่อถือ"ควรมีการสะท้อนเจตจำนงที่แท้จริงของประชาชนชาวพม่า"เขาย้ำ</p>
<p> การเดินทางเยือนพม่าคราวนี้ของเจ้าหน้าที่ระดับสูงสุดของ<orgName>องค์การสหประชาชาติ</orgName>มีเดิมพันสูงยิ่งแต่ความเสี่ยงที่ภารกิจครั้งนี้จะล้มเหลวยิ่งสูงกว่า</p>
<p> หลังจากปฏิบัติหน้าที่มาได้ครึ่งทางจากวาระดำรงตำแหน่ง5ปีเลขาธิการ<orgName>ยูเอ็น</orgName>ผู้นี้กำลังถูกฝ่ายที่จ้องจับผิดวิพากษ์วิจารณ์ว่าวิธีการทำงานแบบเงียบๆของเขาใช้ไม่ได้ผลแต่นักการทูตกล่าวกันว่าบันมีความกระตือรือร้นที่จะพิสูจน์ให้เห็นว่าคนเหล่านี้คิดผิด</p>
<p> บันยอมรับอย่างเปิดเผยว่าเขาจะต้องเจองานยากลำบากหากจะชักจูงให้<orgName>รัฐบาลทหาร</orgName>ยอมปล่อยนักโทษการเมืองและดำเนินการอย่างเป็นรูปธรรมเพื่อนำมาพม่าก้าวสู่ประชาธิปไตย</p>
<p> "เราต้องพยายามอย่างดีที่สุดเพื่อให้เกิดการเปลี่ยนแปลง" บันกล่าวก่อนออกเดินทางจากสิงคโปร์"ผมจะทำอย่างดีที่สุดแต่ผมไม่คิดว่าการเยือนของผมครั้งนี้จะเป็นการชี้ขาดความสำเร็จหรือความล้มเหลวภารกิจนี้จะเป็นภารกิจที่ยากเย็นมาก"</p>
<p> เขาเผยด้วยว่าเขาจะกดดันพลเอกตานฉ่วยและนายกฯเทียนเส่งเปิดการ"สานเสวนาอย่างมีนัยสำคัญและน่าเชื่อถือ"กับนางซูจีและฝ่ายค้าน</p>
<p> บันบอกว่าเขาจะได้พบกับตัวแทน "พรรคการเมืองที่จดทะเบียน"ทั้งหลายในกรุงเนย์ปีดอว์ รวมทั้งตัวแทน<orgName>พรรคสันนิบาตแห่งชาติเพื่อประชาธิปไตย(เอ็นแอลดี)</orgName>ของซูจีด้วย</p>
<p> อย่างไรก็ดีรายงาน<orgName>รอยเตอร์</orgName>กล่าวว่านางซูจีจะไม่ได้ร่วมการประชุมครั้งนี้และยังไม่แน่ชัดว่าบันจะมีโอกาสได้พบนางหรือไม่ด้วย ทั้งนี้ทั้งนั้นขึ้นกับการตัดสินใจของนายพลตานฉ่วย</p>
<p> บันได้เข้าพบตานฉ่วยในเวลาต่อมาหลังจากการทักทายที่บันกล่าวขอบคุณที่พม่าเชิญตนมาเยือนและแสดงความยินดีที่นายพลวัย76ปียังมีสุขภาพแข็งแรง</p>
<p> "ผมอยากจะช่วยท่านนำพาประเทศของพม่าก้าวไปข้างหน้าและขอชื่นชมที่ท่านทุ่มเทกับการพัฒนาประเทศด้วย"บันกล่าวพร้อมรอยยิ้มและจับมือกับนายพลที่ครองอำนาจมานาน17ปีจาก47ปีที่กองทัพปกครองประเทศนี้จากนั้นทั้งคู่ได้หารือกันโดยไม่เปิดให้ผู้สื่อข่าวรับฟัง</p>
<p> เนียน วินทนายความของซูจีเปิดเผยในวันเดียวกันนี้ว่าการพิจารณาคดีของนางถูกเลื่อนไปเป็นวันที่10ก.ค.เนื่องจากศาลสูงสุดยังไม่ได้ส่งแฟ้มคดีของนางมาให้ศาลแขวงย่างกุ้งเหนือ ซึ่งตัวซูจีซึ่งขึ้นศาลในวันนี้รู้สึกประหลาดใจที่เกิดเรื่องเช่นนี้ขึ้นได้</p></body>
</news>
