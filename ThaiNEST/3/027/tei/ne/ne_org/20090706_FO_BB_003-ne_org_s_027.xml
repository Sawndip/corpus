<teiHeader>
<fileDesc>
<titleStmt>
  <title>ญี่ปุ่นเตรียมตั้งระบบใหม่ป้องกันขีปนาวุธโสมแดง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/06/news_29056455.php?news_id=29056455  </bibl>
</sourceDesc>
</fileDesc>
</teiHeader>
<news>
<headline><orgName>ญี่ปุ่น</orgName>เตรียมตั้งระบบใหม่ป้องกันขีปนาวุธโสมแดง</headline>
<lead><orgName>โตเกียว</orgName> - <orgName>รัฐบาลญี่ปุ่น</orgName> เตรียมตั้งระบบป้องกันขีปนาวุธ ที่มีฐานอยู่บนพื้นดิน ระบบใหม่ หลังเกาหลีเหนือยิงขีปนาวุธ 7 ลูกในวันชาติสหรัฐ ด้านสื่อประโคมข่าว ผู้นำเกาหลีเหนือ พักฟื้นร่างกายอยู่ที่คฤหาสน์ริมทะเลภาคตะวันออกของประเทศ</lead>
<neck></neck>
<body><p><orgName>หนังสือพิมพ์ไมนิจิ</orgName> ของญี่ปุ่น รายงานว่า <orgName>กระทรวงกลาโหมญี่ปุ่น</orgName> กำลังพิจารณาเสริมระบบป้องกันขีปนาวุธในระดับบรรยากาศชั้นสูง (แธด) ร่วมกับระบบสกัดกั้นขีปนาวุธปัจจุบัน โดยระบบแธด มีพิสัยยิงไกลกว่า 100 กิโลเมตร สามารถป้องกันพื้นที่เป็นบริเวณกว้างกว่าขีปนาวุธสกัดกั้นรุ่นแพเทรียตอันทันสมัย (แพค-3) ประมาณ 10 เท่า และการเสริมระบบแธด 3-4 ชุด สามารถครอบคลุมพื้นที่ได้เกือบทั้งหมดของญี่ปุ่น</p>
<p>ปัจจุบัน <orgName>ญี่ปุ่น</orgName>มีเรือพิฆาตติดตั้งอุปกรณ์เอจิส ซึ่งประกอบด้วยจรวดเอสเอ็ม-3 ที่ใช้สกัดกั้นขีปนาวุธ และมีระบบขีปนาวุธสกัดกั้นรุ่นแพเทรียตอันทันสมัย (แพค-3) สำหรับภารกิจสกัดกั้นวัตถุที่ชั้นความสูงต่ำกว่า และขณะนี้กำลังอยู่ระหว่างพัฒนาขีปนาวุธสกัดกั้นศักยภาพสูงร่วมกับสหรัฐ ซึ่งถือเป็นพันธมิตรสำคัญที่สุดของรัฐบาลโตเกียว</p>
<p>ในวันเดียวกัน <orgName>หนังสือพิมพ์จุงอัล อิลโบ</orgName> ของเกาหลีใต้ รายงานอ้างคำพูดของเจ้าหน้าที่สหรัฐ ผู้ไม่เปิดเผยชื่อว่า นายคิม จอง อิล ผู้นำเกาหลีเหนือ กำลังพักฟื้นร่างกายอยู่ที่คฤหาสน์แห่งหนึ่ง ในเมืองวอนซาน ซึ่งตั้งอยู่ทางชายฝั่งทะเลตะวันออกของประเทศ ตั้งแต่เดือนพ.ค. หลังจากมีรายงานข่าวเมื่อกลางปีที่แล้วว่า ผู้นำเกาหลีเหนือล้มป่วยลงด้วยโรคเส้นเลือดในสมองแตก</p>
<p>ทั้งนี้ <orgName>สหรัฐ</orgName> ได้ใช้ดาวเทียมทหาร เฝ้าติดตามพาหนะส่วนตัวของผู้นำเกาหลีเหนืออย่างใกล้ชิด และได้เห็นความเคลื่อนไหวตลอด จึงทราบว่านายคิม ไม่ได้อยู่ในกรุงเปียงยาง และน่าจะอยู่ที่เมืองวอนซานมานานแล้ว ซึ่งอาจเป็นไปได้ว่า นายคิมมอบหมายให้ลูกชายคนเล็ก คือ นายคิม จอง อุน รักษาการอยู่ที่กรุงเปียงยาง เพื่อจะได้มีประสบการณ์บริหารราชการแผ่นดินด้วยตนเอง </p>
<p>อย่างไรก็ตาม ยังไม่มีคำยืนยันอย่างเป็นทางการจาก<orgName>รัฐบาลเกาหลี</orgName>เหนือว่านายคิม จอง อุน คือทายาททางการเมืองต่อจากนายคิม จอง อิล อีกทั้งเมืองวอนซาน เป็นเมืองที่อยู่ใกล้สถานที่ยิงขีปนาวุธของเกาหลีเหนือ 7 ลูก เมื่อวันเสาร์ (4 ก.ค.) ซึ่งท้าทายมติคว่ำบาตรของ<orgName>สหประชาชาติ (ยูเอ็น)</orgName> เป็นอย่างมาก</p></body>
</news>
