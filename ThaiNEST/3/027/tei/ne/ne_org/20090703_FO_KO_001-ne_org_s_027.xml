<teiHeader>
<fileDesc>
<titleStmt>
  <title>เผยโลงทองไมเคิล แจ็คสันสุดอลังการ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090703/19239/%e0%b9%80%e0%b8%9c%e0%b8%a2%e0%b9%82%e0%b8%a5%e0%b8%87%e0%b8%97%e0%b8%ad%e0%b8%87%e0%b9%84%e0%b8%a1%e0%b9%80%e0%b8%84%e0%b8%b4%e0%b8%a5%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b8%aa%e0%b8%b8%e0%b8%94%e0%b8%ad%e0%b8%a5%e0%b8%b1%e0%b8%87%e0%b8%81%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>เผยโลงทองไมเคิล แจ็คสันสุดอลังการ</headline>
<lead>โอบามาเปิดใจโตมากับเพลงของไมเคิล แจ็คสัน เผยโลงทองสุดอลังการ เจ้าพ่อดีไซเนอร์ฝรั่งเศสประกาศซื้อคฤหาสถ์ที่พักสุดท้ายของไมเคิล แจ็คสัน ในลอสแองเจลีสเพื่อใช้เป็นอนุสรณ์สถาน สื่อเปิดภาพโฮมวีดีโอส่วนตัว แจ็คสันกับลูกชายที่เนเวอร์แลนด์เป็นครั้งแรก</lead>
<neck></neck>
<body><p>(3ก.ค.) เจ้าพ่อแฟชั่นฝรั่งเศส"คริสเตียน โอดิกิเยร์" ออกแถลงการณ์เมื่อวันพฤหัสบดีว่า จะซื้อคฤหาสถ์ในย่านโฮล์มบี้ ฮิลล์ส ของนครลอส แองเจลีส ในรัฐแคลิฟอร์เนีย อันที่พำนักสุดท้ายก่อนเสียชีวิตเมื่อ 25 มิถุนายน ของไมเคิล แจ๊คสันอดีตราชาเพลงป็อปวัย 50 ปี ผู้เป็นเพื่อนของเขา เพื่อจะได้อุทิศคฤหาสถ์ดังกล่าวให้เป็นอนุสรณ์สถานแห่งหนึ่งสำหรับแจ๊คสันซึ่งสาธารณชนและแฟนเพลงของแจ๊คสันสามารถเข้าถึงได้</p>
<p> คฤหาสถ์หลังดังกล่าวซึ่งมีอาณาบริเวณกว้างขวาง เป็นของอูแบร์ เกซ คนใกล้ชิดของ"โอดิกิเยร์" และเป็นประธานบริษัทแฟชั่นของเขา ซึ่งนาย โลรองต์ กูโยต์โฆษกของ"<orgName>โอดิกิเยร์</orgName>" ระบุว่า แจ๊คสันได้เช่าที่นั่นเป็นที่พักมาหลายเดือนแล้ว และสัญญาเช่าจะหมดอายุภายใน 6 เดือนข้างหน้า ซึ่งหลังจากนั้น"<orgName>โอดิกิเยร์</orgName>"จะเข้าซื้อเพื่อเก็บรักษาไว้ซึ่งความทรงจำอันมีค่าระหว่างเขากับแจ๊คสัน รายงานข่าวระบุด้วยว่า แจ๊คสันเช่าที่นั่นในราคาเดือนละ 100,000 ดอลลาร์ ( ราว 3,500,000บาท) และเขามักใช้บริการของ"โอดิกิเยร์" ในการออกแบบเครื่องแต่งกายกับของที่ระลึกสำหรับงานคอนเสิร์ตต่างๆของเขา</p>
<p>เว็บไซท์ของห<orgName>นังสือพิมพ์เทเลกราฟ</orgName> ของอังกฤษ ได้เผยแพร่ภาพโฮมวีดีโอ ที่ถ่ายโดยคนที่ไปร่วมงานปาร์ตี้ภายในคฤหาสน์เนเวอร์แลนด์ ของราชาเพลงป๊อป " ไมเคิล แจ็คสัน " ที่แสดงให้เห็นว่าแจ็คสันมีความสุขกับการแกะห่อของขวัญให้ลูกชายวัยทารก " ปริ๊นซ์ " รวมถึงเครื่องบินลำใหญ่และสมุดภาพเทเลทับบี้ส์ เมื่อวันคริสต์มาส ปี 2541 ซึ่งคุณภาพของฟิล์ม ได้แสดงให้เห็นการตกแต่งคฤหาสน์เนเวอร์แลนด์ ในรัฐแคลิฟอร์เนีย อย่างหรูหรา และเต็มไปด้วยเด็ก ๆ รวมถึงผู้ไปร่วมงานคนอื่น ๆ ด้วย</p>
<p> มีอยู่ตอนหนึ่ง ที่แสดงให้เห็นว่า แจ็คสันกำลังชี้ไปที่ภาพหนึ่งซึ่งดูไม่ออกว่าเป็นภาพอะไร และบอกว่า เขาอยากได้ มันเป็นของดี แต่เขาจะใช้เวลาส่วนใหญ่ในการถ่ายภาพลูกชายของเขาที่สวมชุดดินเนอร์ พอแกะของขวัญกล่องหนึ่ง แจ็คสันก็จะร้องตะโกนให้คนมาเก็บกล่องของขวัญออกไป</p>
<p> นอกจากนี้ ยังมีวีดีโอที่ถ่ายที่ดิสนีย์แลนด์ปารีส เมื่อปี 2543 ท่แสดงให้เห็นว่า แจ็คสันกำลังเช็ดเครื่องสำอางออกจากใบหน้าและคอ ในห้องแต่งตัวที่มีเด็กอีก 2 คน และลูกชายของเขาอยู่ด้วยต่อมา ปรินซ์ ซึ่งมีผมสีบลอนด์ กำลังวิ่งเล่นอยู่กับตัวการ์ตูนมิคกี้ เมาส์ , พลูโต และบาลู ภายในห้องสูทของโรงแรม จะเห็นได้ว่า แจ็คสันไม่ค่อยได้อยู่ในภาพ แต่ปล่อยให้ลูกของเขาเล่นอย่างเต็มที่</p>
<p>เผยโลงศพทองไมเคิล แจ็คสันสุดอลังการ</p>
<p><orgName>เว็บไซต์ tmz.com</orgName> รายงานว่า โลงศพของไมเคิล แจ็คสัน ได้สั่งตรงจาก แบ็ทเท็สวิลล์ แคสเก็ต คอมปานี มีชื่อเรียกว่า พรอมเมเธียน บุด้วยกำมะหยี่สีน้ำเงิน สภาพภายนอก มีมือจับเงาวับ งดงามอย่างมาก มูลค่า 25,000 ดอลล่าร์ หรือ 875,000 บาท</p>
<p>โอบามาเปิดใจโตมากับเพลงของไมเคิล แจ็คสัน</p>
<p>นายบารัค โอบามา ประธานาธิบดีสหรัฐอเมริกา กล่าวว่า ตนโตมากับเสียงเพลงของแจ็คสัน และทุกเพลงของแจ็คสันก็ยังคงอัดแน่นอยู่ในไอพ็อด และแจ็คสันจะถูกบันทึกไว้ในประวัติศาสตร์ในฐานะหนึ่งในผู้สร้างความบันเทิงที่ยิ่งใหญ่ที่สุดในโลกความโชติช่วงในฐานะนักแสดงแจ็คสันควบคู่ไปกับเรื่องเศร้า,ในหลายแง่มุม,ชีวิตส่วนตัวที่น่าเศร้า</p>
<p>โอบาม่า ยังได้แสดงความยินดีที่สาธารณชนยกย่องในพรสวรรค์ของแจ็คสันแทนที่จะคำนึงถึงแต่เรื่องน่าเศร้าส่วนตัว แจ็คสันได้รับการรำลึกถึงในฐานผู้นำความบันเทิงอันยิ่งใหญ่ไปสู่ประชาชนจำนวนมาก ผ่านทางพรสวรรค์อันยากที่จะหาผู้ใดเปรียบของแจ็คสัน ในฐานะผู้ให้ความบันเทิง</p>
<p>โอบามายังกล่าวด้วยว่า ยังไม่เห็นว่ามีกระแสความขัดแย้งใด ๆ เกิดขึ้น ที่ยังไม่ได้ออกแถลงการณ์อย่างเป็นทางการเกี่ยวกับเรื่องการเสียชีวิตของแจ็คสัน และก็ไม่เห็นว่าจะเกิดกระแสความไม่พอใจจากชุมชนคนผิวสีแต่อย่างใด และครั้งนี้เป็นครั้งแรกที่เขาถูกสัมภาษณ์เรื่องการเสียชีวิตของแจ็คสัน</p>
<p><orgName>ไทย</orgName>ร่วมงานไว้อาลัยไมเคิล แจ็คสันคับคั่ง</p>
<p> เมื่อเวลา 18.00 น. วันที่ 3 กรกฎาคม <orgName>บริษัท โซนี่ มิวสิค เอ็นเตอร์เทนเม้นท์ โอเปอเรติ้ง (ประเทศไทย) จำกัด</orgName> ได้จัดงานรำลึกการจากไปของราชาเพลงป๊อปชื่อก้องโลก ไมเคิล แจ็กสัน ในชื่อ "ไมเคิล แจ็กสัน, ยู อาร์ น็อท อโลน" ในวาระครบรอบ 7 วัน ของการจากไป ณ ล็อบบี้ ชั้นจี เซ็นทรัลเวิลด์ทาวเวอร์ ท่ามกลางแฟนเพลง บุคคลในแวดวงบันเทิงที่ชื่นชมในตัวนักร้องชื่อดังมาร่วมงานกันอย่างคึกคัก</p>
<p> งานเริ่มต้นด้วยการให้แขกที่มาร่วมงาน ร่วมวางพวงมาลัยซึ่งเป็นสื่อในการไว้อาลัยแก่ ไมเคิล แจ็กสัน จากแฟนเพลงชาวไทย พร้อมร่วมเขียนคำไว้อาลัย ต่อด้วยการฉายภาพแสดงสดและมิวสิกวิดีโอของไมเคิล จากนั้นมีการพูดคุยถึงไมเคิลโดยกูรูวงการเพลงและแฟนพันธุ์แท้ของไมเคิล ในหัวข้อ "ทำไมใครๆ ถึงเรียกไมเคิล แจ็กสันว่า คิงออฟป๊อป" และมุมมองของสื่อมวลชนที่มีต่อคิงออฟป๊อป และเพลงไมเคิลมีอิทธิพลอย่างไรต่อคนไทย</p>
<p> ภายในงานมี ติ๊ก ชีโร่ นายเรืองศักดิ์ ลอยชูศักดิ์ หรือเจมส์ นายสมิทธิ เพียรเลิศ น.ส.อัจฉริยา สินรัชตานันท์ ร่วมพูดคุย ต่อด้วยการแสดงในเพลง "ไอวิวอีแด" ของไมเคิล จากศิลปิน อาร์ท วาเคชั่น และ paul Ewing ศิลปินอิสระจากอังกฤษ ผู้ที่เคยร่วมเล่นดนตรีกับไมเคิล อ่านบทกลอน โดย กุดจี่ กวีลูกโลกสีเขียว การแสดงเพลง "แบล็กออร์ไวท์" โดย ไมเคิล ตั๋ง การประมูลภาพวาดไมเคิลของ ติ๊ก ชีโร่ เพื่อนำรายได้มอบให้มูลนิธิบ้านเด็กตาบอดพิการซ้ำซ้อน</p>
<p> ปิดท้ายด้วยให้ อมิตา มาเรีย ยัง ตัวแทนศิลปิน กล่าวคำไว้อาลัย นายจอห์น รัตนเวโรจน์ หรือ จอห์น นูโว ขึ้นมาเป็นต้นเสียง พร้อมเชิญทุกคนร่วมร้องเพลง "ยู อาร์ น็อท อโลน" เป็นการไว้อาลัยสุดท้าย</p></body>
</news>
