<teiHeader>
<fileDesc>
<titleStmt>
  <title>ไอเอ็มเอฟหาแหล่งทุนใหม่ ออกบอนด์แสนล้านดอลล์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/02/news_29034818.php?news_id=29034818  </bibl>
</sourceDesc>
</fileDesc>
</teiHeader>
<news>
<headline><orgName>ไอเอ็มเอฟ</orgName>หาแหล่งทุนใหม่ ออกบอนด์แสนล้านดอลล์</headline>
<lead><orgName>วอชิงตัน</orgName>-<orgName>ไอเอ็มเอฟ</orgName>เตรียมออกพันธบัตรเป็นครั้งแรก วงเงิน 150,000 ล้านดอลลาร์ หวังหาแหล่งเงินทุนใหม่ช่วยเหลือประเทศสมาชิกรับมือวิกฤติเศรษฐกิจโลก</lead>
<neck></neck>
<body><p><orgName>สำนักข่าวบลูมเบิร์ก</orgName>อ้างเจ้าหน้าที่<orgName>กองทุนการเงินระหว่างประเทศ (ไอเอ็มเอฟ)</orgName> ว่า คณะกรรมการบริหาร<orgName>ไอเอ็มเอฟ</orgName>จะลงมติอนุมัติการออกพันธบัตรเป็นครั้งแรก วงเงิน 150,000 ล้านดอลลาร์ หลังจากมีการหารือระหว่างกลุ่มเจ้าของกองทุนและประเทศสมาชิกมาเป็นเวลาหลายเดือน</p>
<p>แผนการออกพันธบัตรครั้งนี้เป็นส่วนหนึ่งของความพยายามที่จะหาแหล่งเงินทุนก้อนใหม่ ในฐานะที่<orgName>ไอเอ็มเอฟ</orgName>เป็นองค์กรที่ให้ความช่วยเหลือประเทศต่างๆ ในการต่อสู้กับวิกฤติการเงิน </p>
<p>นายโดมินิก สเตราส์-คาห์น กรรมการผู้จัดการ<orgName>ไอเอ็มเอฟ</orgName> กล่าวว่า พันธบัตรล็อตนี้อาจจะไม่มีจำหน่ายในตลาดรอง แต่จะจำหน่ายให้กับรัฐบาลหรือ<orgName>ธนาคารกลาง</orgName>โดยตรง และสามารถเปลี่ยนมือได้ระหว่างรัฐบาลหรือ<orgName>ธนาคารกลาง</orgName></p>
<p>การออกพันธบัตรครั้งนี้จะช่วยให้กลุ่มประเทศเศรษฐกิจเกิดใหม่รายใหญ่ๆ มีช่องทางใหม่ในการบริจาคเงินให้<orgName>ไอเอ็มเอฟ</orgName> เพื่อแลกกับการมีสิทธิมีเสียงมากขึ้นในองค์กรแห่งนี้ โดยจีน บราซิล และรัสเซีย พอใจที่จะให้<orgName>ไอเอ็มเอฟ</orgName>ช่วยเหลือด้วยการอุดหนุนพันธบัตร มากกว่าวิธีการช่วยเหลือตามปกติ ทั้งนี้ <orgName>รัสเซีย</orgName> และ<orgName>บราซิล</orgName> ประกาศแผนการซื้อพันธบัตรจากไอเอ็มเอฟ 20,000 ล้านดอลลาร์ ขณะที่<orgName>รัฐบาลจีน</orgName>เตรียมซื้อพันธบัตรในวงเงิน 50,000 ล้านดอลลาร์</p>
<p>ผู้นำ<orgName>กลุ่มประเทศเศรษฐกิจสำคัญ 20 ชาติ (จี20)</orgName> และกลุ่มประเทศเศรษฐกิจเกิดใหม่ บรรลุข้อตกลงเมื่อเดือน เม.ย. ที่จะสนับสนุนเงินทุน 750,000 ล้านดอลลาร์ ให้แก่<orgName>ไอเอ็มเอฟ</orgName> เพื่อช่วยให้หน่วยงานแห่งนี้สามารถค้ำจุนประเทศที่ได้รับผลกระทบจากวิกฤติสินเชื่อ ขณะที่สหรัฐตกลงในเดือนที่แล้วจะเพิ่มเงินช่วยเหลือเอ็มเอฟกว่า 100,000 ล้านดอลลาร์</p>
<p>อัตราผลตอบแทนพันธบัตรปรับตัวสูงขึ้นในปีนี้ ขณะที่เงินดอลลาร์สหรัฐอ่อนค่าลง ท่ามกลางความวิตกว่า ธนาคารกลางประเทศต่างๆ จะลดการถือครองสินทรัพย์สหรัฐ ในเวลาเดียวกับที่คณะบริหารภายใต้การนำของนายบารัก โอบามา ประธานาธิบดีสหรัฐ ระดมทุนครั้งใหญ่เพื่อนำเงินไปชดเชยการขาดดุลงบประมาณมหาศาล และผลักดันเศรษฐกิจของประเทศให้หลุดพ้นจากภาวะตกต่ำครั้งร้ายแรงสุดนับจากทศวรรษ 2473</p></body>
</news>
