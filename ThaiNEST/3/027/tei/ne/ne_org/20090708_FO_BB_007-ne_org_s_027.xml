<teiHeader>
<fileDesc>
<titleStmt>
  <title>ข่าวย่อย : กัมพูชาฉลอง1ปีมรดกโลก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066526.php?news_id=29066526  </bibl>
</sourceDesc>
</fileDesc>
</teiHeader>
<news>
<headline>ข่าวย่อย : <orgName>กัมพูชา</orgName>ฉลอง1ปีมรดกโลก</headline>
<lead>พนมเปญ-ชาวกัมพูชาฉลองครบรอบ 1 ปีที่<orgName>ยูเนสโก</orgName>ขึ้นทะเบียนประสาทพระวิหารเป็นมรดกโลก มีการนำโปสเตอร์ไปติดตามวัด โรงเรียน และสถานที่ต่างๆ ทั่วกรุงพนมเปญ ขณะที่พระ ชี นักเรียน และครู ฉลองกันตามวัดและโรงเรียนด้วยการตีกลองและระฆังในเวลา 11.00 น. นักเรียนคนหนึ่งกล่าวว่า รู้สึกดีใจและภูมิใจในประสาทพระวิหาร ซึ่งเป็นของ<orgName>กัมพูชา</orgName> และ<orgName>ไทย</orgName>ไม่มีสิทธิอ้างความเป็นเจ้าของ ขณะที่ทหาร ชาวบ้าน พระ และเจ้าหน้าที่ประสาทพระวิหาร ก็เฉลิมฉลองวาระนี้เช่นกัน</lead>
<neck></neck>
<body><p><orgName>อิหร่าน</orgName>รวบจารกรรมหญิงฝรั่งเศส</p>
<p>ปารีส-<orgName>กระทรวงต่างประเทศฝรั่งเศส</orgName>เผยวานนี้ (7 ก.ค.) ว่า นักวิชาการหญิงฝรั่งเศสถูกคุมตัวในอิหร่านเมื่อสัปดาห์ที่แล้ว ในข้อหาสายลับ พร้อมเรียกร้องให้ปล่อยตัวหญิงคนนี้ เพราะข้อกล่าวหาของอิหร่านไม่มีมูล โดยหญิงคนนี้อยู่ในอิหร่านมา 5 เดือนแล้ว และกำลังจะเดินทางออกนอกประเทศ แต่ถูกจับก่อน</p>
<p><orgName>โครเอเชีย</orgName>ได้นายกฯหญิงคนแรก</p>
<p>ซาเกรบ-นางจาดรันกา โคซอร์ ขึ้นรับตำแหน่งนายกรัฐมนตรีหญิงคนแรกของโครเอเชีย พร้อมรับปากจะพยายามให้<orgName>โครเอเชีย</orgName>ได้เข้าเป็นสมาชิก<orgName>สหภาพยุโรป</orgName>และจะพยายามแก้ไขวิกฤติเศรษฐกิจ นางโคซอร์เป็นนักข่าวที่ผันตัวไปเล่นการเมือง และจะขึ้นบริหารประเทศต่อจากนายไอโว เซเนเดอร์ ซึ่งลาออกสัปดาห์ที่แล้วอย่างกะทันหัน โดยไม่ให้เหตุผลที่ชัดเจน แต่ส่วนหนึ่งน่าจะมาจากความคับข้องใจในการเข้าเป็นสมาชิก<orgName>สหภาพยุโรป</orgName>ที่ยังติดขัดอยู่</p>
<p>"แมคนามารา"ลาโลก</p>
<p>วอชิงตัน-นายโรเบิร์ต แมคนามารา อดีตรัฐมนตรี<orgName>กลาโหมสหรัฐ</orgName> ซึ่งเป็นผู้วางแผนสงครามเวียดนามคนสำคัญ เสียชีวิตแล้วที่บ้านพักในวอชิงตัน ขณะอายุ 93 ปี นอกจากนั้น ในฐานะนักเศรษฐศาสตร์ที่ผ่านการฝึกปรือมาอย่างดี เขายังช่วยพลิกโฉม<orgName>บริษัทฟอร์ด</orgName>ในยุคหลังสงครามโลกครั้งที่ 2 ทั้งยังใช้ความสามารถในการปรับปรุงภาพลักษณ์ธนาคารโลกช่วงที่เขาทำหน้าที่ประธานเมื่อปี 2511-2524</p></body>
</news>
