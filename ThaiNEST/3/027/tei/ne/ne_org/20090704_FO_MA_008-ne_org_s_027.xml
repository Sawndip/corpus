<teiHeader>
<fileDesc>
<titleStmt>
  <title>เตือนประเทศกำลังพัฒนา เข้าสู่วิกฤตผู้สูงอายุเร็วขึ้น  </title>
  <author>บีบีซี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for02040752&sectionid=0104&day=2009-07-04  </bibl>
</sourceDesc>
</fileDesc>
</teiHeader>
<news>
<headline>เตือนประเทศกำลังพัฒนา เข้าสู่วิกฤตผู้สูงอายุเร็วขึ้น</headline>
<lead>ผลการศึกษาชิ้นใหม่ของ<orgName>สถาบันศึกษาสำมะโนประชากรของฝรั่งเศส</orgName> ที่เผยแพร่เมื่อวันที่ 3 กรกฎาคมที่ผ่านมา ออกมาเตือนว่า ประเทศกำลังพัฒนาใกล้จะประสบปัญหาประชากรผู้สูงอายุเพิ่มขึ้นอย่างรวดเร็ว หลังจากศึกษาพบว่า อัตราส่วนของประชากรสูงอายุในกลุ่มประเทศกำลังพัฒนานั้นมีจำนวนเพิ่มสูงขึ้นอย่างรวดเร็วกว่าในประเทศอุตสาหกรรม ขณะที่ประเทศที่ยากจนกว่าจะมีเวลาไม่มากในการจัดทำระบบเงินบำนาญเพื่อช่วยเหลือผู้สูงอายุ ทำให้ผู้สูงอายุเหล่านี้ตกอยู่ในสภาวะยากจน แต่ประเทศที่ร่ำรวยจะมีการจัดการระบบเงินบำนาญเหล่านี้อยู่แล้ว</lead>
<neck></neck>
<body><p>โดยผลการศึกษาพบว่า สัดส่วนของผู้ที่มีอายุมากกว่า 65 ปี โดยเฉลี่ยได้เพิ่มขึ้นจาก 7 เปอร์เซ็นต์ของจำนวนประชากรทั้งหมด เป็น 14 เปอร์เซ็นต์ของจำนวนประชากรทั้งหมด ซึ่งกระบวนการเพิ่มของสัดส่วนผู้สูงอายุดังกล่าวในฝรั่งเศสนั้นใช้เวลากว่า 100 ปีถึงจะเกิด ขณะที่ผู้เชี่ยวชาญเชื่อว่า<orgName>จีน</orgName>ซึ่งมีประชากรมากที่สุดในโลก ยังอยู่ในช่วงเริ่มต้นของกระบวนการ แต่คาดหมายว่ากระบวนการในจีนจะใช้เวลาสั้นกว่าคือราว 25 ปีเท่านั้น อย่างไรก็ตาม นักวิจัยระบุว่า ประเทศเวียดนามและซีเรียจะย่างเข้าสู่กระบวนการเพิ่มขึ้นของสัดส่วนผู้สูงอายุเร็วกว่าจีน คืออยู่ที่ราว 17 ปีเท่านั้น ซึ่งแม้ว่าการมีอายุยืนนานขึ้นจะเป็นเรื่องดี แต่ขณะเดียวกันย่อมหมายถึงการที่รัฐบาลของประเทศกำลังพัฒนาเหล่านี้ต้องใช้เงินที่มีอยู่อย่างจำกัดสำหรับการดูแลผู้สูงอายุเหล่านี้ </p>
<p>ผลการศึกษายังพบว่า เศรษฐกิจที่เติบโตขึ้นในกลุ่มประเทศกำลังพัฒนาทำให้ประชาชนมีการศึกษาที่สูงขึ้น และเปลี่ยนแปลงพฤติกรรมได้เร็วกว่าที่เคยเกิดขึ้นในกลุ่มประเทศอุตสาหกรรมเก่า</p></body>
</news>
