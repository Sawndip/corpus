<teiHeader>
<fileDesc>
<titleStmt>
  <title>'หู'งดถกจี8ห่วงจลาจลอุรุมชี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/090709/7498  </bibl>
</sourceDesc>
</fileDesc>
</teiHeader>
<news>
<headline>'หู'งดถกจี8ห่วงจลาจลอุรุมชี</headline>
<lead>การประชุมสุดยอดผู้นำ  <orgName>8  ชาติอุตสาหกรรมชั้นนำโลก  (จี  8)</orgName>  เปิดฉากขึ้นแล้วในวันพุธที่เมืองลากิลาของอิตาลี  ประเด็นหลักนั้นหนีไม่พ้นวิกฤติเศรษฐกิจ  แต่ประธานาธิบดีหูจิ่นเทาของจีนตัดสินใจไม่ร่วมหารือในวินาทีสุดท้าย  เพราะเป็นห่วงสถานการณ์วุ่นวายในซินเจียง  ซึ่งล่าสุดทางการปักกิ่งส่งกำลังทหารเข้าไปเสริมในเมืองเอกอุรุมชีหลังเหตุจลาจลยังไม่มีทีท่าสงบ</lead>
<neck></neck>
<body><p>ภารกิจแรกของประธานาธิบดีบารักโอบามาของสหรัฐและผู้นำรัฐบาลอีก23ชาติที่เข้าร่วมประชุมจี 8หนนี้คือการตรวจเยี่ยมพื้นที่ประสบภัยแผ่นดินไหวในเมืองลากิลาเมื่อวันที่ 6เม.ย.ซึ่งคร่าชีวิตผู้คนไปเกือบ300รายส่วนประเด็นการหารือตลอด3วัน จะประกอบด้วยเรื่องการฟื้นฟูเศรษฐกิจโลกจากภาวะถดถอย รวมถึงประเด็นร้อนอื่นๆอาทิการเปลี่ยนแปลงของสภาวะอากาศการเมืองอิหร่านและเหตุจลาจลล่าสุดในจีน</p>
<p> <orgName>จี 8</orgName> ประกอบด้วยญี่ปุ่นสหรัฐรัสเซียอังกฤษเยอรมนีฝรั่งเศสอิตาลีและแคนาดาครั้งหนึ่งถือเป็นกลุ่มเศรษฐกิจที่มีบทบาทสำคัญยิ่งแต่ระยะหลัง<orgName>จี8</orgName>เริ่มถูก<orgName>กลุ่มจี20</orgName>ซึ่งมีประเทศตลาดเกิดใหม่รวมอยู่ด้วยบดบังรัศมีและเพื่อสะท้อนขั้วอำนาจทางเศรษฐกิจที่เปลี่ยนแปลงไป ครั้งนี้นายกรัฐมนตรีซิลวิโอแบร์ลุสโกนีเจ้าภาพจัดประชุมจึงเชิญผู้นำจากจีนอินเดียบราซิลเข้าร่วมหารือด้วย</p>
<p> นายกฯ อิตาลีหวังว่าการประชุมครั้งนี้จะได้ข้อสรุปเกี่ยวกับการเพิ่มเงินทุนสนับสนุนความมั่นคงทางอาหารสำหรับชาติยากจนแต่ในประเด็นการปฏิรูประบบการเงินโลกแบร์ลุสโกนีมองว่าคงต้องใช้เวลาอีกนานกว่าที่ทุกประเทศจะตกลงกันได้</p>
<p> ด้าน<orgName>อังกฤษ</orgName>และ<orgName>ฝรั่งเศส</orgName> ต้องการให้เวที<orgName>จี8</orgName>หนนี้เน้นหนักไปที่การสร้างเสถียรภาพตลาดน้ำมันโลก เพราะราคาน้ำมันผันผวนอย่างหนักตลอดช่วง1ปีที่ผ่านมาเคยพุ่งพรวดไปถึง147ดอลลาร์/บาร์เรลและตกต่ำสุดๆแตะ32ดอลลาร์มาแล้ว</p>
<p> การประชุมจะมีขึ้นไปจนถึงวันศุกร์ ท่ามกลางการคุมเข้มรักษาความปลอดภัยของตำรวจราว15,000นายเพื่อป้องกันเหตุรุนแรงซ้ำรอยเมื่อครั้งอิตาลีเป็นเจ้าภาพจัดประชุมจี8ปี2544 </p>
<p> ประธานาธิบดีหูของจีนตัดสินใจยกเลิกการเข้าร่วมประชุมจี 8 เดินทางกลับประเทศเพื่อคลี่คลายเหตุจลาจลซึ่งเกิดขึ้นจากความขัดแย้งระหว่างชาวมุสลิมอุยกูร์และชาวจีนฮั่นในเมืองอุรุมชี เมืองเอกของเขตปกครองตนเองซินเจียงอุยกูร์ทางตะวันตกเฉียงเหนือซึ่งทำให้มีผู้เสียชีวิตแล้ว 156รายบาดเจ็บอีกกว่า1,000คนและมีผู้ประท้วงถูกตำรวจรวบตัวไว้กว่า1,400คนหลังเหตุรุนแรงปะทุขึ้นเมื่อวันอาทิตย์ ทางการส่งทหารเข้าไปเพิ่มในเมืองอุรุมชีหลังคำสั่งเคอร์ฟิวสิ้นสุดลงในเช้าวันพุธท่ามกลางสถานการณ์ที่ยังตึงเครียดหลังเมื่อวันอังคารตำรวจปราบจลาจลต้องใช้แก๊สน้ำตายิงสกัดม็อบชาวฮั่นที่ออกมาประท้วงการก่อเหตุรุนแรงของชาวอุยกูร์</p>
<p> <orgName>รัฐบาลจีน</orgName>กล่าวหาว่า นางเรบิยาคาเดียร์ผู้นำชาวอุยกูร์พลัดถิ่นอยู่เบื้องหลังเหตุจลาจลครั้งนี้ แต่เธอยืนกรานปฏิเสธอย่างไรก็ตามเป็นที่ทราบกันดีว่าปัญหาความขัดแย้งดังกล่าวนั้นมีมานานแล้ว หลังชาวจีนฮั่นพากันอพยพมาอาศัยอยู่ในซินเจียงซึ่งเป็นถิ่นของชนกลุ่มน้อยมุสลิมอุยกูร์ชาวอุยกูร์ส่วนใหญ่ไม่พอใจที่รัฐบาลปฏิบัติต่อพวกเขาอย่างไม่เป็นธรรมทำให้คนอุยกูร์ส่วนหนึ่งหนุนการต่อสู้แยกซินเจียงออกจากจีน</p></body>
</news>
