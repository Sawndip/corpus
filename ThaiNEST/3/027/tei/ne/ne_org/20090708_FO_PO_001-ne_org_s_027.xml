<teiHeader>
<fileDesc>
<titleStmt>
  <title>โอบามา-ปูติน ประชุมราบรื่น สัมพันธ์ก่อตัว  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=55946  </bibl>
</sourceDesc>
</fileDesc>
</teiHeader>
<news>
<headline>โอบามา-ปูติน ประชุมราบรื่น สัมพันธ์ก่อตัว</headline>
<lead><orgName>มะกัน</orgName>เผย การหารือระหว่าง โอบามาและปูติน ราบรื่น ฟื้นความสัมพันธ์ 2 มหาอำนาจนิวเคลียร์</lead>
<neck></neck>
<body><p>วานนี้ เจ้าหน้าที่ในทำเนียบขาวของสหรัฐ เปิดเผยว่า ประธานาธิบดี บารัก โอบามา ของสหรัฐ และนายกรัฐมนตรี วลาดิมีร์ ปูติน ของรัสเซีย ได้สถาปนาความสัมพันธ์พื้นฐานระหว่าง 2 ประเทศขึ้นแล้ว หลัง เข้าร่วมประชุมนานกว่า 2 ชั่วโมง ภายในบ้านพักของนายกรัฐมนตรี<orgName>รัสเซีย</orgName>นอกกรุงมอสโก ซึ่งถือเป็นความสำเร็จอย่างยิ่งของผู้นำสหรัฐในการเดินทางเยือนรัสเซียอย่างเป็นทางการครั้งแรก </p>
<p>เจ้าหน้าที่ระดับสูงในทำเนียบขาวบรรยายว่า ผู้นำ<orgName>สหรัฐ</orgName>เริ่มมีความเชื่อมั่นในตัวนายกรัฐมนตรี<orgName>รัสเซีย</orgName>มากขึ้น และยังเห็นว่าปูตินเป็นบุรุษในโลกปัจจุบันอย่างแท้จริง หลังจากที่โอบามาเคยกล่าวเอาไว้ว่าปูตินเป็นบุคคลก้ำกึ่งระหว่างยุคเก่าและใหม่ </p>
<p>วันเดียวกัน โอบามา ยังกล่าวสุนทรพจน์ที่โรงเรียนนิว อิโคนอมิก สกูล ซึ่งเป็นโรงเรียนที่ผลิตบุคลากรชั้นนำด้านเศรษฐกิจของรัสเซีย ในกรุงมอสโก ว่า อนาคตของ<orgName>รัสเซีย</orgName>และการสร้างความสัมพันธ์กับ <orgName>สหรัฐ</orgName>ขึ้นอยู่กับการตัดสินใจของ ชาวรัสเซียรุ่นใหม่ เรียกเสียงปรบมือ จากนักศึกษาอย่างกึกก้อง </p>
<p>ทั้งนี้ ข้อเรียกร้องดังกล่าว ยังถือเป็นส่วนหนึ่งในความพยายามของผู้นำ<orgName>สหรัฐ</orgName>ที่จะยุติบรรยากาศ อึมครึมที่หลงเหลือมาจากยุคสงครามเย็นระหว่างสองประเทศด้วย </p></body>
</news>
