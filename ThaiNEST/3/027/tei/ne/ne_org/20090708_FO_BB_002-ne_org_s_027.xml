<teiHeader>
<fileDesc>
<titleStmt>
  <title>จี8ลงขันกว่า1.2หมื่นล้านดอลล์หนุนเกษตรกรรม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066552.php?news_id=29066552  </bibl>
</sourceDesc>
</fileDesc>
</teiHeader>
<news>
<headline><orgName>จี8</orgName>ลงขันกว่า1.2หมื่นล้านดอลล์หนุนเกษตรกรรม</headline>
<lead><orgName>ลอนดอน</orgName>-ผู้นำ<orgName>จี8</orgName> เตรียมลงขันกว่า 12,000 ล้านดอลลาร์ พัฒนาเกษตรกรรมชาติในกลุ่มกำลังพัฒนา หวังพึ่งพาเป็นแหล่งความมั่นคงอาหารของโลกในอนาคต และบรรเทาปัญหาความอดอยาก</lead>
<neck></neck>
<body><p><orgName>หนังสือพิมพ์ไฟแนนเชียล ไทมส์</orgName> รายงานโดยอ้างแหล่งข่าวใน<orgName>สหประชาชาติ (ยูเอ็น)</orgName> และคณะเจ้าหน้าที่ใน<orgName>กลุ่มประเทศอุตสาหกรรมชั้นนำ 8 ประเทศ (จี8)</orgName> ว่า บรรดาผู้นำ<orgName>จี8</orgName> เตรียมให้คำมั่นร่วมกันในสัปดาห์นี้ จัดสรรเงินจำนวนกว่า 12,000 ล้านดอลลาร์ (8,600 ล้านยูโร) ในช่วงระยะเวลา 3 ปี นับจากนี้ไป เพื่อพัฒนาด้านเกษตรกรรมในประเทศกำลังพัฒนา </p>
<p>ทั้งนี้ สื่อสิ่งพิมพ์ชั้นนำของอังกฤษ ระบุว่า ในวงเงินดังกล่าว <orgName>สหรัฐ</orgName>และ<orgName>ญี่ปุ่น</orgName>จะร่วมลงขันในปริมาณมากที่สุด โดยมีเป้าหมายเพื่อเปลี่ยนจากการให้ความช่วยเหลือด้านอาหารไปเป็นให้การสนับสนุนประเทศกำลังพัฒนาทำเกษตรกรรม เพื่อเพิ่มผลผลิตด้านการเกษตรให้แก่โลกมากขึ้น ส่วนเงินที่เหลือจะมาจากชาติสมาชิกอื่นๆ ในยุโรป และแคนาดา </p>
<p>นอกจากนี้ ร่างแถลงการณ์ร่วมของผู้นำ<orgName>จี8</orgName> ที่ไฟแนนเชียล ไทมส์ นำมาเผยแพร่ยังระบุว่า 8 ชาติสมาชิกกลุ่มอุตสาหกรรมชั้นนำของโลกจะให้คำมั่นที่จะเปลี่ยนบทบาทของกลุ่มไปเน้นด้านการให้ความช่วยเหลือทางการเงินแก่โครงการพัฒนาด้านการเกษตรมากขึ้น เพราะมองว่า ผลพวงจากการละเลยการลงทุนด้านการเกษตรที่มีมาช้านาน ความมั่นคงด้านอาหาร แนวโน้มราคาอาหารและวิกฤติเศรษฐกิจคือปัจจัยสำคัญที่จะทำให้โลกเผชิญปัญหาผู้อดอยากอาหารเพิ่มขึ้น </p>
<p>"ความมั่นคงด้านอาหารมีความเกี่ยวโยงกันอย่างมากกับการเติบโตทางเศรษฐกิจและความเจริญก้าวหน้าของสังคม รวมทั้งความมีเสถียรภาพทางการเมืองของประเทศต่างๆทั่วโลก"ร่างแถลงการณ์<orgName>จี8</orgName> ระบุ </p>
<p>นายฌากส์ ดิอุฟ หัวหน้า<orgName>องค์การอาหารและเกษตรกรรม</orgName>ของ<orgName>ยูเอ็น</orgName> ให้ความเห็นว่า ถ้าชาติสมาชิก<orgName>จี8</orgName> ให้คำมั่นในแผนการนี้ก็ถือเป็นแนวคิดริเริ่มที่เยี่ยมยอด และถือเป็นการตอบสนองต่อความต้องการต่างๆ ที่เราได้เพียรพยายามทำงานมานานกว่า 10 ปี เพื่อเพิ่มผลผลิตด้านการเกษตรในประเทศยากจน ซึ่งถือเป็นกลุ่มประเทศที่มีอัตราการเติบโตของประชากรสูงที่สุดของโลก</p>
<p>ขณะเดียวกัน <orgName>ธนาคารเพื่อการพัฒนาเอเชีย (เอดีบี)</orgName> ซึ่งมีฐานดำเนินงานอยู่ในกรุงมะนิลา ประเทศฟิลิปปินส์ ปล่อยกู้ประมาณ 24 ล้านดอลลาร์ แก่โครงการร่วมทุนระหว่าง<orgName>บริษัทไชนา ต้าตัง คอร์ป</orgName> ของรัฐบาลจีน และ<orgName>บริษัทคุยชู อิเล็กทริก พาวเวอร์ โค สุมิโตโม คอร์ป</orgName> และ<orgName>สุมิโตโม คอร์ป (ไชนา) โฮลดิงส์</orgName> สัญชาติญี่ปุ่น เพื่อผลิตพลังงานจากกระแสลมแห่งแรก ในเขตมองโกเลียในของจีน ซึ่งจะช่วยลดมลภาวะและบรรเทาปัญหาอากาศเปลี่ยนแปลงในจีนได้ </p>
<p>"โครงการนี้อาจจะเป็นแม่แบบสำหรับความร่วมมือในอนาคตระหว่างบริษัทรัฐวิสาหกิจและนักลงทุนต่างชาติที่สนใจเข้าไปมีส่วนร่วมในโครงการพลังงานที่สามารถนำกลับมาใช้ใหม่ได้ และอาจจะกระตุ้นให้ภาคเอกชนของจีนเข้ามาลงทุนในโครงการพลังงานลมมากขึ้นในอนาคต" เอดีบี ระบุ</p></body>
</news>
