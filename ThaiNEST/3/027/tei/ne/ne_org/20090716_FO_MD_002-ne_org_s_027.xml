<teiHeader>
<fileDesc>
<titleStmt>
  <title>‘สายการบิน’หมดหวังจะ‘ฟื้น’ขึ้นมาได้ในปีนี้  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-16 21:18:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000080660  </bibl>
</sourceDesc>
</fileDesc>
</teiHeader>
<news>
<headline>‘สายการบิน’หมดหวังจะ‘ฟื้น’ขึ้นมาได้ในปีนี้</headline>
<lead>สายการบินต่างๆ พากันหมดหวังที่จะเห็นอุตสาหกรรมการบินโลกพื้นตัวก่อนจะสิ้นปีนี้ ทั้งนี้ตามรายงานผลการสำรวจของ<orgName>สมาคมผู้ประกอบการธุรกิจการบินระหว่างประเทศ(ไออาตา)</orgName> ที่นำออกเผยแพร่เมื่อวันพฤหัสบดี (16)</lead>
<neck></neck>
<body><p>ภาวะเศรษฐกิจโลกถดถอย ถูกระบุจากบรรดาสายการบินที่ตอบแบบสอบถามของ<orgName>ไออาตา</orgName> ว่าเป็นสาเหตุหลักของความต้องการเดินทางที่ลดลง นอกจากนี้ผลกระทบจากการระบาดของไข้หวัดใหญ่สายพันธุ์ใหม่ ก็มีส่วนทำให้สายการบินต่าง ๆตกอยู่ในสภาพย่ำแย่มากขึ้น</p>
<p> “ท่าทีในเชิงบวกเกี่ยวกับสถานะการเงินในช่วง 12 เดือนข้างหน้า ซึ่งในการสำรวจความคิดเห็นเมื่อเดือนเมษายนยังพอมีให้เห็นอยู่บ้างนั้น เวลานี้ได้จางหายไปแล้ว เพราะบรรดาสายการบินที่ตอบแบบสอบถามต่างระบุว่ากำไรในช่วงนับจากนี้ไปน่าจะลดลงอีก” <orgName>ไออาตา</orgName> กล่าว</p>
<p> “แม้กระทั่งสายการบินที่มองโลกในแง่ดี ก็ยังไม่เห็นว่าการฟื้นตัวในอุตสาหกรรมจะสามารถเกิดขึ้นก่อนไตรมาสสี่ของปีนี้ได้ และบางรายก็บอกว่าต้องเป็นต้นปี 2011” <orgName>ไออาตา</orgName>ระบุไว้ในรายงาน และชี้ด้วยว่าสายการบินในยุโรปและอเมริกาต่างมองอนาคตมืดมนกว่าบริษัทในเอเชีย ซึ่งมีการคาดหมายว่า “ความสามารถในการทำกำไรได้จะกลับคืนสู่เสถียรภาพ”</p>
<p> เมื่อวิเคราะห์ตัวเลขการเดินทางในเดือนพฤษภาคมแล้ว <orgName>ไออาตา</orgName>กล่าวว่าผู้ที่เดินทางในระดับบิสซิเนส และเฟิร์สต์คลาส ซึ่งเป็นตัวสร้างรายได้อย่างมากของพวกสายการบินนั้น ต่างมีจำนวนลดฮวบลงยิ่งกว่าการดิ่งลงในหลายๆ เดือนก่อนหน้า</p>
<p> มองโดยภาพรวมแล้ว การเดินทางของผู้โดยสารทางอากาศระหว่างประเทศ ได้ลดต่ำลงมา 9.3% ในเดือนพฤษภาคม ภายหลังจากในเดือนเมษายนก็ไหลลงมา 3.1% เมื่อเทียบกับช่วงเดียวกันของปีก่อนอยู่แล้ว ทั้งนี้ ตามปกติเดือนเมษายนจะเป็นเดือนที่มีการเดินทางคึกคักเป็นพิเศษ เนื่องจากมีช่วงเทศกาลวันหยุดอีสเตอร์</p></body>
</news>
