<teiHeader>
<fileDesc>
<titleStmt>
  <title>มะกันชี้โสมแดงจะแพ้แม้อาจโจมตีทำโสมขาว'ยับ'  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-14 19:23:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000079568  </bibl>
</sourceDesc>
</fileDesc>
</teiHeader>
<news>
<headline><orgName>มะกัน</orgName>ชี้<orgName>โสมแดง</orgName>จะแพ้แม้อาจโจมตีทำโสมขาว'ยับ'</headline>
<lead>นายทหารอาวุโสของสหรัฐฯ ระบุในวันอังคาร (14) ว่า หาก<orgName>เกาหลีเหนือ</orgName>โจมตี<orgName>เกาหลีใต้</orgName> จะใช้วิธีจู่โจมแบบสายฟ้าแลบ และ "สร้างความเสียหายอย่างหนักหน่วงยิ่ง" แต่ในที่สุดจะเป็นฝ่ายพ่ายแพ้</lead>
<neck></neck>
<body><p>พล.ต.จอห์นนี เอ. ไวดา ผู้กำลังจะพ้นตำแหน่งรองเสนาธิการของ<orgName>กองกำลังทหารสหรัฐฯประจำเกาหลีใต้</orgName> ยังพูดอีกว่า การโจมตีดังกล่าวมีแนวโน้มเกิดขึ้นได้ยากเพราะจะเป็นการยุติระบอบการปกครองของคิมจองอิลไปด้วย</p>
<p>อย่างไรก็ตาม ไวดาระบุว่าขณะนี้กำลังทหารของ<orgName>เกาหลีเหนือ</orgName>มากกว่าสองในสามได้ตรึงกำลังอยู่บริเวณชายแดนติดกับเกาหลีใต้ในรัศมี 90 กิโลเมตร</p>
<p>"พวกเขาสามารถเข้าโจมตี ถ้าพวกเขามุ่งมาตรปรารถนาเหลือเกิน โดยแทบไม่สามารถสังเกตเห็นอะไรเลย" ไวดาบอกกับพลเรือนกลุ่มหนึ่งที่เดินทางแวะชมเขตปลอดทหารบริเวณชายแดน </p>
<p>ขณะนี้<orgName>สหรัฐฯ</orgName> ได้จัดกำลังทหาร 28,500 นายเข้าประจำการสนับสนุนเกาหลีใต้เพื่อตอบโต้เกาหลีเหนือ โดยเกาหลีใต้มีทหารประจำการอยู่ 655,000 นาย</p>
<p>"เราประเมินว่า จากการที่เกาหลีเหนือประสบความล้มเหลวในทางเศรษฐกิจและถูกจำกัดความช่วยเหลือจากพันธมิตรเก่าอย่างรัสเซียและจีน พวกเขาจึงไม่อาจเปิดฉากโจมตีครั้งใหญ่ได้แบบเดียวกับที่เคยเกิดขึ้นในสงครามเกาหลีครั้งแรก" <orgName>สำนักข่าวยอนฮัป</orgName>รายงานความเห็นดังกล่าวของไวดา ซึ่งได้รับการยืนยันจากโฆษก<orgName>กองทัพสหรัฐฯ</orgName>ด้วยเช่นกัน</p>
<p>ไวดาระบุด้วยว่า<orgName>เกาหลีเหนือ</orgName>จัดเป็นประเทศที่มีกำลังทหารขนาดใหญ่เป็นอันดับสี่ของโลก โดยมีกองกำลังทหารรบพิเศษและหน่วยปืนใหญ่ที่มีขนาดใหญ่ที่สุด</p>
<p>"การโจมตีของ<orgName>เกาหลีเหนือ</orgName> ไม่ว่าจะจำกัดวงแค่ไหนก็ตาม จะต้องสร้างความเสียหายอย่างหนักหน่วงยิ่งต่อ<orgName>เกาหลีใต้</orgName>แน่นอน" ไวดากล่าวและพูดถึงผู้นำของเกาหลีเหนือว่า "เป็นคนป่วยที่อ่อนแอมาก"</p>
<p>"ถ้าหากเขา (คิมจองอิล) คำนวณผิดและโจมตีเกาหลีใต้จริงๆ ทั้งตัวเขาและระบอบการปกครองของเขาก็จะพังด้วย" ไวดาบอก แต่เขาคิดว่าการบุกจู่โจม "คงมีแนวโน้มเป็นไปได้ยาก เพราะคนๆ นี้ยังอยากมีชีวิตอยู่"</p></body>
</news>
