<teiHeader>
<fileDesc>
<titleStmt>
  <title>รัสเซีย-สหรัฐบรรลุข้อตกลงลดนิวเคลียร์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066528.php?news_id=29066528  </bibl>
</sourceDesc>
</fileDesc>
</teiHeader>
<news>
<headline>รัสเซีย-<orgName>สหรัฐ</orgName>บรรลุข้อตกลงลดนิวเคลียร์</headline>
<lead>มอสโก-<orgName>รัสเซีย</orgName>และ<orgName>สหรัฐ</orgName>เห็นพ้องลดอาวุธนิวเคลียร์ในครอบครอง 1 ใน 3 แถม<orgName>หมีขาว</orgName>ไฟเขียวกองทัพ<orgName>มะกัน</orgName>ใช้ฐานทัพเป็นทางผ่าน ส่งกำลังปราบปรามกบฏตาลีบันในอัฟกานิสถาน</lead>
<neck></neck>
<body><p>นายบารัก โอบามา ประธานาธิบดีสหรัฐ บรรลุข้อตกลงกับนายดมิทรี เมดเวเดฟ ประธานาธิบดีรัสเซีย ระหว่างการเยือนรัสเซียเพื่อเปิดศักราชใหม่แห่งความสัมพันธ์ทวิภาคี อดีตคู่ปฏิปักษ์ยุคสงครามเย็นออกแถลงการณ์ร่วมว่า ได้ลงนามสนธิสัญญาลดอาวุธ ซึ่งรวมถึงการลดปริมาณหัวรบนิวเคลียร์ที่แต่ละประเทศมีไว้ในครอบครอง และลงนามข้อตกลงประวัติศาสตร์เพื่อเปิดทางให้กองทัพสหรัฐเดินทางผ่านรัสเซีย เข้าไปปราบปรามกลุ่มกบฏตาลีบันในอัฟกานิสถานได้</p>
<p>อย่างไรก็ตาม ทั้ง<orgName>สหรัฐ</orgName>และ<orgName>รัสเซีย</orgName>ยังมีความเห็นแตกต่างกันเกี่ยวกับแผนของสหรัฐ ที่จะติดตั้งระบบป้องกันขีปนาวุธในยุโรปตะวันออก และนโยบายของรัฐบาลมอสโกต่อจอร์เจีย ประเทศอดีตสหภาพโซเวียตที่นิยมตะวันตก</p>
<p>ในแถลงการณ์ร่วมฉบับนี้ ผู้นำ<orgName>รัสเซีย</orgName>และ<orgName>สหรัฐ</orgName>บรรลุข้อตกลงลดอาวุธนิวเคลียร์ฉบับใหม่ แทนที่สนธิสัญญาลดอาวุธนิวเคลียร์ฉบับปี 2544 (สตาร์ท) ซึ่งกำหนดให้แต่ละประเทศลดอาวุธนิวเคลียร์ในครอบครองลงถึง 1 ใน 3 จากปริมาณที่ครอบครองอยู่ในปัจจุบัน</p>
<p>สนธิสัญญาสตาร์ท จะครบกำหนดในวันที่ 5 ธ.ค. แต่แถลงการณ์ร่วมไม่ได้กำหนดวันที่จะขยายกำหนดระยะเวลาสนธิสัญญาออกไป ทำให้ตัวแทนเจรจาทั้งสองประเทศต้องเร่งบรรลุข้อตกลงเพื่อขยายเวลาสนธิสัญญาฉบับนี้</p>
<p>แถลงการณ์ร่วมกำหนดให้ทั้งสองประเทศลดจำนวนหัวรบนิวเคลียร์ในครอบครองให้เหลือ 1,500-1,675 ลูก ภายใน 7 ปี และลดจำนวนเครื่องยิงขีปนาวุธให้เหลือ 500-1,100 ชุด เป็นการลดลงมากกว่าระดับที่กำหนดไว้ในสนธิสัญญาลดการโจมตีเชิงยุทธศาสตร์ (ซอร์ท) ปี 2545 ซึ่งเรียกร้องให้ทั้งสองประเทศลดปริมาณการติดตั้งหัวรบนิวเคลียร์ให้เหลือ 1,700-2,200 ลูก ภายในปี 2555</p>
<p>"แถลงการณ์ร่วมลดอาวุธนิวเคลียร์ครั้งนี้ เป็นการทำข้อตกลงร่วมกันอย่างแท้จริงและเหมาะสมกับทั้งสองฝ่าย และยังสะท้อนว่าชาวอเมริกันตัดสินใจที่จะยอมรับรัสเซีย ประธานาธิบดีโอบามาไม่ได้ติดใจช่วงสงครามเย็นกับ<orgName>รัสเซีย</orgName>อีก และไม่ได้มองว่า<orgName>รัสเซีย</orgName>เป็นศัตรูของสหรัฐอีกแล้ว" นายอเลกซี มาลาชเชนโก นักวิเคราะห์จาก<orgName>ศูนย์คาร์เนกี</orgName> ในกรุงมอสโก ให้ความเห็น</p>
<p>นอกจากนี้ นายโอบามา ยังเสนอให้<orgName>สหรัฐ</orgName>เป็นเจ้าภาพการประชุมสุดยอดว่าด้วยความมั่นคงด้านนิวเคลียร์โลกในปีหน้า พร้อมทั้งเสนอแนะแก่นายเมดเวเดฟว่า<orgName>รัสเซีย</orgName>ควรเป็นเจ้าภาพการประชุมสุดยอดนี้ในปีถัดมา เพื่อร่างสนธิสัญญาห้ามแพร่กระจายอาวุธนิวเคลียร์ฉบับใหม่ที่มีเนื้อหาเข้มข้นกว่าเดิม</p></body>
</news>
