<teiHeader>
<fileDesc>
<titleStmt>
  <title>โสมแดงทำใจ สร้างภาพยนตร์ ชีวประวัติผู้นำ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=57412  </bibl>
</sourceDesc>
</fileDesc>
</teiHeader>
<news>
<headline><orgName>โสมแดง</orgName>ทำใจ สร้างภาพยนตร์ ชีวประวัติผู้นำ</headline>
<lead><orgName>เกาหลีเหนือ</orgName> เดินหน้าสร้างภาพยนตร์ชีวประวัติ คิมจองอิล เป็นครั้งแรก ส่งสัญญาณผู้นำสูงสุดป่วยหนัก</lead>
<neck></neck>
<body><p>ลีจองจู โฆษก<orgName>กระทรวงรวมชาติ</orgName>ของเกาหลีใต้ เปิดเผยเมื่อวานนี้ว่า <orgName>เกาหลีเหนือ</orgName>กำลังเดินหน้าสร้างภาพยนตร์ชีวประวัติของคิมจองอิล ผู้นำเกาหลีเหนือเป็นครั้งแรก และไม่เคยเกิดขึ้นมาก่อนตลอดช่วงสมัยของการเป็นผู้นำประเทศ ซึ่งอาจเป็นการส่งสัญญาณถึงอาการป่วยหนักของผู้นำวัย 67 ปีผู้นี้ ที่กำลังป่วยเป็นมะเร็งตับอ่อน </p>
<p>เมื่อปีพ.ศ.2536 ที่ผ่านมา <orgName>เกาหลีเหนือ</orgName>ก็เคยทำสารคดีชีวประวัติของอดีตประธานาธิบดี คิมอิลซุง ผู่้ก่อตั้งประเทศเกาหลีเหนือก่อนที่จะเสียชีวิตด้วยโรคหัวใจ มาแล้วเช่นกัน </p>
<p><orgName>สถานีโทรทัศน์เคเบิล วายทีเอ็น</orgName> ของเกาหลีใต้ เปิดเผยว่า คิมจองอิลซึ่งล้มป่วยมาตั้งแต่เดือนส.ค. ปีที่แล้ว ยังถูกตรวจพบว่าเป็น มะเร็งตับอ่อน ซึ่งจะทำให้ผู้นำของเกาหลีเหนืออาจมีชีวิตอยู่ได้อีกไม่เกิน 5 ปี </p>
<p>ด้าน<orgName>สถานีโทรทัศน์ ฉางเอิง</orgName> ของเกาหลีเหนือ ได้เปิดเผยว่า การถ่ายทำภาพยนตร์ชีวประวัติของผู้นำ คิมในภาคแรกนี้มีชื่อว่า แสงพระอาทิตย์แห่งเมืองซองกัน โดย ส่วนหนึ่งของสารคดีจะเป็นเรื่อง ราวความสำเร็จในการปฏิวัติการปกครองของคิม </p>
<p>สำหรับเรื่องราวโดยรวมจะครอบคลุมตั้งแต่การถือกำเนิดของผู้นำ ไปจนถึงการสืบทอดตำแหน่งผู้นำต่อจากคิมอิลซุง ผู้ก่อตั้งประเทศเกาหลีเหนือ </p>
<p>อย่างไรก็ตาม สถานีโทรทัศน์ของเกาหลีเหนือระบุว่า สารคดีเรื่องนี้จะช่วยผลักดันให้เกิดการรณรงค์เพื่อสร้างความเจริญรุ่งเรืองให้กับ<orgName>เกาหลีเหนือ</orgName>ได้เป็นอย่างดี</p></body>
</news>
