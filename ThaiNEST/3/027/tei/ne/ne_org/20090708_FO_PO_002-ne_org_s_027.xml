<teiHeader>
<fileDesc>
<titleStmt>
  <title>น้ำมันดิ่งต่อแตะ63ดอลล์ กูรูเตือนอย่าเพิ่งชะล่าใจ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=55947  </bibl>
</sourceDesc>
</fileDesc>
</teiHeader>
<news>
<headline>น้ำมันดิ่งต่อแตะ63ดอลล์ กูรูเตือนอย่าเพิ่งชะล่าใจ</headline>
<lead>ราคาน้ำมันดิ่งต่อเนื่องแตะ 63 เหรียญสหรัฐ นักวิเคราะห์เตือนอย่าชะล่าใจ</lead>
<neck></neck>
<body><p>ราคาน้ำมันโลกหล่นลงอย่าง ต่อเนื่อง นับจากสัปดาห์ที่แล้วจน ถึงขณะนี้ได้ลดลงไปแล้วถึง 13% อันเป็นผลกระทบมาจากความวิตกกังวลที่ก่อตัวขึ้นอีกครั้ง ว่าเศรษฐกิจโลกที่คาดว่าจะฟื้นตัวนั้นไม่ได้เป็นจริงอย่างที่หวังกันเอาไว้ </p>
<p>ราคาน้ำมันดิบเบาเมื่อวานนี้ ในการซื้อขายที่ตลาดสิงคโปร์ ร่วงหล่นลงไปอีก 43 เซนต์ ต่อเนื่องจากการปรับลดลงในการซื้อขายที่ตลาดนิวยอร์กเมื่อก่อนหน้านั้นที่หล่นลงไป 2.68 เหรียญสหรัฐ ทำให้ราคาน้ำมันดิบเบางวดส่งมอบเดือนส.ค. อยู่ที่ 63.58 เหรียญสหรัฐต่อบาร์เรล ต่ำกว่าระดับ 64 เหรียญสหรัฐ หลังจากที่เมื่อสัปดาห์ที่แล้วราคาได้ขึ้นไปที่ 73 เหรียญสหรัฐ </p>
<p>อย่างไรก็ตาม เจราด ริกบี นักวิเคราะห์ด้านพลังงานจาก<orgName>บริษัท ฟูเอง ริกบี คอนซัลติง</orgName> ในซิดนีย์ ออสเตรเลีย ให้ความเห็นว่าตลาด จะยังคงพยายามมองไปที่ปัจจัยบวกต่อไป และราคาน่าจะกลับมาสู่ที่ราคา 70 เหรียญสหรัฐอีกครั้ง และเชื่อว่าราคาน้ำมันที่ตกลงในช่วงนี้เป็นผลมาจากการเทขายทำกำไรกันมากกว่า </p>
<p>นอกจากนั้น สถานการณ์ในไนจีเรียซึ่งเป็นประเทศผู้ส่งออกน้ำมันมากที่สุดของแอฟริกายังไม่สู้ดีนัก เมื่อกลุ่มติดอาวุธยังคงหา ทางโจมตีแหล่งน้ำมันอย่างต่อเนื่อง ซึ่งจะเป็นปัจจัยที่ทำให้ราคาน้ำมันกลับมาทะยานอีกครั้งหนึ่ง </p>
<p>วันเดียวกัน ลอรา ดันเดรีย ไทสัน ที่ปรึกษาของประธานาธิบดี บารัก โอบามา กล่าวว่า <orgName>สหรัฐ</orgName>ควรจะเตรียมแผนอัดฉีดเศรษฐกิจฉบับ 2 ได้แล้วเพื่อกระตุ้นเศรษฐกิจอย่างต่อเนื่อง หลังจากที่ผ่านแผนกระตุ้นฉบับแรกไปตั้งแต่เมื่อเดือนก.พ.</p></body>
</news>
