<teiHeader>
<fileDesc>
<titleStmt>
  <title>น้ำหอมถูกยี้นักเที่ยวสุดแย่ของโลก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=56481  </bibl>
</sourceDesc>
</fileDesc>
</teiHeader>
<news>
<headline>น้ำหอมถูกยี้นักเที่ยวสุดแย่ของโลก</headline>
<lead><orgName>ฝรั่งเศส</orgName>ขึ้นชื่อแหล่งท่องเที่ยวสุดฮิต แต่ชาวแดนน้ำหอมกลับถูกยี้ โลกพร้อมใจขึ้นบัญชีนักท่องเที่ยวยอดแย่ที่สุดในโลก</lead>
<neck></neck>
<body><p>ขี้เหนียว-เย่อหยิ่ง-พูดแต่บงชูร์</p>
<p>ผลสำรวจความเห็นโรงแรมทั่วโลก 4,500 แห่ง โดยบริษัทวิจัยตลาดชื่อดัง <orgName>ทีเอ็นเอส อินฟราเทสต์</orgName> ระบุว่า ชาวฝรั่งเศสเป็นนักท่องเที่ยวที่แย่ที่สุดในโลก ในกลุ่มสำรวจนักท่องเที่ยวทั้งหมด 27 ประเทศ ทั่วโลก จากพฤติกรรมชาวเมืองน้ำหอมที่สุดขี้เหนียวให้ทิปน้อย แถมยังหยาบคายต่อพนักงานโรงแรม และยังใช้ภาษาอื่นๆ นอกเหนือไปจากภาษาตัวเองได้แย่มาก </p>
<p>ผลการสำรวจดังกล่าวซึ่งแบ่งแยกการจัดลำดับ 9 ประเภทด้วยกัน ต่างระบุถึง นักท่องเที่ยวรวมไปถึงนักธุรกิจชาวฝรั่งเศสเป็นกลุ่มนักเดินทางยอดแย่ที่สุด โดยได้คะแนนไปน้อยที่สุดในด้านความเต็มใจให้ทิปพนักงาน รองลงมาคือเรื่องมารยาทและความสุภาพต่อพนักงาน ของโรงแรม และเรื่องความหยิ่งจองหอง ตามลำดับ </p>
<p>นอกจากนี้ ชาว<orgName>แดนน้ำหอม</orgName>ยังถูกโหวตได้คะแนนน้อยเรื่องความสะเพร่า การรักษาความสะอาด และก็ยังถือเป็น นักท่องเที่ยวที่แทบจะไม่พร้อมและไม่ต้องการศึกษาภาษาใหม่ๆ ระหว่างท่องเที่ยวอีกด้วย ซึ่งต่างจากนักท่องเที่ยวชาวอเมริกันที่ถูกโหวตมาเป็นอันดับแรกในด้านการพยายามใช้ภาษาท้องถิ่นระหว่างท่องเที่ยว อาทิ การสั่งอาหารโดยเรียกชื่อท้องถิ่นของอาหารนั้นๆ </p>
<p>สำหรับตำแหน่งนักท่องเที่ยวยอดเยี่ยมขวัญใจชาวโรงแรมทั่วโลกนั้นตก เป็นของนักเดินทางชาวญี่ปุ่น ซึ่งถือเป็น ปีที่ 3 ติดต่อกันแล้ว โดยผลสำรวจระบุว่า ชาว<orgName>แดนอาทิตย์อุทัย</orgName>เป็นคนสะอาด มีระเบียบ สุภาพเรียบร้อย พูดน้อย และ ไม่ค่อยบ่นหรือตำหนิใคร </p>
<p>ด้านนักเดินทางจากถิ่นผู้ดีอังกฤษ ได้คะแนนรองลงมาเป็นนักท่องเที่ยวยอดเยี่ยมอันดับ 2 และนักท่องเที่ยวจากแคนาดาตามมาเป็นอันดับ 3 </p>
<p>ขณะที่นักท่องเที่ยวชาวอเมริกันนั้นนอกจากจะเป็นขวัญใจผู้ตอบแบบสอบถามเรื่องการพยายามเรียนรู้และใช้ภาษาท้องถิ่นแล้ว ก็ยังได้คะแนนมาเป็นลำดับ 1 เรื่องการตบทิปหนักที่สุด และจับจ่ายซื้อของแบบกระเป๋าหนักที่สุดด้วย ทว่ากลับได้คะแนนน้อยในเรื่องไม่มีระเบียบ เสียงดัง และเป็นนักบ่นที่ชอบตำหนิและเรียกร้อง อีกทั้งยังขึ้นชื่อเรื่องแต่งกายได้แย่อีกด้วย </p>
<p>สำหรับนักท่องเที่ยวอันดับรั้งท้าย ยอดแย่รองจากฝรั่งเศสนั้นยังรวมถึงชาว กระทิงดุสเปน และนักท่องเที่ยวชาวกรีซ ซึ่งได้คะแนนต่ำในการสำรวจเกือบทุกด้านเฉลี่ยกัน </p></body>
</news>
