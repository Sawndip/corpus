<teiHeader>
<fileDesc>
<titleStmt>
  <title>ตร.รวบเอเย่นต์ ค้ายาบ้า ขยายผลจับพระนักธรรมเอก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>ตร.รวบเอเย่นต์ ค้ายาบ้า ขยายผลจับพระนักธรรมเอก</headline>
<lead>เมื่อวันที่ 16 มีนาคม พ.ต.อ.จิตรจรูญ ศรีวนิชย์ รอง ผบก.ภ.จว.มหาสารคาม นำกำลังเจ้าหน้าที่ตำรวจชุดปราบปรามยาเสพติด ตำรวจภูธรจังหวัดมหาสารคาม เข้าตรวจค้นที่ร้านซ่อมจักรยานยนต์ ไม่มีชื่อ ในหมู่บ้านภูดิน หมู่ 11 ต.โคกก่อ อ.เมืองมหาสารคามซึ่งมี นายสมบูรณ์ ทับภูมี อายุ 32 ปีเป็นเจ้าของหลังสืบทราบว่าร้านดังกล่าวจำหน่ายยาเสพติดให้แก่วัยรุ่นในหมู่บ้านและจากการค้น พบยาบ้าจำนวน 120 เม็ด อยู่บนชั้นวางของภายในร้านซ่อมรถ พร้อมอาวุธปืนลูกซองจำนวน 1 กระบอก กระสุนจำนวน 2 นัด</lead>
<neck></neck>
<body><p>นายสมบูรณ์ รับสารภาพว่าก่อนหน้านี้ได้จำหน่ายยาบ้าให้แก่พระภิกษุวัดภูดิน จำนวน 5 เม็ด ราคาเม็ดละ 450 บาท จึงควบคุมตัวนายสมบูรณ์ไว้ในข้อหามียาเสพติดให้โทษประเภทที่ 1 (ยาบ้า) ไว้ในความครอบครองเพื่อจำหน่าย, มีอาวุธปืนและเครื่องกระสุนปืนไว้ในความครอบครองโดยผิดกฎหมาย</p>
<p>จากนั้นเจ้าหน้าที่จึงขยายผลเข้าทำการตรวจค้นที่กุฏิภายในวัดบ้านภูดินพบพระเดือน โพธิ์ขี โดย บวชมาแล้ว 8 พรรษา จนจบนักธรรมเอก และพระบัวเรียน โพธิ์ขี พระสงคราม วังคะฮาด และพระอาทิตย์ โนวะ อยู่ภายในกุฏิ ตรวจค้นพบอุปกรณ์การเสพยาบ้าจำนวนหนึ่ง วีซีดีหนังลามก จำนวน 4 แผ่น และขวดเบียร์จำนวน 6 ขวด จึงยึดไว้เป็นหลักฐานพร้อมกับควบคุมตัวไปให้พระครูสถิตธรรมประโชติ เจ้าอาวาสวัดภูดิน ทำการสิกขาบท และนำตัวมาตรวจปัสสาวะผลเป็นสีม่วงทั้ง 4 คน </p>
<p>ทั้งนี้ผู้ต้องหารับสารภาพว่าซื้อยาบ้ามาจากนายสมบูรณ์ จึงควบคุมผู้ต้องหาทั้งหมด ไปดำเนินคดี ในข้อหาเสพยาเสพติดให้โทษประเภทที่ 1 (ยาบ้า) ต่อไป</p></body>
</news>
