<teiHeader>
<fileDesc>
<titleStmt>
  <title>รองผบช.น.เผยนปช.อาจเคลื่อนหลังอภิปราย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-18 18:56:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=162785  </bibl>
</sourceDesc>
</fileDesc>
</teiHeader>
<news>
<headline>รองผบช.น.เผยนปช.อาจเคลื่อนหลังอภิปราย</headline>
<lead>รองผู้บัญชาการตำรวจนครบาลระบุ จัดเตรียมกำลังดูแลความสงบเรียบร้อย สำหรับการอภิปรายไม่ไว้วางใจพรุ่งนี้แล้ว พร้อมเผย กลุ่ม นปช.อาจเริ่มเคลื่อนไหวหลังการอภิปรายฯผ่านพ้น</lead>
<neck></neck>
<body><p>พล.ต.ต.เอกรัตน์ มีปรีชา รองผู้บัญชาการตำรวจนครบาล ยอมรับ อาจมีความเคลื่อนไหวชุมนุมใหญ่ จากกลุ่มผู้ชุมนุมแนวร่วมประชาธิปไตยต่อต้านเผด็จการแห่งชาติ หรือ นปช. ตั้งแต่วันที่ 22 - 23 มีนาคม ที่จะถึงนี้ ภายหลังจากการอภิปรายไม่ไว้วางใจรัฐบาลของพรรคฝ่ายค้านในรัฐสภา ซึ่งจะเริ่มต้นขึ้นตั้งแต่วันพรุ่งนี้เป็นต้นไป ขณะที่เจ้าหน้าที่ตำรวจคงจะต้องมีการประเมินสถานการณ์ด้านรักษาความปลอดภัยอีกครั้งอย่างใกล้ชิด ขณะที่เจ้าหน้าที่จะใช้กำลังตำรวจจำนวนประมาณ 300 นาย พร้อมโล่และหมวกดูแลรักษาความปลอดภัยบริเวณภายในและภายนอกอาคารรัฐสภาอย่างเข้มงวด ในการอภิปรายไม่ไว้วางใจรัฐบาลในวันพรุ่งนี้ เบื้องต้นยืนยัน ยังไม่พบความเคลื่อนไหวจากกลุ่มผู้ชุมนุมชาวเสื้อแดงว่าจะมีการเคลื่อนขบวนมาปิดล้อมหรือประท้วงแต่อย่างใด</p>
<p>อย่างไรก็ตาม เพื่อความไม่ประมาทกองบัญชาการตำรวจนครบาลได้สั่งการให้เตรียมกำลังเสริมอยู่ในที่ตั้งตลอดเวลา หากเกิดเหตุการณ์ไม่คาดฝันก็พร้อมที่จะเรียกกำลังสนับสนุนปฏิบัติการได้ทันทีเช่นกัน</p></body>
</news>
