<teiHeader>
<fileDesc>
<titleStmt>
  <title>จับผ่าศพหากุมารทองเร่ขายหลักล้าน แก๊งหมอลำซิ่งสะกิดวิญญาณซื้อขายทางเน็ต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-19 08:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193864&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จับผ่าศพหากุมารทองเร่ขายหลักล้าน แก๊งหมอลำซิ่งสะกิดวิญญาณซื้อขายทางเน็ต</headline>
<lead>ตะลึง"หมอลำซิ่ง"บ้าไสยศาสตร์ยกพวกบุกป่าช้าพังโลงศพสาวตายทั้งกลม ทำพิธีสะกดวิญญาณใช้เทียนลนคางผู้ตายเพื่อเอาน้ำมันพราย และผ่าท้องศพนำกุมารทองออกมา คาดว่าต้องการนำไปเป็นเครื่องรางของขลัง ให้มีโชคลาภเมตตามหานิยม หรืออาจนำไปขายในตลาดมืดซึ่งมีการรับซื้อทางอินเทอร์เน็ตในราคาหลักล้าน เผยลูกค้าส่วนใหญ่เป็นคนสิงคโปร์และมาเลย์  ที่มีความเชื่อว่ากุมารทองทำให้การค้าขายรุ่ง เรือง ตำรวจตะครุบตัวได้ 1 คน ส่วนหัวโจก  ยังหลบหนี</lead>
<neck></neck>
<body><p>เมื่อเวลา 15.45 น. วันที่  18 มี.ค. <persName><roleName>พ.ต.อ.</roleName><forename>ไผ่พนา</forename> <surname>เพ็ชรเย็น</surname></persName> ผกก.สภ.น้ำพอง จ.ขอนแก่น เปิดเผยว่า ได้รับการประสานงาน ขอให้ทำการสืบสวนคดีศพถูกผ่าท้องขโมยลูก กรอกหายไป จึงสั่งการให้ชุดสืบสวนของ สภ.น้ำพอง ประกอบด้วย <persName><roleName>พ.ต.ต.</roleName><forename>สมใจ</forename> <surname>รักษ์ศิลป์</surname></persName> สว.สป. และ <persName><roleName>พ.ต.ต.</roleName><forename>ประสิทธิ์</forename> <surname>ปลื้มสุด</surname></persName> สว.สส. นำกำลังออกหาข่าวจนสามารถรู้เบาะแสแน่ชัดว่าผู้ก่อเหตุเป็นใคร</p>
<p><persName><roleName>พ.ต.อ.</roleName><forename>ไผ่พนา</forename></persName> กล่าวต่อไปว่า เมื่อเวลา 22.30 น. วันที่ 19 ก.พ. 52 ได้มีกลุ่มคนร้าย 5 คน ประกอบด้วย <persName><roleName>นาย</roleName><forename>ฉลามพล</forename> <surname>ชาภูวงษ์</surname></persName> อายุ 20 ปี <persName><roleName>นาย</roleName><forename>สุรจิตร</forename> <surname>วงษ์ชัยยา</surname></persName> อายุ 22 ปี <persName><roleName>นาย</roleName><forename>อ๊อด</forename></persName> ไม่ทราบนามสกุล อายุ 17 ปี <persName><roleName>นาย</roleName><forename>มิว</forename></persName> ไม่ทราบนามสกุล อายุ 20 ปี และ<persName><roleName>นาย</roleName><forename>พัทยา</forename> <surname>ตาแสง</surname></persName> อายุ 22 ปี ขี่รถ จยย. 2 คัน เข้าไปจอดหน้าบ้าน <persName><roleName>นาง</roleName><forename>บันดี</forename> <surname>ไกรเลิศ</surname></persName> เลขที่ 29/1 หมู่ 6 ต.หนองกุง อ.น้ำพอง จากนั้น<persName><roleName>นาย</roleName><forename>ฉลามพล</forename></persName> ซึ่งคุ้นเคยกับเจ้าของบ้าน ได้เดินเข้าไปขอยืมเคียวเกี่ยวข้าวและข้าวสารจาก <persName><roleName>นาง</roleName><forename>บันดี</forename></persName> แล้ว<persName><roleName>นาง</roleName><forename>บันดี</forename></persName>ได้สอบถามว่าจะเอาไปทำอะไร แต่ได้รับคำตอบจากผู้ยืม ว่าเอามาเลยไม่ต้องถาม </p>
<p>เมื่อ<persName><roleName>นาย</roleName><forename>ฉลามพล</forename></persName> ได้สิ่งของตามประสงค์แล้ว ก็เดินทางเข้าไปในบริเวณวัดอิสาณ ต.ท่ากระเสริม ตรงเข้าไปยังสถานที่บรรจุศพของ<persName><roleName>นาง</roleName><addName>สวย</addName></persName> (นามสมมุติ) อายุ 20 ปี ซึ่งเสียชีวิตด้วยโรคลมชัก ขณะตั้งท้องได้ 4 เดือน จากนั้น<persName><roleName>นาย</roleName><forename>สุรจิต</forename></persName> ได้ทุบซีเมนต์ที่ทำบล็อกสำหรับเก็บโลงศพ และ<persName><roleName>นาย</roleName><forename>ฉลามพล</forename></persName>ได้ทำพิธีเรียกสะกดวิญญาณศพ โดยใช้เทียนไขลนไปที่ปลายคางผู้ตาย เพื่อทำน้ำมันพราย หลังเสร็จจากการทำน้ำมันพราย ก็ได้นำเคียวผ่าท้องศพ นำทารกที่ตายในครรภ์ของ<persName><roleName>นาง</roleName><addName>สวย</addName></persName> หรือ “กุมารทอง” ออกมาไว้ในย่าม แล้วใช้ใบมะพร้าวและใบกล้วยมาปิดสถานที่เก็บศพ ก่อนแยกย้ายหลบหนี</p>
<p>ต่อมาเจ้าหน้าที่ได้ควบคุมตัว<persName><roleName>นาย</roleName><forename>สุรจิตร</forename></persName> ไว้ได้ และแจ้งดำเนินคดีข้อหาลักทรัพย์และทำให้เสียทรัพย์ ส่วนพรรคพวกที่เหลือยังอยู่ระหว่างการหลบหนี จากการสอบสวน<persName><roleName>นาย</roleName><forename>สุรจิตร</forename></persName>ให้การรับสารภาพว่า ก่อนเกิดเหตุพวกตนนั่งดื่มเหล้ากันอยู่ที่บ้านหนองนกเขียน จากนั้น <persName><roleName>นาย</roleName><forename>ฉลามพล</forename></persName>ซึ่งเป็นอาจารย์ทางไสยศาสตร์ได้ชักชวนให้ไปหาของดีที่วัดอิสาณ ก่อนแยกย้ายกันหลบหนี</p>
<p>ผู้สื่อข่าวรายงานเพิ่มเติมว่า <persName><roleName>นาย</roleName><forename>ฉลามพล</forename></persName>มีอาชีพเป็นหมอลำซิ่งออกแสดงตามงานต่าง ๆ ส่วนการลนน้ำมันพรายและผ่าท้องศพนำกุมารทอง ออกไปนั้น คาดว่าคงต้องการนำมาเป็นเครื่องรางของขลังในการประกอบพิธียกครูของคณะหมอลำ เพื่อเรียกให้คนดูมาดูเยอะ ๆ และให้มีโชคลาภเมตตามหานิยม หรืออาจนำไปขายในตลาดมืดซึ่งมีการรับซื้อทางอินเทอร์เน็ต ในราคาหลักล้านบาท โดยลูกค้าส่วนใหญ่เป็นพ่อค้าชาวสิงคโปร์ และมาเลเซีย ซึ่งมีความเชื่อว่าถ้ามีกุมารทองจะทำให้การค้าขายเจริญรุ่งเรือง</p>
<p>ทางด้าน<persName><roleName>นาย</roleName><addName>หนุ่ม</addName></persName> (นามสมมุติ) อายุ 25 ปี สามีของ<persName><roleName>นาง</roleName><addName>สวย</addName></persName> ผู้ตาย กล่าวว่า หลังจากคนร้ายย่องมาผ่าท้องภรรยา วันแรกก็เข้ามาเข้าฝันว่า ลูกของเราเป็นผู้ชายหน้าตาน่ารัก ตอนนี้ตนคิดถึงลูก อยากได้ลูกกลับคืนมา ขอให้ติดตามลูกกลับคืนมาให้ด้วย และในฝันภรรยายังบ่นว่าร้อนที่คาง ทรมานมาก จึงได้แจ้งให้แม่ยายทราบ จากนั้นจึงได้ประสานให้ตำรวจดำเนินคดีและได้เผาศพภรรยาไปเมื่อวันที่ 20 ก.พ. ที่ผ่านมา หลังจากนี้ไปตนจะบวชเพื่ออุทิศส่วนกุศลให้กับภรรยาและลูก ส่วนเรื่องการติดตามจับกุมผู้ก่อเหตุขอให้เป็นหน้าที่ของตำรวจ.</p></body>
</news>
