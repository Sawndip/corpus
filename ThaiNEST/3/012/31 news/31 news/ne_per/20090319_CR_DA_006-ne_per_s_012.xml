<teiHeader>
<fileDesc>
<titleStmt>
  <title>สังเวยเรือผีสิง ร.อ.ครูสอนดำน้ำช็อกใต้ทะเล  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-19 08:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193860&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สังเวยเรือผีสิง ร.อ.ครูสอนดำน้ำช็อกใต้ทะเล</headline>
<lead>สลด"ทัพเรือ"สูญเสียปรมาจารย์สอนดำน้ำลึกสังเวยชีวิตที่เรือแก๊สผีสิง"แพ็ควัน"ขณะสอนนักประดาน้ำรุ่นที่ 24 เผยนำกล้องลงถ่ายภาพลูกศิษย์แล้วเกิดแน่นิ่งหมดสติ นักเรียนต้องช่วยกันนำขึ้นเรือ พร้อมประสานเฮลิคอปเตอร์ มารับแต่ไม่ทันการ  </lead>
<neck></neck>
<body><p>สลด “ทัพเรือ” สูญเสีย ปรมาจารย์สอนดำน้ำลึกรายนี้เปิดเผยขึ้น เมื่อเวลา 05.30 น. วันที่ 18 มี.ค. ผู้สื่อข่าวได้รับแจ้งจากเจ้าหน้าที่เรือหลวงมันกลาง ว่าได้นำศพของ <persName><roleName>ร.อ.</roleName><forename>มงคล</forename> <surname>โป๊ะ แดง</surname></persName> อายุ 43 ปี ประจำหมวดประดาน้ำ แผนกปฏิบัติการใต้น้ำ ถอดทำลายอมภัณฑ์ กองทดสอบ สรรพาวุธ กรมสรรพาวุธทหารเรือ (พื้นที่สัตหีบ) อ.สัตหีบ จ.ชลบุรี มาส่งที่ท่าเทียบเรือแหลมเทียน ฐานทัพเรือสัตหีบ ที่เสียชีวิตในขณะปฏิบัติหน้าที่ฝึกนักเรียนประดาน้ำ และถ่ายภาพเรือแพ็ควัน จึงเดินทางไปตรวจสอบ พบภรรยา บุตร และญาติของ <persName><roleName>ร.อ.</roleName><forename>มงคล</forename></persName> และข้าราชการสังกัดกรม สรรพาวุธทหารเรือ นักประดาน้ำ มารอรับศพ ท่ามกลางบรรยากาศที่โศกเศร้า สำหรับศพเจ้าหน้าที่ได้นำส่งชันสูตรที่ รพ.สมเด็จพระนางเจ้าสิริกิติ์ กรมแพทย์ทหารเรือ ต่อไป</p>
<p><persName><roleName>ร.ท.</roleName><forename>มงคล</forename> <surname>บุญทัน</surname></persName> หัวหน้าชุดฝึกที่ร่วมเดินทางไปด้วย เปิดเผยว่า เมื่อช่วงเย็นวันที่ 17 มี.ค. ที่ผ่านมาขณะนำนักเรียนฝึกดำน้ำบริเวณเรือแพ็ควัน <persName><roleName>ร.อ.</roleName><forename>มงคล</forename></persName> ได้หยิบกล้องวิดีโอลงไปถ่ายภาพการฝึกของนักเรียน และถ่ายภาพเรือแพ็ควัน ใต้น้ำ แต่ปรากฏว่ามีอาการแน่นิ่งและหมดสติไปนักเรียนจึงช่วยกันพยุง รักษาระดับน้ำ  จนขึ้นบนเรือ ถอดอุปกรณ์ออกจนหมด พร้อมประสานขอเฮลิคอปเตอร์จาก ทัพเรือภาคที่ 1 รับขึ้นบกเพื่อรักษาในห้องปรับแรงดันอากาศสูง แต่ไม่ทันการ <persName><roleName>ร.อ.</roleName><forename>มงคล</forename></persName> ได้หมดลมหายใจไปอย่างรวดเร็ว โดยยังไม่ทราบสาเหตุแน่ชัด ต้องรอผลการผ่าพิสูจน์ของแพทย์ แต่เบื้องต้นสันนิษ ฐานว่าน่าจะเกิดจากดำน้ำนานเกินไป ทำให้ร่างกายอ่อนเพลีย ส่วนเรื่องอุปกรณ์ดำน้ำ ไม่น่าจะมีปัญหาอะไร เพราะมีสภาพใหม่ และระบบทันสมัย ที่เรียกว่า สกรูบาร์</p>
<p> สำหรับ <persName><roleName>ร.อ.</roleName><forename>มงคล</forename></persName> ได้รับการยกย่อง  ให้เป็นปรมาจารย์ด้านการดำน้ำลึก และเป็นครู  ต้นแบบที่ดีของกองทัพเรือ มีภูมิลำเนาเดิมอยู่ จ.นนทบุรี เป็นนักเรียนจ่าทหารเรือ โรงเรียนชุมพลทหารเรือรุ่นที่ 26 นักเรียนประดาน้ำ รุ่นที่ 12 มีผลงานมากมายในการปฏิบัติงานใต้น้ำ และถอดทำลายวัตถุระเบิด ตำแหน่งปัจจุบัน ประจำหมวดประดาน้ำ แผนกปฏิบัติการใต้น้ำ ถอดทำลายอมภัณฑ์ กองทดสอบสรรพาวุธ กรมสรรพาวุธทหารเรือ ได้รับมอบหมายให้เป็นผู้อำนวยการฝึก นักเรียนประดาน้ำรุ่นที่ 24 จำนวน 41 คน โดยได้พานักเรียนลงเรือหลวงมันกลาง ไปฝึกดำน้ำที่เรือแพ็ควัน (ซึ่งถูกขนานนามว่าเป็นเรือแก๊สผีสิง ที่ กองเรือภาคที่ 1 ลากมาจมไว้ที่อ่าว จ.ระยอง) ระหว่างวันที่ 5-30 มี.ค. แต่ต้องมาเสียชีวิตขณะฝึกนักเรียน</p>
<p>ส่วน เรือแพ็ควัน ในปัจจุบันใช้เป็นสถานที่ท่องเที่ยว และสอนนักดำน้ำระดับสูง อดีตเป็นเรือบรรทุกแก๊สแอลพีจี มีความยาว 61.80 เมตร กว้าง 10 เมตร กินน้ำลึก 4.50 เมตร ได้จมลงสู่ก้นทะเล บริเวณปลายแหลมใบลาน เกาะช้าง จ.ตราด เมื่อวันที่ 29 ส.ค. 2539 และถูกขนานนามว่าเป็น “เรือแก๊สผีสิง” เพราะลูกเรือเสียชีวิตติดอยู่ในระวางเรือทั้งหมด 11 คน สูญหาย 9 คน และเมื่อวันที่ 4 ก.พ. 2545  หัวเรือแพ็ควันได้ลอยโผล่เหนือน้ำสูงจากผิวน้ำประมาณ 5 เมตร กองเรือภาคที่ 1 กองเรือยุทธการ ได้ทำการสำรวจ และระเบิดแก๊สออกจนหมด ก่อนลากเรือมาจมไว้ที่ อ่าว จ.ระยอง พิกัด ละติจูด 12 องศา 10 ลิปดาเหนือ ลองจิจูด 101 องคา 45 ลิปดาตะวันออก ใต้น้ำลึก 40 เมตร ขณะนี้เป็นแหล่งท่องเที่ยวดำน้ำที่สมบูรณ์ เป็นที่นิยมของนักดำน้ำ และเป็นโรงเรียนสอนดำน้ำระดับสูงอีกด้วย.</p></body>
</news>
