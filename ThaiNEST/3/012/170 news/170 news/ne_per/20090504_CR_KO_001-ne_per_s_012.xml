<teiHeader>
<fileDesc>
<titleStmt>
  <title>ผัวโหดยิงเมีย-ลูก-ญาติดับ3ศพที่ถนนข้าวสารนักท่องเที่ยวเจ็บ1  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090504/11692/%e0%b8%9c%e0%b8%b1%e0%b8%a7%e0%b9%82%e0%b8%ab%e0%b8%94%e0%b8%a2%e0%b8%b4%e0%b8%87%e0%b9%80%e0%b8%a1%e0%b8%b5%e0%b8%a2%e0%b8%a5%e0%b8%b9%e0%b8%81%e0%b8%8d%e0%b8%b2%e0%b8%95%e0%b8%b4%e0%b8%94%e0%b8%b1%e0%b8%9a3%e0%b8%a8%e0%b8%9e%e0%b8%97%e0%b8%b5%e0%b9%88%e0%b8%96%e0%b8%99%e0%b8%99%e0%b8%82%e0%b9%89%e0%b8%b2%e0%b8%a7%e0%b8%aa%e0%b8%b2%e0%b8%a3%e0%b8%99%e0%b8%b1%e0%b8%81%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b9%80%e0%b8%88%e0%b9%87%e0%b8%9a1.html  </bibl>
</sourceDesc>
</fileDesc>
</teiHeader>
<news>
<headline>ผัวโหดยิงเมีย-ลูก-ญาติดับ3ศพที่ถนนข้าวสารนักท่องเที่ยวเจ็บ1</headline>
<lead>ผัวโหด! ตามง้อเมียขอคืนดีแต่ไม่สำเร็จ ชักปืนซัลโวหมดลูกโม่ เมีย-ลูก-ญาติดับคาแผงขายเสื้อผ้า ย่านถนนข้าวสารรวม 3 ศพ นักท่องเที่ยวสาวสวีเดนเดินผ่านถูกลูกหลงเจ็บสาหัส "ผบก.น.1" สั่งล่ามือปืน พร้อมแจงนักท่องเที่ยวไม่เกี่ยวกับเรื่องการเมือง</lead>
<neck></neck>
<body><p>เมื่อเวลา 19.50 น. วันที่ 4 พฤษภาคม <persName><roleName>ร.ต.ท.</roleName><forename>กิตติศักดิ์</forename> <surname>จันทร์ทอ</surname>ง</persName> ร้อยเวร สน.ชนะสงคราม รับแจ้งเหตุมีคนถูกยิงเสียชีวิตบริเวณถนนตะนาวตัดถนนข้าวสาร ห่างจากแยกคอกวัวประมาณ 20 เมตร แขวงวัดบวรนิเวศ เขตพระนคร กทม. จึงไปตรวจสอบพร้อม <persName><roleName>พล.ต.ท.</roleName><forename>วรพงษ์</forename> <surname>ชิวปรีชา</surname></persName> ผบช.น. และ<persName><roleName>พล.ต.ต.</roleName><forename>วิชัย</forename> <surname>สังข์ประไพ</surname></persName> ผบก.น.1</p>
<p>ที่เกิดเหตุมีประชาชนและนักท่องเที่ยวชาวต่างชาติยืนมุงดูจำนวนมาก โดยบนฟุตบาทพบศพ<persName><roleName>นาง</roleName><forename>ยุพดี</forename> <surname>ลาภานันท์</surname></persName> อายุ 35 ปี ชาว กทม. สภาพนอนหงายจมกองเลือด สวมเสื้อยืดสีดำ กางกางขาสามส่วนสีดำ ถูกยิงด้วยปืนขนาด .38 เข้าที่ลำคอซ้าย 2 นัด ไหล่ซ้าย 1 นัด ติดกันพบศพ<persName><roleName>นาย</roleName><forename>พลกฤษณ์</forename> <surname>กฤตสัมพันธ์</surname></persName> อายุ 19 ปี ลูกชายของ<persName><roleName>นาง</roleName><forename>ยุพดี</forename></persName> นอนจมกองเลือด ถูกยิงด้วยอาวุธปืนขนาดเดียวกันเข้าที่หน้าอกขวาทะลุหลัง 1 นัด</p>
<p>ถัดมาบริเวณถนนริมฟุตบาทพบ<persName><roleName>นาย</roleName><forename>อาคม</forename> <surname>สุโรจน์วงศ์</surname></persName> อายุ 33 ปี นอนแน่นิ่งจมกองเลือดถูกยิงด้วยอาวุธปืนขนาดเดียวกัน เข้าที่หน้าอกกระสุนทะลุหลัง 1 นัด แต่เสียชีวิตในเวลาต่อมา นอกจากนี้ ยังมีนักท่องเที่ยวชาวต่างชาติคือ <persName><roleName>น.ส.</roleName><forename>คาร์ริน</forename> <middlename>มาติดา</middlename> <surname>วีวา</surname></persName> อายุ 21 ปี ชาวสวีเดน ถูกลูกหลงกระสุนเข้าที่ด้านหลัง 1 นัด เจ้าหน้าที่นำส่งโรงพยาบาลรามาธิบดี</p>
<p>จากการสอบสวนพยานแวดล้อม ทราบว่าก่อนเกิดเหตุมี<persName><roleName>นาย</roleName><forename>สุรพันธ์</forename> <surname>กฤตสัมพันธ์</surname></persName> อายุประมาณ 44 ปี ซึ่งเป็นสามีของ<persName><roleName>นาง</roleName><forename>ยุพดี</forename></persName> ผู้ตาย ขี่รถจักรยานยนต์ยี่ห้อฮอนด้า โซนิค สีเหลือง ทะเบียน 781 กรุงเทพมหานคร ขับมาหาผู้ตายและลูกที่กำลังขายเสื้อผ้าอยู่ถนนข้าวสาร เนื่องจาก<persName><roleName>นาย</roleName><forename>สุรพันธ์</forename></persName>ได้เลิกลากับผู้ตายมากว่า 2 ปี แต่จะมาตามง้อขอคืนดี ซึ่งผู้ตายก็ไม่ยอมคืนดีด้วย จึงทำให้<persName><roleName>นาย</roleName><forename>สุรพันธ์</forename></persName>ไม่พอใจ กระหน่ำยิงภรรยาและลูกชาย รวมทั้งญาติจนหมดลูกโม่</p>
<p><persName><roleName>พล.ต.ต.</roleName><forename>วิชัย</forename></persName> กล่าวว่า ได้ส่งฝ่ายสืบสวน บก.น.1 ร่วมกับฝ่ายสืบสวน สน.ชนะสงคราม ออกติดตามจับกุมตัวคนร้าย พร้อมทั้งได้วิทยุประสานฝ่ายสืบสวน บก.น.8 เป็นพื้นที่อยู่ของคนร้ายให้ช่วยติดตามจับกุมอีกทาง โดยกำชับตำรวจให้ระวังตัว เพราะคนร้ายมีอาวุธปืน หากมีการต่อสู้ถ้าจำเป็นก็ต้องปฏิบัติการขั้นเด็ดขาด</p>
<p>ผบก.น.1 กล่าวอีกว่า คดีนี้ถือว่าสร้างความหวาดกลัวให้พ่อค้าแม่ค้า นักท่องเที่ยวถนนข้าวสาร อย่างมาก และมีนักท่องเที่ยวได้รับบาดเจ็บ โดยนักท่องเที่ยวคิดว่าเป็นเหตุการณ์ความไม่สงบของบ้านเมือง จึงได้มีการอธิบายให้ชาวต่างชาติเข้าใจว่าเป็นเหตุส่วนบุคคล เหตุในครอบครัวไม่เกี่ยวกับเหตุการณ์ของประเทศ</p>
<p>ผู้สื่อข่าวรายงานว่า หลังเกิดเหตุมีญาติผู้เสียชีวิตเดินทางมาดูศพด้วยความโศกเศร้าเสียใจร่ำไห้  พร้อมบอกเพียงสั้นๆ ว่า ผู้ตายเลิกกับสามีมากว่า 2 ปีแล้ว เพราะเป็นคนอารมณ์ร้อนชอบทุบตีภรรยา</p></body>
</news>
