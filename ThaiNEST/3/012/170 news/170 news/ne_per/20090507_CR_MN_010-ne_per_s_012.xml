<teiHeader>
<fileDesc>
<titleStmt>
  <title>ผู้ค้าย่านพัฒนพงษ์ ร้องถูกด้ามปืนตบ แจ้งความจับชุดจับกุม  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 16:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051204  </bibl>
</sourceDesc>
</fileDesc>
</teiHeader>
<news>
<headline>ผู้ค้าย่านพัฒนพงษ์ ร้องถูกด้ามปืนตบ แจ้งความจับชุดจับกุม</headline>
<lead>ผู้ค้าย่านพัฒนพงษ์ เข้าแจ้งความร้องดำเนินคดี กลุ่มชายฉกรรจ์ที่อ้างตัวเป็นชุดเฉพาะกิจ ก.พาณิชย์ จนเกิดเรื่องปะทะกันเมื่อคืนวานนี้ จนได้รับบาดหลายราย ระบุ ถูกชายฉกรรจ์ทำร้ายตีด้วยด้ามปืนใส่กุญแจมือ พูดจาข่มขู่ แถมถูกขโมยโทรศัพท์ ก่อนนำตัวมาส่งที่ สน.บางรัก ส่วนผู้บาดเจ็บจากเหตุปะทะยังพักรักษาตัวอยู่ที่ รพ.เลิดสิน 5 ราย</lead>
<neck></neck>
<body><p>วันนี้ (7 พ.ค.) เมื่อเวลา 09.30 น.ที่ สน.บางรัก <persName><roleName>นาย</roleName><forename>อิทธิพล</forename> <surname>พรหมจรรย์</surname></persName> อายุ 30 ปี บ้านเลขที่ 133/300 หมู่ 2 ต.พิมลราช อ.บางบัวทอง จ.นนทบุรี เดินทางพบ <persName><roleName>ร.ต.ท.</roleName><forename>โชคชัย</forename> <surname>สารคุณ</surname></persName> พนักงานสอบสวน (สบ 1) สน.บางรัก เพื่อให้ปากคำแจ้งความดำเนินคดีกับกลุ่มชายฉกรรจ์ ที่อ้างตัวเป็นเจ้าหน้าที่ชุดเฉพาะกิจ กระทรวงพาณิชย์ ในข้อหาทำร้ายร่างกายจนได้รับบาดเจ็บ และลักทรัพย์ โดยนำเอกสารใบรับรองแพทย์ รพ.เลิดสิน ไว้เป็นหลักฐาน</p>
<p><persName><roleName>นาย</roleName><forename>อิทธิพล</forename></persName> กล่าวว่า หลังเกิดเหตุเจ้าหน้าที่กระทรวงพาณิชย์ เข้าจับกุมสินค้า ย่านพัฒนพงษ์ กระทั่งเกิดเหตุชุลมุนกันจนมีเสียงปืนดังขึ้น ก็ได้มีกลุ่มชายฉกรรจ์ประมาณ 3-4 คน เข้ามาสอบถามตนว่าใครเป็นคนยิงปืน และตนบอกว่า ไม่ทราบ จนกระทั่งมีปากเสียงกันเกิดขึ้น จากนั้นตนก็ถูกกลุ่มชายฉกรรจ์รุมทำร้ายร่างกาย โดยถูกตีด้วยด้ามปืน ก่อนจะถูกจับใส่กุญแจมือ นำขึ้นรถตู้ไป พร้อมกับกลุ่มพ่อค้าแม่ค้า ที่ถูกจับรวม 4 คน จากนั้นก็ขับรถพาตนไปตามเส้นทางต่างๆ ตั้งแต่ช่วงเวลา 02.00 น.จนกระทั่งเวลาประมาณ 05.30 น ก็นำตนมาส่งที่ สน.บางรัก ซึ่งระหว่างที่อยู่ในรถกลุ่มชายฉกรรจ์ ยังพูดจาข่มขู่ และยึดเอาโทรศัพท์ตนไปจำนวน 2 เครื่อง ตนก็ไม่รู้ว่าเอาโทรศัพท์ไปทำไม</p>
<p><persName><roleName>นาย</roleName><forename>อิทธิพล</forename></persName> กล่าวอีกว่า ตนยังไม่รู้ว่าตนถูกจับเรื่องอะไร ทั้งที่ตนนั้นขายเสื้อผ้าฝ้ายที่ผลิตทางภาคเหนือ แต่ตนยอมรับว่า ก่อนหน้านี้ เคยขายสินค้าละเมิดลิขสิทธิ์จริง แต่หลังจากขาดทุนก็หันมาขายสินค้าที่ถูกกฎหมาย แต่ยังถูกจับกุมและถูกซ้อม จนได้รับบาดเจ็บและถูกขโมยโทรศัพท์ไปอีก 2 เครื่อง ในวันนี้ตนจึงเดินทางเข้าแจ้งความกับเจ้าหน้าที่ตำรวจชุดจับกุม</p>
<p>ด้าน <persName><roleName>พ.ต.ท.</roleName><forename>เฉลิมพรรษ์</forename> <surname>เปาอินทร์</surname></persName> รอง ผกก.สส.สน.บางรัก กล่าวว่า ภายหลังจากที่เจ้าหน้าที่ชุดเฉพาะกิจเข้าจับกุมได้นำตัวผู้ต้องหาทั้งหมด 4 คน ประกอบด้วย 1.<persName><roleName>นาย</roleName><forename>พรทวี</forename> <surname>การุณ</surname></persName> 2.<persName><roleName>นาย</roleName><forename>สุวรรณ์</forename> <surname>นันทรัตน์</surname></persName> 3.<persName><roleName>นาย</roleName><forename>ศุภชัย</forename> <surname>คลองดอนสงค์</surname></persName> และ 4.<persName><roleName>นาย</roleName><forename>อิทธิพล</forename> <surname>พรหมจรรย์</surname></persName> ส่งพนักงานสอบสวน เบื้องต้นทางพนักงานสอบสวนได้ให้ผู้ต้องหาที่ถูกจับกุมประกันตัวไปแล้ว คนละ 10,000 บาท นอกจากนี้ ได้มีกลุ่มผู้ค้าที่เดินทางเข้าพบพนักงานสอบสวนและแจ้งความดำเนินคดีกับเจ้าหน้าที่ที่เข้าจับกุม จำนวน 11 ราย เนื่องจากได้รับความเสียหายและถูกยึดสินค้าไป ขณะนี้อยู่ระหว่างการสอบสวนเพื่อดำเนินคดีต่อไป</p>
<p> ผู้สื่อข่าวรายงานว่า ภายหลังจากเหตุการณ์ชุลมุนระหว่างชุดเฉพาะกิจกระทรวงพาณิชย์ที่เข้าจับกุมสินค้าละเมิดลิขสิทธิ์ จนเกิดเหตุกระทบกระทั่งกันนั้น มีผู้ได้รับบาดเจ็บจำนวน 5 ราย ประกอบด้วย 1.<persName><roleName>นาย</roleName><forename>สมคิด</forename> <surname>โพธิสา</surname></persName> อายุ 44 ปี ได้รับบาดเจ็บที่หัวคิ้วขวา และแขนซ้ายหัก 2.<persName><roleName>นาย</roleName><forename>สรกฤต</forename> <surname>เพียรวัจนธรรม</surname></persName> อายุ 36 ปี ได้รับบาดเจ็บที่ริมฝีปากด้านบนเป็นรอยแผลยาว มีรอยฟกช้ำและบวม 3.<persName><roleName>นาย</roleName><forename>รัตนศักดิ์</forename> <surname>ตุ้มทอง</surname></persName> อายุ 27 ปี ได้รับบาดเจ็บที่ศีรษะด้านหลังร้าว กรามร้าวยถูกเตะบวมช้ำ และซี่โครงซ้ายถูกแทงบวมช้ำ 4.<persName><roleName>นาย</roleName><forename>อิทธิพล</forename> <surname>พรหมจรรย์</surname></persName> อายุ 30 ปี ได้รับบาดเจ็บที่แขนซ้ายและที่บริเวณข้อมือขวาบวมช้ำ แขนขวาบริเวณใต้ข้อมือฉีกขาด ใบหน้าด้านซ้ายขวาและหน้าผากมีรอยฟกช้ำ เนื่องจากโดนของแข็งกระแทก ลำตัวฟกช้ำทั้งด้านหน้าและด้านหลัง และ 5.<persName><roleName>นาย</roleName><forename>สุวรรณ์</forename> <surname>นันทรัตน์</surname></persName> ได้รับบาดเจ็บที่ศีรษะด้านหลัง ขณะนี้นอนพักรักษาตัวอยู่ที่ รพ.เลิดสิน เพื่อรอดูอาการต่อไป</p></body>
</news>
