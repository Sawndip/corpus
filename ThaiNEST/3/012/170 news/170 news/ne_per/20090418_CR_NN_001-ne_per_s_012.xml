<teiHeader>
<fileDesc>
<titleStmt>
  <title>โจ๋พัทยาดุ ซิ่ง จยย.ไล่ยิง หลาน รอง ผกก.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158171  </bibl>
</sourceDesc>
</fileDesc>
</teiHeader>
<news>
<headline>โจ๋พัทยาดุ ซิ่ง จยย.ไล่ยิง หลาน รอง ผกก.</headline>
<lead></lead>
<neck></neck>
<body><p><persName><roleName>พ.ต.ท.</roleName><forename>ทัยเลิศ</forename>  <surname>ลือปือ</surname></persName>  พนักงานสอบสวน สภ.เมืองพัทยา  สาขาย่อยโค้งดงตาล   จ.ชลบุรี  ได้รับแจ้งมีเหตุวัยรุ่นถูกยิงได้รับบาดเจ็บอยู่ริมถนนสุขุมวิทฝั่งขาเข้าพัทยา  ก่อนถึงป้ายสุดเขตเมืองพัทยาประมาณ 50 เมตร   ม.12   ต.หนองปรือ  อ.บางละมุง  จ.ชลบุรี  หลังรับแจ้งเดินทางไปตรวจสอบที่เกิดเหตุพร้อมด้วยเจ้าหน้าที่มูลนิธิสว่างบริบูรณ์พัทยา </p>
<p>ในที่เกิดเหตุพบร่างคนเจ็บทราบชื่อ<persName><roleName>นาย</roleName><forename>เฉลิมพันธ์</forename>  <surname>ยศสมบัติ</surname></persName>  อายุ 18 ปี  นักศึกษาเทคนิคสัตหีบ  สาขาคอมพิวเตอร์พาณิชย์  หลานชาย <persName><roleName>พ.ต.ท.</roleName><forename>สรัลพัฒน์ </forename> <surname>ยศสมบัติ</surname></persName>  รอง ผกก.สภ.บ่อทอง จ.ชลบุรี   นอนอยู่บนฟุตบาทริมถนนสุขุมวิท   ถูกยิงด้วยอาวุธปืนไม่ทราบขนาดเข้าที่ขาขวากระสุนฝั่งใน  เจ้าหน้าที่มูลนิธิสว่างบริบูรณ์พัทยาทำการปฐมพยาบาลเบื้องต้น  ก่อนนำส่งโรงพยาบาลพัทยาเมโมเรียลทำการรักษาต่อ </p>
<p>จากการสอบสวน<persName><roleName>นาย</roleName><forename>ธีระ </forename>  <surname>ชัยวรรณ</surname></persName> อายุ 24 ปี อยู่บ้านเลขที่  50/276   ม.5   ต.หนองปรือ   อ.บางละมุง  จ.ชลบุรี เพื่อนผู้ได้รับบาดเจ็บทราบว่า ตนและผู้ได้รับบาดเจ็บกลับจากการซื้อของที่ร้านเซ่เว่นปากซอยชัพฤกษ์   ขณะขับรถจักรยานยนต์ฮอนด้าเวฟ 125  สีดำ  สภาพแต่งซิ่ง  ไม่ติดแผ่นป้าย  มาตามถนนสุขุมวิท  มีวัยรุ่นจำนวน 2 คน ขับรถจัรยานยนต์ออนด้าเวฟ  สีส้ม-เทา  ตามมาก่อนชักปืนยิงใส่พวกตนโดยไม่ทราบสาเหตุจำนวนหลายนัด   จนกระสุนปืนดังกล่าวไปถูกขาขวา<persName><roleName>นาย</roleName><forename>เฉลิมพันธ์</forename></persName>ได้รับบาดเจ็บ   หลังจากก่อเหตุวัยรุ่นได้ขับรถจักรยายนต์หลบหนีไปอย่างรวดเร็ว</p>
<p>เบื้องต้นเจ้าหน้าที่ตำรวจคาดว่าน่าจะเป็นคู่อริเก่าที่ขี่ตามมาเจอ  หรือกลุ่มวัยรุ่นพัทยาที่ขับรถผ่านมาเจอทั้งสองจึงยิงใส่โดยไม่ทราบสาเหตุ  ซึ่งเจ้าหน้าที่ตำรวจจะต้องทำการสอบสวนผู้ได้รับบาดเจ็บอีกครั้ง หลังแพทย์ทำการรักษาจนสามารถมาให้ปากคำได้  เพื่อสะดวกในการติดตามจับกุมคนร้ายที่ก่อเหตุ มาดำเนินคดีตามกฏหมายต่อไป </p></body>
</news>
