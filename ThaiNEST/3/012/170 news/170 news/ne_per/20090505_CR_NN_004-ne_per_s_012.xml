<teiHeader>
<fileDesc>
<titleStmt>
  <title>ตร.พัทยาออกหมายจับ 3 คนร้ายปล้นร้านทองแล้ว ตั้งทีมล่าหวั่นถูกฆ่าตัดตอน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160108  </bibl>
</sourceDesc>
</fileDesc>
</teiHeader>
<news>
<headline>ตร.พัทยาออกหมายจับ 3 คนร้ายปล้นร้านทองแล้ว ตั้งทีมล่าหวั่นถูกฆ่าตัดตอน</headline>
<lead></lead>
<neck></neck>
<body><p>รายงานความคืบหน้าเกี่ยวกับคดีที่คนร้ายใช้อาวุธปืนสงครามบุกปล้นร้านทองที่ห้างทองเยาวราช หาดจอมเทียน เลขที่  406/339 ม.12 ต.หนองปรือ อ.บางละมุง จ.ชลบุรี โดยล่าสุดหลังทางเจ้าหน้าที่ตำรวจของ สภ.เมืองพัทยา ได้ทำการออกหมายจับตัว <persName><roleName>นาย</roleName><forename>เกษม</forename> <surname>กลิ่นดี</surname></persName> อายุ 32 ปี อยู่บ้านเลขที่ 153 หมู่ 5 ต.เขาไม้แก้ว  อ.บางละมุง จ.ชลบุรี <persName><roleName>นาย</roleName><forename>สุรชาติ</forename> <surname>ยอดทอง</surname></persName> อายุ 27 ปี อยู่บ้านเลขที่ 127/32 ถ.สุขุมวิท ต.มาบตาพุด อ.เมืองระยอง จ.ระยอง และ<persName><roleName>นาย</roleName><forename>กมล</forename> <surname>แสงเพิ่ม</surname></persName> อายุ 36 ปี อยู่บ้านเลขที่ 190 ถ.เปรมใจราช ต.แสนสุข อ.เมือง จ.ชลบุรี ซึ่งเป็น 3 คนร้ายที่ก่อเหตุ ตามหมายจับของศาลจังหวัดพัทยา และทางเจ้าหน้าที่ได้ทำการสืบสวนพยานแวดล้อมอย่างละเอียดจนได้ข้อมูลเพิ่มเติมทราบว่ารถที่คนร้ายใช้ในการหลบหนีต่อคือ รถยนต์ปิ๊คอัพ ยี่ห้อ โตโยต้า สีบรอน-ทอง หมายเลขทะเบียน นช 1090 นครนายก ซึ่งเป็นของ <persName><roleName>นาย</roleName><forename>กมล</forename> <surname>แสงเพิ่ม</surname></persName></p>
<p>ในเวลาต่อ <persName><roleName>พ.ต.อ.</roleName><forename>ธีรพล</forename> <surname>จินดาหลวง</surname></persName> รอง ผบก.ภ.จว.ชลบุรี รักษาการ ผกก.สภ.เมืองพัทยา  <persName><roleName>พ.ต.ท.</roleName><forename>ชนพัฒน์</forename> <surname>นวลักษณ์</surname></persName> รอง ผกก.( สส.) ได้นำตัว <persName><roleName>นาย</roleName><forename>เกษม</forename> <surname>กลิ่นดี</surname></persName> อายุ 32 ปี หนึ่งในคนร้ายซึ่งถูกทางเจ้าหน้าที่ออกหมายจับ โดยทางเจ้าหน้าที่ได้ควบคุมตัวเอาไว้ได้บริเวณจุดที่พบรถของคนร้ายจอดทิ้งเอาไว้มาทำการสอบสวนอย่างอย่างละเอียด ซึ่งจากการสอบสวนเบื้องต้น <persName><roleName>นาย</roleName><forename>เกษม</forename> <surname>กลิ่นดี</surname></persName> ยังคงให้การปฏิเสธว่าไม่มีส่วนรู้เห็น และไม่มีส่วนเกี่ยวข้องกับการก่อเหตุครั้งนี้แต่อย่างไร</p>
<p>ด้าน<persName> <roleName>พ.ต.อ.</roleName><forename>ธีรพล</forename> <surname>จินดาหลวง</surname></persName> รอง ผบก.ภ.จว.ชลบุรี รักษาการ ผกก.สภ.เมืองพัทยา ได้กล่าวว่าหลังรวบรวมหลักฐาน และออกหมายจับตัวคนร้าย แล้ว จึงได้ตั้งทีมเจ้าหน้าที่เพื่อเร่งติดตามจับกุมแก๊งคนร้ายรายนี้ เพราะเกรงว่าหลังจากที่ได้มีการเสนอข่าวออกไปแล้วนั้น อาจจะมีการฆ่าตัดตอนเพื่อเป็นการปิดปากกันเองของแก๊งคนร้าย  อย่างไรทางเจ้าหน้าที่จะได้ทำการสอบสวนและติดตามจับกุมตัวแก๊งคนร้ายรายนี้อย่างเร่งด่วนต่อไป  
</p></body>
</news>
