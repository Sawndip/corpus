<teiHeader>
<fileDesc>
<titleStmt>
  <title>"เต๋า-สมชาย"ร้องอัยการสอบพยานเพิ่ม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090506/11846/%e0%b9%80%e0%b8%95%e0%b9%8b%e0%b8%b2%e0%b8%aa%e0%b8%a1%e0%b8%8a%e0%b8%b2%e0%b8%a2%e0%b8%a3%e0%b9%89%e0%b8%ad%e0%b8%87%e0%b8%ad%e0%b8%b1%e0%b8%a2%e0%b8%81%e0%b8%b2%e0%b8%a3%e0%b8%aa%e0%b8%ad%e0%b8%9a%e0%b8%9e%e0%b8%a2%e0%b8%b2%e0%b8%99%e0%b9%80%e0%b8%9e%e0%b8%b4%e0%b9%88%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>"<persName><addName>เต๋า</addName>-<forename>สมชาย</forename></persName>"ร้องอัยการสอบพยานเพิ่ม</headline>
<lead>"<persName><addName>เต๋า</addName>-<forename>สมชาย</forename> <surname>เข็มกลัด</surname></persName>"ยื่นหนังสือถึงอัยการจังหวัดลำปาง ให้พนักงานสอบสวนสอบพยานบุคคลเพิ่มอีก 2 ปาก คาดอัยการสั่งเลื่อนคดี เพื่อให้พนักงานสอบสวนสอบพยานเพิ่มเติม ตามคำร้องของผู้ต้องหา</lead>
<neck></neck>
<body><p>(6พ.ค.) <persName><roleName>นาง</roleName><forename>รำไพ</forename> <surname>เชาว์นชัย</surname></persName> อัยการจังหวัดคดีศาลแขวงลำปาง กล่าวว่า <persName><roleName>นาย</roleName><forename>สมชาย</forename> <surname>เข็มมกลัด</surname></persName> หรือ<persName><addName>เต๋า</addName></persName> ดารานักร้องชื่อดัง และทนายส่วนตัวเดินทางเข้าพบอัยการและสำนักงานอัยการจังหวัดคดีศาลแขวงลำปาง นัดให้<persName><roleName>นาย</roleName><forename>สมชาย</forename></persName>เดินทางมารับฟังคำสั่งคดี 7 พฤษภาคมนั้น คาดว่าวันดังกล่าวอัยการจะยังไม่สั่งคดีทำร้ายร่างกาย<persName><roleName>นาย</roleName><forename>วีระชาติ</forename> <surname>เด่นศิริกุล</surname></persName> หรือ<persName><addName>โกตา</addName></persName> เจ้าของร้านขายของชำข้างวัดศรีชุม ต.สวนดอก อ.เมือง จ.ลำปาง เพราะอัยการได้รับหนังสือขอความเป็นธรรมจาก<persName><roleName>นาย</roleName><forename>สมชาย</forename></persName></p>
<p>โดยหนังสือขอความเป็นธรรมได้ขอให้มีการสอบสวนพยานบุคคลเพิ่มเติมอีก 2 คน อัยการจึงสั่งให้พนักงานสอบสวนสภ.เมืองลำปาง ทำการสอบพยานบุคคลและพยานแวดล้อมให้ครบถ้วนตามที่ทางอัยการต้องการ และอัยการให้พนักงานสอบสวนส่งผลการสอบสวนพยานเพิ่มเติมกลับมาภายในวันที่ 13 พฤษภาคม 2552ที่จะถึงนี้ </p>
<p>อัยการจังหวัดคดีศาลแขวงลำปาง กล่าวอีกว่า สำหรับคดีดังกล่าวได้มอบให้<persName><roleName>นาย</roleName><forename>สุริยา</forename> <surname>สุยะนา</surname></persName> รองอัยการจังหวัดคดีศาลแขวงลำปาง เป็นผู้ดูแลรับผิดชอบ แต่ตนยังคงดูแลอย่างใกล้ชิด ซึ่งการดำเนินงานของสำนักงานอัยการจังหวัดคดีศาลแขวงลำปาง ได้ปฎิบัติตามขั้นตอนของคดีอย่างถูกต้องและยุติธรรมกับทุกฝ่าย ซึ่งถือว่าคดีมีความคืบหน้าและต่อเนื่อง ไม่ล่าช้า ซึ่งสามารถทำคดีนี้ได้ตามกรอบระยะเวลาก่อนที่จะส่งฟ้องศาลได้</p>
<p>ด้าน<persName><roleName>นาย</roleName><forename>วีระชาติ</forename> <surname>เด่นศริกุล</surname></persName> หรือ<persName><addName>โกตา</addName></persName> กล่าวว่า ก่อนหน้านี้ตนได้รับแจ้งจาก<persName><roleName>ร.ต.ท.</roleName><forename>วรเทพ</forename> <surname>คำดี</surname></persName> พนักงานสอบสอบสวน เจ้าของคดีว่า<persName><roleName>นาย</roleName><forename>สมชาย</forename></persName> ได้ทำหนังสือขอความเป็นธรรมถึงสำนักงานอัยการจังหวัดลำปาง ให้สอบพยานบุคคลฝ่าย<persName><roleName>นาย</roleName><forename>สมชาย</forename></persName>เพิ่มอีก 2 คนทางอัยการอาจมีการเรียกตนเข้าให้การเพิ่มเติมอีกด้วย  
</p>
<p>เกี่ยวกับเรื่องนี้ หากมีการให้การเพิ่มเติมกับพนักงานสอบสวนจริง ตนคิดว่าไม่มีอะไรจะให้ปากคำอีก เพราะว่าคงให้การเหมือนเดิม ไม่มีอะไรเปลี่ยนแปลงและปล่อยเป็นไปตามขั้นตอนของกฎหมาย ที่ผ่านมาฝ่าย<persName><roleName>นาย</roleName><forename>สมชาย</forename></persName> เป็นฝ่ายดิ้นเอง  ตนคิดว่าน่าจะจบ ได้แล้ว และอยากให้จบไปเร็วๆ</p></body>
</news>
