<teiHeader>
<fileDesc>
<titleStmt>
  <title>สับแหลกสาวขายกางเกงในผ่านเว็บ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-04 08:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198074&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สับแหลกสาวขายกางเกงในผ่านเว็บ</headline>
<lead>กรณีที่สาวไฮโซในจังหวัดเชียงใหม่ และมีตำแหน่งเป็นเลขานุการบริษัทส่งออกชื่อดัง ประกาศขายกางเกงใน ชุดชั้นใน ถุงน่องใช้แล้ว  ซึ่งมีหลากหลายรุ่นและยี่ห้อ ตั้งแต่ราคา 400 บาท ไปจนถึง 3,000 บาท ในเว็บไซต์ โดยมีการบรรยายสรรพคุณมีกลิ่นให้สูดดมด้วย สร้างความฮือฮาอย่างมากในกลุ่มนักเรียน นักศึกษา และวัยทำงานซึ่งเป็นชายในพื้นที่เชียงใหม่ ซึ่งหลายฝ่ายต่างออกมาประณามกับเรื่องที่เกิดขึ้นว่าไม่เหมาะสม เป็นบ่อนทำลายวัฒนธรรมที่ดีงาม ตามข่าวที่เสนอไปแล้วนั้น</lead>
<neck></neck>
<body><p>เกี่ยวกับความคืบหน้า เมื่อเวลา 10.00 น. วันที่ 3 พ.ค. ผู้สื่อข่าวรายงานว่า สาวไฮโซที่ประกาศขายกางเกงในใช้แล้วผ่านฟอร์เวิร์ดเมล์ ที่ส่งต่อให้กันนั้น ยังได้มีการประกาศขายในกระทู้ของเว็บไซต์ต่าง ๆ มากมาย นอกจากนี้ยังมีการเปิดข้อมูลพร้อมภาพให้ดูได้ที่โปรแกรมไฮไฟ ซึ่งเป็นโปรแกรมที่วัยรุ่นนิยมนำรูปภาพของตัวเองมาลงในพื้นที่และมีการโพสต์ข้อความตอบกลับกันไปมาได้ โดยมีการอัพเดทข้อมูลสินค้าซึ่งหมายถึงกางเกงในกว่า 50 ตัว พร้อมภาพประกอบ โดยใช้ชื่อว่า <persName><addName>namwaan</addName></persName> และยังคงใช้เมล์ในการติดต่อเหมือนเดิม ซึ่งในไฮไฟดังกล่าว จากที่ผู้สื่อข่าวตรวจสอบแล้วพบว่า มีการเข้าชมแล้วถึง 1,186 ครั้งจากที่เปิดไฮไฟมา แต่จากการตรวจสอบข้อความเข้าพบว่า มีกลุ่มชายที่สนใจเป็นลูกค้ากันมาก บางคนอยากเห็นหน้าคนขาย</p>
<p><persName><roleName>นาย</roleName><forename>นที</forename> <surname>ธีระโรจนพงษ์</surname></persName> เลขานุการกลุ่มเชียงใหม่อาริยะ เปิดเผยว่า เกี่ยวกับเรื่องที่เกิดขึ้นถือว่าผิดบ้านผิดเมืองอย่างมาก เพราะไม่มีใครเค้าทำกันที่นำเอากางเกงใน ชุดชั้นในใช้แล้วมาเร่ขาย ในฐานะตัวแทนของกลุ่มเชียงใหม่อาริยะ ที่ดูแลเกี่ยวกับเรื่องวัฒนธรรมที่ดีงามของเมืองเชียงใหม่ จะต้องประณามการกระทำของหญิงสาวคนดังกล่าว และเรียกร้องให้สภาวัฒนธรรมจังหวัดเชียงใหม่ เจ้าหน้าที่ตำรวจ ติดตามหาตัวหญิงสาวคนนี้มาตรวจสอบ และ บำบัดสภาวะทางจิตที่ รพ.ให้หายเป็นคนที่ปกติเสียก่อน เพราะคิดว่าคนที่ทำอย่างนี้ได้ต้องเป็นคนที่มีจิตไม่เป็นปกติ และอยากให้ฝ่ายที่เกี่ยวข้องออกมาปิดเว็บไซต์ดังกล่าว เพื่อไม่ให้เกิดพฤติกรรมที่ไม่ดีไม่งามเหล่านี้ได้ และเป็นห่วงโดยเฉพาะเด็ก และเยาวชนที่บริสุทธิ์ ที่อาจเลียนแบบพฤติกรรมดังกล่าว</p>
<p>ด้าน <persName><addName>ต่าย</addName>-<forename>สายธาร</forename> <surname>นิยมการณ์</surname></persName> ดารานางเอกชื่อดัง ในฐานะประชาสัมพันธ์กลุ่มเชียงใหม่  อาริยะ กล่าวว่า การขายดังกล่าวจะถือเป็นเรื่อง  สิทธิของเค้า แต่ก็ถือว่าเป็นเรื่องไม่เหมาะไม่ควร ในฐานะผู้หญิงด้วยกันก็รู้สึกอายในการกระทำดังกล่าว และควรจะไปทำเรื่องอื่นที่มีประโยชน์กว่านี้ ไม่ใช่มาประกาศขายของที่ใช้สด ๆ ทางเว็บไซต์ ซึ่ง  สร้างความเสื่อมเสียในหลาย ๆ ด้าน.
</p></body>
</news>
