<teiHeader>
<fileDesc>
<titleStmt>
  <title>จับน้ำมันเถื่อน-ขณะขนถ่ายจากเรือขึ้นรถ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/12017/%e0%b8%88%e0%b8%b1%e0%b8%9a%e0%b8%99%e0%b9%89%e0%b8%b3%e0%b8%a1%e0%b8%b1%e0%b8%99%e0%b9%80%e0%b8%96%e0%b8%b7%e0%b9%88%e0%b8%ad%e0%b8%99%e0%b8%82%e0%b8%93%e0%b8%b0%e0%b8%82%e0%b8%99%e0%b8%96%e0%b9%88%e0%b8%b2%e0%b8%a2%e0%b8%88%e0%b8%b2%e0%b8%81%e0%b9%80%e0%b8%a3%e0%b8%b7%e0%b8%ad%e0%b8%82%e0%b8%b6%e0%b9%89%e0%b8%99%e0%b8%a3%e0%b8%96.html  </bibl>
</sourceDesc>
</fileDesc>
</teiHeader>
<news>
<headline>จับน้ำมันเถื่อน-ขณะขนถ่ายจากเรือขึ้นรถ</headline>
<lead>จับเรือ-รถบรรทุก 3 คัน ขณะถ่ายน้ำมันเถื่อนจากเรือขึ้นรถ 3 ลูกเรือ กระโดดน้ำเอาตัวรอด ด้านคนขับรถบรรทุกถูกจับได้ พร้อมซัดทอดนายทุนให้ติดต่อตำรวจน้ำในพื้นที่ เคลียร์เส้นทาง</lead>
<neck></neck>
<body><p> (7พ.ค.) เวลา 04.45 น. <persName><roleName>พ.ต.อ.</roleName><forename>สมชาย</forename> <surname>สุนทวนิค</surname></persName> ผกก.สภ.สัตหีบ จ.ชลบุรี <persName><roleName>พ.ต.ท.</roleName><forename>เชษฐา</forename> <surname>กีชวรรณ์</surname></persName> รอง ผกก.ป.ฯ <persName><roleName>พ.ต.ท.</roleName><forename>ดำรงค์</forename> <surname>อ้วนสูงเนิน</surname></persName> สวป.ฯ ได้นำกำลังเข้าทำการจับกุมรถบรรทุก 6 ล้อ 1 คัน รถกระบะ 2 คัน ยี่ห้อฮีโน่ สีขาว เลขทะเบียน 83-3278 สมุทรปราการ ท้ายรถบรรทุกถัง 200 ลิตร 34 ถัง โดยมี<persName><roleName>นาย</roleName><forename>สาคร</forename> <surname>พงษ์ชัย</surname></persName> อายุ 30 ปี อยู่บ้านเลขที่ 91/11 ม.11 ต.ทางขวาง อ.แวงน้อย จ.ขอนแก่น เป็นคนขับรถกระบะ ยี่ห้อมิตซูบิซิ สตาร์ด้าสีบอร์นทอง เลขทะเบียน ณจ-9869 กรุงเทพมหานคร บรรทุกถัง 200 ลิตร 8 ถัง</p>
<p>โดยมี <persName><roleName>นาย</roleName><forename>พร</forename> <surname>ดางลอย</surname></persName> อายุ 42 ปี อยู่บ้านเลขที่ 87/5 ม.6 ต.หนองโสน อ.สามง่าม จ. พิจิตร เป็นคนขับ และรถกระบะ ยี่ห้อมิตซูบิชิ รุ่นสตาร์ด้า สีบอร์น เลขทะเบียน ลร-7980 กรุงเทพมหานคร บรรทุกถัง 200 ลิตร 8 ถัง โดยมี <persName><roleName>นาย</roleName><forename>ปรัชญา</forename> <surname>ตะโส</surname></persName> อายุ 34 ปี อยู่บ้านเลขที่ 314/28 ม.7 ต.บางเมืองใหม่ อ.เมือง จ.สมุทรปราการ เป็นคนขับ ส่วนคนงานที่มากับรถบรรทุก 2 คน ไหวตัวทันโดดน้ำหนีเอาตัวรอดไปได้</p>
<p>ขณะที่กำลังจับกุมผู้กระทำความผิดอยู่บนสะพานเทียบเรือ ชื่อสะพานภิรมย์ ม.3 ต.แสมสาร อ.สัตหีบ จ.ชลบุรี ไต๋เรือ และลูกเรือบรรทุกน้ำมันเถื่อน ประมาณ 5 คน ได้ไหวตัวทันกระโดดลงทะเลหนีไปกับความมืด พบหลักฐานบัตรประชาชน ชื่อ <persName><roleName>นาย</roleName><forename>บุญเรียบ</forename> <surname>สร้อยจิตร</surname></persName> อายุ 52 ปี อยู่บ้านเลขที่ 45 ม.5 ต.พรมเทพ อ.ท่าตูม จ.สุรินทร์ วางอยู่ในเรือ คาดว่าน่าจะเป็นบัตรของไต๋เรือ จึงได้ทำการตรวจยึดเรือประมงดัดแปลงระวางเรือเป็นเรือบรรทุกน้ำมัน ขนาด 9 วา 2 ศอก ชื่อ ปิยชล ทะเบียนเรือ รย.1142 สีฟ้าขาว</p>
<p>จากการตรวจสอบพบว่า ภายในระวางเรือได้ดัดแปลงเป็นห้องบรรจุถังพลาสติก บรรจุน้ำมัน จำนวน 16 ถัง แต่ละถังบรรจุน้ำมันได้จำนวน 1,000 ลิตร รวมน้ำมันทั้งสิ้น 10,800 ลิตร และขณะเจ้าหน้าที่ตำรวจเข้าทำการจับกุมได้มีการสูบน้ำมันจากระวางเรือขึ้นสู่ถังเหล็ก 200 ลิตร ที่บรรทุกอยู่ท้ายรถบรรทุกได้แล้ว ประมาณ 3,800 ลิตร และขณะทำการจับกุม <persName><roleName>นาย</roleName><forename>สาคร</forename> <surname>พงษ์ชัย</surname></persName> ได้โทรศัพท์ไปหา <persName><roleName>จ่า</roleName><addName>เบิ้ม</addName></persName> บอกว่ารถถูกตำรวจจับ แต่<persName><roleName>จ่า</roleName><addName>เบิ้ม</addName></persName>ได้ตัดสายทิ้ง และในเวลาต่อมาได้มีตำรวจน้ำนายหนึ่งโทรศัพท์เข้ามาหา <persName><roleName>นาย</roleName><forename>สาคร</forename></persName> เพื่อขอพูดกับตำรวจชุดจับกุม แต่ไม่สามารถเคลียร์กันได้ จึงได้ให้ของลับ <persName><roleName>ด.ต.</roleName><forename>รวยทรัพย์</forename> <surname>รักอิสระ</surname></persName> หน.ป้อมยามตำรวจแสมสาร ก่อนตัดสายโทรศัพท์ทิ้ง</p>
<p>จากการสอบสวน <persName><roleName>นาย</roleName><forename>สาคร</forename></persName> คนขับรถบรรทุก 6 ล้อ ให้การว่า ได้มีนายทุนคนหนึ่งที่ จ.สมุทรปราการ จ้างวานรถทั้งหมด 3 คัน มาบรรทุกน้ำมันดีเซล จำนวน 10,000 ลิตร ที่ท่าเทียบเรือภิรมย์ แสมสาร โดยให้ประสานอำนวยความสะดวกกับ <persName><roleName>จ่า</roleName><addName>เบิ้ม</addName></persName> ซึ่งเป็นตำรวจน้ำในพื้นที่สัตหีบ โดย<persName><roleName>จ่า</roleName><addName>เบิ้ม</addName></persName> ได้พาเข้าไปที่สะพานเทียบเรือ ที่มีการขนถ่ายสูบน้ำมันจากเรือขึ้นใส่ถัง 200 ลิตร ท้ายรถบรรทุก และรถกระบะ ซึ่งก่อนหน้านี้ได้เข้ามาลักลอบขนไปแล้ว 1 ครั้ง ที่สะพานแห่งนี้ ครั้งนี้เป็นครั้งที่ 2 จึงถูกตำรวจจับในข้อหา ร่วมกับพวกที่หลบหนีลักลอบขนน้ำมันเถื่อนเข้าราชอาณาจักรไทยเพื่อการค้าโดยมิได้รับอนุญาต</p>
<p><persName><roleName>พ.ต.อ.</roleName><forename>สมชาย</forename> <surname>สุนทวนิค</surname></persName> ผกก.สภ.สัตหีบ กล่าวว่า การจับกุมในครั้งนี้ได้รับการร้องเรียนจาก เรือประมงในพื้นที่ และนอกพื้นที่ ว่ามีเรือประมงดัดแปลงเป็นเรือบรรทุกน้ำมัน บรรทุกน้ำมันจากเรือกลางทะเลเข้ามาส่งขายให้กับนายทุนบนบก ด้วยการขนย้ายจากพื้นที่ ต.แสมสาร อ.สัตหีบ ไปยัง จ.สมุทรปราการ ส่วนผู้ต้องหาได้ซัดทอดว่ามีเจ้าหน้าที่ตำรวจน้ำ คอยรู้เห็น อำนวยความสะดวกในการกระทำความผิดนั้น เบื้องต้นจะทำการสืบสวนหาข้อเท็จจริง ตรวจสอบเบอร์โทรศัพท์ในการติดต่อประสานงานระหว่างกัน และหาพยานบุคคลยืนยันว่า ขณะมีการขนถ่ายน้ำมันมีเจ้าหน้าที่ตำรวจน้ำ เข้ามาในพื้นที่สะพานจริงหรือไม่  และจะรายงานให้ผู้บังคับบัญชาระดับสูงทราบต่อไป</p></body>
</news>
