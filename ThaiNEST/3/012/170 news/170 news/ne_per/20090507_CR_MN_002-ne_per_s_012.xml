<teiHeader>
<fileDesc>
<titleStmt>
  <title>ผู้ค้าพัฒนพงษ์ร้อง ปชป.ตรวจสอบเจ้าหน้าที่ใช้ความรุนแรง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 23:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051406  </bibl>
</sourceDesc>
</fileDesc>
</teiHeader>
<news>
<headline>ผู้ค้าพัฒนพงษ์ร้อง ปชป.ตรวจสอบเจ้าหน้าที่ใช้ความรุนแรง</headline>
<lead>กลุ่มผู้ค้าตลาดพัฒนพงษ์กว่า 200 คน รวมตัวหน้าพรรคประชาธิปัตย์ เรียกร้องหาตัวคนรับผิดชอบกรณีเจ้าหน้าที่จับกุมสินค้าละเมิดลิขสิทธิ์ใช้ความรุนแรงต่อกลุ่มผู้ค้าจนมีผู้บาดเจ็บหลายราย พร้อมขอความช่วยเหลือให้ค้าขายต่อในที่เดิม</lead>
<neck></neck>
<body><p> วันนี้ (7 พ.ค.) เมื่อเวลา 21.00 น. กลุ่มผู้ค้าตลาดพัฒนพงษ์ประมาณ 200 คนเดินทางมารวมตัวกันหน้าที่ทำการพรรคประชาธิปัตย์ เพื่อร้องขอความเป็นธรรมกับ<persName><roleName>นาย</roleName><forename>อลงกรณ์</forename> <surname>พลบุตร</surname></persName> รมช.กระทรวงพาณิชย์ รับผิดชอบการปราบปรามสินค้าละเมิดลิขสิทธิ์ หลังจากเมื่อคืนวันที่ 6 พ.ค.ที่ผ่านมา เจ้าหน้าที่ของกระทรวงพาณิชย์ใช้ความรุนแรงในการจับกุมสินค้าละเมิดลิขสิทธิ์จนเกิดการปะทะกับกลุ่มผู้ค้าในตลาดพัฒนพงษ์ ส่งผลให้มีผู้บาดเจ็บหลายราย        </p>
<p>ทั้งนี้ <persName><roleName>นาย</roleName><forename>สุภาพ</forename> <surname>ชัยเสน</surname></persName> ตัวแทนกลุ่มผู้ค้าได้เข้าเจรจากับเจ้าหน้าที่ของพรรคประชาธิปัตย์ โดยเสนอข้อเรียกร้องให้พรรคประชาธิปัตย์ ในฐานะแกนนำรัฐบาล และมีรัฐมนตรีที่รับผิดชอบเรื่องการจับกุมสินค้าละเมิดลิขสิทธิ์ ตรวจสอบหาผู้รับผิดชอบเหตุการณ์ความรุนแรงที่เกิดขึ้น และลงโทษเจ้าหน้าที่ที่ใช้ความรุนแรงกับประชาชน เพื่อให้ความเป็นธรรมแก่พ่อค้าแม่ค้าที่ได้รับบาดเจ็บ</p>
<p>นอกจากนี้ กลุ่มผู้ค้ายังเรียกร้องให้พรรคประชาธิปัตย์ช่วยเหลือให้สามารถกลับมาค้าขายของได้เหมือนเดิม เนื่องจากได้รับความเดือดร้อนเพราะต้องขาดรายหากไม่สามารถค้าขายในที่เดิมได้ อย่างไรก็ดี เจ้าหน้าที่ของพรรคประชาธิปัตย์ชี้แจงว่าในเวลาดังกล่าวไม่มีผู้ใหญ่อยู่ในพรรค และแนะนำให้กลุ่มผู้ค้าจัดทำข้อเรียกร้องเป็นหนังสือมายื่นอย่างเป็นทางการอีกครั้งในตอนเช้า</p>
<p>ต่อมา <persName><roleName>นาย</roleName><forename>ภูมิสรรค์</forename> <surname>เสนีย์วงศ์ ณ อยุธยา</surname></persName> เลขานุการรัฐมนตรีว่าการกระทรวงวิทยาศาสตร์และเทคโนโลยี ในฐานะคณะทำงานองค์กรภาคเอกชนพรรคประชาธิปัตย์ ได้ลงมาพูดคุยกับตัวแทนผู้ค้าเพื่อรับทราบปัญหา พร้อมรับว่าจะประสานกับผู้ใหญ่ของพรรคในวันพรุ่งนี้ (8 พ.ค.)</p>
<p>ผู้สื่อข่าวรายงานว่า ภายหลังจากเหตุการณ์ชุลมุนระหว่างชุดเฉพาะกิจกระทรวงพาณิชย์ที่เข้าจับกุมสินค้าละเมิดลิขสิทธิ์ จนเกิดเหตุกระทบกระทั่งกันนั้น มีผู้ได้รับบาดเจ็บจำนวน 5 ราย ประกอบด้วย 1.<persName><roleName>นาย</roleName><forename>สมคิด</forename> <surname>โพธิสา</surname></persName> อายุ 44 ปี ได้รับบาดเจ็บที่หัวคิ้วขวา และแขนซ้ายหัก 2.<persName><roleName>นาย</roleName><forename>สรกฤต</forename> <surname>เพียรวัจนธรรม</surname></persName> อายุ 36 ปี ได้รับบาดเจ็บที่ริมฝีปากด้านบนเป็นรอยแผลยาว มีรอยฟกช้ำและบวม 3.<persName><roleName>นาย</roleName><forename>รัตนศักดิ์</forename> <surname>ตุ้มทอง</surname></persName> อายุ 27 ปี ได้รับบาดเจ็บที่ศีรษะด้านหลังร้าว กรามร้าวยถูกเตะบวมช้ำ และซี่โครงซ้ายถูกแทงบวมช้ำ 4.<persName><roleName>นาย</roleName><forename>อิทธิพล</forename> <surname>พรหมจรรย์</surname></persName> อายุ 30 ปี ได้รับบาดเจ็บที่แขนซ้ายและที่บริเวณข้อมือขวาบวมช้ำ แขนขวาบริเวณใต้ข้อมือฉีกขาด ใบหน้าด้านซ้ายขวาและหน้าผากมีรอยฟกช้ำ เนื่องจากโดนของแข็งกระแทก ลำตัวฟกช้ำทั้งด้านหน้าและด้านหลัง และ 5.<persName><roleName>นาย</roleName><forename>สุวรรณ์</forename> <surname>นันทรัตน์</surname></persName> ได้รับบาดเจ็บที่ศีรษะด้านหลัง ขณะนี้นอนพักรักษาตัวอยู่ที่ รพ.เลิดสิน</p></body>
</news>
