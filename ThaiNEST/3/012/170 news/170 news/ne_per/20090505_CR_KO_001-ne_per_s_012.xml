<teiHeader>
<fileDesc>
<titleStmt>
  <title>จับแล้วผัวโหดฆ่า3ศพคาถนนข้าวสาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090505/11733/%e0%b8%88%e0%b8%b1%e0%b8%9a%e0%b9%81%e0%b8%a5%e0%b9%89%e0%b8%a7%e0%b8%9c%e0%b8%b1%e0%b8%a7%e0%b9%82%e0%b8%ab%e0%b8%94%e0%b8%86%e0%b9%88%e0%b8%b23%e0%b8%a8%e0%b8%9e%e0%b8%84%e0%b8%b2%e0%b8%96%e0%b8%99%e0%b8%99%e0%b8%82%e0%b9%89%e0%b8%b2%e0%b8%a7%e0%b8%aa%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>จับแล้วผัวโหดฆ่า3ศพคาถนนข้าวสาร</headline>
<lead>ศาลอนุมัติหมายจับผัวโหดยิงเมีย ลูก เพื่อนฝ่ายหญิงดับคาถนนข้าวสาร อีกทั้งนักท่องเที่ยวชาวสวีเดนถูกลูกหลงสาหัส ขณะที่ตำรวจชนะสงครามกระจายกำลังตามจับแต่ไร้ร่องรอย เผยก่อนเหตุตามง้อคืนดีลูกผลักอกเกิดบันดาลโทสะชักปืนออกมาจ่อยิงใส่ทีละคนจนเสียชีวิต</lead>
<neck></neck>
<body><p>จากกรณี<persName><roleName>นาย</roleName><forename>สุรพันธ์</forename> <surname>กฤตสัมพันธ์</surname></persName> ได้ไปตามง้อขอคืนดี<persName><roleName>นาง</roleName><forename>ยุพดี</forename> <surname>ลาภานันท์</surname></persName> ภรรยาที่กำลังขายเสื้อผ้าบนถนนข้าวสาร แต่กลับถูกปฏิเสธ เลยทำให้เจ้าตัวเกิดความโมโหชักปืนยิงใส่<persName><roleName>นาง</roleName><forename>ยุพดี</forename></persName> กับ<persName><roleName>นาย</roleName><forename>พลกฤษณ์</forename> <surname>กฤตสัมพันธ์</surname></persName> อายุ 19 ปี ผู้เป็นลูกชาย และ<persName><roleName>นาย</roleName><forename>อาคม</forename> <surname>สุโรจน์วงศ์</surname></persName> อายุ 33 ปี เพื่อนของ<persName><roleName>นาง</roleName><forename>ยุพดี</forename></persName> จนเสียชีวิต นอกจากนี้ยังมี <persName><roleName>น.ส.</roleName><forename>คาร์ริน</forename> <middlename>มาทิดา</middlename> <surname>วีวา</surname></persName> อายุ 21 ปี นักท่องเที่ยวชาวสวีเดน ถูกกระสุนลูกหลงจนได้รับบาดเจ็บไปอีกราย เหตุเกิดบริเวณถนนข้าวสาร เมื่อคืนวันที่ 4 พฤษภาคม ที่ผ่านมา</p>
<p>ความคืบหน้าล่าสุดเมื่อเวลา 10.30 น.วันที่ 5 พ.ค. <persName><roleName>ร.ต.ท.</roleName><forename>กิตติศักดิ์</forename> <surname>จันทร์ทอง</surname></persName> พนักงานสอบสวน (สบ 1) สน.ชนะสงคราม เจ้าของคดี นำหลักฐานเดินทางไปศาลอาญารัชดา เพื่อขออนุมัติหมายจับ<persName><roleName>นาย</roleName><forename>สุรพันธ์</forename> <surname>กฤตสัมพันธ์</surname></persName> อายุ 37 ปี อยู่บ้านเลขที่ 409 หมู่ 9 แขวงบางปะกอก เขตราษฎร์บูรณะ ก่อนที่ศาลจะอนุมัติหมายจับเลขที่ 1233/52 ลงวันที่ 5 พ.ค.  ในข้อหา ฆ่าผู้อื่นโดยไตร่ตรองไว้ก่อน ,พยายามฆ่าผู้อื่นโดยไตร่ตรองไว้ก่อน ,พกพาอาวุธืนไปในเมือง หมู่บ้าน หรือชุมชน โดยไม่มีเหตุอันควร ,ยิงปืนโดยใช่เหตุในเมือง หมู่บ้าน หรือชุมชน และมีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาต</p>
<p>ด้าน <persName><roleName>พ.ต.ต.</roleName><forename>สมยศ</forename> <surname>อุดมรักษาทรัพย์</surname></persName> สว.สส.สน.ชนะสงคราม กล่าวว่า หลังเกิดเหตุผู้บังคับบัญชาได้สั่งการให้ฝ่ายสืบสวนกระจายกำลังกันออกติดตามตัวผู้ต้องหาตามบ้านพักของญาติที่คาดว่าจะหลบหนีไปซ่อนตัวอยู่แต่ก็ยังไม่พบตัวแต่อย่างใด แต่คาดว่าเจ้าตัวน่าจะยังอยู่ในกทม.ไม่ได้หลบหนีออกไปนอกพื้นที่ ซึ่งคดีนี้เชื่อว่าน่าจะติดตามจับกุมตัวได้ไม่ยาก เพราะไม่ใช่ผู้มีอิทธิพลหรือมือปืนอาชีพแต่อย่างใด</p>
<p>ผู้สื่อข่าวรายงานว่า เมื่อช่วงกลางเดือน เม.ย.ที่ผ่านมา <persName><roleName>นาง</roleName><forename>ยุพดี</forename></persName>ได้มาขอลงบันทึกประจำวันไว้ที่ สน.ชนะสงคราม ว่าจะขอหย่าขาดจากกันและไม่ให้<persName><roleName>นาย</roleName><forename>สุรพันธ์</forename></persName> เข้ามายุ่งเกี่ยวกับครอบครัวของตัวเองอีก เนื่องจากมีบ้านพักอยู่ใกล้กัน แต่<persName><roleName>นาย</roleName><forename>สุรพันธ์</forename></persName> ยังตามมางอนง้อที่โรงพักจน<persName><roleName>นาง</roleName><forename>ยุพดี</forename></persName>ใจอ่อน ก่อนที่จะเดินทางกับออกไปพร้อมกัน อย่างไรก็ตามทั้งคู่ได้แยกกันอยู่มาเป็นเวลา 2 ปี แล้ว เนื่องจากฝ่ายหญิงทนพฤติกรรมของฝ่ายชายที่ชอบใช้ความรุนแรงไม่ไหว</p>
<p>อีกทั้งงานการไม่ค่อยทำ ก็เลยขอหย่าแต่ฝ่ายชายก็ยังพยายามตามง้ออยู่ตลอดเวลา จนกระทั่งวันเกิดเหตุเมื่อคืนนี้ มีพยานเห็นว่า <persName><roleName>นาย</roleName><forename>สุรพันธ์</forename></persName> ได้มาตามง้อ<persName><roleName>นาง</roleName><forename>ยุพดี</forename></persName> อีกครั้ง แต่<persName><roleName>นาง</roleName><forename>ยุพดี</forename></persName> กำลังติดขายของให้ลูกค้าอยู่ ทำให้<persName><roleName>นาย</roleName><forename>พลกฤษณ์</forename></persName> ผู้เป็นลูกเข้าไปห้ามปราม แล้วเผลอไปผลักอก<persName><roleName>นาย</roleName><forename>สัมพันธ์</forename></persName>ผู้เป็นพ่อ เลยทำให้<persName><roleName>นาย</roleName><forename>สัมพันธ์</forename></persName>เกิดบันดาลโทสะชักปืนออกมากระหน่ำยิงจนมีผู้เสียชีวิตและบาดเจ็บดังกล่าว</p>
<p>จับแล้วผัวโหดฆ่า3ศพคาถนนข้าวสาร</p>
<p>ล่าสุดตำรวจสามารถจับกุม<persName><roleName>นาย</roleName><forename>สุรพันธ์</forename></persName> ได้แล้วโดยเวลา 23.00น.ทาง<persName><roleName>พล.ต.ท.</roleName><forename>วรพงษ์</forename> <surname>ชิวปรีชา</surname></persName> ผบช.น.จะแถลงข่าวจับผู้ต้องหาดังกล่าว</p></body>
</news>
