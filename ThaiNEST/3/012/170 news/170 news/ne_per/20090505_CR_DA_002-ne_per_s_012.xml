<teiHeader>
<fileDesc>
<titleStmt>
  <title>ผัวโหดยิงเมีย-ลูก-ญาติดับ3ศพที่ถนนข้าวสารนักท่องเที่ยวเจ็บ1  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090504/11692/%e0%b8%9c%e0%b8%b1%e0%b8%a7%e0%b9%82%e0%b8%ab%e0%b8%94%e0%b8%a2%e0%b8%b4%e0%b8%87%e0%b9%80%e0%b8%a1%e0%b8%b5%e0%b8%a2%e0%b8%a5%e0%b8%b9%e0%b8%81%e0%b8%8d%e0%b8%b2%e0%b8%95%e0%b8%b4%e0%b8%94%e0%b8%b1%e0%b8%9a3%e0%b8%a8%e0%b8%9e%e0%b8%97%e0%b8%b5%e0%b9%88%e0%b8%96%e0%b8%99%e0%b8%99%e0%b8%82%e0%b9%89%e0%b8%b2%e0%b8%a7%e0%b8%aa%e0%b8%b2%e0%b8%a3%e0%b8%99%e0%b8%b1%e0%b8%81%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b9%80%e0%b8%88%e0%b9%87%e0%b8%9a1.html  </bibl>
</sourceDesc>
</fileDesc>
</teiHeader>
<news>
<headline>4โจรเหิมปล้นทองหนัก300บ.</headline>
<lead>รัวอาก้าถล่มตร.เจ็บ ใช้เครื่องยิงลูกระเบิดยิงใส่ซํ้า-เปิดทางหนี!โดนเด็กเจ็บด้วย4คนล็อก3หนุ่มเค้นสอบ</lead>
<neck>ล็อกทันควัน 3 ต้องสงสัยปล้นร้านทองกลางเมืองพัทยา หลังพบรถคนร้าย 2 คันจอดทิ้งอยู่ห่างจากที่เกิดเหตุ 15 กม. สอบเครียดเจ้าของรถและลูกชาย-ยังปฏิเสธ เผย 4 โจรพระกาฬปฏิบัติการอุกอาจ แบกอาวุธสงครามบุกปล้นร้านทองใกล้โรงพัก ไม่พูดพร่ำทำเพลงเปิดฉากยิงทันที-ตู้ทองแตกกระจาย กวาดทองรูปพรรณน้ำหนักกว่า 300 บาท มูลค่าประมาณ 5 ล้าน ก่อนซิ่งเก๋งวีออสหลบหนี โดยมีปิกอัพ 2 คันคอยคุ้มกัน ตำรวจระดมกำลังหลายโรงพักกว่า 100 นายออกไล่ล่า พร้อมเฮลิคอปเตอร์-พารามอเตอร์ แต่พลาดท่าถูกวายร้ายยิงใส่ด้วยเครื่องยิงลูกระเบิดเอ็ม 203 และอาก้า ส.ต.อ.บาดเจ็บ รวมทั้งเด็ก ๆ ถูกลูกหลงอีก 4 ราย</neck>
<body><p>เมื่อเวลา 09.30 น. วันที่ 4 พ.ค. <persName><roleName>พ.ต.ท.</roleName><forename>เฉลิมเกียรติ</forename> <surname>ศิริมาก</surname></persName> สารวัตรเวร สภ.ย่อยโค้งดงตาล อ.บางละมุง จ.ชลบุรี ได้รับแจ้งมีเหตุคนร้ายบุกปล้นห้างทองเยาวราช ตั้งอยู่เลขที่ 406/339 ถนนพัทยา-หาดจอมเทียน หมู่ 12 ต.หนองปรือ อ.บางละมุง จึงรายงานไปยัง <persName><roleName>พล.ต.ต.</roleName><forename>นิวัฒน์</forename> <surname>จันทร์อิทธิกุล</surname></persName> รอง ผบช.ภ.2 <persName><roleName>พ.ต.อ.</roleName><forename>ธีรพล</forename> <surname>จินดาหลวง</surname></persName> รอง ผบก.ภ.จว.ชลบุรี รักษาการ ผกก.สภ.เมืองพัทยา นำกำลังชุดสืบสวนเดินทางไปตรวจสอบ</p>
<p>ที่เกิดเหตุเป็นตึกแถวสูง 3 ชั้น ห่างจาก สภ.ย่อยโค้งดงตาล ประมาณ 300 เมตร พบ<persName><roleName>นาง</roleName> <forename>มลุนี</forename> <surname>มัณฑูรประยุกต์</surname></persName> อายุ 50 ปี เจ้าของร้าน และ<persName><roleName>นาง</roleName><forename>รุ่งทิวา</forename> <surname>อักษร</surname></persName> อายุ 47 ปี ลูกค้า ในสภาพตื่นตระหนก ตรวจสอบที่เกิดเหตุพบปลอกกระสุนปืนอาก้าตกกระจายอยู่บนพื้นรวม 10 ปลอก เจ้าหน้าที่จึงเก็บรวบรวมไว้เป็นหลักฐาน นอกจากนี้พบว่าบริเวณกระจกตู้โชว์ทองแตกกระจาย และสร้อยคอทองคำในถาดถูกกวาดไปประมาณ 4 ถาด</p>
<p>จากการสอบปากคำ<persName><roleName>นาง</roleName><forename>มลุนี</forename></persName> ให้การว่า ขณะกำลังชั่งสร้อยคอทองคำหนัก 1 บาท ที่<persName><roleName>นาง</roleName><forename>รุ่งทิวา</forename></persName> นำมาจำนำ ระหว่างนั้นได้มีรถเก๋งโตโยต้า รุ่นวีออส สีบรอนซ์ทอง ไม่ทราบหมายเลขทะเบียน ขับมาจอดที่หน้าร้าน จากนั้นคนร้ายเป็นชาย 3 คน รูปร่างสูง ผิวขาว สวมหมวกไหมพรมปิดบังใบหน้า และแต่งกายในชุดสีดำทั้ง 3 คน พร้อมอาวุธปืนเอ็ม 16 จำนวน 1 กระบอก ปืนอาก้า 2 กระบอก บุกจู่โจมเข้ามาในร้านทอง แล้วกราดยิงใส่ประตูหลังเพื่อไม่ให้คนที่อยู่ด้านในออกมา และตะโกนบอกให้หมอบลงกับพื้น ก่อนที่จะใช้ปืนยิงกระจกตู้โชว์ทองจนแตกกระจาย แล้วจัดการกวาดทองคำใส่ กระเป๋าเป้ที่เตรียมมา</p>
<p>หลังจากนั้นคนร้ายทั้งหมดจึงวิ่งออกไปหน้าร้าน แล้วกราดยิงขึ้นฟ้าอีกหลายนัด พร้อมประกาศไม่ให้ใครติดตามไป และวิ่งไปขึ้นรถเก๋งที่เพื่อนอีกคนติดเครื่องยนต์รออยู่ ขับหลบหนีมุ่งหน้าออกถนนสุขุมวิทไปอย่างรวดเร็ว โดยมีรถปิกอัพฟอร์ด สีดำ ไม่ทราบหมายเลขทะเบียนขับติดตามไปอีกคัน ส่วนทองที่คนร้ายได้ไปประกอบด้วย สร้อยข้อมือหนัก 2 บาท 50 เส้น สร้อยคอหนัก 2 บาท 50 เส้น หนัก 1 บาท 50 เส้น หนัก 2 สลึง 60 เส้น รวมน้ำหนักทองรูปพรรณประมาณ 300 บาท มูลค่าประมาณ 5 ล้านบาท ซึ่งคนร้ายใช้เวลาในการลงมือเพียง 1.38 นาทีเท่านั้น</p>
<p>ต่อมาตำรวจวิทยุสกัดจับ พบรถยนต์ของคนร้ายขับหลบหนีอยู่ในซอยชัยพฤกษ์ 2 มุ่งหน้าสนามกีฬาภาคตะวันออก จึงส่งรถยนต์สายตรวจออกไล่ล่า กระทั่งพบรถของคนร้าย แต่ทันใดนั้นคนร้ายที่นั่งอยู่ในรถเก๋ง ได้เปิดกระจกลงมาแล้วใช้เครื่องยิงลูกระเบิดเอ็ม 203 ยิงใส่รถตำรวจ ถูกเข้าบริเวณหน้ารถด้านขวาจนรถกับห้องเครื่องยนต์พังเสียหาย รวมทั้งล้อยางหน้าทั้ง 2 แตก พร้อมกันนี้คนร้ายยังใช้ปืนอาก้ายิงใส่อีก 1 ชุด กระสุนถูก <persName><roleName>ส.ต.อ.</roleName><forename>สยาม</forename> <surname>โพธิ์งาม</surname></persName> อายุ 38 ปี ผบ.หมู่งาน ป้องกันปราบปราม สภ.เมืองพัทยา ที่ขับรถตาม ไปติด ๆ เข้าที่ต้นขาขวา 1 นัด ได้รับบาดเจ็บ</p>
<p>นอกจากนี้สะเก็ดระเบิดเอ็ม 203 ยังไปถูกเด็ก ๆ ได้รับบาดเจ็บอีก 4 คน ประกอบด้วย <persName><roleName>ด.ญ.</roleName><forename>เกษราพร</forename> <surname>บัวศรี</surname></persName> อายุ 8 ขวบ ถูกสะเก็ดระเบิดที่ขาซ้าย <persName><roleName>ด.ญ.</roleName><forename>พิชาชาภา</forename> <addName>พันธุ์ชาติ</addName></persName> อายุ 8 ขวบ ถูกสะเก็ดระเบิดที่ต้นขาขวา <persName><roleName>ด.ช.</roleName><forename>จามร</forename> <surname>เชื้อบางกู้</surname></persName> อายุ 14 ปี ถูกสะเก็ด ระเบิดที่ไหล่ขวา-ต้นขาขวา และ <persName><roleName>ด.ช.</roleName><forename>อกนิษบ์</forename> <surname>ไชยพันธ์</surname></persName> อายุ 14 ปี ถูกสะเก็ดระเบิดที่ต้นขาขวา ทั้งหมดถูกนำตัวส่งรักษาที่ รพ.กรุงเทพพัทยา และ รพ.บางละมุง</p>
<p>ต่อมา <persName><roleName>พล.ต.ต.</roleName><forename>นิวัฒน์</forename></persName> ได้เรียกระดมตำรวจทั้งจาก สภ.เมืองพัทยา สภ.บางละมุง และ สภ.ศรีราชา จ.ชลบุรี รวมจำนวนกว่า 100 นายเพื่อจัดทีมติดตามคนร้าย โดยนำเฮลิคอปเตอร์และพารามอเตอร์ขึ้นบินไล่ล่ากดดันคนร้าย กระทั่งไปพบรถเก๋งต้องสงสัยที่คาดว่าเป็นของคนร้ายใช้ก่อเหตุ ยี่ห้อโตโยต้า วีออส สีบรอนซ์ทอง ทะเบียน กน 4889 ชลบุรี จอดอยู่ที่หน้าบ้านของ <persName><roleName>นาย</roleName><forename>ประเสริฐ</forename> <surname>เปรมปรีดิ์</surname></persName> อายุ 50 ปี ในซอยสำนักสงฆ์สายสุคนธ์ หมู่ 5 ต.เขาไม้แก้ว อ.บางละมุง อยู่ห่างจากร้านทองที่เกิดเหตุประมาณ 15 กม. และพบรถปิกอัพฟอร์ด สีดำ ทะเบียน พย 8981 ระยอง จอดอยู่ที่หน้าบ้านเลขที่ 154 หมู่เดียวกัน ของ<persName><roleName>นาย</roleName><forename>มังกร</forename> <surname>กลิ่นดี</surname></persName> อายุ 54 ปี ในลักษณะเพิ่งขับเข้ามาจอด เพราะฝากระโปรงรถยังร้อนมาก เจ้าหน้าที่จึงยึดไว้ตรวจสอบ นอกจากนี้ยังพบ <persName><roleName>นาย</roleName><forename>เกษม</forename> <surname>กลิ่นดี</surname></persName> อายุ 32 ปี ลูกชายของ<persName><roleName>นาย</roleName><forename>มังกร</forename></persName> เดินออกมาจากป่าละเมาะท่าทางมีพิรุธ จึงควบคุมตัวไว้สอบปากคำในฐานะผู้ต้องสงสัย แต่เบื้องต้น<persName><roleName>นาย</roleName><forename>เกษม</forename></persName>ยังให้การปฏิเสธ ไม่รู้ไม่เห็นใด ๆ ทั้งสิ้น</p>
<p>ในเวลาต่อมา จากการตรวจสอบของเจ้าหน้าที่พบว่า รถทั้งสองคันดังกล่าวเป็นของ<persName><roleName>นาย</roleName><forename>ประเสริฐ</forename></persName>และ<persName><roleName>นาย</roleName><forename>มังกร</forename></persName> รวมทั้งเป็นที่ยืนยันแล้วว่ารถทั้งสองคันเป็นรถที่คนร้ายใช้ในการก่อเหตุปล้นร้านทอง เจ้าหน้าที่จึงเชิญตัว<persName><roleName>นาย</roleName><forename>ประเสริฐ</forename></persName>และ<persName><roleName>นาย</roleName><forename>มังกร</forename></persName> เจ้าของรถมาสอบสวนอย่างเคร่งเครียดในฐานะผู้ต้องสงสัย ซึ่งทั้งสองยังให้การปฏิเสธว่าไม่เกี่ยวข้องเช่นกัน และล่าสุดเจ้าหน้าที่ตำรวจกำลังติดตามตัว <persName><roleName>นาย</roleName><forename>กมล</forename></persName> ยังไม่ทราบนามสกุล มีบ้านพักอยู่ที่ตลาดหนองมน ต.แสนสุข อ.เมือง จ.ชลบุรี มาสอบสวน เนื่องจากมีการตรวจพบว่า ทันทีที่เกิดเหตุปล้นร้านทอง<persName><roleName>นาย</roleName><forename>กมล</forename></persName>ได้โทรศัพท์เข้ามือถือของ<persName><roleName>นาย</roleName><forename>เกษม</forename></persName></p>
<p>สำหรับกลุ่มคนร้ายที่ก่อเหตุ จากการสอบสวนพยานที่เห็นเหตุการณ์ระบุว่า หลังจากกลุ่มคนร้ายขับรถเก๋งวีออสหลบหนีมาจอดไว้หน้าบ้านพักของ<persName><roleName>นาย</roleName><forename>ประเสริฐ</forename></persName> ทั้งหมดก็ได้วิ่งไปขึ้นรถปิกอัพ โตโยต้า วีโก้ สีบรอนซ์ทอง ไม่ทราบหมายเลขทะเบียน ที่มีคนร้ายอีกคนขับมาจอดรอรับ แล้วพากันขับหลบหนีไปอย่างรวดเร็ว มุ่งหน้าออกถนนสายยุทธศาสตร์ 331 ซึ่งต่อมาตำรวจได้กระจายกำลังกันตั้งด่านปิดล้อมเส้นทางที่คาดว่าคนร้ายน่าจะใช้หลบหนี แต่ก็ไร้วี่แวว </p>
<p>รอง ผบช.ภ.2 เปิดเผยว่า จากการตรวจสอบกล้องวงจรปิดของร้านทองที่เกิดเหตุ พบว่าคนร้ายมีความชำนาญในการใช้อาวุธสงคราม และมีการวางแผนไว้ล่วงหน้าหลายวันโดยทำทีมาดูลาด เลา เพราะเมื่อสองวันก่อนมีคนโทรศัพท์เข้ามาถามเจ้าของร้านทองดังกล่าวว่ามีการปล้นร้านทองหรือไม่ ซึ่งอาจจะเป็นการปล่อยข่าวเพื่อดูท่าทีของตำรวจ ก่อนจะลงมือปฏิบัติการ โดยใช้รถยนต์เก๋งขับมาจอดที่หน้าร้าน เพื่อให้คนร้ายลงไปก่อเหตุ และมีรถปิกอัพอีกจำนวน 2 คันเป็นรถคอยคุ้มกัน ก่อนที่จะไปสับเปลี่ยนรถเพื่อหลบหนี ซึ่งคาดว่าคนร้ายในคดีนี้น่าจะมีไม่ต่ำกว่า 5 คน ส่วนผู้ต้องสงสัยที่ถูกควบคุมตัวจะได้ทำการสอบปากคำ เพื่อหาเบาะแสในการติดตามจับกุมคนร้ายต่อไป.
</p></body>
</news>
