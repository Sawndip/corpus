<teiHeader>
<fileDesc>
<titleStmt>
  <title>มือมืดขู่ถล่มโรงพัก-สงสัยแก๊งค้าอาวุธ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-07 08:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198391&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>มือมืดขู่ถล่มโรงพัก-สงสัยแก๊งค้าอาวุธ</headline>
<lead></lead>
<neck></neck>
<body><p>เมื่อเวลา 01.30 น. วันที่ 6 พ.ค. <persName><roleName>พ.ต.อ.</roleName><forename>ธีรพล</forename> <surname>จินดาหลวง</surname></persName> รอง ผบก.ภ.จว.ชลบุรี รักษาการ ผกก.สภ.เมืองพัทยา ได้รับรายงานจาก<persName><roleName>ส.ต.ท.</roleName><forename>พิชนันท์</forename> <surname>เกษมบัว</surname></persName> เจ้าหน้าที่เสมียนประจำวัน สภ.ย่อยโค้งดงตาล ว่าได้รับโทรศัพท์จากชายลึกลับ โทรฯมาข่มขู่ว่าจะพาพวกพร้อมด้วยอาวุธปืนครบมือบุกถล่มสภ.ย่อยโค้งดงตาล โดยชายลึกลับมีน้ำเสียงค่อนข้างใหญ่ และข่มขู่ว่าอีกประมาณ 10 นาที จะบุกถล่มด้วยอาวุธสงครามเพื่อแก้แค้นที่ถูกตำรวจจับพรรคพวกไปเมื่อหลายวันก่อน จากนั้นก็วางสายไป</p>
<p><persName><roleName>พ.ต.อ.</roleName><forename>ธีรพล</forename></persName>จึงวิทยุสั่งการให้เจ้าหน้าที่เตรียมรับมือ โดยวางกำลังจำนวนหนึ่งเฝ้าดูเหตุการณ์และป้องกันเหตุร้าย พร้อมทั้งตั้งด่านจุดสกัดตามเส้นทางต่าง ๆ และให้ตรวจสอบรถยนต์ต้องสงสัยที่ติดฟิล์มกรองแสงทึบ หรือไม่ติดแผ่นป้ายทะเบียน แต่ตลอดทั้งคืนไม่พบว่ามีคนร้ายเข้ามาก่อเหตุแต่อย่างใด เบื้องต้นสันนิษฐานว่า เมื่อเร็ว ๆ นี้เจ้าหน้าที่ตำรวจได้จับนายทหารเรือคนหนึ่ง พร้อมอาวุธปืนสงครามเอ็ม 16 และ  อาก้า อย่างละ 1 กระบอก ได้ภายในรถยนต์ จากการสอบสวนรับสารภาพว่ามีผู้สั่งซื้ออาวุธปืนดังกล่าว และกำลังนำปืนไปส่งให้ลูกค้าในเมืองพัทยา แต่มาถูกจับกุมเสียก่อน. 
</p></body>
</news>
