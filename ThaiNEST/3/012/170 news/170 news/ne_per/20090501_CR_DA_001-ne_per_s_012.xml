<teiHeader>
<fileDesc>
<titleStmt>
  <title>ชนสยองดต.จับรถซิ่งข้ามถนนไปดักเจอเก๋งมรณะชนดับในหน้าที่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-01 09:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197853&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ชนสยองดต.จับรถซิ่งข้ามถนนไปดักเจอเก๋งมรณะชนดับในหน้าที่</headline>
<lead>สุดสลด! “ด.ต.” เคราะห์ร้าย ออกปฏิบัติหน้าที่ตั้งด่านสกัดจับกุมสิ่งของผิดกฎหมายบนถนนพหลโยธิน ไปเจอแก๊งวัยรุ่นซิ่งจยย.ป่วนเมือง จึงสวมวิญญาณผู้พิทักษ์สันติราษฎร์ วิ่งข้ามฝั่งถนนไปไล่จับกุม แต่โชคร้าย มีรถเก๋งมรณะซิ่งมาด้วยความเร็วสูง พุ่งชนเต็มแรงจนร่างกระเด็น สิ้นใจอนาถ ส่วนโชเฟอร์รถเก๋งตีนผีซิ่งเผ่นหนีหายไปอย่างลอยนวล ขณะที่ ผู้บังคับบัญชา สั่งดูแลช่วยเหลือครอบครัวผู้สูญเสียเต็มที่</lead>
<neck></neck>
<body><p>เมื่อวันที่ 30 เม.ย. ผู้สื่อข่าวรายงานว่า เมื่อเวลา 23.30 น. วันที่ 29 เม.ย. <persName><roleName>พ.ต.ท.</roleName> <forename>พัลลภ</forename> <surname>พิทักษ์</surname></persName> สารวัตรเวร สภ.เฉลิมพระเกียรติ จ.สระบุรี รับแจ้งเกิดอุบัติเหตุรถเก๋งพุ่งชนเจ้าหน้าที่ตำรวจ ได้รับบาดเจ็บสาหัส ที่ถนนพหล โยธิน ระหว่าง หลักกม.ที่ 116-117 ถนนสาย สระบุรี-ลพบุรี หมู่ 7 ต.ห้วยบง อ.เฉลิมพระเกียรติ จึงไปตรวจสอบพร้อมด้วยมูลนิธิสว่างรัตนตรัยธรรมสถาน ที่เกิดเหตุพบ <persName><roleName>ด.ต.</roleName><forename>กฐิพัฒน์</forename> <surname>คูณขุนทด</surname></persName> อายุ 49 ปี ผบ.หมู่งานป้องกันและปราบปราม สภ.เฉลิมพระเกียรติ พบ <persName><roleName>ด.ต.</roleName><forename>กฐิพัฒน์</forename></persName> สภาพถูกรถเก๋งชนได้รับบาดเจ็บสาหัสนอนหมด สติอยู่กับพื้นถนน มีเลือดออกนองพื้น จึงรีบประสานรถกู้ชีพ มารับตัวส่งไปรักษา ที่ รพ.ศูนย์สระบุรีอย่างเร่งด่วน แต่ทนพิษบาดแผลไม่ไหว เสียชีวิตระหว่างทาง</p>
<p>สอบสวนทราบว่า ก่อนเกิดเหตุ <persName><roleName>พ.ต.ท.</roleName> <forename>สรกฤษ</forename> <surname>ศรีไสว</surname></persName> สว.สป.สภ.เฉลิมพระเกียรติ ได้นำกำลังตำรวจ สายตรวจ 14 นาย ไปตั้งด่านตรวจจับกุมสิ่งผิดกฎหมาย บริเวณที่เกิดเหตุ แต่ระหว่างที่กำลังตำรวจกำลังเรียกยวดยานพาหนะที่วิ่งผ่านไป-มา เพื่อขอตรวจค้นสิ่งผิดกฎหมาย ได้มีแก๊งวัยรุ่นขี่รถจยย.ย้อนศรหลบหนีการจับกุมจึงวิทยุแจ้งให้ <persName><roleName>ด.ต.</roleName><forename>กฐิพัฒน์</forename></persName> และเพื่อนตำรวจที่อยู่ฝั่งตรงข้ามช่วยกันสกัดจับ แต่ขณะที่ <persName><roleName>ด.ต.</roleName> <forename>กฐิพัฒน์</forename></persName> วิ่งข้ามฝั่งถนนไปช่วยสกัดจับ โดยไม่ทันได้ระวังตัว จึงถูกรถเก๋งโตโยต้า สีแดง ไม่ทราบรุ่น และหมายเลขทะเบียน ขับออกมา ด้วยความเร็วสูง จากตัวเมืองสระบุรี มุ่งหน้าไป จ.ลพบุรี พุ่งชน <persName><roleName>ด.ต.</roleName><forename>กฐิพัฒน์</forename></persName> อย่างแรง จนล้มนอนจมกองเลือดกับพื้น ก่อนเร่งเครื่องยนต์ขับหลบหนีไป โดยทิ้งเศษกรอบกระจกมองหลังตกไว้ให้ดูต่างหน้า จึงเก็บไว้เป็นหลักฐาน ก่อนที่เพื่อน ๆ ตำรวจพากันช่วยเหลือ <persName><roleName>ด.ต.</roleName><forename>กฐิพัฒน์</forename></persName> และวิทยุสกัดจับกุมแต่ไร้วี่แวว</p>
<p>ต่อมา <persName><roleName>พล.ต.ต.</roleName><forename>อุฬาร</forename> <surname>อเนกบุณย์</surname></persName> ผบก.ภ.จว.ลพบุรี เดินทางไปที่ รพ.ศูนย์สระบุรี เพื่อเยี่ยมให้กำลังใจแก่ครอบครัว <persName><roleName>ด.ต.</roleName><forename>กฐิพัฒน์</forename></persName> ที่เสียชีวิตขณะปฏิบัติหน้าที่ โดยสั่งการให้ต้นสังกัดให้การช่วยเหลือดูแลครอบครัวอย่างเต็มที่ พร้อมกับกล่าวด้วยว่า การปฏิบัติหน้าที่ของตำรวจ ในบางครั้งมักต้องประสบกับเหตุการณ์ที่คาดไม่ถึงเช่นนี้ ดังนั้น หากจะมีการตั้งด่านสกัด จุดตรวจ หรือลงพื้นที่ใดก็ตาม ผู้บังคับบัญชาต้องกำชับ และต้องไม่ตกอยู่ในความประมาท ไม่เช่นนั้นอาจเกิดเหตุเศร้าสลดอย่างไม่คาดฝันได้.</p></body>
</news>
