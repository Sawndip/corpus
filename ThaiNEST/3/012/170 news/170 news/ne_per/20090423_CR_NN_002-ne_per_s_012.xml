<teiHeader>
<fileDesc>
<titleStmt>
  <title>สาวแฟมิลี่มาร์ท ใจเด็ด ฮึดสู้โจรบุกเข้าชิงทรัพย์ในร้านคว้ามีดฟันมือ โจรหนีกระเจิง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158398  </bibl>
</sourceDesc>
</fileDesc>
</teiHeader>
<news>
<headline>สาวแฟมิลี่มาร์ท ใจเด็ด ฮึดสู้โจรบุกเข้าชิงทรัพย์ในร้านคว้ามีดฟันมือ โจรหนีกระเจิง</headline>
<lead></lead>
<neck></neck>
<body><p>เมื่อเวลา 05.00 น.ของวันที่ 23 เม.ย. 52 <persName><roleName>พ.ต.ท.</roleName><forename>อนุเชษฐ์</forename> <surname>กาศสมบูรณ์</surname></persName> พนักงานสอบสวน สภ.เมืองพัทยา (สาขาย่อยโค้งดงตาล) จ.ชลบุรี ได้รับแจ้งเหตุมีคนร้ายบุกจี้ชิงทรัพย์ ในร้านแฟมิลี่มาร์ท สาขาซอยชัยพฤกษ์ เลขที่143/136 ถนนสุขุมวิทปากซอยชัยพฤกษ์ ม.12 ต.หนองปรือ อ.บางละมุง จ.ชลบุรี หลังรับแจ้งจึงนำกำลังรุดไปตรวจสอบที่เกิดเหตุทันที</p>
<p>ถึงที่เกิดเหตุพบ <persName><roleName>น.ส.</roleName><forename>ชลธิชา</forename> <surname>บัวบาน</surname></persName> อายุ 20 ปี อยู่บ้านเลขที่ 49 ม.3 ต.นาบัว อ.เพ็ญ จ.อุดรธานี และ <persName><roleName>น.ส.</roleName><forename>ประภาพร</forename> <surname>เพชรบูรณิน</surname></persName> อายุ 28 ปี อยู่บ้านเลขที่ 55 ม.12 ต.สะเตียง อ.เมือง จ.เพชรบูรณ์ พนักงานภายในร้านซึ่งอยู่ในอาการตกใจตื่นกลัว ตรวจสอบภายในร้านพบที่ลิ้นชักเครื่องเก็บเงินมีร่องรอยถูกคนร้ายดึงจนหลุดออกมา ที่พื้นมีเงินเหรียญตกเกลื่อนอยู่ตามพื้น</p>
<p>จากการสอบสวน <persName><roleName>น.ส.</roleName><forename>ชลธิชา</forename> <surname>บัวบาน</surname></persName>  ได้ให้การว่าในเวลาที่เกิดเหตุได้มีคนร้ายเป็นชายวัยรุ่น จำนวน 2 คน รูปร่างผอมสูง  ขับรถจยย.แบบออโตเมติก มาจอดข้างร้านจากนั้นคนร้ายทั้ง 2 คน ได้เดินเข้ามาภายในร้านโดยหนึ่งในคนร้ายได้สวมหมวกกันน็อคแบบเต็มใบปิดบังอำพรางใบหน้ามาด้วย จากนั้นคนร้ายได้ทำทีเข้าไปหยิบเครื่องดื่ม M 150 มาจำนวน 2 ขวด ก่อนนำวางที่เค้าท์เตอร์เพื่อให้พวกตนคิดเงิน ในขณะที่กำลังกดเครื่องคิดเงิน คนร้ายทั้งสองคนก็เอื้อมมือมาดึงแย่งเอาลิ้นชักเก็บเงินทันที  ตน และ <persName><roleName>น.ส.</roleName><forename>ประภาพร</forename> <surname>เพชรบูรณิน</surname></persName> จึงช่วยกันแย่งไม่ให้คนร้ายเอาเงินไป คนร้ายจึงขู่ว่าให้ปล่อยไม่งั้นจะยิงพวกตนทิ้ง แต่ตนและเพื่อนยังคงยื้อแย่งลิ้นชักเตครื่องคิดเงินกับคนร้ายอยู่ ก่อนตนจะตั้งสติหยิบเอามีดปลายแหลมที่ใช้หั่นผักสลัด ที่วางอยู่ข้างตัวฟันเข้าที่มือของคนร้ายไปหลายครั้ง จนคนร้ายได้รับบาดเจ็บและลิ้นชักเครื่องเก็บเงินหลุดจากมือคนร้ายหล่นลงที่พื้น คนร้ายจึงวิ่งมาแย่งเอาเงินสดไปกว่า 2000 บาท แล้วคนร้ายทั้งคู่ก็พาวิ่งหนีออกไปจากร้านและ พากันขับรถจยย.หลบหนีไปทาง อ.สัตหีบ ด้วยความเร็ว ตนจึงรีบแจ้งให้ทางเจ้าหน้าที่ทราบทันที</p>
<p><persName><roleName>น.ส.</roleName><forename>ชลธิชา</forename> <surname>บัวบาน</surname></persName> ได้ให้การเพิ่มเติมอีกว่าที่ตนตัดสินใจใช้มีดฟันมือของคนร้ายก็เพราะi โมโหที่ก่อนหน้านี้เมื่อวันที่ 19 เม.ย.52 ที่ผ่านมา ซึ่งเป็นวันไหลของเมืองพัทยา ซึ่งตนได้ทำงานอยู่ในร้านกับเพื่อนกลางดึกเช่นเดียวกัน ก็ถูกคนร้ายเข้ามาชิงเอาเหล้าจากเค้าท์เตอร์ไปได้อย่างลอยนวลมาแล้ว ตนจึงเตือนสติตัวเองในตอนทำงาน เสมอว่า ต้องสู้กับคนร้ายบ้างไม่งั้นคนร้ายจะได้ใจ  หลังสอบสวนและตรวจสอบที่เกิดเหตุอย่างละเอียดแล้วทางเจ้าหน้าที่จึงลงบันทึกประจำวันไว้เป็นหลักฐาน อย่างไรทางเจ้าหน้าที่จะได้นำภาพจากกล้องวงจรปิดของทางร้านที่สามารถบันทึกภาพคนร้ายเอาไว้ได้ไปตรวจสอบอย่างละเอียดอีกครั้งและเร่งติดตามจับกุมตัวมาดำเนินคดีตามกฏหมายต่อไป</p></body>
</news>
