<teiHeader>
<fileDesc>
<titleStmt>
  <title>จับ นศ.สาวฉกเงินพอท้องถูกแฟนทิ้งจึงหาทุนทำคลอด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-04 08:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198073&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จับ นศ.สาวฉกเงินพอท้องถูกแฟนทิ้งจึงหาทุนทำคลอด</headline>
<lead></lead>
<neck></neck>
<body><p>ปัญหาสังคม นักศึกษาอยู่กินกับแฟนพอตั้งทอ้งแฟนก็หนี ทิ้งให้เผชิญชีวิตลำพัง ทอ้งใหญ่ขึ้นทกุวัน ตัดสินใจหากินด้วยการลักทรัพย์คนเดินซื้อของตามห้างสรรพสินค้า ทำติดต่อกันมากว่า 50 ครั้ง ในที่สุดถูกจับได้หลังฉกกระเป๋าถือจากห้างดังย่านลาดพร้าว แต่ด้วยท้องโตจึงเป็นจุดเด่นให้ตำรวจจับได้ นำตัวไปค้นห้องพัก พบกระเป๋าสตรี บัตรประชาชน บัตรเครดิต บัตรเอทีเอ็ม ของเจ้าทุกข์เพียบ อ้างหาเงินเลี้ยงชีพและเตรียมไว้ใช้คลอดลูก ตำรวจขอให้เจ้าทุกข์ที่เคยถูกฉกกระเป๋า ตามห้าง มาดูทรัพย์สินของกลางได้ เมื่อเวลา 16.30 น. วันที่ 3 พ.ค. <persName><roleName>พล.ต.ต.</roleName><forename>สาโรจน์</forename> <surname>พรหมเจริญ</surname></persName> ผบก.น.2 <persName><roleName>พ.ต.อ.</roleName> <forename>เจริญ</forename> <surname>ศรีศศลักษณ์</surname></persName> รอง ผบก.น.2 <persName><roleName>พ.ต.อ.</roleName><forename>สุพจน์</forename> <surname>พรหมศิริ</surname></persName> ผกก.สน.พหลโยธิน แถลงข่าว <persName><roleName>พ.ต.ท.</roleName> <forename>สุรจิตร</forename> <surname>เปลี่ยนประเสริฐ</surname></persName> สว.สส.สน.พหลโยธิน และ <persName><roleName>พ.ต.ท.</roleName><forename>ทรงศักดิ์</forename> <surname>จันทรพัชร</surname></persName> สว.สส.สน. ลาดพร้าว จับกุมคนร้ายลักทรัพย์ตามห้างสรรพสินค้า โดยขณะที่ ชุดสืบสวน สน.พหลโยธิน ตรวจพื้นที่อยู่ที่ห้างเดอะวัน ปาร์ค ถนนพหล โยธิน ได้รับแจ้งจากตำรวจ สน.ลาดพร้าว ว่ามี <persName><roleName>นาง</roleName><forename>ซัน</forename> <middlename>ทรี</middlename> <surname>เฮียน</surname></persName> สัญชาติเวียดนาม แจ้งว่าถูกหญิงท้องแก่ลักทรัพย์กระเป๋าสะพายสีดำ ภายในมีทรัพย์สินหลายรายการไป ขณะเดินอยู่ในห้าง เดอะมอลล์ บางกะปิ</p>
<p>ชุดสืบสวนเห็น <persName><roleName>น.ส.</roleName><forename>อังคณา</forename> <surname>มาทพงษ์</surname></persName> อายุ 23 ปี ชาว อ.หนองบัวระเหว จ.ชัยภูมิ ลักษณะเป็นคนท้องใกล้คลอด เดินอยู่ในห้างฯ ลักษณะตรงกับที่ได้รับแจ้ง จึงขอตรวจค้นพบกระเป๋าสะพายสีดำ ภายในมีแหวนเพชร สร้อยข้อมือ สร้อยคอ โทรศัพท์มือถือ และกุญแจบ้าน ตรงกับทรัพย์สินของ <persName><roleName>นาง</roleName><forename>ซัน</forename> <middlename>ทรี</middlename> <surname>เฮียน</surname></persName> ที่แจ้งไว้ จึงนำตัวมาสอบสวน รับสารภาพว่าเป็นคนร้ายรายนี้จริง และลักทรัพย์ตามห้างสรรพสินค้าต่าง ๆ กว่า 50 ครั้ง โดยอาศัยช่วงที่เห็นกระเป๋าสะพายวางไว้ในรถเข็น ก็จะหยิบฉวยแล้วหลบหนีไป</p>
<p><persName><roleName>น.ส.</roleName><forename>อังคณา</forename></persName> รับสารภาพว่า กำลังเรียนอยู่ ม.ราม ปีที่ 3 และเช่าห้องอยู่กับแฟน แต่เกิดตั้งท้องแฟนจึงทิ้งไป ต้องอยู่คนเดียวทำให้ไม่มีเงินใช้ ขณะท้องได้ 3 เดือนจึงได้เริ่มออกลักทรัพย์กระเป๋าสตางค์ ตามห้างสรรพสินค้าต่าง ๆ แต่ได้เงินครั้งละไม่มากนัก ได้มากที่สุดเพียง 2 หมื่นบาท นำมาเป็นค่าใช้จ่ายเนื่องจากท้องใหญ่ขึ้นเรื่อย ๆ และตั้งใจจะเก็บไว้เป็นค่าใช้จ่ายในการคลอดลูก แต่มาถูกจับเสียก่อน   </p>
<p>ต่อมาเจ้าหน้าที่ได้นำตัวไปตรวจค้นที่ห้องเลขที่ 7/35 อาคารพงษ์เพชรไฮแอท ถนนงามวงศ์วาน พบกระเป๋าถือสตรี 14 ใบ กระเป๋าสตางค์สตรี 29 ใบ บัตรประจำตัวประชาชน   12 ใบ พวงกุญแจบ้าน กุญแจรถ บัตรเครดิต และบัตรเอทีเอ็ม ธนาคารต่าง ๆ 12 ใบ เครื่องสำอางยี่ห้อต่าง ๆ ซิมการ์ด 12 ซิม และทรัพย์สินอื่น ๆ อีกจำนวนมาก จึงแจ้งข้อหาลักทรัพย์และรับของโจร พร้อมแจ้งให้ผู้ที่เคยถูกลักทรัพย์ตามห้างสรรพสินค้าต่าง ๆ มาดูของกลางได้ที่ สน.พหลโยธิน.</p></body>
</news>
