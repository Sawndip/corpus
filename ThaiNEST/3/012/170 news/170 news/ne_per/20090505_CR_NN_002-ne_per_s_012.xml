<teiHeader>
<fileDesc>
<titleStmt>
  <title>ยิงผู้ใหญ่บ้านเกาะพระทองดับคาที่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160033  </bibl>
</sourceDesc>
</fileDesc>
</teiHeader>
<news>
<headline>ยิงผู้ใหญ่บ้านเกาะพระทองดับคาที่</headline>
<lead></lead>
<neck></neck>
<body><p><persName><roleName>พ.ต.ท.</roleName><forename>สงวน</forename> <surname>เมืองถ้ำ</surname></persName> สารวัตรเวร สภ.คุระบุรี ได้รับแจ้งมีเหตุยิงกันตายที่บริเวณถนนซอยท่าเทียบเรือบ้านบางแดด ม.7 ต.แม่นางขาว อ.คุระบุรีจ.พังงา จึงพร้อมด้วยเจ้าหน้าที่จำนวนหนึ่งรุดไปที่เกิดเหตุ ที่เกิดเหตุเป็นถนนลูกรังห่างจากท่าเทียบเรือประมาณ 50 เมตร พบศพทราบชื่อ <persName><roleName>นาย</roleName><forename>ยศพล</forename> <surname>แซ่เด่ง</surname></persName> อายุ 39 ปี เป็นผู้ใหญ่บ้าน อยู่ 61 ม.2 บ้านท่าแป๊ะโย้ย ต.เกาะพระทอง อ.คุระบุรี จ.พังงา สภาพศพ สวมเสื้อเสริ์ตบาติกแขนสั้นสีฟ้าด้านหลังเขียน"เรารักเกาะพระทอง" กางเกงยีนส์ขายาวสีน้ำเงิน มีบาดแผลถูกยิงด้วยกระสุนปืนไม่ทราบขนาด เข้าที่ท้ายทอยทะลุหน้าผาก นอนคว่ำหน้าจมกองเลือด</p>
<p>ต่อมาเจ้าหน้าที่ตำรวจจับผู้ต้องสงสัยว่าจะเป็นกลุ่มมือปืนรายนี้ได้ 3 คน ทราบชื่อ<persName><roleName>นาย</roleName><forename>วราฤทธิ์</forename> <surname>ดำคง</surname></persName> อายุ 41 ปี,<persName><roleName>นาย</roleName><forename>อานนท์</forename> <surname>กลับแก้ว</surname></persName> อายุ 26 ปี และ<persName><roleName>นาย</roleName><forename>ประดิษฐ์ชัย</forename> <surname>คงช่วย</surname></persName> อายุ 31 ปี อพร้อมของกลาง อาวุธปืนสั้นแบบลูกโม่ ขนาด .38 มม.ยี่ห้อรีวอลเวอร์ สมิท แอนด์ เวสสัน ไม่มีหมายเลขทะเบียน,ปืนสั้น ขนาด .32 มม. สอบสวนผู้ต้องหาทั้ง 3 คน ได้ให้การสารภาพว่า ได้รับจ้างมาสังหารผู้ตายจึงควบคุมตัวผู้ต้องหาทั้งหมดไปดำเนินคดีต่อไป </p></body>
</news>
