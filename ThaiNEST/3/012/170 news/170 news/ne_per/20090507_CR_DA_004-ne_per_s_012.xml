<teiHeader>
<fileDesc>
<titleStmt>
  <title>ยึดปืนสงครามแก๊งโจรปล้นร้านทอง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-07 08:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198393&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ยึดปืนสงครามแก๊งโจรปล้นร้านทอง</headline>
<lead>เปิดปากยอมรับซื้อมาจากทหารเร่งตามล่าอีก2</lead>
<neck>ตะลึง! ปืนสงครามนานาชนิดและกระสุนเกือบหมื่นนัด คล้ายคลังแสงย่อม ๆ ยึดได้จาก3โจรปล้นร้านทองที่พัทยา หัวหน้าแก๊งเป็นพ่อค้าข้าวหลามหนองมน รับสารภาพลงทุนครึ่งล้านซื้ออาวุธมาจากทหาร “ร. 21 รอ.” ส่วนสาเหตุบุกปล้นมาจากความคึกคะนอง อยากทดลองใช้อาวุธที่สะสมไว้ บวกกับลูกบ้าเพราะดูหนังมากไป โดยเฉพาะหัวหน้าแก๊งมีอาชีพขายข้าวหลามในตลาดหนองมน ไม่ได้เดือดร้อนเรื่องเงิน เมื่อไปชวนเพื่อนก็เออออด้วย เพราะเห็นว่าทำแล้วได้เงินใช้ และมีเงินผ่อนรถ ส่วนอีก 2 คนที่ยังหลบหนีคาดได้ตัวเร็ว ๆ นี้ ทางด้าน “ระนอง” เจ้าหน้าที่เรียกประชุมเจ้าของร้านทอง วางมาตรการป้องกันโจรอย่างเข้มงวด ความคืบหน้าคดีกลุ่มคนร้ายใช้อาวุธ สงครามนานาชนิด บุกปล้นร้านทองเยาวราช ย่านหาดจอมเทียน หมู่ 12 ต.หนองปรือ อ.บางละมุง จ.ชลบุรี ได้ทองรูปพรรณไปจำนวนมากนั้น </neck>
<body><p>เมื่อเวลา 09.00 น. วันที่ 6 พ.ค. <persName><roleName>พล.ต.ท.</roleName><forename>สุวัฒน์</forename> <surname>จันทร์อิทธิกุล</surname></persName> ผู้ช่วยผบ.ตร. รักษาการแทนผบช.ภ.2 <persName><roleName>พล.ต.ต.</roleName><forename>โกศล</forename> <surname>พัวเวส</surname></persName> <persName><roleName>พล.ต.ต.</roleName>   <forename>นิวัฒน์</forename> <surname>รัตนาธรรมวัฒน์</surname></persName> <persName><roleName>พล.ต.ต.</roleName><forename>ปราโมช</forename> <surname>ปทุมวงศ์</surname></persName> รอง ผบช.ภ.2 รักษาการ ผบก.ภ.จว.ชลบุรี <persName><roleName>พ.ต.อ.</roleName><forename>กิตติพงษ์</forename> <surname>เงามุข</surname></persName> รอง ผบก.หน.ศสส.ภ.2 และ<persName><roleName>พ.ต.อ.</roleName><forename>ธีรพล</forename> <surname>จินดาหลวง</surname></persName> รอง ผบก.ภ.จว. ชลบุรี รักษาการแทน ผกก.สภ.พัทยา ได้ควบคุมตัว<persName><roleName>นาย</roleName><forename>เกษม</forename> หรือ<addName>ไก่</addName> <surname>กลิ่นดี</surname></persName> อายุ 32 ปี <persName><roleName>นาย</roleName>   <forename>กมล</forename> <surname>แสงเพิ่ม</surname></persName> อายุ 36 ปี และ<persName><roleName>นาย</roleName><forename>สุรชาติ</forename> <surname>ยอดทอง</surname></persName> อายุ 24 ปี ผู้ต้องหาในคดีปล้นร้านทองเยาวราชพัทยา มาแถลงข่าวต่อสื่อมวลชน ที่ห้องประชุมสำนักงานตำรวจภูธรภาค 2 อ.เมือง ชลบุรี</p>
<p>การแถลงข่าวครั้งนี้ เจ้าหน้าที่ตำรวจได้นำของกลางที่ยึดได้จำนวนมากมาโชว์กับสื่อมวลชนด้วย ประกอบด้วย อาวุธปืนเอ็ม 16 จำนวน 2 กระบอก (ติดกล้องเล็ง 1 กระบอก) อาวุธปืนอาก้า 2 กระบอก อาวุธปืนคาร์บิน 1 กระบอก อาวุธปืนเอ็ม 3 (ปกม.96) 1 กระบอก อาวุธปืนลูกโม่ .38 จำนวน 1 กระบอก เครื่องยิงลูกระเบิดแบบ เอ็ม 79 จำนวน 1 กระบอก ระเบิดขว้าง 2 ลูก ระเบิดควัน 1 ลูก กระสุนปืนเอ็ม 16 กว่า 6,000 นัด กระสุนปืนอาก้า 512 นัด กระสุนเอ็ม 79 จำนวน 22 นัด กระสุนปืน .38 จำนวน 18 นัด กระสุนปืนคาร์บิน 233 นัด กระสุนปืนกลเอ็ม 60 จำนวน 400 นัด และปลอกกระสุนปืนชนิดต่าง ๆ จำนวนมาก  </p>
<p>รวมทั้งลังใส่กระสุนปืน 2 ลัง ซอง กระสุนปืนเอ็ม 16 ขนาด 20 นัด 7 ซอง ซอง กระสุนปืนเอ็ม 3 จำนวน 1 ซอง ซองกระสุนปืนคาร์บิน 2 ซอง ซองกระสุนปืนอาก้า 2 ซอง ถุงมือผ้าลายเทาขาว 1 คู่ โม่งคลุมหน้า 4 ผืน อุปกรณ์ล้างปืน 1 ชุด รถปิกอัพโตโยต้า วีโก้ สีบรอนซ์ทอง ทะเบียน นข 1090 นครนายก รถเก๋งโตโยต้า วีออส ทะเบียน กน 4889 ชลบุรี และสร้อยคอทองคำ 32 เส้น</p>
<p>ต่อมาเวลา 10.30 น. <persName><roleName>พล.ต.ต.</roleName><forename>ปราโมช</forename></persName> พร้อมด้วยกำลังตำรวจคอมมานโด สภ.พัทยา ได้ควบคุมตัว<persName><roleName>นาย</roleName><forename>กมล</forename></persName> และ<persName><roleName>นาย</roleName><forename>สุรชาติ</forename></persName> ไปทำแผนประกอบคำรับสารภาพในร้านทองที่เกิดเหตุ ท่ามกลางความสนใจของชาวบ้านทั้งคนไทยและต่างชาติ ต่างพากันมายืนมุงดูการทำแผนเป็นจำนวนมาก จากนั้นได้คุมตัวผู้ต้องหาไปชี้จุดใช้เครื่องยิงลูกระเบิดเอ็ม 79 ยิงถล่มใส่รถตำรวจจนมีผู้ได้รับบาดเจ็บในซอยชัยพฤกษ์ 2 แล้วเดินทางไปบ้านของ<persName><roleName>นาย</roleName><forename>เกษม</forename></persName> เลขที่ 153 หมู่ 5 ต.เขาไม้แก้ว อ.บางละมุง ซึ่งใช้เป็นสถานที่ในการวางแผนปล้น และชี้จุดที่จอดรถทิ้งไว้ก่อนที่จะพากันไปแบ่งทองแล้วแยกย้ายกันหลบหนี โดยใช้เวลาทำแผนประมาณ 2 ชั่วโมง จึงแล้วเสร็จ</p>
<p><persName><roleName>พล.ต.ต.</roleName><forename>ปราโมช</forename></persName> เปิดเผยว่า จากการสอบปากคำ<persName><roleName>นาย</roleName><forename>กมล</forename></persName> ให้การรับสารภาพว่า เป็นคนลงมือใช้อาวุธสงครามยิงเข้าไปในร้านทอง และทำหน้าที่คุมเชิงในระหว่างที่<persName><roleName>นาย</roleName><forename>ศร</forename></persName> กับ<persName><roleName>นาย</roleName><forename>ดำ</forename></persName> สองคนร้ายที่อยู่ระหว่างหลบหนี ทุบกระจกกวาดทองใส่กระเป๋า ส่วน<persName><roleName>นาย</roleName><forename>สุรชาติ</forename></persName>ทำหน้าที่ขับรถเก๋งพาหลบหนี นอกจากนี้ยังสารภาพอีกว่าเป็นคนใช้เครื่องยิงลูกระเบิดเอ็ม 79 ยิงใส่รถตำรวจ เพื่อเปิดทางหลบ หนี จากนั้นจึงนำทองคำทั้งหมดที่ปล้นมาได้ประมาณ 180 บาท ไปแบ่งกัน 4 ส่วน ได้คนละประมาณ 40 บาทเท่านั้น ไม่ได้ทองคำไปถึง 300 บาท ตามที่เป็นข่าว ส่วนอาวุธปืนสงครามจำนวนมากนั้น ติดต่อซื้อมาจากเพื่อนคนหนึ่งซึ่งเป็นทหารอยู่ในกรมทหารราบที่ 21 รักษาพระองค์ (ร.21 รอ.) ค่ายนวมินทราชินี อ.เมืองชลบุรี ในราคา 5 แสนบาท</p>
<p>“ส่วนนายเกษม ให้การภาคเสธว่า ไม่ได้เป็นคนลงมือก่อเหตุ แต่ยอมรับว่าได้ใช้บ้านของตัวเองเป็นสถานที่วางแผนการทั้งหมด และเป็นคนจัดหาอาวุธปืนบางส่วนให้กลุ่มคนร้าย สรุปแล้วคดีนี้มีผู้ต้องหาทั้งหมด 5 คน ยังเหลืออีก 2 คนที่อยู่ระหว่างการหลบหนี เบื้องต้นทราบชื่อแล้วคือนายศร เป็นคนจ.ระยอง มีอาชีพขับรถแท็กซี่ป้ายดำที่เมืองพัทยา กับนายดำ ไม่ทราบนามสกุล ซึ่งทางตำรวจกำลังรวบรวมพยานหลักฐานเพื่อขออำนาจศาลออกหมายจับมาดำเนินคดีตามกฎหมาย คาดว่าน่าจะได้ตัวเร็ว ๆ นี้อย่างแน่นอน” <persName><roleName>พล.ต.ต.</roleName><forename>ปราโมช</forename></persName> กล่าว  </p>
<p>ทางด้าน <persName><roleName>พ.ต.ท.</roleName><forename>สุขทัศน์</forename> <surname>พุ่มพันธ์ม่วง</surname></persName> รอง ผกก.กลุ่มงานสืบสวนฯ ภ.จว.ชลบุรี เปิดเผยว่า จากการสอบปากคำผู้ต้องหากลุ่มนี้ถึงสาเหตุบุกเข้าปล้นร้านทองดังกล่าว มาจากความฮึกเหิม อยากทดลองใช้อาวุธปืนที่สะสมไว้ บวกกับลูกบ้าและชอบลองของ เพราะอาจดูภาพยนตร์มากไป โดยเฉพาะ<persName><roleName>นาย</roleName><forename>กมล</forename></persName>ซึ่งเป็นหัวหน้าแก๊ง มีอาชีพขายข้าวหลามอยู่ในตลาดหนองมน จึงไม่ได้เดือดร้อนเรื่องเงิน เมื่อไปชวนเพื่อน ๆ ก็เออออด้วย เพราะเห็นว่าทำแล้วได้เงินใช้ และมีเงินผ่อนรถ    </p>
<p>ส่วนที่ จ.ระนอง <persName><roleName>นาย</roleName><forename>ธรรมา</forename> <surname>รัตนะพิสัย</surname></persName> เจ้าของร้านทองไทยเจริญ เลขที่ 79 ถนนเรืองราษฎร์ อ.เมืองระนอง กล่าวว่า ผู้ประกอบร้านทองในระนอง ส่วนใหญ่เป็นญาติพี่น้องกัน มีการพูดคุยกันตลอด และช่วยนั่งมองหน้าร้านให้กันหากใครไม่อยู่ร้าน นอกจากนี้เจ้าหน้าที่ตำรวจก็มาตรวจตราอย่างสม่ำเสมอ คิดว่าน่าจะปลอดภัย อีกทั้งทุกร้านมีการติดกล้องวงจรปิด บางส่วนก็มีการฝึกใช้อาวุธ จึงน่าจะป้องกันได้ดีในระดับหนึ่ง</p>
<p>ขณะที่ <persName><roleName>พ.ต.อ.</roleName><forename>ภิญโญ</forename> <surname>หวลกสินธุ์</surname></persName> ผกก. สภ.เมืองระนอง เปิดเผยว่า เพื่อเป็นการป้องกันเหตุปล้นร้านทอง จึงได้เชิญเจ้าของร้านทองมาประชุมเพื่อวางมาตรการในการป้องกันเหตุร้าย โดยขอความร่วมมือให้ติดตั้งกล้องวงจรปิด พร้อมทั้งติดตั้งกริ่งเตือนภัย หากเป็นไปได้อยากให้มีการติดตั้งเหล็กดัดที่เคาน์เตอร์หรือตู้โชว์ทอง ระหว่างผู้ขายกับผู้ซื้อ นอกจากนี้ยังได้ขอความร่วมมือให้ร้านทองเปิดและปิดร้านพร้อมกันทุกวัน คือ เปิดเวลา 08.00 น. และปิดเวลา 17.00 น. ส่วนวันหยุดก็ให้หยุดพร้อมกัน ซึ่งได้รับความร่วมมืออย่างดีจากเจ้าของร้านทอง.</p></body>
</news>
