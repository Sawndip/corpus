<teiHeader>
<fileDesc>
<titleStmt>
  <title>จ่อขอหมายจับแก๊งปล้นทองพัทยาเพิ่ม2  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090506/11827/%e0%b8%88%e0%b9%88%e0%b8%ad%e0%b8%82%e0%b8%ad%e0%b8%ab%e0%b8%a1%e0%b8%b2%e0%b8%a2%e0%b8%88%e0%b8%b1%e0%b8%9a%e0%b9%81%e0%b8%81%e0%b9%8a%e0%b8%87%e0%b8%9b%e0%b8%a5%e0%b9%89%e0%b8%99%e0%b8%97%e0%b8%ad%e0%b8%87%e0%b8%9e%e0%b8%b1%e0%b8%97%e0%b8%a2%e0%b8%b2%e0%b9%80%e0%b8%9e%e0%b8%b4%e0%b9%88%e0%b8%a12.html  </bibl>
</sourceDesc>
</fileDesc>
</teiHeader>
<news>
<headline>จ่อขอหมายจับแก๊งปล้นทองพัทยาเพิ่ม2</headline>
<lead>รองผบช.ภ.2 ระบุ เตรียมขออนุมัติหมายจับแก๊งปล้นร้านทองพัทยาเพิ่มอีก 2 ด้านชายลึกลับโทรขู่ยกพวกพร้อมอาวุธถล่มโรงพักโค้งดงตาล แก้แค้นให้พวกที่ถูกจับ ตำรวจตรึงกำลังรับมือ</lead>
<neck></neck>
<body><p>เช้าวันนี้(6พ.ค.) ผู้สื่อข่าวรายงานว่า ความคืบหน้าเหตุคนร้ายใช้อาวุธปืนสงคราม บุกเข้าปล้นร้านทองเยาวราช ในเขตเมืองพัทยา จ.ชลบุรี ล่าสุด <persName><roleName>พล.ต.ต.</roleName><forename>ปราโมช</forename> <surname>ปทุมวงศ์</surname></persName> รอง ผบช.ภาค 2 กล่าวว่า วันนี้ตำรวจเตรียมจะขอหมายจับจากศาล เพื่อจับกุมคนร้ายเพิ่มเติมอีก 2 คน จากเดิมที่ได้จับกุมเอาไว้แล้ว 3 คน ทั้งนี้จากการสอบสวนผู้ต้องหาทราบว่า ผู้ร่วมก่อเหตุทั้งหมดมีด้วยกัน 5 คน ขณะนี้เจ้าหน้าที่ตำรวจกำลังเร่งติดตามตัวคนร้ายที่เหลือมาดำเนินคดีอยู่ในขณะนี้</p>
<p><persName> <roleName>พล.ต.ต.</roleName><forename>ปราโมช</forename></persName> กล่าวว่า จากการสอบสวนผู้ต้องหา ยังให้การด้วยว่า <persName><roleName>นาย</roleName><forename>กมล</forename> <surname>แสงเพิ่ม</surname></persName> อายุ 36 ปี เป็นผู้ใช้อาวุธปืนยิงเพียงผู้เดียว โดยใช้อาวุธปืนสงครามยิงตู้กระจกภายในร้านทอง เนื่องจากพรรคพวกร่วมปล้นด้วยทุบตู้กระจกไม่แตก ส่วนการใช้เครื่องยิงลูกระเบิด ชนิด เอ็ม79 ยิงเจ้าหน้าที่ตำรวจนั้น จนทำให้สะเก็ตไปถูกชาวบ้าน และเจ้าหน้าที่ตำรวจ ที่ไล่ติดตามได้รับบาดเจ็บนั้น จากการสอบสวนในเบื้องต้น ทราบว่า <persName><roleName>นาย</roleName><forename>กมล</forename></persName> ก็เป็นผู้ใช้เครื่องยิงลูกระเบิดเอ็ม79 ดังกล่าวเช่นกัน</p>
<p>"สำหรับทองรูปพรรณที่คนร้ายได้ไปนั้น ถือว่ามีจำนวนไม่ใช่น้อย ขณะนี้เจ้าหน้าที่ตำรวจกำลังเร่งติดตามมาคืนให้เจ้าของ ซึ่งคนร้ายรับสารภาพด้วยว่า หลังจากก่อเหตุได้แบ่งทองกันเลย จากนั้นจึงได้แยกย้ายกันหลบหนีไป" รอง ผบช.ภาค.2 กล่าว</p>
<p>ผู้สื่อข่าวรายงานว่า เมื่อกลางดึกคืนวันที่ 5 พ.ค. <persName><roleName>พ.ต.อ.</roleName><forename>ธีรพล</forename> <surname>จินดาหลวง</surname></persName> รอง ผบก.ภ.จว.ชลบุรี รักษาการ ผกก.สภ.เมืองพัทยานำกำลังออกตรวจสอบความสงเรียบร้อยและป้องกันเหตุในพื้นที่รับผิดชอบ กระทั่งได้รับแจ้งจาก <persName><roleName>ส.ต.ท.</roleName><forename>พิชนันท์</forename> <surname>เกษมบัว</surname></persName> เจ้าหน้าที่ประจำวันสน.ย่อยโค้งดงตาล ว่า ได้รับโทรศัพท์จากชายลึกลับโทร.ข่มขู่ว่าจะพาพวกพร้อมด้วยอาวุธปืนครบมือมาบุกถล่มที่ สน.ย่อยโค้งดงตาล ชายหาดจอมเทียน หมู่ 12 ต.หนองปรือ อ.บางละมุง จ.ชลบุรี  </p>
<p>หลังรับแจ้งจึงนำกำลังตำรวจและตำรวจอาสาจำนวนหนึ่งไปวางกำลังเฝ้าดูเหตุการณ์และป้องกันเหตุร้ายทันที โดยเจ้าหน้าที่ได้วางกำลังเอาไว้ตามจุดต่างๆ ใกล้เคียงสน.ย่อยโค้งดงตาล และประจำอยู่ที่ สน.ย่อยโค้งดงตาลเพื่อเตรียมรับมือกับคนร้าย และเจ้าหน้าที่ตำรวจยังตั้งด่านสกัดเส้นทางต่างๆ อย่างละเอียดเพื่อทำการตรวจสอบรถยนต์ต้องสงสัยที่ติดฟิล์มกรองแสงทึบหรือไม่ติดแผ่นป้ายทะเบียนซึ่งอาจเป็นรถที่ขนอาวุธเตรียมมาเพื่อจะถล่มโรงพักตามที่ได้รับแจ้งมาในเบื้องต้น จนเวลาผานไปนานกว่า 2 ชั่วโมงยังไม่มีเหตุการณ์อะไรเกิดขึ้น เจ้าหน้าที่จึงนำกระจายกำลังกันออกไปตรวจสอบและป้องกันเหตุในเขตพื้นที่รับผิดชอบตามปกติ แต่ก็ยังคงวางกำลังเจ้าหน้าที่เอาไว้บางส่วน </p>
<p><persName><roleName>ส.ต.ท.</roleName><forename>พิชนันท์</forename> <surname>เกษมบัว</surname></persName> เจ้าหน้าที่ตำรวจ สภ.เมืองพัทยา ซึ่งประจำวันที่สน.ย่อยโค้งดงตาล และเป็นผู้รับโทรศัพท์ชายลึกลับ กล่าวว่า เวลาเกิดเหตุขณะนั่งทำงานอยู่ที่โต๊ะประจำวันภายใน สน.ย่อยโค้งดงตาลก็มีเสียงโทรศัพท์ที่โต๊ะดังขึ้น จึงรับโทรศัพท์โดยมีเสียงชายลึกลับดังกล่าวเป็นคนพูดซึ่งน้ำเสียงค่อนข้างใหญ่ได้พูดข่มขู่ว่า อีก 10 นาทีจะยกพวกพร้อมอาวุธครบมือบุกมาถล่มที่ สน.ย่อยโค้งดงตาล เพื่อแก้แค้นให้พรรคพวกที่โดนจับเตรียมตัวเอาไว้ให้ดีจากนั้นจึงวางหูไป ตนจึงแจ้งรายงายให้ทางผู้บังคับบัญชาทราบทันที</p>
<p><persName><roleName>พ.ต.อ.</roleName><forename>ธีรพล</forename> <surname>จินดาหลวง</surname></persName> รอง ผบก.ภ.จว.ชลบุรี รักษาการ ผกก.สภ.เมืองพัทยา กล่าวว่า เนื่องจากเมื่อวันที่ 3 พ.ค.เกิดเหตุคนร้ายใช้อาวุธปืนสงครามบุกปล้นร้านทองที่ห้างทองเยาวราช หาดจอมเทียน และ ยิงต่อสู้กับเจ้าหน้าที่ตำรวจ ทำให้เจ้าหน้าที่ได้รับบาดเจ็บ ต่อมาเจ้าหน้าที่ตามจับตัวคนร้ายก่อเหตุได้บางส่วนพร้อมของกลางและอาวุธปืนสงครามจำนวนหนึ่ง กระทั่งเวลาที่เกิดเหตุได้รับแจ้งเหตุดังกล่าวจาก <persName><roleName>ส.ต.ท.</roleName> <forename>พิชนันท์</forename> <surname>เกษมบัว</surname></persName>  เจ้าหน้าที่ประจำวันของ สน.ย่อยโค้งดงตาล จึงเกรงว่าอาจเกิดเหตุร้ายแรงขึ้นจึงรีบส่งกำลังเจ้าหน้าที่และตำรวจอาสาไปตรึงกำลังเอาไว้ทันที</p>
<p>ในเบื้องต้นคาดว่าชายลึกลับที่โทรศัพท์มาข่มขู่นั้นอาจเป็นญาติหรือเพื่อนร่วมแก๊งของคนร้ายปล้นร้านทองที่ถูกจับกุมตัวได้จริง โดยหวังต้องการจะแก้แค้นให้พรรคพวกที่ถูกจับมา เนื่องจากพื้นที่เกิดเหตุนั้นเป็นเขตรับผิดชอบของ สน.ย่อยโค้งดงตาล หรืออาจเป็นพวกโรคจิตหรือมือดีที่ต้องการสร้างความวุ่น วายให้เจ้าหน้าที่ตำรวจ จึงสร้างสถานการณ์ขึ้นมา อย่างไรก็ตาม เจ้าหน้าที่จะได้ทำการตรวจสอบหาที่มาของโทรศัพท์ของชายลึกลับดังกล่าว หากว่ามีการติดต่อมาอีกครั้ง เนื่องจากขณะนี้ระบบโทรศัพท์ของ สน.ย่อยโค้งดงตาลที่ใช้อยู่นั้นยังไม่สามารถตรวจสอบหาเบอร์ต้นสายได้และ ยังคงมีการตรึงกำลังเจ้าหน้าที่เอาไว้ที่ สน.ย่อยโค้งดงตาล เพื่อเป็นการป้องกันเหตุได้อย่างทันท่วงทีหากเกิดเหตุร้าย  </p></body>
</news>
