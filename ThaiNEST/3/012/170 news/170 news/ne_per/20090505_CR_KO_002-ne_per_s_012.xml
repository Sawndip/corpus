<teiHeader>
<fileDesc>
<titleStmt>
  <title>ตร.จับคนร้ายปล้นทอง300บาทได้อีก2ราย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090505/11744/%e0%b8%95%e0%b8%a3.%e0%b8%88%e0%b8%b1%e0%b8%9a%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%9b%e0%b8%a5%e0%b9%89%e0%b8%99%e0%b8%97%e0%b8%ad%e0%b8%87300%e0%b8%9a%e0%b8%b2%e0%b8%97%e0%b9%84%e0%b8%94%e0%b9%89%e0%b8%ad%e0%b8%b5%e0%b8%812%e0%b8%a3%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ตร.จับคนร้ายปล้นทอง300บาทได้อีก2ราย</headline>
<lead>ตำรวจเมืองชลบุรีจับคนร้ายปล้นร้านทองพัทยาได้อีก 2 ราย รวมเป็น 3 ราย หลังหนีไปกบดานกรุงเทพฯ-นครนายก พร้อมปืนและสร้อยทองบางส่วน ระบุยังตามล่าพวกที่เหลืออีก คาดได้ตัวคนร้ายทั้งหมดเร็วๆนี้</lead>
<neck></neck>
<body><p>เมื่อเวลา 17.30 น. วันที่ 5 พ.ค. <persName><roleName>พล.ต.ท.</roleName><forename>สุวัฒน์</forename> <surname>จันทร์อิทธิกุล</surname></persName> ผช.ผบ.ตร. รก.ผบช.ภ.2 <persName><roleName>พล.ต.ต.</roleName><forename>นิวัฒน์</forename> <surname>รัตนาธรรมวัฒน์</surname></persName> รอง ผบช.ภ.2 พร้อมด้วย <persName><roleName>พ.ต.อ.</roleName><forename>ธีรพล</forename> <surname>จินดาหลวง</surname></persName> รอง ผบก.ภ.จว.ชลบุรี รักษาการ ผกก.สภ.เมืองพัทยา และกำลังเจ้าหน้าที่ตำรวจ ทั้งในและนอกเครื่องแบบ ร่วมกันจับกุม<persName><roleName>นาย</roleName><forename>เกษม</forename> <surname>กลิ่นดี</surname></persName> อายุ 32 ปี อยู่บ้านเลขที่ 153 ม.5 ต.เขาไม้แก้ว อ.บางละมุง จ.ชลบุรี , <persName><roleName>นาย</roleName><forename>สุรชาติ</forename> <surname>ยอดทอง</surname></persName> อายุ 23 ปี อยู่บ้านเลขที่ 127/32 ถ.มาบตาพุด ต.มาบตาพุด อ.เมือง จ.ระยอง และ<persName><roleName>นาย</roleName><forename>กมล</forename> <surname>แสงเพิ่ม</surname></persName> อายุ 36 ปี อยู่บ้านเลขที่ 190 ถ.เปรมใจราษฎร์ ต.แสนสุข อ.เมือง จ.ชลบุรี ผู้ต้องหาตามหมายจับศาลจังหวัดพัทยาที่ 431-433/2552 ลงวันที่ 5 พ.ค. พร้อมของกลางสร้อยคอทองคำบางส่วน และอาวุธปืนที่ใช้ก่อเหตุ หลังจากร่วมกันปล้นร้านทองเยาวราช ย่านหาดจอมเทียน เมืองพัทยา แล้วหนีไปกบดานในกรุงเทพฯ และต่างจังหวัด</p>
<p><persName><roleName>พล.ต.ท.</roleName><forename>สุวัฒน์</forename> <surname>จันทร์อิทธิกุล</surname></persName> ผช.ผบ.ตร. รก.ผบช.ภ.2 เปิดเผยว่า หลังจากกลุ่มคนร้าย ซึ่งคาดว่าน่าจะมีไม่ต่ำกว่า 5 คน ขับรถเก๋งยี่ห้อโตโยต้า วีออส ใช้อาวุธปืนสงครามเปิดฉากยิงใส่ร้านทองดังกล่าว แล้วปล้นเอาทองคำน้ำหนักว่า 300 บาทหลบหนีไป ก่อนที่ปะทะกับตำรวจ จนมีประชาชนถูกลูกหลง และตำรวจได้รับบาดเจ็บ และหลบหนีไปได้ พร้อมกับรถกระบะคุ้มกัน</p>
<p>ตำรวจได้วางกำลังปิดล้อมทั้งทางด้านอากาศ และภาคพื้นดิน จนพบรถยนต์เก๋ง วีออส กับรถกระบะ ฟอร์ด สีดำ ไปจอดในพื้นที่ ต.เขาไม้แก้ว ห่างจากจุดเกิดเหตุประมาณ 15 กม. แต่คนร้ายได้หลบหนีไปพร้อมกับของกลาง</p>
<p><persName><roleName>พล.ต.ท.</roleName><forename>สุวัฒน์</forename></persName> เปิดเผยต่อไปว่า ก่อนหน้านี้ ตำรวจได้จับกุม<persName><roleName>นาย</roleName><forename>เกษม</forename></persName> ได้ที่บ้านพักแล้ว แต่คนร้ายทั้ง 2 คน จากการสืบสวนทราบว่า ได้หลบหนีไปกบดานอยู่ต่างจังหวัด และ กทม. จึงติดตามจับกุมตัว<persName><roleName>นาย</roleName><forename>กมล</forename> <surname>แสงเพิ่ม</surname></persName> ได้ที่โรงแรมแห่งหนึ่ง อ.องครักษ์ จ.นครนายก ส่วน<persName><roleName>นาย</roleName><forename>สุรชาติ</forename></persName> จับกุมได้ที่ตลาดพงษ์เพชร เขตงามวงศ์วาน กทม. พร้อมกับยึดของกลางเป็นสร้อยข้อมือ และสร้อยคอทองคำ จากทั้งคู่รวมแล้วประมาณ 150 บาท และอาวุธปืนที่ใช้ในการปล้น</p>
<p>ผู้ต้องหาให้การรับสารภาพว่า หลังก่อเหตุได้แบ่งออกเป็น 4 ส่วน ซึ่งทั้งคู่ได้คนละส่วน ก่อนแยกย้ายกันหลบหนีไป นอกจากนี้ยังซัดทอดอีกว่า มีผู้ร่วมปล้นในครั้งนี้ทราบชื่อเพียง<persName><roleName>นาย</roleName><forename>ศร</forename></persName> ชาว จ.ระยอง มีอาชีพขับรถแท็กซี่ป้ายดำอยู่ในเมืองพัทยา ซึ่งตำรวจกำลังติดตามจับกุมตัวอยู่ คาดว่าน่าจะได้ตัวเร็วๆ นี้แน่นอน</p></body>
</news>
