<teiHeader>
<fileDesc>
<titleStmt>
  <title>ภท. เสนอตั้งศาลเลือกตั้งลดอำนาจ กกต.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159071  </bibl>
</sourceDesc>
</fileDesc>
</teiHeader>
<news>
<headline>ภท. เสนอตั้งศาลเลือกตั้งลดอำนาจ กกต.</headline>
<lead></lead>
<neck></neck>
<body><p><persName><roleName>นาย</roleName><forename>ประกิจ</forename> <surname>พลเดช</surname></persName> ผู้ช่วยรมว.คมนาคม ในฐานะประธานคณะทำงานพิจาณาแก้ไขเพิ่มเติมรัฐธรรมนูญพรรคภูมิใจไทย กล่าวว่า พรรคมีมติให้<persName><roleName>นาย</roleName><forename>บุญจง</forename> <surname>วงศ์ไตรรัตน์</surname></persName> รมช.มหาดไทย และ<persName><roleName>นาย</roleName><forename>ศุภชัย</forename> <surname>โพธิ์สุ</surname></persName> ส.ส.นครพนม เป็นตัวแทนพรรคดำรงตำแหน่งคณะกรรมการแก้ไขปัญหาทางการเมือง นอกจากนี้เห็นว่า ในการแก้ไขปัญหาแต่ละข้อ ต้องมีการถามความเห็นประชาชน โดยยืนยันว่า เสนอให้มีการแก้รัฐธรรมนูญ ไม่ใช่ร่างรัฐธรรมนูญใหม่  ทั้งนี้ในประเด็นการสรรหาองค์กรอิสระนั้น ยังให้เกียรติกับกรรมการสรรหาเช่นเดิม แต่ควรมีการเปลี่ยนกระบวนการ โดยให้เสนอผู้ถูกสรรหา 2 เท่าของ ผู้ดำรงตำแหน่ง เช่นกกต. 5 คน ให้เสนอจำนวน 10 คน แล้วจึงนำเข้าที่ประชุมรัฐสภา เพื่อผ่านความเห็นชอบของสภาให้เหลือ 5 คน นอกจากนี้การที่เสนอให้มีศาลเลือกตั้ง เพราะที่ผ่านมา กกต.มีอำนาจมากเกินไป ไม่มีองค์กรอื่นมาคานอำนาจ  จนส่งผลให้มีเสียงวิพากษ์วิจารณ์ในการตัดสินบางครั้ง นอกจากนี้เรื่องการเพิกถอนสิทธิ์เลือกตั้งยังคงให้มีการเพิกถอนสิทธิ์ผู้ที่กระทำผิด 5 ปีเหมือนเดิม แต่ถ้ามีใครคนหนึ่งทำผิด ขอให้เป็นความผิดเฉพาะบุคคล ไม่ควรลงโทษไปถึงกรรมการบริหารพรรคคนอื่น หรือยุบพรรค</p></body>
</news>
