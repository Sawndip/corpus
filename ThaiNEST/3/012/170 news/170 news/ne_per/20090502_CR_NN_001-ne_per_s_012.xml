<teiHeader>
<fileDesc>
<titleStmt>
  <title>ตร. นำหนุ่มแบงค์ธอส.ยักยอกเงินกว่า400ล้าน‏ ฝากขังศาลอาญา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159650  </bibl>
</sourceDesc>
</fileDesc>
</teiHeader>
<news>
<headline>ตร. นำหนุ่มแบงค์ธอส.ยักยอกเงินกว่า400ล้าน‏ ฝากขังศาลอาญา</headline>
<lead></lead>
<neck></neck>
<body><p>จากกรณีที่ตำรวจกองปราบปรามติดตามรวบตัว<persName><roleName>นาย</roleName><forename>สมเกียรติ</forename> <surname>ปัญญาวรคุณเดช</surname></persName> อายุ 33 ปี  หนุ่มแบงค์ธอส. ผู้ต้องหาที่ก่อเหตุที่ลักทรัพย์เงินในบัญชีดอกเบี้ยกว่า400ล้านบาทของธอส.ไว้ได้พร้อมของกลางเป็นเงินสดกว่า13ล้านบาท พร้อมรถเก๋ง BMW ป้ายแดง ซึ่งบัญชีดังที่ผู้ต้องหาได้แอบขโมยเงินออกไปนั้น เป็นบัญชีส่วนกลางที่ธนาคารอาคารสงเคราะห์นำเงินเข้าเพื่อเตรียมไว้สำหรับพร้อมจ่ายดอกเบี้ยให้กับบัญชีลูกค้าธนาคาร เพื่อนำไปจ่ายหนี้การพนันฟุตบอล และซื้อบ้านหรูกลางกรุงมูลค่ากว่า40ล้านบาท รวมถึงรถยุโรปป้ายแดงตามที่ข่าวได้เสนอไปแล้วนั้น  </p>
<p>ในวันนี้ เมื่อเวลา10.00น.ทางด้าน  <persName><roleName>พ.ต.ท.</roleName><forename>พงษ์ไสว</forename> <surname>แช่มลำเจียก</surname></persName> พงส.สบ.3 กก.1บก.ป. พร้อมด้วย<persName><roleName>พ.ต.ต.</roleName><forename>มาโนช</forename> <surname>สวนดอกไม้</surname></persName> พงส.สบ.2 กก.1 บก.ป. ได้เบิกตัว<persName><roleName>นาย</roleName><forename>สมเกียรติ</forename></persName>ฯจากห้องคุมขังกองปราบปรามไปขออำนาจศาลฝากขังที่ศาลอาญา ถนนรัชดาภิเษก โดยได้เตรียมการยื่นคัดค้านการให้ประกันตัวผู้ต้องหาด้วยเหตุผลที่ว่า จำนวนมูลค่าความเสียหายที่เกิดขึ้นนั้นมีมูลค่าสูง และเกรงว่าผู้ต้องหาจะหลบหนีเนื่องจากมีพฤติกรรมหลบหนีการจับกุม  </p>
<p>ทางด้าน<persName><roleName>พ.ต.อ.</roleName><forename>พรศักดิ์</forename> <surname>สุรสิทธิ์</surname></persName> ผกก.1บก.ป. กล่าวว่าจากการสอบสวนผู้ต้องหาให้การว่าได้ขโมยเงินจากบัญชีดอกเบี้ยธนาคารมาเพียงประมาณ300กว่าล้านบาทเท่านั้น ไม่มากถึง400ล้าน โดยแรกที่ทำไปเพื่อเอาเงินไปใช้หนี้พนันฟุตบอล แต่เมื่อหลังใช้หนี้พนันบอลเสร็จแล้วก็ยังยักยอกเงินจากบัญชีดังกล่าวออกมาเรื่อยๆเพราะเห็นว่าไม่มีใครจับได้ และนำเงินไปแทงพนันฟุตบอลอีก นอกจากผู้ต้องหาจะมีพฤติกรรมติดการพนันฟุตบอลแล้ว ยังชอบเล่นหวยอีกด้วย โดยผู้ต้องหายอมรับว่านำเงินที่ยักยอกมาอีกส่วนไปตระเวนซื้อสลากกินแบ่งหรือล๊อตตารี่จากหน้ากองสลากครั้งละหลายสิบล้านบาทจนเป็นที่รู้จักกันดีของพ่อค้าแม่ค้าหวยย่านนั้น ในเรื่องของความกระเป๋าหนัก ซึ่งครั้งหนึ่งนายสมเกียรติฯเคยซื้อสลากกินแบ่งฯเป็นเงินจำนวน32ล้านบาท และถูกรางวัลได้เงินมา38ล้านบาท ลักษณะดังกล่าวเหมือนเป็นการฟอกเงิน ว่ามีเงินจากการถูกรางวัลจากสลากกินแบ่งหรือการเสี่ยงโชค แต่เล่นไปๆมาๆ<persName><roleName>นาย</roleName><forename>สมเกียรติ</forename></persName>ฯก็ยอมรับว่าได้เสียเงินไปกับการพนันทั้งสองรวมแล้วนับร้อยกว่าล้านบาท   </p>
<p>ผกก.1บก.ป.กล่าวอีกว่าสำหรับทรัพย์สินอื่นๆที่ตรวจพบจากการกระทำความผิดนอกจากเงินสดที่พบในตัวผู้ต้องหากว่า13ล้านบาท ที่ผู้ต้องหาเบิกเอาไว้สำหรับใช้ในการหลบหนี รวมถึงรถเก๋งหรู 2 คันมูลค่าประมาณ10ล้านบาท และบ้านหรูใจกลางกรุงมูลค่ากว่า40ล้านบาท ก็ยังมีนาฬิการหรูราคาเรือนแสนอีกจำนวนหลายเรือนที่ผู้ต้องหาได้ซื้อไว้ และพบว่าผู้ต้องหาได้นำเงินจำนวน145ล้านไปซื้อกองทุนของธนาคารแห่งหนึง(ธนชาติ)เก็บเอาไว้ ในส่วนบัญชีธนาคารอื่นๆของผู้ต้องหานั้นทางธนาคารอาคารสงเคราะห์ได้เป็นผู้ทำการประสานไปยังธนาคารต่างๆซึ่งเป็นเจ้าของบัญชีให้อายัดบัญชีดังกล่าวเพื่อตรวจสอบ และทางธนาคารอาคารสงเคราะห์จะนำข้อมูลเหล่านั้นมามอบให้พนักงานสอบสวนเพื่อประมวลหามูลค่าความเสียหายและทรัพย์สินที่คงเหลืออยู่ทั้งหมดต่อไป                </p>
<p>ผู้สื่อข่าวรายงานเพิ่มเติมว่าสำหรับ<persName><roleName>นาย</roleName><forename>สมเกียรติ</forename></persName>ฯผู้ต้องหารายนี้นั้นไม่ได้มีตำแหน่งเป็นผู้ช่วยผู้จัดการธนาคารอาคารสงเคราะห์ สาขาเซ็นต์หลุยส์ 3 แต่อย่างใด แต่มีตำแหน่งเป็นเจ้าหน้าที่การเงินอวุโสของธนาคารดังกล่าวเท่านั้น </p></body>
</news>
