<teiHeader>
<fileDesc>
<titleStmt>
  <title>DSIส่งสำนวนเจ้าของรถขนส่งสินค้าให้ปปช.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/12019/DSI%e0%b8%aa%e0%b9%88%e0%b8%87%e0%b8%aa%e0%b8%b3%e0%b8%99%e0%b8%a7%e0%b8%99%e0%b9%80%e0%b8%88%e0%b9%89%e0%b8%b2%e0%b8%82%e0%b8%ad%e0%b8%87%e0%b8%a3%e0%b8%96%e0%b8%82%e0%b8%99%e0%b8%aa%e0%b9%88%e0%b8%87%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2%e0%b9%83%e0%b8%ab%e0%b9%89%e0%b8%9b%e0%b8%9b%e0%b8%8a..html  </bibl>
</sourceDesc>
</fileDesc>
</teiHeader>
<news>
<headline>DSIส่งสำนวนเจ้าของรถขนส่งสินค้าให้ปปช.</headline>
<lead>ดีเอสไอส่งสำนวนคดีฆ่าตัดตอนสองสามีภรรยาเจ้าของกิจการรถขนส่งสินค้าให้ป.ป.ช.หลังพบหลักฐานเจ้าหน้าที่รัฐปั้นข้อมูลป้ายสีว่าเกี่ยวข้องกับยาเสพติด จนเป็นเหตุให้ถูกฆ่าโหดและยึดทรัพย์กว่า 20 ล้านบาท</lead>
<neck></neck>
<body><p>(7พ.ค.) ที่กรมสอบสวนคดีพิเศษ <persName><roleName>พ.อ.</roleName><forename>ปิยะวัฒก์</forename> <surname>กิ่งเกตุ</surname></persName> ผู้อำนวยการสำนักคดีอาญาพิเศษ มอบให้พนักงานสืบสวนสอบสวนคดีพิเศษ นำสำนวนคดีพิ เศษที่ 177/2549 ส่งให้คณะกรรมการป้องกันและปราบปรามการทุจริตแห่งชาติ (ป.ป.ช.) ดำเนินการไต่สวนเจ้าหน้าที่ของรัฐที่มีส่วนเกี่ยวข้องกับการเสียชีวิตของ<persName><roleName>นาย</roleName><forename>พงษ์เทพ </forename> <surname>รู้คงประเสริฐ</surname></persName> และ<persName><roleName>นาง</roleName><forename>อำไพพรรณ  </forename> <surname>รู้คงประเสริฐ</surname></persName> สองสามีภรรยา  เจ้าของกิจการรับขนส่งสินค้า บริษัท ธนพงษ์ขนส่ง จำกัด อ.แม่สอด จ.ตาก นอกจากนี้สำนักงานป้องกันและปราบปรามยาเสพติด (ป.ป.ส.) ยังได้ยึดทรัพย์สินจากครอบครัวของผู้เสียชีวิตเป็นจำนวนเงินกว่า 20 ล้านบาท </p>
<p><persName><roleName>พ.อ.</roleName><forename>ปิยะวัฒก์</forename></persName> กล่าวอีกว่า คดีนี้เหตุเกิดขึ้นในช่วงของการประกาศสงครามยาเสพติด ตามนโยบายของ<persName><roleName>พ.ต.ท.</roleName> <forename>ทักษิณ</forename>  <surname>ชินวัตร</surname></persName> นายกรัฐมนตรี ซึ่งเริ่มต้นตั้งแต่กลางเดือนมกราคม 2546 โดยมีแผนการปฏิบัติการ 3  เดือน คือตั้งแต่วันที่ 1 ก.พ.  ถึง 30 เม.ย.  46 เริ่มจากการเอ็กซเรย์ พื้นที่เพื่อรวบรวมข้อมูลเป้าหมายผู้ผลิต ผู้ค้า และผู้จำหน่าย โดยมีเวลาในการดำเนินการเพียง 4 วัน เท่านั้น กำหนดตัวชี้วัดให้จำนวนเจ้าหน้าที่ของรัฐที่เข้าไปเกี่ยวข้องกับยาเสพติดต้องหมดสิ้นไปภายในวันที่ 15  ก.พ. 2546 ส่วนผู้ผลิต ผู้ค้าต้องหมดสิ้นไปภายในวันที่ 30 เม.ย. 46 โดยจะลดเป้าหมายผู้ค้า และผู้ผลิต เฉพาะใน 3 กรณีเท่านั้น คือ ถูกจับกุม วิสามัญ และเสียชีวิตด้วยเหตุต่าง ๆ  ศูนย์ต่อสู้เพื่อเอาชนะยาเสพติด ประจำจังหวัด (ศตส.จ.) และศูนย์ต่อสู้เพื่อเอาชนะยาเสพติด ประจำอำเภอ (ศตส.อ.) จะบูรณาการข้อมูลผู้เกี่ยวข้องกับยาเสพติดร่วมกันเป็นประจำเพื่อตรวจสอบข้อมูลดังกล่าว ทั้งนี้การนำนโยบายไปแปลงเป็นข้อสั่งการและแนวทางปฏิบัติที่ผิดพลาด เป็นเหตุให้มีคดีฆาตกรรมเกิดขึ้นสูงผิดปกติในช่วงเวลาดังกล่าว</p>
<p>ผอ.สำนักคดีอาญาพิเศษ กล่าวอีกว่า สำหรับกรณีของ<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName>  ผู้อำนวยการ ศตส.อ.แม่สอด  ยืนยันไม่พบข้อมูล<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName>เข้าไปเกี่ยวข้องกับยาเสพติด  สำหรับประเด็นการฆ่า<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName>  จากการรวบรวมพยานหลักฐานไม่พบว่า<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName>  มีปัญหาขัดแย้งทางด้านธุรกิจขนส่งสินค้ากับผู้ประกอบการรายอื่น ๆ ในอ.แม่สอดและในพื้นที่ใกล้เคียงแต่ประการใด  และไม่พบประเด็นความขัดแย้งส่วนตัวอื่นใดที่จะนำไปสู่เหตุแห่งการฆ่าอย่างโหดเหี้ยม </p>
<p>ประเด็นที่น่าสงสัยว่าจะเป็นสาเหตุของการฆ่าได้คือ กรณี<persName><roleName>นาย</roleName><forename>พงษ์เทพ</forename></persName>ร้องทุกข์กล่าวโทษนายตำรวจชั้นสัญญาบัตรผู้หนึ่งต่อคณะกรรมการ ป.ป.ช.เนื่องจากถูกกลั่นแกล้งจับกุมรถบรรทุกของ<persName><roleName>นาย</roleName><forename>พงษ์เทพ</forename></persName>  ว่ามีควันดำเกินกว่าเกณฑ์มาตรฐาน แต่จากการตรวจสอบโดยกรมการขนส่งทางบกไม่พบควันดำแต่ประการใด และหลังจากนั้นในวันที่ 20  ต.ค. 45  ได้มีการสั่งการให้สืบสวนพฤติกรรมของ<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName>   โดยอ้างว่าบุคคลทั้งสองมีพฤติกรรมเกี่ยวข้องกับยาเสพติดให้โทษทั้งในพื้นที่และส่งขายยังต่างจังหวัด  ตลอดจนเป็นผู้ที่มีเครือข่ายกว้างขวางในวงการค้ายาบ้าในพื้นที่และต่างจังหวัด แล้วรายงานมีการรายงานผลให้ทราบเป็นระยะ ๆ</p>
<p><persName><roleName>พ.อ.</roleName><forename>ปิยะวัฒก์</forename></persName> กล่าวด้วยว่า ต่อมาในวันที่ 18 พ.ค. 46 เวลาประมาณ  21.00 น.  รถบรรทุกพ่วง  18  ล้อ ของบริษัท ธนพงษ์ขนส่ง จำกัด ที่<persName><roleName>นาย</roleName><forename>พงษ์เทพ</forename></persName>เป็นเจ้าของ ถูกเจ้าหน้าที่ตำรวจด่านท่าเล่ จับกุมในข้อหาบรรทุกน้ำหนักเกิน <persName><roleName>นาย</roleName><forename>พงษ์เทพ</forename></persName>กับ<persName><roleName>นาง</roleName><forename>อำไพพรรณ</forename></persName>จึงเดินทางไปที่ สภ.ต. แม่ท้อ  ด้วยรถยนต์โตโยต้าสปอร์ตไรเดอร์  สีบรอนซ์ทอง หมายเลขทะเบียน กข 2662  ตาก โดยไปถึง สภ.ต.แม่ท้อ เมื่อเวลาประมาณ 22.00 น.  หลังจากนั้นในช่วงเดินทางกลับขณะที่<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName>  ขับรถมาถึงหลักกิโลเมตรที่ 47  ซึ่งผ่านพ้นด่านห้วยยะอุไปได้ประมาณ 3-5  กิโลเมตร  <persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName> ได้ถูกคนร้ายไม่ทราบจำนวนยิงด้วยอาวุธปืนนานาชนิดและอาวุธสงครามจำนวนหลายนัดเสียชีวิตภายในรถยนต์ และจากการตรวจค้นเจ้าหน้าที่พบกล่องพัสดุไปรษณีย์ ขนาดใหญ่จำนวน 1 กล่อง วางอยู่ที่พื้นรถด้านคนขับ ภายในบรรจุรองเท้าส้นสูงอย่างหนา 1 คู่  เมื่อแกะดูที่ส้นรองเท้าพบว่ามียาบ้าบรรจุอยู่ในหลอดพลาสติกใส จำนวน 197 เม็ด ซุกซ่อนอยู่ในส้นรองเท้า เจ้าหน้าที่ตำรวจจึงกล่าวหาผู้ตายทั้งสองว่า ร่วมกันมียาเสพติดให้โทษไว้ในครอบครองเพื่อจำหน่ายโดยไม่ได้รับอนุญาต </p>
<p>ต่อมาเลขาธิการ ป.ป.ส. ได้มีคำสั่งแต่งตั้งพนักงานเจ้าหน้าที่เพื่อดำเนินการตรวจสอบทรัพย์สินของ<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName> โดยมีเจ้าหน้าที่ตำรวจที่<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName>ร้องทุกข์กล่าวโทษต่อป.ป.ช.ร่วมเป็นพนักงานเจ้าหน้าที่อยู่ด้วย  และเป็นผู้ให้ข้อมูลเกี่ยวกับบุคลทั้งสอง จนในที่สุดคณะกรรมการตรวจสอบทรัพย์สิน สำนักงาน ป.ป.ส. มีคำวินิจฉัยว่า<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName>เป็นผู้เกี่ยวข้องกับยาเสพติด ให้ยึดเงินสดกว่า 20 ล้านบาท ตกเป็นของกองทุนป้องกันและปราบปรามยาเสพติด </p>
<p><persName><roleName>พ.อ.</roleName><forename>ปิยะวัฒก์</forename></persName> กล่าวว่า ดีเอสไอได้สอบสวนแล้วไม่พบข้อมูลของบุคคลทั้งสอง เข้าไปเกี่ยวข้องกับยาเสพติด กล่องพัสดุไปรษณีย์ที่มียาเสพติดบรรจุอยู่ภายในส้นรองเท้าที่พบอยู่บนพื้นรถด้านคนขับก็มีเหตุพิรุธน่าสงสัยหลายประการ เชื่อว่าภายหลังที่บุคคลทั้งสองถูกยิงเสียชีวิตแล้ว ได้มีการนำกล่องพัสดุไปรษณีย์ไปวางไว้ที่พื้นรถด้านคนขับเพื่อสร้างพยานหลักฐานในการกล่าวหา<persName><roleName>นาย</roleName><forename>พงษ์เทพ</forename></persName>และ<persName><roleName>นาง</roleName><forename>อำไพพรรณ</forename></persName> ว่ามียาเสพติดให้โทษไว้ในครอบครองเพื่อจำหน่าย จนนำไปสู่การยึดทรัพย์ดังกล่าว นับว่าเป็นการสร้างความเสียหายให้กับชีวิต ทรัพย์สิน ชื่อเสียงวงศ์ตระกูลของบุคคลทั้งสองเป็นอันมาก</p>
<p>โดยคดีนี้เกี่ยวข้องกับกระทำความผิดต่อตำแหน่งหน้าที่ราชการ และเป็นการปฏิบัติหรือละเว้นการปฏิบัติหน้าที่โดยมิชอบ ซึ่งอยู่ในอำนาจการไต่สวนข้อเท็จจริงของคณะกรรมการป.ป.ช. ดีเอสไอจึงนำสำนวนคดีส่งให้ป.ป.ช.ได้ดำเนินการสอบสวนเพื่อนำตัวผู้กระทำผิดมาลงโทษตามกฎหมายต่อไป</p></body>
</news>
