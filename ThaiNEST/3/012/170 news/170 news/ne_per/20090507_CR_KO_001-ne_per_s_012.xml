<teiHeader>
<fileDesc>
<titleStmt>
  <title>นักธุรกิจทำเครื่องกรองน้ำซดยาพิษฆ่าตัวตาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/12122/%e0%b8%99%e0%b8%b1%e0%b8%81%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88%e0%b8%97%e0%b8%b3%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%81%e0%b8%a3%e0%b8%ad%e0%b8%87%e0%b8%99%e0%b9%89%e0%b8%b3%e0%b8%8b%e0%b8%94%e0%b8%a2%e0%b8%b2%e0%b8%9e%e0%b8%b4%e0%b8%a9%e0%b8%86%e0%b9%88%e0%b8%b2%e0%b8%95%e0%b8%b1%e0%b8%a7%e0%b8%95%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>นักธุรกิจทำเครื่องกรองน้ำซดยาพิษฆ่าตัวตาย</headline>
<lead>พ่อค้าเครื่องกรองน้ำเจอพิษเศรษฐกิจ ไม่มีงานครอบครัวแตกแยก ตัดสินใจเขียนจดหมายลา ก่อนซดยาพิษฆ่าตัวตายในรถยนต์หลังขับเข้ามาจอดในสำนักงานพุทธมณฑล</lead>
<neck></neck>
<body><p>เมื่อเวลา 14.00 น. วันที่ 7 พฤษภาคม <persName><roleName>พ.ต.ท.</roleName><forename>วินัย</forename> <surname>อินทร์แก้ว</surname></persName> พนักงานสอบสวน สภ.พุทธมณฑล จ.นครปฐม ได้รับแจ้งจากเจ้าหน้าที่ภายในสำนักงานพุทธมณฑล ให้ไปตรวจสอบรถยนต์ยี่ห้อโตโยต้า รุ่นโคโรน่า ทะเบียน 8 ค-1785 กรุงเทพมหานคร ซึ่งจอดอยู่ภายในสำนักงานพุทธมณฑล ตั้งแต่วันที่ 6 พฤษภาคม ที่ผ่านมา หลังรับแจ้งเหตุจึงนำกำลังไปตรวจสอบที่เกิดเหตุ ซึ่งอยู่ด้านในสุดบริเวณสวนไผ่ พบรถคันดังกล่าวจอดอยู่ ตรวจภายในรถพบศพ<persName><roleName>นาย</roleName><forename>สมชาย</forename> <surname>วงศ์ยุทธหพงษ์</surname></persName> อายุ 51 ปี อยู่บ้านเลขที่ 69 / 6 หมู่ 4 แขวงแสมดำ เขตบางขุนเทียน กรุงเทพฯ เสียชีวิตอยู่บริเวณเบาะนั่งคนขับ และพบขวดยาฆ่าหนู 2 ขวดตกอยู่ ที่เบาะด้านข้างคนขับมีขวดน้ำเปล่า 1 ขวดและถุงน้ำอัดลม 1 ถุง นอกจากนี้ยังพบจดหมาย 2 ฉบับ เขียนถึง <persName><roleName>น.ส.</roleName><forename>สมศรี</forename> <surname>เจริญ</surname></persName> อายุ 31 ปี ภรรยาที่เลิกกันไป เบื้องต้นเชื่อว่าผู้ตายกินยาเพื่อฆ่าตัวตาย</p>
<p><persName><roleName>พระ</roleName><forename>สุรศักดิ์</forename> <surname>คุ้มแผน</surname></persName> พระลูกวัดโรงเข้ กล่าวว่า ระหว่างมาเข้ารับการอบรมภายในสำนักงานพุทธมณฑล สังเกตเห็นรถยนต์คันดังกล่าวจอดอยู่ตั้งแต่เที่ยงวันของเมื่อวาน ทีแรกคิดว่า คงจะเป็นคนที่มากับพระรูปอื่นแล้วมาจอดรถนอน จนกระทั่งบ่ายวันนี้ก็ยังเห็นรถคันดังกล่าวจอดอยู่ที่เดิม จึงบอกกับเจ้าหน้าที่ให้มาดู ถึงรู้ว่ามีคนเสียชีวิตอยู่ในรถ</p>
<p>ต่อมา <persName><roleName>น.ส.</roleName><forename>สมศรี</forename></persName> พร้อมลูกสาว ได้เดินทางมาดูศพ ถึงกับร้องไห้โฮออกมา พร้อมทั้งหยิบจดหมายที่ผู้ตายเขียนไว้มาอ่านก่อนให้การต่อตำรวจว่า ตนเป็นภรรยาอยู่กินกับผู้ตายจนมีลูกด้วยกัน ส่วนผู้ตายประกอบอาชีพรับทำเครื่องกรองน้ำตู้หยอดเหรียญให้แก่โรงเรียนต่างๆ และทำตู้น้ำมันหยอดเหรียญ จนช่วงหลังเศรษฐกิจไม่ดี ผู้ตายจึงไม่มีงานเข้ามาหลายเดือน และเลิกรากับตนโดยต่างคนต่างอยู่ ล่าสุดเมื่อวันที่ 4 พฤษภาคม ที่ผ่านมา ผู้ตายได้มาหาพร้อมกับยื่นจดหมายให้ฉบับหนึ่ง โดยบอกว่า ให้เปิดอ่านในวันที่ 8 พฤษภาคม พอทราบว่า <persName><roleName>นาย</roleName><forename>สมชาย</forename></persName>เสียชีวิตแล้วจึงหยิบจดหมายออกมาอ่าน ถึงทราบว่าเป็นจดหมายลาตาย เพราะในจดหมายเขียนบอกว่า เมื่อเปิดอ่านเขาคงไม่มีชีวิตอยู่ในโลกนี้อีกแล้ว ซึ่งตนไม่คิดว่าเขาเครียดจนคิดสั้นฆ่าตัวตาย</p>
<p> <persName><roleName>พ.ต.ท.</roleName><forename>วินัย</forename></persName>กล่าวว่า สาเหตุเบื้องต้นคาดว่าผู้ตายน่าจะเครียดจากธุรกิจที่ทำอยู่ เนื่องจากไม่มีงานเข้ามาจนทำให้ฐานะทางการเงินไม่ดี สุดท้ายผู้ตายได้ขอเลิกกับภรรยา โดยบอกให้ภรรยาไปมีครอบครัวใหม่ จึงเชื่อว่าผู้ตายน่าจะเครียดหนักเรื่องการงานและการเงิน จึงตัดสินใจฆ่าตัวตาย</p></body>
</news>
