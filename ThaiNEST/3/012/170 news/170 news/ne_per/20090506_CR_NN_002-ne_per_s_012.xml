<teiHeader>
<fileDesc>
<titleStmt>
  <title>ยึดไม้พยูงเถื่อนอายุกว่า100ปี  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160174  </bibl>
</sourceDesc>
</fileDesc>
</teiHeader>
<news>
<headline>ยึดไม้พยูงเถื่อนอายุกว่า100ปี</headline>
<lead></lead>
<neck></neck>
<body><p><persName><roleName>พ.ต.ท.</roleName><forename>ประเสริฐศักดิ์</forename> <surname>ศรีไชย</surname></persName> หัวหน้าสถานีสภ.โดนเอาว์ อ.กันทรลักษ์ จ.ศรีสะเกษ พร้อมด้วยเจ้าหน้าที่ตำรวจ สภ.โดนเอาว์ ร่วมกันตรวจยึดไม้พยุง อายุกว่า 100 ปี จำนวน 13 ท่อน ความยาวท่อนละ 2 เมตร พร้อมด้วยรถกระบะยี่ห้อ นิสัน แค็ป สีแดง หมายเลขทะเบียน บท 3139 จ.ร้อยเอ็ด และรถเข็นลากจูง จำนวน 5 คัน ซึ่งตรวจยึดได้ที่ริมห้วยขยุง บ้านโดนเอาว์ หมู่ที่ 4 ต.รุง อ.กันทรลักษ์ จ.ศรีสะเกษ</p>
<p><persName><roleName>พ.ต.ท.</roleName><forename>ประเสริฐศักดิ์</forename></persName> กล่าวว่า รถกระบะที่ตรวจยึดมาได้พร้อมกับไม้ ได้ทำการเสริมแหนบให้แข็งแรงขึ้น และภายในรถได้พบเอกสารใบเสร็จการจ่ายเงินด้วย จึงคาดว่ารถคันดังกล่าวได้นำมาใช้ในการขนย้ายไม้พยุง ส่วนไม้พยุงที่ตรวจยึดได้นั้น คาดว่าน่าจะเป็นของกลุ่มนายทุนเดิม อย่างไรก็ตาม เนื่องจากเจ้าหน้าที่ตำรวจได้ร่วมกับทางเจ้าหน้าที่ฝ่ายปกครอง อ.กันทรลักษ์ ตรวจยึดไม้พยุงตามแนวชายแดนมาอย่างต่อเนื่อง ส่งผลให้การส่งมอบไม้เถื่อนขาดช่วง จึงทำให้ผู้ลักรอบขนไม้เถื่อนต้องเร่งขนย้ายไม้ในช่วงนี้ </p></body>
</news>
