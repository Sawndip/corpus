<teiHeader>
<fileDesc>
<titleStmt>
  <title>โจรซ่าควงปืนปล้นรถบรรทุกถ่านหิน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-06 08:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198288&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>โจรซ่าควงปืนปล้นรถบรรทุกถ่านหิน</headline>
<lead></lead>
<neck></neck>
<body><p>เมื่อเวลา 07.30 น. วันที่ 5 พ.ค. <persName><roleName>พ.ต.ท.</roleName><forename>สมจิตร</forename> <surname>เจริญสลุง</surname></persName> สารวัตรเวร สภ.ศรีประจันต์ จ.สุพรรณบุรี ได้รับแจ้งเกิดเหตุคนร้ายปล้นรถสิบล้อบรรทุกแร่ถ่านหินลิกไนต์ บริเวณริมถนนสายศรีประจันต์-สุพรรณบุรี หมู่ 8 ต.วังยาง  จึงนำกำลังเดินทางไปตรวจสอบ <persName><roleName>พ.ต.อ.</roleName><forename>นพดลภ์</forename> <surname>มณีใส</surname></persName> ผกก. <persName><roleName>พ.ต.ท.</roleName><forename>เชิดศักดิ์</forename> <surname>เฉลียวศิลป์</surname></persName> รอง ผกก.ป. <persName><roleName>พ.ต.ท.</roleName><forename>ชาติชาย</forename> <surname>นาคะสุวรรณ</surname></persName> รอง   ผกก.สส. และกำลังส่วนหนึ่ง พบ<persName><roleName>นาย</roleName><forename>ประยงค์</forename> <surname>ชะเอม</surname></persName> อายุ 55 ปี อยู่บ้านเลขที่ 30 หมู่ 1 ต.เทพนคร อ.เมือง จ.กำแพงเพชร คนขับรถบรรทุก 10 ล้อ ยืนรอให้การว่า ตนขับรถบรรทุกพ่วง 18 ล้อ อีซูซุ สีขาว ทะเบียน ตัวแม่ 82-1102 กำแพงเพชร ตัวพ่วง ทะเบียน 82-1103 กำแพงเพชร บรรทุกแร่ถ่านหินลิกไนต์ มาจาก จ.ลำพูน เพื่อนำไปส่งโรงงานกระดาษ ที่ จ.ราชบุรี เมื่อถึงจุดเกิดเหตุได้จอดรถไว้ข้างทางแล้วนอนหลับอยู่ในรถ</p>
<p><persName><roleName>นาย</roleName><forename>ประยงค์</forename></persName> ให้การอีกว่า กระทั่งเวลา 05.00 น. มีคนร้ายเป็นชาย 3 คน ใช้อาวุธปืนทุบกระจกประตูรถแล้วขึ้นมาบนรถเอาปืนจี้ศีรษะบังคับให้นอนคว่ำหน้าห้ามไม่ให้ต่อสู้ขัดขืน และคนร้ายได้ใช้เชือกมัดมือ มัดเท้า ใช้ผ้าเช็ดตัวผูกปิดตา ก่อนจะขับรถบรรทุกพาตนมาทิ้งไว้ข้างทาง โดยคนร้ายได้ถอดลูกพ่วง ทิ้งไว้ใต้สะพาน เลี่ยงเมือง ห่างจุดเกิดเหตุ 500 เมตร ก่อนจะพากันหลบหนีไป</p>
<p>หลังเกิดเหตุเจ้าหน้าที่ได้วิทยุสกัดจับแต่ไร้วี่แวว ส่วนคนร้ายที่ก่อเหตุคาดว่าเป็นแก๊งโจรกรรมรถยนต์รายใหญ่ทำเป็นขบวนการ อย่างไรก็ตามเจ้าหน้าที่ได้ประสานไปยังพื้นที่ใกล้เคียงเพื่อช่วยสกัดจับ ซึ่งก็ยังไม่มีวี่แวว ก่อนหน้านี้เมื่อวันที่ 31 มี.ค. ที่ผ่านมาได้เกิดเหตุคนร้ายปล้นรถบรรทุก บริเวณใกล้เคียงกันและลักษณะคล้ายกันแต่ก็ยังไม่สามารถติดตามจับคนร้ายมาดำเนินคดีได้ คาดว่าคนร้ายที่ก่อเหตุอาจจะเป็นแก๊งเดียวกันหรือคนเดียวกัน ซึ่งจะได้สืบสวนหาเบาะแสเพื่อติดตามตัวมาดำเนินคดีต่อไป.</p></body>
</news>
