<teiHeader>
<fileDesc>
<titleStmt>
  <title>จับโจ๋ค้ายารับค่าจ้างหมื่นเดียว อ้างหาเงินรักษาพ่อป่วย!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 12:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051049  </bibl>
</sourceDesc>
</fileDesc>
</teiHeader>
<news>
<headline>จับโจ๋ค้ายารับค่าจ้างหมื่นเดียว อ้างหาเงินรักษาพ่อป่วย!</headline>
<lead>ตำรวจหัวหมากจับหนุ่มค้ายาบ้าแลกค่าจ้างหมื่นบาท ยึดของกลาง 40,000 เม็ด โอดครวญเพิ่งทำครั้งแรกรับยามาอีกทอดหนึ่งจากซอยรามคำแหง 53 อ้างต้องการหาเงินรักษาพ่อป่วยวัณโรค</lead>
<neck></neck>
<body><p> วันนี้ (7 พ.ค.) เมื่อเวลา 09.00 น.ที่ สน.หัวหมาก พ.ต.อ.วัฒนา ยี่จีน ผกก.สน.หัวหมาก <persName><roleName>พ.ต.ท.</roleName><forename>รังสรรค์</forename> <surname>ยิ่งยงดำรงสกุล</surname></persName> รองผกก.ปป.สน.หัวหมาก <persName><roleName>พ.ต.ท.</roleName><forename>สืบศักดิ์</forename> <surname>ยุทธภัณฑ์ศิริกุล</surname></persName> สว.สป. <persName><roleName>พ.ต.ท.</roleName><forename>สุจินต์</forename> <surname>สมศรี</surname></persName> สวป. ร่วมกันแถลงข่าวจับกุม <persName><roleName>นาย</roleName><forename>อำนาจ</forename> <surname>ตะพานทอง</surname></persName> อายุ 25 ปี อยู่บ้านเลขที่ 30 หมู่ 3 ต.เขาแหลม อ.ชัยบาดาล จ.ลพบุรี พร้อมของกลางยาบ้าจำนวน 40,000 เม็ด กระเป๋าผ้ายี่ห้อ LAND DOG สีน้ำเงิน-ดำ 1 ใบ โทรศัพท์มือถือ 1 เครื่อง</p>
<p><persName><roleName>พ.ต.อ.</roleName><forename>วัฒนา</forename></persName> กล่าวว่า การจับกุมครั้งนี้สืบเนื่องจากเจ้าหน้าที่สายตรวจ สน.หัวหมาก ได้ออกตรวจพื้นที่มาจนถึงบริเวณท้ายซอยรามคำแหง 46 แขวงหัวหมาก เขตบางกะปิ ก็พบ<persName><roleName>นาย</roleName><forename>อำนาจ</forename></persName> เดินถือกระเป๋าใบดังกล่าวผ่านมาด้วยท่าทางมีพิรุธจึงแสดงตัวขอตรวจค้น พบยาบ้าจำนวน 40,000 เม็ดซุกซ่อนอยู่ในกระเป๋าใบดังกล่าวจึงยึดไว้เป็นของกลาง จากนั้นเจ้าหน้าที่ได้ควบคุมตัวไปตรวจค้นที่ห้องพักเลขที่ 517 อาคารสุดนรีแมนชั่น ซอยรามคำแหง 50 ก็พบยาบ้าซุกซ่อนอยู่บนชั้นวางของในห้องดังกล่าว จึงยึดไว้พร้อมควบคุมตัวมาสอบปากคำ</p>
<p>จากการสอบสวน<persName><roleName>นาย</roleName><forename>อำนาจ</forename></persName>ให้การรับสารภาพว่า ยาบ้าทั้งหมดเป็นของ<persName><roleName>นาย</roleName><addName>เอ</addName></persName>ไม่ทราบชื่อและนามสกุลจริง ที่ตนเพิ่งไปรับยามาจากซอยรามคำแหง 53 โดย<persName><roleName>นาย</roleName><addName>เอ</addName></persName>จ้างตนให้ขนไปส่งลูกค้า ต่ออีกทอดหนึ่ง พร้อมให้ค่าจ้าง 10,000 บาท โดยตนเพิ่งจะทำเป็นครั้งแรก ส่วนที่ตัดสินใจทำก็เพราะต้องการหาเงินไปรักษาพ่อที่ป่วยเป็นวัณโรค</p>
<p>เบื้องต้นเจ้าหน้าที่แจ้งข้อหามียาเสพติดให้โทษประเภทที่ 1 (ยาบ้า) ไว้ในความครอบครองเพื่อจำหน่ายโดยผิดกฎหมาย พร้อมทั้งจะสืบสวนขยายผลจับกุม<persName><roleName>นาย</roleName><addName>เอ</addName></persName> เจ้าของยาบ้ามาดำเนินคดีต่อไป</p></body>
</news>
