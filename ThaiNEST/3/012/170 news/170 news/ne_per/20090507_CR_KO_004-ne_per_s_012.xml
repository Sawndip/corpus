<teiHeader>
<fileDesc>
<titleStmt>
  <title>แจ้งจับผัวลูก"ปิยะ"สวมชื่อทำประกันชีวิต7ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/12123/%e0%b9%81%e0%b8%88%e0%b9%89%e0%b8%87%e0%b8%88%e0%b8%b1%e0%b8%9a%e0%b8%9c%e0%b8%b1%e0%b8%a7%e0%b8%a5%e0%b8%b9%e0%b8%81%e0%b8%9b%e0%b8%b4%e0%b8%a2%e0%b8%b0%e0%b8%aa%e0%b8%a7%e0%b8%a1%e0%b8%8a%e0%b8%b7%e0%b9%88%e0%b8%ad%e0%b8%97%e0%b8%b3%e0%b8%9b%e0%b8%a3%e0%b8%b0%e0%b8%81%e0%b8%b1%e0%b8%99%e0%b8%8a%e0%b8%b5%e0%b8%a7%e0%b8%b4%e0%b8%957%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แจ้งจับผัวลูก"<persName><forename>ปิยะ</forename></persName>"สวมชื่อทำประกันชีวิต7ล้าน</headline>
<lead>ธ.ไทยพาณิชย์โร่แจ้งจับผัวลูกสาว "<persName><forename>ปิยะ</forename></persName>" เพิ่มอีก หลังพบแอบสวมชื่อคนอื่นอีก 2 ราย ทำประกันชีวิตค่ากว่า 7 ล้านบาท แถมนำกรมธรรม์ไปกู้ซื้อบ้าน ตร.เต้นเตรียมขยายเส้นทางการเงินเพิ่ม</lead>
<neck></neck>
<body><p>เมื่อเวลา 14.00 น. วันที่ 7 พฤษภาคม <persName><roleName>นาย</roleName><forename>วินัย</forename> <surname>จีรวงศ์สุนทร</surname></persName> นิติกร บริษัทไทยพาณิชย์นิวยอร์กไลฟ์ จำกัด เข้าพบ <persName><roleName>พ.ต.อ.</roleName><forename>กิตติศักดิ์</forename> <surname>สุขวัฒน์ธนกุล</surname></persName> ผกก.5 บก.ป.และ<persName><roleName>พ.ต.ท.</roleName><forename>ธรรมวัฒน์</forename> <surname>หิรัญยเลขา</surname></persName> รอง ผกก.5 บก.ป. เพื่อแจ้งความดำเนินคดี<persName><roleName>นาย</roleName><forename>ชาญชัย</forename> <surname>ชิ้นศิริ</surname></persName> สามี<persName><roleName>นาง</roleName><forename>กันต์กนิษฐ์</forename> <surname>ชิ้นศิริ</surname></persName> หรือ <persName><surname>อังกินันทน์</surname></persName> สองผู้ต้องหาร่วมกันจัดฉากการตายในเหตุพิบัติภัยสึนามิให้<persName><roleName>นาง</roleName><forename>กันต์กนิษฐ์</forename></persName> เพื่อหนีหนี้สินกว่า 8,000 ล้านบาท หลังบริษัทไทยพาณิชย์นิวยอร์กไลฟ์ จำกัด ซึ่งเป็นบริษัทในเครือธนาคารไทยพาณิชย์ ตรวจสอบพบว่า<persName><roleName>นาย</roleName><forename>ชาญชัย</forename></persName>ได้ใช้ชื่อบุคคลอื่นมาทำกรมธรรม์ประกันชีวิต มูลค่ากว่า 7 ล้านบาท ในข้อหาฉ้อโกงโดยหลอกว่าเป็นบุคคลอื่น และปลอมและใช้เอกสารปลอม</p>
<p><persName><roleName>พ.ต.อ.</roleName><forename>กิตติศักดิ์</forename></persName> กล่าวว่า หลังจับกุมผู้ต้องหาทั้งสองแล้ว ชุดสืบสวน กก.5 บก.ป. ได้สอบสวนขยายผลในหลายประเด็น ทั้งเรื่องการสวมบัตรประชาชนในชื่อผู้อื่น การทำธุรกรรมทางการเงิน เป็นต้น โดยเฉพาะกรณีที่ใช้ชื่อบุคคลอื่นไปสร้างความเสียหายให้แก่ธุรกิจการเงินนั้น ล่าสุดได้มี บริษัท ไทยพาณิชย์นิวยอร์กไลฟ์ จำกัด ตรวจสอบข้อมูลลูกค้าพบว่า <persName><roleName>นาย</roleName><forename>ชาญชัย</forename></persName>ได้ทำกรมธรรม์ประกันชีวิตในชื่อของ<persName><roleName>นาย</roleName><forename>วิลาศ</forename> <surname>แซ่ล้อ</surname></persName> ในวงเงินเอาประกันจำนวน 7 ล้านบาท และในชื่อ<persName><roleName>นาย</roleName><forename>พงศวิทย์</forename> <surname>ศรีวิทยพงศ์</surname></persName> จำนวน 1.5 แสนบาท แต่ทั้งสองชื่อยังไม่มีการเรียกรับสินไหมทดแทนแต่อย่างใด</p>
<p> <persName><roleName>พ.ต.อ.</roleName><forename>กิตติศักดิ์</forename></persName> กล่าวต่อว่า จากการสอบสวนทราบว่า <persName><roleName>นาย</roleName><forename>ชาญชัย</forename></persName>ได้ทำประกันชีวิตกับบริษัท ไทยพาณิชย์นิวยอร์กไลฟ์ฯ โดยใช้ชื่อ<persName><roleName>นาย</roleName><forename>วิลาศ</forename></persName> เมื่อวันที่ 5 กุมภาพันธ์ 2548 และใช้ชื่อ<persName><roleName>นาย</roleName><forename>พงศวิทย์</forename></persName> เมื่อวันที่ 31 ตุลาคม 2548 โดยอ้างชื่อผู้รับผลประโยชน์เป็นพี่สาว ชื่อ <persName><roleName>น.ส.</roleName><forename>วัลลา</forename> <surname>แซ่ล้อ</surname></persName> ซึ่งจะต้องตรวจสอบต่อไปว่า <persName><roleName>น.ส.</roleName><forename>วัลลา</forename></persName>นั้นมีตัวตนจริงหรือไม่ นอกจากนี้ ยังพบว่ากรมธรรม์ดังกล่าวถูกนำไปใช้กู้เงินซื้อบ้านกับธนาคารไทยพาณิชย์ ซึ่งเป็นบริษัทแม่ของบริษัท ไทยพาณิชย์นิวยอร์กไลฟ์ฯ ความเสียหายเชื่อว่าน่าจะมีการผูกโยงกับการทำธุรกรรมอื่นๆ อีกหลายกรณี ขณะนี้อยู่ระหว่างสืบสวนติดตามเส้นทางการเงินและการทำธุรกรรมต่างๆ ซึ่งต้องขอเวลาตรวจสอบอีกระยะหนึ่ง</p>
<p>ผกก. 5 บก.ป. กล่าวด้วยว่า ส่วนการสืบสวนสอบสวนเพื่อขยายผลในคดีของ<persName><roleName>นาง</roleName><forename>กันต์กนิษฐ์</forename></persName>และ<persName><roleName>นาย</roleName><forename>ชาญชัย</forename></persName>ในส่วนอื่นๆ นั้น มีความคืบหน้าไปมากแล้ว โดยพบผู้ร่วมกระทำความผิดที่อยู่ระหว่างสืบหาข้อมูลว่าเป็นบุคคลที่มีตัวตนหรือไม่ รวมทั้งเจ้าหน้าที่รัฐอีกหลายฝ่ายที่ช่วยเหลือผู้ต้องหาในการกระทำความผิด หากพยานหลักฐานเชื่อมโยงไปถึงพนักงานสอบสวนก็จะออกหมายเรียก เพื่อเชิญตัวมาสอบปากคำต่อไป</p></body>
</news>
