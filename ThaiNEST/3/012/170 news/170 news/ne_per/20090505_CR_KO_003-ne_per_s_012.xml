<teiHeader>
<fileDesc>
<titleStmt>
  <title>ผู้ต้องสงสัยพันปล้นทองมอบตัวเหตุบัตรปชช.ตกในรถ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090505/11737/%e0%b8%9c%e0%b8%b9%e0%b9%89%e0%b8%95%e0%b9%89%e0%b8%ad%e0%b8%87%e0%b8%aa%e0%b8%87%e0%b8%aa%e0%b8%b1%e0%b8%a2%e0%b8%9e%e0%b8%b1%e0%b8%99%e0%b8%9b%e0%b8%a5%e0%b9%89%e0%b8%99%e0%b8%97%e0%b8%ad%e0%b8%87%e0%b8%a1%e0%b8%ad%e0%b8%9a%e0%b8%95%e0%b8%b1%e0%b8%a7%e0%b9%80%e0%b8%ab%e0%b8%95%e0%b8%b8%e0%b8%9a%e0%b8%b1%e0%b8%95%e0%b8%a3%e0%b8%9b%e0%b8%8a%e0%b8%8a.%e0%b8%95%e0%b8%81%e0%b9%83%e0%b8%99%e0%b8%a3%e0%b8%96.html  </bibl>
</sourceDesc>
</fileDesc>
</teiHeader>
<news>
<headline>ผู้ต้องสงสัยพันปล้นทองมอบตัวเหตุบัตรปชช.ตกในรถ</headline>
<lead>ผู้ต้องสงสัยคดีปล้นร้านทองที่พัทยา 300 บาท ดอดเข้าพบรองนายกเมืองพัทยา แสดงความบริสุทธิ์หลังตำรวจพบบัตรประชาชนตกอยู่ในรถเก๋งวิออสคันก่อเหตุ อ้างไม่เกี่ยวข้องระบุบัตรประชาชนใช้เป็นหลักฐานในการเช่ารถเท่านั้น ล่าสุดตำรวจรวบคนร้ายร่วมก่อเหตุได้ล้ว 2 ราย</lead>
<neck></neck>
<body><p><persName><roleName>พล.ต.ต.</roleName><forename>ปราโมช</forename> <surname>ปทุมวงศ์</surname></persName> รอง ผบช. ภ.2 เปิดเผยว่า ได้รับการประสานจาก <persName><roleName>นาย</roleName><forename>รณกิจ</forename> <surname>เอกะสิงห์</surname></persName> รองนายกเมืองพัทยาแจ้งว่าได้รับการติดต่อจากศูนย์คอลเซอร์เตอร์ของเมืองพัทยาระบุว่า  <persName><roleName>นาย</roleName><forename>พิมาย</forename> <surname>สุขสวัสดิ์</surname></persName> อายุ 29 ปี อยู่บ้านเลขที่ 157/27 ม.9 ต.หนองปรือ อ.บางละมุง จ.ชลบุรี ต้องการเดินทางมาแสดงตัวกับตำรวจ โดยขอให้รองนายกเมืองพัทยาเป็นพยานในการแสดงตัว</p>
<p>"นายพิมาย ระบุถึงสาเหตุที่ต้องแสดงตัวเนื่องจากเมื่อวานนี้(4พ.ค.)ตำรวจได้ไปติดตามตัวที่บ้านและกล่าวหาว่า อาจจะมีส่วนรู้เห็นในการก่อเหตุปล้นร้านทอง  300 บาท  ซึ่งหลังจากนั้นจึงได้พูดคุยกับทางญาติและติดต่อมาทางคอลเซ็นเตอร์ของเมืองพัทยา เพื่อขอให้ทางเมืองพัทยาและสื่อมวลชนรวมเป็นพยานในการแสดงตัว เนื่องจากกลัวจะเกิดอันตรายที่เกิดขึ้น โดยตำรวจแจ้งว่าบัตรประชนตกอยู่ในรถวีออส คันก่อเหตุปล้นร้านทอง ซึ่งบัตรประชาชนดังกล่าวได้เอาไปใช้เช่ารถเมื่อวันที่ 21 เมษายนที่ผ่านมาและไม่ได้ไปเอาคืน นอกจากนี้แล้วที่คนร้ายนำรถไปจอดทิ้งไว้ก็ติดกับที่ดินของบ้านแม่ตนอีก"  <persName><roleName>พล.ต.ต.</roleName><forename>ปราโมช</forename></persName> กล่าวละว่า</p>
<p>สำหรับ<persName><roleName>นาย</roleName><forename>พิมาย</forename></persName>ที่ตำรวจพบบัตรประชาชนตกอยู่ในรถคันก่อเหตุนั้น  จึงต้องตามหาตัวมาสอบสวนว่ามีส่วนรู้เห็นกับการปล้นร้านทองหรือไม่ ซึ่งก็ขอเวลานำตัว<persName><roleName>นาย</roleName><forename>พิมาย</forename></persName>ไปสอบสวนก่อน และก็เป็นเรื่องดีที่<persName><roleName>นาย</roleName><forename>พิมาย</forename></persName>มาแสดงความบริสุทธิ์กับตำรวจ</p>
<p>ล่าสุดตำรวจรวบคนร้ายร่วมก่อเหตุได้ล้ว 2 ราย</p>
<p>ด้าน <persName><roleName>พ.ต.ท.</roleName><forename>ชนพัฒน์</forename> <surname>นวลักษณ์</surname></persName> รอง ผกก.สส. กล่าวว่า จากการสอบปากคำ<persName><roleName>นาย</roleName><forename>พิมาย</forename></persName>ไม่พบว่ามีส่วนเกี่ยวข้องแต่อย่างใด จึงได้ลงบันทึกปากคำไว้เป็นหลักฐานก่อนปล่อยตัวไป อย่างไรก็ตามความคืบหน้าของการติดตามตัวคนร้ายวันนี้ ผู้บังคับบัญชาระดับสูงให้เปิดเผยได้เพียงว่าได้มีคนร้ายเดินทางเข้ามอบตัวต่อตำรวจแล้วและกำลังอยู่ระหว่างสอบปากคาแต่ยังไม่สามารถเปิดเผยต่อผู้สื่อข่าวได้ ต้องให้ผู้บังคับบัญชาระดับสูงทำการแถลงข่าวความคืบหน้าให้ทราบอีกครั้งในวันนี้</p>
<p>อย่างไรก็ตาม ผู้สื่อข่าวรายงานว่า ล่าสุดตำรวจสามารถจับกุมตัว<persName><roleName>นาย</roleName><forename>สุรชาติ</forename> <surname>ยอดทอง</surname></persName> และ<persName><roleName>นาย</roleName><forename>กลม</forename> <surname>แสงเพิ่ม</surname></persName> ซึ่งตำรวจออกหมายจับไว้ก่อนหน้านี้ได้แล้วที่กรุงเทพฯ ขณะนี้กำลังนำตัวมาสอบสวนที่ จ.ชลบุรี</p></body>
</news>
