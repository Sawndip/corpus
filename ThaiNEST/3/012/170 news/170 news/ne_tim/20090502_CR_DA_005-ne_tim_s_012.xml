<teiHeader>
<fileDesc>
<titleStmt>
  <title>ฝากขังหนุ่มแบงก์ยักยอกธอส.400ล้าน-ค้านประกัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-02 11:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197936&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ฝากขังหนุ่มแบงก์ยักยอกธอส.400ล้าน-ค้านประกัน</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้(2 พ.ค.) พนักงานสอบสวน กองบังคับการกองปราบปราม ได้ควบคุมตัว นายสมเกียรติ ปัญญาวรคุณเดช อายุ 33 ปี ผู้ต้องหาคดียักยอกทรัพย์ธนาคารอาคารสงเคราะห์ (ธอส.) มูลค่ากว่า 400 ล้านบาท ไปฝากขังที่ศาลอาญารัชดาผลัดแรกในระยะเวลา 12 วัน โดยพนักงานสอบสวนได้คัดค้านการประกันตัว เนื่องจากการสอบสวนยังไม่แล้วเสร็จ จะต้องดำเนินการสอบพยานอีก 8 ราย ประกอบกับเจ้าหน้าที่ตำรวจและพนักงานสอบสวนยังไม่สามารถหาเงินที่ผู้ต้องหารายดังกล่าวยักยอกจากธอส. อีกจำนวน 300 ล้านบาทได้พบ</p>
<p>สำหรับผลการสอบสวนเบื้องต้น ผู้ต้องหาให้การรับสารภาพว่า นำเงินของธอส.ไปใช้หนี้พนันบอล ซื้อทาวน์โฮม โครงการหรู ระดับไฮเอ็น รวมมูลค่าพร้อมตกแต่งกว่า 40 ล้านบาท  ซื้อรถยนต์บีเอ็มดับเบิ้ลยู ซี่รี่ 3 และ ซีรี่ 5 อย่างละคัน รวมมูลค่าเกือบ 10 ล้านบาท นอกจากนี้ยังมีแคชเชียร์เช็คผ่านบัญชีมูลค่ากว่า 300 ล้านบาท และซื้อเครื่องประดับ เครื่องใช้ต่างๆ กว่า 10 ล้านบาท.</p></body>
</news>
