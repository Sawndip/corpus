<teiHeader>
<fileDesc>
<titleStmt>
  <title>ปดส.รวบเดนคุกหื่นขยี้เด็ก 14 จับสักชื่อ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-30 07:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197740&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ปดส.รวบเดนคุกหื่นขยี้เด็ก 14 จับสักชื่อ</headline>
<lead>ปดส.รวบเดนคุกข่มขืนเด็ก 14 ปี สุดชั่วจับเหยื่อสักชื่อ-นามสกุล ตัวเองไว้บนหน้าอกผู้เสียหายแสดงความเป็นเจ้าของตัวเบ้อเร่อจนผู้หญิงทนไม่ไหวให้แม่แจ้ง “ปวีณา” ช่วย เผยก่อนเจอตราบาปมารดาพาลูกไปฝากให้ทำงานร้านโอเกะบ้านฝ่ายชาย หนุ่มหื่นเพิ่งออกจากคุก เห็นเหยื่อเลยบังคับเผด็จศึก อ้างหน้าตาเฉย ไม่ได้บังคับผู้หญิงหลายคนก็มีรอยสักนี้ ใครตกเป็นเมียหรือร่วมหลับนอนด้วยก็จะสักให้ทุกคน ตร. หิ้วตัวส่งเข้าคุกอีกรอบ “เจ๊ปิ๊ก” ประสาน “ยันฮี” ช่วยลบรอยสักให้เด็ก</lead>
<neck></neck>
<body><p>ที่กองบังคับการปราบปรามการกระทำผิดต่อเด็ก เยาวชน และสตรี วันที่ 29 เม.ย. พ.ต.อ.สุวิชญ์พล อิ่มใจรัชต์ รอง ผบก.ปดส. พ.ต.อ.วรพงษ์ ทองไพบูลย์ ผกก.2 บก.ปดส. และนางปวีณา หงสกุล ประธานมูลนิธิปวีณา หงสกุล เพื่อเด็กและสตรี ร่วมกันแถลงข่าวจับกุมนายจีรศักดิ์ เกษอาภรณ์ หรือ “เสหนึ่ง” อายุ 22 ปี ผู้ต้องหาตามหมายจับศาลอาญา ข้อหากระทำชำเราเด็กอายุไม่เกิน 15 ปี ทำร้ายร่างกายและข่มขืนใจผู้อื่นให้กระทำการโดยกลัวว่าจะเกิดอันตรายต่อร่างกาย  พร้อมของกลางเข็มสักพร้อมด้าม 1 อัน บ้องกัญชา กระดาษฟอยล์สำหรับเสพยาบ้า 4 แผ่น ได้ที่บ้านเลขที่ 210 หมู่ 2 ต.เทพารักษ์ อ.เมือง จ.สมุทรปราการ  </p>
<p>พ.ต.อ.สุวิชญ์พล เปิดเผยว่า เมื่อวันที่ 28 เม.ย.ที่ผ่านมานางปวีณาได้พา นางตุ๊ก (นามสมมุติ) พร้อมลูกสาวคือ ด.ญ.อุ้ม (นามสมมุติ) อายุ 14 ปี เข้าแจ้งความ เนื่องจาก ด.ญ.อุ้มถูกนายจีรศักดิ์ ข่มขืนกระทำชำเราหลายครั้ง จากการสอบสวนทราบว่าเมื่อช่วงต้นเดือน ต.ค. 51 นางตุ๊กได้ฝากลูกสาวให้ไปอยู่กับแม่นายจีรศักดิ์ซึ่งเปิดกิจการคาราโอเกะแห่งหนึ่งใน อ.เมืองสมุทร ปราการ โดยให้ไปช่วยทำงานบ้านเล็ก ๆ น้อย ๆ  กระทั่งวันที่ 12 พ.ย. 51 นายจีรศักดิ์พ้นโทษ  คดีรับของโจรออกมาจากเรือนจำกลับมาอยู่ที่บ้าน วันเกิดเหตุผู้ต้องหาเรียกผู้เสียหายให้ขึ้นไปหาบนห้อง ก่อนบังคับให้กินยาเม็ดสีเหลืองกว่า 20 เม็ด โดยอ้างว่าเป็นยาแก้ไอ หลังจากกินยาเสร็จเด็กมีอาการเมา รู้สึกเบลอ อ่อนเพลียไม่มีเรี่ยวแรง</p>
<p>รอง ผบก.ปดส.กล่าวต่อว่า จากนั้นนายจีรศักดิ์จึงใช้กำลังบังคับข่มขืนจนสำเร็จความใคร่ พร้อมข่มขู่ห้ามนำเรื่องไปบอกใคร หากคิดหนีจะตามไปทำร้าย ทำให้ผู้เสียหายกลัว โดยยอมให้นายจีรศักดิ์ข่มขืนอีกหลายครั้งเป็นเวลากว่า 5 เดือน จนเมื่อเดือน มี.ค. 52 หลังลงมือข่มขืนเสร็จ ผู้ต้องหายังใช้เข็มสักที่บริเวณไหปลาร้าเหนือหน้าอกของเด็กเป็นตัวหนังสือสีดำเป็นแถวยาว มีข้อความว่า “เสหนึ่ง จีรศักดิ์ เกษ อาภรณ์”  ทำให้เหยื่อทนไม่ไหว ต้องหนีกลับมาหาแม่ ก่อนพากันเข้าแจ้งความดังกล่าว</p>
<p>จากการสอบสวนนายจีรศักดิ์ให้การรับสารภาพว่า เคยถูกจำคุกเป็นเวลา 2 ปี 8 เดือน จึงเรียนรู้วิธีสักมาจากในคุก วันเกิดเหตุได้ให้ ด.ญ.อุ้ม ลองกินยาแก้ไอจนมีอาการมึนเมาก่อนจะมีความสัมพันธ์กัน และทำเช่นนี้อีกหลายครั้ง ส่วนเรื่องรอยสักเด็กยินยอมให้สักเอง ไม่ได้บังคับแต่อย่างใด ส่วนตัวแล้วเมื่อใครตกเป็นภรรยาหรือร่วมหลับนอนด้วยก็จะสักให้ทุกคน ซึ่งก็มีผู้หญิงหลายคนมีรอยสักนี้ เบื้องต้นเจ้าหน้าที่คุมตัวส่งพนักงานสอบสวนดำเนินคดี ส่วนผู้เสียหายนางปวีณาจะพาไปฟื้นฟูสภาพจิตใจที่มูลนิธิฯ พร้อมประสาน รพ.ยันฮี ขอให้ช่วยลบรอยสักต่อไป.
</p></body>
</news>
