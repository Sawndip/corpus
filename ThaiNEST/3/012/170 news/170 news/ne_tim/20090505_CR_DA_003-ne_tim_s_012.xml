<teiHeader>
<fileDesc>
<titleStmt>
  <title>สิบล้อซิ่งเสยรถตู้ดับ3ศพเจ็บเพียบ!  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-05 09:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198170&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สิบล้อซิ่งเสยรถตู้ดับ3ศพเจ็บเพียบ!</headline>
<lead></lead>
<neck></neck>
<body><p>เมื่อเวลา <time when="05:30:00">05.30 น.</time> วันที่ 4 พ.ค. ร.ต.ท.เดชชา รันตภักดี ร้อยเวร สภ.วังน้อย อ.วังน้อย จ.พระนครศรีอยุธยา ได้รับแจ้งว่ามีอุบัติเหตุรถบรรทุกสิบล้อชนรถตู้ บริเวณถนนพหลโยธินหลัก กม.73-74 ต.ทับทึก ไปตรวจสอบพร้อมด้วยเจ้าหน้าที่อาสาสมัครป่อเต็กตึ๊ง ที่เกิดเหตุพบรถตู้โตโยต้า สีบรอนซ์ ทะเบียน 1045 ร้อยเอ็ด สภาพด้านขวาพังยับ ใกล้กันพบถนนบรรทุกสิบล้อ ทะเบียน 80-5942 มหาสารคาม สภาพพลิกคว่ำตกร่องกลางถนน ใต้ล้อรถสิบล้อพบศพนางอังคณา พวงพิรา อายุ 31 ปี ด.ญ. แพ็ต พวงพิรา อายุ 1 ขวบ 7 เดือน ลูกของนางอังคณา และ นางกลอง เย็นเกษม อายุ 61 ปี ถูกล้อรถบรรทุกทับสยอง</p>
<p>นอกจากนั้นยังมีผู้บาดเจ็บอีกจำนวน 10 ราย เจ้าหน้าที่ได้นำตัวทั้งหมดส่ง รพ.วังน้อย สอบสวน นายอำพร มันทะรา อายุ 56 ปี คนขับรถตู้ให้การว่า ก่อนเกิดเหตุตนเองได้ขับรถตู้รับจ้างมาจาก จ.ร้อยเอ็ด เพื่อเดินทางมุ่งหน้าเข้ากรุงเทพฯ มาถึงที่เกิดเหตุรถเกิดยางแตก ตนจึงได้จอดรถชิดไหล่ทางเพื่อเดินข้ามถนนมาขอความช่วยเหลือจากเจ้าหน้าที่ตำรวจ ระหว่างนั้นรถสิบล้อคันดังกล่าวที่วิ่งมาด้วยความเร็วสูงพุ่งชนจนมีผู้บาดเจ็บและเสียชีวิต ส่วนคนขับรถสิบล้อได้อาศัยความมืดหลบหนีไป ซึ่งเจ้าหน้าที่จะได้ติดตามคนขับรถสิบล้อรายนี้มาดำเนินคดีต่อไป.</p></body>
</news>
