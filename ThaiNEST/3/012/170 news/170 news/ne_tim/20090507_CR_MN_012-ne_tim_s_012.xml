<teiHeader>
<fileDesc>
<titleStmt>
  <title>ศาลรับฟ้อง �เพชรน้ำหนึ่ง� ตกฟุตปาธพิการ เรียก กทม.5 ล้าน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 15:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051178  </bibl>
</sourceDesc>
</fileDesc>
</teiHeader>
<news>
<headline>ศาลรับฟ้อง �เพชรน้ำหนึ่ง� ตกฟุตปาธพิการ เรียก กทม.5 ล้าน!</headline>
<lead>ศาลรับฟ้องคดี �เพชรน้ำหนึ่ง� นักเขียนรางวัลดีเด่น ปี 46 เดินตกริมฟุตปาธ ข้อเท้าซ้ายแตก-กลายเป็นคนพิการ เรียกค่าเสียหาย กทม.วิศวกร-บริษัทผู้รับเหมา 5 ล้านบาท นัดพร้อมคู่ความ 29 มิ.ย.ขณะที่พ่อ บอกหลังเกิดเหตุลุกสาวไม่ได้เขียนงานเก็บตัว เคยเป็นคนร่าเริง ชอบออกกำลังกาย ก็อยู่แต่ภายในบ้าน มีเพียงห้องนอน-บริเวณหน้าหิ้งพระเป็นเพื่อน</lead>
<neck></neck>
<body><p>วันนี้ (7 พ.ค.) ที่ศาลจังหวัดตลิ่งชัน เวลา <time when="09:30:00">09.30 น.</time>ศาลนัดฟังคำสั่งคดีหมายเลขดำที่ 3768/2551 ที่ น.ส.วดี หรือ น้องน้ำ เบญจปัญญาวงศ์ นักศึกษาชั้นปีที่ 4 คณะนิติศาสตร์ มหาวิทยาลัยกรุงเทพธนบุรี นักเขียนรางวัลเยาวชนดีเด่นเรนโบว์ อวอร์ด เมื่อปี 2546 นามปากกา �เพชรน้ำหนึ่ง� และ �วดี� บุตรสาว นางเพชรลดา เฟื่องอักษร นักเขียนอิสระ เป็นโจทก์ ยื่นฟ้อง กรุงเทพมหานคร, นายประคอง มณีฉาย วิศวกร และ บริษัท บี.ซี.ดี.ซี.จำกัด ผู้รับเหมาก่อสร้าง เป็นจำเลยที่ 1-3 ในคดีแพ่งเรื่องละเมิดเรียกค่าเสียหาย 5 ล้านบาท กรณีเมื่อวันที่ 10 ต.ค.2550 เวลา <time when="19:00:00">19.00 น.</time>น.ส.วดี ได้รับบาดเจ็บจากการเดินตกริมฟุตปาธ ถนนทวีวัฒนา-กาญจนาภิเษก ทำให้กระดูกข้อเท้าซ้ายแตกและต้องกลายเป็นผู้พิการ</p>
<p> โดยวันนี้ น.ส.วดี เดินทางไปฟังคำสั่งพร้อม นายเริงศักดิ์ กำธร บิดา และ นางเฟื่องลดา มารดา พร้อมด้วยทนายความ ซึ่งศาลมีคำสั่งประทับรับฟ้องและอนุญาตให้ยกเว้นค่าธรรมเนียมศาลกับโจทก์ในการยื่นฟ้องคดีแพ่ง</p>
<p> ทั้งนี้ ศาลได้นัดพร้อมคู่ความเพื่อกำหนดวันสืบพยานต่อไปในวันที่ 29 มิ.ย.นี้ เวลา <time when="09:00:00">09.00 น.</time></p>
<p> ขณะที่ นางพัชรินทร์ พิณกุล ทนายความโจทก์ กล่าวว่า เดิมทีคดีนี้ผู้ปกครอง น.ส.วดี ขอให้ยื่นฟ้องเรียกค่าเสียหาย 27 ล้านบาท ซึ่งการยื่นฟ้องคดีแพ่งจะต้องวางค่าธรรมเนียมศาล แต่เมื่อผู้ปกครอง น.ส.วดี ไม่อาจชำระค่าธรรมเนียม และได้ยื่นคำร้องต่อศาลขออนุญาตฟ้องคดี โดยยกเว้นค่าธรรมเนียมแล้ว ก็จำเป็นต้องลดจำนวนเงินฟ้องลงมาเหลือตามความเหมาะสม และหลักฐานการพิสูจน์ในชั้นศาล ฝ่ายโจทก์จึงลดจำนวนเงินค่าเสียหายเหลือเพียง 5 ล้านบาท        </p>
<p>  ด้าน นายเริงศักดิ์ บิดา น.ส.วันดี กล่าวว่า หลังจากเกิดเหตุแพทย์ได้วินิจฉัยว่ากระดูกเท้าซ้ายหัก 2 ท่อน ต้องดามเหล็ก เวลาจะเดินต้องใช้ไม้เท้าค้ำยันช่วยพยุงตัว ซึ่งขณะนี้ตนได้ไปขอรับใบผู้พิการจากองค์กรผู้พิการ เพื่อให้บุตรสาวใช้สิทธิต่างๆ ในฐานะผู้พิการมาแล้ว</p>
<p>อย่างไรก็ดี ส่วนการเรียนของบุตรสาว ได้ศึกษากฎหมายปีสุดท้ายแล้ว แต่ด้านงานเขียนนั้น หลังจากเกิดเหตุบุตรสาวไม่ได้เขียนงานอีกเลย ซึ่งบุตรสาวเคยเป็นคนร่าเริง ชอบออกกำลังกาย เล่นเทนนิส ว่ายน้ำ แต่เมื่อประสบอุบัติเหตุจนเท้าซ้ายพิการ ก็อยู่แต่ภายในบ้าน ไม่ได้ไปงานรับเชิญเกี่ยวกับด้านหนังสืองานเขียนวรรณกรรม โดยโลกภายนอกของบุตรสาวมีเพียงห้องนอนและบริเวณหน้าหิ้งพระ และการยื่นฟ้องคดีนี้ หวังเป็นการต่อสู้เพื่อสิทธิสตรีผู้พิการ</p></body>
</news>
