<teiHeader>
<fileDesc>
<titleStmt>
  <title>ผู้ค้าพัฒนพงษ์แห้ว"อลงกรณ์"บินด่วนไปแอฟริกาใต้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/12152/%e0%b8%9c%e0%b8%b9%e0%b9%89%e0%b8%84%e0%b9%89%e0%b8%b2%e0%b8%9e%e0%b8%b1%e0%b8%92%e0%b8%99%e0%b8%9e%e0%b8%87%e0%b8%a9%e0%b9%8c%e0%b9%81%e0%b8%ab%e0%b9%89%e0%b8%a7%e0%b8%ad%e0%b8%a5%e0%b8%87%e0%b8%81%e0%b8%a3%e0%b8%93%e0%b9%8c%e0%b8%9a%e0%b8%b4%e0%b8%99%e0%b8%94%e0%b9%88%e0%b8%a7%e0%b8%99%e0%b9%84%e0%b8%9b%e0%b9%81%e0%b8%ad%e0%b8%9f%e0%b8%a3%e0%b8%b4%e0%b8%81%e0%b8%b2%e0%b9%83%e0%b8%95%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>ผู้ค้าพัฒนพงษ์แห้ว"อลงกรณ์"บินด่วนไปแอฟริกาใต้</headline>
<lead>กลุ่มผู้ค้าพัฒนพงศ์บุกยื่นข้อเรียกร้องหน้าพรรคประชาธิปัตย์ขอความเป็นธรรมกับ "อลงกรณ์" เหตุเจ้าหน้าที่บุกจับสินค้าละเมิดจนเกิดปะทะ จี้หาคนผิดมาลงโทษ ขณะเจ้าตัวบินด่วนไปร่วมพิธีสาบานตนประธานาธิบดีแอฟริกาใต้ อย่างไรก็ตามนายกฯอภิสิทธิ์ได้รับรายงานเรื่องร้องเรียนของกลุ่มผู้ค้าแล้ว</lead>
<neck></neck>
<body><p>เมื่อเวลา <time when="21:00:00">21.00 น.</time> วันที่ 7 พฤษภาคม  กลุ่มผู้ค้าตลาดพัฒนพงษ์กว่า 100 คนรวมตัวกันบริเวณหน้าที่ทำการพรรคประชาธิปัตย์เพื่อกดดันเรียกร้องขอความเป็นธรรมกับนายอลงกรณ์ พลบุตร รมช.กระทรวงพาณิชย์ ผู้รับผิดชอบการปราบปรามสินค้าละเมิดลิขสิทธิ์ เนื่องจากเมื่อคืนวันที่ 6 พ.ค.ที่ผ่านมา เกิดเหตุการความรุนแรงเมื่อเจ้าหน้าที่ของกระทรวงพาณิชย์เข้าไปกวาดจับสินค้าในตลาดพัฒนพงศ์ จนเกิดการปะทะกับกลุ่มผู้ค้า โดยนายสุภาพ ชัยเสน ตัวแทนกลุ่มผู้ค้าพัฒนพงศ์ ได้เข้าไปเจรจากับเจ้าหน้าที่ของพรรคประชาธิปัตย์ และบอกว่าต้องการให้พรรคประชาธิปัตย์ในฐานะพรรครับบาลและมีรัฐมนตรีที่มีหน้าที่รับผิดชอบต่อเรื่องที่เกิดขึ้น ให้หาผู้รับผิดชอบเหตุการณ์ดังกล่าว ให้ลงโทษเจ้าหน้าที่ที่ใช้ความรุนแรงกับประชาชน เพื่อให้ความเป็นธรรมแก่พ่อค้าแม่ค้าที่ได้รับบาดเจ็บ ข้าวของเสียหาย ถือว่าการกระทำดังกล่าวเป็นการทำที่เกินกว่าเหตุ เพราะใช้อาวุธปืนกับกลุ่มผู้ค้ามือเปล่า</p>
<p>นอกจากนี้ยังต้องการให้ช่วยเหลือเรื่องการกลับมาค้าขายเหมือนเดิม โดยกลุ่มผู้ค้าต้องการคำตอบจากผู้รับผิดชอบว่ากลุ่มผู้ค้าจะสามารถเปิดขายของตามปกติได้เมื่อไหร่ เนื่องจากการกระทำดังกล่าวเป็นการกดดันไม่ให้มีการค้าขาย พ่อค้าแม่ค้าได้รับผลกระทบเดือดร้อนกันทั่ว ขณะเดียวกันเจ้าหน้าที่ของพรรคประชาธิปัตย์ชี้แจงว่าขณะไม่มีผู้ใหญ่อยู่ในพรรค และได้แนะนำให้กลุ่มผู้ค้าทำหนังสือมายื่นให้เป็นทางการ</p>
<p> จากนั้นนายภูมิสรรค์ เสนีวงศ์ ณ อยุธยา เลขานุการรัฐมนตรีว่าการกระทรวงวิทศาสตร์และเทคโนโลยี และเป็นเลขาคณะทำงานองค์กรภาคเอกชนพรรคประชาธิปัตย์ ลงมารับเรื่อง และรับปากว่าจะประสานงานไปหารือกับผู้ใหญ่ของพรรคในวันพรุ่งนี้</p>
<p>นายเส็ง อนันต์ธนาพงศ์ อายุ 40 ปี เป็นพ่อค้าขายเสื้อในตลาดพัฒนพงศ์ กล่าวว่า ตนขายของในตลาดพัฒนพงศ์มากว่า 23 ปี เหตุการณ์ที่เกิดขึ้นเมื่อคืนที่ผ่านมา เพิ่งเคยพบเคยเห็น เจ้าหน้าที่ใช้ความรุนแรงกับพ่อค้าแม่ขาย การกระทำดังกล่าวเหมือนกับการปล้น เพราะมีปืนแล้วก็กวาดเอาสินค้าที่วางขายตามแผง โดยไม่ดูเลยว่าอันไหนผิดกฏหมาย อันไหนไม่ผิดกฏหมาย ที่ผ่านมาก็มีเจ้าหน้าที่มาตรวจจับสินค้าละเมิดลิขสิทธิ์ปล่อย ปีหนึ่งก็โดนกันนับไม่ถ้วน แต่ก็พอรับได้เพราะไม่ได้ใช้ความรุนแรง ใช้กฏหมาย แต่ครั้งนี้ไม่มีการตรวจสอบอะไรเลย มาถึงก็ล็อคตัวและเก็บกวาดข้าวของทุกอย่างไปหมด จึงสร้างความไม่พอใจให้กับกลุ่มผู้ค้าจนนำไปสู่การลุกฮือต่อต้าน และเป็นเรื่องบานปลายรุนแรงขึ้นดังกล่าว</p>
<p>"จริงๆแล้วพวกเราไม่ต้องการใช้ความรุนแรง แต่ทางเจ้าหน้าที่แรงมาก่อน บุกจู่โจมเข้ามาโดยไม่แสดงตัว จับตัวพ่อค้าแม่ค้า กวาดเอาข้าวของที่วางขายตามแผงไปหมด ทั้งที่สินค้าที่ไม่ผิดกฏหมายก็เยอะ แต่นี่กวาดเรียบไปหมดเลย แล้วใครจะไปยอมเป็นของซื้อของขายของเรา เราต้องปกป้องมันก็เลยกลายเป็นเรื่องใหญ่ จึงอยากย้ำว่าความรุนแรงมันเริ่มมาจากฝ่ายเจ้าหน้าที่ที่เข้ามาจับกุม ไม่ใช่พวกพ่อค้าแม่ขาย " นายเส็ง กล่าว</p>
<p>"อลงกรณ์"บินไปร่วมพิธีสาบานตนประธานาธิบดีแอฟริกาใต้</p>
<p>ผู้สื่อข่าวรายงานได้โทรศัพท์สอบถามไปยังนายอลงกรณ์ ในช่วงที่กลุ่มผู้ค้าพัฒนพงษ์เดินทางไปที่พรรคประชาธิปัตย์เพื่อร้องเรียนเรื่องการบุกยึดสินค้า แต่ได้รับทราบจากผู้ติดตามว่า นายอลงกรณ์ ได้เดินทางไปยังประเทศแอฟริกาใต้ โดยเป็นผู้แทนพระองค์เพื่อร่วมในพิธีสาบานตนของประธานาธิบดีแอฟริกาใต้ โดยได้ออกเดินทางตั้งแต่เมื่อ<time when="19:00:00"><offset>ช่วง</offset>เวลา 19.00 น.</time>ของวันนี้ และจะเดินทางกลับประเทศไทยในวันจันทร์ที่ 11 พ.ค. เวลา<time when="17:00:00"><offset>ประมาณ</offset> 17.00 น.</time></p>
<p>อย่างไรก็ตาม การชุมนุมของกลุ่มผู้ค้าที่หน้าพรรคประชาธิปัตย์นั้น นายกฯ ได้รับรายงานเรื่องดังกล่าวแล้ว</p></body>
</news>
