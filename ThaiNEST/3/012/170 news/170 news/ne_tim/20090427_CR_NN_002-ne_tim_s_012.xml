<teiHeader>
<fileDesc>
<titleStmt>
  <title>ประหาร 2 คู่เขย ฆ่าชิงทองกว่า 2 แสนพ่อค้าเนื้อวัว เอาไปเล่นไฮโล ศาลปราณีเหลือติดตลอดชีวิต  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158898  </bibl>
</sourceDesc>
</fileDesc>
</teiHeader>
<news>
<headline>ประหาร 2 คู่เขย ฆ่าชิงทองกว่า 2 แสนพ่อค้าเนื้อวัว เอาไปเล่นไฮโล ศาลปราณีเหลือติดตลอดชีวิต</headline>
<lead></lead>
<neck></neck>
<body><p>ที่ห้องพิจารณาคดี 711 ศาลอาญา  ถ.รัชดาภิเษก  เมื่อเวลา <time when="09:30:00">09.30 น.</time> ศาลอ่านคำพิพากษาคดีฆ่าชิงทรัพย์หมายเลขดำที่ อ.2769/2551 ที่ พนักงานอัยการฝ่ายคดีอาญา 6 เป็นโจทก์ ฟ้อง นายกิจจา หรือจ้อย มารโภชน์ อายุ 40 ปี และนายชัชวาล หรือเก่ง ก้านแก้ว อายุ 28 ปี ทั้งสองเป็นชาว จ.ฉะเชิงเทรา และเป็นคู่เขยกัน  เป็นจำเลยที่ 1- 2 ในความผิดฐาน ร่วมกันชิงทรัพย์ในเวลากลางคืนโดยใช้อาวุธเป็นเหตุให้ผู้อื่นถึงแก่ความตาย ร่วมกันซ่อนเร้น ย้ายศพ และรับของโจร โจทก์ฟ้องระบุความผิดสรุปว่า</p>
<p>เมื่อวันที่ 20 มี.ค.51  เวลากลางคืน จำเลยทั้งสองร่วมกันใช้ของแข็งทุบศีรษะ นายพิทักษ์ณรงค์ วงษ์ซื่อ พ่อค้าเนื้อวัว ชาว จ. ราชบุรี จนถึงแก่ความตาย แล้วชิงทรัพย์เป็น สร้อยคอทองคำหนัก 5 บาท สร้อยข้อมือทองคำ หนัก 10 บาท  และเงินสด 2,500 บาท มูลค่ากว่า 2 แสนบาทไป เหตุเกิดหน้าโรงงานผลิตลูกชิ้นแชมป์ ซ.ลาดพร้าว 64  ก่อนยัดศพนายพิทักษ์ณรงค์ ไว้ท้ายรถกระบะโตโยต้า วีโก้ หมายเลขทะเบียน บพ-760 ราชบุรี ของผู้ตาย ขับไปจอดทิ้งไว้ที่ ซ55 / 1  หลังตลาดโชคชัย 4 แขวงและเขตวังทองหลาง   ต่อมาเจ้าหน้าที่ตำรวจติดตามจับกุมจำเลยได้ ส่งพนักงานสอบสวนดำเนินคดี จำเลยให้การรับสาภาพว่า ได้นำทรัพย์สินของผู้ตายไปเล่นการพนันไฮโล</p>
<p>พิเคราะห์แล้วเห็นว่า จำเลยทั้งสองร่วมกันกระทำความผิดตามฟ้องหลายกรรมต่างกัน ให้เรียงกระทงลงโทษ ตามประมวลกฎหมายอาญา มาตรา 199 ,  339   พิพากษาฐานร่วมกันชิงทรัพย์ฯ ลงโทษประหารชีวิต ฐานซ่อนเร้น ย้ายศพ จำคุก 1 ปี จำเลยให้การรับสารภาพมีเหตุบรรเทาโทษ ลดโทษให้กึ่งหนึ่ง คงจำคุกตลอดชีวิต และซ่อนเร้น ย้ายศพ จำคุก 6 เดือน  ตามลำดับ เมื่อรวมโทษแล้วทุกระทงคงจำคุกจำเลยทั้งสองไว้ตลอดชีวิต
</p></body>
</news>
