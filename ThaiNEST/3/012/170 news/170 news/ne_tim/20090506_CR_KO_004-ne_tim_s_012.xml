<teiHeader>
<fileDesc>
<titleStmt>
  <title>ทัวร์โดยสารสายราชสีมา-ชลบุรีชนกระบะดับ7  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090506/11852/%e0%b8%97%e0%b8%b1%e0%b8%a7%e0%b8%a3%e0%b9%8c%e0%b9%82%e0%b8%94%e0%b8%a2%e0%b8%aa%e0%b8%b2%e0%b8%a3%e0%b8%aa%e0%b8%b2%e0%b8%a2%e0%b8%a3%e0%b8%b2%e0%b8%8a%e0%b8%aa%e0%b8%b5%e0%b8%a1%e0%b8%b2%e0%b8%8a%e0%b8%a5%e0%b8%9a%e0%b8%b8%e0%b8%a3%e0%b8%b5%e0%b8%8a%e0%b8%99%e0%b8%81%e0%b8%a3%e0%b8%b0%e0%b8%9a%e0%b8%b0%e0%b8%94%e0%b8%b1%e0%b8%9a7.html  </bibl>
</sourceDesc>
</fileDesc>
</teiHeader>
<news>
<headline>ทัวร์โดยสารสายราชสีมา-ชลบุรีชนกระบะดับ7</headline>
<lead>เกิดอุบัติเหตุรถโดยสารปรับอากาศ ประสานงานรถกระบะบรรทุกญาติ เดินทางไปงานแต่งงานที่จ.บุรีรัมย์ สังเวย 7 ศพ บาดเจ็บอีก 4 ราย</lead>
<neck></neck>
<body><p>เมื่อเวลา <time when="01:05:00">01.05 น.</time>วันนี้ ( 6 พ.ค.52 ) พ.ต.ท.ชานนท์ จันทร์เพ็ญ สารวัตรเวร สภ.ห้วยแถลง จ.นครราชสีมา ได้รับแจ้งเกิดอุบัติเหตุรถทัวร์ปรับอากาศ ชนประสานงานกับรถกระบะ บริเวณหลักกิโลเมตรที่ 66 - 67 ห้วยแถลง - บุรีรัมย์ ห่างจากเทศบาลตำบลห้วยแถลง 500 เมตร อ.ห้วยแถลง จ.นครราชสีมา เป็นเหตุให้มีผู้เสียชีวติจำนวน 7 ราย บาดเจ็บอีก 4 ราย หลังรับแจ้งจึงเดินทางไปตรวจสอบยังที่เกิดเหตุ พบรถทัวร์ปรับอากาศชั้น 1 สีฟ้า - ขาว สายราชสีมา - ชลบุรี หมายเลขข้างรถ 265-2 หมายเลขทะเบียน 10246 นครราชสีมา ของ บ.วิศวกรเสนา สภาพด้านหน้าพังยับเยิน ตกอยู่ข้างถนน ชนอัดกับเสาไฟฟ้าแรงสูงขาด 2 ท่อน ทำให้ไฟฟ้าในพื้นอำเภอห้วยแถลงดับทั้งอำเภอ</p>
<p> และใกล้กันพบรถกระบะยี่ห้ออีซูซุ รุ่นดีแม็ค สีเทา หมายเลขทะเบียน ตม-2868 กรุงเทพมหานคร สภาพรถขาด 2 ท่อน พังยับเยินทั้งคัน พบผู้เสียชีวิตในที่เกิดเหตุ 7 ราย เป็นผู้โดยสารมากับรถกระบะทั้งหมด ประกอบด้วย 1. นายสุนีย์ เงินประโคน อายุ 38 ปี บ้านเลขที่ 40 หมู่ 2 ต.โนนสุวรรณ อ.โนนสุวรรณ จ.บุรีรัมย์ ซึ่งเป็นคนขับรถกระบะ</p>
<p>2. นางนต โชติทองหลาง อายุ 32 ปี บ้านเลขที่ 86 หมู่ 2 ต.โนนสุวรรณ อ.โนนสุวรรณ จ.บุรีรัมย์ , 3. หญิงไทยไม่ทราบชื่อ อายุประมาณ 35 ปี , 4. นางยุพิน สไบ อายุ 30 ปี บ้านเลขที่ 46 หมู่ 12 ต.ห้วยหิน อ.หนองหงส์ จ.บุรีรัมย์ , 5. ด.ช.ยอดขวัญ เขื่อนคำ อายุ 12 ปี บ้านเลขที่ 46 หมู่ 16 ต.ห้วยใน อ.หนองหงส์ จ.บุรีรัมย์ , 6. ด.ญ.ยุวดี สไบ อายุ 4 ปี บ้านเลขที่ 46 หมู่ 12 ต.ห้วยหิน อ.หนองหงส์ จ.บุรีรัมย์ , 7. น.ส.ดอน วงศ์ชา อายุ 32 ปี บ้านเลขที่ 81 หมู่ 2 ต.โนนสุวรรณ อ.โนนสุวรรณ จ.บุรีรัมย์</p>
<p>นอกจากนี้ยังมีผู้ได้รับบาดเจ็บอีก 4 คน ถูกนำตัวส่งโรงพยาบาลห้วยแถลง โดยในจำนวนนี้มีผู้บาดเจ็บสาหัสถูกส่งต่อไปรักษาที่โรงพยาบาลมหาราช จำนวน 3 ราย ซึ่งทั้งหมดเป็นผู้โดยสารที่มากับรถกระบะ</p>
<p>จากการสอบสวนของเจ้าหน้าที่ตำรวจ ทราบว่า รถกระบะคันเกิดเหตุ มีนายสุนีย์ เงินประโคน เป็นคนขับ ได้บรรทุกผู้โดยสารมาทั้งหมด 11 คน โดยเดินทางมาจากกรุงเทพมหานคร ซึ่งส่วนใหญ่จะทำงานอยู่ในโรงงานกะทิชาวเกาะ กทม. มั่งหน้าเพื่อจะไปงานแต่งงานของญาติที่ อ.โนนสุวรรณ จ.บุรีรัมย์ และส่งลูกหลานกลับไปเรียนหนังสือที่ อ.หนองหงส์ จ.บุรีรัมย์ เมื่อรถวิ่งมาถึงที่เกิดเหตุ ซึ่งเป็นทางโค้ง ห่างจากสำนักงานเทศบาลตำบลห้วยแถลง 500 เมตร ทันใดนั้นได้มีรถทัวร์สายราชสีมา - ชลบุรี ซึ่งเป็นรถทัวร์เปล่าไม่มีผู้โดยสาร</p>
<p>มีนายสุจินต์ ธีระนวการ อายุ 25 ปี บ้านเลขที่ 146 ถ.สรรพสิทธิ์โกศล ต.นางรอง อ.นางรอง จ.บุรีรัมย์ คนขับรถมือ 2 เป็นคนขับ สภาพคล้ายคนเมาสุรา ได้ขับรถกินเลนในทางโค้งดังกล่าว และพุ่งเข้าชนรถกระบะอย่างจัง เสียงดังสนั่นหวั่นไหว เป็นเหตุให้มีผู้เสียชีวิต และได้รับบาดเจ็บในที่เกิดเหตุทันที 7 ราย และบาดเจ็บอีก 4 ราย ดังกล่าว ตำรวจสภ.ห้วยแถลง จ.นครราชสีมา จึงได้อายัดตัว นายสุจินต์ฯ คนขับรถทัวร์ ไว้ดำเนินคดี ในข้อหาขับรถโดยประมาทเป็นเหตุให้มีผู้เสียชีวิต และได้รับบาดเจ็บตามกฎหมายต่อไปแล้ว</p></body>
</news>
