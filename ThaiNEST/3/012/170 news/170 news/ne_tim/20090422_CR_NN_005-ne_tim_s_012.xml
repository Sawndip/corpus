<teiHeader>
<fileDesc>
<titleStmt>
  <title>เพลิงพิโรธร้านขายโลงศพวอด บึ้มสนั่นกว่า100ครั้ง-ไฟคลอกบาดเจ็บ3  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158172  </bibl>
</sourceDesc>
</fileDesc>
</teiHeader>
<news>
<headline>เพลิงพิโรธร้านขายโลงศพวอด บึ้มสนั่นกว่า100ครั้ง-ไฟคลอกบาดเจ็บ3</headline>
<lead></lead>
<neck></neck>
<body><p>เมื่อเวลา <time when="06:30:00">6.30 น.</time>วันที่ 21 เม.ย.2552 พ.ต.ต.นพพล แก้วสนะ สารวัตรเวร สภ.ลำปลายมาศ จ.บุรีรัมย์ ได้รับแจ้งเหตุเพลิงไหม้ร้านจำหน่ายโลงศพ และรับจัดงานศพแบบครบวงจรชื่อร้าน "เทพศิลป์" ตั้งอยู่เลขที่ 775 บ.หนองคู ต.หนองคู อ.ลำปลายมาศ จ.บุรีรัมย์ จึงรุดตรวจสอบที่เกิดเหตุพบเปลวไฟกำลังโหมลุกไหม้อย่างรุนแรงและมีเสียงระเบิดดังขึ้นกว่า 100 ครั้ง เนื่องจากภายในร้านได้มีพลุ ดอกไม้ ที่ใช้สำหรับรับจัดงานศพเป็นจำนวนมาก ซึ่งเจ้าหน้าที่ได้ช่วยกันระดมฉีดน้ำสกัดเพลิงนาน 4 ชั่วโมงเพลิงจึงสงบ โดยเบื้องต้นมูลค่าความเสียหายไม่ต่ำกว่า 2 ล้านบาท</p>
<p>ทั้งนี้ นายวิฑูรย์ ชื่นจิต อายุ 26 ปี เจ้าของร้าน และลูกจ้างจำนวน 11 คน ได้วิ่งหนีเอาตัวรอดได้ แต่นาง วาสนา ชื่นจิต อายุ 25 ปี ภรรยานายวิฑูรย์ นายสมพงษ์ ชื่นจิต น้องชายนายวิฑูรย์ และนายจักรตราวุฒิ โสโลม พนักงาน ถูกไฟคลอกได้รับบาดเจ็บ เจ้าหน้าที่หน่วยกู้ภัยได้ส่งตัวไปรักษาที่โรงพยาบาลอำเภอลำปลายมาศ</p>
<p>สอบสวน นายบุญมี แพงแก้ว หลานเจ้าของร้าน กล่าวว่า เมื่อเวลา<time when="05:00:00"><offset>ประมาณ</offset> 5.00 น.</time> ได้ยินเสียงคนภายในร้านตะโกนว่าไฟไหม้ จึงพากันแตกตื่น และพบว่าไฟได้ไหม้บริเวณชั้นล่าง จึงพยายามจะช่วยกันนำน้ำมาดับไฟ แต่ก็ไม่สามารถดับได้ เนื่องจากเปลวไฟได้โหมลุกไหม้อย่างรวดเร็ว ทำให้ต้องวิ่งหนีเอาตัวรอด อย่างไรก็ตาม เบื้องต้นเจ้าหน้าที่ตำรวจสันนิษฐานว่า อาจจะเกิดจากพลุ ปะทัด แต่ต้องรอผลการตรวจพิสุจน์เพื่อสืบสวนหาข้อเท็จจริงให้แน่ชัดอีกครั้ง </p></body>
</news>
