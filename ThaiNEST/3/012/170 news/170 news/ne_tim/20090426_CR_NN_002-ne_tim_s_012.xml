<teiHeader>
<fileDesc>
<titleStmt>
  <title>สุดชั่ว ข่มขืนลูกเลี้ยงวัย12 ท้อง 8 เดือน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158418  </bibl>
</sourceDesc>
</fileDesc>
</teiHeader>
<news>
<headline>ส่งสำนวนสมควรสั่งฟ้อง �จตุพร � อริสมันต์ แกนนำเสื้อแดง� ป่วนเมือง อัยการนัดสั่งคดีพร้อมกลุ่ม �วีระ � ณัฐวุฒิ � หมอเหวง� 10 มิ.ย.</headline>
<lead></lead>
<neck></neck>
<body><p>ที่สำนักงานอัยการสูงสุด ถ.รัชดาภิเษก วันที่ 26 พ.ค.52 เวลา <time when="10:00:00">10.00 น.</time> พนักงานสอบสวนกองบัญชาการตำรวจนครบาล (บช.น.) นำตัวนายจตุพร พรหมพันธุ์ แกนนำแนวร่วมประชาธิปไตยต่อต้านเผด็จการแห่งชาติ (นปช.) ผู้ต้องหาในความผิดฐาน ร่วมกันตั้งแต่ 10 คนขึ้นไป ยุยงส่งเสริมให้เกิดความวุ่นวายในบ้านเมือง ตามประมวลกฎหมายอาญา มาตรา 215 มีโทษจำคุกไม่เกิน 5 ปี หรือปรับไม่เกิน 10,000 บาท หรือทั้งจำทั้งปรับ กระทำการให้ปรากฏแก่ประชาชนด้วยวาจา อันไม่ใช่ความมุ่งหมายตามรัฐธรรมนูญเพื่อให้ล่วงละเมิดกฎหมายแผ่นดิน มาตรา 116 มีโทษจำคุกไม่เกิน 7 ปี  และ ฝ่าฝืน พ.ร.ก.ฉุกเฉิน พ.ศ.2548 มั่วสุมกันตั้งแต่ 5 คนขึ้นไป พร้อมด้วย นายอริสมันต์ พงษ์เรืองรอง แกนนำ นปช. ผู้ต้องหาในความผิดฐาน กระทำการให้ปรากฏแก่ประชาชนด้วยวาจา ฯ มาตรา 116  จากกรณีการชุมนุมหน้าทำเนียบรัฐบาล ตั้งแต่วันที่ 26 มี.ค.เป็นต้นมาจนรัฐบาลประกาศ พ.ร.ก.ฉุกเฉิน เมื่อเดือนเม.ย. พร้อมสำนวนการสอบสวนและความเห็นสมควรสั่งฟ้องส่งมอบให้ นายกายสิทธิ์ พิศวงปราการ อธิบดีอัยการฝ่ายคดีอาญา เพื่อพิจารณาสั่งคดี โดยนัดผู้ต้องหามารับฟังการสั่งคดีในวันที่ 10 มิ.ย. นี้ เวลา <time when="10:00:00">10.00 น.</time>พร้อมกับ นายวีระ มุสิกพงศ์ , นายณัฐวุฒิ ใสยเกื้อ , นพ.เหวง โตจิราการ และนายชินวัฒน์ หาบุญพาด แกนนำคนเสื้อแดงที่พนักงานสอบสวน ส่งสำนวนมาให้อัยการพิจารณาเมื่อวันที่ 25 พ.ค.ที่ผ่านมา </p>
<p>ขณะที่นายพิชิต ชื่นบาน อดีตทนายความของ พ.ต.ท.ทักษิณ ชินวัตร อดีตนายกรัฐมนตรี  เป็นนายประกัน พร้อมยื่นหลักทรัพย์เป็นเงินสด 500,000 บาท ขอประกันตัวนายอริสมันต์ ส่วนนายจตุพร ใช้ตำแหน่ง สส.สัดส่วน พรรคเพื่อไทย ขอประกันตัวระหว่างการพิจารณาสั่งคดีของอัยการ</p>
<p> ด้านนายจตุพร กล่าวว่า ในวันที่ 1 มิ.ย.นี้ เวลา <time when="10:00:00">10.00 น.</time>ตนจะมอบให้ทนายความยื่นหนังสือร้องขอความเป็นธรรมต่อพนักงานอัยการ เนื่องจากอยากให้กระบวนการยุติธรรมในชั้นสอบสวนและชั้นอัยการ มีมาตรฐานเดียวกันระหว่างคนเสื้อแดง คนเสื้อเหลือง และคนเสื้อน้ำเงิน ที่ผ่านมาคนเสื้อเหลืองก็กระทำความผิดต่อกฎหมายบ้านเมืองหลายครั้งหลายข้อหา แต่กระบวนการยุติธรรมในชั้นนี้กลับไม่เร่งรัดเอาตัวมาดำเนินคดี ต่างกับพวกตนที่ตำรวจเร่งรัด บางครั้งนัดมาให้การแต่ไม่ยอมรับคำให้การ จู่ๆก็นัดมาส่งสำนวนการสอบสวนต่อพนักงานอัยการ 
   </p>
<p>นายจตุพร ยังกล่าวถึงการตั้งพรรคการเมืองของกลุ่มพันธมิตรฯ ว่า ตนยินดีด้วยที่ตั้งพรรคการเมือง และเห็นว่ามีคนในกลุ่มพันธมิตรฯ ที่เคยเป็นนักเลือกตั้งอยู่หลายคน ไม่ว่าจะเป็น พล.ต.จำลอง ศรีเมือง นายสมเกียรติ พงษ์ไพบูลย์ และ น.ต.ประสงค์ สุ่นสิริ เมื่อพันธมิตรฯตั้งพรรคการเมือง ลงเลือกตั้งก็จะทำให้รู้ว่าได้รับความนิยมจากประชาชนมากน้อยแค่ไหน และเห็นว่าการตั้งพรรคของกลุ่มพันธมิตรฯน่าจะส่งผลกระทบต่อพรรคประชาธิปัตย์ มากกว่าพรรคเพื่อไทยเพราะมีฐานเสียงอยู่กลุ่มเดียวกัน</p>
<p>� ผมจะไม่ทวงถามถึงคำสัตย์ที่แกนนำพันธมิตรฯบางคน เคยพูดไว้ว่าจะไม่รับตำแหน่งทางการเมือง เพราะเป็นหน้าที่ของแต่ละคนที่จะต้องอธิบายกับสังคมให้ได้ ส่วนคนที่จะมาเป็นหัวหน้าพรรค เห็นว่า นายสนธิ ลิ้มทองกุล มีความเหมาะสมที่สุด เพราะเป็นสัญลักษณ์ และเป็นเหมือนแม่เหล็กของกลุ่มพันธมิตรฯ อยู่แล้ว � นายจตุพร กล่าวตอนท้าย</p>
<p> ส่วนนายอริสมันต์ กล่าวว่า เป็นเรื่องดีที่กลุ่มพันธมิตรฯจะมาเล่นการเมืองในกรอบและทิศทางที่ถูกต้อง อย่างไรก็ดี ก่อนจะเล่นการเมือง หรือลงรับเลือกตั้งตนเห็นว่า กลุ่มพันธมิตรฯควรต้องแสดงจุดยืนที่ชัดเจนเรื่อง � การเมืองใหม่� ที่นำเสนอว่าคืออะไร จะเป็นแบบ 70:30 ที่เคยนำเสนอไว้หรือไม่ หากมีการแก้รัฐธรรมนูญที่เป็นประชาธิปไตยแล้วพันธมิตรฯจะยอมรับและลงเลือกตั้งหรือไม่</p>
<p>นายอุดม โปร่งฟ้า ทนายความของกลุ่มคนเสื้อแดง กล่าวว่าในวันที่ 27 พ.ค. นายอดิศร เพียงเกษ แกนนำคนเสื้อแดง ซึ่งตกเป็นผู้ต้องในคดีนี้เช่นกัน จะเดินทางเข้ารายงานตัวต่อพนักงานอัยการในเวลา <time when="10:00:00">10.00 น. </time></p></body>
</news>
