<teiHeader>
<fileDesc>
<titleStmt>
  <title>ม็อบเกษตรกรปิดถนนรัชดาฯฮือไล่ �สังศิต�  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 15:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059427  </bibl>
</sourceDesc>
</fileDesc>
</teiHeader>
<news>
<headline>ม็อบเกษตรกรปิดถนนรัชดาฯฮือไล่ �สังศิต�</headline>
<lead>เครือข่ายหนี้สินชาวนา บุก ม.ราชภัฏจันทรเกษม กดดันเรียกตัว �สังศิต พิริยะรังสรรค์� กลับจากช่วยราชการ ตำแหน่ง<name head="เลขาธิการ">เลขาธิการกองทุนฟื้นฟูฯ</name> ยันบริหารงานไม่โปร่งใส แถมขาดคุณสมบัติขัดต่อกฎหมาย เพราะรับเงินเดือนสองทาง</lead>
<neck></neck>
<body><p> วันนี้ (27 พ.ค.) เมื่อเวลา 12.30 น.ที่หน้ามหาวิทยาลัยสถาบันราชภัฏจันทรเกษม ถ.รัชดาภิเษก เครือข่ายหนี้สินชาวนาแห่งประเทศไทย ประมาณ 100 คน นำโดย นายวินัย เมืองวงศ์ <name head="ประธาน">ประธานเครือข่ายเกษตรกรฯ</name> เดินทางโดย<name head="รถ">รถกระบะ</name> และ<name head="รถ">รถอีแต๋น</name> ยื่นหนังสือเรียกร้องให้<name head="อธิการบดี">อธิการบดีมหาวิทยาลัยราชภัฏจันทร์เกษม</name> ขอตัว นายสังศิต พิริยะรังสรรค์ <name>ประธานกรรมการ</name>และ<name head="ผู้อำนวยการ">ผู้อำนายการโครงการปริญญาดุษฎีบัณฑิต</name> สาขาวิชาการพัฒนาธรรมาภิบาล ม.จันทรเกษม กลับมาจากการช่วยราชการที่ สำนักงานกองทุนฟื้นฟูและพัฒนาเกษตรกร โดยกลุ่มเกษตรกรได้ปิดถนนรัชดาภิเษก ฝั่งขาเข้าทุกช่องทาง ท่ามกลางกำลังตำรวจ สน.พหลโยธิน ประมาณ 50 นาย ที่เข้ามาดูแลความเรียบร้อย</p>
<p>สำหรับหนังสือเรียกร้อง สรุปว่า ตลอด 9 เดือน ที่ มหาวิทยาลัยอนุมัติให้ นายสังศิต ไปช่วยราชการในตำแหน่งรักษาการในตำแหน่ง<name>เลขาธิการ</name> สำนักงานกองทุนฟื้นฟูและพัฒนาเกษตรกร นายสังศิต มีพฤติกรรมหลายด้านที่ไม่เหมาะสม บริหารงานส่อไปในทางที่ไม่โปร่งใส ใช้ตำแหน่งหน้าที่นำพรรคพวกเข้ามารับงานจัดซื้อจัดจ้าง นอกจากนี้ ยังขาดคุณสมบัติในการเป็น<name>เลขาธิการ</name> หรือรักษาการในตำแหน่ง<name>เลขาธิการ</name> เพราะตาม <name head="พ.ร.บ.">พ.ร.บ.กองทุนฟื้นฟูและพัฒนาเกษตรกร พ.ศ.2542</name> แก้ไขเพิ่มเติม พ.ศ.2544 มาตรา 26 บัญญัติว่าให้คณะกรรมการคัดเลือกบุคคลให้ดำรงตำแหน่ง<name>เลขาธิการ</name>จากผู้มีคุณสมบัติและไม่มีลักษณะต้องห้าม ไม่เป็นข้าราชการขององค์กรรัฐซึ่งมีตำแหน่งหรือเงินเดือนประจำ แต่ปัจจุบัน นายสังศิต ยังรับเงินเดือนในฐานะข้าราชการประจำ ม.จันทรเกษม และรับเงินเดือนประจำในตำแหน่ง<name head="รักษาการเลขาธิการ">รักษาการเลขาธิการสำนักงานกองทุนฟื้นฟูและพัฒนาเกษตรกร</name>อีกทางหนึ่ง ซึ่งทางเครือข่ายหนี้สินชาวนาแห่งประเทศไทย ได้ยื่นฟ้องต่อศาลปกครองไว้แล้ว</p>
<p> ต่อมา ผู้ช่วยศาสตราจารย์ นุชรินทร์ ศศิพิบูลย์ <name head="รองอธิการ">รองอธิการฝ่ายบริหาร</name> <name head="รักษาการอธิการบดี">รักษาการอธิการบดี ม.จันทรเกษม</name> ได้เป็นตัวแทนออกมารับหนังสือ พร้อมกับระบุว่า จะรับเรื่องไว้ แต่หนังสือจะตอบกลับมาอย่างไรตนไม่ทราบ เพราะตนไม่มีอำนาจในส่วนนี้ โดยหลังจากยื่นหนังสือแล้วกลุ่มเกษตรกรจึงยอมเปิดถนนให้จำนวน 1 ช่องทาง แต่ยังคงปักหลักรอคำตอบอยู่บริเวณด้านหน้ามหาวิทยาลัย</p></body>
</news>
