<teiHeader>
<fileDesc>
<titleStmt>
  <title>�หญิงกล้า 108 ช็อป� ชักอีดาบต่อกรโจ๋ปืนปลอมเข้าจี้กระเจิง!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 16:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060033  </bibl>
</sourceDesc>
</fileDesc>
</teiHeader>
<news>
<headline>�หญิงกล้า 108 ช็อป� ชักอีดาบต่อกรโจ๋ปืนปลอมเข้าจี้กระเจิง!</headline>
<lead>โจรสวมเสื้อทีม<name>ฟุตบอล</name>อินเตอร์มิลานตกงาน บุกเดี่ยวควงปืนปลอมจี้ชิงทรัพย์ร้าน 108 SHOP รามคำแหง 60 พนักงานสาวคว้าดาบฮึดสู้ ถูกคนร้ายตีด้วยร่ม ได้ไปเพียง<name head="ตู้">ตู้บริจาคเงิน</name>ของมูลนิธิสันติสุขมีเงินกว่าพันบาท เชื่อคนร้ายน่าจะเป็นคนเดียวกับที่เคยก่อเหตุลักษณะนี้ที่ร้านเมื่อกลางเดือนที่ผ่านมา ตำรวจเก็บร่มแกะรอยนิ้วมือสืบตามจับคนร้ายต่อไป</lead>
<neck></neck>
<body><p>วันนี้ (28 พ.ค.) เมื่อเวลา 13.30 น. ร.ต.อ.วินัย สุโขพืช <name head="พนักงานสอบสวน">พนักงานสอบสวน (สบ 1) สน.หัวหมาก</name> รับแจ้งมีเหตุคนร้ายชิงทรัพย์ภายในร้าน 108 SHOP ชั้นล่างอาคารพฤกษาแมนชั่น เลขที่ 305/1 ซอยรามคำแหง 60 แขวงหัวหมาก เขตบางกะปิ จึงรุดไปตรวจสอบที่เกิดเหตุพร้อม พ.ต.ท.พิพัฒน์ เต็งถาวร <name head="สว.สส.">สว.สส.สน.หัวหมาก</name> เจ้าหน้าที่ฝ่ายสืบสวน สน.หัวหมาก และกก.สืบสวน บก.น.4</p>
<p>ที่เกิดเหตุเจ้าหน้าที่พบ น.ส.อัญชลี แสงพิทยา อายุ 27 ปี แคชเชียร์ของร้านดังกล่าวยืนรอให้การด้วยอาการตื่นตระหนก โดยเบื้องต้นเจ้าตัวให้การว่า ขณะเกิดเหตุเวลาประมาณ 13.15 น. มีคนร้ายเป็นชาย สูงประมาณ 180 ซม. ผิวคล้ำ สวมเสื้อทีม<name>ฟุตบอล</name>ของอินเตอร์มิลาน ลายทางน้ำเงินดำ ข้างหลังสกรีนหมายเลข 1 นุ่ง<name head="กางเกง">กางเกงขาสามส่วน</name>สีดำ สวม<name head="รองเท้า">รองเท้าผ้าใบ</name>สีดำ เดินเข้ามาในร้านทำทีซื้อ<name head="น้ำ">น้ำอัดลม</name>ขวดหนึ่ง โดยตนก็สแกนและเก็บเงินเข้าลิ้นชักเรียบร้อย</p>
<p>�หลังจากนั้นเขาก็ชักปืนสีดำขึ้นมาขู่ว่าไม่อยากฆ่าใคร กำลังตกงานอยู่ เอาเงินมาให้หมด พร้อมกับหยิบเอาสินค้าตัวอื่นๆ ที่อยู่บนเคาน์เตอร์ มาให้ฉันสแกนเพื่อจะได้เปิดลิ้นชักเก็บเงินได้ แต่ดิฉันสังเกตเห็นว่าปืนที่เขาใช้เป็นปืนปลอมก็เลยไม่ยอมทำตาม เขาก็พยายามทำท่าจะยิงปืนใส่อีก พอดิฉันสู้เขาก็เอาร่มที่พกมาด้วยฟาดใส่ ก็เลยก้มไปหยิบดาบที่เตรียมเอาไว้ป้องกันตัวขึ้นมาต่อสู้กับเขาอยู่พักหนึ่ง ก่อนที่เขาจะแย่งเอา<name head="ตู้">ตู้บริจาค</name>ของมูลนิธิสันติสุข ซึ่งภายในมีเงินอยู่ประมาณ 1 พันกว่าบาทวิ่งหลบหนีออกจากร้านไป โดยทิ้งร่มเอาไว้� น.ส.อัญชลี กล่าว</p>
<p>น.ส.อัญชลี กล่าวด้วยว่า พอคนร้ายวิ่งออกไปก็มีชาวบ้านเห็นว่าคนร้ายวิ่งขึ้น<name head="รถกระบะยี่ห้อ">รถกระบะยี่ห้อเชฟโรเลต</name> สีดำ จำหมายเลขทะเบียนได้แค่ 939 ส่วนหมวดอักษรกับจังหวัดไม่ทันสังเกต แล้วขับออกไปทางซอยรามคำแหง 60 แยก 6 อย่างรวดเร็ว</p>
<p>ทั้งนี้ ที่ตนต้องพกดาบเอาไว้ป้องกันตัวก็เพราะทางร้านถูกคนร้ายจี้ชิงทรัพย์มาแล้วครั้งหนึ่ง เมื่อเวลา 23.45 น.ของวันที่ 18 พ.ค.ที่ผ่านมา โดยครั้งนั้นได้เงินไป 12,000 บาท อีกทั้งเมื่อตรวจสอบภาพจา<name head="กล้อง">กล้องวงจรปิด</name>ทั้งสองครั้งก็เชื่อว่าคนร้ายน่าจะเป็นคนเดียวกัน เพราะรูปร่างหน้าตาและทรงผมเหมือนกัน อีกทั้งยังใช้ปืนลักษณะเหมือนกันอีกด้วย</p>
<p>  เบื้องต้นเจ้าหน้าที่ได้แจ้งวิทยุทำการสกัดจับ<name head="รถ">รถกระบะ</name>คันดังกล่าวแล้วแต่ยังไร้วี่แวว ซึ่งเจ้าหน้าที่คาดว่าคนร้ายน่าจะมาดูลาดเลาก่อนแล้ว จากนั้นจึงขับรถมาจอดไว้ที่ซอยรามคำแหง 60 แยก 6 ก่อนจะลงมือก่อเหตุ โดยหลังจากนี้จะเก็บร่มที่คนร้ายทิ้งเอาไว้ไปตรวจสอบลายนิ้วมือแฝง เพื่อเป็นแนวทางในการติดตามจับกุมคนร้ายรายนี้ต่อไป</p></body>
</news>
