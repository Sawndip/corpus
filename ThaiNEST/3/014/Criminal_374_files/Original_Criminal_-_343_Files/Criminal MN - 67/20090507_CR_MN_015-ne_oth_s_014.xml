<teiHeader>
<fileDesc>
<titleStmt>
  <title>ปส.รวบแก๊งค้ายาข้ามชาติ อายัดทรัพย์ 20 ล้าน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 14:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051133  </bibl>
</sourceDesc>
</fileDesc>
</teiHeader>
<news>
<headline>ปส.รวบแก๊งค้ายาข้ามชาติ อายัดทรัพย์ 20 ล้าน!</headline>
<lead>ปส.โชว์จับเครือข่ายค้ายาข้ามชาติ �อาซัน� นักค้ารายใหญ่ทางภาคเหนือ โดยจะสั่ง<name head="ยา">ยาบ้า</name>จากแหล่งผลิตนอกประเทศครั้งละมากๆ แล้วลำเลียงส่งขายในพื้นที่ กทม.และภาคกลาง พร้อมรวบสามนักค้ายารายสำคัญ อายัดทรัพย์กว่า 20 ล้านบาท โดยจะร่วมกับชาวไต้หวัน จัดหา<name>เฮโรอีน</name>จากพม่า ซุกไว้ใน<name head="ตู้">ตู้คอนเทนเนอร์</name>สินค้า แล้วลำเลียงส่งลูกค้านักเสพ        </lead>
<neck></neck>
<body><p> วันนี้ (7 พ.ค.) เมื่อเวลา 09.00 น.พล.ต.อ.จุมพล มั่นหมาย <name>รอง ผบ.ตร.</name> พล.ต.ท.วุฒิ ลิปตพัลลภ <name>ผบช.ปส.</name> พล.ต.ต.อติเทพ ปัญจมานนท์ <name>รอง ผบช.ปส.</name>เจ้าหน้าที่ ป.ป.ส.เจ้าหน้าที่ ดีอีเอ และทางการไต้หวัน ร่วมกันแถลงข่าวผลการจับกุมแก๊งนักค้า<name head="ยา">ยาเสพติด</name>รายสำคัญอันดับ 1 ของภาคเหนือ จำนวน 3 ราย ประกอบด้วย 1.นายสมจิตต์ แก้วไทรแย้ม หรือ สุรพันธ์ สุวีเอกศิษฐ์ อายุ 44 ปี 2.นายวุฒิชัย แก้วไทรแย้ม หรือ หมี ฟุ้งนอก อายุ 39 ปี และ 3.น.ส.ดวงใจ รอดเที่ยงธรรม หรือ บุญยืน พันชนะ อายุ 48 ปี โดยจับกุมได้ที่บริเวณหน้าอาคารอนุบาล ร.ร.จุฑารัตน์วิทยา เลขที่ 84 หมู่2 ถ.เลียบคลองเก้า ต.บึงบอน อ..หนองเสือ จ.ปทุมธานี</p>
<p>พล.ต.อ.จุมพล กล่าวว่า การจับกุมผู้ต้องหาทั้ง 3 รายในวันนี้เป็นรายที่ 30 ของบัญชี และถือว่าเป็นการจับนักค้า<name head="ยา">ยาเสพติด</name>รายสำคัญอันดับ 1 ของทางภาคเหนือ การจับกุมครั้งนี้สืบเนื่องมาจากเมื่อวันที่ 14-15 ส.ค.2545 เจ้าหน้าที่ตำรวจ สภ.เทิง ได้จับกุมผู้ต้องหาค้า<name head="ยา">ยาเสพติด</name>ได้ จำนวน 7 ราย พร้อมของกลาง<name head="ยา">ยาบ้า</name> 1,848,000 เม็ด จึงได้ทำการสอบสวนจนกระทั่งผู้ต้องหาให้การรับสารภาพว่า <name head="ยา">ยาบ้า</name>ดังกล่าวเป็นของ นายสมจิตต์ นักค้า<name head="ยา">ยาเสพติด</name>รายใหญ่ เจ้าหน้าที่จึงได้ขออนุมัติหมายจับจากศาลจังหวัดเทิง เลขที่ 2/2545 3/2545 และ10/2545 ลงวันที่ 14 ตุลาคม 2545 เพื่อจับกุมผู้ต้องหาทั้ง 3 ราย</p>
<p> พล.ต.อ.จุมพล กล่าวต่อว่า เจ้าหน้าที่ตำรวจ บช.ปส.ได้ร่วมมือกับ ภ.จว.เชียงราย และ ภ.5 สืบสวนติดตามพฤติการณ์ของกลุ่ม นายสมจิตต์ มาโดยตลอด โดยพบว่ากลุ่มของ นายสมจิตต์ เชื่อมโยงกับกลุ่ม นายจิรศักดิ์ ฉัตรวรนิติ หรือ อาซัน ซึ่งจะสั่ง<name head="ยา">ยาบ้า</name>จากแหล่งผลิตนอกประเทศครั้งละมากๆ แล้วลำเลียงส่งขายในพื้นที่กรุงเทพฯ และภาคกลาง มีสมาชิกอยู่ในเครือข่ายมากกว่า 10 คน จากนั้นเจ้าหน้าที่จึงได้ลงพื้นที่สืบสวนหาเบาะแสของกลุ่มนายสมจิตต์จนกระทั่งสามารถตามจับกุมผู้ต้องหาทั้ง 3 คนได้ในที่สุด</p>
<p> อีกรายแถลงข่าวผลการจับกุม นายจี้เม่า แซ่เซิง นัก<name head="ยา">ยาเสพติด</name>รายสำคัญ นายจี้ฝัน แซ่เซิง และนายสิงหล แซ่อู๋ โดยจับกุมได้ในจังหวัดเชียงใหม่ พร้อมกับอายัดทรัพย์สิน บ้านพร้อมที่ดิน 3 แปลง โรงเรือนเลี้ยงหมูพร้อมที่ดิน 8 ไร่ หมูประมาณ 1,000 ตัว เงินฝากในบัญชี 9 บัญชี รวมจำนวนเงิน 2.3 ล้านบาท <name head="รถ">รถยนต์</name> 2 คัน <name head="รถ">รถกระบะ</name> 1 คัน <name head="รถ">รถ จยย.</name>3 คัน และเอกสารอีกหลายรายการ รวมมูลค่ากว่า 20 ล้านบาท</p>
<p>   พล.ต.อ.จุมพล กล่าวว่า การจับกุมครั้งนี้สืบเนื่องมาจาก เจ้าหน้าที่สืบทราบได้ว่า กลุ่มของ นายจี้เม่า มีพฤติการณ์ร่วมกับนักค้า<name head="ยา">ยาเสพติด</name> ชาวไต้หวัน จัดหา<name>เฮโรอีน</name>จากประเทศพม่า ลำเลียงส่งลูกค้า โดยใช้วิธีการซุกซ่อน<name head="ยา">ยาเสพติด</name>ไว้ใน<name head="ตู้">ตู้คอนเทนเนอร์</name>เก็บสินค้าหลายประเภท เช่น ปอสา และเฟอร์นิเจอร์ที่ทำจากไม้ ส่งทางเรือผ่านบริษัทรับ-ส่งสินค้าที่เชียงใหม่ จากประเทศไทยไปยังประเทศไต้หวัน ซึ่งทั้งหมดจะแบ่งกันทำงาน และปิดบังอำพรางชื่อเพื่อสะดวกในการทำงาน นอกจากนี้กลุ่มผู้ต้องหายังได้เช่าบ้านชั่วคราวไม่ห่างจากบริษัทส่งออกมากนัก เพื่อใช้เป็นสถานที่ในการซุกซ่อน<name>เฮโรอีน</name> และมีการเปลี่ยนบริษัทส่งออกไปเรื่อยๆ ส่วนใหญ่จะเป็นโกดัง และสำนักงาน ใน อ.เมือง จ.เชียงใหม่ เพื่อป้องกันการตรวจสอบ โดยขบวนการทั้งหมดจะมีผู้ต้องหาทั้ง 3 คน เป็นคนดำเนินการ</p>
<p> พล.ต.อ.จุมพล กล่าวอีกว่า จากนั้นเจ้าหน้าที่จึงได้รวบรวมพยานหลักฐาน เพื่อขออนุมัติหมายจับผู้ต้องหาทั้ง 3 คน ในวันที่ 8 ธ.ค.51 ในข้อหา สมคบกันตั้งแต่ 2 คน ขึ้นไป กระทำผิดเกี่ยวกับ<name head="ยา">ยาเสพติด</name> และได้กระทำผิดตามที่ได้สมคบแล้ว จนกระทั่งวันที่ 6 พ.ค.2552 เจ้าหน้าที่จึงได้สนธิกำลังกันนำหมายค้นศาลจังหวัดลำพูน ศาลจังหวัดเชียงใหม่ และศาลจังหวัดฝาง เข้าตรวจค้นสถานที่ที่เกี่ยวข้อง ก่อนเข้าจับกุม นายจี้เม่า และ นายจี้ฝัน ได้ที่ บ้านเลขที่ 219 หมู่ 3 ต.แม่ปูคา อ.สันกำแพง จ.เชียงใหม่ และเข้าจับกุม นายสิงหล ได้ที่ บ้านเลขที่ 375 หมู่ 8 ต.สันทรายน้อย อ.สันทราย จ.เชียงใหม่ พร้อมตรวจยึดของกลางดังกล่าวข้างต้น เบื้องต้นจะส่งตัวผู้ต้องหาทั้งหมด ดำเนินคดีตามกฎหมายต่อไป</p></body>
</news>
