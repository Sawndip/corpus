<teiHeader>
<fileDesc>
<titleStmt>
  <title>ตร.งมโข่ง! ไล่จับโจรส้วมฉกกางเกงยังลอยนวล  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 19:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051798  </bibl>
</sourceDesc>
</fileDesc>
</teiHeader>
<news>
<headline>ตร.งมโข่ง! ไล่จับโจรส้วมฉกกางเกงยังลอยนวล</headline>
<lead>ตำรวจทองหล่อ ตรวจห้องน้ำห้างคาร์ฟูร์ พระราม 4 จุดเกิดเหตุคนร้ายขโมยกางเกงหนุ่มชาวตากขณะเข้าไปปลดทุกข์ ไม่พบ<name head="กล้อง">กล้องวงจรปิด</name>จับภาพได้ เร่งให้ฝ่ายสืบสวนลงพื้นที่หาข่าวต่อเนื่อง พร้อมงัดเทคนิคพิเศษมาใช้ในการสืบสวน เพื่อติดตามคนร้ายต่อไป</lead>
<neck></neck>
<body><p> จากกรณีนายกสิณ คีรีวิชิต พนักงานขับรถวัย 24 ปี ชาวจังหวัดตาก เข้าไปปลดทุกข์ภายในห้องน้ำของห้างคาร์ฟูร์ พระราม 4 แล้วถอดกางเกงวางไว้ด้านหลังชักโครก แต่กลับถูกคนร้ายฉกกางเกงไปโดยที่เจ้าตัวไม่ทันได้รู้ตัว ซึ่งคนร้ายได้ทรัพย์สินเป็นเงินสด จำนวน 800 บาท <name head="โทรศัพท์">โทรศัพท์มือถือ</name> 1 เครื่อง กุญแจ<name head="รถเก๋งยี่ห้อ">รถเก๋งยี่ห้อนิสสัน ทีด้า</name> และเอกสารสำคัญต่างๆ ไป ก่อนที่จะเดินทางเข้าความที่ สน.ทองหล่อนั้น</p>
<p> วันนี้ (9 พ.ค.) พ.ต.ต.กิตติวัชร์ ภูมิธเนศ <name head="สว.สส.">สว.สส.สน.ทองหล่อ</name> เปิดเผยถึงความคืบหน้าคดีนี้ว่า หลังจากสอบปากคำผู้เสียหายแล้วได้สั่งการให้เจ้าหน้าที่ฝ่ายสืบสวนเข้าไปตรวจสอบภายในห้องน้ำที่เกิดเหตุ ซึ่งอยู่บริเวณชั้นที่ 1 ของห้างดังกล่าวแล้ว โดยเบื้องต้นไม่พบว่ามี<name head="กล้อง">กล้องวงจรปิด</name>ติดตั้งอยู่ ส่วน<name head="กล้อง">กล้องวงจรปิด</name>ตัวอื่นของห้างก็ไม่สามารถจับภาพผู้ต้องสงสัยไว้ได้</p>
<p>พ.ต.ต.กิตติวัชร์ กล่าวต่อไปว่า จากการสอบปากคำพยานแวดล้อม ทั้งรปภ.ของห้าง และผู้ที่อยู่ในเหตุการณ์ ไม่มีใครสังเกตเห็นผู้ต้องสงสัยที่ก่อเหตุขโมยกางเกงผู้เสียหายออกไป อีกทั้งการก่อเหตุลักษณะดังกล่าวก็ไม่เคยเกิดขึ้นในห้างมาก่อนด้วย อย่างไรก็ตาม ฝ่ายสืบสวนจะลงพื้นที่หาข่าวอย่างต่อเนื่อง พร้อมจะนำเทคนิคพิเศษมาใช้ในการสืบสวนเพื่อจะได้ติดตามจับกุมตัวคนร้ายรายนี้ต่อไป</p></body>
</news>
