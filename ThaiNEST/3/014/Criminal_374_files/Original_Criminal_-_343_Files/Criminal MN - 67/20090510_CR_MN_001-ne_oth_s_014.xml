<teiHeader>
<fileDesc>
<titleStmt>
  <title>กล่องข้าวน้อยฆ่าเพื่อน!! หม่องโมโหหิวฟันกันเองดับสยอง 2 ปากแหว่งอีก 1  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-10 00:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051852  </bibl>
</sourceDesc>
</fileDesc>
</teiHeader>
<news>
<headline>กล่องข้าวน้อยฆ่าเพื่อน!! หม่องโมโหหิวฟันกันเองดับสยอง 2 ปากแหว่งอีก 1</headline>
<lead>คนงานพม่ารับจ้างขนเบียร์ล้อมวงนั่งกินข้าวกัน ขณะที่อีกคนด้วยความหิวจัดมาถึงไม่พูดพร่ำทำเพลงซัดไปหลายจานจนกับข้าวเกือบหมด คนที่กินอยู่ก่อนออกอาการโมโหหิว เข้ามาต่อว่าก่อนคว้า<name>อีโต้</name>ฟันปากจนแหว่ง ต้องวิ่งหนีตายให้เพื่อนบ้านช่วยกันหามส่งโรงพยาบาล ขณะที่เพื่อนคนงานอีกคนสุดซวยพยายามเข้ามาห้ามกลับถูกมือมีดใช้<name>อีโต้</name>ปาดคอหลอดลมขาดดับสยอง ส่วนมือมีดเกิดอาการคลุ้มคลั่งก่อนตัดสินใจปาดคอตัวเองปลิดชีพตายตาม</lead>
<neck></neck>
<body><p>วันนี้ (9 พ.ค.) เมื่อเวลา 13.00 น. ร.ต.ท.มนตรี แก้วรัตน์ <name head="ร้อยเวร">ร้อยเวร สภ.บางบัวทอง</name> จ.นนทบุรี รับแจ้งเหตุฆ่ากันตายภายในบ้านเลขที่ 127/124 หมู่ 5 ต.โสนลอย จึงพร้อมด้วย พ.ต.อ.วิชัย เตี๊ยเพชร <name head="ผกก.">ผกก.สภ.บางบัวทอง</name> พ.ต.ท.ณัฎฐพัฒน์ ทนงศักดิ์ <name>รอง ผกก.สส.</name> พ.ต.ท.ดนัย นิยมเดชา <name>สว.สส.</name> เจ้าหน้าที่มูลนิธิร่วมกตัญญู แพทย์จากสถาบันนิติวิทยาศาสตร์ รีบรุดไปตรวจสอบ</p>
<p>ที่เกิดเหตุเป็นตึกแถว 4 ชั้น 2 คูหา บริเวณชั้นที่ 4 หน้าห้องนอนพบศพนายเวง อายุ 30 ปี นอนเสียชีวิตในสภาพมีบาดแผลถูกอาวุธมีดปาดที่ลำคอจนเกือบขาด ห่างกันเล็กน้อยมีศพนายไนย์ อายุ 35 ปี นอนเสียชีวิตโดยที่หน้าอกมีบาดแผลถูกแทงด้วย<name head="มีด">มีดทำครัว</name>และที่ลำคอยังถูกมีดปาดจนลึกเห็นกระดูก ในมือยังกำมีดไว้แน่น ส่วนที่ปลายเท้ายังพบ<name head="มีด">มีดอีโต้</name>ตกอยู่ 1 เล่ม ส่วนภายในห้องนอนพบชามข้าว สำรับกับข้าวแตกกระจายเกลื่อนห้อง นอกจากนี้ยังมีคนเจ็บนอนพักรักษาตัวอยู่ที่ รพ.บางบัวทอง ทราบชื่อคือนายโท ไม่ทราบนามสกุล มีบาดแผลถูกฟันที่ปากจนแหว่ง</p>
<p>จากการสอบสวนพยานทราบว่า ตึกแถวดังกล่าวนายจ้างเจ้าของธุรกิจส่งเหล้าเบียร์ได้เช่าไว้ให้ลูกน้องชาวพม่าได้อยู่อาศัยกัน ก่อนเกิดเหตุทั้งหมดได้ตั้งวงกินข้าวกัน ระหว่างนั้นนายโท คนเจ็บได้กินข้าวด้วยความหิวไปหลายชามจนกับข้าวเกือบหมด สร้างความไม่พอใจให้กับนายไนย์มือมีดเป็นอย่างมากจึงเกิดการต่อว่าต่อขานโต้เถียงกันอย่างรุนแรง ด้วยความโมโหหิวนายไนย์จึงใช้<name head="มีด">มีดอีโต้</name>ฟันเข้าที่ปากนายโทจนเลือดอาบ ระหว่างนั้นเองนายเวงเห็นเพื่อนร่วมงานทะเลาะกันจึงเข้าห้ามปรามเลยถูกนายไนย์ใช้<name head="มีด">มีดอีโต้</name>ปาดเข้าที่ลำคอจนเกือบขาดเสียชีวิตอย่างน่าอนาถ</p>
<p>ขณะที่นายโทเองก็ตกใจสุดขีดรีบวิ่งหนีลงมาข้างล่างโดยมีชาวบ้านช่วยพาตัวส่ง รพ.บางบัวทอง เป็นเวลาเดียวกันกับที่ทางเจ้าหน้าที่ตำรวจเดินทางมาถึงนายไนย์มือมีดจึงเกิดอาการคลั่งอย่างหนักตะโกนส่งเสียงอ้อแอ้เป็นภาษาไทยแบบฟังไม่ชัดว่าไม่ให้เจ้าหน้าที่ตำรวจขึ้นมาโดยที่ในมือยังถือ<name head="มีด">มีดทำครัว</name>อีกเล่ม หลังจากเสียงเงียบไปราว 10 นาที เจ้าหน้าที่จึงกรูกันขึ้นไปยังชั้นบนก็พบว่านายไนย์มือมีดที่ฆ่าเพื่อนและทำร้ายเพื่อนชาวพม่าได้ใช้อาวุธมีดสังหารตัวเองตายตามไปอีกเป็นศพที่ 2 เบื้องต้นได้มอบศพให้มูลนิธินำส่งสถาบันนิติวิทยาศาสตร์เพื่อดำเนินการต่อไป </p></body>
</news>
