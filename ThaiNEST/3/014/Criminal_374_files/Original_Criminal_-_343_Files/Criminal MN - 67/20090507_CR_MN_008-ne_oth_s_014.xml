<teiHeader>
<fileDesc>
<titleStmt>
  <title>ป.จับ จนท.ป่อเต็กตึ๊ง ขับรถมูลนิธิตบตาค้ายาบ้า อ้างมีหนี้สิน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 16:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051251  </bibl>
</sourceDesc>
</fileDesc>
</teiHeader>
<news>
<headline>ป.จับ จนท.ป่อเต็กตึ๊ง ขับรถมูลนิธิตบตาค้า<name head="ยา">ยาบ้า</name> อ้างมีหนี้สิน!</headline>
<lead>กองปราบปราม จับอาสาสมัครมูลนิธิป่อเต็กตึ้ง ค้า<name head="ยา">ยาบ้า</name> ขณะนำของส่งชุดล่อซื้อ โดยขับรถติดสติกเกอร์ �กู้ภัยมูลนิธิป่อเต็กตึ๊ง� เพื่อตบตาตำรวจ อ้างทำไปเพราะมีหนี้สิน</lead>
<neck></neck>
<body><p>วันนี้ (7 พ.ค.) ที่กองปราบปราม เมื่อเวลา 13.30 น. พ.ต.อ.ประเสริฐ พัฒนาดี <name>ผกก.3 บก.ป.</name> พร้อมด้วย พ.ต.ต.ยุทธพงษ์ หยงสตาร์ <name>สว.กก.3 บก.ป.</name>นำกำลังจับกุม นายฉายา พวงสุข อายุ 28 ปี อยู่บ้านเลขที่ 80 หมู่ 5 ต.ยางโยภาพ อ.ม่วงสามสิบ จ.อุบลราชธานี พร้อมของกลาง<name head="ยา">ยาบ้า</name>จำนวน 15 เม็ด เงินสด 2,300 บาท สมุดบัญชีเงินฝากธนาคารกรุงเทพ 2 เล่ม <name head="บัตร">บัตรประจำตัวอาสาสมัครมูลนิธิป่อเต็กตึ๊ง</name> <name head="บัตร">บัตรสมาชิกสถานีวิทยุร่วมด้วยช่วยกัน</name> และ<name head="บัตร">บัตรประจำตัวเจ้าหน้าที่รักษาความปลอดภัยห้างดิ เอ็มโพเรี่ยม</name> โดยจับกุมได้ที่บริเวณลานจอดรถห้างสรรพสินค้าดิ เอ็มโพเรี่ยม ถนนสุขุมวิท ซอย 24 แขวงและเขตวัฒนา กทม.</p>
<p> พ.ต.อ.ประเสริฐ กล่าวว่า สืบเนื่องจากชุดจับกุม กก.3 บก.ป.สืบทราบว่า นายฉายา มีพฤติการณ์ลักลอบนำ<name head="ยา">ยาบ้า</name>มาจำหน่ายให้กับเจ้าหน้าที่รักษาความปลอดภัยในย่านเขตวัฒนา กทม.เป็นประจำ จึงวางแผนให้สายลับล่อซื้อ เมื่อถึงเวลานัดหมาย นายฉายา ได้ขับ<name head="รถกระบะ ยี่ห้อ">รถกระบะ ยี่ห้ออีซูซุ</name> สีดำ <name head="ทะเบียน">ทะเบียน ยท 8293 กทม.</name>ติดสติกเกอร์ �กู้ภัยมูลนิธิป่อเต็กตึ๊ง� นำ<name head="ยา">ยาบ้า</name>มาส่งมอบให้สายลับ เจ้าหน้าที่จึงแสดงตัวเข้าจับกุม แจ้งข้อหามี<name head="ยา">ยาเสพติดให้โทษประเภท 1</name> (<name head="ยา">ยาบ้า</name>) ไว้ในครอบครองเพื่อจำหน่าย</p>
<p>สอบสวน นายฉายา รับสารภาพว่า มีหนี้สินติดตัวมาจากบ้านเกิด แต่ไม่มีเงินใช้หนี้จึงตัดสินใจรับ<name head="ยา">ยาบ้า</name>มาจากเพื่อนที่เป็นเอเยนต์ในราคาเม็ดละ 200 บาท ก่อนมาขายต่อในราคาเม็ดละ 300 บาท โดยเมื่อเดือนที่แล้วได้สมัครเป็นเจ้าหน้าที่อาสาสมัครมูลนิธิป่อเต็กตึ๊ง ของ สน.ประเวศ ก่อนขับรถติดสติกเกอร์มูลนิธิดังกล่าวเพื่อตบตาเจ้าหน้าที่ตำรวจ แต่มาถูกจับกุมดังกล่าว ซึ่งชุดจับกุมได้ควบคุมตัวผู้ต้องหาส่งพนักงานสอบสวน บช.ปส.ดำเนินคดี</p></body>
</news>
