<teiHeader>
<fileDesc>
<titleStmt>
  <title>จับแก๊งค้ายาแบ่งขาย นศ.-ซาเล้งลักทรัพย์  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 13:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059878  </bibl>
</sourceDesc>
</fileDesc>
</teiHeader>
<news>
<headline>จับแก๊งค้ายาแบ่งขาย นศ.-ซาเล้งลักทรัพย์</headline>
<lead>ตำรวจประชาชื่นรวบแก๊งค้า<name head="ยา">ยาบ้า</name>กำลังแบ่งยาใส่<name head="ถุง">ถุงพลาสติก</name>ขนาดเล็กระบายขายเยาวชนนักศึกษา ยึดของกลาง 539 เม็ด อีกรายจับขโมยควบ<name>ซาเล้ง</name>ออกตระเวนลักทรัพย์ขายร้านรับซื้อของเก่า ควบคุมตัวได้ขณะไปร่วมงานศพญาติที่วัดเสมียนนารี รายสุดท้ายจับโจ๋ริค้ายา ไหวตัวทันตลอดตำรวจดักจับขณะเยี่ยมแฟนสาวติดคุก กระโจนหนีลงน้ำข้างคลองเรือนจำแต่ไม่รอด</lead>
<neck></neck>
<body><p>วันนี้ (28 พ.ค.) เมื่อเวลา 08.30 น. พ.ต.ท.พัฒน์พงศ์ ทองสาริ <name head="สว.สป.">สว.สป.สน.ประชาชื่น</name> พร้อมด้วย ร.ต.ต.สมพงษ์ บุตรรัตน์ <name head="รอง สว.สป.">รอง สว.สป.สน.ประชาชื่น</name> พร้อมเจ้าหน้าที่ฝ่ายสืบสวนปราบปราม สน.ประชาชื่น ร่วมกันทำการจับกุมตัว นายไพโรจน์ หรือจิ๋ว หาญพิมาย อายุ 19 ปี อยู่บ้านเลขที่ 93 ซอยสมบูรณ์สุข แขวบางซื่อ เขตบางซื่อ กรุงเทพฯ และนาย ณัฐวุฒิ หรือเทิง ทองอินทร์ อายุ 19 ปี อยู่บ้านเลขที่ 553/4 ซอยนพเก้า (ประชาชื่น 37) แขวงบางซื่อ เขตบางซื่อ กรุงเทพ พร้อมของกลาง<name head="ยา">ยาบ้า</name>จำนวน 3 ถุง รวม 539 เม็ด ซองพลาสติกใสที่ใช้สำหรับใส่<name head="ยา">ยาบ้า</name>จำนวนหนึ่ง โดยสามารถจับกุมตัวผู้ต้องหาทั้ง 2 คนได้ที่บ้านเช่าไม่มีเลขที่ ซอยนพเก้า (ประชาชื่น 37) แขวงและเขตบางซื่อ กรุงเทพฯ</p>
<p>พ.ต.ท.พัฒน์พงศ์ เปิดเผยว่า สืบเนื่องมาจากเจ้าหน้าที่ได้รับการร้องเรียนจากผู้ปกครองของเด็กนักเรียนและนักศึกษาย่านประชาชื่นว่าผู้ต้องหาทั้ง 2 คนมักจะลักลอบจำหน่าย<name head="ยา">ยาบ้า</name>ให้กับเด็กนักเรียนและนักศึกษา เจ้าหน้าที่จึงได้เฝ้าติดตามดูพฤติกรรม จนกระทั่งได้ให้สายลับทำการล่อซื้อ<name head="ยา">ยาบ้า</name>กับผู้ต้องหาทั้ง 2 คนที่บ้านดังกล่าว ซึ่งขณะที่เจ้าหน้าที่เข้าจับกุมตัวพบว่าผู้ต้องหาทั้ง 2 คนกำลังนำ<name head="ยา">ยาบ้า</name>ใส่<name head="ถุง">ถุงพลาสติก</name>เล็กขายให้เด็กและนักศึกษาอยู่ เบื้องต้นได้แจ้งข้อหามี<name head="ยา">ยาเสพติด</name>ไว้ในความครอบครองเพื่อจำหน่ายโดยผิดกฎหมาย</p>
<p>รายที่ 2 เมื่อเวลา 09.00 น.ได้ร่วมกันทำการจับกุมตัว นายสมัย บุญโส อายุ 23 ปี อยู่เลขที่ 25หมู่ 1 ต.วังยายทอง อ.เทพารักษ์ จ.นครราชสีมา ตามหายจับของศาอาญา ทึ่ 278/2551 ลงวันที่ 23 ม.ค.51 โดยกล่าวหาว่าร่วมกันลักทรัพย์ โดยกระทำความผิดตั้งแต่ 2 คนขึ้นไป โดยใช้ยานพาหนะ โดยทำการจับกุมตัวได้ที่บริเวณสุดซอยไทรคู่ ชุมชน กม.11 แขวงลาดยาว เขตจตุจักร กรุงเทพฯ</p>
<p>พ.ต.ท.พัฒน์พงศ์ กล่าวว่า สืบเนื่องมาจากเมื่อวันที่ 9 ธ.ค.50 ผู้ต้องหาพร้อมพวกได้เข้าไปทำการลักทรัพย์ โดยใช้<name>สามล้อเครี่อง</name> หรือ<name>ซาเล้ง</name> เข้าไปลักทรัพย์ในโครงการหมู่บ้านกลางกรุง ถ. กำแพงเพชร 6 แขวงและเขตจตุจักร กรุงเทพฯ และได้ทรัพย์ประกอบด้วย ตู้ไฟ ส่ายไฟ ของที่อยู่ในโครงการของหมู่บ้านไปหลายรายการ จากนั้นได้นำไปขายให้กับร้านขายของเก่า จนกระทั่งทางเจ้าหน้าที่สืบทราบมาว่าเป็นนายสมัย จึงได้ขออนุมัติหมายจับจากศาลอาญา ต่อมาทางผู้ต้องหาได้หลบหนีไปอยู่ที่บ้านต่างจังงหวัด จนกระทั่งผู้ต้องหาได้เดินทางมางานศพญาติที่วัดเสมียนนารี และกลับมาที่บ้านพัก เจ้าหน้าที่จึงได้เข้าทำการจับกุม</p>
<p>รายสุดท้ายเมื่อเวลา 10.00 น. ตำรวจได้ร่วมกันทำการจับกุมตัว นายวุฒิพงษ์ อรรถเมธี อายุ 27 ปี อยุ่บ้านเลขที่ 37 ชุมชนประชาร่วมใจ 1 แขวงลาดยาว เขตจตุจกัร กรุงเทพฯ ตามหมายจับของศาลอาญา ที่ 73/2552 ลงวันที่ 30 มิ.ย 52 ในข้อหาร่วมกันมี<name head="ยา">ยาเสพติดประเภท 1</name> ไว้ในความครอบครองเพื่อจำหน่ายโดยผิดกฎหมาย โดยจับกุมได้บริเวณภายในคลองข้างเรือนจำหญิง ถ.งามวงศ์วาน แขวงลาดยาว เขตจตุจักร กรุงเทพฯ</p>
<p>พ.ต.ท.พัฒน์พงศ์ กล่าวว่า เจ้าหน้าที่สืบทราบว่านายวุฒิพงษ์จะเดินทางไปเยี่ยม น.ส.ดวงใจ หรือแอน ปราบพินาศ 25 ปี แฟนสาวที่ติดคุกอยู่ที่เรือนจำในคดี<name head="ยา">ยาเสพติด</name>ในพื้นที่ สน.ประชาชื่น จำนวน 69 เม็ด เมื่อวันที่ 12 มี.ค.52 ที่ชุมชนป่ากล้วย ขณะที่เจ้าหน้าที่จะเข้าจับกุม นายวุฒิพงษ์ไหวตัวทันและกระโดดลงน้ำข้างชุมชนป่ากล้วยหลบหนีไปได้ ต่อมานายวุฒิพงษ์ได้เดินทางไปเยี่ยมแฟนสาวอีก และเห็นเจ้าหน้าที่ชุดเดิมที่เคยเข้าจับกุมจึงได้วิ่งหลบหนีกระโดดน้ำข้างคลองเรือนจำหญิง แต่ไปไม่รอดถูกเจ้าหน้าที่จับกุมตัวเอาไว้ได้</p></body>
</news>
