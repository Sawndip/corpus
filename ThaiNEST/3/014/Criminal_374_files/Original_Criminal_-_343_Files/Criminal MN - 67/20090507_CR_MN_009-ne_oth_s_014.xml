<teiHeader>
<fileDesc>
<titleStmt>
  <title>จับโชเฟอร์รถบรรทุกใช้ปืนปลอมจี้ร้านทองหาเงินจ่ายค่าห้อง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 16:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051243  </bibl>
</sourceDesc>
</fileDesc>
</teiHeader>
<news>
<headline>จับโชเฟอร์<name head="รถ">รถบรรทุก</name>ใช้ปืนปลอมจี้ร้านทองหาเงินจ่ายค่าห้อง</headline>
<lead>รวบหนุ่มโชเฟอร์<name head="รถ">รถบรรทุก</name> ควงปืนปลอมบุกจี้ร้านทอง ย่านสุขุมวิท 71 ก่อนขี่ <name>จยย.</name>หลบหนี โชคดี<name head="กล้อง">กล้องวงจรปิด</name>จับภาพได้ ตร.ตามจับตัวได้ สารภาพ ติดค่าเช่าห้องหลายเดือน จึงวางแผนจี้ร้านทองเพื่อนำเงินมาจ่าย</lead>
<neck></neck>
<body><p> วันนี้ (7 พ.ค.) เมื่อเวลา 10.00 น. พ.ต.อ.ชัยวัฒน์ อรัญวัฒน์ <name head="ผกก.">ผกก.สน.คลองตัน</name> พ.ต.ต.ชัยพันธ์ เพ็ชรสดศิลป์ <name head="สว.สส.">สว.สส.สน.คลองตัน</name> พร้อมเจ้าหน้าที่ฝ่ายสืบสวน สน.คลองตัน ร่วมกันแถลงข่าวจับกุม นายทรงยศ หรือ อ๊อด แก้วหล้า อายุ 27 ปี อยู่บ้านเลขที่ 12/160 แฟลต 24 (แฟลตโรงหมู) ผู้ต้องหาตามหมายจับศาลจังหวัดพระโขนง เลขที่ ส.766/2552 ลงวันที่ 5 พ.ค.52 ในข้อหาชิงทรัพย์โดยมีและใช้อาวุธปืน โดยใช้ยานพาหนะเพื่อสะดวกแก่การพาทรัพย์นั้นไป พร้อมของกลาง<name head="ปืน">ปืนอัดลม</name> 1 กระบอก <name head="ตั๋ว">ตั๋วจำนำ</name> 1 ใบ <name head="รถ">รถ จยย.</name>หมายเลข<name head="ทะเบียน">ทะเบียน รคท 269 กทม.</name>จำนวน 1 คัน และ <name head="กระเป๋า">กระเป๋าสะพาย</name> 1 ใบ โดยสามารถจับกุมผู้ต้องหาได้ที่ลานจอดรถแฟลตโรงหมู</p>
<p> พ.ต.อ.ชัยวัฒน์ เปิดเผยว่า การจับกุมครั้งนี้สืบเนื่องมาจากเมื่อเวลาประมาณ 15.00 น.วันที่ 4 พ.ค.ที่ผ่านมา ผู้ต้องหาได้ทำทีเข้าไปเลือกดู<name head="สร้อยคอ">สร้อยคอทองคำ</name>ภายในร้านทอง �ทองเที่ยงธรรม� ตั้งอยู่เลขที่ 18/1-2 สุขุมวิท 71 แขวงพระโขนงเหนือ เขตวัฒนา โดยให้พนักงานขายนำ<name head="สร้อยคอ">สร้อยคอทองคำ</name>ออกมาดูจำนวนหลายเส้น พร้อมกับต่อรองราคาไปเรื่อยๆ โดยใช้เวลาประมาณ 15 นาที จนท้ายสุดก็เลือกเอา<name head="สร้อยคอ">สร้อยคอทองคำ</name>จำนวน 2 เส้น น้ำหนักเส้นละ 1 บาท รวมราคาประมาณ 30,000 บาท</p>
<p> พ.ต.อ.ชัยวัฒน์ กล่าวต่อว่า ระหว่างที่พนักงานขายกำลังเผลอ ผู้ต้องหาก็ได้ชักปืนปลอมออกมาขู่พนักงาน และบอกว่า ห้ามส่งเสียงดังแล้วยกปืนขึ้นส่ายไปมา ก่อนที่จะรวบ<name head="สร้อยคอ">สร้อยคอทองคำ</name>ทั้งสองเส้นดังกล่าว แล้วรีบออกไปขึ้น<name head="รถ">รถ จยย.</name>ของตัวเอง ที่จอดอยู่หน้าร้านหลบหนีไป หลังจากนั้นเจ้าหน้าที่ฝ่ายสืบสวนได้ตรวจสอบ<name head="กล้อง">กล้องวงจรปิด</name>ภายในร้าน ก็พบว่าสามารถจับภาพคนร้ายเอาไว้ได้ จึงทำการสืบสวนจนทราบว่า ผู้ต้องหาคือคนร้าย จึงได้ขออนุมัติหมายจับ ก่อนเข้าทำการจับกุมตัวได้พร้อมของกลางดังกล่าว เมื่อเวลาประมาณ 18.00 น.วานนี้ (6 พ.ค.)</p>
<p> จากการสอบสวน นายทรงยศ ให้การรับสารภาพว่า ตนทำอาชีพขับ<name head="รถ">รถบรรทุก</name>ให้กับบริษัทเอกชนแห่งหนึ่ง และได้ติดค่าเช่าห้องแฟลตที่พักอยู่มาหลายเดือนแล้ว เจ้าของห้องก็เตรียมจะไล่ตนออก จึงได้วางแผนจี้ร้านทองเพื่อหาเงินจ่ายค่าเช่าห้อง โดยไปซื้อ<name head="ปืน">ปืนอัดลม</name>มาก่อเหตุ แล้วหลบหนีไปจนกระทั่งมาถูกจับกุมได้ดังกล่าว</p>
<p> พ.ต.อ.ชัยวัฒน์ กล่าวด้วยว่า จากการตรวจสอบประวัติของผู้ต้องหาพบว่า เคยถูกจับกุมในคดีครอบครอง<name head="ยา">ยาบ้า</name> ในท้องที่ สน.ทองหล่อ เมื่อปีที่แล้ว ขณะนี้อยู่ระหว่างประกันตัว และยังมาก่อเหตุดังกล่าวจนถูกจับกุมได้อีก อย่างไรก็ตาม ได้แจ้งข้อหาชิงทรัพย์โดยมีและใช้อาวุธปืน โดยใช้ยานพาหนะเพื่อสะดวกแก่การพาทรัพย์นั้นไป ก่อนนำตัวผู้ต้องหาส่งพนักงานสอบสวน ดำเนินคดีตามกฎหมายต่อไป</p></body>
</news>
