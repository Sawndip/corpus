<teiHeader>
<fileDesc>
<titleStmt>
  <title>รวบหนุ่มชัยภูมิขับแท็กซี่พาสาวลาวส่งยาบ้า 1.6 หมื่นเม็ด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 23:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060217  </bibl>
</sourceDesc>
</fileDesc>
</teiHeader>
<news>
<headline>รวบหนุ่มชัยภูมิขับ<name>แท็กซี่</name>พาสาวลาวส่ง<name head="ยา">ยาบ้า</name> 1.6 หมื่นเม็ด</headline>
<lead>ตำรวจ 191 ตามรวบตัวหนุ่มชัยภูมิขับ<name>แท็กซี่</name>พา 2 สาวชาวลาวขน<name head="ยา">ยาบ้า</name> 16,000 เม็ด ส่งลูกค้าภายในลานจอดรถห้างโรบินสัน รัชดา สารภาพรับจ้างขน<name head="ยา">ยาบ้า</name>จากลาวได้ค่าจ้าง 18,000 บาท</lead>
<neck></neck>
<body><p>วันนี้ (28 พ.ค.) เมื่อเวลา 21.30 น.ที่ บก.ตปพ. พล.ต.ต.ฉันทวิทย์ รามสูตร <name>ผบก.ตปพ.</name> พร้อมด้วย พ.ต.อ.สุทธิพงษ์ วงษ์ปิ่น <name>รอง ผบก.ตปพ.</name> พ.ต.อ.ภาณุรัตน์ หลักบุญ <name>ผกก.1 บก.ตปพ.</name> ร่วมกันแถลงผลการจับกุม นายอุทิศ นิสัยหาญ อายุ 38 ปี อยู่บ้านเลขที่ 13 หมู่ 14 ต.ผักบัง อ.ภูเขียว จ.ชัยภูมิ นางออน พันธวง อายุ 20 ปี สัญชาติลาว และนางน้อยอายุ 20 ปี สัญชาติลาว พร้อมของกลาง<name head="ยา">ยาบ้า</name>จำนวน 16,000 เม็ด และ<name head="รถแท็กซี่ยี่ห้อ">รถแท็กซี่ยี่ห้อโตโยต้า โคโรลล่า</name> สีชมพู <name head="ทะเบียน">ทะเบียน ทล 6456 กทม.</name> โดยจับกุมได้ที่ลานจอดรถห้างสรรพสินค้าโรบินสัน รัชดา เมื่อเวลา 17.00 น.วันที่ 28 พ.ค.2552</p>
<p> พล.ต.ต.ฉันทวิทย์ กล่าวว่า การจับกุมครั้งนี้เจ้าหน้าที่ชุดจับกุมได้รับแจ้งจากสายลับว่าจะมีการส่งมอบ<name head="ยา">ยาบ้า</name>กันที่บริเวณลานจอดรถห้างสรรพสินค้าโรบินสัน รัชดา จึงได้จัดกำลังซุ่มดูความเคลื่อนไหวอยู่บริเวณดังกล่าว กระทั่งได้มี<name head="รถ">รถแท็กซี่</name>สีชมพู มีผู้ต้องหาทั้ง 3 คน อยู่ภายในรถซึ่ง ตรงกับรูปพรรณสัณฐานที่ได้รับแจ้งจากสายลับ จึงแสดงตัวเข้าขอตรวจค้น และพบกลางดังกล่าวบรรจุอยู่ใน<name head="ถุง">ถุงพลาสติก</name>สีฟ้า จึงได้ควบคุมตัวมาสอบปากคำที่ บก.ตปพ</p>
<p>จากการสอบสวนผู้ต้องหาให้การรับสารภาพว่า มีนายทุนเป็นคนลาว ว่าจ้างคนละ 18,000 บาท ให้ขน<name head="ยา">ยาบ้า</name>จากฝั่งลาวโดยนั่งเรือข้ามแม่น้ำโขงจากฝั่งลาวมาขึ้นที่ อ.เขมราฐ จ.อุบลราชธานี ก่อนเดินทางมาที่ กทม. ซึ่งมี<name head="รถ">รถกระบะ</name>พามาส่งที่ถนนรังสิตนครนายก ระหว่างคลอง 7 กับคลอง 8 โดยจะมีคนขับ<name head="รถ">รถแท็กซี่</name>คอยรับพาไปส่ง<name head="ยา">ยาบ้า</name>ตามจุดต่างๆที่มีการนัดหมายไว้ โดยในวันนี้จะต้องไปส่ง<name head="ยา">ยาบ้า</name>ให้ลูกค้าที่ อ.บางปะอิน จ.พระนครศรีอยุธยา แต่ก็ถูกเจ้าหน้าที่ตำรวจจับได้เสียก่อน</p>
<p>เบื้องต้นเจ้าหน้าที่แจ้งข้อหานายอุทิศ คนขับ<name head="รถ">รถแท็กซี่</name> นางออน และนางน้อย สองสาวชาวลาว ร่วมกันมี<name head="ยา">ยาเสพติด</name>ไว้ในครอบครองเพื่อจำหน่ายโดยผิดกฎหมาย และแจ้งข้อหานางออนกับนางน้อย เป็นบุคคลต่างด้าวหลบหนีเข้ามาในราชอาณาจักรไทยโดยผิดกฎหมายก่อนควบคุมตัวส่ง บช.ปส.ดำเนินคดีและขยายผลต่อไป</p></body>
</news>
