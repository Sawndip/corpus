<teiHeader>
<fileDesc>
<titleStmt>
  <title>ลุ้น! ฟ้อง-ไม่ฟ้อง หลาน �วิชา มหาคุณ� เลี่ยงภาษีนำเข้าไวน์  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-29 13:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060395  </bibl>
</sourceDesc>
</fileDesc>
</teiHeader>
<news>
<headline>ลุ้น! ฟ้อง-ไม่ฟ้อง หลาน �วิชา มหาคุณ� เลี่ยงภาษีนำเข้าไวน์</headline>
<lead>รอลุ้นฟ้อง-ไม่ฟ้อง �เอกชัย มหาคุณ� หลานชาย �วิชา มหาคุณ� ป.ป.ช.ทุจริตเลี่ยงภาษีนำเข้าไวน์ 29 ก.ค.นี้ หลังอัยการคดีพิเศษ สรุปความเห็นเสนอ อธิบดีพิจารณาแล้ว</lead>
<neck></neck>
<body><p>วันนี้ (29 พ.ค.) เมื่อเวลา 10.00 น.ที่สำนักงานอัยการสูงสุด ถ.รัชดาภิเษก อัยการฝ่ายคดีพิเศษ 1 นัดสั่งคดีที่บริษัท แคนนอน แปซิฟิค จำกัด และ นายเอกชัย มหาคุณ <name>กรรมการผู้จัดการบริษัท</name> ซึ่งเป็นหลาน นายวิชา มหาคุณ <name head="กรรมการ">กรรมการป้องกันและปราบปรามการทุจริตแห่งชาติ</name> ( ป.ป.ช.) ผู้ต้องหาคดีที่ 1-2 กระทำผิด <name head="พ.ร.บ.">พ.ร.บ.ศุลกากร พ.ศ.2469</name> มาตรา 27 และ 99 ข้อหาสำแดงภาษีเท็จต่ำกว่าความเป็นจริงเพื่อหลีกเลี่ยง หรือพยายามหลีกเลี่ยงการเสียภาษีศุลกากร นำเข้าไวน์จากต่างประเทศ ตั้งแต่ปี 2546-2549 รวม 84 ครั้ง รวมมูลค่า 312,214,873 บาท</p>
<p>โดย นายรุจ เขื่อนสุวรรณ อัยการพิเศษ ฝ่ายคดีพิเศษ 1 กล่าวว่า วันนี้ นายเอกชัย ไม่ได้เดินทางมาฟังคำสั่ง แต่มอบอำนาจให้ทนายความ มาแจ้งอัยการขอเลื่อนนัดออกไปก่อน เนื่องจากติดภารกิจ ขณะเดียวกันอัยการ ต้องรอความเห็นจาก นายเศกสรรค์ บางสมบุญ <name head="อธิบดี">อธิบดีอัยการฝ่ายคดีพิเศษ</name> พิจารณากลั่นกรองอีกครั้ง หลังจากที่คณะทำงานอัยการฝ่ายคดีพิเศษ 1 สรุปความเห็นในการสั่งคดีและเสนอสำนวนพร้อมความเห็นให้<name head="รองอธิบดี">รองอธิบดีอัยการฝ่ายคดีพิเศษ</name>แล้ว ทั้งนี้อัยการ ได้นัดให้ผู้ต้องหามาฟังคำสั่งอีกครั้งในวันที่ 29 ก.ค.นี้ เวลา 10.00 น.ซึ่งในนัดสั่งคดี นายเอกชัย จะต้องเดินทางมาฟังคำสั่ง เนื่องจากอัยการมีความเห็นสั่งคดีแล้ว </p></body>
</news>
