<teiHeader>
<fileDesc>
<titleStmt>
  <title>ปะ-ฉะ-ดะ โชว์ผลงานแรก จับเด็กเดินยาเค-ไฟฟ์ไฟฟ์!!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 18:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059559  </bibl>
</sourceDesc>
</fileDesc>
</teiHeader>
<news>
<headline>ปะ-ฉะ-ดะ โชว์ผลงานแรก จับเด็กเดิน<name head="ยา">ยาเค</name>-<name>ไฟฟ์ไฟฟ์</name>!!</headline>
<lead>ประสบผลสำเร็จแล้วอย่างงดงามเป็นประเดิม! ชุดปฏิบัติการ ปะ-ฉะ-ดะ ของ บก.น.1 ภายใต้การควบคุมสั่งการของ �ผู้การแต้ม� พล.ต.ต.วิชัย สังข์ประไพ ที่ลงทุนไปมโหฬาร สามารถจับกุม �เด็กเดินยา� ได้พร้อมของกลาง ทั้ง<name head="ยา">ยาเค</name> และ<name head="ยา">ยาไฟฟ์ไฟฟ์</name> ในท้องที่ สน.ห้วยขวาง นับเป็นผลงานโบแดงชิ้นแรก</lead>
<neck></neck>
<body><p>วันนี้ (27 พ.ค.) เมื่อเวลา 13.00 น.ขณะที่ ร.ต.อ.วิโรจน์ รัตนตรัยเจริญ <name head="รอง สว.สป.">รอง สว.สป.สน.มักกะสัน</name> ปฏิบัติหน้าที่หัวหน้าชุดจู่โจมพิเศษ บก.น.1 (ปะฉะดะ) กำลังปฏิบัติหน้าที่ออกตรวจอยู่บริเวณหน้าอาคารสราญรมย์แมนชั่น ถนนเทียมร่วมมิตร แขวงและเขตห้วยขวาง ก็พบนายสุจินดา หรือ หนึ่ง จุฬา อายุ 18 ปี อยู่บ้านเลขที่ 702/39 ซอยพหลโยธิน 32 แขวงจันทรเกษม เขตจตุจักร ขี่<name head="รถ จยย.ยี่ห้อ">รถ จยย.ยี่ห้อยามาฮ่า ฟีโน่</name> สีไข่ไก่ หมายเลข<name head="ทะเบียน">ทะเบียน รลม 355 กทม.</name>ผ่านมาด้วยท่าทางพิรุธ จึงเรียกตรวจค้นภายในตัว ก็พบ<name head="ยา">ยาเค</name> จำนวน 12 ขวด ซุกซ่อนอยู่ในกล่องใส่<name head="ชาเย็นยี่ห้อ">ชาเย็นยี่ห้อลิปตัน</name> และ<name head="ยา">ยาไฟฟ์ไฟฟ์</name> จำนวน 1 แผง จึงยึดไว้เป็นหลักฐาน ก่อนควบคุมตัวมาสอบปากคำที่ สน.ห้วยขวาง</p>
<p>จากการสอบสวน นายสุจินดา ให้การรับสารภาพว่า เรียนอยู่ชั้น ปวช.ปี 1 โรงเรียนพณิชยการจำนงค์ แต่เพิ่งดร็อปเรียนเอาไว้ โดยก่อนหน้านี้ มีเพื่อนรุ่นพี่คนหนึ่งชื่อ บอย อายุประมาณ 20 ปี จ้างให้นำ<name head="ยา">ยาเค</name>กับ<name head="ยา">ยาไฟฟ์ไฟฟ์</name> ไปส่งให้ลูกค้าตามสถานที่ต่างๆ มาแล้วประมาณเกือบ 10 ครั้ง ในระยะเวลา 1 เดือนที่ผ่านมา ได้ค่าจ้างครั้งละประมาณ 1,000 กว่าบาท</p>
<p> นายสุจินดา รับสารภาพต่อว่า ในวันนี้ นายบอย ได้นำ<name head="ยา">ยาเค</name>กับ<name head="ยา">ยาไฟฟ์ไฟฟ์</name> ไปทิ้งไว้ย่าน ม.เกษตรศาสตร์ แล้วสั่งให้ตนขี่<name head="รถ">รถ จยย.</name>ไปเอามาส่งลูกค้า ซึ่งเป็นผู้หญิงคนหนึ่งที่แมนชั่นดังกล่าว แต่ก็มาเจอตำรวจชุดปะฉะดะจับกุมเสียก่อน</p>
<p>�ผมยอมรับว่า ไม่เคยรู้มาก่อนว่า ในท้องที่ บก.น.1 มีตำรวจชุดปะฉะดะมาก่อน หากรู้คงระวังตัวมากว่านี้� นายสุจินดา รับสารภาพ</p>
<p> เบื้องต้นเจ้าหน้าแจ้งข้อหามี<name head="วัตถุ">วัตถุออกฤทธิ์ต่อจิตและประสาท ประเภทที่ 2</name> (<name>เคตามีน</name>, <name>อิลินินไฟฟ์</name>) ไว้ในครอบครอง เพื่อจำหน่ายโดยผิดกฎหมาย ก่อนนำตัวส่งพนักงานสอบสวน สน.ห้วยขวาง ดำเนินคดีตามกฎหมายต่อไป</p></body>
</news>
