<teiHeader>
<fileDesc>
<titleStmt>
  <title>จับโจ๋ค้ายารับค่าจ้างหมื่นเดียว อ้างหาเงินรักษาพ่อป่วย!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 12:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051049  </bibl>
</sourceDesc>
</fileDesc>
</teiHeader>
<news>
<headline>จับโจ๋ค้ายารับค่าจ้างหมื่นเดียว อ้างหาเงินรักษาพ่อป่วย!</headline>
<lead>ตำรวจหัวหมากจับหนุ่มค้า<name head="ยา">ยาบ้า</name>แลกค่าจ้างหมื่นบาท ยึดของกลาง 40,000 เม็ด โอดครวญเพิ่งทำครั้งแรกรับยามาอีกทอดหนึ่งจากซอยรามคำแหง 53 อ้างต้องการหาเงินรักษาพ่อป่วย<name>วัณโรค</name></lead>
<neck></neck>
<body><p> วันนี้ (7 พ.ค.) เมื่อเวลา 09.00 น.ที่ สน.หัวหมาก พ.ต.อ.วัฒนา ยี่จีน <name head="ผกก.">ผกก.สน.หัวหมาก</name> พ.ต.ท.รังสรรค์ ยิ่งยงดำรงสกุล <name head="รองผกก.">รองผกก.ปป.สน.หัวหมาก</name> พ.ต.ท.สืบศักดิ์ ยุทธภัณฑ์ศิริกุล <name>สว.สป.</name> พ.ต.ท.สุจินต์ สมศรี <name>สวป.</name> ร่วมกันแถลงข่าวจับกุม นายอำนาจ ตะพานทอง อายุ 25 ปี อยู่บ้านเลขที่ 30 หมู่ 3 ต.เขาแหลม อ.ชัยบาดาล จ.ลพบุรี พร้อมของกลาง<name head="ยา">ยาบ้า</name>จำนวน 40,000 เม็ด <name head="กระเป๋าผ้ายี่ห้อ">กระเป๋าผ้ายี่ห้อ LAND DOG</name> สีน้ำเงิน-ดำ 1 ใบ <name head="โทรศัพท์">โทรศัพท์มือถือ</name> 1 เครื่อง</p>
<p>พ.ต.อ.วัฒนา กล่าวว่า การจับกุมครั้งนี้สืบเนื่องจากเจ้าหน้าที่สายตรวจ สน.หัวหมาก ได้ออกตรวจพื้นที่มาจนถึงบริเวณท้ายซอยรามคำแหง 46 แขวงหัวหมาก เขตบางกะปิ ก็พบนายอำนาจ เดินถือกระเป๋าใบดังกล่าวผ่านมาด้วยท่าทางมีพิรุธจึงแสดงตัวขอตรวจค้น พบ<name head="ยา">ยาบ้า</name>จำนวน 40,000 เม็ดซุกซ่อนอยู่ในกระเป๋าใบดังกล่าวจึงยึดไว้เป็นของกลาง จากนั้นเจ้าหน้าที่ได้ควบคุมตัวไปตรวจค้นที่ห้องพักเลขที่ 517 อาคารสุดนรีแมนชั่น ซอยรามคำแหง 50 ก็พบ<name head="ยา">ยาบ้า</name>ซุกซ่อนอยู่บนชั้นวางของในห้องดังกล่าว จึงยึดไว้พร้อมควบคุมตัวมาสอบปากคำ</p>
<p>จากการสอบสวนนายอำนาจให้การรับสารภาพว่า <name head="ยา">ยาบ้า</name>ทั้งหมดเป็นของนายเอไม่ทราบชื่อและนามสกุลจริง ที่ตนเพิ่งไปรับยามาจากซอยรามคำแหง 53 โดยนายเอจ้างตนให้ขนไปส่งลูกค้า ต่ออีกทอดหนึ่ง พร้อมให้ค่าจ้าง 10,000 บาท โดยตนเพิ่งจะทำเป็นครั้งแรก ส่วนที่ตัดสินใจทำก็เพราะต้องการหาเงินไปรักษาพ่อที่ป่วยเป็น<name>วัณโรค</name></p>
<p>เบื้องต้นเจ้าหน้าที่แจ้งข้อหามี<name head="ยา">ยาเสพติดให้โทษประเภทที่ 1</name> (<name head="ยา">ยาบ้า</name>) ไว้ในความครอบครองเพื่อจำหน่ายโดยผิดกฎหมาย พร้อมทั้งจะสืบสวนขยายผลจับกุมนายเอ เจ้าของ<name head="ยา">ยาบ้า</name>มาดำเนินคดีต่อไป</p></body>
</news>
