<teiHeader>
<fileDesc>
<titleStmt>
  <title>บก.น.5 จับ ฉะ ดะ สนอง �ธานี� กวาดล้างตู้ม้าเอาใจ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-29 13:03:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060385  </bibl>
</sourceDesc>
</fileDesc>
</teiHeader>
<news>
<headline>บก.น.5 จับ ฉะ ดะ สนอง �ธานี� กวาดล้าง<name head="ตู้">ตู้ม้า</name>เอาใจ</headline>
<lead>บก.น.5 รับลูก �ธานี� ระดมกวาดล้าง<name head="ตู้">ตู้ม้า</name> ในพื้นที่จับกุมยึด<name head="ตู้">ตู้ม้า</name>ได้ 11 ตู้ จับสถานบริการไม่ได้รับอนุญาต <name>ไฮโล</name> <name head="โต๊ะ">โต๊ะบอล</name> สารพัด ได้ผู้กระทำผิดเพียบ ด้าน �วรพงษ์� สั่งทุก สน.กวดขันจับ<name head="ตู้">ตู้ม้า</name> อบายมุขทุกประเภท ลั่น หากชุดเฉพาะกิจ บช.น. ตรวจพบ หรือมีการปล่อยปละ จะดำเนินการขั้นเด็ดขาด</lead>
<neck></neck>
<body><p>วันนี้ (29 พ.ค.) เมื่อเวลา 11.00 น.ที่ กก.สืบสวน บก.น.5 พล.ต.ต.จักรทิพย์ ชัยจินดา <name>รอง ผบช.น.</name> พล.ต.ต.โชคชัย ดีประเสริฐวิทย์ <name>ผบก.น.5</name> พ.ต.อ.ขจรศักดิ์ ปานสาคร พ.ต.อ.จิรพัฒน์ ภูมิจิตร พ.ต.อ.สมชาย พัชรอินโต <name>รอง ผบก.น.5</name> พร้อมเจ้าหน้าที่ตำรวจในสังกัด บก.น.5 ร่วมกันแถลงข่าวผลการระดมกวาดล้างอบายมุขในพื้นที่ เช่น การลักลอบเล่นการพนันและเครื่องจักรกลไฟฟ้าตามนโยบายของสำนักงานตำรวจแห่งชาติ</p>
<p>พล.ต.ต.จักรทิพย์ เปิดเผยว่า หลังจากได้รับนโยบายจากทาง สตช.ก็ได้กำหนดระยะเวลาระดมกวาดล้างจับกุมในพื้นที่ต่างๆของบช.น.ตั้งแต่วันที่ 20 พ.ค.- 19 มิ.ย.โดยในส่วนของพื้นที่ของ บก.น.5 ได้ระดมกวาดล้างตั้งแต่วันที่ 20-28 พ.ค.ผลปรากฏว่า สามารถจับกุม<name head="ตู้">ตู้ม้า</name>ได้ 11 ตู้ จากท้องที่ สน.วัดพระยาไกร 3 ตู้ ทองหล่อ 2 ตู้ คลองตัน 2 ตู้ ทุ่งมหาเมฆ 1 ตู้ พระโขนง 1 ตู้ บางโพงพาง 1 ตู้ และบางนา 1 ตู้ ได้ผู้ต้องหา 11 คน จับกุมสถานบริการไม่ได้รับอนุญาต 10 ราย และความผิดตาม <name head="พ.ร.บ.">พ.ร.บ.สถานบริการ</name>อื่นๆ อีก 32 ราย</p>
<p> พล.ต.ต.จักรทิพย์ กล่าวต่อว่า นอกจากนี้ ยังจับกุมผู้ลักลอบเล่นการพนันต่างๆ ได้แก่ การพนัน<name>ไฮโล</name> 17 ราย ได้ผู้ต้องหา 55 คน พร้อมอุปกรณ์การเล่น 15 ชุด การพนันไพ่ต่างๆ 28 ราย ผู้ต้องหา 122 คน ของกลางไพ่ 22 สำรับ การพนัน<name>น้ำเต้าปูปลา</name> 9 ราย ได้ผู้ต้องหา 20 คน พร้อมอุปกรณ์การเล่น 7 ชุด การพนัน<name>ฟุตบอล</name> 16 ราย ผู้ต้องหา 16 คน ของกลางโพย<name>ฟุตบอล</name> 18 แผ่น และการพนันอื่นๆ อีก 26 ราย ทั้งนี้ ยังสามารถจับกุมซีดีละเมิดลิขสิทธิ์ได้ผู้ต้องหาทั้งหมด 11 ราย ได้ของกลาง 871 แผ่น และยังสามารถจับกุมคดีค้างเก่า ได้แก่คดีปล้นทรัพย์ 1 ราย คดีลักทรัพย์ 4 รายและคดีอาวุธปืนอีก 1 ราย</p>
<p>พล.ต.ต.จักรทิพย์ กล่าวด้วยว่า สำหรับเรื่อง<name head="ตู้">ตู้ม้า</name>ที่มีประชาชนร้องเรียนว่ามีอยู่ในพื้นที่ฝั่งธนเป็นจำนวนมากนั้น ทาง บก.น.8 ได้ระดมกวาดล้างไปแล้วได้ผู้ต้องหาเป็นจำนวนมาก โดยในวันจันทร์ที่ 1 มิ.ย.นี้ ทาง บก.น.9 จะแถลงผลการระดมกวาดล้างอีกครั้ง ทั้งนี้ ขอยืนยันว่าเมื่อประชาชนร้องเรียนมา ทางตำรวจก็จะออกไปตรวจสอบทุกครั้งไม่ได้นิ่งนอนใจแต่อย่างใด และหากพบว่าท้องที่ไหนมี<name head="ตู้">ตู้ม้า</name>อยู่ ทางหัวหน้าสน.นั้นก็จะต้องรับผิดชอบเป็นคนแรก อย่างไรก็ตามทางบช.น.จะระดมกวาดล้างไปตลอดโดยในวันที่ 19 มิ.ย.จะสรุปผลการปฏิบัติงานทั้งหมดทุกกองบังคับการ และจะแถลงข่าวอีกครั้งในวันที่ 20 มิ.ย.นี้</p>
<p>วันเดียวกันผู้สื่อข่าวรายงานว่า ภายหลัง พล.ต.อ.ธานี สมบูรณ์ทรัพย์ <name head="รองผู้บัญชาการ">รองผู้บัญชาการตำรวจแห่งชาติ</name> สั่งการให้กองบัญชาการตำรวจนครบาลกวดขันปราบปรามจับกุมอบายมุข บ่อนพนัน <name head="ตู้">ตู้ม้า</name>และสถานบริการเปิดเกินเวลาลักลอบให้มีการค้าประเวณี อย่างจริงจังโดยให้ดำเนินการตั้งแต่วันที่ 29 พ.ค.เป็นต้นไปนั้น ล่าสุด พล.ต.ท.วรพงษ์ ชิวปรีชา <name head="ผู้บัญชาการ">ผู้บัญชาการตำรวจนครบาล</name> ลงนามบันทึกด่วนที่สุด ที่ 0016.122/5152 วันที่ 28 พ.ค.ถึงนายตำรวจระดับ <name>รอง ผบช.น.</name>ทุกนาย <name head="ผู้บังคับการ">ผู้บังคับการตำรวจนครบาล 1-9</name> <name head="ผู้บังคับการ">ผู้บังคับการตำรวจปฏิบัติการพิเศษ</name> (บก.ตปพ.) <name head="ผู้บังคับการ">ผู้บังคับการตำรวจจราจร</name> <name>ผู้บังคับการอำนวยการ</name> <name head="ผู้กำกับการ">ผู้กำกับการศูนย์สืบสวนนครบาล</name> และ<name head="ผู้กำกับการ">ผู้กำกับการศูนย์สวัสดิภาพเด็กเยาวชนและสตรี</name> กองบัญชาการตำรวจนครบาล กำชับการปฏิบัติในการควบคุม กวดขัน จับกุม ปราบปรามแหล่งอบายมุข และสถานบริการให้เป็นไปอย่างมีประสิทธิภาพ ตามที่ บช.น.มีหนังสือด่วนที่สุดแจ้งให้ทราบแล้วก่อนหน้านี้</p>
<p>พร้อมมีคำสั่งระดมการปราปปรามการลักลอบเล่นการพนันเครื่องจักรกลไฟฟ้า (ทุกประเภท) โดยเฉพาะ<name head="ตู้">ตู้ม้า</name>ตั้งแต่วันที่ 29 พ.ค.2552 เป็นต้นไปเน้นการปฏิบัติเกี่ยวกับการป้องกันปราบปรามแหล่งอบายมุขและสถานบริการที่ผิดกฎหมาย โดยกำหนดให้ทุก สน.และหน่วยที่เกี่ยวข้อง เข้มงวด กวดขัน ป้องกันปราบปรามแหล่งอบายมุข ทั้งที่เป็นอบายมุขเป้าหมายและอบายมุขทั่วไปอย่างจริงจัง พร้อมระบุด้วยว่า หากชุดเฉพาะกิจของ บช.น.ตรวจพบการกระทำผิด หรือมีการปล่อยปละละเลยของเจ้าหน้าที่ตำรวจในพื้นที่ใด จะดำเนินการตามคำสั่ง ตร.ที่ 234/2548 ลง 29 มี.ค.2548 เรื่องการพิจารณาเจ้าหน้าที่ตำรวจบกพร่องในการป้องกันปราบปรามแหล่งอบายมุขโดยเคร่งครัดทุกกรณี จึงแจ้งมาเพื่อทราบและถือปฏิบัติโดยเคร่งครัด ตั้งแต่งบัดนี้เป็นต้นไป </p></body>
</news>
