<teiHeader>
<fileDesc>
<titleStmt>
  <title>ไกด์หนุ่มติดเฮโรอีนงอม ยาไอซ์ยัดก้น!! ตบตาตำรวจ ขายนักเที่ยวย่านรัชดา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 00:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051686  </bibl>
</sourceDesc>
</fileDesc>
</teiHeader>
<news>
<headline>ไกด์หนุ่มติด<name>เฮโรอีน</name>งอม <name head="ยา">ยาไอซ์</name>ยัดก้น!! ตบตาตำรวจ ขายนักเที่ยวย่านรัชดา</headline>
<lead>ศูนย์สืบสวน บช.น.รวบ 2 พ่อค้า<name head="ยา">ยาไอซ์</name>ขายนักเที่ยวย่านรัชดาฯ สารภาพทำงานเป็นไกด์ แต่ติด<name>เฮโรอีน</name>งอมแงม เงินไม่พอซื้อยาจึงหันมาเป็นพ่อค้าแทน ใช้วิธีการเดิมๆ เอา<name head="ยา">ยาไอซ์</name>ส่ลูกโป่งยัดก้นตบตาตำรวจขนเข้าประเทศ แต่สุดท้ายไม่รอดถูกจับเข้าซังเต</lead>
<neck></neck>
<body><p>วันนี้ (8 พ.ค.) ที่ศูนย์สืบสวนนครบาล พ.ต.อ.ธัมรงค์ วงศ์แป้น <name>ผกก.ศส.บช.น.</name> พ.ต.ท.อรรถพร สุริยเลิศ <name>รอง ผกก.ศส.บช.น.</name> แถลงผลการจับกุม นายเชาวเลิศ หรือ ตี๋ ธิเนตร อายุ 31 ปี อยู่บ้านเลขที่ 338/358 ซ.ลาดพร้าว 87 แขวงและเขตวังทองหลาง กรุงเทพมหานคร และ นายชาญชัย สันต์ธนะวานิช อายุ 32 ปี อยู่บ้านเลขที่ 212/144 ถนนเพชรเกษม แขวงวัดท่าพระ เขตบางกอกใหญ่ กรุงเทพมหานคร พร้อมของกลาง <name head="ยา">ยาไอซ์</name> น้ำหนัก 400 กรัม มูลค่าประมาณ 1.2 ล้านบาท <name head="รถยนต์">รถยนต์โตโยต้า วีออส</name> สีดำ <name head="ทะเบียน">ทะเบียน ษย 4046 กทม.</name> โดยสามารถจับกุมผู้ต้องหาทั้ง 2 ได้ที่หน้าบารอนแมนชั่น เลขที่ 544/1 ซอยอยู่เจริญ แยก 9 รัชดาภิเษกซอย 3 แขวงและเขตดินแดง กทม.</p>
<p>พ.ต.อ.ธัมรงค์ กล่าวว่า เจ้าหน้าที่ฝ่ายสืบสวนสืบทราบว่าทั้ง 2 มีพฤติกรรมค้า<name head="ยา">ยาไอซ์</name> โดยขนยาเข้ามาจากประเทศเพื่อนบ้านมาขายแก่นักท่องเที่ยวตามสถานบันเทิงย่านรัชดาภิเษก และทราบว่าจะมีการนัดส่ง<name head="ยา">ยาเสพติด</name>กัน จึงวางแผนจับกุมโดยจัดกำลังซุ่มโป่งอยู่บริเวณจุดเกิดเหตุ กระทั่งเวลาประมาณ 13.00 น. เจ้าหน้าที่พบนายชาญชัยขับ<name head="รถ">รถเก๋ง</name>คันดังกล่าวมาจอดหน้าบารอนแมนชั่น ต่อมานายเชาวเลิศได้ถือ<name head="ถุง">ถุงกระดาษ</name>สีดำเดินมาขึ้นรถ เจ้าหน้าที่จึงแสดงตัวเข้าขอตรวจค้น พบ<name head="ยา">ยาไอซ์</name>บรรจุใน<name head="ถุง">ถุงพลาสติก</name>ใส หุ้มทับด้วยลูกโป่ง จำนวน 3 ลูก น้ำหนัก 300 กรัม และเมื่อควบคุมตัวนายเชาวเลิศไปค้นที่ห้องพักเลขที่ 506 ชุณหวัฒน์อพาร์ทเม้น ซึ่งอยู่ใกล้กัน เจ้าหน้าที่พบ<name head="ยา">ยาไอซ์</name>อีก 100 กรัม ซุกอยู่ในลิ้นชักโต๊ะ จึงคุมตัวผู้ต้องหาทั้ง 2 พร้อมของกลางส่งเจ้าหน้าที่ ปส.เพื่อขยายผลถึงขบวนการค้ายารายนี้ต่อไป</p>
<p>นายเชาวเลิศให้การรับสารภาพว่า ทำงานเป็นไกด์ พูดได้ 3 ภาษา คือ ภาษาไทย ภาษาจีนกลาง และภาษาจีนยูนนาน ได้ค่าแรงวันละ 800 บาท และยังได้เปอร์เซ็นต์จากร้านค้าที่พานักท่องเที่ยวไปซื้อของอีก แต่เนื่องจากติด<name>เฮโรอีน</name>อย่างหนัก เงินจึงไม่พอใช้ และรู้จักกับเพื่อนที่ค้า<name head="ยา">ยาไอซ์</name> จึงคิดจะขาย<name head="ยา">ยา ไอซ์</name>ให้นักเที่ยวย่านสถานบันเทิงรัชดาภิเษก ซึ่งราคาจะอยู่ที่ประมาณกรัมละ 2,500-3,000 บาท ส่วน<name head="ยา">ยาไอซ์</name>นั้นจะมีผู้หญิงมาส่งให้อีกทอดหนึ่ง และที่ต้องใส่ในลูกโป่งเพื่อกันน้ำเข้า เพราะในการขนยามานั้นจะมีการยัดมาในทวารหนัก หรือหากเป็นผู้หญิงก็จะยัดมาในอวัยวะเพศ</p></body>
</news>
