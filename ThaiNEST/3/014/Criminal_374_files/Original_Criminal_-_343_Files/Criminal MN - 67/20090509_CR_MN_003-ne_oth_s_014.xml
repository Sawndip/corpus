<teiHeader>
<fileDesc>
<titleStmt>
  <title>รวบคู่ขาทอม-ดี้ยัดยาบ้าใส่ถุงพริกแกงซุกกล่องพัสดุฝากรถทัวร์จากเชียงใหม่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 18:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051818  </bibl>
</sourceDesc>
</fileDesc>
</teiHeader>
<news>
<headline>รวบคู่ขาทอม-ดี้ยัด<name head="ยา">ยาบ้า</name>ใส่ถุง<name head="พริก">พริกแกง</name>ซุกกล่องพัสดุฝาก<name head="รถ">รถทัวร์</name>จากเชียงใหม่</headline>
<lead>ตำรวจประชาชื่นตามรวบสองสาวคู่ขาทอมดี้ รอรับ<name head="ยา">ยาบ้า</name>จากเอเยนต์เชียงใหม่ ใช้วิธียัดใส่ถุง<name head="พริก">พริกแกงเผ็ด</name>แล้วซ่อนไว้ในกล่องพัสดุฝาก<name head="รถ">รถทัวร์</name>ลงมาแล้วรอส่งต่อให้ลูกค้ารายย่อยอีกทอดหนึ่ง สารภาพได้ค่าจ้างครั้งละหมื่น แถมขณะจับกุมมีลูกค้าขี่ <name>จยย.</name>มารอรับยา เลยโดนรวบได้อีกสองคน</lead>
<neck></neck>
<body><p>เมื่อเวลา 10.00 น.วันนี้ (9 พ.ค.) พ.ต.ท.พัฒน์พงศ์ ทองสาริ <name head="สว.สป.">สว.สป.สน.ประชาชื่น</name> ได้รับแจ้งจากสายว่าจะมี<name head="กล่อง">กล่องไปรษณีย์</name>ต้องสงสัยว่าภายในจะมี<name head="ยา">ยาบ้า</name>ซุกซ่อนอยู่ถูกส่งมาจากเชียงใหม่ด้วยวิธีฝาก<name head="รถ">รถทัวร์</name>มาโดยมีปลายทางที่บริษัททัวร์แห่งหนึ่งย่านประชาชื่น โดยระบุชื่อผู้รับ คือ น.ส.ศิริวรรณ นาคำนิน และผู้ส่ง คือ นายอณุชิต สงวนชัย จากนั้นก็ให้ส่งกล่องพัสดุดังกล่าวต่อไปที่ทำการย่อยของบริษัท<name head="รถ">รถทัวร์</name>ดังกล่าง ซึ่งตั้งอยู่ถนนพระราม 4 แขวงมหาพฤฒาราม เขตบางรัก จึงนำกำลังไปดักซุ่มจับกุมที่ที่ทำการย่อยบริษัท<name head="รถ">รถทัวร์</name>ดังกล่าว</p>
<p>        ขณะที่เจ้าหน้าที่กำลังดักซุ่มอยู่นั้น พบ น.ส.นรินทร์ทิพย์ โอสถสัมพันธ์สุข อายุ 25 ปี อยู่บ้านเลขที่ 496/10-11 ถนนพระราม 4 แขวงมหาพฤฒาราม เขตบางรัก ออกมาทางมารับกล่องพัสดุแทน น.ส.ศิริวรรณ เจ้าหน้าที่จึงแสดงตัวเข้าทำการตรวจค้น พบ<name head="ยา">ยาบ้า</name>จำนวน 385 เม็ด ถูกบรรจุไว้ใน<name head="ถุง">ถุงสุญญากาศ</name>สีฟ้า 2 ถุง และห่อหุ้มด้วยพลาสติกสีดำ โดยมี<name head="ถุง">ถุงยาอนามัย</name>สวมทับอีกชั้น ซุกซ่อนไว้ในถึง<name head="พริก">พริกแกงเผ็ด</name>อีกชั้นหนึ่งจึงยึดไว้เป็นของกลาง จากนั้นเจ้าหน้าที่ได้ขยายผล ก่อนขยายผลเข้าจับกุม น.ส.ศิริวรรณ นาคำนิน อายุ 18 ปี อยู่บ้านเลขที่ 100 ม.1 ต.กุดน้ำใส อ.พนมไพร จ.ร้อยเอ็ด ได้ในเวลาต่อมา</p>
<p>        จากการสอบสวนเบื้องต้นผู้ต้องหาทั้งสองคนให้การรับสารภาพ โดย น.ส.ศิริวรรณ ให้การว่า เคยทำแบบนี้มาแล้วครั้งหนึ่ง ครั้งนี้เป็นครั้งที่สอง ได้ค่าจ้างครั้งละ 10,000 บาท โดยจะมีเอเย่นต์นำ<name head="ยา">ยาบ้า</name>ใส่กล่องพัสดุฝากมากับ<name head="รถ">รถทัวร์</name>จาก จ.เชียงใหม่ จากนั้นก็จะให้บริษัท<name head="รถ">รถทัวร์</name>ส่งกล่องพัสดุส่งต่อไปที่ทำการย่อยของบริษัทที่ถนนพระราม 4 ก่อนที่ตนจะบอกให้ น.ส.นรินทร์ทิพย์ สาวทอมคู่ขา ไปรอรับกล่องพัสดุที่ที่ทำการย่อยดังกล่าว เพื่อรอส่งต่อให้กับลูกค้ารายย่อยอีกทอดหนึ่ง</p>
<p> ต่อมาได้มีนายอิทธิพล มั่งษา อายุ 29 ปี และนายเอกชัย นาชิต อายุ 23ปี ขี่<name head="รถ">รถจักรยานยนต์</name>มารอติดต่อขอรับ<name head="ยา">ยาบ้า</name>จาก น.ส.นรินทร์ทิพย์ เจ้าหนี่จึงเข้าจับกุมตัวทั้งสองคนเอาไว้ได้ แต่เบื้องต้นทั้งคู่ให้การว่าจะมาขอซื้อ<name head="ยา">ยาบ้า</name>ต่อแค่ 10 เม็ด แต่โดนจับเสียก่อน เจ้าหน้าที่จึงแจ้งข้อหามี<name head="ยา">ยาบ้า</name>ไว้ในความครอบครองเพื่อจำหน่ายโดยผิดกฎหมาย ก่อนนำตัวไปดำเนินคดีต่อไป</p></body>
</news>
