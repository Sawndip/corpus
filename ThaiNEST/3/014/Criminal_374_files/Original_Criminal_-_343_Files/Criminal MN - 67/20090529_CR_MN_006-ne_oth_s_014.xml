<teiHeader>
<fileDesc>
<titleStmt>
  <title>ศาลสั่งจำคุก 25 ปี หนุ่มเชียงใหม่ค้ายาบ้าแสนเม็ด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-29 11:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060340  </bibl>
</sourceDesc>
</fileDesc>
</teiHeader>
<news>
<headline>ศาลสั่งจำคุก 25 ปี หนุ่มเชียงใหม่ค้า<name head="ยา">ยาบ้า</name>แสนเม็ด</headline>
<lead>ศาลอาญาพิพากษาประหารชีวิต หนุ่มเชียงใหม่ขน<name head="ยา">ยาบ้า</name>เกือบแสนเม็ดขายให้ตำรวจกองปราบชุดล่อซื้อ สารภาพศาลปรานีลดเหลือคุก 25 ปี</lead>
<neck></neck>
<body><p> วันนี้ (29 พ.ค.) เมื่อเวลา 09.30 น. ที่ห้องพิจารณาคดี 903 ศาลอาญา ถ.รัชดาภิเษก ออกนั่งบัลลังก์อ่านคำพิพากษาในคดีหมายเลขดำ อย.5394/2551 ที่อัยการพิเศษฝ่ายคดี<name head="ยา">ยาเสพติด</name> 1 เป็นโจทก์ฟ้อง นายวิวัฒน์ หรือตู่ วงค์พุทธรักษ์ อายุ 35 ปี ชาว จ.เชียงใหม่ เป็นจำเลยในความผิดฐานมี<name head="ยา">ยาเสพติดประเภทที่ 1</name> (<name head="ยา">ยาบ้า</name>) ไว้ในครอบครอง เพื่อจำหน่าย ตาม <name head="พ.ร.บ.">พ.ร.บ.ยาเสพติดให้โทษ พ.ศ.2522</name> มาตรา 4, 7, 8, 15, 66, 102</p>
<p>คดีนี้ โจทก์ฟ้องว่า เมื่อวันที่ 19 ก.ย.51 เวลากลางวัน จำเลยกับพวกอีก 1 คนที่ยังไม่ได้ตัวมาฟ้อง มี<name>เมทแอมเฟตามีน</name> (<name head="ยา">ยาบ้า</name>) จำนวน 99,800 เม็ด น้ำหนัก 9,445.188 กรัม คำนวณเป็นน้ำหนักสารบริสุทธิ์ได้ 399.603 กรัม ไว้ในครอบครองเพื่อจำหน่ายโดยไม่ได้รับอนุญาต และจำหน่ายให้แก่เจ้าหน้าที่ตำรวจกองปราบปรามชุดล่อซื้อ ในราคา 6,500,000 บาท เหตุเกิดที่ ต.ประชาธิปัตย์ อ.ธัญบุรี จ.ปทุมธานี จนถูกจับกุมดำเนินคดี จำเลยให้การรับสารภาพ</p>
<p> ศาลพิเคราะห์พยานหลักฐานประกอบคำรับสารภาพจำเลยแล้วเห็นว่า จำเลยกระทำผิดตามฟ้อง พิพากษาลงโทษ ประหารชีวิต ปรับ 3 ล้านบาท รับสารภาพมีเหตุบรรเทาโทษ ลดโทษให้กึ่งหนึ่ง คงจำคุกจำเลยไว้ 25 ปี ปรับ 1 ล้าน 5 แสนบาท ริบของกลาง</p></body>
</news>
