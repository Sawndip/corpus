<teiHeader>
<fileDesc>
<titleStmt>
  <title>�จตุจักรพลาซ่า� ร้อง ร.ฟ.ท.เบี้ยวนัดเซ็นต่อสัญญาเช่า!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 16:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059465  </bibl>
</sourceDesc>
</fileDesc>
</teiHeader>
<news>
<headline>�จตุจักรพลาซ่า� ร้อง ร.ฟ.ท.เบี้ยวนัดเซ็นต่อสัญญาเช่า!</headline>
<lead>เจ้าของและผู้ประกอบการ �จตุจักรพลาซ่า� ร้องสื่อ การรถไฟแห่งประเทศไทย ไม่มาเซ็นสัญญาเช่าที่ต่อตามนัด เกรงจะไม่ได้รับความเป็นธรรม        </lead>
<neck></neck>
<body><p>วันนี้ (27 พ.ค.) เมื่อเวลา 15.00 น.นายทัศนัย วันคง ผู้บริหารบริษัท เจริญพลาซ่า ผู้ได้รับสัมปทานจากการรถไฟแห่งประเทศไทย ให้ดำเนินธุรกิจตลาดนัดครบวงจรภายใต้ชื่อ �จตุจักรพลาซ่า� มีเนื้อที่กว่า 17 ไร่ พร้อมผู้ค้าตลาดจตุจักรพลาซ่า กว่า 50 ราย เข้าร้องเรียนต่อนายไพโรจน์ เทศนิยม <name head="นายกสมาคม">นายกสมาคมผู้สื่อข่าวช่างภาพอาชญากรรมแห่งประเทศไทย</name> ว่าไม่ได้รับความเป็นธรรมกรณีต่ออายุสัญญาที่ดิน พร้อมสิ่งปลูกสร้างระหว่างบริษัท เจริญพลาซ่า กับการรถไฟแห่งประเทศไทย ตามที่มีการนัดหมายลงนามเซ็นต์สัญญาต่ออายุสัญญาเช่าครั้งที่ 2 ในวันนี้ (27 พ.ค.) มีกำหนด 3 ปี นับตั้งแต่วันที่ 19 ตุลาคม 2551 จนถึงวันที่ 18 ตุลาคม 2554 ตามที่ นายอาภรณ์ ตั้งเจตสกาว <name head="ผู้อำนวยการ">ผู้อำนวยการฝ่ายบริหารทรัพย์สินปฏิบัติการ</name>แทน<name head="ผู้ว่า">ผู้ว่าการรถไฟแห่งประเทศไทย</name> ทำหนังสือแจ้งนัดหมายไว้ ระบุว่า ให้บริษัท เจริญพลาซ่า ดำเนินการต่อสัญญาให้เสร็จสิ้นภายใน 30 วัน นับจากวันที่ 19 พ.ค.ที่ผ่านมา ที่ได้รับแจ้งตามหนังสือดังกล่าว พร้อมระบุว่า หากบริษัทไม่ดำเนินการต่างๆ ภายในกำหนดถือว่าไม่มีความประสงค์จะต่ออายุสัญญาเช่าที่ดินพร้อมสิ่งปลูกสร้างเพื่อจัดประโยชน์บริเวณดังกล่าว แต่เมื่อบริษัทได้เตรียมเอกสารต่างๆ เพื่อเซ็นสัญญาต่ออายุ พร้อมเงินค่าธรรมเนียมการจัดประโยชน์ ค่าภาษีโรงเรือนและที่ดิน ค่าประกันสัญญาเช่า ซึ่งเป็น<name head="เช็ค">แคชเชียร์เช็ค</name>และเงินสดรวมเป็นเงินกว่า 135 ล้านบาท แต่กลับไม่มีผู้มีอำนาจลงนามมาร่วมเซ็นสัญญาเช่าพื้นที่ตามที่นัดหมายไว้แต่อย่างใด ทำให้กลุ่มผู้ค้าและผู้บริหารเกรงว่าจะไม่ได้รับความเป็นธรรมและเกิดความไม่ชอบมาพากลเกิดขึ้น</p>
<p>นายทัศนัยกล่าวว่า การรถไฟฯ นัดหมายมาต่อสัญญา เวลา 13.00 น. แต่เมื่อถึงเวลากลับไม่มีผู้มีอำนาจลงนามคนใดออกมาดำเนินการ แม้แต่<name head="ผู้ว่า">ผู้ว่าการรถไฟแห่งประเทศไทย</name>เองก็ติดต่อไม่ได้รวมถึงผู้บริหารคนอื่นๆ ทำให้หวั่นเกรงว่าการเซ็นสัญญาต่ออายุสัมปทานครั้งนี้ จะมีความไม่ชอบมาพากล เนื่องจากเกรงว่าอาจจะมีฝ่ายที่ต้องการนำคนของตนเองเข้ามาเป็นผู้จัดสรรพื้นที่แทน ทั้งที่พวกตนมีสัญญาที่ถูกต้องและดำเนินการมาแล้วกว่า 10 ปี และก่อนหน้านี้ก็มีหนังสือจาก <name head="ผอ.">ผอ.ฝ่ายทรัพย์สิน</name> นัดหมายให้นำเอกสารหลักฐานพร้อมเงินจำนวน 135 ล้านบาทมาพร้อมเซ็นสัญญาด้วยแต่กลับไม่พบใครเลย เกรงว่า มีการยื้อเวลาหากไม่ดำเนินการให้เสร็จสิ้นก็จะมีการบอกเลิกสัญญาดังกล่าวได้ ขณะเดียวกัน ก่อนหน้าที่จะมีการนัดเซ็นสัญญาในวันนี้มีผู้ไม่ประสงค์ดีนำใบปลิวไปแจกจ่ายให้กับผู้ค้าในจตุจักรพลาซ่าปล่อยข่าวสร้างความเสียหายว่า การรถไฟแห่งประเทศไทยจะไม่มีการต่อสัญญาใดๆ กับบริษัท �เจริญพลาซ่า� ทำให้ผู้ค้าเกิดความสับสนหวั่นเกรงจะถูกหลอก ซึ่งตนได้ชี้แจงทำความเข้าใจโดยทั่วกันแล้วและเชิญมาสังเกตการณ์การลงนามเซ็นต์สัญญาในวันนี้ด้วย</p>
<p>ผู้สื่อข่าวรายงานว่า เมื่อถึงเวลานัดหมาย 13.00 น.มีผู้ค้าตลาดนัดจตุจักรพลาซ่า กว่า 50 คน เดินทางร่วมเป็นพยานในการลงนาม แต่เมื่อถึงเวลานัดหมายกลับไม่มีผู้มีอำนาจคนใดออกมารับเรื่องดำเนินการลงนามเซ็นต์สัญญาครั้งนี้ ทำให้เกิดการวิพากษ์วิจารณ์กันว่ามีการเมืองเข้ามาแทรกแซงการบริหารจัดการในการรถไฟแห่งประเทศไทยอย่างชัดเจน เพราะมีอดีตนักการเมืองผู้กว้างขวางทางภาคอีสาน ต้องการเข้ามาสัมปทานพื้นที่จตุจักรพลาซ่าด้วย เพราะหากสำเร็จจะสามารถจะขยายพื้นที่สัมปทานตลาดนัดซันเดย์ได้อีกด้วย</p></body>
</news>
