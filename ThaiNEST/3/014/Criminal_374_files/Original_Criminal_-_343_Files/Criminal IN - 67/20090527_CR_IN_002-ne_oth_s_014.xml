<teiHeader>
<fileDesc>
<titleStmt>
  <title>เลขาฯปปท.ยันพบข้อมูลผู้บริหารกบข.ผิดจริง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 19:04:45  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173355  </bibl>
</sourceDesc>
</fileDesc>
</teiHeader>
<news>
<headline><name head="เลขาฯ">เลขาฯปปท.</name>ยันพบข้อมูลผู้บริหารกบข.ผิดจริง</headline>
<lead><name head="เลขาธิการ">เลขาธิการ ป.ป.ท.</name>ยืนยัน มีข้อมูลผู้บริหารระดับสูง กบข.ผิดจริง ใช้ข้อมูลภายในซื้อขายหุ้นดักหน้า ขณะที่<name head="รัฐมนตรี">รัฐมนตรียุติธรรม</name> นัดประชุม 3 มิ.ย.นี้</lead>
<neck></neck>
<body><p>นายธาริต เพ็งดิษฐ์ <name head="เลขาธิการ">เลขาธิการป้องกันและปราบปรามการทุจริตในภาครัฐ</name> (ป.ป.ท.) เปิดเผยว่า นายพีระพันธุ์ สาลีรัฐวิภาค <name head="รัฐมนตรี">รัฐมนตรีว่าการกระทรวงยุติธรรม</name> นัดประชุมคณะทำงานชุดตรวจสอบกองทุนบำเหน็จบำนาญข้าราชการ (กบข.) ในวันที่ 3 มิถุนายนนี้ เวลา 13.30 น. เพื่อพิจารณาถึงความถูกต้องในเอกสารข้อมูลจากการตรวจสอบรวม 44 หน้า</p>
<p><name head="เลขาธิการ">เลขาธิการ ป.ป.ท.</name> ยืนยันว่า คณะทำงานตรวจสอบพบผู้บริหารระดับสูงของ กบข. มีความผิด กรณีใช้ข้อมูลภายใน (อินไซเดอร์เทรด) ทำการซื้อขายหุ้นดักหน้าและหลังการขายหุ้นของกองทุน กบข. ซึ่งหากการประชุมร่วมกับ<name head="รัฐมนตรี">รัฐมนตรีว่าการกระทรวงยุติธรรม</name> มีมติไปในทิศทางเดียวกัน ก็จะส่งเรื่องให้คณะกรรมการป้องกันและปราบปรามการทุจริตแห่งชาติ (ป.ป.ช.) พิจารณาชี้มูลความผิดต่อไป อย่างไรก็ตาม ยอมรับว่าหนักใจ หากผลสอบของคณะกรรมการชุดที่กระทรวงการคลัง แต่งตั้งขึ้นออกมายืนยันว่ากองทุนและผู้บริหารของ กบข.ไม่มีความผิด</p></body>
</news>
