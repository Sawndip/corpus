<teiHeader>
<fileDesc>
<titleStmt>
  <title>วินจยย.ร้องน.1ฟันดาบเปี๊ยกตั้งวินเถื่อน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 16:02:51  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173529  </bibl>
</sourceDesc>
</fileDesc>
</teiHeader>
<news>
<headline>วิน<name>จยย.</name>ร้องน.1ฟันดาบเปี๊ยกตั้งวินเถื่อน</headline>
<lead>วิน<name head="รถ">รถจักรยานยนต์รับจ้าง</name> ร้อง <name head="ผู้บัญชาการ">ผู้บัญชาการตำรวจนครบาล</name> ฟัน ดาบเปี๊ยก ตำรวจ สน.พระโขนง ตั้งวินเถื่อน ทำตัวเป็นผู้มีอิทธิพล</lead>
<neck></neck>
<body><p>กลุ่มผู้ขับขี่<name head="รถ">รถจักรยานยนต์รับจ้าง</name>วินอยู่เป็นสุข ตั้งอยู่ปากซอยรัตนชินกร ถนนศรีนครินทร์ แขวงและเขตประเวศ กรุงเทพมหานคร จำนวน 10 คน เข้ายื่นหนังสือร้องเรียน พล.ต.ท.วรพงษ์ ชิวปรีชา <name head="ผู้บัญชาการ">ผู้บัญชาการตำรวจนครบาล</name> ผ่านแผนกรับเรื่องราวร้องทุกข์กองบัญชาการตำรวจนครบาล โดยนำหลักฐานภาพถ่ายแสดงพฤติกรรมของ ดาบเปี๊ยก เจ้าหน้าที่ตำรวจ สน.พระโขนง ที่ตั้งวิน<name head="รถ">รถจักรยานยนต์</name>เถื่อน ตั้งตัวเป็นผู้มีอิทธิพล โดยมี นายณรงค์ ไม่ทราบนามสกุล พ่อค้าขายหมูและปล่อยเงินกู้เป็นผู้คุมวิน โดยตั้งวินเถื่อนอยู่กลางซอย มี<name>จักรยานยนต์</name>เพียง 5 คัน โดยที่ดาบตำรวจคันดังกล่าวเคยว่าจ้างให้ นายซิม ไม่ทราบนามสกุล ซึ่งเคยขับขี่<name head="รถ">รถจักรยานยนต์</name>อยู่วินอยู่เป็นสุข แต่ต่อมาย้ายไปสังกัดวินเถื่อนของ ดาบเปี๊ยก ใช้ปืนมาข่มขู่ผู้ที่ขับขี่วินของพวกตนถึง 2 ครั้ง ให้เลิกวิ่งวินจึงเกรงว่าจะได้รับอันตราย อยากให้ผู้ใหญ่เข้ามาช่วยดูแล เพราะการกระทำดังกล่าวเป็นการสร้างความเดือดร้อนให้กับคนที่มีอาชีพสุจริตหาเช้ากินค่ำ</p></body>
</news>
