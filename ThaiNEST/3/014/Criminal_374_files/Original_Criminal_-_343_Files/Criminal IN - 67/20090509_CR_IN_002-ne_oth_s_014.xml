<teiHeader>
<fileDesc>
<titleStmt>
  <title>อีก2วันตร.สรุปคดีจนท.ปะทะแม่ค้าพัฒน์พงศ์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-09 18:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170452  </bibl>
</sourceDesc>
</fileDesc>
</teiHeader>
<news>
<headline>อีก2วันตร.สรุปคดีจนท.ปะทะแม่ค้าพัฒน์พงศ์</headline>
<lead>พนักงานสอบสวน สน.บางรัก คาด อีก 2 วัน สามารถ สรุปคดีเหตุ จนท. ปะทะกับแม่ค้าย่านพัฒน์พงศ์ได้</lead>
<neck></neck>
<body><p>พ.ต.ท.ชลิก สุขวรรณ์ <name head="พนักงานสอบสวน">พนักงานสอบสวน สน.บางรัก</name> เจ้าของคดีเหตุปะทะกันระหว่างพ่อค้าแม่ค้าขายของย่านพัฒน์พงศ์ กับกลุ่มชุดเฉพาะกิจจับสินค้าละเมิดลิขสิทธิ์ กระทรวงพาณิชย์ เหตุเกิดเมื่อช่วงหัวค่ำวันที่ 6 พ.ค.ที่ผ่านมา บริเวณพัฒน์พงศ์ซอย 1 ถนนสุริยวงศ์ ทำให้มีผู้บาดเจ็บทั้ง 2 ฝ่าย ว่าฝ่ายพ่อค้าแม่ค้าขายของย่านพัฒพงศ์ ทยอยเดินทางเข้าแจ้งความร้องทุกข์ พร้อมเข้าให้ปากคำกับพนักงานสอบสวนแล้วรวม 13 ราย โดยแจ้งความให้ดำเนินคดีกับทางกลุ่มชุดเฉพาะกิจจับสินค้าละเมิดลิขสิทธิ์กระทรวงพาณิชย์ ในข้อหา ร่วมกันลักทรัพย์ ทำให้เสียทรัพย์ และร่วมกันทำร้ายร่างกาย ขณะที่ทางฝ่ายกลุ่มชุดเฉพาะกิจชุดจับกุมนั้นยังไม่มีการติดต่อประสานเพื่อเข้าให้ปากคำ หรือแจ้งความร้องทุกข์กับพนักงานสอบสวนแต่อย่างใด ส่วนกรณีที่ นายสิริศักดิ์ บัวงาม อายุ 42 ปี คนขับ<name head="รถ">รถตู้</name> ซึ่งรับการว่าจ้างจากเจ้าหน้าที่กระทรวงพาณิชย์ ให้มาขนสินค้าที่ถูกจับกุม แล้วถูกรุมทำร้ายร่างกาย พร้อม<name head="รถ">รถตู้</name>ได้รับความเสียหาย</p>
<p>พ.ต.ท.ชลิก กล่าวต่อว่า ได้เดินทาง ไปที่ ซอยพัฒน์พงศ์ซอย 1 แล้ว และได้ทำการประชาสัมพันธ์ให้บรรดาพ่อค้าแม่ค้าที่ได้รับความเสียหาย สามารถเดินทางเข้าแจ้งความเพื่อขอความเป็นธรรมได้ โดยยืนยันจะให้ความเป็นธรรมกับทั้ง 2 ฝ่าย ตามขั้นตอนของกระบวนกฎหมาย โดยคาดว่าจะใช้ระยะเวลาอีก 2 วัน จะสามารถสรุปสำนวนคดี 
</p></body>
</news>
