<teiHeader>
<fileDesc>
<titleStmt>
  <title>รวบไอ้หื่น ขืนใจเด็ก 14 วิตถาร! บังคับสักชื่อแสดงความเป็นเจ้าของ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159213  </bibl>
</sourceDesc>
</fileDesc>
</teiHeader>
<news>
<headline>รวบไอ้หื่น ขืนใจเด็ก 14 วิตถาร! บังคับสักชื่อแสดงความเป็นเจ้าของ</headline>
<lead></lead>
<neck></neck>
<body><p>ที่ บก.ปดส. พ.ต.อ.สุวิชญ์พล อิ่มใจรัชต์ <name>รอง ผบก.ปดส.</name> พ.ต.อ.วรพงษ์ ทองไพบูลย์ <name>ผกก.2 บก.ปดส.</name> พร้อมด้วยนางปวีณา หงสกุล <name head="ประธาน">ประธานมูลนิธิปวีณา หงสกุล เพื่อเด็กและสตรี</name> ร่วมกันแถลงข่าวจับกุมนายจีรศักดิ์ เกษอาภรณ์ หรือ �เสหนึ่ง� อายุ 22 ปี ผู้ต้องหาตามหมายจับศาลอาญา ที่ 1153/2552 ลงวันที่ 29 เมษายน 2552 ข้อหากระทำชำเราเด็กอายุไม่เกิน 15 ปีโดยเด็กนั้นจะยินยอมหรือไม่ก็ตาม ทำร้ายร่างกายผู้อื่นเป็นเหตุให้เกิดอันตรายแก่กายหรือจิตใจ ข่มขืนใจผู้อื่นให้กระทำการโดยกลัว่าจะเกิดอันตรายต่อร่างกาย พร้อมของกลางเข็มสักพร้อมด้าม บ้องสูบ<name>กัญชา</name> และอุปกรณ์เสพ<name head="ยา">ยาเสพติด</name>อีกจำนวนหนึ่ง โดยจับกุมได้ที่ บ้านเลขที่ 210 หมู่ 2 ต.เทพารักษ์ อ.เมือง จ.สมุทรปราการ</p>
<p>พ.ต.อ.สุวิชญ์พล กล่าวว่า การจับกุมผู้ต้องหารายนี้สืบเนื่องจากเมื่อวันที่ 28 เมษายนที่ผ่านมา นางปวีณา ได้พานางต้อย (นามสมมติ) พร้อมกับบุตรสาว คือ ด.ญ.จุ๋ม (นามสมมติ) อายุ 14 ปี เข้าแจ้งความกับ บก.ปดส.ว่า ด.ญ.จุ๋ม ถูกนายจีรศักดิ์ ข่มขืนกระทำชำเราหลายครั้ง โดยก่อนหน้านี้นางต้อย ได้พาบุตรสาวเข้าร้องเรียนกับมูลนิธิปวีณาฯ และจากการสอบสวนเบื้องต้นทราบว่า นางต้อย ได้พาบุตรสาวไปอาศัยอยู่กับมารดาของนายจีรศักดิ์ ที่ร้านคาราโอเกะแห่งหนึ่งในพื้นที่ อ.เมือง จ.สมุทรปราการ เมื่อประมาณเดือนตุลาคม 2551 ส่วนสาเหตุที่ต้องให้บุตรสาวไปอาศัยอยู่ด้วยเพราะตนเองมีฐานะยากจนและเห็นว่ารู้จักคุ้นเคยกับมารดาของนายจีรศักดิ์ จึงไว้วางใจ โดยตนอยากให้บุตรสาวให้ไปช่วยทำงานบ้านเล็ก ๆ น้อย ๆ ซึ่งมารดาของนายจีรศักดิ์ ก็รักและเลี้ยงดูเหมือนลูกคนหนึ่ง</p>
<p>กระทั่งต่อมา เมื่อวันที่ 12 พฤศจิกายน 2551 ภายหลังนายจีรศักดิ์ พ้นโทษคดีรับของโจรออกมาจากเรือนจำจังหวัดสมุทรปราการ กลับมาอาศัยอยู่ที่บ้านแล้วได้ก่อเหตุทุบตีทำร้ายร่างกายด.ญ.จุ๋ม พร้อมกับบังคับให้กินยาเม็ดสีเหลืองโดยอ้างว่าเป็น<name head="ยา">ยาแก้ไอ</name>จนมีอาการเบลอ อ่อนเพลียไม่มีเรี่ยวแรง จากนั้นนายจีรศักดิ์ จึงใช้กำลังบังคับข่มขืนกระทำชำเราจนสำเร็จความใคร่ พร้อมกับข่มขู่ไม่ให้นำเรื่องไปบอกใคร และหากคิดจะหลบหนีก็จะตามไปทำร้ายร่างกายบิดา มารดาของ ด.ญ.จุ๋ม อีกด้วย ทำให้ ด.ญ.จุ๋ม รู้สึกกลัวและยอมให้นายจีรศักดิ์ ใช้กำลังบังคับข่มขืนอีกหลายครั้งตลอดระยะเวลากว่า 5 เดือน จนช่วงกลางเดือนมีนาคม 2552 นายจีรศักดิ์ ได้ใช้เข็มสักที่บริเวณไหปลาร้าของ ด.ญ.จุ๋ม มีข้อความว่า �เสหนึ่ง จีรศักดิ์ เกษอาภรณ์� จนที่สุด ด.ญ.จุ๋ม ทนไม่ไหวหลบหนีมาหามารดาและก่อนพากันเข้าร้องเรียนดังกล่าว</p>
<p>สอบสวน นายจีรศักดิ์ รับสารภาพว่า เคยถูกจำคุกในคดีรับของโจรเป็นเวลา 2 ปี 8 เดือน ระหว่างนั้นก็ได้เรียนรู้วิธีการสักตามร่างกาย หลังจากพ้นโทษแล้วได้กลับมาอาศัยที่บ้านพักและได้พบกับ ด.ญ.จุ๋ม จึงชักชวนไปเที่ยวงานลอยกระทงก่อนจะลงมือข่มขืน ด.ญ.จุ๋ม โดยตนจะให้กิน<name head="ยา">ยาแก้ไอ</name>ก่อนจะก่อเหตุ และได้ทำเช่นนี้อีกหลายครั้ง ส่วนเรื่องรอยสักนั้น ด.ญ.จุ๋ม ยินยอมให้ตนสักเองไม่ได้บังคับแต่อย่างใดและเป็นความชื่นชอบส่วนตัว สำหรับ<name>กัญชา</name>ตนมีไว้เสพเอง</p>
<p>ทั้งนี้ สำหรับผู้เสียหายได้เข้าพักเพื่อฟื้นฟูสภาพจิตใจที่มูลนิธิปวีณาฯ ซึ่งทางมูลนิธิปวีณาฯ ได้ประสานไปยัง รพ.ยันฮี เพื่อลบรอยสักที่ไหปลาร้าของผู้เสียหายออกตามความประสงค์ขอผู้เสียหายต่อไป</p></body>
</news>
