<teiHeader>
<fileDesc>
<titleStmt>
  <title>ฆ่าเหี้ยมสาวนิรนาม ศพยัดถุงอำพรางคดี คาดถูกทรชนข่มขืนสังหารปิดปาก เร่งพิสูจน์บุคคล-ตามหาญาติเหยื่อ ชุดสืบสวนเร่งควานหาตัวคนร้าย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=157610  </bibl>
</sourceDesc>
</fileDesc>
</teiHeader>
<news>
<headline>ฆ่าเหี้ยมสาวนิรนาม ศพยัดถุงอำพรางคดี คาดถูกทรชนข่มขืนสังหารปิดปาก เร่งพิสูจน์บุคคล-ตามหาญาติเหยื่อ ชุดสืบสวนเร่งควานหาตัวคนร้าย</headline>
<lead></lead>
<neck></neck>
<body><p>เหตุคนร้ายฆ่าโหดสาวนิรนามยัดศพใส่ถุงอำพรางคดีครั้งนี้ เปิดเผยขึ้นเมื่อเวลา 11.30 น.วันที่ 17 เมษายน โดยตำรวจ สน.คลองตัน รับแจ้งพบศพผู้เสียชีวิตถูกยัดใส่ถุงทิ้งไว้ที่ข้างทางเข้าหมู่บ้านเรสซิเด้นท์ ซอยพัฒนาการ 32 แขวงและเขตสวนหลวง กทม.จึงเข้าตรวจสอบพร้อมด้วยพ.ต.อ.สมบัติ มิลินทจินดา <name>ผกก.สส.บก.น.5</name> ในที่เกิดเหตุพบว่าเป็นลานกว้างด้านหลังโต๊ะ<name>สนุกเกอร์</name>ไม่มีชื่อร้าน โดยพบถุงใส่ผ้ามีกลิ่นเหม็นคละคลุ้งภายในมีเสื้อผ้าทับไว้เมื่อแกะดูพบศพหญิงสาวไม่ทราบชื่อ ผมยาวสีทอง อายุประมาณ 20-25 ปี สวม<name head="เสื้อ">เสื้อยืด</name>คอกลมสีส้ม ท่อนล่างเปลือย สวมแหวนที่นิ้วกลางข้างขวาและมีสายรัดข้อมือสีเหลือง สภาพศพถูกมีดปาดลำคอ ที่โหนกแก้มมีบาดแผลคล้ายถูกตีด้วยของแข็ง หน้าผากถูกมีดปาดโดยร่างถูกมัดด้วย<name head="เชือก">เชือกฟาง</name></p>
<p>สอบสวน นายไพรัช แผ่งต่าย อายุ 44 ปี ชาว จ.กำแพงเพชร เจ้าของร้าน<name>สนุกเกอร์</name>ใกล้ที่เกิดเหตุ ทราบว่า เมื่อเวลาประมาณ 22.00 น.วันที่ 16 เมษายนที่ผ่านมา ขณะที่ตนกำลังดูแลโต๊ะ<name>สนุกเกอร์</name>อยู่นั้นได้ยินเสียงสุนัขเห่าเสียงดังจึงเอะใจและลองเดินออกไปดูที่หน้าร้านเพราะเป็นห่วง<name head="รถ">รถยนต์</name>ที่จอดไว้กลัวจะหายโดยไม่พบสิ่งผิดปกติใด ๆ แต่ก็ได้เดินไปดูที่หลังร้าน กระทั่งในช่วงสายได้กลิ่นเหม็นเน่าจึงลองเดินไปดูที่หลังร้านและพบ<name head="ถุง">ถุงผ้า</name>ถูกวางไว้แต่ไม่กล้าเปิดดูจึงแจ้งตำรวจมาตรวจสอบจนพบว่าเป็นศพผู้เสียชีวิตจึงรู้สึกตกใจมาก</p>
<p>นายไพรัช ให้การด้วยว่า ปกติบริเวณด้านหลังร้านตนจะมี<name head="รถ">รถยนต์</name>สัญจรผ่านไปมาเป็นประจำเนื่องจากด้านในมีอู่ซ่อมรถจึงไม่ทันได้สังเกต<name head="รถ">รถยนต์</name>หรือบุคคลที่ผ่านไปมาและไม่พบผู้ที่นำถุงดังกล่าวผ้ามาทิ้งไว้แต่อย่างใด</p>
<p>ด้าน พ.ต.อ.สมบัติ กล่าวว่า ในเบื้องต้นตำรวจสันนิษฐานว่า ผู้เสียชีวิตน่าจะเป็นคนในละแวกใกล้เคียงซึ่งถูกคนร้ายฆ่าโหดแล้วนำศพมาทิ้งไว้และอาจถูกข่มขืนด้วยเพราะจากร่องรอยบาดแผลคล้ายถูกทำร้ายขณะพยายามขัดขืนแต่คงต้องรอผลตรวจจากแพทย์ยืนยันอีกครั้ง นอกจากนี้ยังเป็นไปได้ว่าเมื่อคนร้ายลงมือฆ่าผู้เสียชีวิตแล้วอาจจะเก็บศพไว้ก่อนจากนั้นได้ยัดใส่ถุงแล้วนำมาทิ้งเพื่ออำพรางคดี ทั้งนี้ ชุดสืบสวน บก.น.5 ได้เร่งสืบหาข้อมูลคนร้ายรายนี้แล้วก่อนจะติดตามจับกุมตัวมาดำเนินคดีเพราะถือว่าเป็นคดีอุกฉกรรจ์สะเทือนขวัญอย่างมาก 
</p></body>
</news>
