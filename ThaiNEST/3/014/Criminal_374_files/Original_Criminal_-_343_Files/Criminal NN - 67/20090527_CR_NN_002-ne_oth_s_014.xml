<teiHeader>
<fileDesc>
<titleStmt>
  <title>บก.ปดส.จับหนุ่มตุ๋นแรงงานไปอังกฤษ‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163287  </bibl>
</sourceDesc>
</fileDesc>
</teiHeader>
<news>
<headline>บก.ปดส.จับหนุ่มตุ๋นแรงงานไปอังกฤษ‏</headline>
<lead></lead>
<neck></neck>
<body><p>ที่ กองบังคับการปราบปรามการกระทำความผิดต่อเด็กเยาวชนและสตรี (บก.ปดส.) เมื่อเวลา 11.00 น. พล.ต.ต.ชัยวัฒน์ เกตุวรชัย <name>ผบก.ปดส.</name> ,พ.ต.อ.สุวิชญ์พล อิ่มใจรัชต์ <name>รอง ผบก.ปดส.</name> ,พ.ต.อ.วรพงษ์ ทองไพบูลย์ <name>ผกก.2 บก.ปดส.</name>พร้อมด้วยนายพิชัย เอกพิทักษ์ดำรง <name head="อธิบดี">อธิบกรมการจัดหางาน</name> ร่วมกันแถลงข่าวจับกุมนายนพดล ชมานนท์ อายุ 45 ปี อยู่บ้านเลขที่ 265 ซอยรัชดานิเวศน์ แขวงสามเสนนอก เขตห้วยขวาง กทม.ตามหมายจับศาลอาญา ที่ 1352/2552 ลงวันที่ 19 พฤษภาคม 2552 ข้อหาร่วมกันหลอกลวงผู้อื่นว่าสามารถหางานหรือส่งไปฝึกงานในต่างประเทศโดยการหลอกลวงนั้นได้มาซึ่งทรัพย์สินหรือประโยชน์อื่นใด และร่วมกันฉ้อโกงประชาชน จับกุมได้ที่บ้านเลขที่ 21 หมู่ 3 ต.บางระกำ อ.โพธิ์ทอง จ.อ่างทอง  </p>
<p>พล.ต.ต.ชัยวัฒน์ กล่าวว่า การจับกุมครั้งนี้สืบเนื่องจากกลุ่มผู้เสียหายรวม 61 คน ได้เข้าแจ้งความกับพนักงานสอบสวน บก.ปดส.ก่อนหน้านี้ ว่า ถูกนายนพดล หลอกลวงว่าสามารถส่งไปทำงานที่ประเทศอังกฤษ ในตำแหน่ง<name>พนักงานบริการ</name> <name>แคชเชียร์</name> <name>พนักงานเสิร์ฟ</name>และ<name>กุ๊ก</name> นอกจากนี้ยังมีตำแหน่งงานใน<name head="เรือ">เรือสำราญ</name> ซึ่งมีรายได้ดี แต่ผู้เสียหายจะต้องเสียค่าใช้จ่ายในการดำเนินการรายละ 8,000-20,000 บาท รวมมูลค่าความเสียหายประมาณ 1,079,000 บาท โดยภายหลังผู้เสียหายกลับไม่ได้เดินทางไปทำงานตามที่ถูกกล่าวอ้าง ส่วนนายนพดล ได้หลบหนีไป  </p>
<p> <name>ผบก.ปดส.</name>กล่าวอีกว่า ต่อมากลุ่มผู้เสียหายได้เข้าร้องเรียนกับกรมการจัดหางานซึ่งจากการตรวจสอบพบว่า นายนพดล ไม่ได้รับอนุญาตในการจัดหางานและไม่ได้เป็นตัวแทนจัดหางานหรือลูกจ้างจดทะเบียนแต่อย่างใด จึงประสานมายัง บก.ปดส.เพื่อสอบสวนรวบรวมพยานหลักฐานขออนุมัติศาลออกหมายจับนายนพดล ก่อนที่ชุดสืบสวนจะสามารถติดตามตัวนายนพดล มาดำเนินคดีที่ บก.ปดส.</p>
<p>จากการสอบสวนนายนพดล ให้การว่า ก่อนหน้านี้ได้ไปทำงานเป็นพนักงานเสิร์ฟที่เมืองลอนดอน ประเทศอังกฤษ แต่<name>วีซ่า</name>หมดอายุจึงถูกจับกุมตัวและส่งกลับมาเมืองไทย จากนั้นได้รับการติดต่อจากนายสมศักดิ์ ซึ่งรู้จักกันที่นั่นให้หาพนักงานจำนวนมากไปทำงาน<name>สปา</name>บน<name head="เรือ">เรือสำราญ</name>และงานที่ร้านอาหารในประเทศอังกฤษ เนื่องจากเจ้าของกิจการไม่ได้จ้างคนงานชุดเดิมหลังจากหมดสัญญาจ้าง จึงมาติดต่อกับผู้เสียหายที่เป็นหัวหน้าเก่าให้หาคนไปทำงาน โดยตนได้ค่าหัวรายละ 2,000-3,000 บาท โดยนำเงินทั้งหมดไปเล่นการพนัน  </p></body>
</news>
