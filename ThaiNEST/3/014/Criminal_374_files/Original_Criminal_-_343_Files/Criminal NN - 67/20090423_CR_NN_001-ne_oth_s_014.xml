<teiHeader>
<fileDesc>
<titleStmt>
  <title>ดีเอสไอทลายแหล่งพักพิงโรฮิงยาเมืองตรัง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158416  </bibl>
</sourceDesc>
</fileDesc>
</teiHeader>
<news>
<headline>ดีเอสไอทลายแหล่งพักพิง<name>โรฮิงยา</name>เมืองตรัง</headline>
<lead></lead>
<neck></neck>
<body><p>สืบเนื่องจากคณะกรรมการคดีพิเศษ (กคพ.) ได้มีมติให้กรณีการกระทำความผิดฐานค้ามนุษย์ชาว<name>โรฮิงยา</name>เป็นคดีพิเศษ ที่ 34/2552 พ.ต.อ.ทวี สอดส่อง <name head="อธิบดี">อธิบดีกรมสอบสวนคดีพิเศษ</name> พร้อมด้วย พ.ต.อ.ณรัชต์ เศวตนันทน์ <name head="รองอธิบดี">รองอธิบดีกรมสอบสวน คดีพิเศษ</name> และ<name head="โฆษก">โฆษกกรมสอบสวนคดีพิเศษ</name> และ พ.ต.อ. ดุษฎี อารยวุฒิ <name head="รองอธิบดี">รองอธิบดีกรมสอบสวน คดีพิเศษ</name> ได้สั่งการให้เจ้าหน้าที่ศูนย์ค้ามนุษย์ สำนักกิจการต่างประเทศและคดีอาชญากรรมระหว่างประเทศ ได้ประสานงานตำรวจตรวจคนเข้าเมือง สำนักงานตำรวจแห่งชาติ และพัฒนาสังคมจังหวัดตรัง กระทรวงพัฒนาสังคมและความมั่นคงของมนุษย์ เข้าตรวจค้นบ้านเลขที่ 120/10 ถนนท่าปาป ตำบลบ่อน้ำร้อน อำเภอกันตัง จังหวัดตรัง และได้ร่วมกันจับกุมบุคคลต่างด้าวชาวพม่า รวม 10 คน ได้แก่ นางเท่ นายปาย นายจอ นายเท่ นายนี นายทอง นายกู นายโจ นายโชะ และ นายกะลา  ชาว<name>โรฮิงยา</name> 2 คน ได้แก่ นายนอบี     อุสเซ็น หรือ แวจอนาย และ นายอามิด อุสเซ็น หรือ ซอนาย และคนไทย 1 คน คือ นางสุลัดดา ตุละ โดยกลุ่มบุคคลต่างด้าวกำลังจะถูกนำตัวไปเป็นแรงงานประมง โดยในเบื้องต้นได้แจ้งข้อหาต่างด้าวหลบหนีเข้าเมืองและให้ที่พักพิงกับบุคคลต่างด้าว (ตาม<name head="พ.ร.บ.">พ.ร.บ. ตรวจคนเข้าเมือง</name>) ตามลำดับ</p>
<p>ต่อมาเจ้าหน้าที่กรมสอบสวนคดีพิเศษ และพัฒนาสังคมจังหวัดตรัง และหน่วยงานที่เกี่ยวข้อง ได้ดำเนินการตามกระบวนการคัดแยกเหยื่อ พบว่าชาว<name>โรฮิงยา</name> 2 คน คือ นายนอบีอุสเซ็น หรือ แวจอนาย และ นายอามิด อุสเซ็น หรือ ซอนาย เป็นเหยื่อของการค้ามนุษย์ ตาม <name head="พ.ร.บ.">พ.ร.บ. ป้องกันและปราบปรามการค้ามนุษย์ พ.ศ. 2551</name> จึงได้นำตัวเข้าบ้านพักฟื้นฟูที่จังหวัดสงขลา</p>
<p>ทั้งนี้ เป็นการสืบสวนของชุดสืบสวนส่วนคดีอาชญากรรมระหว่างประเทศ 1 สำนักกิจการต่างประเทศและคดีอาชญากรรมระหว่างประเทศพบว่า มีขบวนการค้ามนุษย์ ซื้อขายชาว<name>โรฮิงยา</name> เพื่อนำไปเป็นแรงงานประมงที่อำเภอกันตัง จังหวัดตรัง จึงได้สืบสวนและเข้าจับกุมหนึ่งในผู้ต้องหาเป็นคนไทยซึ่งเป็นเจ้าของบ้านที่ใช้ขังแรงงาน (ก่อนจะนำไปทำงานประมงเป็นเวลาครั้งละหลายเดือน) และผู้ต้องหาชาวพม่าอีก 1 ราย คือ นายกะลา เป็นนายหน้าที่ซื้อมาจาก<name head="เรือ">เรือประมง</name>จังหวัดชุมพร โดยจะได้ดำเนินการสืบสวนสอบสวนขยายผลขบวนการค้ามนุษย์นี้ต่อไป และจะดำเนินการจับกุมผู้กระทำความผิดอื่นๆ ที่พบว่ามีส่วนเกี่ยวข้องในอีกหลาย ๆ พื้นที่ของประเทศ</p></body>
</news>
