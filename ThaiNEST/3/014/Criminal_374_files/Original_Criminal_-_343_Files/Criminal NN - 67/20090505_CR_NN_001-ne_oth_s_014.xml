<teiHeader>
<fileDesc>
<titleStmt>
  <title>พม่ารวบคนขับรถตู้รับส่งนร. ลอบขนอาวุธสงครามข้ามชายแดน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160035  </bibl>
</sourceDesc>
</fileDesc>
</teiHeader>
<news>
<headline>พม่ารวบคนขับ<name head="รถ">รถตู้</name>รับส่งนร. ลอบขนอาวุธสงครามข้ามชายแดน</headline>
<lead></lead>
<neck></neck>
<body><p>ผู้สื่อข่าวรายงงานว่า เมื่อวันที่ 4 พฤษภาคม ที่ผ่านมา ระหว่างที่ เจ้าหน้าที่ทางการทหารประเทศพม่าประจำด่านพรหมแดน จ.ท่าขี้เหล็ก ประเทศพม่า ตรงข้ามชายแดน อ.แม่สาย จ.เชียงราย ได้ทำการตั้งจุดสกัด แล้วพบ<name head="รถยนต์">รถยนต์ตู้</name>เดินทางข้ามฝั่งมาจากประเทศไทย หมายเลข<name head="ทะเบียน">ทะเบียน หมายเลข นข446 เชียงราย</name> ซึ่งเป็น<name head="รถ">รถตู้</name>รับส่งนักเรียนโรงเรียนอนุบาลแห่งหนึ่งใน อ.แม่สาย จ. เชียงราย ข้ามไปยังพรมแดนท่าขี้เหล็ก ประเทศพม่าจึงขอเข้าตรวจค้น</p>
<p>จากการตรวจค้นในรถ ได้พบช่องลับซุกซ่อนอาวุธ<name head="ปืนสงคราม">ปืนสงคราม AK-47</name> จำนวน 2 กระบอก อาวุธปืนสั้น ขนาด 9 ม.ม. 1 กระบอก พร้อมเครื่องกระสุนปืนและแม๊กกาซีน<name head="ปืน">ปืน SK</name> จำนวนมาก สำหรับคนขับรถคันดังกล่าวคือ นายสุรชัย ทรายคำ เป็นชาว อ.แม่สาย จ.เชียงราย เป็นคนขับเบื้องต้นทหารพม่า ได้ควบคุมคนขับรถ และผู้โดยสาร ในรถคันดังกล่าว โดยมี ทั้งเด็กนักเรียนชาวพม่า ที่ข้ามมาเรียนในฝั่งไทย และครูผู้ดูแลจำนวนหนึ่ง ไปสอบสวนที่โรงพักท่าขี้เหล็ก ห่างด่านพรมแดน อ.แม่สาย ไปราว 3 กิโลเมตร โดยทั้งหมด ได้ถูกแยกตัวไปสอบสวนอย่างหนัก เพื่อเค้นหาที่มา ของอาวุธสงครามที่จับได้ ในครั้งนี้</p>
<p>ทั้งนี้ผู้ต้องหาทั้งหมด ให้การภาคปฏิเสธว่าไม่มีส่วนรู้เห็นในการขนอาวุธสงครามแต่อย่างใด อย่างไรก็ตามการจับกุมคนไทยของทหารพม่าในครั้งนี้ เบื้องต้น ทางเจ้าหน้าที่ทหารหน่วย ฉก.ม.3 ของไทยและชุดประสานงานชายแดนส่วนท้องถิ่นไทย-พม่า (TBC.) กำลังประสานงานฝ่ายพม่า เพื่อหาทางช่วยเหลือเป็นการเร่งด่วนแล้ว </p></body>
</news>
