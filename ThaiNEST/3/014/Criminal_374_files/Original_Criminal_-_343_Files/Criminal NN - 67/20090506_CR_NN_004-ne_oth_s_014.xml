<teiHeader>
<fileDesc>
<titleStmt>
  <title>ชาวบ้านแห่ขุดจักจั่นเขาแดง เข้าฝันถูกหวยรวยยกอำเภอ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160175  </bibl>
</sourceDesc>
</fileDesc>
</teiHeader>
<news>
<headline>ชาวบ้านแห่ขุด<name head="จั๊กจั่น">จักจั่นเขาแดง</name> เข้าฝันถูกหวยรวยยกอำเภอ</headline>
<lead></lead>
<neck></neck>
<body><p>เมื่อวันที่ 5 พฤษภาคม ผู้สื่อข่าวได้รับแจ้งว่า ชาวบ้านจำนวนหลายพันคนเดินทางไปขุด<name head="จั๊กจั่น">จั๊กจั่นเขาแดง</name> ที่บริเวณป่า<name>ยูคาลิปตัส</name> ผาสองห้อง หมู่ 9 บ้านเนินผาแดง ต.นางัว อ.น้ำโสม จ.อุดรธานี โดยชาวบ้านเชื่อกันว่า <name head="จั๊กจั่น">จั๊กจั่นเขาแดง</name>เป็นสัตว์ให้โชคและหายาก ชาวบ้านจึงอยากมีไว้เป็นศิริมงคล</p>
<p>จากการตรวจสอบ ผู้สื่อข่าวพบว่า <name head="จั๊กจั่น">จั๊กจั่นเขาแดง</name>มีเขาหลายรูปแบบ ทำรูอาศัยอยู่ในดิน มีลำตัวขนาดเท่านิ้วก้อย ยาว 1-2 นิ้ว ส่วนเขามีขนาดเท่าก้านไม้จิ้มฟัน ยาว 1-3 นิ้ว โดยชาวบ้านจะขุดได้คนละ 10-50 ตัว และขายในราคาตัวละ300-500 บาท โดยมีพ่อค้ามารับซื้อไปขาย และซื้อเก็บไว้ เพราะเชื่อว่าจั๊กจั่นเป็นสัตว์มงคลให้โชคลาภ เนื่องจากมีชาวบ้านที่เก็บจั๊กจั่นไว้แล้วถูกหวยเลข 11 เกือบทั้งอำเภอ</p>
<p>นางราตรี ใจช่วง อายุ 50 ปี ราษฎรบ้านไทยรุ่งเรือง ต.นางัว อ.น้ำโสม เปิดเผยว่า ก่อนมาขุดจั๊กจั่น ฝันว่า มีตัว<name head="จั๊กจั่น">จั๊กจั่นเขาแดง</name>เดินมาหา 11 ตัว จากภูเขาที่เคยโดนไฟป่าไหม้ในพื้นที่อ.น้ำโสม เมื่อหลายเดือนก่อน จากนั้นก็เดินกลับไปยังป่า<name>ยูคาลิปตัส</name> วันรุ่งขึ้นจึงได้ชวนเพื่อนบ้านไปขุดที่ป่ายูคาฯ ก็พบจั๊กจั่น จึงได้ซื้อหวยเลข 11 ถูกได้เงิน 150,000 บาท หลังจากนั้นเพื่อนบ้านก็แห่มาขุดเพื่อความเป็นสิริมงคลและหวังถูกหวย </p></body>
</news>
