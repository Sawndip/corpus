<teiHeader>
<fileDesc>
<titleStmt>
  <title>บก.ป.จับหนุ่มค้ายา พร้อมของกลางยาบ้า 50 เม็ด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163457  </bibl>
</sourceDesc>
</fileDesc>
</teiHeader>
<news>
<headline>บก.ป.จับหนุ่มค้ายา พร้อมของกลาง<name head="ยา">ยาบ้า</name> 50 เม็ด</headline>
<lead></lead>
<neck></neck>
<body><p>ที่ กองบังคับการปราบปราม (บก.ป.) เมื่อเวลา 11.00 น.  พ.ต.อ.พรศักดิ์ สุรสิทธิ์ <name>ผกก.1 บก.ป.</name> พ.ต.ต.สุทธิเวท บุญยรัตกลิน <name>สว.กก.1 บก.ป.</name>นำกำลังเข้าจับกุมนายสุทัศน์ บุญทอง อายุ 25 ปี อยู่บ้านเลขที่ 16/2 หมู่ 5 ต.พันลาน อ.ชุมแสง จ.นครสวรรค์ พร้อมของกลาง<name head="ยา">ยาบ้า</name> 50 เม็ด จับกุมตัวได้ที่บริเวณหน้าหมู่บ้านเอกสยาม ต.คลองโยง อ.พุทธมณฑล จ.นครปฐม สืบเนื่องจากชุดจับกุมสืบทราบว่า นายสุทัศน์ มีพฤติการณ์ลักลอบค้า<name head="ยา">ยาเสพติด</name>จึงดักซุ่มรอที่ถนนหน้าหมู่บ้านเอกสยาม กระทั่งพบนายสุทัศน์ ท่าทางมีพิรุธเมื่อแสดงตัวขอตรวจค้น พบ<name head="ยา">ยาบ้า</name>ของกลางบรรจุ<name head="ถุง">ถุงพลาสติก</name>ซุกซ่อนอยู่ในกระเป๋ากางเกงข้างขวา จึงจับกุมตัวไว้โดยแจ้งข้อหามี<name head="ยา">ยาเสพติดให้โทษประเภท 1</name> (<name head="ยา">ยาบ้า</name>) ไว้ในครอบครองโดยผิดกฎหมาย      </p>
<p>สอบสวนนายสุทัศน์ ให้การรับสารภาพว่า รับ<name head="ยา">ยาบ้า</name>ของกลางมาจากนางดา ไม่ทราบชื่อสกุล ซึ่งรู้จักเนื่องจากอาศัยอยู่ในละแวกเดียวกับบ้านพักโดยรับ<name head="ยา">ยาบ้า</name>มาครั้งละประมาณ 24,000 เม็ด ก่อนแบ่งขายให้ลูกค้ารายย่อย ทำมาแล้วประมาณ 3-4 เดือนและทำเพียงคนเดียว ทั้งนี้ ชุดจับกุมได้ควบคุมตัวส่งผู้ต้องหาส่งพนักงานสอบสวน สภ.พุทธมณฑล จ.นครปฐม ดำเนินคดีต่อไป  
   </p></body>
</news>
