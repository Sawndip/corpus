<teiHeader>
<fileDesc>
<titleStmt>
  <title>ตร.หวั่นคนร้ายปล้นร้านทองฆ่าตัดตอน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090505/11612/%e0%b8%95%e0%b8%a3.%e0%b8%ab%e0%b8%a7%e0%b8%b1%e0%b9%88%e0%b8%99%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%9b%e0%b8%a5%e0%b9%89%e0%b8%99%e0%b8%a3%e0%b9%89%e0%b8%b2%e0%b8%99%e0%b8%97%e0%b8%ad%e0%b8%87%e0%b8%86%e0%b9%88%e0%b8%b2%e0%b8%95%e0%b8%b1%e0%b8%94%e0%b8%95%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ตร.หวั่นคนร้ายปล้นร้านทองฆ่าตัดตอน</headline>
<lead>สามไอ้โม่งสุดเหิมปล้นร้านทอง พฤติกรรมสุดอุกอาจ<name>อาก้า</name>ถล่มยับ กวาดทองหนัก 300 บาท ซิ่ง<name>เก๋ง</name>หนี จ่าสิบตำรวจควบ <name>จยย.</name>ไล่ตาม เจอทั้งปืนทั้งระเบิดกระหน่ำใส่ สุดท้ายบาดเจ็บ ชาวบ้านถูกลูกหลง 4 ตร.พบ<name head="รถ">รถเก๋ง</name>ต้องสงสัย ตามสอบเค้น เชื่อแก๊งคนมีสีร่วมก่อเหตุ สั่งประกบอดีตจ่าทหารเรือ หลังพบวางแผนปล้นที่สัตหีบ ด้านพยานเผยเห็นเพื่อนบ้านชาวตลาดหนองมนขับ<name head="รถเก๋ง">รถเก๋งวีออส</name>ต้องสงสัยมากับชายฉกรรจ์ 2 คน ก่อนเปลี่ยนรถเผ่น ระบุในมือถือกระเป๋าสีดำ</lead>
<neck></neck>
<body><p>เหตุการณ์ระทึกขวัญกลุ่มโจรใช้อาวุธสงครามบุกปล้นร้านทองกลางเมืองพัทยา เปิดเผยเมื่อเวลา 09.20 น. วันที่ 4 พฤษภาคม 2552 พ.ต.ท.ชนพัฒน์ นวรัตน์ <name head="รอง ผกก.">รอง ผกก.(สส.) สภ.เมืองพัทยา</name> ได้รับแจ้งจาก พ.ต.ท.เอกดิษฐ์ ศรีมูล <name head="พนักงานสอบสวน">พนักงานสอบสวน สภ.ย่อยโค้งดงตาล</name> พัทยา ว่าเกิดเหตุคนร้าย 3 คน ใช้อาวุธ<name head="ปืน">ปืนสงคราม</name>ปล้นร้านทองชื่อ "ห้างทองเยาวราช" เลขที่ 406/339 ถนนทางลงหาดจอมเทียน หมู่ 12 โดยร้านทองดังกล่าวอยู่ห่างจาก สภ.ย่อยโค้งดงตาล ประมาณ 100 เมตร หลังรับแจ้งเหตุ จึงรายงานให้ผู้บังคับบัญชาทราบ จากนั้นกำลังไปตรวจสอบร้านทองที่เกิดเหตุ พร้อมด้วย พ.ต.อ.ภากร ทับเนตร <name head="รอง ผบก.">รอง ผบก.ภ.จว.ชลบุรี</name> พ.ต.อ.ธีรพล จินดาหลวง <name>รอง ผบก.ภ.จว.</name><name head="รักษาการ ผกก.">รักษาการ ผกก.สภ.พัทยา</name></p>
<p>เมื่อไปถึงพบนายยุรนันท์ หอบูรพา อายุ 24 ปี บุตรชายเจ้าของร้านทองดังกล่าวยืนรอให้การต่อเจ้าหน้าที่ตำรวจด้วยอาการตกใจว่า ก่อนเกิดเหตุเปิดร้านตามปกติ ขณะจัดทองอยู่ภายในร้าน มีคนร้าย 3 คน สวมหมวกแบบไอ้โม่ง ใช้อาวุธ<name head="ปืน">ปืนอาก้า</name>ยิงกราดเข้าใส่ประตูร้าน จนกระจกแตกกระจาย จากนั้นคนร้ายทั้งหมดวิ่งเข้าไปภายในร้าน พร้อมใช้อาวุธปืนข่มขู่ไม่ให้ขัดขืนและต่อสู้</p>
<p>"คนร้ายใช้อาวุธปืนขู่ไม่ให้ผมขัดขืน ก่อนจะใช้พานท้าย<name head="ปืน">ปืนอาก้า</name>ทุบตู้กระจกที่โชว์<name head="ทอง">ทองรูปพรรณ</name>แตกละเอียด จากนั้นกลุ่มคนร้ายกวาดเอา<name head="สร้อยคอ">สร้อยคอทองคำ</name>และ<name head="สร้อยข้อมือ">สร้อยข้อมือทองคำ</name> น้ำหนักรวมประมาณ 300 บาท แล้ววิ่งไปขึ้น<name head="รถยนต์ยี่ห้อ">รถยนต์ยี่ห้อโตโยต้า</name> สีบรอนซ์ทอง ไม่ทราบทะเบียน ขับหลบหนีไป" นายยุรนันท์ กล่าว</p>
<p>นางฟอย อักษร อายุ 47 ปี เจ้าของห้องเช่าในเขตเมืองพัทยา ลูกค้าคนแรกที่เอา<name head="สร้อยคอ">สร้อยคอทองคำ</name> หนัก 1 บาท เข้าไปขาย กล่าวว่า ขณะหยิบเอกสารสำเนา<name head="บัตร">บัตรประจำตัวประชาชน</name>ใน<name head="กระเป๋า">กระเป๋าหิ้ว</name> มีคนร้าย 3 คน คลุมหน้าแบบไอ้โม่ง<name>ไหมพรม</name> แต่งชุดดำแขนยาวคลุมมิดชิด ใช้อาวุธ<name head="ปืน">ปืนสงคราม</name>บุกเข้ามาในร้านทอง พร้อมสั่งให้ทุกคนหมอบลงกับพื้น</p>
<p>จากนั้นคนร้าย 2 คน กระโดดขึ้นไปบนตู้ทอง แล้วใช้ด้ามปืนทุบกระจกตู้ทองแตกละเอียด และลงมือกวาดทองใส่<name head="กระเป๋า">กระเป๋าแขวน</name>สีดำอย่างเร่งรีบ พร้อมกับใช้อาวุธปืนยิงเข้าใส่เข้าไปทางประตูเข้า-ออก ด้านหลังร้าน ส่วนคนร้ายอีกคนนั่งประทับปืนแบบคนมีความรู้และเคยฝึกมาก่อน คอยสั่งการ และคุมเชิงให้ 2 คนร้ายปฏิบัติการกวาด<name head="ทอง">ทองรูปพรรณ</name></p>
<p>มีรายงานว่า ภายหลังกลุ่มคนร้ายขับ<name head="รถ">รถยนต์</name>หลบหนีออกจากร้านทองที่เกิดเหตุ มีเจ้าหน้าที่ตำรวจที่อยู่บริเวณใกล้เคียงเห็นเหตุการณ์จึงขี่<name head="รถ">รถจักรยานยนต์</name>ไล่ติดตามไปอย่างกระชั้นชิด ระหว่างที่คนร้ายขับรถไปถึงซอยชัยพฤกษ์ 2 ปรากฏว่าคนร้ายใช้<name head="ปืน">ปืนอาก้า</name>กราดยิงใส่เจ้าหน้าที่ตำรวจคนดังกล่าว พร้อมใช้ระเบิดขว้างใส่ ทำให้เจ้าหน้าที่ตำรวจที่ไล่ติดตามได้รับบาดเจ็บ</p>
<p>นอกจากนี้สะเก็ดระเบิดยังถูกชาวบ้านบริเวณดังกล่าวได้รับบาดเจ็บอีก 4 คน คือ นายจามร เชื้อบางคูณ อายุ 15 ปี ด.ช.อกนิษฐ์ ขัยพันธ์ อายุ 14 ปี ด.ญ.เกษราพร ม่วงสิงพ์ อายุ 8 ขวบ และ ด.ญ.พิชภา พันธชาติ อายุ 8 ขวบ เบื้องต้นถูกนำส่งโรงพยาบาลบางละมุง อาการปลอดภัย ส่วนเจ้าหน้าที่ตำรวจที่ได้รับบาดเจ็บถูกนำส่งโรงพยาบาลกรุงเทพพัทยา ทราบชื่อคือ จ.ส.ต.สยาม โพธิ์งาม อายุ 38 ปี</p>
<p>นายแดง (นามสมมติ) อายุ 37 ปี ผู้เห็นเหตุการณ์ ให้การเพิ่มเติมว่า ก่อนเกิดเหตุได้จอด<name head="รถ">รถจักรยานยนต์</name>ใกล้กับร้านทองที่เกิดเหตุ โดยภรรยานำทองเข้าไปขายในร้านทอง แต่ขณะนั้นมีคนร้ายสวม<name head="หมวก">หมวกไอ้โม่ง</name>คลุมหน้า 3 คน ถืออาวุธ<name head="ปืน">ปืนอาก้า</name> 3 กระบอก บุกเข้าไปในร้านทอง ก่อนจะใช้อาวุธปืนยิงใส่ไม่ยั้ง เมื่อคนร้ายวิ่งออกมาจากร้านทอง จึงขี่<name head="รถ">รถจักรยานยนต์</name>ไล่ติดตามไปทางถนนบริเวณโค้งปลาโลมา เมื่อขับรถไปทัน หนึ่งในคนร้ายหันหน้ามามอง ทำให้ต้องขับรถหลบ เพราะเกรงว่าจะถูกยิง แต่สามารถจดจำใบหน้าของคนร้ายได้อย่างชัดเจน</p>
<p>ผู้สื่อข่าวรายงานว่า หลังจากเจ้าหน้าที่ตำรวจได้วิทยุและระดมกำลังเพื่อไล่ล่าคนร้าย ได้ขอเฮลิคอปเตอร์จากกองบัญชาการตำรวจแห่งชาติออกบินตรวจติดตามกลุ่มคนร้าย เบื้องต้นสันนิษฐานว่ากลุ่มคนร้ายน่าจะเป็นแก๊งเขาไม้แก้ว และแก๊งคนมีสีร่วมกันปฏิบัติการปล้นครั้งยิ่งใหญ่ที่สามารถนำอาวุธสงครามหลายชนิดมาใช้ในการปล้นครั้งนี้ และกลุ่มคนร้ายยังใช้<name head="รถ">รถกระบะ</name>ติดตามคุ้มกันในการหลบหนี</p>
<p>อย่างไรก็ตามจากการสอบสวน นายสุภี อินทรมาร อายุ 50 ปี เจ้าของร้านปะยาง<name head="รถ">รถยนต์</name>  เปิดเผยว่า หลังเกิดเหตุปล้นร้านทองไม่นาน ได้เห็น<name head="รถเก๋ง">รถเก๋งโตโยต้า วีออส</name> ขับมุ่งหน้าไปทางด้านเขาไม้แก้ว และขับรถเลี้ยวย้อนศรกลับจากบ้านโป่งสะเก็ดมาอย่างรวดเร็ว มุ่งหน้าเข้าไปในซอยสำนักสงฆ์ สายสุคนธ์ ซึ่งรถคันนี้น่าสงสัยอย่างมาก ต่อมาทราบภายหลังว่าเป็นรถที่ก่อเหตุปล้นดังกล่าว</p>
<p>ทั้งนี้จากการสอบสวนพบว่าคนร้ายขับ<name head="รถยนต์ยี่ห้อ">รถยนต์ยี่ห้อโตโยต้า วีออส</name> สีบรอนซ์ทอง <name head="ทะเบียน">ทะเบียน กน 4889 ชลบุรี</name> มาจอดที่บริเวณป่าสำนักสงฆ์สายสุคนธ์ หมู่ 5 ต.เขาไม้แก้ว อ.บางละมุง จ.ชลบุรี โดยใช้ผ้าคลุมไว้ ใกล้กันยังพบ<name head="รถกระบะยี่ห้อ">รถกระบะยี่ห้อฟอร์ด</name> สีดำ <name head="ทะเบียน">ทะเบียน บย 8981 ระยอง</name> นอกจากนี้ยังพบ<name head="รถกระบะยี่ห้อ">รถกระบะยี่ห้อฟอร์ด</name> สีบรอนซ์ <name head="ทะเบียน">ทะเบียน บย 6549 ระยอง</name> โดยทราบว่าชายฉกรรจ์ทั้งหมดจอดรถแล้วก็ขึ้น<name head="รถกระบะ">รถกระบะโตโยต้า วีโก้</name> สีบรอนซ์ 4 ประตู ไม่ทราบทะเบียน ขับหลบหนีไปทันที</p>
<p>เบื้องต้นเจ้าหน้าที่นำนายมังกร กลิ่นดี อายุ 54 ปี เจ้าของบ้านที่รถทั้งหมดจอดอยู่ โดยให้การว่า เพิ่งกลับมาจากไร่ และไม่ทราบว่า<name head="รถ">รถเก๋ง</name>มาจอดได้อย่างไร ส่วน<name head="รถ">รถเก๋ง</name>กับ<name head="รถ">รถกระบะ</name>เป็นของตนเอง โดยให้ลูกชายใช้อยู่คือ นายเกษม กลิ่นดี อายุ 32 ปี</p>
<p>จากนั้น พล.ต.ต.สุวัฒน์ จันทร์อิทธิกุล <name>ผช.ผบ.ตร.</name> นำกำลังเจ้าหน้าที่ตำรวจเข้าไปตรวจสอบบ้านเลขที่ 153 และ 154 หมู่ 5 ต.เขาไม้แก้ว อ.บางละมุง จ.ชลบุรี พบ<name head="รถกระบะยี่ห้อ">รถกระบะยี่ห้อฟอร์ด</name> สีดำ <name head="ทะเบียน">ทะเบียน บย 8981 ระยอง</name> จอดอยู่หน้าบ้านเลขที่ 154 ตรวจสอบพบว่าเจ้าของรถคือ นายเกษม นอกจากนี้ยังเข้าตรวจสอบ<name head="รถเก๋งยี่ห้อ">รถเก๋งยี่ห้อโตโยต้า</name> <name head="รุ่น">รุ่นวีออส</name> จอดอยู่ห่างจากข้างบ้านเลขที่ 153 โดยให้เจ้าหน้าที่เก็บหลักฐาน ตลอดจนลายนิ้วมือ เพื่อเป็นหลักฐานต่อไป</p>
<p>จากการสอบสวน นายเกษม เจ้าของ<name head="รถกระบะยี่ห้อ">รถกระบะยี่ห้อฟอร์ด</name> สีดำ <name head="ทะเบียน">ทะเบียน บย 8981 ระยอง</name> ให้การว่าในช่วงวันและเวลาเกิดเหตุได้ไปทำธุระส่วนตัวที่บ้านบึง จ.ชลบุรี และเมื่อกลับมาบ้านพัก พบ นายกมล หรือมน อายุประมาณ 40 ปี บ้านอยู่ตลาดหนองมน จ.ชลบุรี ขับ<name head="รถเก๋งยี่ห้อ">รถเก๋งยี่ห้อโตโยต้า วีออส</name> คันดังกล่าวมาจอดไว้ที่บริเวณบ้าน พร้อมเพื่อนอีก 2 คน โดยในมือถือกระเป๋าสีดำออกมาจากรถด้วย และเดินมุ่งหน้าไปขึ้น<name head="รถยี่ห้อ">รถยี่ห้อโตโยต้า</name> สีบรอนซ์เงิน แบบ 4 ประตู ไม่ทราบหมายเลขทะเบียน และได้โยน<name head="กระเป๋า">กระเป๋าหิ้ว</name>สีดำขึ้นไปบนรถ จากนั้นขับรถออกไปจากบ้าน ซึ่งนายมนตะโกนบอกว่า ให้ช่วยเอาผ้าคลุม<name head="รถ">รถวีออส</name>ให้ด้วย เพียงไม่นานก็มีเจ้าหน้าที่ตำรวจติดตามเข้ามาจำนวนมาก โดยคลาดกับกลุ่มของนายมนอย่างเฉียดฉิว</p>
<p>พ.ต.ท.สุธรรม ชาวสีทอง <name head="รอง ผกก.">รอง ผกก.ปป.สภ.เมืองพัทยา</name> เปิดเผยว่า หลังจากเกิดเหตุ ศูนย์วิทยุได้แจ้งเหตุให้มีการสกัดจับคนร้ายปล้นร้านทอง จึงขับไล่ติดตาม<name head="รถเก๋ง">รถเก๋งวีออส</name>คันก่อเหตุไปถึงบริเวณแยกทางรถไฟ ซอยชัยพฤกษ์ 2 โดยมีรถตำรวจสายตรวจป้องกันและปราบปรามไล่ติดตามไปด้วย ขณะตามหลังรถตำรวจสายตรวจเห็นควันสีดำพวยพุ่งใต้ท้องรถตำรวจ จึงได้หักหลบ ปรากฏว่ารถตำรวจถูกยิงด้วยอาวุธสงคราม<name>เอ็ม 79</name> จำนวน 2 ลูก ยาง<name head="รถ">รถยนต์</name>แตก รถพังเสียหายไม่สามารถไล่ติดตามคนร้ายได้ จึงไล่ติดตามไปห่างๆ รถคนร้ายคลาดสายตาบนถนนสายเขาไม้แก้ว แต่มีรถตำรวจป้อมยาม ต.บ่อวิน ตั้งด่านไล่ติดตาม กระทั่งทราบว่ารถคนร้ายเข้าไปในซอยสำนักสงฆ์สายสุคนธ์</p>
<p>อย่างไรก็ตาม ในเบื้องต้นได้สอบรายละเอียดเกี่ยวกับการเข้าออกของ<name head="รถ">รถเก๋ง</name>และ<name head="รถ">รถกระบะ</name>ที่ไปจอดอยู่ในบ้านเลขที่ 153 และ 154 ส่วนเจ้าหน้าที่ตำรวจชุดสืบสวนอีกชุดหนึ่งเดินทางไปตรวจสอบหา นายสุรชาติ ยอดทอง บ้านเลขที่ 127/32 ต.มาบตาพุด อ.เมือง จ.ระยอง ที่มีเอกสารระบุว่าเป็นผู้เช่าซื้อ<name head="รถเก๋ง">รถเก๋ง วีออส</name> ทราบว่ามีคนเช่ารถไป ซึ่งจะได้สอบหาที่มาที่ไปของ<name head="รถ">รถเก๋ง</name>คันก่อเหตุต่อไป หรือนายสุรชาติ มีส่วนรู้เห็นด้วยหรือไม่</p>
<p>ขณะที่แนวทางการสืบสวน พบว่ากลุ่มคนร้ายน่าจะผ่านการฝึกในเชิงยุทธวิธีทางด้านทหาร ตำรวจมาอย่างดี เพราะภาพวงจรปิดพบว่ามีคนร้าย 1 คน ที่ประทับปืนด้วยท่านั่ง เพื่อคุ้มกันเพื่อนที่เข้าไปกวาดทองในตู้ ขณะนี้เจ้าหน้าที่ตำรวจเฝ้าติดตามพฤติกรรมอดีตจ่าทหารเรือรายหนึ่งในพื้นที่สัตหีบ จ.ชลบุรี ที่มีพฤติกรรมการใช้และมีอาวุธสงครามไว้ในครอบครอง อีกทั้งยังทราบเบาะแสว่าก่อนหน้าที่จะเกิดเหตุปล้นดังกล่าว กลุ่มคนร้ายรวมตัววางแผนปล้นกันในพื้นที่สัตหีบ</p>
<p>ตร.ขอหมายจับ3แก๊งปล้นทอง300บาท </p>
<p>รายงานข่าวแจ้งว่า จากการตรวจสอบสถานที่พบ<name head="รถเก๋งยี่ห้อ">รถเก๋งยี่ห้อโตโยต้า</name> <name head="รุ่น">รุ่นวีออส</name> ที่จอดทิ้งอยู่ที่บ้านเลขที่ 153 และ 154 หมู่ที่ 5 ต.เขาไม้แก้ว และจากการสอบพยานแวดล้อมเพิ่มเติม ทราบว่า ก่อนเกิดเหตุปล้นร้านทองดังกล่าวได้มีพยานบุคคลยืนยันว่ากลุ่มคนร้ายได้ร่วมกันวางแผนปล้นห้างทองดังกล่าวที่บ้านเลขที่ 154 หมู่ที่ 5 ต.เขาไม้แก้ว อ.บางละมุง จ.ชลบุรี  โดยขณะนี้เจ้าหน้าที่ตำรวจทราบว่า กลุ่มคนร้ายที่ก่อเหตุทั้ง 3 คนเป็นใครบ้าง จึงได้ขออนุมัติหมายจับแก๊งคนร้ายดังกล่าวแล้ว หากศาลอนุมัติก็สามารถดำเนินการจับกุมทันทีเพราะผู้สงสัยส่วนหนึ่งอยู่ในการดูแลของตำรวจ และล่าสุดศาลได้อนุมัติแล้ว</p>
<p>ตำรวจหวั่นคนร้ายปล้นร้านทองฆ่าตัดตอน</p>
<p>ล่าสุดเจ้าหน้าที่ตำรวจ สภ.เมืองพัทยา ได้สอบพยานแวดล้อมพร้อมกับรวบรวมหลักฐานขออนุมัติหมายจับคนร้ายก่อเหตุปล้นร้านทองจำนวน 3 คน โดยหมายจับของศาลจังหวัดพัทยา เลขที่ จ.431/2552 จับกุมตัวนายเกษม กลิ่นดี อายุ 34 ปี อยู่บ้านเลขที่ 153 หมู่ 5 ต.เขาไม้แก้ว อ.บางละมุง จ.ชลบุรี หมายจับของศาลจังหวัดพัทยา เลขที่ จ.432/2552 จับกุมนายสุรชาติ ยอดทอง อายุ 27 ปี อยู่บ้านเลขที่ 127/32 ถ.สุขุมวิท ต.มาบตาพุด อ.เมือง จ.ระยอง และหมายจับของศาลจังหวัดพัทยา เลขที่ จ.433/2552 จับกุมนายกมล แสงเพิ่ม อายุ 36 ปี อยู่บ้านเลขที่ 190 ถ.เปรมใจราช ต.แสนสุข อ.เมือง จ.ชลบุรี</p>
<p>พ.ต.อ.ธีรพล จินดาหลวง <name head="รอง ผบก.">รอง ผบก.ภ.จว.ชลบุรี</name> <name head="รักษาการ ผกก.">รักษาการ ผกก.สภ.เมืองพัทยา</name> กล่าวว่า หลังรวบรวมหลักฐานและออกหมายจับตัวคนร้ายแล้ว จึงได้ตั้งทีมเจ้าหน้าที่ชุดไล่ล่าเพื่อเร่งติดตามจับกุมแก๊งคนร้ายเพราะเกรงว่าหลังจากที่ได้นำเสนอข่าวออกไปแล้วอาจจะทำให้คนร้ายมีการฆ่าตัดตอนเพื่อเป็นการปิดปากกันเอง อย่างไรก็ตาม เจ้าหน้าที่จะได้ทำการสอบสวนและติดตามจับกุมตัวแก๊งคนร้ายให้ได้โดยเร็ว </p>
<p>ส่วนรถที่คนร้ายใช้ในการหลบหนีทราบว่า เป็น<name head="รถปิกอัพยี่ห้อ">รถปิกอัพยี่ห้อโตโยต้า วีโก้</name> 4 ประตู สีบรอนซ์ทอง <name head="ทะเบียน">ทะเบียน นช 1090 นครนายก</name> ของนายกมล แสงเพิ่ม คนร้ายที่อยู่ระหว่างการหลบหนี</p></body>
</news>
