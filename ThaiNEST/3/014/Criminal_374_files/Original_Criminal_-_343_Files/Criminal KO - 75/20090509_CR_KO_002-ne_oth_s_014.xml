<teiHeader>
<fileDesc>
<titleStmt>
  <title>คนงานพม่าโหดปาดคอเพื่อนร่วมชาติดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12250/%e0%b8%84%e0%b8%99%e0%b8%87%e0%b8%b2%e0%b8%99%e0%b8%9e%e0%b8%a1%e0%b9%88%e0%b8%b2%e0%b9%82%e0%b8%ab%e0%b8%94%e0%b8%9b%e0%b8%b2%e0%b8%94%e0%b8%84%e0%b8%ad%e0%b9%80%e0%b8%9e%e0%b8%b7%e0%b9%88%e0%b8%ad%e0%b8%99%e0%b8%a3%e0%b9%88%e0%b8%a7%e0%b8%a1%e0%b8%8a%e0%b8%b2%e0%b8%95%e0%b8%b4%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>คนงานพม่าโหดปาดคอเพื่อนร่วมชาติดับ</headline>
<lead>คนงานต่างด้าวพม่าแค้นเพื่อนไม่รอกินข้าวคว้ามีดฟันหน้าสาหัส เพื่อนเข้าห้ามถูกฟันปาดคอดับคาวงข้าว ตำรวจบุกจับ ก่อนเจรจาให้วางอาวุธ มือมีดคลั่งหนัก สุดท้ายปาดคอตัวเองดับตามอีกศพ</lead>
<neck></neck>
<body><p>เหตุการณ์คนงานพม่าฆ่าปาดคอเพื่อนเสียชีวิตอย่างโหดเหี้ยมเปิดเผยเมื่อเวลา 14.00 น. วันที่ 9 พฤษภาคม  ร.ต.ท.มนตรี แก้วรัตน์ <name head="ร้อยเวร">ร้อยเวร สภ.บางบัวทอง</name> จ.นนทบุรี รับแจ้งเหตุฆ่ากันตายภายในบ้านเลขที่ 127/124 หมู่ 5 ต.โสนลอย อ.บางบัวทอง ภายหลังรับแจ้งเหตุจึงรายงานให้ผู้บังคับบัญชาทราบ จากนั้นจึงนำกำลังรุดไปตรวจสอบที่เกิดเหตุ พร้อมด้วยแพทย์จากสถาบันนิติวิทยาศาสตร์ และเจ้าหน้าที่มูลนิธิร่วมกตัญญู</p>
<p>ที่เกิดเหตุเป็นตึกแถว 4 ชั้น 2 คูหา บริเวณทางเข้าในอาคารพบเลือดไหลเต็มทางเดินตั้งแต่บันไดชั้น 2 ถึงชั้น 3 บริเวณทางเดินชั้น 3 พบศพนายไน อายุ 35 ปี สภาพศพนอนหงายอยู่หน้าห้องน้ำ บริเวณหน้าอกมีบาดแผลถูกแทงด้วย<name head="มีด">มีดทำครัว</name> ส่วนบริเวณลำคอมีบาดแผลถูกมีดปาดอีกหนึ่งแห่ง ใกล้กันพบศพนายเวง อายุ 30 ปี สภาพศพมีบาดแผลถูกอาวุธมีดปาดที่บริเวณลำคอเกือบขาด บริเวณปลายเท้าผู้ตายพบ<name head="มีด">มีดสับหมู</name>ตกอยู่ 1 เล่ม นอกจากนี้ยังพบร่องรอยการต่อสู้ ข้าวของ ถ้วยชามแตกกระจายเกลื่อนพื้น ส่วนบริเวณหน้าประตูบ้านพบ<name head="มีด">มีดปอกผลไม้</name>เปื้อนเลือดหนึ่งเล่มตกอยู่หน้าประตู ขณะที่ผู้บาดเจ็บอีกรายถูกนำส่งโรงพยาบาลบางบัวทอง ทราบชื่อต่อมาคือ นายโท ไม่ทราบนามสกุล มีบาดแผลถูกฟันที่ปากเป็นแผลฉกรรจ์</p>
<p>จากการสอบสวนทราบว่า ตึกแถวดังกล่าวมีเจ้าของธุรกิจขายส่งเหล้าเช่าไว้ให้ลูกน้องชาวพม่าพักอาศัย ก่อนเกิดเหตุคนงานชาวพม่าทั้งหมดได้ตั้งวงกินข้าวกันอยู่ ระหว่างนั้นนายโท ผู้บาดเจ็บเกิดความหิว จึงกินข้าวโดยไม่รอใคร ซึ่งการกระทำดังกล่าวสร้างความไม่พอใจให้แก่นายไน เป็นอย่างมาก จึงเกิดการโต้เถียงกันอย่างรุนแรง ด้วยความโมโหนายไนจึงหยิบ<name head="มีด">มีดสับหมู</name>ฟันเข้าที่ปากนายโทจนเลือดอาบ ระหว่างนั้นนายเวงเห็นเพื่อนทะเลาะกันจึงเข้าห้ามปราม แต่กลับถูกนายไนใช้<name head="มีด">มีดสับหมู</name>ฟันเข้าที่ศีรษะ และปาดเข้าที่ลำคอเสียชีวิตอยู่หน้าห้องน้ำ</p>
<p>ขณะเดียวกัน นายโท ผู้บาดเจ็บได้วิ่งหนีลงมาข้างล่าง และร้องขอความช่วยเหลือจากชาวบ้านให้ช่วยนำตัวส่งโรงพยาบาลบางบัวทอง พร้อมกับขอร้องให้เพื่อนบ้านช่วยแจ้งตำรวจให้มาระงับเหตุ ต่อมาตำรวจสายตรวจเดินทางมาถึงที่เกิดเหตุ และพยายามเข้าเกลี้ยกล่อม แต่นายไนเกิดอาการคลุ้มคลั่งใช้มีดปาเข้าใส่ตำรวจ พร้อมตะโกนส่งเสียงไม่ให้ตำรวจเข้ามา โดยที่ในมือยังถือ<name head="มีด">มีดทำครัว</name>อีก 1 เล่ม ทำให้ตำรวจล่าถอยออกมา เพื่อให้นายไนสงบสติประมาณ 10 นาที จากนั้นจึงขึ้นไปเกลี้ยกล่อมอีกครั้ง แต่ปรากฏว่า นายไน ใช้อาวุธมีดปาดคอตัวเองเสียชีวิต เบื้องต้นได้ส่งศพให้มูลนิธินำส่งสถาบันนิติวิทยาศาสตร์ และจะเรียกเจ้าของกิจการมาสอบปากคำต่อไป</p></body>
</news>
