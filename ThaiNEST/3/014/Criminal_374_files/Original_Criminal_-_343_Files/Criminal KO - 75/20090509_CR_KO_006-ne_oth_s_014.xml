<teiHeader>
<fileDesc>
<titleStmt>
  <title>จับพ่อเลี้ยงข่มขืนลูกเลี้ยง-รับอวบเกินห้ามใจ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12207/%e0%b8%88%e0%b8%b1%e0%b8%9a%e0%b8%9e%e0%b9%88%e0%b8%ad%e0%b9%80%e0%b8%a5%e0%b8%b5%e0%b9%89%e0%b8%a2%e0%b8%87%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%a5%e0%b8%b9%e0%b8%81%e0%b9%80%e0%b8%a5%e0%b8%b5%e0%b9%89%e0%b8%a2%e0%b8%87%e0%b8%a3%e0%b8%b1%e0%b8%9a%e0%b8%ad%e0%b8%a7%e0%b8%9a%e0%b9%80%e0%b8%81%e0%b8%b4%e0%b8%99%e0%b8%ab%e0%b9%89%e0%b8%b2%e0%b8%a1%e0%b9%83%e0%b8%88.html  </bibl>
</sourceDesc>
</fileDesc>
</teiHeader>
<news>
<headline>จับพ่อเลี้ยงข่มขืนลูกเลี้ยง-รับอวบเกินห้ามใจ</headline>
<lead>ตำรวจกาญจน์ รวบผัวใหม่ของแม่ หลังแอบข่มขืนลูกเลี้ยงนาน 2 ปี รับหน้าตาเฉยเด็กอวบเกินห้ามใจ</lead>
<neck></neck>
<body><p>จากกรณีที่เมื่อคืนวันที่ 7 พ.ค. ที่ผ่านมา นางเอ(นามสมมติ)ได้พา ด.ญ.บี บุตรสาวเข้าแจ้งความร้องทุกข์ ร.ต.ท.ชาญยุทธ์ เสมอจิตร์ <name head="พงส.">พงส.สบ.1 ร้อยเวร สภ.สำรอง</name> อ.ท่าม่วง จ.กาญจนบุรี ว่า สามีของตน ซึ่งเป็นพ่อเลี้ยงของ ด.ญ.บี ได้ทำการข่มขืน ด.ญ.บี  ซึ่งเหตุการณ์เกิดขึ้นมานานกว่า 2 ปี และพนักงานสอบสวบสวนได้ทำการสอบปากคำผู้เสียหายต่อหน้าพนักงานอัยการและนักสังคมสงเคราะห์ พร้อมนำ ด.ญ.บี ไปตรวจหาร่องรอยการข่มขืนที่โรงพยาบาลท่าม่วง</p>
<p>โดยร.ต.ท.ชาญยุทธ์ ได้รวบรวมพยานหลักฐานยื่นขออนุมัติหมายจับต่อศาลจังหวัดกาญจนบุรี โดยศาลได้อนุมัติหมายจับที่ มจ. 219/52 ลงวันที่ 8 พ.ค.52 หมายจับ นายจรินทร์ เรืองงาม อายุ 36 อยู่ที่ อ.ท่าม่วง จ.กาญจนบุรี ในข้อหาข่มขืนกระทำชำเราเด็กอายุต่ำหว่า 15 ปี ต่อจากนั้น เวลา 20.00 น. ของ วันที่ 8 พ.ค.52 พ.ต.ท.ธีระเดช อธิภัคกุล <name head="สวญ.">สวญ.สภ.สำรอง</name> อ.ท่าม่วง จ.กาญจนบุรี พร้อม ตร.สืบสวน 10 นาย พร้อมหมายจับได้เข้าล้อมบ้านที่ อ.ท่าม่วง จ.กาญจนบุรี จนกระทั่งเวลา 21.30 น. ตำรวจได้จับกุม นายจรินทร์ เรืองงาม อายุ 36 ปี ก่อนจะนำตัวมาสอบสวนที่ สภ.สำรอง อ.ท่าม่วง จ.กาญจนบุรี</p>
<p>โดยนางเอ ภรรยาของผู้ต้องหา และเป็นแม่ของ ด.ญ.บี ผู้เสียหาย ได้ให้การต่อพนักงานสอบสวนว่า ตนเองดีใจมากที่ตำรวจทำคดีได้อย่างรวดเร็ว จนสามารถจับกุมนายจรินทร์ได้ ซึ่งเหตุการณ์ที่เกิดขึ้น ตนเองเพิ่งทราบว่า ลูกสาวถูกสามีของตัวเองข่มขืน ขณะที่ตนกับนายจรินทร์ ซึ่งอยู่ด้วยกันฉันสามีภรรยา มานาน 6 ปีแล้ว โดยตนมีลูกสาวติดกับสามีเก่ามา 1 คน และยึดอาชีพรับจ้างทั่วไป</p>
<p>โดยมาเมื่อ 2-3 วันที่ผ่านมา ตนสังเกตเห็น ด.ญ.บี ลูกสาวมีอาการเงียบซึมผิดปกติ จนพยายามปลอบโยนและสอบถามว่ามีอะไรผิดปกติหรือเปล่า จนในที่สุด ด.ญ.บี ได้เล่าให้ฟังว่าถูกนายจรินทร์ พ่อเลี้ยงพยายามลวนลาม เพื่อจะข่มขืนตั้งแต่อายุ 9 ขวบ จนเมื่ออายุได้ 12 ปี ขณะที่ตนไม่อยู่บ้าน ทำให้นายจรินทร์และมีโอกาสใช้กำลังข่มขืน ด.ญ.บี จนสำเร็จความใคร่ และขู่บังคับห้ามบอกเรื่องนี้ให้แก่ตนทราบ</p>
<p> จากนั้น นายจรินทร์ ฉวยโอกาสที่ตนไม่อยู่ใช้กำลังปลุกปล้ำข่มขืน ด.ญ.บี มาตลอดเวลากว่า 2 ปี เมื่อตนทราบเรื่องจึงแอบมาแจ้งความดังกล่าว</p>
<p>พ.ต.ท.ธีระเดช อธิภัคกุล <name head="สวญ.">สวญ.สภ.สำรอง</name> เปิดเผยว่า จากการสอบสวนเบื้องต้นผู้ต้องหาคือ นายจรินทร์ ให้การรับสารภาพตลอดข้อกล่าวหา โดยอ้างว่า ด.ญ.บี มีรูปร่างที่อวบทำให้นายจินทร์ ที่อยู่ใกล้อดใจไม่ไหว จึงก่อเหตุดังกล่าวจริง</p>
<p>หลังการสอบสวน ร.ต.ท.ชาญยุทธ์ ได้ควบคุมตัวนายจรินทร์ เพื่อสอบปากคำและทำการรวบรวมพยานหลักฐานเพื่อส่งฟ้องต่อศาลให้ดำเนินคดีนายจินทร์ ในข้อหาข่มขืนหญิงอื่นที่ไม่ใช่ภรรยาอายุต่ำกว่า 15 ปี ต่อไป</p></body>
</news>
