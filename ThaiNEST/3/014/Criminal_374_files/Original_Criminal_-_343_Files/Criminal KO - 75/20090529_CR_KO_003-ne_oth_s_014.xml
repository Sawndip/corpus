<teiHeader>
<fileDesc>
<titleStmt>
  <title>ผบช.น.คาดโทษตร.ท้องที่เมินปราบบ่อน-ตู้ม้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090529/14868/%e0%b8%9c%e0%b8%9a%e0%b8%8a.%e0%b8%99.%e0%b8%84%e0%b8%b2%e0%b8%94%e0%b9%82%e0%b8%97%e0%b8%a9%e0%b8%95%e0%b8%a3.%e0%b8%97%e0%b9%89%e0%b8%ad%e0%b8%87%e0%b8%97%e0%b8%b5%e0%b9%88%e0%b9%80%e0%b8%a1%e0%b8%b4%e0%b8%99%e0%b8%9b%e0%b8%a3%e0%b8%b2%e0%b8%9a%e0%b8%9a%e0%b9%88%e0%b8%ad%e0%b8%99%e0%b8%95%e0%b8%b9%e0%b9%89%e0%b8%a1%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline><name>ผบช.น.</name>คาดโทษตร.ท้องที่เมินปราบบ่อน-<name head="ตู้">ตู้ม้า</name></headline>
<lead>"<name>ผบช.น.</name>"สั่งระดมปราบอบายมุข บ่อนพนัน <name head="ตู้">ตู้ม้า</name> สถานบริการเปิดเกินเวลาลักลอบให้มีการค้าประเวณี หลัง"ธานี"ประกาศเอาจริง ปราบอบายมุขทุกรูปแบบ คาดโทษตำรวจปล่อยปละละเลย-บกพร่องต่อหน้าที่</lead>
<neck></neck>
<body><p>(29พ.ค.) ผู้สื่อข่าวรายงานว่า ภายหลัง พล.ต.อ.ธานี สมบูรณ์ทรัพย์ <name head="รองผู้บัญชาการ">รองผู้บัญชาการตำรวจแห่งชาติ</name> สั่งการให้กองบัญชาการตำรวจนครบาลกวดขันปราบปรามจับกุมอบายมุข บ่อนพนัน <name head="ตู้">ตู้ม้า</name>และสถานบริการเปิดเกินเวลาลักลอบให้มีการค้าประเวณีอย่างจริงจัง โดยให้ดำเนินการตั้งแต่วันที่ 29 พ.ค.เป็นต้นไปนั้น ล่าสุด พล.ต.ท.วรพงษ์ ชิวปรีชา <name head="ผู้บัญชาการ">ผู้บัญชาการตำรวจนครบาล</name> (<name>ผบช.น.</name>) ลงนามบันทึกด่วนที่สุด ที่ 0016.122 / 5152 วันที่ 28 พ.ค.</p>
<p>ถึงนายตำรวจระดับ <name>รอง ผบช.น.</name>ทุกนาย <name head="ผู้บังคับการ">ผู้บังคับการตำรวจนครบาล 1 - 9</name> <name head="ผู้บังคับการ">ผู้บังคับการตำรวจปฏิบัติการพิเศษ</name> (บก.ตปพ.) <name head="ผู้บังคับการ">ผู้บังคับการตำรวจจราจร</name> <name head="ผู้บังคับการ">ผู้บังคับการอำนวยการ</name> <name head="ผู้กำกับการ">ผู้กำกับการศูนย์สืบสวนนครบาล</name> และ<name head="ผู้กำกับการ">ผู้กำกับการศูนย์สวัสดิภาพเด็กเยาวชนและสตรี</name> กองบัญชาการตำรวจนครบาล กำชับการปฏิบัติในการควบคุม กวดขัน จับกุม ปราบปรามแหล่งอบายมุข และสถานบริการให้เป็นไปอย่างมีประสิทธิภาพ ตามที่ บช.น.มีหนังสือด่วนที่สุดแจ้งให้ทราบแล้วก่อนหน้านี้</p>
<p>พร้อมกันนั้นยังมีคำสั่งระดมการปราบปรามการลักลอบเล่นการพนันเครื่องจักรกลไฟฟ้า(ทุกประเภท) โดยเฉพาะ<name head="ตู้">ตู้ม้า</name>ตั้งแต่วันที่ 29 พ.ค. 52 เป็นต้นไป ให้เน้นการปฏิบัติเกี่ยวกับการป้องกันปราบปรามแหล่งอบายมุขและสถานบริการที่ผิดกฎหมาย โดยกำหนดให้ทุก สน.และหน่วยที่เกี่ยวข้อง เข้มงวด กวดขัน ป้องกันปราบปรามแหล่งอบายมุข ทั้งที่เป็นอบายมุขเป้าหมายและอบายมุขทั่วไปอย่างจริงจัง พร้อมระบุด้วยว่า หากชุดเฉพาะกิจของ บช.น.ตรวจพบการกระทำผิด หรือมีการปล่อยปละละเลยของเจ้าหน้าที่ตำรวจในพื้นที่ใด จะดำเนินการตามคำสั่ง ตร. ที่ 234/2548 ลง 29 มี.ค.2548 เรื่องการพิจารณาเจ้าหน้าที่ตำรวจบกพร่องในการป้องกันปราบปรามแหล่งอบายมุขโดยเคร่งครัดทุกกรณี จึงแจ้งมาเพื่อทราบและถือปฏิบัติโดยเคร่งครัด ตั้งแต่งบัดนี้เป็นต้นไป</p></body>
</news>
