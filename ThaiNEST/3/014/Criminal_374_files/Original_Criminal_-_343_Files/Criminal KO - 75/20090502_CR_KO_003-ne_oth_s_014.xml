<teiHeader>
<fileDesc>
<titleStmt>
  <title>ศาลไม่ให้ประกันหนุ่มธอส.หวั่นหลบหนี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090502/11401/%e0%b8%a8%e0%b8%b2%e0%b8%a5%e0%b9%84%e0%b8%a1%e0%b9%88%e0%b9%83%e0%b8%ab%e0%b9%89%e0%b8%9b%e0%b8%a3%e0%b8%b0%e0%b8%81%e0%b8%b1%e0%b8%99%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%98%e0%b8%ad%e0%b8%aa.%e0%b8%ab%e0%b8%a7%e0%b8%b1%e0%b9%88%e0%b8%99%e0%b8%ab%e0%b8%a5%e0%b8%9a%e0%b8%ab%e0%b8%99%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>ศาลไม่ให้ประกันหนุ่มธอส.หวั่นหลบหนี</headline>
<lead>ศาลไม่ให้ประกัน ผช.ผจก.ธอส. ชี้ มูลค่าความเสียหายหลายร้อยล้าน เกรงหลบหนี ขณะที่จนท.ส่งตัวเข้าเรือนจำพิเศษกรุงเทพ</lead>
<neck></neck>
<body><p>(2พ.ค.) ที่ศาลอาญา ถ.รัชาภิเษก ผู้สื่อข่าวรายงานว่า ภายหลังญาตินายสมเกียรติ ปัญาวรคุณเดช <name head="ผช.ผจก.">ผช.ผจก. ธนาคารอาคารสงเคราะห์</name> (ธอส.) สาขาเซ็นต์หลุยส์ 3 ผู้ต้องหาคดี ลักทรัพย์นายจ้างกว่า 300 ล้านบาท ได้ยื่นคำร้องพร้อมหลักทรัพย์เป็นเงินสด 5 แสนบาท ขอปล่อยตัวชั่วคราวแล้ว ต่อมาศาลมีคำสั่งให้ยกร้อง โดยพิเคราะห์คำร้องและหลักทรัพย์แล้ว เห็นว่าพฤติการณ์แห่งคดีมูลค่าความเสียหาย และทรัพย์สินหลายร้อยล้านบาท หากปล่อยชั่วคราวเกรงผู้ต้องหาจะหลบหนี</p>
<p> โดยเมื่อศาลมีคำสั่งไม่ให้ประกันตัวแล้ว ต่อมาเจ้าหน้าที่ราชทัณฑ์ได้นำตัวนายสมเกียรติขึ้นรถไปควบคุมตัวไว้ที่เรือนจำพิเศษกรุงเทพต่อไป</p>
<p>ก่อนหน้านั้นเวลา 10.30 น.วันเดียวกัน พ.ต.ต.มโนชญ์ สวนดอกไม้ <name head="พนักงานสอบสวน">พนักงานสอบสวน สบ.2</name> กองปราบปราม นำนายสมเกียรติ ปัญาวรคุณเดช อายุ 33 ปี อยู่บ้านเลขที่ 538 ถ.ลาดพร้าว แขวงจันทร์เกษม เขตจตุจักร กทม. <name head="ผช.ผจก.">ผช.ผจก.ธนาคารอาคารสงเคราะห์</name> (ธอส.) สาขาเซ็นต์หลุยส์ 3 ผู้ต้องหาคดีลักทรัพย์ทรัพย์นายจ้าง มายื่นคำร้องฝากครั้งแรกเป็นเวลา 12 วัน ตั้งแต่วันที่ 2-13 พ.ค. 52 เนื่องจากควบคุมตัวผู้ต้องหามาจนจะครบ 48 ชม. ในวันที่ 3 พ.ค. ซึ่งเป็นวันหยุดราชการ แต่พนักงานสอบสวนยังต้องสอบสวนพยานเพิ่มเติมอีก 8 ปาก รอผลตรวจพิมพ์ลายนิ้วมือผู้ต้องหา ขณะที่ท้ายคำร้องพนักงานสอบสวน ได้ค้านการประกันตัวด้วย เนื่องจากมีมูลค่าความเสียหายจำนวนมาก และยังได้เงินบางส่วนไม่ครบถ้วน อาจซุกซ่อนอยู่ หากได้รับการปล่อยตัวชั่วคราวเกรงว่าผู้ต้องหาจะทำลายหลักฐาน หรือ ถ่ายเททรัพย์สินไปที่อื่น</p>
<p>ทั้งนี้คำร้องระบุพฤติการณ์สรุปว่า เมื่อวันที่ 30 เม.ย.52 เจ้าหน้าที่ฝ่ายการธนาคาร ธอส. ตรวจพบข้อมูลรายการเคลื่อนไหวบัญชีเงินฝากของผู้ต้องหาผิดปกติ ในวันที่ 28-29 เม.ย. จึงตรวจสอบที่มาของเงิน พบว่าเป็นวิธีการโอนเงินทาง <name>อิเล็กทรอนิกส์</name> จากบัญชีดอกเบี้ยจ่ายประเภทเงินฝากของ ธอส. สำนักงานใหญ่ ไปเข้าบัญชีออมทรัพย์ของผู้ต้องหา ตามบัญชีเงินฝากต่างธนาคาร ทั้งนี้ผู้ต้องหาใช้รหัสประจำตัวเป็นผู้ถอนเงินดังกล่าวเบื้องต้นพบว่า ผู้ต้องหาได้ลักเอาทรัพย์ของ ธอส. ไปเป็นของตัวเองจำนวน 322,320,223.86 บาท ทำให้ ธอส. ได้รับความเสียหายจึงเข้าแจ้งความร้องทุกข์ ต่อพนักงานสอบสวนกองปราบปราม ต่อมาเจ้าหน้าที่ตำรวจกองปราบปรามได้ จับกุมผู้ต้องหาได้ตามหมายจับของศาลอาญาที่ 1205 / 2552 ลงวันที่ 1 พ.ค. 52 แจ้งข้อหา ลักทรัพย์ที่เป็นของนายจ้างหรืออยู่ในความครอบครองของนายจ้างตาม<name head="ประมวลกฎหมาย">ประมวลกฎหมายอาญา</name> มาตรา 335 (11) ส่งพนักงานสอบสวนดำเนินคดี ผู้ต้องหาให้การรับสารภาพตลอดข้อกล่าวหา</p>
<p>โดยศาลพิจารณาคำร้องและสอบถามผู้ต้องหาแล้วไม่คัดค้าน จึงอนุญาตให้ฝากขังได้</p></body>
</news>
