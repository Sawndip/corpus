<teiHeader>
<fileDesc>
<titleStmt>
  <title>จับแล้วผัวโหดฆ่า3ศพคาถนนข้าวสาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090505/11733/%e0%b8%88%e0%b8%b1%e0%b8%9a%e0%b9%81%e0%b8%a5%e0%b9%89%e0%b8%a7%e0%b8%9c%e0%b8%b1%e0%b8%a7%e0%b9%82%e0%b8%ab%e0%b8%94%e0%b8%86%e0%b9%88%e0%b8%b23%e0%b8%a8%e0%b8%9e%e0%b8%84%e0%b8%b2%e0%b8%96%e0%b8%99%e0%b8%99%e0%b8%82%e0%b9%89%e0%b8%b2%e0%b8%a7%e0%b8%aa%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>จับแล้วผัวโหดฆ่า3ศพคาถนนข้าวสาร</headline>
<lead>ศาลอนุมัติหมายจับผัวโหดยิงเมีย ลูก เพื่อนฝ่ายหญิงดับคาถนนข้าวสาร อีกทั้งนักท่องเที่ยวชาวสวีเดนถูกลูกหลงสาหัส ขณะที่ตำรวจชนะสงครามกระจายกำลังตามจับแต่ไร้ร่องรอย เผยก่อนเหตุตามง้อคืนดีลูกผลักอกเกิดบันดาลโทสะชักปืนออกมาจ่อยิงใส่ทีละคนจนเสียชีวิต</lead>
<neck></neck>
<body><p>จากกรณีนายสุรพันธ์ กฤตสัมพันธ์ ได้ไปตามง้อขอคืนดีนางยุพดี ลาภานันท์ ภรรยาที่กำลังขายเสื้อผ้าบนถนนข้าวสาร แต่กลับถูกปฏิเสธ เลยทำให้เจ้าตัวเกิดความโมโหชักปืนยิงใส่นางยุพดี กับนายพลกฤษณ์ กฤตสัมพันธ์ อายุ 19 ปี ผู้เป็นลูกชาย และนายอาคม สุโรจน์วงศ์ อายุ 33 ปี เพื่อนของนางยุพดี จนเสียชีวิต นอกจากนี้ยังมี น.ส.คาร์ริน มาทิดา วีวา อายุ 21 ปี นักท่องเที่ยวชาวสวีเดน ถูกกระสุนลูกหลงจนได้รับบาดเจ็บไปอีกราย เหตุเกิดบริเวณถนนข้าวสาร เมื่อคืนวันที่ 4 พฤษภาคม ที่ผ่านมา</p>
<p>ความคืบหน้าล่าสุดเมื่อเวลา 10.30 น.วันที่ 5 พ.ค. ร.ต.ท.กิตติศักดิ์ จันทร์ทอง <name head="พนักงานสอบสวน">พนักงานสอบสวน (สบ 1) สน.ชนะสงคราม</name> เจ้าของคดี นำหลักฐานเดินทางไปศาลอาญารัชดา เพื่อขออนุมัติหมายจับนายสุรพันธ์ กฤตสัมพันธ์ อายุ 37 ปี อยู่บ้านเลขที่ 409 หมู่ 9 แขวงบางปะกอก เขตราษฎร์บูรณะ ก่อนที่ศาลจะอนุมัติหมายจับเลขที่ 1233/52 ลงวันที่ 5 พ.ค.  ในข้อหา ฆ่าผู้อื่นโดยไตร่ตรองไว้ก่อน ,พยายามฆ่าผู้อื่นโดยไตร่ตรองไว้ก่อน ,พกพาอาวุธืนไปในเมือง หมู่บ้าน หรือชุมชน โดยไม่มีเหตุอันควร ,ยิงปืนโดยใช่เหตุในเมือง หมู่บ้าน หรือชุมชน และมีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาต</p>
<p>ด้าน พ.ต.ต.สมยศ อุดมรักษาทรัพย์ <name head="สว.สส.">สว.สส.สน.ชนะสงคราม</name> กล่าวว่า หลังเกิดเหตุผู้บังคับบัญชาได้สั่งการให้ฝ่ายสืบสวนกระจายกำลังกันออกติดตามตัวผู้ต้องหาตามบ้านพักของญาติที่คาดว่าจะหลบหนีไปซ่อนตัวอยู่แต่ก็ยังไม่พบตัวแต่อย่างใด แต่คาดว่าเจ้าตัวน่าจะยังอยู่ในกทม.ไม่ได้หลบหนีออกไปนอกพื้นที่ ซึ่งคดีนี้เชื่อว่าน่าจะติดตามจับกุมตัวได้ไม่ยาก เพราะไม่ใช่ผู้มีอิทธิพลหรือมือปืนอาชีพแต่อย่างใด</p>
<p>ผู้สื่อข่าวรายงานว่า เมื่อช่วงกลางเดือน เม.ย.ที่ผ่านมา นางยุพดีได้มาขอลงบันทึกประจำวันไว้ที่ สน.ชนะสงคราม ว่าจะขอหย่าขาดจากกันและไม่ให้นายสุรพันธ์ เข้ามายุ่งเกี่ยวกับครอบครัวของตัวเองอีก เนื่องจากมีบ้านพักอยู่ใกล้กัน แต่นายสุรพันธ์ ยังตามมางอนง้อที่โรงพักจนนางยุพดีใจอ่อน ก่อนที่จะเดินทางกับออกไปพร้อมกัน อย่างไรก็ตามทั้งคู่ได้แยกกันอยู่มาเป็นเวลา 2 ปี แล้ว เนื่องจากฝ่ายหญิงทนพฤติกรรมของฝ่ายชายที่ชอบใช้ความรุนแรงไม่ไหว</p>
<p>อีกทั้งงานการไม่ค่อยทำ ก็เลยขอหย่าแต่ฝ่ายชายก็ยังพยายามตามง้ออยู่ตลอดเวลา จนกระทั่งวันเกิดเหตุเมื่อคืนนี้ มีพยานเห็นว่า นายสุรพันธ์ ได้มาตามง้อนางยุพดี อีกครั้ง แต่นางยุพดี กำลังติดขายของให้ลูกค้าอยู่ ทำให้นายพลกฤษณ์ ผู้เป็นลูกเข้าไปห้ามปราม แล้วเผลอไปผลักอกนายสัมพันธ์ผู้เป็นพ่อ เลยทำให้นายสัมพันธ์เกิดบันดาลโทสะชักปืนออกมากระหน่ำยิงจนมีผู้เสียชีวิตและบาดเจ็บดังกล่าว</p>
<p>จับแล้วผัวโหดฆ่า3ศพคาถนนข้าวสาร</p>
<p>ล่าสุดตำรวจสามารถจับกุมนายสุรพันธ์ ได้แล้วโดยเวลา 23.00น.ทางพล.ต.ท.วรพงษ์ ชิวปรีชา <name>ผบช.น.</name>จะแถลงข่าวจับผู้ต้องหาดังกล่าว</p></body>
</news>
