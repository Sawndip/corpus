<teiHeader>
<fileDesc>
<titleStmt>
  <title>จี้ร้าน108แคชเชียร์มีดไล่ฟันหนีกระเจิง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14772/%e0%b8%88%e0%b8%b5%e0%b9%89%e0%b8%a3%e0%b9%89%e0%b8%b2%e0%b8%99108%e0%b9%81%e0%b8%84%e0%b8%8a%e0%b9%80%e0%b8%8a%e0%b8%b5%e0%b8%a2%e0%b8%a3%e0%b9%8c%e0%b8%a1%e0%b8%b5%e0%b8%94%e0%b9%84%e0%b8%a5%e0%b9%88%e0%b8%9f%e0%b8%b1%e0%b8%99%e0%b8%ab%e0%b8%99%e0%b8%b5%e0%b8%81%e0%b8%a3%e0%b8%b0%e0%b9%80%e0%b8%88%e0%b8%b4%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>จี้ร้าน108แคชเชียร์มีดไล่ฟันหนีกระเจิง</headline>
<lead>โจรควงปืนปลอมบุกเดี่ยวจี้ร้าน 108 SHOP ย่านรามคำแหง สาวแคชเชียร์ฮึดสู้คว้า<name head="มีด">มีดดาบ</name>ไล่ฟันก่อนคนร้ายถอดใจ สู้ไม่ไหวคว้า<name head="ตู้">ตู้บริจาค</name>มีเงินกว่า 1 พันขึ้น<name head="รถ">รถกระบะ</name>ซิ่งหนี เผยเคยเข้ามาก่อเหตุแล้ว 2 ครั้ง ตร.ตรวจภาพวงจรปิดประสานสายสืบไล่ล่า ระบุสาวแคชเชียร์เรียนรามฯ ปี 3 เอก<name>ภาษาอังกฤษ</name>ทำงานล่วงเวลาเพื่อหาเงินเรียน</lead>
<neck></neck>
<body><p>เหตุการณ์คนร้ายใช้ปืนปลอมบุกจี้ชิงทรัพย์ร้านสะดวกซื้อย่านรามคำแหงถูกเปิดเผยเมื่อเวลา 13.30 น. วันที่ 28 พฤษภาคม ร.ต.อ.วินัย สุโขพืช <name head="ร้อยเวร">ร้อยเวร สน.หัวหมาก</name> รับแจ้งเหตุจี้ชิงทรัพย์ร้าน 108 SHOP สาขารามคำแหง 60 ชั้นล่างอาคารพฤกษาแมนชั่น เลขที่ 305/1 ปากซอยรามคำแหง 60 แยก 6 แขวงหัวหมาก เขตบางกะปิ กทม. จึงรุดไปตรวจสอบพร้อมกับ พ.ต.ท.พิพัฒน์ เต็งถาวร <name head="สว.สส.">สว.สส.สน.หัวหมาก</name> และเจ้าหน้าที่ตำรวจสืบสวน สน.หัวหมาก</p>
<p>ที่เกิดเหตุเจ้าหน้าที่พบ น.ส.อัญชลี แสงพิทยา อายุ 27 ปี แคชเชียร์ของร้านดังกล่าวยืนรอให้การด้วยอาการตื่นตระหนก เบื้องต้นเจ้าตัวให้การว่า ขณะเกิดเหตุเวลาประมาณ 13.15 น. มีคนร้ายเป็นชาย สูงประมาณ 180 ซม. ผิวคล้ำ สวมเสื้อทีม<name>ฟุตบอล</name>ของอินเตอร์มิลาน ลายทางน้ำเงินดำ ข้างหลังสกรีนหมายเลข 1 นุ่ง<name head="กางเกง">กางเกงขาสามส่วน</name>สีดำ สวม<name head="รองเท้า">รองเท้าผ้าใบ</name>สีดำ เดินเข้ามาในร้านทำทีซื้อ<name head="น้ำ">น้ำอัดลม</name>ขวดหนึ่ง โดยตนสแกนและเก็บเงินเข้าลิ้นชักเรียบร้อย หลังจากนั้นเขาก็ชักปืนสีดำขึ้นมาขู่ว่า "ไม่อยากฆ่าใคร กำลังตกงานอยู่ เอาเงินมาให้หมด" พร้อมกับหยิบเอาสินค้าตัวอื่นๆ ที่อยู่บนเคาน์เตอร์ มาให้ตนสแกนเพื่อจะได้เปิดลิ้นชักเก็บเงินได้</p>
<p>"ช่วงนั้นรู้สึกตกใจ แต่พยายามตั้งสติ คนร้ายพยายามใช้อาวุธปืนข่มขู่ว่าจะยิงอยู่หลายครั้ง และบอกให้ส่งเงินมาให้ หากไม่ส่งมาให้จะยิง แต่ก็ไม่ยิงสักที จนสังเกตได้ว่าเป็นปืนปลอม จึงตัดสินใจคว้า<name head="มีด">มีดดาบ</name>ที่วางใต้โต๊ะเก็บเงินฟันคนร้าย แต่คนร้ายก็ใช้ร่มบัง จนเกิดต่อสู้กันสักพัก ฉันก็พยายามที่จะออกจากโต๊ะเคาน์เตอร์เพื่อร้องขอความช่วยเหลือ เนื่องจากตอนนั้นทำงานอยู่ในหน้าร้านเพียงคนเดียว เมื่อคนร้ายเห็นดังนั้นก็รีบคว้า<name head="ตู้">ตู้บริจาคเงิน</name>มูลนิธิสันติสุขที่ตั้งอยู่บนเคาน์เตอร์วิ่งหลบหนีไป มีชาวบ้านเห็นว่าคนร้ายวิ่งขึ้น<name head="รถกระบะยี่ห้อ">รถกระบะยี่ห้อเชฟโรเลต</name> สีดำ จำหมายเลขทะเบียนได้แค่ 939 ส่วนหมวดอักษรกับจังหวัดไม่ทันสังเกต แล้วขับออกไปทางซอยรามคำแหง 60 แยก 6 อย่างรวดเร็ว จากนั้นจึงรีบแจ้งตำรวจ" น.ส.อัญชลี กล่าว</p>
<p>น.ส.อัญชลี กล่าวอีกว่า ทำงานหาเงินไปเรียนหนังสือ ปัจจุบันศึกษาอยู่คณะมนุษยศาสตร์ เอก<name>ภาษาอังกฤษ</name> ชั้นปีที่ 3 มหาวิทยาลัยรามคำแหง ทำงานที่ร้านแห่งนี้มาได้ประมาณ 1 ปีแล้ว เหตุการณ์คนร้ายเข้ามาจี้ชิงทรัพย์เกิดขึ้นมาแล้ว 3 ครั้ง เจ้าหน้าที่สามารถจับคนร้ายได้ครั้งเดียว ส่วนครั้งที่ 2 และ 3 เป็นคนร้ายคนเดียวกันก็อยากจะให้เจ้าหน้าที่ติดตามตัวคนร้ายมาดำเนินคดีให้ได้เพราะจะได้ไม่ต้องไปก่อเหตุที่ร้านอื่นอีก อย่างไรก็ตามหลังจากเกิดเหตุการณ์ขึ้นก็รู้สึกไม่สบายใจเพราะเกรงว่าพ่อกับแม่ที่อยู่ต่างจังหวัดจะเป็นห่วงและไม่อยากให้ทำงานอีก เพราะท่านกลัวว่าจะเป็นอันตราย</p>
<p>หลังเกิดเหตุ น.ส.นงคราญ นุตะภิบาล อายุ 22 ปี เพื่อนพนักงานประจำร้านดังกล่าว ได้ดูภาพจาก<name head="กล้อง">กล้องวงจรปิด</name> พร้อมยืนยันว่าเป็นคนร้ายคนเดียวกันกับที่เคยก่อเหตุลักษณะเดียวนี้ในร้านเมื่อวันที่ 18 พฤษภาคม เวลา 23.00 น. และก่อนหน้านี้ก็เคยมีคนร้ายมาก่อเหตุชิงทรัพย์ในร้านแล้ว 2 ครั้ง ซึ่งครั้งแรกสามารถจับคนร้ายได้ ส่วนครั้งที่สองและที่สามเป็นฝีมือของคนร้ายคนเดียวกัน อย่างไรก็ตามหลังจากที่ร้านดังกล่าวถูกคนร้ายชิงทรัพย์หลายครั้ง ทำให้ทางร้านมีการระมัดระวังตัว พร้อมกับมีการนำ<name head="มีด">มีดดาบ</name>วางไว้ใต้โต๊ะเก็บเงินเพื่อใช้ป้องกันตัว</p>
<p>ด้าน ร.ต.อ.วินัย กล่าวว่า จากการสอบสวนในเบื้องต้นทราบว่า ในระหว่างที่เกิดเหตุนั้นมีพนักงานอยู่หน้าร้านเพียงคนเดียว ส่วนคนร้ายนำ<name head="ตู้">ตู้บริจาค</name>หลบหนีไป โดยใช้<name head="รถ">รถกระบะ</name>สีดำเป็นยานพาหนะในการหลบหนี ซึ่งเจ้าหน้าที่ก็จะตรวจสอบรถคันดังกล่าวว่าเป็นของใคร ส่วน<name head="ตู้">ตู้บริจาค</name>ที่คนร้ายเอาไปทราบว่ามีเงินอยู่ใน<name head="ตู้">ตู้บริจาค</name>ประมาณพันกว่าบาท อย่างไรก็ตามเจ้าหน้าที่ได้ตรวจสอบกล้องวงจรของร้านแล้ว พบรูปพรรณสัณฐานของคนร้ายอย่างชัดเจน</p>
<p>เบื้องต้นเจ้าหน้าที่ได้แจ้งวิทยุทำการสกัดจับ<name head="รถ">รถกระบะ</name>คันดังกล่าวแล้วแต่ยังไร้วี่แวว เจ้าหน้าที่คาดว่าคนร้ายน่าจะมาดูลาดเลาก่อนแล้ว จากนั้นจึงขับรถมาจอดไว้ที่ซอยรามคำแหง 60 แยก 6 ก่อนจะลงมือก่อเหตุ โดยหลังจากนี้จะเก็บร่มที่คนร้ายทิ้งเอาไว้ไปตรวจสอบลายนิ้วมือแฝง เพื่อเป็นแนวทางในการติดตามจับกุมคนร้ายรายนี้ต่อไป</p></body>
</news>
