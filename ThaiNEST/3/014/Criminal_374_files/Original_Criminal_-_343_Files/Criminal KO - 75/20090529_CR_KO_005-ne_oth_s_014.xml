<teiHeader>
<fileDesc>
<titleStmt>
  <title>สิบล้อตีนผีชนรถตู้เทกระจาด ตาย 1 เจ็บ 2  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090529/14863/%e0%b8%aa%e0%b8%b4%e0%b8%9a%e0%b8%a5%e0%b9%89%e0%b8%ad%e0%b8%95%e0%b8%b5%e0%b8%99%e0%b8%9c%e0%b8%b5%e0%b8%8a%e0%b8%99%e0%b8%a3%e0%b8%96%e0%b8%95%e0%b8%b9%e0%b9%89%e0%b9%80%e0%b8%97%e0%b8%81%e0%b8%a3%e0%b8%b0%e0%b8%88%e0%b8%b2%e0%b8%94%e0%b8%95%e0%b8%b2%e0%b8%a21%e0%b9%80%e0%b8%88%e0%b9%87%e0%b8%9a2.html  </bibl>
</sourceDesc>
</fileDesc>
</teiHeader>
<news>
<headline>สิบล้อตีนผีชน<name head="รถ">รถตู้</name>เทกระจาด ตาย 1 เจ็บ 2</headline>
<lead>ครอบครัว "แสงทองคำ"นั่ง<name head="รถ">รถตู้</name>ออกจากกรุงเทพฯ หวังไปเที่ยว อ.ฝาง จ.เชียงใหม่ เมื่อถึงลำปาง ถูกสิบล้อตีนผีชนอย่างจัง ตาย 1 เจ็บ 2 ราย</lead>
<neck></neck>
<body><p>เมื่อเวลา 03.50 น.วันที่ 29 พ.ค.พ.ต.ท.ภาณุพันธ์ กันทะวงศ์ <name head="พนักงานสอบสวนเวร">พนักงานสอบสวนเวร สภ.สบปราบ</name> จ.ลำปาง รับแจ้งอุบัติเหตุ<name head="รถ">รถตู้</name>พุ่งตกถนน และมีผู้ได้รับบาดเจ็บเป็นจำนวนมาก เหตุเกิดบริเวณถนนพหลโยธินสายตาก-ลำปาง ช่องทางขาขึ้น บริเวณหลัก กม.ที่ 537-538 หมู่ 6 บ้านใหม่วัฒนา ต.สบปราบ อ.สบปราบ จ.ลำปาง จึงนำกำลังเจ้าหน้าที่ตรวจสอบที่เกิดเหตุ และประสานขอกำลัง อปพร.สบปราบ และทีมพยาบาลกู้ชีพ รพ.สบปราบ เข้าช่วยเหลือ</p>
<p>ที่เกิดเหตุเป็นถนนทางตรงขึ้นเนินเขา ก่อนถึงที่พักริมทางประมาณ 3 กม.พบ<name head="รถตู้ ยี่ห้อ">รถตู้ ยี่ห้อเชฟโรเลต</name> สีดำ <name head="ทะเบียน">ทะเบียน 1 ฟ- 9380 กรุงเทพมหานคร</name> ที่เสียหลักพุ่งเข้าป่าละเมาะข้างทาง สภาพรถบริเวณด้านขวามือคนขับรถตัวถังฉีกขาดพังเสียหายทั้งแถบ พบร่างผู้ได้รับบาดเจ็บนอนกระจัดกระจายตามพื้นหญ้าใกล้กับรถ จำนวน 5 ราย สภาพเลือดไหลท่วมทั้งตัว ร้องครวญขอความช่วยเหลือ ทราบชื่อว่า นายสุรชัย แสงทองคำ อายุ 31 ปี อยู่บ้านเลขที่ 3 ต.ศรีภูมิ อ.เมือง จ.เชียงใหม่ อาการสาหัส ถูกรถคันที่นั่งมาชนหลังจากกระเด็นตกลงจากรถได้รับบาดเจ็บนอนหายใจรวยริน</p>
<p>นอกจากนี้ยังมีนายพีรวิทย์ แสงทองคำ อายุ 26 ปี อยู่บ้านเลขที่ 83/10 หมู่ 1 ต.บ้านกลาง อ.เมือง จ.ปทุมธานี ได้รับบาดเจ็บร่างกระแทกกับพื้นถนนกระดูกหลังเคลื่อน ส่วนนายณัฎฐพงษ์ อังกรุแพพันธ์ อายุ 26 ปี อยู่บ้านเลขที่ 541 / 180 ถ.ลำพูน ต.หนองหอย อ.เมือง จ.เชียงใหม่ และนาย สุรินทร์ แสงทองคำ อายุ 36 ปี อยู่บ้านเลขที่ 3 ต.ศรีภูมิ อ.เมือง จ.เชียงใหม่ คนขับรถ ร่างกระแทกพื้นถนนมีบาดแผลถลอกตามร่างกายเล็กน้อย เจ้าหน้าที่ช่วยกันนำส่งโรงพยาบาลสบปราบทันที</p>
<p>ขณะที่ นายณัฐพงษ์ แสงทองคำ อายุ 56 ปี อยู่บ้านเลขที่ 302 / 309 ซอยลาดพร้าว 71 แขวงวังทองหลาง เขตวังทองหลาง กรุงเทพฯ ผู้บาดเจ็บอีกคนที่นอนสลบแน่นิ่ง จมกองเลือดคว่ำหน้าอยู่ใต้ท้อง<name head="รถ">รถตู้</name>คันที่นั่งมา เจ้าหน้าที่ต้องช่วยกันดึงแม่แรงยกรถขึ้น ก่อนจะประคองร่างขึ้นรถนำส่งโรงพยาบาลเป็นคนสุดท้าย ได้รับบาดเจ็บที่บริเวณหน้าอก และมีบาดแผลฉกรรจ์ที่บริเวณขาหนีบขวาฉีก</p>
<p>จากการสอบสวนทราบว่า<name head="รถ">รถตู้</name>คันนี้ได้เดินทางออกจากกรุงเทพฯ ตั้งแต่เวลา 20.00น.เตรียมจะเดินทางไปเที่ยวที่ อ.ฝาง จ.เชียงใหม่ ในระหว่างทางเกิดมี<name head="รถ">รถบรรทุก</name>สิบล้อไม่ทราบสียี่ห้อ และแผ่นป้ายทะเบียน ขับแซงตามหลังมา เฉี่ยวชนบริเวณด้านหลังรถ ครูดกับด้านข้างตัวถังรถจนตัวถังรถฉีกขาดและเบียดตกถนน โดยเจ้าหน้าที่พบรอยเฉี่ยวชนบนอยู่บนถนนเป็นทางยาว โดยมีชิ้นส่วนอะไหล่รถแตกกระจายตามพื้น ก่อน<name head="รถ">รถตู้</name>จะเสียหลักตกลงถนนพุ่งเข้าไปในโพรงหญ้าป่าละเมาะข้างทาง จึงแจ้งประสานขอกำลังตำรวจด่านตรวจ สภ.สบปราบ และสภ.เกาะคา ข้างเคียงช่วยกันสกัดจับ จนถึงขณะนี้ยังไร้วี่แวว</p>
<p>ส่วนอาการของผู้ได้รับบาดเจ็บที่โรงพยาบาลสบปราบ ทีมแพทย์และพยาบาลกู้ชีพได้ใช้เครื่องช่วยปั๊มระบบหายใจเร่งฟื้นคืนชีพให้กับนายสุรชัย หลายครั้ง เนื่องจากการเต้นของชีพจร และความดันต่ำมาก แต่ไม่สามารถช่วยยื้อชีวิตได้ทัน เสียชีวิตในเวลาต่อมา</p>
<p>ขณะเดียวกันแพทย์ได้ส่งตัว นายณัฐพงษ์ และนายพีรวิทย์ ซึ่งอาการยังสาหัสเข้ารับการรักษาต่อในโรงพยาบาลศูนย์ลำปาง และอนุญาตให้นายนายณัฎฐพงษ์ และ นายสุรินทร์ กลับบ้านได้แล้ว ส่วนอุบัติเหตุที่เกิดขึ้นเพราะถูก<name head="รถ">รถบรรทุก</name>พุ่งชนใส่เต็มแรง ส่วนสาเหตุหรือมูลเหตุจูงใจหรือไม่นั่น เจ้าหน้าที่กำลังอยู่ในระหว่างการสอบสวน</p></body>
</news>
