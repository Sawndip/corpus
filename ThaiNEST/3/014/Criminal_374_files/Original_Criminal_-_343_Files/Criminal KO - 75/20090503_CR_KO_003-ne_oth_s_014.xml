<teiHeader>
<fileDesc>
<titleStmt>
  <title>ซิ่งเก๋งติดLPGเสยรถเกรดถนนบึ้มไหม้ย่างสดคนขับดับสยอง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090503/11428/%e0%b8%8b%e0%b8%b4%e0%b9%88%e0%b8%87%e0%b9%80%e0%b8%81%e0%b9%8b%e0%b8%87%e0%b8%95%e0%b8%b4%e0%b8%94LPG%e0%b9%80%e0%b8%aa%e0%b8%a2%e0%b8%a3%e0%b8%96%e0%b9%80%e0%b8%81%e0%b8%a3%e0%b8%94%e0%b8%96%e0%b8%99%e0%b8%99%e0%b8%9a%e0%b8%b6%e0%b9%89%e0%b8%a1%e0%b9%84%e0%b8%ab%e0%b8%a1%e0%b9%89%e0%b8%a2%e0%b9%88%e0%b8%b2%e0%b8%87%e0%b8%aa%e0%b8%94%e0%b8%84%e0%b8%99%e0%b8%82%e0%b8%b1%e0%b8%9a%e0%b8%94%e0%b8%b1%e0%b8%9a%e0%b8%aa%e0%b8%a2%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ซิ่ง<name>เก๋ง</name>ติด<name>LPG</name>เสย<name head="รถ">รถเกรดถนน</name>บึ้มไหม้ย่างสดคนขับดับสยอง</headline>
<lead>หนุ่มซิ่ง<name>เก๋ง</name>ติดตั้งระบบ<name>LPG</name> เสย<name head="รถ">รถเกรดถนน</name> บึ้มไฟไหม้ทั้งคันย่างสดคนขับดับสยองคาพวงมาลัย</lead>
<neck></neck>
<body><p>เมื่อเวลา 23.30 น.วันที่ 2 พฤษภาคม พ.ต.ท.วินัย โวหาร <name head="สารวัตรเวร">สารวัตรเวร สทล.2 กก.8</name>  รับแจ้งมีเหตุ<name head="รถ">รถยนต์เก๋ง</name>เฉี่ยวชน<name head="รถ">รถเกรดถนน</name>ที่จอดอยู่ข้างทางทำให้เกิดเพลิงไหม้และมีผู้เสียชีวิตติดอยู่ภายในรถ บริเวณ หลัก กม.ที่ 28 ทางหลวงหมายเลข 9 ม.4 ต.บึงคำพร้อย อ.ลำลูกกา จ.ปทุมธานี หลังรับแจ้งจึงรุดไปตรวจสอบที่เกิดเหตุร่วมกับแพทย์และอาสาสมัครมูลนิธิป่อเต๊กตึ๊ง</p>
<p>ที่เกิดเหตุเจ้าหน้าที่พบ<name head="รถยนต์เก๋ง">รถยนต์เก๋งโตโยต้า วีออส</name> สีบอร์นเงิน หมายเลข<name head="ทะเบียน">ทะเบียน ศฎ 2094 กทม.</name>จอดอยู่กลางถนนในสภาพพังยับเยิน ที่ด้านท้ายรถมีการระเบิดของถัง<name head="แก๊ส">แก็สแอลพีจี</name> และมีเพลิงลุกไหม้จนเสียหายทั้งคัน เจ้าหน้าที่ต้องฉีดน้ำดับเพลิงจนสงบ พบว่าบริเวณที่นั่งคนขับพบศพชายไม่ทราบชื่อติดอยู่ด้านในสภาพศพถูกเพลิงเผาจนร่างกายไหม้เกรียม</p>
<p>นอกจากนี้ยังพบว่าช่วงถนนดังกล่าวอยู่ในระหว่างการก่อสร้างทางและมี<name head="รถ">รถเกรดถนน</name> จอดอยู่บริเวณไหล่ทางด้านซ้าย บริเวณล้อหลังด้านขวาของ<name head="รถ">รถเกรด</name>ถูกแรงชนอัดจนยางระเบิดและพบเศษชิ้นส่วนของ<name head="รถ">รถเก๋ง</name>ตกอยู่ข้างๆรถอีกด้วย</p>
<p>สอบสวนเบื้องต้นทราบว่า <name head="รถเก๋ง">รถเก๋งวีออส</name> ได้ขับรถมาตามถนนหมายเลข 9 ด้วยความเร็วสูงโดยวิ่งมาตามถนนมุ่งหน้าไปทางบางประอิน เมื่อมาถึงที่เกิดเหตุรถเกิดเสียหลักแฉลบลงข้างทางและชนเข้าอย่างแรงกับ<name head="รถ">รถเกรดถนน</name>ที่จอดอยู่จนเกิดเพลิงลุกไหม้ลามไปทั้งคันและถังแก็สที่อยู่ด้านหลังเกิดระเบิดขึ้นซ้ำจนเสียหายทั้งคัน</p>
<p>ส่วนผู้เสียชีวิตนั้นเบื้องต้นไม่พบเอกสารหลักฐานใดๆในตัวผู้ตาย เนื่องจากถูกเพลิงเผาจนหมดสิ้น จึงได้มอบศพส่งชันสูตรยังสถาบันนิติวิทยาศาสตร์ รพ.ธรรมศาสตร์ เฉลิมพระเกียรติ ก่อนจะตรวจสอบว่าผู้ตายเป็นใครมาจากใหนและจะได้ติดต่อญาติๆมารับศพไปดำเนินการตามประเพณีต่อไป</p></body>
</news>
