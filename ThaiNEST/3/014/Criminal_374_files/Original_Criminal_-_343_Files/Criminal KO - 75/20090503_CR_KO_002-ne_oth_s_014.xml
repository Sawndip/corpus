<teiHeader>
<fileDesc>
<titleStmt>
  <title>จับแล้ว"บุญทิ้ง"หนุ่มก่อสร้าง ฆ่าข่มขืนหมกศพนศ.สาว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090503/11434/%e0%b8%88%e0%b8%b1%e0%b8%9a%e0%b9%81%e0%b8%a5%e0%b9%89%e0%b8%a7%e0%b8%9a%e0%b8%b8%e0%b8%8d%e0%b8%97%e0%b8%b4%e0%b9%89%e0%b8%87%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%81%e0%b9%88%e0%b8%ad%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%86%e0%b9%88%e0%b8%b2%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%ab%e0%b8%a1%e0%b8%81%e0%b8%a8%e0%b8%9e%e0%b8%99%e0%b8%a8.%e0%b8%aa%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>จับแล้ว"บุญทิ้ง"หนุ่มก่อสร้าง ฆ่าข่มขืนหมกศพนศ.สาว</headline>
<lead>จับแล้ว"หนุ่มก่อสร้าง"มือฆ่าข่มขืน"นศ.สาวพาณิชย์พระนคร"หลังโทรติดต่อน้องสาวสารภาพ"อารมณ์ชั่ววูบฆ่าคนตาย"ยืมเงินหลบหนี ตร.ซ้อนแผนให้มารับเงินบ้านพี่ชายย่านปากเกร็ด รวบทันที พบนำโทรศัพท์เหยื่อไปขาย ถอด<name>ซิมการ์ด</name>ทิ้งข้างป้าย<name head="รถ">รถเมล์</name></lead>
<neck></neck>
<body><p>ความคืบหน้ากรณีน.ส.ศรัญญา หรือกล้วย ชวยกระจ่าง อายุ 21 ปี นักศึกษาชั้นปีที่ 3 คณะบริหารธุรกิจ สาขาสารสนเทศคอมพิวเตอร์ สถาบันเทคโนโลยีราชมงคล พาณิชย์พระนคร ถูกคนร้ายฆ่าข่มขืน ทิ้งศพในพงหญ้าภายในบ้านที่กำลังก่อสร้าง ตั้งอยู่ซอยราชพฤกษ์ 11 แขวงบางพรม เขตตลิ่งชัน กทม.</p>
<p>ล่าสุดเมื่อเวลา 23.20 น. วันที่ 2 พฤษภาคม ผู้สื่อข่าวรายงานว่าเจ้าหน้าที่ตำรวจฝ่ายสืบสวนบก.น.7 และฝ่ายสืบสวนสน.บางเสาธง เข้าทำการจับกุม นายบุญทิ้ง บัวผัน หรือระนอง อายุ 33 ปี ซึ่งทำงานก่อสร้างอยู่ที่บ้านหลังใกล้กับจุดที่พบศพผู้ตาย ได้ที่บ้านญาติแห่งหนึ่งในอ.ปากเกร็ด จ.นนทบุรี พร้อมนำตัวมาสอบปากคำที่สน.บางเสาธง หลังตรวจสอบพยานหลักฐานเชื่อว่าน่าจะมีส่วนเกี่ยวข้องกับการฆ่าข่มขืนน.ส.ศรัญญา โดยเบื้องต้นนายบุญทิ้ง ยังให้การปฏิเสธว่าไม่ได้เป็นผู้ก่อคดีดังกล่าว</p>
<p>แหล่งข่าวจากชุดสืบสวน เปิดเผยว่า หลังจากเกิดเหตุเจ้าหน้าที่ฝ่ายสืบสวนบก.น.7 และฝ่ายสืบสวนสน.บางเสาธง ได้ร่วมกันคลี่คลายคดีติดตามจับกุมคนร้ายรายนี้จนได้เบาะแสจาก<name head="โทรศัพท์">โทรศัพท์มือถือ</name>ของผู้ตายที่หายไป และคนงานก่อสร้างที่หายไปจำนวน 1 คนทราบชื่อคือนายบุญทิ้ง เจ้าหน้าที่ฝ่ายสืบสวนจึงได้เชิญตัวน้องสาวของนายบุญทิ้ง มาสอบปากคำจนทราบว่าหลังเกิดเหตุนายบุญทิ้ง ได้โทรศัพท์มาหาน้องสาว โดยบอกว่าได้ฆ่าคนตาย เพราะอารมณ์ชั่ววูบเห็นนักศึกษาเดินผ่านจึงได้ลงมือฆ่าข่มขืน</p>
<p>แหล่งข่าวรายเดิมกล่าวอีกว่า นอกจากนี้นายบุญทิ้ง ได้บอกกับน้องสาวว่าฝากให้ดูแลภรรยาที่เป็น<name>อัมพาต</name> ด้วย และขอเงินน้องสาวเพื่อใช้ในการหลบหนีคดี จากนั้นเจ้าหน้าที่ตำรวจ จึงได้ให้น้องสาวนายบุญทิ้ง โทรติดต่อเพื่อนัดหมายให้นายบุญทิ้ง มารับเงิน เจ้าหน้าตำรวจจึงซ้อนแผนจับกุมนายบุญทิ้ง ไว้ได้ที่บ้านพักของพี่ชายนายบุญทิ้ง ในต.บ้านใหม่ อ.ปากเกร็ด จ.นนทบุรี ก่อนควบคุมตัวมาสอบสวนที่สน.บางเสาธง</p>
<p>"สำหรับ<name head="โทรศัพท์">โทรศัพท์มือถือ</name>ของผู้ตายนั้นนายบุญทิ้ง ได้หยิบไปด้วยและได้นำไปขายให้กับบุคคลอื่น ส่วน<name>ซิมการ์ด</name>ได้นำไปทิ้งบริเวณป้าย<name head="รถ">รถเมล์</name>  เบื้องต้นเจ้าหน้าที่ได้รวบรวมหลักฐานแน่นหนาพอว่านายบุญทิ้ง เป็นคนฆ่าข่มขืนน.ส.ศรัญญา พร้อมขออนุมัติหมายจับในข้อหาฆ่าคนตายโดยเจตนา"
</p></body>
</news>
