<teiHeader>
<fileDesc>
<titleStmt>
  <title>จ่อยิง"ศักดิ์ ลำพยา"เอเย่นต์ค้ายาดับคาที่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12204/%e0%b8%88%e0%b9%88%e0%b8%ad%e0%b8%a2%e0%b8%b4%e0%b8%87%e0%b8%a8%e0%b8%b1%e0%b8%81%e0%b8%94%e0%b8%b4%e0%b9%8c%e0%b8%a5%e0%b8%b3%e0%b8%9e%e0%b8%a2%e0%b8%b2%e0%b9%80%e0%b8%ad%e0%b9%80%e0%b8%a2%e0%b9%88%e0%b8%99%e0%b8%95%e0%b9%8c%e0%b8%84%e0%b9%89%e0%b8%b2%e0%b8%a2%e0%b8%b2%e0%b8%94%e0%b8%b1%e0%b8%9a%e0%b8%84%e0%b8%b2%e0%b8%97%e0%b8%b5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>จ่อยิง"ศักดิ์ ลำพยา"เอเย่นต์ค้ายาดับคาที่</headline>
<lead>ดับ"ศักดิ์ ลำพยา" เอเย่นต์<name head="ยา">ยาบ้า</name> มือปืนจ่อยิงตายคาถนนเลียบคลองชลประทาน หลังม.ราชภัฎนครปฐม พบในมือยังกำถุง<name head="ยา">ยาบ้า</name> 40 เม็ด ตำรวจเชื่อเป็นการหักหลังในธุรกิจมืด</lead>
<neck></neck>
<body><p>(9พ.ค.) เวลา 00.15 น. พ.ต.ท.สามารถ เจริญยศ <name>พนักงานสอบสวน</name> สภ.เมืองนครปฐม รับแจ้งมีผู้ถูกยิงเสียชีวิต ริมคลองชลประทาน หมู่ที่ 2 ตำบลหนองปากโลง อำเภอเมือง จังหวัดนครปฐม หลังมหาวิทยาลัยราชภัฎนครปฐม จึงรายงานให้ผู้บังคับบัญชาทราบตารมลำดับชั้น ก่อนเดินทางไปตรวจสอบที่เกิดเหตุพร้อม พล.ต.ต.ศักดิ์ชัย ตันบุญเอก <name head="ผบก.ภ.">ผบก.ภ.จว.นครปฐม</name> พ.ต.อ.ภาสกร กลั่นหวาน <name head="ผกก.">ผกก เมืองนครปฐม</name> พ.ต.ท. ชัยรัตน์ บัวขม <name>รอง ผกก.ป.</name> พ.ต.ท.จรัญ ยวงนุ่น <name>สว.สส.</name>และ กำลังชุดสืบสวน สภ.เมืองนครปฐม จำนวนหนึ่ง</p>
<p>ภายในที่เกิดเหตุซึ่งเป็นถนนเลียบคลองชลประทาน และเป็นถนนสายเปลี่ยวเจ้าหน้าที่พบศพชายไทยสวม<name head="กางเกง">กางเกงยีนส์</name>ขายาวสีน้ำเงิน ใส่<name head="เสื้อ">เสื้อแขนสั้น</name>ลายนอนหงายเสียชีวิต อยู่ข้างถนนริมคลองชลฯซึ่งเจ้าหน้าที่ได้ทำการตรวจสอบตามร่างกายพบ<name head="บัตร">บัตรประจำตัวประชาชน</name>ระบุชื่อว่า นายสุรศักดิ์ สังข์ชัย อายุ 50 ปี อยู่บ้านเลขที่ 153 หมู่ 3 ตำบลลำพยา อำเภอเมือง จังหวัดนครปฐม</p>
<p>นอกจากนี้เจ้าหน้าที่ได้ตรวจสอบตามร่างกายพบว่ามีบาดแผลถูกยิงด้วยอาวุธปืนขนาด 38 ซุปเปอร์ เข้าที่ซี่โครงขวาทะลุด้านซ้าย 1 นัด และกระสุนเข้าที่ท้ายทอยทะลุหน้าผากอีก 1 นัด และตรวจสอบที่มือข้างซ้ายของผู้ตายพบว่าในมือยังกำ<name head="ยา">ยาบ้า</name>ไว้แน่น เจ้าหน้าที่จึงได้แกะมือเอา<name head="ยา">ยาบ้า</name>มาตรวจสอบพบว่ามีจำนวน 40 เม็ด จึงได้เก็บไว้เป็นหลักฐาน</p>
<p>ห่างไปเล็กน้อยพบ<name head="จักรยานยนต์ยี่ห้อ">จักรยานยนต์ยี่ห้อ ฮอนด้า</name> สีดำ หมายเลข<name head="ทะเบียน">ทะเบียน ขจษ 698 นครปฐม</name> ซึ่งเป็นของผู้ตายล้มพลิกคว่ำอยู่ และเจ้าหน้าที่ยังเก็บปลอกกระสุนปืนที่ตกอยู่ในที่เกิดเหตุได้จำนวน 2 ปลอก</p>
<p>จากการสอบสวนทราบว่าก่อนเกิดเหตุผู้ตายได้ขับ<name>จักรยานยนต์</name>ออกจากบ้านพัก แต่ไม่มีใครทราบว่าออกไปไหน กระทั่งมาถูกยิงเสียชีวิต ซึ่งเบื้องต้นเชื่อว่า ผู้ตายน่ามีการนัดหมายกับคนร้ายซึ่งรู้จักกันดี และ มีการเจรจาเรื่องธุรกิจมืด แต่เกิดไม่ลงตัว จึงได้ลงมือสังหาร ก่อนที่คนร้ายจะหลบหนีไป</p>
<p>พ.ต.อ.ภาสกร กลั่นหวาน <name>ผกก.</name>กล่าวว่า ผู้ตายไม่มีอาชีพเป็นหลักแหล่ง ในเบื้องต้นเจ้าหน้าที่สันนิฐานว่า สาเหตุน่าจะเกิดการขัดแย้งทางธุรกิจมืด ซึ่งตนสั่งให้พนักงานสอบสวนเรียกสอบพยาน และญาติผู้ตายเพื่อหาข้อมูลพร้อมกันนี้ตนได้ส่งชุดสืบสวนออกติดตามคนร้ายที่ก่อเหตุในครั้งนี้เพื่อมาดำเนินคดีต่อไป</p></body>
</news>
