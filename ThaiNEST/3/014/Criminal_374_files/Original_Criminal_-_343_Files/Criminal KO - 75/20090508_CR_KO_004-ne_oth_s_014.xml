<teiHeader>
<fileDesc>
<titleStmt>
  <title>โจรฉกกางเกงพนง.ขับรถในห้องน้ำห้างดัง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090508/12165/%e0%b9%82%e0%b8%88%e0%b8%a3%e0%b8%89%e0%b8%81%e0%b8%81%e0%b8%b2%e0%b8%87%e0%b9%80%e0%b8%81%e0%b8%87%e0%b8%9e%e0%b8%99%e0%b8%87.%e0%b8%82%e0%b8%b1%e0%b8%9a%e0%b8%a3%e0%b8%96%e0%b9%83%e0%b8%99%e0%b8%ab%e0%b9%89%e0%b8%ad%e0%b8%87%e0%b8%99%e0%b9%89%e0%b8%b3%e0%b8%ab%e0%b9%89%e0%b8%b2%e0%b8%87%e0%b8%94%e0%b8%b1%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>โจรฉกกางเกงพนง.ขับรถในห้องน้ำห้างดัง</headline>
<lead>หนุ่มพนักงานขับรถอาสาพาเพื่อนไปเดินเที่ยวห้างคาร์ฟูร์ พระราม4 ปวดท้องกระทันหันเข้าห้องน้ำถอดกางเกง เอะใจเคยเห็นข่าวโจรฉกกางเกงที่แขวนริมประตู ตัดสินใจวางไว้บนชักโครกด้านหลังหันมาอีกทีถูกฉกไปแล้ว โชคดีแม่บ้านช่วยรปภ.หากางเกงใส่ โร่ขึ้นโรงพักแจ้งความหวั่นกุญแจรถหายไปด้วย</lead>
<neck></neck>
<body><p>(8พ.ค.) เวลา 11.30 น. นายกสิณ คีรีวิชิต อายุ 24 ปี อาชีพพนักงานขับรถ ชาวจังหวัดตราด เปิดเผยว่า อาสาขับรถพาเพื่อนที่มาจากจังหวัดตราดเพื่อมาเยี่ยมครอบครัวในช่วงวันหยุด โดยอาสาขับ<name head="รถยนต์ยี่ห้อ">รถยนต์ยี่ห้อนิสสัน</name> <name head="รุ่น">รุ่นนาวาล่า</name> สีบรอนซ์เงิน <name head="ทะเบียน">ทะเบียน กข 9865 กทม.</name>ของเพื่อน เพื่อมาเที่ยวซื้อสินค้าในห้างสรรพสินค้าคาร์ฟู พระราม 4  ถนนพระราม 4 แขวงคลองตัน เขตคลองเตย ซึ่งตอนนั้นได้เดินซื้อของเล็กน้อย แล้วนำของไปเก็บที่รถ จากนั้นจึงเดินเข้ามาในห้องน้ำชั้น 1 ของห้าง</p>
<p>"ตอนที่เข้าห้องน้ำก็เอะใจว่าจะแขวนกางเกงตรงที่แขวนบานประตูห้องน้ำ แต่เคยเห็นข่าวขโมยกางเกงมาแล้ว จึงตัดสินใจวางกางเกงไว้ที่หลังชักโครกด้านหลังแทน พอเสร็จธุระผมก็กดน้ำหันกลับไปอีกทีกางเกงก็หายไปแล้วคาดว่าคนร้ายน่าจะอยู่ห้องข้างๆแล้วใช้ตะขอเกี่ยวขโมยไป จึงเรียกให้คนข้างๆห้องช่วย โดยขอยืมโทรศัพท์โทรหาเพื่อนที่มาด้วยกันให้ช่วยซื้อกางเกงมาให้ แต่โชคดีที่มีแม่บ้านเข้ามาทำความสะอาด แม่บ้านจึงแจ้งรปภ.ให้ช่วยหากางเกงในห้างมาให้ใส่ ตอนนี้ที่ผมเป็นห่วงคือกุญแจรถที่หาย เพราะเป็นรถเพื่อน" นายกสิณกล่าว</p>
<p>นายกสิณ กล่าวว่า กางกางที่ตนสวมเป็นลายพรางทหารสามส่วน ภายในกางเกงมี<name head="กระเป๋า">กระเป๋าเงิน</name>ซึ่งมีเงินสด 800 บาท <name head="โทรศัพท์">โทรศัพท์มือถือ</name> 1 เครื่อง <name head="บัตร">บัตรเอทีเอ็ม</name> <name head="ใบขับขี่">ใบขับขี่รถยนต์</name> <name head="ใบขับขี่">ใบขับขี่รถจักรยานยนต์</name> และกุญแจ<name>รถยนต์</name>คันที่ขับมา  ซึ่งหลังเกิดเหตุทางเจ้าหน้าที่ห้างคาร์ฟูร์ได้พามาแจ้งความที่สน.ทองหล่อ พร้อมทั้งได้สั่งให้รปภ.เฝ้ารถของตนไว้แล้วเพื่อป้องกันรถหาย และตรวจสอบ<name head="กล้อง">กล้องวงจรปิด</name>ภายในห้างเพื่อติดตามหาตัวคนร้ายรายนี้</p>
<p> ทั้งนี้ก่อนนี้เคยเกิดเหตุโจรขโมยกางกางในห้องน้ำห้างมาแล้วครั้งหนึ่ง โดยเกิดขึ้นเมื่อเวลา 19.00 น. วันที่ 14 มี.ค.ที่ผ่านมา นายสมศักดิ์ ไทยเจริญ อายุ 41 ปี อยู่บ้านเลขที่ 99/82 ม.2 ต.คลองหนึ่ง อ.คลองหลวง จ.ปทุมธานี วิศวกรบริษัทเอกชน เข้าแจ้งความต่อ ร.ต.ท.วรากุล โกมโลทก <name head="ร้อยเวร">ร้อยเวรสน.ราษฎรณ์บูรณะ</name> ว่า ถูกคนร้ายขโมยเอา<name head="กางเกง">กางเกงขาสามส่วน</name>ลายทหาร ภายในมีทรัพย์สินเป็น<name head="โทรศัพท์มือถือยี่ห้อ">โทรศัพท์มือถือยี่ห้อโฟนวัน</name> <name head="รุ่น">รุ่นเอส 808</name> ราคาประมาณ 5,000 บาท เงินสด 6,000 บาท <name head="บัตร">บัตรเอทีเอ็ม</name>และ<name head="บัตร">บัตรเครดิต</name>รวม 7 ใบ เอกสารราชการต่างๆ ประกอบด้วย <name head="บัตร">บัตรประชาชน</name> <name head="ใบขับขี่">ใบขับขี่รถยนต์</name> <name head="ใบประกอบวิชาชีพ">ใบประกอบวิชาชีพวิศวกรรม</name> <name head="บัตร">บัตรสมาชิกสภาวิศวกร</name> กุญแจ<name head="รถ">รถยนต์</name> <name head="บัตร">บัตรประกันสังคม</name> หลบหนีไป เหตุเกิดภายในห้องน้ำชาย ชั้น 1 ห้างซูเปอร์สโตร์แห่งหนึ่ง ย่านบางปะกอก</p></body>
</news>
