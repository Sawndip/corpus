<teiHeader>
<fileDesc>
<titleStmt>
  <title>พลิกแฟ้มคดีดัง :107 ปี กบฏเงี้ยวเมืองแพร่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090510/12288/%e0%b8%9e%e0%b8%a5%e0%b8%b4%e0%b8%81%e0%b9%81%e0%b8%9f%e0%b9%89%e0%b8%a1%e0%b8%84%e0%b8%94%e0%b8%b5%e0%b8%94%e0%b8%b1%e0%b8%87:107%e0%b8%9b%e0%b8%b5%e0%b8%81%e0%b8%9a%e0%b8%8f%e0%b9%80%e0%b8%87%e0%b8%b5%e0%b9%89%e0%b8%a2%e0%b8%a7%e0%b9%80%e0%b8%a1%e0%b8%b7%e0%b8%ad%e0%b8%87%e0%b9%81%e0%b8%9e%e0%b8%a3%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>พลิกแฟ้มคดีดัง :107 ปี <name>กบฏเงี้ยวเมืองแพร่</name></headline>
<lead>ทุกวันที่ 25 กรกฎาคมของทุกปี จะมีพิธีวางพวงมาลาสดุดีวีรกรรม<name head="พระยา">พระยาไชยบูรณ์</name> (ทองอยู่ สุวรรณบาตร) ที่อนุสาวรีย์บนถนนยันตรกิจโกศล ต.นาจักร อ.เมือง จ.แพร่ ข้าหลวงเมืองแพร่ที่ถูก "<name>กบฏเงี้ยวเมืองแพร่</name>" ประหารชีวิตเมื่อ 107 ปีก่อน</lead>
<neck></neck>
<body><p>ปฐมบทของเรื่องนี้เกิดเมื่อวันที่ 24 กรกฎาคม 2445 เวลา 7 โมงเช้า <name>เงี้ยว</name>ซึ่งมีพะกาหม่องและสะลาโปไชยเป็นหัวหน้าโจร ได้นำสมุนราว 50 คนบุกเมืองแพร่ด้านประตูชัย จู่โจมสถานีตำรวจซึ่งมีกำลังพลอยู่แค่ 12 คน จึงไม่สามารถต้านทานได้ กองโจร<name>เงี้ยว</name>ปลดอาวุธตำรวจแล้วพากันโจมตีที่ทำการไปรษณีย์โทรเลข ตัดสายโทรเลข และทำลายอุปกรณ์สื่อสาร ก่อนจะมุ่งหน้าไปบ้านพักข้าหลวงเมืองแพร่ "<name head="พระยา">พระยาไชยบูรณ์</name>" แต่ท่านข้าหลวงได้พาครอบครัวพร้อมคุณหญิงเยื้อนภริยาหลบหนีออกจากบ้านไปก่อนหน้าแล้ว</p>
<p>โจร<name>เงี้ยว</name>จึงบุกปล้นทรัพย์สินและสังหารคนใช้ ทำลายคลังหลวงและกวาดเงินสดไป ปล่อยนักโทษในเรือนจำและติดอาวุธให้บรรดานักโทษ จนมีกำลังสนับสนุนเพิ่มขึ้นเป็น 300 คน ราษฎรเมืองแพร่ต่างตื่นตกใจพากันอพยพไปอยู่นอกเมือง แต่กองโจรประกาศให้อยู่ในความสงบ และยืนยันจะไม่ทำร้ายชาวบ้าน ยกเว้นคนไทยภาคกลางที่มาปกครองเมืองแพร่ ราษฎรบางส่วนจึงเข้าร่วมกับกองโจร<name>เงี้ยว</name> จนมีกำลังเข้มแข็งยิ่งขึ้น</p>
<p><name head="พระยา">พระยาไชยบูรณ์</name>ตรงไปยังคุ้ม<name>เจ้าหลวง</name>เมืองแพร่ "<name head="พระยา">พระยาพิริยวิไชย</name>" หวังพึ่งกำลังเข้าตีโต้ แต่ได้รับการปฏิเสธเนื่องจากไม่มีทั้งกำลังคนและอาวุธ <name head="พระยา">พระยาไชยบูรณ์</name>จึงหนีออกจากเมืองแพร่ไปทางบ้านมหาโพธิ์ หวังไปขอกำลังจากเมืองอื่นมาปราบปรามในภายหลัง</p>
<p> พอตกสายวันที่ 25 กรกฎาคม กองโจร<name>เงี้ยว</name>ก็สามารถยึดเมืองแพร่ได้เบ็ดเสร็จ พะกาหม่องและสะลาโปโชยตรงไปคุ้ม<name>เจ้าหลวง</name> เชิญ<name head="เจ้าเมือง">เจ้าเมืองแพร่</name>ปกครองบ้านเมืองตามเดิม โดยให้<name head="เจ้าเมือง">เจ้าเมืองแพร่</name>และบุตรหลานทำพิธีถือน้ำสาบาน มี<name head="พระยา">พระยาพิริยวิไชย</name>เป็นประธาน ร่วมด้วย<name head="เจ้า">เจ้าราชบุตร</name> <name head="เจ้า">เจ้าไชยสงคราม</name> และเจ้านายบุตรหลานคนอื่นๆ รวม 9 คน ตกลงว่าจะร่วมกันต่อต้านกองทัพรัฐบาล โดยกองโจร<name>เงี้ยว</name>เป็นกองหน้า ส่วน<name>เจ้าเมือง</name>เป็นกองหลังคอยส่งกำลังสนับสนุน</p>
<p>วันรุ่งขึ้นกองโจร<name>เงี้ยว</name>ออกตามล่าข้าราชการฝ่ายไทยและคนไทยภาคกลาง พร้อมประกาศตั้งรางวัลนำจับ<name head="พระยา">พระยาไชยบูรณ์</name>และ<name head="พระ">พระเสนามาตย์</name> <name head="ยกกระบัตร">ยกกระบัตรเมืองแพร่</name> คนละ 5 ชั่ง วันที่ 27 กรกฎาคม <name head="พระยา">พระยาไชยบูรณ์</name>ซึ่งอดอาหารมา 3 วัน 2 คืน ซ่อนตัวอยู่บน<name head="ต้น">ต้นข่อย</name>กลางทุ่งนาใกล้หมู่บ้านร่องอากาศได้ออกจากที่ซ่อนมาขออาหารชาวบ้าน หนานวงศ์ราษฎรบ้านร่องอากาศจึงนำความไปแจ้งพะกาหม่องเอาเงินรางวัล พะกาหม่องนำกำลังไปล้อมจับและนำตัวกลับเมืองแพร่</p>
<p>ตลอดการเดินทางมีการบังคับขู่เข็ญต่างๆ นานา ขณะที่<name head="พระยา">พระยาไชยบูรณ์</name>ก็ท้าทายให้โจร<name>เงี้ยว</name>ฆ่า เมื่อมาถึงร่องกวางเคาโจร<name>เงี้ยว</name>จึงลงมือฆ่า<name head="พระยา">พระยาไชยบูรณ์</name> พร้อมด้วย<name head="พระ">พระเสนามาตย์</name> <name head="ยกกระบัตร">ยกกระบัตรศาล</name> <name head="หลวง">หลวงวิมล</name> <name>ข้าหลวงผู้ช่วย</name> <name head="ขุน">ขุนพิพิธ</name> <name>ข้าหลวงคลัง</name> และนายเฟื่อง <name>ผู้พิพากษา</name> นายแม้น <name>อัยการ</name> <name>นายอำเภอ</name> <name>ปลัดอำเภอ</name> และ<name>สมุห์บัญชีอำเภอ</name>ต่างๆ อีกเป็นจำนวนมาก นับเป็นการเข่นฆ่าข้าราชการไทยครั้งใหญ่ในภาคเหนือ ปัจจุบันที่แห่งนี้เป็นที่ตั้งอนุสาวรีย์<name head="พระยา">พระยาไชยบูรณ์</name>ด้วย</p>
<p>ความรุนแรงที่เกิดขึ้นรัฐบาลจึงส่งกองทัพจากเมืองใกล้เคียง ทั้งพิชัย สวรรคโลก สุโขทัย ตาก น่าน และเชียงใหม่เข้าปราบปรามโจร<name>เงี้ยว</name>เมืองแพร่ และมอบหมายให้<name head="พระยา">พระยาสุรศักดิ์มนตรี</name> (เจิม แสงชูโต) ยกทัพหลวงขึ้นไปปราบปรามและสอบสวน โดยให้ถือว่าผู้ปฏิบัติการทั้งหมดเป็นกบฏเรียกว่า "<name>กบฏเงี้ยวเมืองแพร่</name>"</p>
<p>ส่วนกองโจร<name>เงี้ยว</name>เมื่อก่อกบฏสำเร็จก็ไม่ได้ตระเตรียมกำลังป้องกัน กระทั่งวันที่ 1 สิงหาคม 2445 เมื่อทราบข่าวกองทัพรัฐบาลจะยกมาปราบปราม จึงแบ่งกำลังออกเป็น 2 กอง กองหนึ่งนำโดยสะลาโปไชยยกไปขัดตาทัพที่ด้านใต้ ส่วนอีกกองนำโดยพะกาหม่องยกไปด้านตะวันตกตีนครลำปาง เพื่อใช้เป็นฐานที่มั่น แต่นครลำปางที่รู้ตัวล่วงหน้าได้เตรียมกำลังไว้ป้องกัน เป็นเหตุให้พะกาหม่องพลาดท่าถูกยิงเสียชีวิต ส่วนกองโจรแตกพลัดพรายหายไป</p>
<p>การประหัตประหารของกองทัพฝ่ายรัฐบาลกับ<name>เงี้ยว</name>ดำเนินไปจนถึงวันที่ 11 สิงหาคม สุดท้ายกองโจร<name>เงี้ยว</name>ก็ต้านทานต่อไปไม่ไหว แตกกระจัดกระจายไม่อาจรวมกันได้ติด อีก 3 วันถัดมา<name head="พระยา">พระยาศรีสุริยราชวรานุวัตร</name> (โพ เนติโพธิ์) <name head="ผู้ว่าราชการ">ผู้ว่าราชการเมืองพิชัย</name> พร้อมกำลังก็ยึดเมืองแพร่ได้สำเร็จ</p>
<p>ต่อมาเมื่อ<name head="เจ้าพระยา">เจ้าพระยาสุรศักดิ์มนตรี</name>นำทัพหลวงถึงเมืองแพร่ ลงมือไต่สวนความผิด โดยขั้นแรกสั่งจับตัวหนานวงศ์มาประหารชีวิต ตามด้วยจับพญายอด ผู้นำกำลังจับ<name head="หลวง">หลวงวิมล</name>มาประหารชีวิตตามติดไปอีกหนึ่ง การไต่สวนดำเนินไปตามนโยบายของ<name head="กรมหลวง">กรมหลวงดำรงราชานุภาพ</name> ที่ทรงกำชับไม่ให้ตั้งข้อสงสัยหรือกล่าวหา<name head="เจ้าเมือง">เจ้าเมืองแพร่</name>และเจ้านายบุตรหลานล่วงหน้า</p>
<p>ทว่าเมื่อการสอบสวนดำเนินไปก็พบหลักฐานต่างๆ ผูกมัด<name head="เจ้าเมือง">เจ้าเมืองแพร่</name>และเจ้านายบางคน เช่น <name head="เจ้า">เจ้าราชบุตร</name> <name head="เจ้า">เจ้าไชยสงคราม</name> แต่ก่อนจะชำระความผิด <name head="เจ้า">เจ้าราชวงศ์</name>และภริยาเกรงความผิดจึงดื่ม<name head="ยา">ยาพิษ</name>ฆ่าตัวตายเสียก่อน</p>
<p>การกระทำอัตวินิบาตกรรมข้างต้น ส่งผลให้<name head="เจ้าพระยา">เจ้าพระยาสุรศักดิ์มนตรี</name>เกรงว่าจะเป็นการสร้างความเข้าใจผิดว่า รัฐบาลกระทำการรุนแรงต่อเจ้านายเมืองแพร่ ครั้นจะสืบหาพยานต่อไปหลักฐานก็จะผูกมัด<name head="เจ้าเมือง">เจ้าเมืองแพร่</name>และบุตรหลาน ในที่สุดก็ต้องถูกประหารชีวิตในข้อหากบฏ หากเป็นเช่นนี้ย่อมกระทบกระเทือนใจเจ้านายเมืองเหนือทุกเมือง ด้วยต่างเกี่ยวพันฉันญาติผู้สืบสาย<name head="ราชวงศ์">ราชวงศ์เจ้าเจ็ดตน</name>ด้วยกัน ทั้งยังสร้างความสะเทือนใจแก่ราษฎรทั้งหลายในล้านนา</p>
<p>ดังนั้น <name head="เจ้าพระยา">เจ้าพระยาสุรศักดิ์มนตรี</name>จึงหาทางออกอย่างละมุนละม่อม ด้วยการปล่อยข่าวว่าจะมีการจับกุม<name head="เจ้าเมือง">เจ้าเมืองแพร่</name>และเจ้านาย พอตกดึก<name head="เจ้าเมือง">เจ้าเมืองแพร่</name>พร้อมคนสนิทก็หลบหนีออกจากเมืองแพร่ โดย<name head="เจ้าพระยา">เจ้าพระยาสุรศักดิ์มนตรี</name>มีคำสั่งลับ มิให้กองทหารที่ตั้งสกัดรอบเมืองขัดขวาง ทำให้การหลบหนีครั้งนี้เป็นไปอย่างสะดวก จนถึงหลวงพระบางอย่างปลอดภัย</p>
<p>เมื่อ<name head="เจ้าเมือง">เจ้าเมืองแพร่</name>หนีไปได้ 15 วัน ถือเป็นการละทิ้งหน้าที่ราชการ เปิดโอกาสให้<name head="เจ้าพระยา">เจ้าพระยาสุรศักดิ์มนตรี</name>ออกคำสั่งถอดเจ้าพิริยวิไชยออกจากตำแหน่ง<name head="เจ้าเมือง">เจ้าเมืองแพร่</name> อายัดทรัพย์ชดใช้หนี้หลวง ส่วนความผิดฐานร่วมกันก่อกบฏให้ระงับไป ไม่มีการรื้อฟื้นขึ้นอีก สำหรับเจ้าพิริยวิไชย<name head="เจ้าเมือง">เจ้าเมืองแพร่</name>คนสุดท้าย ได้ใช้ชีวิตบั้นปลายที่หลวงพระบางจนถึงแก่พิราลัย</p>
<p>นับแต่นั้นเป็นต้นมา ทุกวันที่ 25 กรกฎาคมของทุกปีจึงมีพิธีวางพวงมาลาสดุดีวีรกรรม<name head="พระยา">พระยาไชยบูรณ์</name>ตลอดมาจนถึงปัจจุบัน</p>
<p>ปูม '<name>เงี้ยว</name>'</p>
<p>"<name>เงี้ยว</name>" เป็นชนเผ่าไทชนเผ่าหนึ่งอาศัยอยู่ตามพื้นที่สูงบนเขา บางส่วนย้ายรกรากมาตั้งถิ่นฐานทางภาคตะวันออกของพม่า ดินแดนทางใต้มีพื้นที่ติดต่อกับล้านนาของไทย ปี 2428 อังกฤษเข้ายึดพม่าและรวมเอาดินแดน<name>เงี้ยว</name>ไว้กับอินเดีย ตามประวัติศาสตร์<name>เงี้ยว</name>จึงถูกควบคุมโดยชาติใหญ่ๆ ไม่ว่าจะเป็น จีน พม่า หรืออังกฤษ</p>
<p>ตลอดระยะเวลากว่าศตวรรษ<name>เงี้ยว</name>จึงต้องกรำศึกสงครามไม่ว่างเว้น ทั้งศึกน้อยศึกใหญ่ ทั้ง<name>คะฉิ่น</name> <name>กะเหรี่ยง</name> ตลอดจนรบแย่งชิงอำนาจกันเอง สถานการณ์เริ่มสงบหลังอังกฤษเข้ายึดครอง ขณะเดียวกันก็เริ่มเข้ามาค้าขายกับไทยผ่านพม่าเข้ามาทางภาคเหนือออกหลวงพระบางและยูนนาน กระทั่งมี<name>เงี้ยว</name>บางส่วนตกค้างทำมาหากินอยู่ในประเทศไทย</p>
<p> เวลานั้นภาคเหนือของไทยยังสมบูรณ์ไปด้วยพันธุ์ไม้ บริษัทต่างชาติจากอังกฤษเข้ามาทำธุรกิจค้าไม้ โดยจ้าง<name>เงี้ยว</name>เป็นผู้แผ้วถางป่า ต่อมา<name>ผู้ครองแคว้น</name>ต่างๅ ได้ยุยงให้<name>เงี้ยว</name>แข็งข้อขึ้นเรื่อยๆ</p></body>
</news>
