<teiHeader>
<fileDesc>
<titleStmt>
  <title>ปล้นร้านทองยิงเจ็บ5-กวาดทองไป300บ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090504/11584/%e0%b8%9b%e0%b8%a5%e0%b9%89%e0%b8%99%e0%b8%a3%e0%b9%89%e0%b8%b2%e0%b8%99%e0%b8%97%e0%b8%ad%e0%b8%87%e0%b8%a2%e0%b8%b4%e0%b8%87%e0%b9%80%e0%b8%88%e0%b9%87%e0%b8%9a5%e0%b8%81%e0%b8%a7%e0%b8%b2%e0%b8%94%e0%b8%97%e0%b8%ad%e0%b8%87%e0%b9%84%e0%b8%9b300%e0%b8%9a..html  </bibl>
</sourceDesc>
</fileDesc>
</teiHeader>
<news>
<headline>ปล้นร้านทองยิงเจ็บ5-กวาดทองไป300บ.</headline>
<lead>3โจรสวมไอ้โม่งพร้อม<name head="ปืน">ปืนอาก้า</name> บุกกราดยิงร้านทองเยาวราช จ.ชลบุรีก่อนกวาดทองไป 300 บาท ขณะหนียิงตำรวจ ขว้างระเบิดซ้ำ ตำรวจเจ็บสาหัส 1 ชาวบ้านบาดเจ็บอีก 4 ราย รวม 5 ราย</lead>
<neck></neck>
<body><p>(4พ.ค.) เวลา 09.20 น. เจ้าหน้าที่ตำรวจ สภ.เมืองพัทยา จ.ชลบุรี รับแจ้งว่ามีเหตุคนร้าย 3 คน ใช้อาวุธ<name head="ปืน">ปืนสงคราม</name>ปล้นร้านทอง ชื่อห้างทองเยาวราช ตั้งอยู่เลขที่ 406/339 ถ.ทางลงหาดจอมเทียน ม.12 โดยร้านทองดังกล่าว ตั้งอยู่ห่างจาก สภ.ย่อยโค้งดงตาล ไปประมาณ 100 เมตร หลังรับแจ้ง จึงนำกำลังเจ้าหน้าที่เดินทางไปตรวจสอบ</p>
<p>เมื่อไปถึงพบ นายยุรนันท์ หอบูรพา อายุ 24 ปี ซึ่งเป็นบุตรชายของเจ้าของร้านทองดังกล่าว กำลังยืนรอเจ้าหน้าที่ตำรวจ ด้วยอาการตกใจ จากการสอบสวนในเบื้องต้นทราบว่า ขณะที่เปิดร้านตามปกติ และกำลังจัดของอยู่ภายในร้านนั้น ได้มีคนร้าย 3 คน สวมหมวกแบบไอ้โม่ง ใช้อาวุธ<name head="ปืน">ปืนอาก้า</name> ยิงกราดเข้าใส่ประตูร้านจนแตกกระจาย จากนั้นคนร้ายทั้งหมด ได้วิ่งเข้าไปภายในร้าน พร้อมกับใช้พานท้าย<name head="ปืน">ปืนอาก้า</name> ลงมือทุบตู้กระจกบริเวณหน้าร้าน ซึ่งใช้เป็นที่โชว์<name head="ทอง">ทองรูปพรรณ</name>จนแตกละเอียด ก่อนกวาดเอา<name head="สร้อยคอ">สร้อยคอทองคำ</name> และ<name head="เลสข้อมือ">เลสข้อมือทองคำ</name> รวมน้ำหนักประมาณ 300 บาท หลบหนีไป</p>
<p>อย่างไรก็ตาม หลังจากคนร้ายลงมือก่อเหตุ ได้วิ่งไปขึ้น<name head="รถยนต์ ยี่ห้อ">รถยนต์ ยี่ห้อโตโยต้า</name> สีบรอนทอง ไม่ทราบหมายเลขทะเบียน ขับหลบหนีไป โดยมีเจ้าหน้าที่ตำรวจที่อยู่ในบริเวณใกล้เคียงขับ<name head="รถ">รถจยย.</name>ไล่ติดตามไปอย่างกระชั้นชิด ระหว่างที่ขับรถถึงซอยชัยพฤกษ์2 คนร้ายได้ใช้อาวุธ<name head="ปืน">ปืนอาก้า</name> กราดยิงเข้าใส่เจ้าหน้าที่ตำรวจ เพื่อสกัดกั้นการไล่ติดตาม พร้อมทั้งใช้ระเบิดขว้างเข้าใส่ จนเกิดการระเบิด ทำให้เจ้าหน้าที่ตำรวจ ที่กำลังไล่ติดตามได้รับบาดเจ็บ นอกจากนี้สะเก็ตระเบิด ยังได้ไปถูกชาวบ้านในบริเวณดังกล่าว จนได้รับบาดเจ็บไปอีก 4 ราย รวมผู้บาดเจ็บทั้งหมด 5 ราย </p>
<p>สำหรับผู้บาดเจ็บนั้นทราบว่า มีเด็ก 2 ราย และวัยรุ่น 2 ราย ถูกนำตัวส่งไปรักษาอาการที่โรงพยาบาลบางละมุง ส่วนเจ้าหน้าที่ตำรวจที่ได้รับบาดเจ็บ ถูกนำตัวส่งไปรักษาอาการที่โรงพยาบาลกรุงเทพพัทยา</p>
<p>นายทุย มะลิไมย อายุ 37 ปี ซึ่งเป็นผู้เห็นเหตุการณ์ เปิดเผยว่า ขณะที่ตนเองจอด <name head="รถ">รถจยย.</name> อยู่เยื้องๆจากร้านทอง โดยภรรยานำทองเข้าไปขายภายในร้านอยู่นั้น จู่ๆ ได้มีคนร้าย 3 คนถืออาวุธปืนแบบ<name>อาก้า</name> จำนวน 3 กระบอก ใส่<name head="หมวก">หมวกไอ้โม่ง</name>คลุมหน้าทุกคน ใช้อาวุธปืนยิงเข้าไปภายในร้านทองฯดังกล่าว ซึ่งครั้งแรกตนคิดว่าภรรยาตน คงถูกคนร้ายยิงจนเสียชีวิตไปแล้ว</p>
<p>และเมื่อคนร้ายวิ่งออกมาจากร้านทอง และวิ่งไปขึ้น<name head="รถ">รถยนต์</name> ที่ใช้เป็นพาหนะขับหลบหนีออกไป ตนจึงขับ<name head="รถ">รถจยย.</name>ไล่ตามไปทางถนนเทพประสิทธิ์ บริเวณโค้วปลาโลมา ซึ่งเมื่อตนขับรถไปทัน 1 ในคนร้ายได้หันหน้ามามองตน ทำให้ตนต้องขับรถหลบ เพราะเกรงว่าจะถูกคนร้ายใช้อาวุธยิง ทั้งนี้ ตนสามารถจดจำใบหน้าของคนร้ายได้อย่างชัดเจน</p>
<p>ผู้สื่อข่าวรายงานว่า สำหรับรายชื่อเจ้าหน้าที่ตำรวจที่ได้รับบาดเจ็บนั้น คือ จ่าสิบตำรวจเอก สยาม โพธิ์งาม อายุ 38 ปี ตำแหน่ง<name>พลขับรถ</name>ของ <name head="รอง สวป.">รอง สวป.สภ.เมืองพัทยา</name> ซึ่งขณะเกิดเหตุได้รีบขับ<name head="รถ">รถจยย.</name> เข้ามาระงับเหตุ</p></body>
</news>
