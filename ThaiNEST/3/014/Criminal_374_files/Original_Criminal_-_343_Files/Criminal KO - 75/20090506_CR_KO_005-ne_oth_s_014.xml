<teiHeader>
<fileDesc>
<titleStmt>
  <title>ปส.จับเครือข่ายค้าเฮโรอีนส่งขายไต้หวัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090506/11845/%e0%b8%9b%e0%b8%aa.%e0%b8%88%e0%b8%b1%e0%b8%9a%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2%e0%b8%84%e0%b9%89%e0%b8%b2%e0%b9%80%e0%b8%ae%e0%b9%82%e0%b8%a3%e0%b8%ad%e0%b8%b5%e0%b8%99%e0%b8%aa%e0%b9%88%e0%b8%87%e0%b8%82%e0%b8%b2%e0%b8%a2%e0%b9%84%e0%b8%95%e0%b9%89%e0%b8%ab%e0%b8%a7%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ปส.จับเครือข่ายค้า<name>เฮโรอีน</name>ส่งขายไต้หวัน</headline>
<lead>ปส.ไทย-ไต้หวัน รวบ 3 ผู้ต้องหาเครือข่ายค้า<name>เฮโรอีน</name>ข้ามชาติที่อ.สันกำแพง จ.เชียงใหม่ พบนำ<name>เฮโรอีน</name>ซ่อนปอฝ้ายลงเรือขายไต้หวัน 4 พันกว่าล้าน พร้อมขยายผลยึดทรัพย์เฉพาะบ้าน 4 หลังมูลค่าไม่ต่ำกว่า 10 ล้านบาท</lead>
<neck></neck>
<body><p>(6พ.ค.) เช้าวันนี้พล.ต.ต.อติเทพ ปัญจมานนท์ <name>รองผบช.ปส.</name>นำตำรวจปราบปราม<name head="ยา">ยาเสพติด</name> ตำรวจภูธร 5 เจ้าหน้าที่ปปส.ไต้หวันและตำรวจสอบสวนกลางไต้หวัน สนธิกำลัง 80 คน นำหมายจับศาล 3 ฉบับลงวันที่ 8 ธันวาคม 2551 เข้าตรวจค้นจับกุมเครือข่ายผู้ค้า<name>เฮโรอีน</name>รายใหญ่ในพื้นที่ อ.สันกำแพง อ.ฝาง อ.ไชยปราการ จ.เชียงใหม่ และพื้นที่ อ.บ้านธิ จ.ลำพูน รวม 7 จุด</p>
<p>ทั้งนี้สามารถจับผู้ต้องหาซึ่งเป็นเครือข่ายค้า<name>เฮโรอีน</name>รายใหญ่ได้ 3 ราย คือ นายจี้เม่า แซ่เจิง อายุ 38 ปี อยู่บ้านเลขที่ 219 หมู่ที่ 3 ต.แม่ปูคา อ.สันกำแพง จ.เชียงใหม่ กับนายจี้ฝัน แซ่เจิง อายุ 46 ปี อยู่บ้านเลขที่ 6/2 หมู่ 9 ต.เมืองนะ อ.เชียงดาว จ.เชียงใหม่ ซึ่งเป็นสองพี่น้องชาว<name>จีนฮ่อ</name> โดยจับกุมได้ที่บ้านตามที่อยู่ของนายจี้เม่า</p>
<p>ส่วนอีกรายคือนายสิงหล แซ่อู๋ อายุ 33 ปี อยู่บ้านเลขที่ 150/2 หมู่ 5 ต.บ้านช้าง อ.แม่แตง จ.เชียงใหม่ ถูกจับที่บ้านพักในเขต อ.ไชยปราการ จ.เชียงใหม่ ทั้งหมดเป็นเครือข่ายนักค้า<name head="ยา">ยาเสพติด</name>ที่มีชื่อติดอยู่ใน 1 ใน 30 เครือข่ายผู้ค้า<name head="ยา">ยาเสพติด</name>ข้ามชาติรายใหญ่ของปปส. และถูกออกหมายจับของศาล 3 ฉบับลงวันที่ 8 ธันวาคม ในข้อหา"สมคบกันตั้งแต่สองคนขึ้นไปกระทำผิดเกี่ยวกับ<name head="ยา">ยาเสพติด</name>และได้กระทำผิดตามที่สมคบกันแล้ว"</p>
<p>พล.ต.ต.อติเทพ ปัญจมานนท์ <name>รองผบช.ปส.</name> เปิดเผยว่า การบุกค้นจับกุมครั้งนี้สืบเนื่องจากปลายปีที่ผ่านมาตำรวจไต้หวันได้ประสานข้อมูลมาว่าสามผู้ต้องหาดังกล่าวเป็นเครือข่ายที่ขน<name>เฮโรอีน</name>รวม 3 ครั้งจำนวน 140 กิโลกรัมในช่วงปีที่ผ่านมาไปขายในไต้หวัน คิดเป็นมูลค่าที่สูงมากหากซื้อขายในไทยจะตกกิโลกรัมละ 300,000 บาท แต่หากส่งผ่านไปขายในไต้หวันมูลค่าการจำหน่ายจะพุ่งสูงขึ้นเป็น 100 เท่าตัว ซึ่งประเมินเป็นมูลค่ารวมถึง 4 พันกว่าล้านบาท โดยใช้วิธีซุกซ่อน<name>เฮโรอีน</name>ไปกับสินค้า<name head="กระดาษ">กระดาษปอสา</name>และเฟอร์นิเจอร์ต้นทางจาก อ.สันกำแพง จ.เชียงใหม่ โดยบรรทุก<name head="ตู้">ตู้คอนเทนเนอร์</name>ส่งไปทางเรือ กระทั่งทางการไต้หวันจับกุมได้ จึงส่งเจ้าหน้าที่ปปส.ไต้หวันและตำรวจสืบสวนกลางพร้อมสื่อมวลชนต่างประเทศเดินทางเข้ามาร่วมกับตำรวจไทยในการจับกุม เบื้องต้นทราบว่าเครือข่ายดังกล่าวนี้เป็นนักค้า<name>เฮโรอีน</name>รายใหญ่ที่สุดในรอบปีและเชื่อมโยงการทำงานกับแก๊งนักค้า<name head="ยา">ยาเสพติด</name>รายใหญ่รายเดียวของไต้หวัน </p>
<p>หลังเราสืบทราบและมีข้อมูลว่านายจี้เม่านั้นมีประวัติค้า<name head="ยา">ยาเสพติด</name>อยู่ในบัญชีรายชื่อมาตั้งแต่ปี 2544-2545 จึงทำการสืบสวนและติด ตามเข้าตรวจค้นในหลายจุดพร้อมกันจนสามารถจับกุมตัวไว้ได้ ซึ่งจะได้นำตัวผู้ต้องหาทั้งหมดเข้าไปสอบปากคำเพิ่มเติมที่บช.ปส.ส่วนกลางและยังได้ขยายผลในการยึดทรัพย์ของเครือข่ายดังกล่าวนี้ เบื้องต้นอยู่ระหว่างตรวจสอบเงินในบัญชีธนาคารยังไม่ทราบจำนวน แต่เฉพาะบ้านจำนวน 3-4หลังในเขต อ.เชียงดาว จ.เชียงใหม่มีมูลค่ารวมประมาณ 10 ล้านบาท ซึ่งจะได้ขยายผลการติดตามไปถึงแหล่งผลิต<name head="ยา">ยาเสพติด</name>ต้นตอที่ไปนำพามาต่อไป</p></body>
</news>
