<teiHeader>
<fileDesc>
<titleStmt>
  <title>ฆ่ารัดคอสาววัยรุ่นลากศพทิ้งกลางนา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-30 07:37:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197738&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ฆ่ารัดคอสาววัยรุ่นลากศพทิ้งกลางนา</headline>
<lead></lead>
<neck></neck>
<body><p>เมื่อวันที่ 29 เม.ย. พ.ต.ท.สุรชัย รังสิ วรานันท์ <name head="สวส.">สวส.สภ.บ้านโป่ง</name> จ.ราชบุรี รับแจ้งเหตุพบศพหญิงสาวบริเวณทุ่งนา หมู่ 2 ต.เบิกไพร ไปตรวจสอบพร้อม พ.ต.อ.สมเดช ฐิตวัฒนะสกุล <name>ผกก.</name> พ.ต.ท.บรรจง อมฤทธิ์ <name>รอง ผกก.ป.</name> พ.ต.ต.วัชรินทร์ พลายทองดี <name>สว.สส.</name> แพทย์โรงพยาบาลบ้านโป่ง และอาสาสมัครมูลนิธิรวมใจการกุศล ที่เกิดเหตุเป็นพื้นที่รกร้าง ภายในนาข้าวพบศพหญิงสาวไม่ทราบชื่อ อายุประมาณ 20-25 ปี ผิวขาว สูงประมาณ 160 เซนติเมตร ผมยาว สวม<name head="เสื้อ">เสื้อแขนยาว</name>ลาย<name head="ผ้า">ผ้าบาติก</name>สีแดงดำ <name head="กางเกง">กางเกงขายาว</name>สีดำ ทาเล็บมือและเล็บเท้าสีแดง มีเชือกผูก<name head="กางเกง">กางเกงหูรูด</name>สีขาวรัดอยู่ที่ลำคอจนแน่น ตามร่างกายมีบาดแผลถลอกปอกเปิกหลายจุด คาดว่าเสียชีวิตมาแล้ว 4 วัน ห่างไป 20 เมตร พบ<name head="ถุง">ถุงพลาสติก</name>ใสแบบมีซิปภายในมีเสื้อผ้าผู้หญิงบรรจุอยู่ 3-4 ชุด และ<name head="รองเท้า">รองเท้าส้นสูง</name> 1 คู่ คาดว่าจะเป็นของผู้ตาย จึงเก็บไว้เป็นหลักฐาน</p>
<p>จากการสอบสวนเจ้าหน้าที่สันนิษฐานว่า ผู้ตายน่าจะมากับแฟน หรือคนรู้จักดี เมื่อมาถึงที่เกิดเหตุได้วางสิ่งของและนั่งพูดคุยกัน โดยมีการหักกิ่งไม้ แล้วนำใบไม้มาปูรองนั่ง แต่เกิดมีปากเสียงกัน คนร้ายจึงลงมือสังหาร แล้วลากศพไปทิ้งไว้ในนาข้าว เบื้องต้นเจ้าหน้าที่ได้มอบศพให้อาสาสมัครฯ นำศพส่งสถาบันนิติเวชวิทยา เพื่อชันสูตรอย่างละเอียดอีกครั้ง ด้าน พ.ต.อ.สมเดช ฐิตวัฒนะสกุล <name head="ผกก.">ผกก.สภ.บ้านโป่ง</name> กล่าวว่าได้สั่งให้เจ้าหน้าที่ชุดสืบสวนออกติดตามหาข่าวว่า บริเวณพื้นที่รอบใน อ.บ้านโป่ง และพื้นที่ใกล้เคียง มีหญิงสาวหายออกจากบ้านไปบ้างหรือไม่ เน้นไปที่พนักงานเสิร์ฟตามร้านอาหาร เชื่อว่าคนร้ายที่ลงมือสังหารผู้ตาย จะต้องมีความชำนาญรู้พื้นที่บริเวณนั้นเป็นอย่างดี จึงพาผู้ตายไปสังหารในที่เกิดเหตุได้ อย่างไรก็ตามต้องสืบสวนให้ทราบก่อนว่าหญิงสาวที่เสียชีวิตเป็นใคร เพื่อจะได้สาวให้ถึงตัวคนร้ายต่อไป.</p></body>
</news>
