<teiHeader>
<fileDesc>
<titleStmt>
  <title>จับซุกยาบ้าในพริกแกงฝากรถทัวร์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-10 08:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198622&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จับซุก<name head="ยา">ยาบ้า</name>ใน<name head="พริก">พริกแกง</name>ฝาก<name head="รถ">รถทัวร์</name></headline>
<lead>เอเย่นต์ซุกซ่อน<name head="ยา">ยาบ้า</name>อย่างดี ห่อหุ้มด้วย<name head="น้ำพริก">น้ำพริกแกง</name> ใส่<name head="ถุง">ถุงสุญญากาศ</name> 2 ชั้น ใใส่ใน<name head="ถุง">ถุงดำ</name> และยังมี<name head="ถุง">ถุงยางอนามัย</name>หุ้มอีกชั้น ใส่<name head="กล่อง">กล่องไปรษณีย์</name>ฝาก<name head="รถ">รถทัวร์</name>มาจากเชียงใหม่ ให้มาส่งที่บริษัทรถทัวร์ที่พระราม 4 ตำรวจประชาชื่นสืบทราบ ติดตามมาจนพบหญิงสาวมารับ ตามไปจับขยายผลได้ตัวเอเย่นต์ และลูกค้าที่มารอซื้อ<name head="ยา">ยาบ้า</name>อีก 2 คน รับสารภาพว่าทำสำเร็จมาแล้วครั้งหนึ่งติดใจทำเป็นรอบที่สองจึงถูกจับ</lead>
<neck></neck>
<body><p>เมื่อเวลา 10.00 น. วันที่ 9 พ.ค. พ.ต.ท.พัฒน์พงศ์ ทองสาริ <name head="สว.สป.">สว.สป.สน.ประชาชื่น</name> พร้อมกำลังสืบทราบว่า จะมี<name head="กล่อง">กล่องไปรษณีย์</name>บรรจุ<name head="ยา">ยาบ้า</name> ถูกส่งมาจาก จ.เชียงใหม่ โดยฝาก<name head="รถ">รถทัวร์</name>มา มีปลายทางที่บริษัททัวร์ในย่านประชาชื่น ระบุชื่อ น.ส.ศิริวรรณ นาคำนิน เป็นคนรับและผู้ส่งชื่อ นายอณุชิต สงวนชัย โดยให้ส่งต่อไปที่ทำการย่อยของบริษัท ที่ถนนพระราม 4 แขวงมหาพฤฒาราม เขตบางรัก จึงนำกำลังไปเฝ้าติดตาม </p>
<p>ต่อมามี น.ส.นรินทร์ทิพย์ โอสถสัมพันธ์สุข อายุ 25 ปี อยู่บ้านเลขที่ 496/10-11 ถนนพระราม 4 แขวงมหาพฤฒาราม มารับของแทน น.ส.ศิริวรรณ จึงแสดงตัวขอตรวจค้น<name head="กล่อง">กล่องพัสดุ</name>ดังกล่าว พบ<name head="ยา">ยาบ้า</name> 385 เม็ด ซุกซ่อนไว้ใน<name head="พริก">พริกแกง</name> ห่อหุ้มด้วย<name head="ถุง">ถุงสุญญากาศ</name>สีฟ้า 2 ถุง และห่อหุ้มด้วยพลาสติกสีดำ โดยมี<name head="ถุง">ถุงยาง   อนามัย</name>หุ้มเพื่อป้องกั้นการตรวจสอบไว้เป็นชั้นที่ 3 จึงยึดไว้ และขยายผลเข้าจับกุม น.ส.ศิริวรรณ ชาว อ.พนมไพร จ.ร้อยเอ็ด ได้ในเวลาต่อมา</p>
<p>จากการสอบปากคำ น.ส.ศิริวรรณ ให้การรับสารภาพว่า เคยทำสำเร็จมาแล้วครั้งหนึ่ง ครั้งนี้เป็นครั้งที่สอง ได้ค่าจ้างครั้งละ 10,000 บาท โดยจะมีเอเย่นต์นำ<name head="ยา">ยาบ้า</name>ใส่<name head="กล่อง">กล่องพัสดุ</name>ฝากมากับ<name head="รถ">รถทัวร์</name>จากเชียงใหม่ ตนก็จะบอกให้ น.ส. นรินทร์ทิพย์ ไปรอรับ เพื่อรอส่งต่อให้กับลูกค้ารายย่อย</p>
<p>ต่อมาได้มี นายอิทธิพล มั่งษา อายุ 29 ปี และนายเอกชัย นาชิต อายุ 23 ปี ขี่<name head="รถ">รถจักรยานยนต์</name>มารอติดต่อขอรับ<name head="ยา">ยาบ้า</name>จาก น.ส. นรินทร์ทิพย์ เจ้าหน้าที่จึงเข้าจับกุมตัวทั้งสองคนเอาไว้ได้ แต่เบื้องต้นทั้งคู่ให้การว่า จะมาขอซื้อ<name head="ยา">ยาบ้า</name>ต่อแค่ 10 เม็ด แต่โดนจับเสียก่อน เจ้าหน้าที่จึงแจ้งข้อหามี<name head="ยา">ยาบ้า</name>ไว้ในความครอบครองเพื่อจำหน่ายโดยผิดกฎหมาย ก่อนนำตัวไปดำเนินคดีต่อไป.
</p></body>
</news>
