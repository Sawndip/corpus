<teiHeader>
<fileDesc>
<titleStmt>
  <title>ใต้ยิงผัวเมียเจ็บกดบึ้มทหารพรานอีก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-02 09:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197902&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ใต้ยิงผัวเมียเจ็บกดบึ้มทหารพรานอีก</headline>
<lead></lead>
<neck></neck>
<body><p>เหตุการณ์ไฟใต้รายวัน ล่าสุดเมื่อเวลา 06.20 น. วันที่ 1 พ.ค. ร.ต.ท.เฮรามาน เจ๊ะดี <name head="ร้อยเวร">ร้อยเวร สภ.ระแงะ</name> จ.นราธิวาส รับแจ้งเหตุมีคนถูกยิงบนถนนสายซีโป-บาโงสะโต หมู่ 3 ต.เฉลิม จึงพร้อม พ.ต.อ.นิตินัย หลังยาหน่าย <name>ผกก.</name> และกำลังรีบไปตรวจสอบที่เกิดเหตุพบ<name head="รถ">รถจยย.</name>ล้มตะแคงอยู่ริมถนน ส่วนผู้บาดเจ็บพลเมืองดีนำตัวส่ง รพ.ไปก่อนหน้าแล้วทราบชื่อนายนาเซ นิแฮละ อายุ 41 ปี มีบาดแผลถูกยิงด้วยปืนไม่ทราบขนาดที่บริเวณขาซ้าย 1 นัด และนางสาตีเนาะ มะดิง อายุ 37 ปี ซึ่งเป็นภรรยา ถูกยิงที่บริเวณข้อศอกซ้าย 1 นัด ทั้งคู่อาการสาหัส สอบสวนทราบว่า ก่อนเกิดเหตุทั้งสองได้ขี่<name head="รถ">รถ จยย.</name>ออกจากบ้านพัก เพื่อไปกรีด<name>ยางพารา</name> เมื่อมาถึงที่เกิดเหตุได้มีคนร้าย 2 คนขี่<name head="รถ">รถ จยย.</name> ตามประกบไล่หลังแล้วชักปืนยิงใส่ 2 สามีภรรยา ก่อนหลบหนีไป</p>
<p>ส่วนที่ จ.ปัตตานี พ.ต.อ.วัลลภ จำนงค์อาสา <name head="ผกก.">ผกก.สภ.สายบุรี</name> รับแจ้งเหตุระเบิดขึ้น ที่บริเวณเพิงพักร้าง ห่างจาก ร้านน้ำดื่มเอสพี เลขที่ 181/6 ถนนท่าสเด็จ อ.สายบุรี ประมาณ 20 เมตร จึงไปตรวจสอบที่เกิดเหตุพร้อมด้วยชุดเก็บกู้วัตถุระเบิด ในที่เกิดเหตุพบมีผู้บาดเจ็บ หูอื้อและเจ็บหน้าอก 3 ราย คือ อาสาสมัครทหารพราน สมกาย ตั้งธรรม อายุ 26 ปี อาสาสมัคร ทหารพรานวัชระ เพ็ชรนุ้ย อายุ 19 ปี และนายมะซูพี สะมะแอ อายุ 32 ปี จึงนำตัวส่ง รพ. ในที่เกิดเหตุพบเป็นหลุมระเบิด และสะเก็ดระเบิดตกกระจัดกระจายไปทั่ว สอบสวนทราบว่า ทหารชุดดังกล่าวมักจะมาซื้อน้ำดื่มบ่อยครั้ง ก่อนเกิดเหตุทหารได้นั่ง<name head="รถ">รถบรรทุก</name>จำนวน 7 คน เพื่อ มาซื้อน้ำดื่มตามปกติ ขณะที่กำลังขนน้ำใส่รถ คนร้ายได้แอบนำ<name head="ระเบิด">ระเบิดเคโม</name> บรรจุระเบิดกล่องเหล็ก น้ำหนัก 8 กก. จุดชนวนด้วยโทรศัพท์ นำไปฝังวางไว้ใกล้กับที่เกิดเหตุ พอได้จังหวะจึงกดชนวนทำให้เกิดระเบิดขึ้นจนมีผู้บาดเจ็บดังกล่าว.</p></body>
</news>
