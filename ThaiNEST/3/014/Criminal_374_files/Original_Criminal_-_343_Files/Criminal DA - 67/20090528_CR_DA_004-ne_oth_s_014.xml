<teiHeader>
<fileDesc>
<titleStmt>
  <title>รัก 4 เส้าตกลงไม่ได้โดดทะเลประชดตัว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 09:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200440&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>รัก 4 เส้าตกลงไม่ได้โดดทะเลประชดตัว</headline>
<lead></lead>
<neck></neck>
<body><p>เมื่อเวลา 00.20 น. วันที่ 27 พ.ค. เจ้าหน้าที่ศูนย์วิทยุหน่วยกู้ภัยมูลนิธิสว่างโรจนธรรมสถานสัตหีบ จ.ชลบุรี รับแจ้งมีผู้หญิงโดดทะเลพยายามจะฆ่าตัวตาย และสามีกระโดดลงไปช่วย ที่ริมเขื่อนทะเล บริเวณชายหาดดงตาล 3 หน้ากองพันสารวัตรที่ 2 กรมสารวัตรทหารเรือ จึงนำกำลังพร้อมอุปกรณ์การช่วยชีวิตไปตรวจสอบ ที่เกิดเหตุพบว่าฝ่ายชายช่วยนำตัวผู้หญิงขึ้นมาบนฝั่งแล้ว ส่วนผู้ชายยังลอยคออยู่ในทะเลสภาพใกล้จะหมดแรง เจ้าหน้าที่เลยใช้สายยางคล้องตัวนำขึ้นมาจากทะเลไว้ได้อย่างปลอดภัย</p>
<p>ทราบชื่อทั้งคู่ฝ่ายชายนายโย นามสมมุติ ขี่วิน <name>จยย.</name>อยู่ในสัตหีบ ส่วนฝ่ายหญิงชื่อนางแหม่ม นามสมมุติ จากการสอบถามทราบว่า นายโยมีภรรยาอยู่ 2 คน โดยบ้านใหญ่ชื่อนางเล็ก นามสมมุติ บ้านเล็กคือนางแหม่ม โดยทั้งสองคนเป็นเพื่อนกัน และยังอยู่กินกันแบบ 3 คน ผัวเมีย ต่อมานายโยแอบไปมีกิ๊กหรือเมียคนที่ 3 อีกคนชื่อนางแอน นามสมมุติ และนาย   โยต้องการจะเอานางแอนเข้ามาอยู่ในบ้านรวม 4 คนผัวเมีย แต่นางแหม่มไม่ยอม นายโยเลยไปขอร้องนางเล็ก ให้ไปช่วยพูดกับนางแหม่ม จากนั้นทั้ง 3 คน มานั่งดื่มเหล้ากันที่ริมทะเล เพื่อตกลงปัญหารัก 4 เส้า แต่ตกลงกันไม่ได้ เพราะไม่   ว่านางเล็กจะพูดอย่างไร นางแหม่มไม่ยอมให้นายโยพานางแอน เมียคนที่ 3 เข้ามาอยู่กิน  ในบ้านด้วยอย่างเด็ดขาด จากนั้นนางแหม่มไม่พูดพร่ำทำเพลง กระโดดลงไปในทะเลเพื่อฆ่าตัวตายประชดนายโย แต่ฝ่ายชายโดดลงไปช่วยไว้ได้ดังกล่าว.</p></body>
</news>
