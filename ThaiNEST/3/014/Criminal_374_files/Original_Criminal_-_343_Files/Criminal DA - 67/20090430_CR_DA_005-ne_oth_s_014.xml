<teiHeader>
<fileDesc>
<titleStmt>
  <title>สิ้นเกจินักพัฒนาหลวงพ่อจำลองศิษย์แห่กราบศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-30 07:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197739&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สิ้นเกจินักพัฒนาหลวงพ่อจำลองศิษย์แห่กราบศพ</headline>
<lead>สิ้นเกจิดัง พระนักพัฒนาภาคกลาง"หลวงพ่อจำลอง"<name head="เจ้าอาวาส">เจ้าอาวาสวัดสามประชุม</name> จ.อ่างทอง ผู้ก่อกำเนิดงานจักสาน<name head="ไม้">ไม้ไผ่</name> “บางเจ้าฉ่า” ชื่อกระฉ่อนไปทั่วโลก ลูกศิษย์ ลูกหาแห่เคารพศพแน่นวัด เผย ช่วงกลางวันหลวงพ่อออกไปถางหญ้าหน้าวัด กลางแดดร้อนจัด จนหน้ามืด ตกดึก<name head="โรค">โรคหัวใจ</name>กำเริบมรณภาพขณะถูกนำส่ง รพ. ศิษยานุศิษย์จัดงานบำเพ็ญกุศลที่วัดยางทอง เพราะผูกพันกับหลวงพ่อมานาน</lead>
<neck></neck>
<body><p>เมื่อวันที่ 29 เม.ย.ที่ศาลาการเปรียญวัดยางทอง ต.บางเจ้าฉ่า อ.โพธิ์ทอง จ.อ่างทอง  คณะสงฆ์ และพุทธศาสนิกชนใน อ.โพธิ์ทอง และอำเภอใกล้เคียงต่างเดินทางมาเคารพศพ<name head="พระครู">พระครูสิริพัฒนคุณ</name> หรือหลวงพ่อจำลอง <name head="เจ้าอาวาส">เจ้าอาวาสวัดสามประชุม</name> พระนักพัฒนารูปสำคัญของ จ.อ่าง ทอง และเป็นพระผู้ริเริ่มชักชวนให้ชาวบ้านในละแวกวัดจัดทำผลิตภัณฑ์จักสาน<name head="ไม้ไผ่">ไม้ไผ่บางเจ้าฉ่า</name> หลังมรณภาพด้วย<name head="โรค">โรคหัวใจ</name> เมื่อคืนวันที่ 28 เม.ย.ที่ผ่านมา โดยนายสุรินทร์ นิลเลิศ <name head="กำนัน">กำนันตำบลบางเจ้าฉ่า</name> น้องชายของหลวงพ่อจำลอง เปิดเผยว่า เมื่อคืนที่ผ่านมา หลวงพ่อจำลองมีอาการแน่นหน้าอก ทางพระลูกวัด และชาวบ้านรีบนำตัวส่งโรงพยาบาลโพธิ์ทอง แต่อาการหนักมาก ทางโรงพยาบาลโพธิ์ทองจึงนำส่งต่อไปยังโรงพยาบาลอ่างทอง แต่ไม่ทันการ หลวงพ่อจำลองมรณภาพระหว่างทางแล้ว</p>
<p>“หลวงพ่อป่วยเป็น<name head="โรค">โรคหัวใจ</name>มานานแล้ว ก่อนที่จะมรณภาพได้ไปถางหญ้าที่หน้าวัด แต่เพราะอากาศที่ร้อนจัด ทำให้หลวงพ่อเกิด   อาการเหนื่อยล้า หน้ามืดจนต้องหยุดพัก พอตกกลางคืนเกิดอาการแน่นหน้าอก และมรณภาพในที่สุด ส่วนร่างของหลวงพ่อจำลอง จะตั้งสวดและทำพิธีทางศาสนาที่วัดยางทอง แม้หลวงพ่อจะไปเป็น<name head="เจ้าอาวาส">เจ้าอาวาสวัดสามประชุม</name>ก็ตาม เพราะมีความผูกพันกันมานาน หลวงพ่อเป็นผู้บูรณะวัดยางทองจนเป็นวัดที่มีชื่อเสียง” น้องชายของหลวงพ่อจำลองเผย</p>
<p>สำหรับประวัติของ<name head="พระครู">ครูสิริพัฒนคุณ</name> หรือหลวงพ่อจำลอง อายุ 75 ปี เป็นชาว ต.บางเจ้าฉ่า โดยกำเนิด หลังอายุครบ 20 ปีบริบูรณ์ ได้อุปสมบทจนถึงปัจจุบัน รวม 55 พรรษา ปัจจุบัน ดำรงตำแหน่ง<name head="เจ้าอาวาส">เจ้าอาวาสวัดสามประชุม</name> และเป็น<name head="รองเจ้าคณะ">รองเจ้าคณะอำเภอโพธิ์ทอง</name> <name head="พระครู">พระครูสิริพัฒนคุณ</name> เป็นพระนักพัฒนามีลูกศิษย์ลูกหามากมาย สมัยเป็น<name head="เจ้าอาวาส">เจ้าอาวาสวัดยางทอง</name> เป็นผู้บูรณะวัดยางทองขึ้นมาจากวัดร้างจนกลายเป็นวัดพัฒนาตัวอย่าง เป็นผู้ชักชวนให้ชาวบ้าน ต.บางเจ้าฉ่า นำผลิต ภัณฑ์<name head="ไม้">ไม้ไผ่</name>มาทำการจักสานจนเป็น<name head="สินค้า">สินค้าโอทอป</name>มีชื่อเสียงระดับโลก นอกจากนี้ยังเป็นพระที่สนับสนุนการศึกษาของเด็กนักเรียนใน อ.โพธิ์ทอง ได้รับ<name head="รางวัล">รางวัลเสมาธรรมจักร</name> ด้านการเผยแผ่และพัฒนาดีเด่น ประจำปี 2549 อีกด้วย อย่างไรก็ตาม วัตถุมงคลชิ้นหนึ่งที่หลวงพ่อจำลองสร้างขึ้นมา คือ<name>สมเด็จทองเหลืองฝาบาตร</name> หรือที่รู้จักกันในวงการพระเครื่องว่า “<name>พระสมเด็จวัดยางทองเนื้อฝาบาตร</name>” ขณะนี้บรรดาลูกศิษย์ลูกหาเริ่มเช่าบูชาเก็บไว้เป็นที่ระลึกกันแล้ว.     </p></body>
</news>
