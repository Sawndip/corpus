<teiHeader>
<fileDesc>
<titleStmt>
  <title>รวบ2ตีนแมวอิหร่านตระเวนชิงทรัพย์กทม.-พัทยา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-02 14:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197940&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>รวบ2ตีนแมวอิหร่านตระเวนชิงทรัพย์กทม.-พัทยา</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้(2 พ.ค.) พล.ต.ต.วิชัย สังข์ประไพ <name head="ผู้บังคับการ">ผู้บังคับการตำรวจนครบาล 1</name> แถลงผลการจับกุม 2 ผู้ต้องหาสัญชาติอิหร่าน นายโมด ทาบา โมดาฮี อายุ 43 ปี สัญชาติอิหร่าน และ นายบาบัค ซัค บัค อายุ 32 ปี ฐาน ร่วมกันชิงทรัพย์ เป็นเหตุให้ผู้อื่นได้รับอันตรายแก่กายหรือจิตใจ โดยเจ้าหน้าที่ตำรวจสามารถจับกุมผู้ต้องหาได้ที่โรงแรมปริ้นซ์ ถ.เพชรบุรีตัดใหม่ แขวงมักกะสัน ตั้งแต่เมื่อคืนที่ผ่านมา(1 พ.ค.)
ผลการสืบสวนเบื้องต้นพบว่า 2 ผู้ต้องหา พักอาศัยในประเทศไทยมานาน และมักจะก่อเหตุชิงทรัพย์นักท่องเที่ยวชาวต่างชาติ ในพื้นที่กรุงเทพฯ และเมืองพัทยา จ.ชลบุรี โดยล่าสุดได้ก่อเหตุชิงทรัพย์ นายอู เวย์เฮิร์บ ชาวเยอรมัน วัย 18 ปี ที่โรงแรมปริ้นซ์ ก่อนที่เจ้าหน้าที่ตำรวจจะจับกุมได้พร้อมของกลาง
ในอดีตนายโมด ทาบา 1ใน2ผู้ต้องหา เคยถูกจำคุก 9 ปี จากคดีปล้นทรัพย์ พื้นที่ สน.ทุ่งมหาเมฆ ก่อนจะพ้นโทษและกลับมาก่อเหตุซ้ำ.</p></body>
</news>
