<teiHeader>
<fileDesc>
<titleStmt>
  <title>4โจรเหิมปล้นทองหนัก300บ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-05 08:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198184&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>4โจรเหิมปล้นทองหนัก300บ.</headline>
<lead>รัว<name>อาก้า</name>ถล่มตร.เจ็บ ใช้เครื่องยิงลูกระเบิดยิงใส่ซํ้า-เปิดทางหนี!โดนเด็กเจ็บด้วย4คนล็อก3หนุ่มเค้นสอบ</lead>
<neck>ล็อกทันควัน 3 ต้องสงสัยปล้นร้านทองกลางเมืองพัทยา หลังพบรถคนร้าย 2 คันจอดทิ้งอยู่ห่างจากที่เกิดเหตุ 15 กม. สอบเครียดเจ้าของรถและลูกชาย-ยังปฏิเสธ เผย 4 โจรพระกาฬปฏิบัติการอุกอาจ แบกอาวุธสงครามบุกปล้นร้านทองใกล้โรงพัก ไม่พูดพร่ำทำเพลงเปิดฉากยิงทันที-ตู้ทองแตกกระจาย กวาด<name head="ทอง">ทองรูปพรรณ</name>น้ำหนักกว่า 300 บาท มูลค่าประมาณ 5 ล้าน ก่อนซิ่งเก๋ง<name>วีออส</name>หลบหนี โดยมี<name>ปิกอัพ</name> 2 คันคอยคุ้มกัน ตำรวจระดมกำลังหลายโรงพักกว่า 100 นายออกไล่ล่า พร้อมเฮลิคอปเตอร์-<name>พารามอเตอร์</name> แต่พลาดท่าถูกวายร้ายยิงใส่ด้วยเครื่องยิงลูก<name head="ระเบิด">ระเบิดเอ็ม 203</name> และ<name>อาก้า</name> ส.ต.อ.บาดเจ็บ รวมทั้งเด็ก ๆ ถูกลูกหลงอีก 4 ราย</neck>
<body><p>เมื่อเวลา 09.30 น. วันที่ 4 พ.ค. พ.ต.ท.เฉลิมเกียรติ ศิริมาก <name head="สารวัตรเวร">สารวัตรเวร สภ.ย่อยโค้งดงตาล</name> อ.บางละมุง จ.ชลบุรี ได้รับแจ้งมีเหตุคนร้ายบุกปล้นห้างทองเยาวราช ตั้งอยู่เลขที่ 406/339 ถนนพัทยา-หาดจอมเทียน หมู่ 12 ต.หนองปรือ อ.บางละมุง จึงรายงานไปยัง พล.ต.ต.นิวัฒน์ จันทร์อิทธิกุล <name head="รอง ผบช.">รอง ผบช.ภ.2</name> พ.ต.อ.ธีรพล จินดาหลวง <name head="รอง ผบก.ภ.">รอง ผบก.ภ.</name>จว.ชลบุรี <name head="รักษาการ ผกก.">รักษาการ ผกก.สภ.เมืองพัทยา</name> นำกำลังชุดสืบสวนเดินทางไปตรวจสอบ</p>
<p>ที่เกิดเหตุเป็นตึกแถวสูง 3 ชั้น ห่างจาก สภ.ย่อยโค้งดงตาล ประมาณ 300 เมตร พบนาง มลุนี มัณฑูรประยุกต์ อายุ 50 ปี เจ้าของร้าน และนางรุ่งทิวา อักษร อายุ 47 ปี ลูกค้า ในสภาพตื่นตระหนก ตรวจสอบที่เกิดเหตุพบปลอกกระสุน<name head="ปืน">ปืนอาก้า</name>ตกกระจายอยู่บนพื้นรวม 10 ปลอก เจ้าหน้าที่จึงเก็บรวบรวมไว้เป็นหลักฐาน นอกจากนี้พบว่าบริเวณกระจกตู้โชว์ทองแตกกระจาย และ<name head="สร้อยคอ">สร้อยคอทองคำ</name>ในถาดถูกกวาดไปประมาณ 4 ถาด</p>
<p>จากการสอบปากคำนางมลุนี ให้การว่า ขณะกำลังชั่ง<name head="สร้อยคอ">สร้อยคอทองคำ</name>หนัก 1 บาท ที่นางรุ่งทิวา นำมาจำนำ ระหว่างนั้นได้มี<name head="รถเก๋ง">รถเก๋งโตโยต้า</name> <name head="รุ่น">รุ่นวีออส</name> สีบรอนซ์ทอง ไม่ทราบหมายเลขทะเบียน ขับมาจอดที่หน้าร้าน จากนั้นคนร้ายเป็นชาย 3 คน รูปร่างสูง ผิวขาว สวม<name head="หมวก">หมวกไหมพรม</name>ปิดบังใบหน้า และแต่งกายในชุดสีดำทั้ง 3 คน พร้อมอาวุธ<name head="ปืน">ปืนเอ็ม 16</name> จำนวน 1 กระบอก <name head="ปืน">ปืนอาก้า</name> 2 กระบอก บุกจู่โจมเข้ามาในร้านทอง แล้วกราดยิงใส่ประตูหลังเพื่อไม่ให้คนที่อยู่ด้านในออกมา และตะโกนบอกให้หมอบลงกับพื้น ก่อนที่จะใช้ปืนยิงกระจกตู้โชว์ทองจนแตกกระจาย แล้วจัดการกวาดทองคำใส่ <name head="กระเป๋า">กระเป๋าเป้</name>ที่เตรียมมา</p>
<p>หลังจากนั้นคนร้ายทั้งหมดจึงวิ่งออกไปหน้าร้าน แล้วกราดยิงขึ้นฟ้าอีกหลายนัด พร้อมประกาศไม่ให้ใครติดตามไป และวิ่งไปขึ้น<name head="รถ">รถเก๋ง</name>ที่เพื่อนอีกคนติดเครื่องยนต์รออยู่ ขับหลบหนีมุ่งหน้าออกถนนสุขุมวิทไปอย่างรวดเร็ว โดยมี<name head="รถปิกอัพ">รถปิกอัพฟอร์ด</name> สีดำ ไม่ทราบหมายเลขทะเบียนขับติดตามไปอีกคัน ส่วนทองที่คนร้ายได้ไปประกอบด้วย <name head="สร้อย">สร้อยข้อมือ</name>หนัก 2 บาท 50 เส้น <name head="สร้อย">สร้อยคอ</name>หนัก 2 บาท 50 เส้น หนัก 1 บาท 50 เส้น หนัก 2 สลึง 60 เส้น รวมน้ำหนัก<name head="ทอง">ทองรูปพรรณ</name>ประมาณ 300 บาท มูลค่าประมาณ 5 ล้านบาท ซึ่งคนร้ายใช้เวลาในการลงมือเพียง 1.38 นาทีเท่านั้น</p>
<p>ต่อมาตำรวจวิทยุสกัดจับ พบ<name head="รถ">รถยนต์</name>ของคนร้ายขับหลบหนีอยู่ในซอยชัยพฤกษ์ 2 มุ่งหน้าสนามกีฬาภาคตะวันออก จึงส่ง<name head="รถ">รถยนต์</name>สายตรวจออกไล่ล่า กระทั่งพบรถของคนร้าย แต่ทันใดนั้นคนร้ายที่นั่งอยู่ใน<name head="รถ">รถเก๋ง</name> ได้เปิดกระจกลงมาแล้วใช้เครื่องยิงลูก<name head="ระเบิด">ระเบิดเอ็ม 203</name> ยิงใส่รถตำรวจ ถูกเข้าบริเวณหน้ารถด้านขวาจนรถกับห้องเครื่องยนต์พังเสียหาย รวมทั้งล้อยางหน้าทั้ง 2 แตก พร้อมกันนี้คนร้ายยังใช้<name head="ปืน">ปืนอาก้า</name>ยิงใส่อีก 1 ชุด กระสุนถูก ส.ต.อ.สยาม โพธิ์งาม อายุ 38 ปี <name head="ผบ.หมู่">ผบ.หมู่งาน ป้องกันปราบปราม สภ.เมืองพัทยา</name> ที่ขับรถตาม ไปติด ๆ เข้าที่ต้นขาขวา 1 นัด ได้รับบาดเจ็บ</p>
<p>นอกจากนี้สะเก็ด<name head="ระเบิด">ระเบิดเอ็ม 203</name> ยังไปถูกเด็ก ๆ ได้รับบาดเจ็บอีก 4 คน ประกอบด้วย ด.ญ.เกษราพร บัวศรี อายุ 8 ขวบ ถูกสะเก็ดระเบิดที่ขาซ้าย ด.ญ.พิชาชาภา พันธุ์ชาติ อายุ 8 ขวบ ถูกสะเก็ดระเบิดที่ต้นขาขวา ด.ช.จามร เชื้อบางกู้ อายุ 14 ปี ถูกสะเก็ด ระเบิดที่ไหล่ขวา-ต้นขาขวา และ ด.ช.อกนิษบ์ ไชยพันธ์ อายุ 14 ปี ถูกสะเก็ดระเบิดที่ต้นขาขวา ทั้งหมดถูกนำตัวส่งรักษาที่ รพ.กรุงเทพพัทยา และ รพ.บางละมุง</p>
<p>ต่อมา พล.ต.ต.นิวัฒน์ ได้เรียกระดมตำรวจทั้งจาก สภ.เมืองพัทยา สภ.บางละมุง และ สภ.ศรีราชา จ.ชลบุรี รวมจำนวนกว่า 100 นายเพื่อจัดทีมติดตามคนร้าย โดยนำเฮลิคอปเตอร์และ<name>พารามอเตอร์</name>ขึ้นบินไล่ล่ากดดันคนร้าย กระทั่งไปพบ<name head="รถ">รถเก๋ง</name>ต้องสงสัยที่คาดว่าเป็นของคนร้ายใช้ก่อเหตุ <name head="ยี่ห้อ">ยี่ห้อโตโยต้า</name> <name>วีออส</name> สีบรอนซ์ทอง <name head="ทะเบียน">ทะเบียน กน 4889 ชลบุรี</name> จอดอยู่ที่หน้าบ้านของ นายประเสริฐ เปรมปรีดิ์ อายุ 50 ปี ในซอยสำนักสงฆ์สายสุคนธ์ หมู่ 5 ต.เขาไม้แก้ว อ.บางละมุง อยู่ห่างจากร้านทองที่เกิดเหตุประมาณ 15 กม. และพบ<name head="รถปิกอัพ">รถปิกอัพฟอร์ด</name> สีดำ <name head="ทะเบียน">ทะเบียน พย 8981 ระยอง</name> จอดอยู่ที่หน้าบ้านเลขที่ 154 หมู่เดียวกัน ของนายมังกร กลิ่นดี อายุ 54 ปี ในลักษณะเพิ่งขับเข้ามาจอด เพราะฝากระโปรงรถยังร้อนมาก เจ้าหน้าที่จึงยึดไว้ตรวจสอบ นอกจากนี้ยังพบ นายเกษม กลิ่นดี อายุ 32 ปี ลูกชายของนายมังกร เดินออกมาจากป่าละเมาะท่าทางมีพิรุธ จึงควบคุมตัวไว้สอบปากคำในฐานะผู้ต้องสงสัย แต่เบื้องต้นนายเกษมยังให้การปฏิเสธ ไม่รู้ไม่เห็นใด ๆ ทั้งสิ้น</p>
<p>ในเวลาต่อมา จากการตรวจสอบของเจ้าหน้าที่พบว่า รถทั้งสองคันดังกล่าวเป็นของนายประเสริฐและนายมังกร รวมทั้งเป็นที่ยืนยันแล้วว่ารถทั้งสองคันเป็นรถที่คนร้ายใช้ในการก่อเหตุปล้นร้านทอง เจ้าหน้าที่จึงเชิญตัวนายประเสริฐและนายมังกร เจ้าของรถมาสอบสวนอย่างเคร่งเครียดในฐานะผู้ต้องสงสัย ซึ่งทั้งสองยังให้การปฏิเสธว่าไม่เกี่ยวข้องเช่นกัน และล่าสุดเจ้าหน้าที่ตำรวจกำลังติดตามตัว นายกมล ยังไม่ทราบนามสกุล มีบ้านพักอยู่ที่ตลาดหนองมน ต.แสนสุข อ.เมือง จ.ชลบุรี มาสอบสวน เนื่องจากมีการตรวจพบว่า ทันทีที่เกิดเหตุปล้นร้านทองนายกมลได้โทรศัพท์เข้ามือถือของนายเกษม</p>
<p>สำหรับกลุ่มคนร้ายที่ก่อเหตุ จากการสอบสวนพยานที่เห็นเหตุการณ์ระบุว่า หลังจากกลุ่มคนร้ายขับ<name head="รถเก๋ง">รถเก๋งวีออส</name>หลบหนีมาจอดไว้หน้าบ้านพักของนายประเสริฐ ทั้งหมดก็ได้วิ่งไปขึ้น<name head="รถปิกอัพ">รถปิกอัพ โตโยต้า</name> <name>วีโก้</name> สีบรอนซ์ทอง ไม่ทราบหมายเลขทะเบียน ที่มีคนร้ายอีกคนขับมาจอดรอรับ แล้วพากันขับหลบหนีไปอย่างรวดเร็ว มุ่งหน้าออกถนนสายยุทธศาสตร์ 331 ซึ่งต่อมาตำรวจได้กระจายกำลังกันตั้งด่านปิดล้อมเส้นทางที่คาดว่าคนร้ายน่าจะใช้หลบหนี แต่ก็ไร้วี่แวว </p>
<p><name head="รอง ผบช.">รอง ผบช.ภ.2</name> เปิดเผยว่า จากการตรวจสอบ<name head="กล้อง">กล้องวงจรปิด</name>ของร้านทองที่เกิดเหตุ พบว่าคนร้ายมีความชำนาญในการใช้อาวุธสงคราม และมีการวางแผนไว้ล่วงหน้าหลายวันโดยทำทีมาดูลาด เลา เพราะเมื่อสองวันก่อนมีคนโทรศัพท์เข้ามาถามเจ้าของร้านทองดังกล่าวว่ามีการปล้นร้านทองหรือไม่ ซึ่งอาจจะเป็นการปล่อยข่าวเพื่อดูท่าทีของตำรวจ ก่อนจะลงมือปฏิบัติการ โดยใช้<name head="รถ">รถยนต์</name>เก๋งขับมาจอดที่หน้าร้าน เพื่อให้คนร้ายลงไปก่อเหตุ และมี<name head="รถ">รถปิกอัพ</name>อีกจำนวน 2 คันเป็นรถคอยคุ้มกัน ก่อนที่จะไปสับเปลี่ยนรถเพื่อหลบหนี ซึ่งคาดว่าคนร้ายในคดีนี้น่าจะมีไม่ต่ำกว่า 5 คน ส่วนผู้ต้องสงสัยที่ถูกควบคุมตัวจะได้ทำการสอบปากคำ เพื่อหาเบาะแสในการติดตามจับกุมคนร้ายต่อไป.
</p></body>
</news>
