<teiHeader>
<fileDesc>
<titleStmt>
  <title>ไฮโซปืนโหด สิบโทแค่เมาชนโต๊ะขี่เบนซ์ซุ่มดักยิงดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-29 07:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197628&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ไฮโซปืนโหด <name>สิบโท</name>แค่เมาชนโต๊ะขี่<name>เบนซ์</name>ซุ่มดักยิงดับ</headline>
<lead><name>ส.ท.</name>ทหารชะตาขาดพาเพื่อนชายหญิงไปเที่ยวดื่มกินย่านเลียบทางด่วนเอกมัย-รามอินทรา เพื่อนเมาได้ที่ลุกขึ้นเต้นพลาดเซไปชนโต๊ะกลุ่มนักเที่ยวขาประจำจนเกิดเรื่องวิวาทกัน แต่ รปภ.มาห้ามทัพไว้ได้ กลุ่มคู่กรณีเลยขับ<name head="รถ">รถเบนซ์</name>กับ<name>บีเอ็ม</name>ไปดักรอใกล้ ๆ ร้าน พอเห็นคู่อริขับรถผ่านมาจึงใช้ก้อนหินปาใส่ก่อนจะใช้ปืนยิงใส่ถูก <name>ส.ท.</name> คนขับดับคาพวงมาลัย ตร.นำผู้ต้องสงสัยมาเค้นสอบจนรู้ตัวคนร้าย พร้อมกับยึด<name head="รถ">รถเบนซ์</name>มาให้ พฐ. ตรวจหาเขม่าดินปืน เตรียมขอศาลออกหมายจับคนร้าย</lead>
<neck></neck>
<body><p>เมื่อเวลา 02.30 น. วันที่ 28 เม.ย. พ.ต.ต.มารุต แก้วประเสริฐ <name head="พงส.">พงส. (สบ2) สน.วังทองหลาง</name> รับแจ้งเหตุยิงกันตายที่ใกล้ปั๊มแก๊สยงกิจ ถนนประดิษฐ์มนูธรรม แขวงและเขตวังทองหลาง จึงไปที่เกิดเหตุพร้อมด้วย พล.ต.ท.  วรพงษ์ ชิวปรีชา <name head="ผบช.">ผบช.น.</name> พล.ต.ต.วิมล เปาอินทร์ <name head="ผบก.">ผบก.น.4</name> กำลังตำรวจจำนวนหนึ่ง เจ้าหน้าที่ พฐ. <name head="แพทย์">แพทย์นิติเวช</name> และเจ้าหน้าที่มูลนิธิร่วมกตัญญู พบ<name head="รถแวนยี่ห้อ">รถแวนยี่ห้อโตโยต้า</name> (<name>อแวนซา</name>) สีบรอนซ์เงิน หมายเลข<name head="ทะเบียน">ทะเบียน ฌฌ 9902 กรุงเทพมหานคร</name> จอดอยู่ในสภาพกระจกข้างด้านซ้ายแตกเป็นรูใหญ่ มีรูกระสุนปืนที่ประตูหน้าขวาฝั่งคนขับ 1 รู และประตูหลังด้านขวาอีก 2 รู ภายในรถพบ ส.ท.ทัศนัย จุลนันทร์ อายุ 30 ปี ทหารสังกัด พัน ร. 1 รอ. นั่งเสียชีวิตที่เบาะคนขับ มีบาดแผลถูกยิงด้วยกระสุนปืนไม่ทราบขนาดที่หลังกกหูขวา 1 นัด</p>
<p>สอบสวน นายสิทธิชัย มาทอง อายุ 20 ปี พนักงานปั๊มแก๊สยงกิจ ให้การว่า ก่อนเกิดเหตุ เห็นกลุ่มคนร้าย 4 คน ขับ<name head="รถ">รถเบนซ์</name>สีบรอนซ์เทา กับ<name head="รถ">รถเก๋ง</name><name head="ยี่ห้อ">ยี่ห้อบีเอ็มดับเบิลยู</name> จำสีไม่ได้ มาจอดอยู่ริมถนนหน้าปั๊มแก๊ส พอรถผู้ตายขับผ่านมาอย่างช้า ๆ หนึ่งในคนร้ายใช้ก้อนหินปาใส่รถของผู้ตายจนกระจกแตกก่อนที่คนร้ายอีกคนจะยิงปืนใส่ 3 นัด จนรถผู้ตายเสียหลักจอดนิ่งอยู่ในที่เกิดเหตุ แล้วคนร้ายทั้งหมดพากันวิ่งไปขึ้นรถขับหลบหนี ตนกับเพื่อนอีกสองคนจึงรีบวิ่งเข้าไปดูพบว่าในรถผู้ตายมีเพื่อน ๆ นั่งมาด้วย 4 คน โดยเพื่อนผู้ตายคิดว่าพวกตนเป็นคนร้ายที่ก่อเหตุได้รุมทำร้ายตนกับเพื่อนบาดเจ็บเล็กน้อย ก่อนที่ตำรวจจะมาถึงที่เกิดเหตุ</p>
<p>ส่วนสาเหตุที่ ส.ท.ทัศนัย ถูกยิงตาย มาจาก เมื่อตอนค่ำ ส.ท.ทัศนัย กับเพื่อนชายหญิงพากันไปเที่ยวดื่มกินกันที่โรงเหล้าแสงจันทร์ สาขาเอกมัย-รามอินทรา ที่อยู่ใกล้กับที่เกิดเหตุ โดยผู้ตายกับเพื่อนนั่งอยู่โต๊ะติดกับกลุ่มคนร้าย หลังจากดื่มกินกันจนเมาได้ที่เพื่อนของ ส.ท. ทัศนัยได้ลุกขึ้นเต้นแต่พลาดเซไปชนโต๊ะกลุ่มคนร้ายจนเกิดทะเลาะวิวาทกันขึ้น แต่ รปภ.ของร้านมาห้ามแยกสองฝ่ายออกจากกัน จากนั้นกลุ่มคนร้ายได้ขับรถออกไปดักรอที่หน้าปั๊มแก๊สกระทั่งรถผู้ตายขับผ่านมาจึงปาหินและยิงปืนใส่ถูกผู้ตายเสียชีวิต</p>
<p>ต่อมาตอนสายวันเดียวกัน พ.ต.อ. อาณัติ เกล็ดมณี <name head="รองผบก.">รองผบก.น.4</name> เปิดเผยว่า ตำรวจรู้ตัวคนร้ายหมดแล้วเป็นกลุ่มนักเที่ยวที่เที่ยวโรงเหล้าแสงจันทร์เป็นประจำมีอยู่ 7 คน ขณะนี้ฝ่ายสืบสวน สน.วังทองหลาง และ กก.  สส.บก.น.4 ได้นำตัวผู้ต้องสงสัย 4 ราย มาสอบสวนปากคำ โดยทั้งหมดยอมรับว่าอยู่ในเหตุการณ์ ทะเลาะวิวาทกันในร้าน แต่ไม่ได้อยู่ตอนเกิดเหตุยิงกัน ส่วนเพื่อนในกลุ่มผู้ต้องสงสัยอีก 3 คน ตำรวจรู้ข้อมูลหมดแล้วว่าเป็นใคร นอกจากนั้น ตำรวจยังยึด<name head="รถ">รถเบนซ์</name> สีบรอนซ์เงิน <name head="รุ่น">รุ่น อี 280</name> <name head="ทะเบียน">ทะเบียน ศฉ 6736 กรุงเทพมหานคร</name> และ<name head="รถกระบะ">รถกระบะนิสสัน</name> <name head="รุ่น">รุ่นฟรอนเทียร์</name> สีบรอนซ์เงิน <name head="ทะเบียน">ทะเบียน ปก 4401 กรุงเทพมหานคร</name> ซึ่งพยานระบุว่าเป็นรถที่คนร้ายใช้ก่อเหตุมาให้เจ้าหน้าที่ พฐ.ตรวจหาเขม่าดินปืนที่ประตูด้านซ้ายของ<name head="รถ">รถเบนซ์</name>ด้วย เพราะพยานยืนยันว่าคนที่นั่งข้างคนขับ<name head="รถ">รถเบนซ์</name>เป็นผู้ใช้อาวุธปืนยิง ขณะเดียวกันพนักงานสอบสวนกำลังรวบรวมพยานหลักฐานเพื่อขอศาลออกหมายจับคนร้ายแล้ว.</p></body>
</news>
