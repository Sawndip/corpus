<teiHeader>
<fileDesc>
<titleStmt>
  <title>ตลาดคลองเตยเดือดอีก!! ซัลโว 9 มม.ดับ 2 พ่อค้าตายกลางถนน ผู้ค้าฮือแห่ศพประท้วง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 22:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000031241  </bibl>
</sourceDesc>
</fileDesc>
</teiHeader>
<news>
<headline>ตลาดคลองเตยเดือดอีก!! ซัลโว 9 มม.ดับ 2 พ่อค้าตายกลางถนน ผู้ค้าฮือแห่ศพประท้วง</headline>
<lead>ตลาดคลองเตยปะทุเดือดอีก คนร้ายกระหน่ำยิง 2 ลูกจ้างโรงน้ำแข็งในตลาดคลองเตยดับคาถนนหน้าแผงขายของ เชื่อฝีมือลูกน้อง บ.ลีเกิ้ล เหตุสัมปทานตลาดจากการท่าเรือ พ่อค้าแม่ค้าฮือไม่ยอมให้เก็บศพ สุดท้าย �วิบูลย์� เจรจาสำเร็จ พร้อมนัดแต่งดำแห่ศพร้อง<name>นายกฯ</name> ขอความเป็นธรรม พร้อมประนามตำรวจท่าเรือบ้อท่า เข้าข้าง บ.ลีเกิ้ล ไม่ยอมให้เข้าพื้นที่ <name head="รอง ผบช.">รอง ผบช.น.</name>ต้องสั่ง ปจ.บก.น.5 เข้าดูแลแทน</lead>
<neck></neck>
<body><p>วันนี้ (18 มี.ค.) เมื่อเวลา 19.10 น. พ.ต.ท.ยรรยง สุวรรณสะอาด <name head="พนักงาน">พนักงานสอบสวน (สบ 3)</name> สน.ท่าเรือ รับแจ้งมีผู้ถูกยิงเสียชีวิตและบาดเจ็บหลายราย บริเวณตลาดค้าไก่ ภายในตลาดสดคลองเตย จึงรายงานผู้บังคับบัญชาตามลำดับชั้นและรุดไปตรวจสอบพร้อม พล.ต.ต.วิบูลย์ บางท่าไม่ <name head="รอง ผบช.">รอง ผบช.น.</name> พล.ต.ต.โชคชัย ดีประเสริฐวิทย์ <name head="ผบก.">ผบก.น.5</name> พ.ต.อ.สมบัติ มิลินทจินดา <name head="ผกก.สส.บก.">ผกก.สส.บก.น.5</name> <name head="แพทย์">แพทย์นิติเวช</name> รพ.จุฬาฯ <name head="เจ้าหน้าที่">เจ้าหน้าที่กองพิสูจน์หลักฐาน (พฐ.)</name> <name head="เจ้าหน้าที่">เจ้าหน้าที่กู้ภัยร่วมกตัญญู</name>ที่เกิดเหตุบริเวณทางเท้าหน้าแผงค้าที่ 21-22 เจ้าหน้าที่พบศพ นายสุขสันต์ สีหาเลิศ อายุ 36 ปี ลูกจ้างโรงน้ำแข็งภายในตลาดสด สภาพศพนอนหงายสวมเสื้อยืดสีเหลือง <name head="กางเกง">กางเกงยีนส์</name> <name head="รองเท้า">รองเท้าผ้าใบ</name> มีบาดแผลถูกยิงด้วยอาวุธปืนขนาด 9 มม.เข้าไหปลาร้าซ้าย 1 นัด ใกล้กันพบศพนายกนก สุขแก้ว อายุ 32 ปี ลูกจ้างโรงน้ำแข็งเดียวกัน สภาพนอนหงายสวมเสื้อยืดสีดำ <name head="กางเกง">กางเกงยีนส์</name> <name head="รองเท้า">รองเท้าผ้าใบ</name> ถูกยิงด้วยอาวุธปืนขนาด 9 มม.เข้าที่ลิ้นปี่ 1 นัด นอกจากนี้ ในที่เกิดเหตุยังพบปลอกกระสุนปืนขนาด 9 มม.อีก 3 ปลอก เจ้าหน้าที่จึงเก็บไว้เป็นหลักฐาน</p>
<p>นอกจากนี้ยังทราบว่า มีผู้ได้รับบาดเจ็บถุกนำตัวส่งโรงพยาบาลทราบชื่อ นายสมศักดิ์ ก้านอินทร์ อายุ 35 ปี เพื่อนคนงานในกลุ่มผู้ตายถูกตีศีรษะแตก ถูกนำส่งรักษาตัวที่ รพ.จุฬาฯ และ น.ส.รจรินทร์ หล่มจิต อายุ 27 ปี ประชาชนที่มาซื้อของในตลาดถูกกระสุนลูกหลงเข้าที่แขนขวา เจ้าหน้าที่กู้ภัยส่งรักษาตัวที่ รพ.กล้วยน้ำไท นอกจากนี้ยังทราบว่า<name head="เจ้าหน้าที่">เจ้าหน้าที่ตำรวจ สน.ท่าเรือ</name> ยังควบคุมตัวผุ้ต้องสงสัยจำนวน 7 คนไปสอบปากคำที่ สน.ท่าเรือ และทำการตรวจ<name head="เทสต์">พาราฟินเทสต์</name> เพื่อหาเขม่าดินปืน และตรวจสอบว่ามีส่วนเกี่ยวข้องกับการสังหารโหดครั้งนี้หรือไม่</p>
<p>ผู้สื่อข่าวรายงานว่า ขณะเจ้าหน้าที่ตำรวจเข้าตรวจสอบที่เกิดเหตุมีกลุ่มผู้ค้าตลาดคลองเตย เข้ามามุงดูจำนวนมาก โดยต่างช่วยกันตะโกนด่าทอ และไม่ยินยอมให้ตำรวจ สน.ท่าเรือ เข้าปฏิบัติหน้าที่ เนื่องจากไม่พอใจที่ไม่เข้ามาดูแลรักษาความปลอดภัยให้กลุ่มผู้ค้าหลังมีปัญหากระทบกระทั่งกับพนักงานของบริษัท ลีเกิ้ล โปรเฟรสชันแนล จำกัด ผู้ได้รับสัมปทานบริหารตลาดคลองเตยรายใหม่ โดยยินยอมให้เพียง<name head="เจ้าหน้าที่">เจ้าหน้าที่ตำรวจ บก.น.5</name> แพทย์ และเจ้าหน้าที่ พฐ.เข้าตรวจสอบที่เกิดเหตุ และยืนยันไม่ยอมให้ทำการเคลื่อนย้ายศพผู้ตายจนกว่าจะจับกุมคนร้ายได้เนื่องจากผู้ค้าส่วนใหญ่เชื่อว่ามือปืนที่ก่อเหตุน่าจะเป็นพนักงานของ บริษัทลีเกิ้ลฯ คู่กรณีที่ตั้งอยู่ห่างจากที่เกิดเหตุเพียง 100 เมตร ก่อนจะยินยอมให้ย้ายศพไปทำการชันสูตรโดยละเอียดที่ รพ.จุฬาฯ หลัง พล.ต.ต.วิบูลย์ บางท่าไม้รอง <name head="ผบช.">ผบช.น.</name>เป็นตัวกลางข้าเจรจา</p>
<p>นอกจากนี้ กลุ่มผู้ค้ายังขอตรวจสอบผู้สื่อข่าวที่เข้ามาสอบถามข้อมูลเนื่องจากเกรงจะมีพนักงานจากบริษัทลีเกิ้ลฯ คู่กรณีแฝงตัวเข้ามาก่อเหตุซ้ำ อีกทั้งกล่าวหาว่าแม้จะมีการมาทำข่าว แต่ก็ไม่มีการนำเสนอข่าวเนื่องจากถูกอิทธิพลของบริษัทลีเกิ้ลฯ กดดัน และมีการนัดรวมพลจะสวมชุดดำแห่ศพประท้วงขอความเป็นธรรมต่อนายอภิสิทธิ์ เวชชาชีวะ <name>นายกรัฐมนตรี</name> ที่ทำเนียบรัฐบาลในวันที่ 19 มี.ค.ด้วย</p>
<p>จากการสอบถามกลุ่มผู้ค้าประมวลเหตุการณ์ได้ว่า ก่อนเกิดขณะที่กลุ่มผู้ตายกำลังนั่งดื่มสุรากันอยู่ภายในซอยห่างจากจุดเกิดเหตุประมาณ 20 เมตรปรากฏว่ามีกลุ่มชายฉกรรจ์ซึ่งคาดว่าเป็นพนักงานของบริษัท ลีเกิ้ล เดินเข้ามาก่อนจะเกิดมีปากเสียงกัน หลังจากนั้นเห็นผู้ตายทั้งสองพยายามวิ่งหนีแต่ถูกกลุ่มชายฉกรรจ์ตามออกมาจ่อยิงจนเสียชีวิต นอกจากนี้กระสุนลูกหลงยังพลาดไปโดนคนที่เข้ามาเดินซื้อของในตลาดได้รับบาดเจ็บด้วย ส่วนนายสมศักดิ์ ก็ถูกกลุ่มชายฉกรรจ์เดียวกันตีเข้าที่ศีรษะจนได้รับบาดเจ็บด้วย</p>
<p>พล.ต.ต.วิบูลย์ กล่าวว่า ในเบื้องต้นพบว่ามี<name head="กล้อง">กล้องโทรทัศน์วงจรปิด</name>บริเวณจุดเกิดเหตุพอดี ซึ่งจะได้ทำการตรวจสอบว่าบันทึกภาพเหตุการณ์ไว้ได้หรือไม่ โดยเบื้องต้นตนได้สั่งการให้ พ.ต.อ.สมบัติ <name head="ผกก.สส.">ผกก.สส.น.5</name> ตรวจสอบพยานแวดล้อมในที่เกิดเหตุ เพื่อสืบสวนติดตามตัวคนร้ายที่ก่อเหตุมาดำเนินคดีโดยเร็วที่สุด นอกจากนี้ยังสั่งการให้ ชุดปราบจลาจลของ บก.น.5 เข้าตรึงกำลังบริเวณที่เกิดเหตุ เนื่องจากเกรงว่าจะมีการก่อเหตุซ้ำ หรือการกระทบกระทั่งกันของกลุ่มผู้ค้ากับพนักงานของบริษัทลีเกิ้ลฯอีก</p>
<p>ด้าน พล.ต.ต.โชคชัย กล่าวว่า เบื้องต้นการทำงานของเจ้าหน้าที่เป็นไปด้วยความลำบากเนื่องจากกลุ่มพ่อค้า แม่ค้า ไม่ยอมที่จะให้ข้อมูลที่เป็นประโยชน์กับเจ้าหน้าที่ตำรวจ เพราะเกรงว่าจะไม่รับความปลอดภัย อีกทั้งไม่พอใจการทำงานของ<name head="เจ้าหน้าที่">เจ้าหน้าที่ตำรวจ สน.ท่าเรือ</name> เพราะกลุ่มพ่อค้าแม้ค้าอ้างว่าแม้จะมีการแจ้งความ แต่กลับไม่ได้รับความร่วมมือจากเจ้าหน้าที่ตำรวจ แต่กลับมีการเข้าข้าง บ.ลีเกิ้ล ซึ่งส่วนนี้เจ้าหน้าที่ตำรวจยืนยันว่าดำเนินการให้ความเป็นธรรมกับทุกฝ่ายอย่างเต็มที่</p>
<p>ผู้สื่อข่าวรายงานว่า ตลาดคลองเตยเป็นพื้นที่ของการท่าเรือแห่งประเทศไทย มีบริษัทที่ได้สัมปทาน ให้เข้าจัดสรรพื้นที่ จนพื้นที่ดังกล่าวหมดสัญญา และมีบริษัท ลีเกิ้ล โปรเฟรสชันแนล จำกัด ได้เข้ามาถือสัญญาใหม่ แต่ถูกกลุ่มพ่อค้าแม่ค้าเดิม ประท้วงเนื่องจากเห็นว่าการประมูลไม่โปร่งใส และตาม <name head="พ.ร.บ.">พ.ร.บ.ร่วมทุน พ.ศ.2535</name> หากมูลค่าโครงการที่มีการลงทุนเกิน 1,000 ล้านบาทจะต้องนำเรื่องเข้าพิจารณาในคณะรัฐมนตรี (ครม.) แต่การท่าเรือฯ กลับไม่มีการดำเนินการใดๆ และยังมีการขับไล่กลุ่มพ่อค้าแม่ค้ารายเดิม</p>
<p>ต่อมามีชายฉกรรจ์กว่า 200 คน ถือ<name head="หนังสือ">หนังสือรับมอบอำนาจ</name>บริษัทที่ได้รับสัมปทานเข้ามาข่มขู่และขับไล่พ่อค้าแม่ค้าในตลาดคลองเตย เข้ายึดพื้นที่แสดงพฤติกรรมคุกคามและทำร้ายร่างกายแม่ค้าในตลาด จนต้องมีการแจ้งความไว้ที่ สน.ท่าเรือ แต่กลุ่มพ่อค้าแม่ค้าก็ยังไม่ยอมย้ายออก และมีการร้องเรียนหน่วยงานต่างๆ จนกระทั่งมีเหตุการณ์ลุกลามถึงขั้นมีการปาระเบิดใส่กลุ่มพ่อค้าแม่ค้าที่ตั้งเต็นท์ประท้วงจนมีผู้ได้รับบาดเจ็บ และยังมีการฟ้องร้องเป็นคดีอยู่ในชั้นศาล กระทั่งมาเกิดเหตุยิงกันอีกครั้งดังกล่าว</p></body>
</news>
