<teiHeader>
<fileDesc>
<titleStmt>
  <title>รวบแม่ค้าพวงมาลัยมือเชือดสาวใหญ่ดับคาห้อง!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 17:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000031126  </bibl>
</sourceDesc>
</fileDesc>
</teiHeader>
<news>
<headline>รวบแม่ค้าพวงมาลัยมือเชือดสาวใหญ่ดับคาห้อง!</headline>
<lead>จับทันควันแม่ค้าขายพวงมาลัย ฆ่าโหดสาวใหญ่มีดเชือดคอ ตีกะโหลกยุบดับคาห้องพัก หลัง ตร.สอบพบผู้ต้องหามีพิรุธและพบศพเป็นคนแรก เค้นจนยอมรับสารภาพว่าเป็นคนลงมือ อ้าง มีปากเสียงกับผู้ตายเรื่องให้ช่วยขายพวงมาลัยให้แต่เจ้าตัวปฏิเสธ ผู้ตายไม่ยอมเอามีดจะแทง ก่อนแย่งมีดได้กระหน่ำแทงและใช้เก้าอี้ตีจนเสียชีวิต</lead>
<neck></neck>
<body><p>วันนี้ (18 มี.ค.) เมื่อเวลา 15.30 น.ที่ สน.บางกอกน้อย พ.ต.อ.สุธีร์ เนรกัณฐี <name head="รอง ผบก.">รอง ผบก.น.7</name> พ.ต.อ.เฉลิมชัย ปากพิทักษ์พันธ์ <name head="ผกก.">ผกก.สน.บางกอกน้อย</name> พ.ต.ต.ดิเรก วรมุสิก <name head="สว.สส.">สว.สส.สน.บางกอกน้อย</name> พร้อมเจ้าหน้าที่ฝ่ายสืบสวน ร่วมกันแถลงข่าวจับกุม น.ส.ระทิพย์ บุคคโล อายุ 39 ปี อยู่บ้านเลขที่ 63/1 หมู่ 4 ต.เมืองเพีย อ.บ้านไผ่ จ.ขอนแก่น แม่ค้าขายพวงมาลัยหน้าปากซอยอิสรภาพ 44 ผู้ต้องหาตามหมายจับศาลจังหวัดตลิ่งชันเลขที่ จ.417/2552 ลงวันที่ 18 มี.ค.52 ในข้อหาฆ่าผู้อื่นโดยเจตนา ลักทรัพย์หรือรับของโจร พร้อมของกลางมีดปลายแหลม 1 เล่ม <name head="เก้าอี้">เก้าอี้ไม้</name> 1 ตัว <name head="สร้อย">สร้อยข้อมือทองคำ</name>หนัก 1 บาท <name head="ตั๋ว">ตั๋วจำนำ</name> 1 ใบ <name head="กางเกง">กางเกงยีนส์</name> 1 ตัว</p>
<p> พ.ต.ต.ดิเรก เปิดเผยว่า การจับกุมครั้งนี้สืบเนื่องจากเมื่อเวลา 09.30 น.ของวันที่ 16 มี.ค.ที่ผ่านมา น.ส.วิริยา สุรโสทร อายุ 58 ปี ถูกคนร้ายใช้มีดเชือดคอ แทงหน้าและท้อง รวมทั้งใช้เก้าอี้ตีกะโหลกยุบจนเสียชีวิตอยู่ในบ้านพักเลขที่ 81/20 ซอยอิสรภาพ 39 (วัดดงมูลเหล็ก) แขวงบ้านช่างหล่อ เขตบางกอกน้อย โดย<name head="สร้อย">สร้อยข้อมือ</name>หนัก 1 บาทของผู้ตาย ถูกคนร้ายชิงไปด้วย โดยหลังเกิดเหตุเจ้าหน้าที่ได้สอบปากคำพยานบุคคล และตรวจสอบพยานแวดล้อมต่างๆ รวมพยานหลักฐานจนเชื่อว่า น.ส.ระทิพย์ ผู้พบศพคนแรก น่าจะเป็นคนร้ายที่ก่อเหตุครั้งนี้ จึงเชิญตัวมาสอบปากคำ จนกระทั่งเจ้าตัวยอมรับสารภาพว่า เป็นคนลงมือฆ่า น.ส.วิริยา เอง</p>
<p>โดย น.ส.ระทิพย์ ให้การรับสารภาพว่า ตนเองรู้จักและสนิทกับผู้ตายมานานแล้ว เพราะนอกจากผู้ตายจะมีบ้านแบ่งให้เช่าแล้ว ยังปล่อยเงินกู้ด้วย โดนก่อนหน้านี้ ตนเคยกู้เงินจากผู้ตายมา 600,000 บาท และคิด<name head="ดอก">ดอกเบี้ย</name>ร้อยละ 20 ต้องจ่ายเงินผ่อนให้ทุกวันๆ ละ 200 บาท ซึ่งก็ไม่มีปัญหาอะไร เพราะจ่ายเงินตรงมาตลอด</p>
<p> น.ส.ระทิพย์ กล่าวอีกว่า กระทั่งวันเกิดเหตุ ผู้ตายได้เรียกตนให้ไปหาที่บ้าน เพื่อให้ตนออกไปช่วยขายพวงมาลัยให้ โดยตนเองบอกว่าจะต้องออกไปรับลูกก่อน แต่ผู้ตายไม่ยอมเลยเกิดทะเลาะกันอย่างรุนแรง และผู้ตายคว้ามีดจะเข้ามาแทงตน ตนเลยพยายามแย่งมีดมาจนได้ แล้วกระหน่ำแทงผู้ตายไปหลายครั้ง ก่อนจะคว้าเก้าอี้กระหน่ำตีผู้ตายจนแน่นิ่งไป แล้วขโมยเอา<name head="สร้อย">สร้อยข้อมือ</name>ไปจำนำที่โรงรับจำนำเอี๊ยะง้วน ตรงข้ามตลาดพรานนก ได้เงินมา 10,000 บาท จนกระทั่งถูกตำรวจตามตัวมาสอบปากคำดังกล่าว</p></body>
</news>
