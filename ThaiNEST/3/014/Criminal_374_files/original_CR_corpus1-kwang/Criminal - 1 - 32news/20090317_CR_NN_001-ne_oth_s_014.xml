<teiHeader>
<fileDesc>
<titleStmt>
  <title>วิสามัญแก๊งขโมยรถดับ2 ตร.เจ็บ1/ชิงรถคาปั๊มขณะเหยื่อลงไปซื้อของ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=153050  </bibl>
</sourceDesc>
</fileDesc>
</teiHeader>
<news>
<headline>วิสามัญแก๊งขโมยรถดับ2 ตร.เจ็บ1/ชิงรถคาปั๊มขณะเหยื่อลงไปซื้อของ</headline>
<lead>วันที่ 16 มีนาคม ผู้สื่อข่าวรายงานว่า ขณะที่นายจิรวัช ชูพุทธพงษ์ ชาว จ.นนทบุรี ขับ<name head="รถยนต์กระบะ">รถยนต์กระบะอีซุซุ</name> สีบรอนด์ทอง <name head="ทะเบียน">ทะเบียน ตช 6753 กรุงเทพมหานคร</name> พร้อมหลาน 2 คนเพื่อจะไปเที่ยวทะเลถึงปั๊มน้ำมันคาลเท๊กซ์ ริมถ.เพชรเกษมขาล่องใต้ หมู่ 2 ต.สมอพลือ อ.บ้านลาด จ.เพชรบุรี จึงจอดรถลงไปซื้อของในร้านขายของสะดวกซื้อภายในปั๊มโดยทิ้งหลานทั้ง 2 คนไว้ในรถและไม่ได้ดับเครื่องยนต์</lead>
<neck></neck>
<body><p>จากนั้น มีคนร้ายเป็นชาย 2 คนเดินลงมาจาก<name head="รถเก๋ง">รถเก๋งอีซูซุ</name>สีเขียว ไม่ทราบหมายเลขทะเบียนเดินตรงมาที่รถของนายจิรวัช และกระชากหลานทั้ง 2 คนลงจากรถ และขับรถ ออกไป ขณะเดียวกัน ด.ต.รุ่งเรือง สงวนทรัพย์ <name head="ผบ.หมู่">ผบ.หมู่ ป.สภ.บ้านลาด</name> ซึ่งกำลังเข้าไปตรวจสอบอุบัติเหตุรถยนต์ภายในปั๊มเห็นเข้าจึงรีบเข้ามาตรวจสอบ คนร้ายจึงขับรถ พุ่งเข้าชน และชักอาวุธปืนยิงเข้าใส่ ด.ต.รุ่งเรือง กระสุนถูกเข้าที่ไหล่ซ้าย และขับรถหลบหนีไปได้</p>
<p>ทั้งนี้ ดต.รุ่งเรือง ได้วิทยุไปยังตร.พื้นที่ใกล้เคียงเพื่อสกัดจับและพบคนร้าย ที่บริเวณหลัก กม.ที่ 322 ถ.เพชรเกษม ต.เกาะหลัก อ.เมือง จ.ประจวบคีรีขันธ์ จึงสกัดจับ ปรากฏว่าชายที่นั่งในรถได้ใช้อาวุธปืนใส่เจ้าหน้าที่ตำรวจ จึงเกิดการยิงต่อสู้กันขึ้น คนร้ายเสียชีวิต 1 ราย คือนายประดิษฐ์กาล หมื่นโพธิ อายุ 21 ปี ส่วนอีกรายคือนายสงัน หมื่นโพธิ์ อายุ 22 ปีเจ้าหน้าที่ตำรวจบาดเจ็บ 1 นายคือ ด.ต.สมศักดิ์ สิงห์เสริมวงษ์ <name head="ผบ.หมู่">ผบ.หมู่ สทล.3 กก.2 บก.ทล.</name>ถูกยิงที่ราวนมซ้าย</p>
<p>ต่อมาพบรถคนร้ายอีกคัน วิ่งตามมาจึงจึงเรียกตรวจค้นแต่ปรากฏว่าคนร้ายได้ขับรถแหกด่านพุ่งเขาชน<name head="รถ">รถกระบะ</name>ที่จอดขวางทาง และใช้ปืนยิงใส่เจ้าหน้าที่ตำรวจ จึงเกิดการยิงต่อสู้กันอีกครั้ง และปรากฏว่าคนร้ายเสียชีวิต 1 รายทราบชื่อต่อมาคือนายไพรัตน์ นาคเพชร อายุ 23 ปี ส่วนคนร้ายอีกรายเป็นหญิงคือ น.ส.ขวัญ ไม่ทราบนามสกุลเจ้าหน้าที่ตำรวจจึงควบคุมไปดำเนินคดีต่อไป</p></body>
</news>
