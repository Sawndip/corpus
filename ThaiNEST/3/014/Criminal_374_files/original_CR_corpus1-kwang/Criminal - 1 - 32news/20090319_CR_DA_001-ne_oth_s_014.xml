<teiHeader>
<fileDesc>
<titleStmt>
  <title>จับผ่าศพหากุมารทองเร่ขายหลักล้าน แก๊งหมอลำซิ่งสะกิดวิญญาณซื้อขายทางเน็ต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-19 08:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193864&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จับผ่าศพหา<name>กุมารทอง</name>เร่ขายหลักล้าน แก๊ง<name>หมอลำซิ่ง</name>สะกิดวิญญาณซื้อขายทางเน็ต</headline>
<lead>ตะลึง"<name>หมอลำซิ่ง</name>"บ้า<name>ไสยศาสตร์</name>ยกพวกบุกป่าช้าพังโลงศพสาวตายทั้งกลม ทำพิธีสะกดวิญญาณใช้เทียนลนคางผู้ตายเพื่อเอา<name head="น้ำมัน">น้ำมันพราย</name> และผ่าท้องศพนำ<name>กุมารทอง</name>ออกมา คาดว่าต้องการนำไปเป็น<name>เครื่องรางของขลัง</name> ให้มีโชคลาภเมตตามหานิยม หรืออาจนำไปขายในตลาดมืดซึ่งมีการรับซื้อทาง<name>อินเทอร์เน็ต</name>ในราคาหลักล้าน เผยลูกค้าส่วนใหญ่เป็นคนสิงคโปร์และมาเลย์  ที่มีความเชื่อว่า<name>กุมารทอง</name>ทำให้การค้าขายรุ่ง เรือง ตำรวจตะครุบตัวได้ 1 คน ส่วนหัวโจก  ยังหลบหนี</lead>
<neck></neck>
<body><p>เมื่อเวลา 15.45 น. วันที่  18 มี.ค. พ.ต.อ.ไผ่พนา เพ็ชรเย็น <name head="ผกก.">ผกก.สภ.น้ำพอง</name> จ.ขอนแก่น เปิดเผยว่า ได้รับการประสานงาน ขอให้ทำการสืบสวนคดีศพถูกผ่าท้องขโมยลูก กรอกหายไป จึงสั่งการให้ชุดสืบสวนของ สภ.น้ำพอง ประกอบด้วย พ.ต.ต.สมใจ รักษ์ศิลป์ <name>สว.สป.</name> และ พ.ต.ต.ประสิทธิ์ ปลื้มสุด <name>สว.สส.</name> นำกำลังออกหาข่าวจนสามารถรู้เบาะแสแน่ชัดว่าผู้ก่อเหตุเป็นใคร</p>
<p>พ.ต.อ.ไผ่พนา กล่าวต่อไปว่า เมื่อเวลา 22.30 น. วันที่ 19 ก.พ. 52 ได้มีกลุ่มคนร้าย 5 คน ประกอบด้วย นายฉลามพล ชาภูวงษ์ อายุ 20 ปี นายสุรจิตร วงษ์ชัยยา อายุ 22 ปี นายอ๊อด ไม่ทราบนามสกุล อายุ 17 ปี นายมิว ไม่ทราบนามสกุล อายุ 20 ปี และนายพัทยา ตาแสง อายุ 22 ปี ขี่<name head="รถ">รถ จยย.</name> 2 คัน เข้าไปจอดหน้าบ้าน นางบันดี ไกรเลิศ เลขที่ 29/1 หมู่ 6 ต.หนองกุง อ.น้ำพอง จากนั้นนายฉลามพล ซึ่งคุ้นเคยกับเจ้าของบ้าน ได้เดินเข้าไปขอยืม<name head="เคียว">เคียวเกี่ยวข้าว</name>และ<name head="ข้าว">ข้าวสาร</name>จาก นางบันดี แล้วนางบันดีได้สอบถามว่าจะเอาไปทำอะไร แต่ได้รับคำตอบจากผู้ยืม ว่าเอามาเลยไม่ต้องถาม </p>
<p>เมื่อนายฉลามพล ได้สิ่งของตามประสงค์แล้ว ก็เดินทางเข้าไปในบริเวณวัดอิสาณ ต.ท่ากระเสริม ตรงเข้าไปยังสถานที่บรรจุศพของนางสวย (นามสมมุติ) อายุ 20 ปี ซึ่งเสียชีวิตด้วย<name head="โรค">โรคลมชัก</name> ขณะตั้งท้องได้ 4 เดือน จากนั้นนายสุรจิต ได้ทุบ<name>ซีเมนต์</name>ที่ทำบล็อกสำหรับเก็บโลงศพ และนายฉลามพลได้ทำพิธีเรียกสะกดวิญญาณศพ โดยใช้<name>เทียนไข</name>ลนไปที่ปลายคางผู้ตาย เพื่อทำ<name head="น้ำมัน">น้ำมันพราย</name> หลังเสร็จจากการทำ<name head="น้ำมัน">น้ำมันพราย</name> ก็ได้นำเคียวผ่าท้องศพ นำทารกที่ตายในครรภ์ของนางสวย หรือ “<name>กุมารทอง</name>” ออกมาไว้ในย่าม แล้วใช้ใบมะพร้าวและใบกล้วยมาปิดสถานที่เก็บศพ ก่อนแยกย้ายหลบหนี</p>
<p>ต่อมาเจ้าหน้าที่ได้ควบคุมตัวนายสุรจิตร ไว้ได้ และแจ้งดำเนินคดีข้อหาลักทรัพย์และทำให้เสียทรัพย์ ส่วนพรรคพวกที่เหลือยังอยู่ระหว่างการหลบหนี จากการสอบสวนนายสุรจิตรให้การรับสารภาพว่า ก่อนเกิดเหตุพวกตนนั่งดื่มเหล้ากันอยู่ที่บ้านหนองนกเขียน จากนั้น นายฉลามพลซึ่งเป็นอาจารย์ทาง<name>ไสยศาสตร์</name>ได้ชักชวนให้ไปหาของดีที่วัดอิสาณ ก่อนแยกย้ายกันหลบหนี</p>
<p>ผู้สื่อข่าวรายงานเพิ่มเติมว่า นายฉลามพลมีอาชีพเป็น<name>หมอลำซิ่ง</name>ออกแสดงตามงานต่าง ๆ ส่วนการลน<name head="น้ำมัน">น้ำมันพราย</name>และผ่าท้องศพนำ<name>กุมารทอง</name> ออกไปนั้น คาดว่าคงต้องการนำมาเป็น<name>เครื่องรางของขลัง</name>ในการประกอบ<name head="พิธี">พิธียกครู</name>ของคณะ<name>หมอลำ</name> เพื่อเรียกให้คนดูมาดูเยอะ ๆ และให้มีโชคลาภเมตตามหานิยม หรืออาจนำไปขายในตลาดมืดซึ่งมีการรับซื้อทาง<name>อินเทอร์เน็ต</name> ในราคาหลักล้านบาท โดยลูกค้าส่วนใหญ่เป็นพ่อค้าชาวสิงคโปร์ และมาเลเซีย ซึ่งมีความเชื่อว่าถ้ามี<name>กุมารทอง</name>จะทำให้การค้าขายเจริญรุ่งเรือง</p>
<p>ทางด้านนายหนุ่ม (นามสมมุติ) อายุ 25 ปี สามีของนางสวย ผู้ตาย กล่าวว่า หลังจากคนร้ายย่องมาผ่าท้องภรรยา วันแรกก็เข้ามาเข้าฝันว่า ลูกของเราเป็นผู้ชายหน้าตาน่ารัก ตอนนี้ตนคิดถึงลูก อยากได้ลูกกลับคืนมา ขอให้ติดตามลูกกลับคืนมาให้ด้วย และในฝันภรรยายังบ่นว่าร้อนที่คาง ทรมานมาก จึงได้แจ้งให้แม่ยายทราบ จากนั้นจึงได้ประสานให้ตำรวจดำเนินคดีและได้เผาศพภรรยาไปเมื่อวันที่ 20 ก.พ. ที่ผ่านมา หลังจากนี้ไปตนจะบวชเพื่ออุทิศส่วนกุศลให้กับภรรยาและลูก ส่วนเรื่องการติดตามจับกุมผู้ก่อเหตุขอให้เป็นหน้าที่ของตำรวจ.</p></body>
</news>
