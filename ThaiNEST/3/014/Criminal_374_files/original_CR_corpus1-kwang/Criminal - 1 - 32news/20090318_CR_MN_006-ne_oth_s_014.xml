<teiHeader>
<fileDesc>
<titleStmt>
  <title>ป.ป.ท.จี้คลังเปิดทางสอบ กบข.ดึง “ดีเอสไอ-ปปง.” ร่วมทีม  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 15:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000031022  </bibl>
</sourceDesc>
</fileDesc>
</teiHeader>
<news>
<headline>ป.ป.ท.จี้คลังเปิดทางสอบ กบข.ดึง “ดีเอสไอ-ปปง.” ร่วมทีม</headline>
<lead><name head="เลขาฯ">เลขาฯ ป.ป.ท.</name>ยื่นหนังสือถึง<name head="ปลัด">ปลัดกระทรวงการคลัง</name> เพื่อยืนยันการเข้าตรวจสอบกองทุน กบข. ยันหากไม่ตอบรับ ป.ป.ท.ก็จะเดินหน้าตรวจสอบ พร้อมดึงดีเอสไอ และ ปปง.ร่วมทำงาน ชง <name head="รมว.">รมว.ยุติธรรม</name> ตั้งกรรมการจันทร์นี้</lead>
<neck></neck>
<body><p>วันนี้ (18 มี.ค.) นายธาริต เพ็งดิษฐ์ <name head="เลขาธิการ">เลขาธิการคณะกรรมการป้องกันแลปราบปรามการทุจริตในภาครัฐ (ป.ป.ท.)</name> กล่าวว่าหลังให้<name head="เจ้าหน้าที่">เจ้าหน้าที่ ป.ป.ท.</name>ไปยื่นหนังสือถึง<name head="ปลัด">ปลัดกระทรวงการคลัง</name> เพื่อยืนยันการเข้าตรวจสอบการบริหารงานกองทุนบำเหน็จบำนาญข้าราชการ (กบข.) ขณะนี้ยังรอคำตอบจาก<name head="ปลัด">ปลัดกระทรวงการคลัง</name>อยู่ แต่สุดท้ายไม่ว่าทางกระทรวงการคลังจะตอบรับหรือไม่ ทาง ป.ป.ท.ก็จะเดินหน้าตรวจสอบการลงทุนและบริหารงานของกองทุน กบข. เบื้องต้นได้รายงานข้อมูลให้นายพีระพันธุ์ สาลีรัฐวิภาค <name head="รมว.">รมว.ยุติธรรม</name> ทราบแล้ว</p>
<p>นายธาริตกล่าวอีกว่า นอกจากนี้กระทรวงยุติธรรมได้ประสานให้กรมสอบสวนคดีพิเศษหรือดีเอสไอ และสำนักงานป้องกันและปราบปรามการฟอกเงิน (ปปง.) เข้ามาร่วมตรวจสอบอีกด้วย โดยกรอบการทำงานจะตรวจสอบการบริหารงานของ กบข.ทั้งหมด เฉพาะประเด็นการลงทุนในภาคเอกชนที่ประสบภาวะขาดทุนจำนวนมาก ซึ่งก่อนหน้านี้ได้เชิญ คณะกรรมการตรวจสอบจาก 7 ฝ่ายไปแล้วประกอบด้วย สำนักงานอัยการสูงสุด คณะกรรมการกำกับหลักทรัพย์และตลาดหลักทรัพย์ วิทยาลัยตลาดทุน (ก.ล.ต.) กระทรวงการคลัง นักวิชาการอิสระ กบข.และ ป.ป.ท.</p>
<p>ทั้งนี้จะทำงานในรูปของคณะกรรมการ หรือบอร์ด โดย ป.ป.ท.คงจะทำหน้าที่เป็นเจ้าภาพหลัก และในวันจันทร์นี้จะเสนอให้ <name head="รมว.">รมว.ยุติธรรม</name> แต่งตั้งคณะกรรมการดังกล่าวอย่างเป็นทางการ หลักจากนั้นจะนัดประชุมและเริ่มดำเนินการตรวจสอบกองทุน กบข.ได้ภายในสัปดาห์หน้า ส่วนกรณีที่นายกรณ์ จาติกวณิช <name head="รมว.">รมว.คลัง</name> เตรียมตั้งคณะกรรมการอิสระ เข้าตรวจสอบการบริการกองทุน กบขนั้น นายธาริต กล่าวว่า เป็นการตรวจสอบในของกระทรวงการคลัง คงจะไม่ไปก้าวก่าย แต่ในส่วนของ ป.ป.ท.จะทำการตรวจสอบกองทุน กบข.ตามอำนาจหน้าที่ต่อไป</p>
<p>ด้าน พ.ต.อ.ทวี สอดส่อง <name head="อธิบดีกรม">อธิบดีกรมสอบสวนคดีพิเศษ</name> หรือดีเอสไอ เปิดเผยว่า เบื้องต้นได้รับการประสานจากนายธาริต เพ็งดิษฐ์ <name head="เลขาฯ">เลขาฯ ป.ป.ท.</name>แล้ว โดยดีเอสไอยินดีที่จะให้ความร่วมมือและในส่วนของดีเอสไอก็พร้อมที่เข้าไปทำงานร่วมเป็นคณะกรรมการตรวจสอบกองทุน กบข. </p></body>
</news>
