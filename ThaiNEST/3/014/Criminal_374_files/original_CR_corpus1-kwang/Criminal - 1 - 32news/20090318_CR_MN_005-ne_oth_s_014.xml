<teiHeader>
<fileDesc>
<titleStmt>
  <title>รถบรรทุกแก๊สคว่ำ 164 ถังเกลื่อนทางด่วน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 15:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000031031  </bibl>
</sourceDesc>
</fileDesc>
</teiHeader>
<news>
<headline><name head="รถ">รถบรรทุกแก๊ส</name>คว่ำ 164 ถังเกลื่อนทางด่วน!</headline>
<lead>คนเมืองหลวงยังคงต้องระทึกต่อความปลอดภัยในชีวิตและทรัพย์สินต่อไป เมื่อ<name head="รถ">รถบรรทุก</name> 4 ล้อขนาดใหญ่ บรรทุกถังแก๊งทุกขนาดรวม 164 ถัง เกิดยางแตก พลิกคว่ำบนทางด่วน โชคดีไม่ระเบิด และมีแก๊สรั่วเพียง 1 ถัง แต่เจ้าหน้าที่ต้องระดมเก็บถังที่กระจายเกลื่อนถนน และคอยฉีดน้ำเลี้ยงป้องกันไม่ให้เกิดความร้อน</lead>
<neck></neck>
<body><p>วันนี้ (18 มี.ค.) เมื่อเวลา 12.15 น. ร.ต.ต.ถาวร มะเสนา <name head="หัวหน้า">หัวหน้าสายตรวจ สน.ทางด่วน 1</name> ได้รับแจ้งเหตุ<name head="รถ">รถบรรทุกแก๊ส</name>พลิกคว่ำ บริเวณทางลงสะพานพระราม 9 มุ่งหน้าแจ้งวัฒนะ แขวงบางโพงพาง เขตยานาวา จึงรุดไปตรวจสอบพร้อม <name head="เจ้าหน้าที่">เจ้าหน้าที่กู้ภัยทางด่วน</name> และหน่วยบรรเทาสาธารณภัย กทม.</p>
<p>ที่เกิดเหตุเจ้าหน้าที่พบ<name head="รถ">รถบรรทุก</name> 4 ล้อขนาดใหญ่ <name head="ยี่ห้อ">ยี่ห้ออีซูซุ</name> สีขาว หมายเลข<name head="ทะเบียน">ทะเบียน บท-7358 นนทบุรี</name> ซึ่งเป็นของบริษัท รุ่งเรืองพัฒนาแก๊ส จำกัด พลิกตะแคงซ้ายอยู่ในสภาพกระจกหน้าแตกละเอียด ยางหลังด้านซ้ายแตก ทำให้ถัง<name head="แก๊ส">แก๊สหุงต้ม</name>ที่บรรทุกมาหล่นกระจายบนพื้นถนนจำนวนมาก และมีแก๊สรั่วไหลจำนวน 1 ถัง เจ้าหน้าที่จึงรีบปิดวาล์วแก๊ส ก่อนช่วยกันลำเลียงถังแก๊สมาวางไว้ข้างถนนเพื่อเปิดให้การจารจรเคลื่อนตัวไปได้ ก่อนที่เจ้าหน้าที่หน่วยบรรเทาสาธารณภัย จะระดมฉีดน้ำเพื่อไม่ให้ถังเกิดความร้อน</p>
<p> จากการสอบสวน นายสงวน คชาแก้ว อายุ 44 ปี โชเฟอรที่ขับ<name head="รถ">รถบรรทุก</name>คันดังกล่าว ทราบว่า ก่อนเกิดเหตุ ได้ขับ<name head="รถ">รถบรรทุก</name>ถังแก๊ส โดยเป็นถังใหญ่ 4 ถัง ถังขนาดกลาง 52 ถัง และถังเล็ก 108 ถัง ออกมาจากบริษัทที่ย่านบางบอน เพื่อจะนำถังแก๊สไปส่งให้กับลูกค้าย่านคลองตัน กระทั่งขับมาถึงบริเวณทางลงสะพานพระราม 9 ยางหลังด้านซ้ายเกิดแตก ทำให้รถเสียหลักพลิกคว่ำจนถังแก๊สหล่นลงมาดังกล่าว</p>
<p>เบื้องต้นเจ้าหน้าที่ได้นำ<name head="รถ">รถบรรทุก</name>ที่เกิดอุบัติเหตุไปจอดไว้ที่ สน.ทางด่วน 1 เพื่อทำการตรวจสอบ จากนั้นจะแจ้งให้ทางบริษัท รุ่งเรืองพัฒนาแก๊ส จำกัด มาทำการขนถ่ายถังแก๊สออกจากที่เกิดเหตุ เพื่อให้การจารจรเคลื่อนตัวต่อไปได้สะดวก</p></body>
</news>
