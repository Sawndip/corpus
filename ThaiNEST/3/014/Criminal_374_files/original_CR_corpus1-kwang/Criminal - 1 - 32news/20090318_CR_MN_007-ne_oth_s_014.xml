<teiHeader>
<fileDesc>
<titleStmt>
  <title>จำคุก 15 ปีสาวโอเกะขี้หึงแทงสามีดับคาห้องเช่า  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 16:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000031075  </bibl>
</sourceDesc>
</fileDesc>
</teiHeader>
<news>
<headline>จำคุก 15 ปีสาวโอเกะขี้หึงแทงสามีดับคาห้องเช่า</headline>
<lead>ศาลสั่งจำคุก 15 ปี สาวโอเกะหึงผัวหนุ่มวิน <name>จยย.รับจ้าง</name>มีสาวๆ ติดพัน เคลียร์กันไม่ได้ใช้มีดแทงเข้าหัวใจดับคาห้องเช่า แต่จำเลยรับสารภาพ ลดโทษให้กึ่งหนึ่ง เหลือจำคุก 7 ปี 6 เดือน</lead>
<neck></neck>
<body><p>วันนี้ (18 มี.ค.) ที่ห้องพิจารณาคดี 803 ศาลอาญา ถ.รัชดาภิเษก ศาลนัดอ่านคำพิพากษาคดีความผิดต่อชีวิตที่<name head="พนักงาน">พนักงานอัยการฝ่ายคดีอาญา 9</name> เป็นโจทก์ยื่นฟ้อง น.ส.จารุนันท์ หรือ นุ้ย ฉัฐประภา สาว<name>คาราโอเกะ</name>ร้านสองผู้เฒ่า ย่านลาดพร้าว เป็นจำเลยในความผิดฐานฆ่าผู้อื่นโดยเจตนา ฟ้องโจทก์เมื่อวันที่ 25 มิ.ย.2551</p>
<p>คดีนี้สืบเนื่องจาก เมื่อวันที่ 7 มี.ค.2551 เวลากลางคืน จำเลยได้ใช้อาวุธมีดปลายแหลม แทง นายวิรัช โพธิ์จาด อายุ 39 ปี สามี อาชีพขับรถ<name head="รถ">รถ จยย.รับจ้าง</name> วินแยกโรงไม้ ถูกที่บริเวณอกซ้ายเหนือราวนมบริเวณเยื่อหุ้มหัวใจเป็นบาดแผลฉกรรจ์ เป็นเหตุให้ นายวิรัช ถึงแก่ความตาย เนื่องจากหึงหวงที่ผู้ตายมีหญิงอื่นหลายคนมาติดพัน ก่อนมีปากเสียงทะเลาะวิวาทกันภายห้องเช่าชั้นสอง เลขที่ 32/39 ซอยนาคนิวาส 48 แยก 17 แขวงและเขตลาดพร้าว กทม.ต่อมาเจ้าหน้าที่ตำรวจ สน.โชคชัย ติดตามจับกุมจำเลยได้ พร้อมให้การรับสารภาพ</p>
<p>ศาลพิเคราะห์แล้วเห็นว่า จำเลยกระทำผิดตามฟ้องจริง ตาม<name head="ประมวลกฎหมาย">ประมวลกฎหมายอาญา</name> มาตรา 288 พิพากษาจำคุก 15 ปี ตาม<name head="ประมวลกฎหมาย">ประมวลกฎหมายอาญา</name>มาตรา 288 จำเลยให้การรับสารภาพ เป็นประโยชน์ต่อการพิจารณาคดี ลดโทษให้กึ่งหนึ่ง ตาม<name head="ประมวลกฎหมาย">ประมวลกฎหมายอาญา</name>มาตรา 78 คงจำจุกจำเลยไว้ 7 ปี 6 เดือน</p></body>
</news>
