<teiHeader>
<fileDesc>
<titleStmt>
  <title>รองผบช.น.เผยนปช.อาจเคลื่อนหลังอภิปราย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-18 18:56:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=162785  </bibl>
</sourceDesc>
</fileDesc>
</teiHeader>
<news>
<headline>รองผบช.น.เผย<orgName>นปช.</orgName>อาจเคลื่อนหลังอภิปราย</headline>
<lead>รองผู้บัญชาการตำรวจนครบาลระบุ จัดเตรียมกำลังดูแลความสงบเรียบร้อย สำหรับการอภิปรายไม่ไว้วางใจพรุ่งนี้แล้ว พร้อมเผย <orgName><prefix>กลุ่ม</prefix> นปช.</orgName>อาจเริ่มเคลื่อนไหวหลังการอภิปรายฯผ่านพ้น</lead>
<neck></neck>
<body><p>พล.ต.ต.เอกรัตน์ มีปรีชา รองผู้บัญชาการตำรวจนครบาล ยอมรับ อาจมีความเคลื่อนไหวชุมนุมใหญ่ จาก<orgName><prefix>กลุ่มผู้ชุมนุม</prefix>แนวร่วมประชาธิปไตยต่อต้านเผด็จการ<suffix>แห่งชาติ</suffix></orgName> หรือ <orgName>นปช.</orgName> ตั้งแต่วันที่ 22 - 23 มีนาคม ที่จะถึงนี้ ภายหลังจากการอภิปรายไม่ไว้วางใจ<orgName>รัฐบาล</orgName>ของ<orgName>พรรคฝ่ายค้าน</orgName>ในรัฐสภา ซึ่งจะเริ่มต้นขึ้นตั้งแต่วันพรุ่งนี้เป็นต้นไป ขณะที่เจ้าหน้าที่ตำรวจคงจะต้องมีการประเมินสถานการณ์ด้านรักษาความปลอดภัยอีกครั้งอย่างใกล้ชิด ขณะที่เจ้าหน้าที่จะใช้กำลังตำรวจจำนวนประมาณ 300 นาย พร้อมโล่และหมวกดูแลรักษาความปลอดภัยบริเวณภายในและภายนอกอาคารรัฐสภาอย่างเข้มงวด ในการอภิปรายไม่ไว้วางใจ<orgName>รัฐบาล</orgName>ในวันพรุ่งนี้ เบื้องต้นยืนยัน ยังไม่พบความเคลื่อนไหวจาก<orgName><prefix>กลุ่มผู้ชุมนุม</prefix>ชาวเสื้อแดง</orgName>ว่าจะมีการเคลื่อนขบวนมาปิดล้อมหรือประท้วงแต่อย่างใด</p>
<p>อย่างไรก็ตาม เพื่อความไม่ประมาท<orgName><prefix>กองบัญชาการตำรวจ</prefix>นครบาล</orgName>ได้สั่งการให้เตรียมกำลังเสริมอยู่ในที่ตั้งตลอดเวลา หากเกิดเหตุการณ์ไม่คาดฝันก็พร้อมที่จะเรียกกำลังสนับสนุนปฏิบัติการได้ทันทีเช่นกัน</p></body>
</news>
