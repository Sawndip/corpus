<teiHeader>
<fileDesc>
<titleStmt>
  <title>ชี้ยอดเงินโจรกรรมแก๊งออฟซ่า319ล้าน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-19 08:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193858&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ชี้ยอดเงินโจรกรรมแก๊งออฟซ่า319ล้าน</headline>
<lead>ที่ บช.น. เมื่อวันที่ 18 มี.ค. พ.ต.อ. ปกรณ์ กิตติวัฒน์ ผกก.สส.บก.น.4 รายงานสรุปความคืบหน้าการสืบสวนคดีนายหทัย หรือออฟ ไชยวัณณ์ อายุ 38 ปี ฉายาในวงการนักแข่งรถเรียกว่า ออฟซ่าหรือหมูสกปรก อดีตนักแข่งรถชื่อดังร่วมกับพวกตระเวนลักทรัพย์บ้านคนรวยมายัง  พล.ต.ท.วรพงษ์  ชิวปรีชา ผบช.น.ว่า ภายหลังเกิดเหตุลักทรัพย์ในบ้านเลขที่ 39/2 ซอย 9/2 หมู่บ้านธารารมณ์ รามคำแหง ซอย 9 ถนนรามคำแหง แขวง-เขตวังทองหลาง เมื่อวันที่ 11 ธ.ค. 51 เวลา 10.00 น. ที่ผ่านมา</lead>
<neck></neck>
<body><p>พ.ต.อ.ปกรณ์ ชี้แจงว่า เจ้าหน้าที่ฝ่ายสืบสวนได้จับกุมผู้ต้องหาร่วมทำผิดได้ 4 คนคือนายสุภัทร หรือทอม เนินวิเชียร นายหทัย หรือ ออฟ ไชยวัณณ์ นายณัฐ หรือโต้ง ชาหอม นายพี ตะวันธรงค์ ส่วนนายกีรติ หรือเด กุมพล หรือนายพีรพงษ์ นิรันดร์ดี  นั้นยังอยู่ระหว่างการหลบหนีตามหมายจับ<orgName><prefix>ศาล</prefix>อาญา</orgName> ที่ 566-570/ 2552 พร้อมกันนี้ได้แจ้งข้อหาเดียวกันกับ น.ส.วลัยลักษณ์ หรือกวาง ศรีประไพ อายุ 27 ปี (ภรรยานายณัฐ หรือโต้ง) และน.ส.วรัญญาภรณ์ หรือออฟ เตรียม   ธนวัชร์ อายุ 27 ปี (ภรรยานายสุภัทร หรือทอม) ที่ถูกควบคุมตัวก่อนหน้านี้ด้วย</p>
<p>โดยผลสรุปการสอบสวนขยายผลพบว่า ผู้ต้องหาทั้งหมดสารภาพว่า ได้ร่วมกันใช้รถยนต์เป็นพาหนะในการออกตระเวนก่อเหตุลักทรัพย์ตามบ้านเรือน ภายในหมู่บ้าน ในเขต   กท. และปริมณฑลจริง มีผู้เสียหายมาดูของกลางทั้งหมด 112 ราย พบของกลาง 51 ราย มูลค่าทรัพย์สินสูญหายรวม 319.6 ล้านบาท.</p></body>
</news>
