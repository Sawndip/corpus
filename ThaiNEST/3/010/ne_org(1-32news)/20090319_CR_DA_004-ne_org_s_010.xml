<teiHeader>
<fileDesc>
<titleStmt>
  <title>รถทัวร์ซิ่งฝ่าสายฝนพลิกคว่ำตาย4ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-19 08:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193859&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>รถทัวร์ซิ่งฝ่าสายฝนพลิกคว่ำตาย4ศพ</headline>
<lead>เมื่อเวลา 10.00 น. วันที่ 18 มี.ค. พ.ต.ท.สวงค์ พรรณไวย์ สวส.<orgName><prefix>สภ.</prefix>บางปะหัน จ.พระนครศรีอยุธยา</orgName> รับแจ้งอุบัติเหตุรถทัวร์พลิกคว่ำข้างทาง มีผู้บาดเจ็บและเสียชีวิตจำนวนมาก บริเวณถนนสายเอเซีย มุ่งหน้านครสวรรค์ กม.  ที่ 42+700 ต.หันสังข์ อ.บางปะหัน จึงพร้อมด้วย<orgName><prefix>มูลนิธิ</prefix>ป่อเต็กตึ๊ง</orgName> หน่วยกู้ชีพ และแพทย์ รีบไปตรวจสอบที่เกิดเหตุพบรถทัวร์ปรับอากาศสีส้ม สาย กรุงเทพฯ-แม่สอด ทะเบียน 14-1189 กรุงเทพมหานคร พลิกคว่ำตะแคงอยู่ข้างถนน สภาพพังยับ ในที่เกิดเหตุพบผู้โดยสารที่ได้รับบาดเจ็บจำนวน 30 ราย นอนร้องครวญครางขอความช่วยเหลือ เจ้าหน้าที่จึงระดมกำลังช่วยลำเลียงคนเจ็บส่ง รพ. เป็นการด่วน</lead>
<neck></neck>
<body><p>จากการตรวจสอบบริเวณชั้นล่างของรถ พบศพผู้โดยสารติดอยู่ จำนวน 4 ราย เป็นชาย 1 คน หญิง 3 คน อายุประมาณ 20-40 ปี  แต่ไม่พบหลักฐานอะไรในศพ  ส่วนใหญ่สภาพศพจะขาและแขนขาด ซึ่งส่วนใหญ่เป็นชาวพม่า ที่กำลังเดินทางกลับ อ.แม่สอด จ.ตาก สอบสวนนายรังสรรค์ สีทอง อายุ 42 ปี คนขับรถทัวร์ ให้การว่า ตนเองได้ขับรถออกจากสถานีหมอชิต ช่วงเวลา 09.00 น. ตลอดเส้นทางมีฝนตกลงมาอย่างหนัก จึงขับรถไม่เร็ว จนกระทั่งมาถึงที่เกิดเหตุ ซึ่งเป็นช่วงโค้งมีฝนตกหนักทำให้ถนนลื่น ตนจึงไม่สามารถควบคุมพวงมาลัยรถได้ ทำให้รถส่ายไปมาชนเข้ากับเกาะกลางถนน ก่อนรถจะเสียหลักพลิกคว่ำลงข้างทางเป็นเหตุให้มีผู้เสียชีวิตและบาดเจ็บดังกล่าว ซึ่งเจ้าหน้าที่จะได้สอบสวนหาสาเหตุที่แน่ชัดต่อไป</p>
<p>ต่อมา ขณะที่รถกู้ชีพ <orgName><prefix>รพ.</prefix>พระนครศรีอยุธยา</orgName> ทะเบียน กฉ 438 พระนครศรีอยุธยา กำลังจะไปรับผู้บาดเจ็บจากอุบัติเหตุดังกล่าว ก่อนถึงที่เกิดเหตุประมาณ 1 กม. ได้มีรถตู้ไม่ทราบทะเบียนวิ่งตัดหน้าทำให้รถกู้ชีพต้องหักหลบ ก่อนพุ่งชนท้ายรถบรรทุกพ่วง 18 ล้อ ยี่ห้อฮีโน่ ทะเบียน 82-7420 นครสวรรค์ เป็นเหตุให้นายเสน่ห์ รุ่งเรือง อายุ 40 ปี พนักงานขับรถถูกอัด  ก๊อบปี้ติดอยู่ที่พวงมาลัย เจ้าหน้าที่ต้องช่วยกันงัดร่างออกมาในอาการสาหัส และยังมีเจ้าหน้าที่ประจำรถบาดเจ็บอีก 4 รายได้แก่ น.ส.จิตรี แสงพราย อายุ 30 ปี เจ้าหน้าที่เวชกิจ น.ส.สุธาทิพย์ นิลวิเชียร อายุ 33 ปี พยาบาล นายยรรยง ลิ้มสันติธรรม อายุ 30 ปี พนักงานสื่อสาร และนายชาติชาย สุภีแดน อายุ 30 ปี พยาบาล ทั้งหมดถูกนำตัวส่ง รพ.พระนครศรีอยุธยา เพื่อรักษาตัวต่อไป</p>
<p>อีกราย เมื่อเวลา 17.00 น. พ.ต.ท.บุญพา ปาระแม สวส.<orgName><prefix>สภ.</prefix>เมืองนครปฐม</orgName> ไปตรวจสอบอุบัติเหตุรถโดยสารปรับอากาศ ป.2 สาย  กรุงเทพฯ-กาญจนบุรี ทะเบียน 10-1724 กาญจน บุรีเฉี่ยวชนกับรถพ่วง 18 ล้อ ที่บริเวณถนนเพชรเกษมขาออก ที่บริเวณหน้าร้านกุ้งอบภูเขาไฟ อ.เมือง จ.นครปฐม เบื้องต้นทราบว่ามีผู้โดยสารเป็นหญิงเสียชีวิต 3 ศพ และมีผู้ได้รับบาดเจ็บอีก 26 ราย ถูกนำส่ง รพ.เทพากร 4 ราย รพ.ศูนย์นครปฐม 3 รายและรพ.สนามจันทร์ 19 ราย แต่เสียชีวิตในเวลาต่อมา 1 ราย ทราบชื่อ ด.ญ.ฟิล์ม (ไม่ทราบนามสกุล) อายุ 3 ขวบ สอบสวนเบื้องต้นทราบว่า ก่อนเกิดเหตุมีรถพ่วงจอดเสียอยู่ริมถนน ระหว่างนั้นมีรถโดยสารวิ่งมาด้วยความเร็วสูงไปเกี่ยวกับส่วนท้ายของรถพ่วง เบียดกันพลิกคว่ำ จนทำให้มีผู้โดยสารเจ็บและเสียชีวิตจำนวนมาก ส่วนคนขับรถโดยสารหลบหนีไปตามระเบียบ อย่างไรก็ตาม จะได้ติดตามตัวมาสอบสวนหาสาเหตุอย่างละเอียดอีกครั้งและนำตัวดำเนินคดี ต่อไป.</p></body>
</news>
