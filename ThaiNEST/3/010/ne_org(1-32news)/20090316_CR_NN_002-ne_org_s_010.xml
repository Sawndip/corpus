<teiHeader>
<fileDesc>
<titleStmt>
  <title>อัยการฟ้องแก๊งเด็กแว้น เกษตร-นวมินทร์ รอคำพิพากษาช่วงบ่าย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=152937  </bibl>
</sourceDesc>
</fileDesc>
</teiHeader>
<news>
<headline>อัยการฟ้องแก๊งเด็กแว้น เกษตร-นวมินทร์ รอคำพิพากษาช่วงบ่าย</headline>
<lead></lead>
<neck></neck>
<body><p>ที่ศาลแขวงพระนครเหนือ ถ.รัชดาภิเษก  พนักงานอัยการฝ่ายคดีศาลแขวงได้เป็นโจทก์ยื่นฟ้องด้วยวาจากลุ่มวัยรุ่นแก๊งเด็กแว้น 20 คนเป็นชาย 19 คน และหญิง 1 คน ที่กระทำผิดแข่งรถจักรยานยนต์บนถนนเกษตร � นวมินทร์ บริเวณหน้าโรงเรียนวัดคลองลำเจียก จนถึงใต้ทางด่วน ถ.ประดิษฐ์มนูธรรมระยะทาง 200 เมตร เป็นจำเลยฐาน  กระทำผิด พ.ร.บ.ขนส่งทางบก ขับรถด้วยความเร็วสูงโดยไม่คำนึงถึงความปลอดภัยหรือความเดือดร้อนของผู้อื่น ไม่สวมหมวกนิรภัย ขับรถโดยไม่มีใบอนุญาต เมื่อเวลา 00.30 น.คืนวันที่ 15 มี.ค. ก่อนถูกเจ้าหน้าที่ตำรวจฝ่ายสืบสวน และฝ่ายปรายปราม <orgName><prefix>สน.</prefix>โคกคราม</orgName> นำกำลังประมาณ 70 นายตั้งจุดสกัดโดยใช้รถบรรทุก 2 คัน และรถกระบะ 10 คัน จอดปิดกั้นหัวท้าย ป้องกันไม่ให้หลบหนี ก่อนจับกุมวัยรุ่นได้ 47 คนเป็นเยาวชน 27 คน แยกไปดำเนินคดีส่ง<orgName><prefix>สถานแรกรับ</prefix>บ้านเมตตา</orgName>  ทั้งนี้เจ้าหน้าที่ตำรวจ <orgName><prefix>สน.</prefix>โคกคราม</orgName>ได้นำตัวแก๊งเด็กแว้นทั้ง 20 คนขึ้นรถควบคุมผู้ต้องหามาส่งที่ศาล</p>
<p>อย่างไรก็ตามเนื่องจากมีจำเลยมากถึง 20 คน ต้องแยกสำนวนฟ้องด้วยวาจาถึง 20 สำนวน ศาลจึงต้องใช้เวลาปรึกษาหารือกันพอสมควร  ซึ่งช่วงบ่ายศาลจะมีคำพิพากษาต่อไป</p></body>
</news>
