<teiHeader>
<fileDesc>
<titleStmt>
  <title>ฝนถล่มหลายเส้นทางรถชนท้ายกันหลายจุด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-18 21:47:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=162808  </bibl>
</sourceDesc>
</fileDesc>
</teiHeader>
<news>
<headline>ฝนถล่มหลายเส้นทางรถชนท้ายกันหลายจุด</headline>
<lead>ฝนถล่มทั่วกรุงและปริมณฑล การจราจร เส้นทางหลัก หลายสาย เกิดอุบัติเหตุรถชนท้ายกันจำนวนมาก เจ้าหน้าที่แนะใช้รถระมัดระวังถนนลื่น</lead>
<neck></neck>
<body><p>ผู้สื่อข่าวรายงานสภาพการจราจร บริเวณ ถนนพหลโยธิน ช่วงนวนคร ทั้งขาเข้าและขาออก ขณะนี้ เกิดอุบัติเหตุ รถชนท้ายกันเป็นระยะ หลังเกิดฝนตกหนักในบางพื้นที่ และบางพื้นที่ก็มีฝนตกประปราย ส่งผลให้ถนนลื่น วิสัยทัศน์ การมองเห็นไม่ชัดเจนรวมทั้ง ไฟฟ้าริมถนน ดับเป็นบางจุด โดย ตลอดช่วงเย็นที่ผ่านมา เกิดอุบัติเหตุชนท้ายกัน และพลิกควำตกข้างทาง จำนวนมากบางราย มีผู้ได้รับบาดเจ็บ เล็กน้อยจนถึงสาหัส ซึ่งจากการสภาพอากาศที่เกิดฝนตกลงมาหนัก ตลอดทั้งวันนั้นส่งผลให้หลายพื้นทีเกิดอุบัติเหตุ บ่อยครั้ง ซึ่งจากข้อมูลของ<orgName><prefix>สถานีวิทยุ</prefix>เพื่อสังคม</orgName> รับแจ้งเกิดอุบัติเหตุในวันนี้มีจำนวนกว่า 200 รายแล้ว</p>
<p>ขณะที่ทางด้าน ถนนพระราม 2 ที่เชื่อมสู่ภาคใต้ ก็เกิดอุบัติเหตุ รถชนท้ายกันเป็นระยะเช่นกัน ซึ่งเจ้าหน้าที่ตำรวจ ขอเตือนประชาชนที่ใช้รถใช้ถนน ช่วงเวลาที่เกิดฝนตก ควรระมัดระวังเป็นพิเศษ และไม่ควรใช้ความเร็วมาก</p>
<p>ทางด้าน จ.นครพนม ก็เกิด อุบัติเหตุรถกระบะชนประสานงากัน จากการตรวจสอบจุดเกิดเหตุ บริเวณถนนสกลนคร -ธาตุพนม ช่วงบ้านโนนดู่ ต.พุ่มแก อ.นาแก จ.นครพนม พบ รถกระบะ ชนกัน 2 คัน ชนประสานงา สภาพพังยับเยิน ส่งผลให้มีผู้เสียชีวิตคาที่ 2 คน และได้รับบาดเจ็บ 11 คน จากการสอบสวนพบว่า รถกระบะได้บรรทุก เพื่อนบ้านกลับจากฉลองงานแต่ง งานขณะที่วิ่งกลับได้เกิดฝนตก และมีรถกระบะอีกคันวิ่งสวนทางมา เสียหลักพุ่งชนอย่างแรงจนมีผู้เสียชีวิตและบาดเจ็บดังกล่าว</p></body>
</news>
