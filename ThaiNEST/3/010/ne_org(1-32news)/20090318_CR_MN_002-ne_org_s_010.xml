<teiHeader>
<fileDesc>
<titleStmt>
  <title>ตลาดคลองเตยเดือดอีก!! ซัลโว 9 มม.ดับ 2 พ่อค้าตายกลางถนน ผู้ค้าฮือแห่ศพประท้วง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 22:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000031241  </bibl>
</sourceDesc>
</fileDesc>
</teiHeader>
<news>
<headline><orgName><prefix>ตลาด</prefix>คลองเตย</orgName>เดือดอีก!! ซัลโว 9 มม.ดับ 2 พ่อค้าตายกลางถนน ผู้ค้าฮือแห่ศพประท้วง</headline>
<lead><orgName><prefix>ตลาด</prefix>คลองเตย</orgName>ปะทุเดือดอีก คนร้ายกระหน่ำยิง 2 ลูกจ้างโรงน้ำแข็งในตลาดคลองเตยดับคาถนนหน้าแผงขายของ เชื่อฝีมือลูกน้อง <orgName><prefix>บ.</prefix>ลีเกิ้ล</orgName> เหตุสัมปทานตลาดจาก<orgName><prefix>การ</prefix>ท่าเรือ</orgName> พ่อค้าแม่ค้าฮือไม่ยอมให้เก็บศพ สุดท้าย �วิบูลย์� เจรจาสำเร็จ พร้อมนัดแต่งดำแห่ศพร้องนายกฯ ขอความเป็นธรรม พร้อมประนามตำรวจ<orgName><prefix>ท่าเรือ</prefix>บ้อท่า</orgName> เข้าข้าง <orgName>บ.ลีเกิ้ล</orgName> ไม่ยอมให้เข้าพื้นที่ รอง ผบช.น.ต้องสั่ง ปจ.บก.น.5 เข้าดูแลแทน</lead>
<neck></neck>
<body><p>วันนี้ (18 มี.ค.) เมื่อเวลา 19.10 น. พ.ต.ท.ยรรยง สุวรรณสะอาด พนักงานสอบสวน (สบ 3) <orgName><prefix>สน.</prefix>ท่าเรือ</orgName> รับแจ้งมีผู้ถูกยิงเสียชีวิตและบาดเจ็บหลายราย บริเวณตลาดค้าไก่ ภายในตลาดสดคลองเตย จึงรายงานผู้บังคับบัญชาตามลำดับชั้นและรุดไปตรวจสอบพร้อม พล.ต.ต.วิบูลย์ บางท่าไม่ รอง ผบช.น. พล.ต.ต.โชคชัย ดีประเสริฐวิทย์ ผบก.น.5 พ.ต.อ.สมบัติ มิลินทจินดา ผกก.สส.บก.น.5 แพทย์นิติเวช <orgName><prefix>รพ.</prefix>จุฬาฯ</orgName> เจ้าหน้าที่<orgName><prefix>กอง</prefix>พิสูจน์หลักฐาน</orgName> (<orgName>พฐ.</orgName>) เจ้าหน้าที่กู้ภัย<orgName>ร่วมกตัญญู</orgName>ที่เกิดเหตุบริเวณทางเท้าหน้าแผงค้าที่ 21-22 เจ้าหน้าที่พบศพ นายสุขสันต์ สีหาเลิศ อายุ 36 ปี ลูกจ้างโรงน้ำแข็งภายในตลาดสด สภาพศพนอนหงายสวมเสื้อยืดสีเหลือง กางเกงยีนส์ รองเท้าผ้าใบ มีบาดแผลถูกยิงด้วยอาวุธปืนขนาด 9 มม.เข้าไหปลาร้าซ้าย 1 นัด ใกล้กันพบศพนายกนก สุขแก้ว อายุ 32 ปี ลูกจ้างโรงน้ำแข็งเดียวกัน สภาพนอนหงายสวมเสื้อยืดสีดำ กางเกงยีนส์ รองเท้าผ้าใบ ถูกยิงด้วยอาวุธปืนขนาด 9 มม.เข้าที่ลิ้นปี่ 1 นัด นอกจากนี้ ในที่เกิดเหตุยังพบปลอกกระสุนปืนขนาด 9 มม.อีก 3 ปลอก เจ้าหน้าที่จึงเก็บไว้เป็นหลักฐาน</p>
<p>นอกจากนี้ยังทราบว่า มีผู้ได้รับบาดเจ็บถุกนำตัวส่งโรงพยาบาลทราบชื่อ นายสมศักดิ์ ก้านอินทร์ อายุ 35 ปี เพื่อนคนงานในกลุ่มผู้ตายถูกตีศีรษะแตก ถูกนำส่งรักษาตัวที่ รพ.จุฬาฯ และ น.ส.รจรินทร์ หล่มจิต อายุ 27 ปี ประชาชนที่มาซื้อของในตลาดถูกกระสุนลูกหลงเข้าที่แขนขวา เจ้าหน้าที่กู้ภัยส่งรักษาตัวที่ รพ.กล้วยน้ำไท นอกจากนี้ยังทราบว่าเจ้าหน้าที่ตำรวจ <orgName><prefix>สน.</prefix>ท่าเรือ</orgName> ยังควบคุมตัวผุ้ต้องสงสัยจำนวน 7 คนไปสอบปากคำที่ สน.ท่าเรือ และทำการตรวจพาราฟินเทสต์ เพื่อหาเขม่าดินปืน และตรวจสอบว่ามีส่วนเกี่ยวข้องกับการสังหารโหดครั้งนี้หรือไม่</p>
<p>ผู้สื่อข่าวรายงานว่า ขณะเจ้าหน้าที่ตำรวจเข้าตรวจสอบที่เกิดเหตุมีกลุ่มผู้ค้าตลาดคลองเตย เข้ามามุงดูจำนวนมาก โดยต่างช่วยกันตะโกนด่าทอ และไม่ยินยอมให้ตำรวจ <orgName><prefix>สน.</prefix>ท่าเรือ</orgName> เข้าปฏิบัติหน้าที่ เนื่องจากไม่พอใจที่ไม่เข้ามาดูแลรักษาความปลอดภัยให้กลุ่มผู้ค้าหลังมีปัญหากระทบกระทั่งกับพนักงานของ<orgName><prefix>บริษัท</prefix> ลีเกิ้ล โปรเฟรสชันแนล <suffix>จำกัด</suffix></orgName> ผู้ได้รับสัมปทานบริหาร<orgName><prefix>ตลาด</prefix>คลองเตย</orgName>รายใหม่ โดยยินยอมให้เพียงเจ้าหน้าที่ตำรวจ บก.น.5 แพทย์ และเจ้าหน้าที่ <orgName>พฐ.</orgName>เข้าตรวจสอบที่เกิดเหตุ และยืนยันไม่ยอมให้ทำการเคลื่อนย้ายศพผู้ตายจนกว่าจะจับกุมคนร้ายได้เนื่องจากผู้ค้าส่วนใหญ่เชื่อว่ามือปืนที่ก่อเหตุน่าจะเป็นพนักงานของ <orgName><prefix>บริษัท</prefix>ลีเกิ้ลฯ</orgName> คู่กรณีที่ตั้งอยู่ห่างจากที่เกิดเหตุเพียง 100 เมตร ก่อนจะยินยอมให้ย้ายศพไปทำการชันสูตรโดยละเอียดที่ รพ.จุฬาฯ หลัง พล.ต.ต.วิบูลย์ บางท่าไม้รอง ผบช.น.เป็นตัวกลางข้าเจรจา</p>
<p>นอกจากนี้ กลุ่มผู้ค้ายังขอตรวจสอบผู้สื่อข่าวที่เข้ามาสอบถามข้อมูลเนื่องจากเกรงจะมีพนักงานจาก<orgName><prefix>บริษัท</prefix>ลีเกิ้ลฯ</orgName> คู่กรณีแฝงตัวเข้ามาก่อเหตุซ้ำ อีกทั้งกล่าวหาว่าแม้จะมีการมาทำข่าว แต่ก็ไม่มีการนำเสนอข่าวเนื่องจากถูกอิทธิพลของ<orgName><prefix>บริษัท</prefix>ลีเกิ้ลฯ</orgName> กดดัน และมีการนัดรวมพลจะสวมชุดดำแห่ศพประท้วงขอความเป็นธรรมต่อนายอภิสิทธิ์ เวชชาชีวะ นายกรัฐมนตรี ที่ทำเนียบรัฐบาลในวันที่ 19 มี.ค.ด้วย</p>
<p>จากการสอบถามกลุ่มผู้ค้าประมวลเหตุการณ์ได้ว่า ก่อนเกิดขณะที่กลุ่มผู้ตายกำลังนั่งดื่มสุรากันอยู่ภายในซอยห่างจากจุดเกิดเหตุประมาณ 20 เมตรปรากฏว่ามีกลุ่มชายฉกรรจ์ซึ่งคาดว่าเป็นพนักงานของ<orgName><prefix>บริษัท</prefix> ลีเกิ้ล</orgName> เดินเข้ามาก่อนจะเกิดมีปากเสียงกัน หลังจากนั้นเห็นผู้ตายทั้งสองพยายามวิ่งหนีแต่ถูกกลุ่มชายฉกรรจ์ตามออกมาจ่อยิงจนเสียชีวิต นอกจากนี้กระสุนลูกหลงยังพลาดไปโดนคนที่เข้ามาเดินซื้อของในตลาดได้รับบาดเจ็บด้วย ส่วนนายสมศักดิ์ ก็ถูกกลุ่มชายฉกรรจ์เดียวกันตีเข้าที่ศีรษะจนได้รับบาดเจ็บด้วย</p>
<p>พล.ต.ต.วิบูลย์ กล่าวว่า ในเบื้องต้นพบว่ามีกล้องโทรทัศน์วงจรปิดบริเวณจุดเกิดเหตุพอดี ซึ่งจะได้ทำการตรวจสอบว่าบันทึกภาพเหตุการณ์ไว้ได้หรือไม่ โดยเบื้องต้นตนได้สั่งการให้ พ.ต.อ.สมบัติ ผกก.สส.น.5 ตรวจสอบพยานแวดล้อมในที่เกิดเหตุ เพื่อสืบสวนติดตามตัวคนร้ายที่ก่อเหตุมาดำเนินคดีโดยเร็วที่สุด นอกจากนี้ยังสั่งการให้ ชุดปราบจลาจลของ บก.น.5 เข้าตรึงกำลังบริเวณที่เกิดเหตุ เนื่องจากเกรงว่าจะมีการก่อเหตุซ้ำ หรือการกระทบกระทั่งกันของกลุ่มผู้ค้ากับพนักงานของ<orgName><prefix>บริษัท</prefix>ลีเกิ้ลฯ</orgName>อีก</p>
<p>ด้าน พล.ต.ต.โชคชัย กล่าวว่า เบื้องต้นการทำงานของเจ้าหน้าที่เป็นไปด้วยความลำบากเนื่องจากกลุ่มพ่อค้า แม่ค้า ไม่ยอมที่จะให้ข้อมูลที่เป็นประโยชน์กับเจ้าหน้าที่ตำรวจ เพราะเกรงว่าจะไม่รับความปลอดภัย อีกทั้งไม่พอใจการทำงานของเจ้าหน้าที่ตำรวจ <orgName><prefix>สน.</prefix>ท่าเรือ</orgName> เพราะกลุ่มพ่อค้าแม้ค้าอ้างว่าแม้จะมีการแจ้งความ แต่กลับไม่ได้รับความร่วมมือจากเจ้าหน้าที่ตำรวจ แต่กลับมีการเข้าข้าง <orgName><prefix>บ.</prefix>ลีเกิ้ล</orgName> ซึ่งส่วนนี้เจ้าหน้าที่ตำรวจยืนยันว่าดำเนินการให้ความเป็นธรรมกับทุกฝ่ายอย่างเต็มที่</p>
<p>ผู้สื่อข่าวรายงานว่า <orgName><prefix>ตลาด</prefix>คลองเตย</orgName>เป็นพื้นที่ของ<orgName><prefix>การ</prefix>ท่าเรือ<suffix>แห่งประเทศไทย</suffix></orgName> มีบริษัทที่ได้สัมปทาน ให้เข้าจัดสรรพื้นที่ จนพื้นที่ดังกล่าวหมดสัญญา และมี<orgName><prefix>บริษัท</prefix> ลีเกิ้ล โปรเฟรสชันแนล <suffix>จำกัด</suffix></orgName> ได้เข้ามาถือสัญญาใหม่ แต่ถูกกลุ่มพ่อค้าแม่ค้าเดิม ประท้วงเนื่องจากเห็นว่าการประมูลไม่โปร่งใส และตาม พ.ร.บ.ร่วมทุน พ.ศ.2535 หากมูลค่าโครงการที่มีการลงทุนเกิน 1,000 ล้านบาทจะต้องนำเรื่องเข้าพิจารณาใน<orgName>คณะรัฐมนตรี</orgName> (<orgName>ครม.</orgName>) แต่<orgName><prefix>การ</prefix>ท่าเรือฯ</orgName> กลับไม่มีการดำเนินการใดๆ และยังมีการขับไล่กลุ่มพ่อค้าแม่ค้ารายเดิม</p>
<p>ต่อมามีชายฉกรรจ์กว่า 200 คน ถือหนังสือรับมอบอำนาจบริษัทที่ได้รับสัมปทานเข้ามาข่มขู่และขับไล่พ่อค้าแม่ค้าในตลาดคลองเตย เข้ายึดพื้นที่แสดงพฤติกรรมคุกคามและทำร้ายร่างกายแม่ค้าในตลาด จนต้องมีการแจ้งความไว้ที่ สน.ท่าเรือ แต่กลุ่มพ่อค้าแม่ค้าก็ยังไม่ยอมย้ายออก และมีการร้องเรียนหน่วยงานต่างๆ จนกระทั่งมีเหตุการณ์ลุกลามถึงขั้นมีการปาระเบิดใส่กลุ่มพ่อค้าแม่ค้าที่ตั้งเต็นท์ประท้วงจนมีผู้ได้รับบาดเจ็บ และยังมีการฟ้องร้องเป็นคดีอยู่ในชั้นศาล กระทั่งมาเกิดเหตุยิงกันอีกครั้งดังกล่าว</p></body>
</news>
