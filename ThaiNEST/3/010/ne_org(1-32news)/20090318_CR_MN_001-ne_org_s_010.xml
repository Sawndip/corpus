<teiHeader>
<fileDesc>
<titleStmt>
  <title>จำคุก15ปีสาวโอเกะแทงผัววินดับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-18 17:03:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=162759  </bibl>
</sourceDesc>
</fileDesc>
</teiHeader>
<news>
<headline>รวบแม่ค้าพวงมาลัยมือเชือดสาวใหญ่ดับคาห้อง!</headline>
<lead>จับทันควันแม่ค้าขายพวงมาลัย ฆ่าโหดสาวใหญ่มีดเชือดคอ ตีกะโหลกยุบดับคาห้องพัก หลัง ตร.สอบพบผู้ต้องหามีพิรุธและพบศพเป็นคนแรก เค้นจนยอมรับสารภาพว่าเป็นคนลงมือ อ้าง มีปากเสียงกับผู้ตายเรื่องให้ช่วยขายพวงมาลัยให้แต่เจ้าตัวปฏิเสธ ผู้ตายไม่ยอมเอามีดจะแทง ก่อนแย่งมีดได้กระหน่ำแทงและใช้เก้าอี้ตีจนเสียชีวิต</lead>
<neck></neck>
<body><p>วันนี้ (18 มี.ค.) เมื่อเวลา 15.30 น.ที่ สน.บางกอกน้อย พ.ต.อ.สุธีร์ เนรกัณฐี รอง ผบก.น.7 พ.ต.อ.เฉลิมชัย ปากพิทักษ์พันธ์ ผกก.<orgName><prefix>สน.</prefix>บางกอกน้อย</orgName> พ.ต.ต.ดิเรก วรมุสิก สว.สส.<orgName><prefix>สน.</prefix>บางกอกน้อย</orgName> พร้อมเจ้าหน้าที่ฝ่ายสืบสวน ร่วมกันแถลงข่าวจับกุม น.ส.ระทิพย์ บุคคโล อายุ 39 ปี อยู่บ้านเลขที่ 63/1 หมู่ 4 ต.เมืองเพีย อ.บ้านไผ่ จ.ขอนแก่น แม่ค้าขายพวงมาลัยหน้าปากซอยอิสรภาพ 44 ผู้ต้องหาตามหมายจับ<orgName><prefix>ศาลจังหวัด</prefix>ตลิ่งชัน</orgName>เลขที่ จ.417/2552 ลงวันที่ 18 มี.ค.52 ในข้อหาฆ่าผู้อื่นโดยเจตนา ลักทรัพย์หรือรับของโจร พร้อมของกลางมีดปลายแหลม 1 เล่ม เก้าอี้ไม้ 1 ตัว สร้อยข้อมือทองคำหนัก 1 บาท ตั๋วจำนำ 1 ใบ กางเกงยีนส์ 1 ตัว</p>
<p> พ.ต.ต.ดิเรก เปิดเผยว่า การจับกุมครั้งนี้สืบเนื่องจากเมื่อเวลา 09.30 น.ของวันที่ 16 มี.ค.ที่ผ่านมา น.ส.วิริยา สุรโสทร อายุ 58 ปี ถูกคนร้ายใช้มีดเชือดคอ แทงหน้าและท้อง รวมทั้งใช้เก้าอี้ตีกะโหลกยุบจนเสียชีวิตอยู่ในบ้านพักเลขที่ 81/20 ซอยอิสรภาพ 39 (วัดดงมูลเหล็ก) แขวงบ้านช่างหล่อ เขตบางกอกน้อย โดยสร้อยข้อมือหนัก 1 บาทของผู้ตาย ถูกคนร้ายชิงไปด้วย โดยหลังเกิดเหตุเจ้าหน้าที่ได้สอบปากคำพยานบุคคล และตรวจสอบพยานแวดล้อมต่างๆ รวมพยานหลักฐานจนเชื่อว่า น.ส.ระทิพย์ ผู้พบศพคนแรก น่าจะเป็นคนร้ายที่ก่อเหตุครั้งนี้ จึงเชิญตัวมาสอบปากคำ จนกระทั่งเจ้าตัวยอมรับสารภาพว่า เป็นคนลงมือฆ่า น.ส.วิริยา เอง</p>
<p>โดย น.ส.ระทิพย์ ให้การรับสารภาพว่า ตนเองรู้จักและสนิทกับผู้ตายมานานแล้ว เพราะนอกจากผู้ตายจะมีบ้านแบ่งให้เช่าแล้ว ยังปล่อยเงินกู้ด้วย โดนก่อนหน้านี้ ตนเคยกู้เงินจากผู้ตายมา 600,000 บาท และคิดดอกเบี้ยร้อยละ 20 ต้องจ่ายเงินผ่อนให้ทุกวันๆ ละ 200 บาท ซึ่งก็ไม่มีปัญหาอะไร เพราะจ่ายเงินตรงมาตลอด</p>
<p> น.ส.ระทิพย์ กล่าวอีกว่า กระทั่งวันเกิดเหตุ ผู้ตายได้เรียกตนให้ไปหาที่บ้าน เพื่อให้ตนออกไปช่วยขายพวงมาลัยให้ โดยตนเองบอกว่าจะต้องออกไปรับลูกก่อน แต่ผู้ตายไม่ยอมเลยเกิดทะเลาะกันอย่างรุนแรง และผู้ตายคว้ามีดจะเข้ามาแทงตน ตนเลยพยายามแย่งมีดมาจนได้ แล้วกระหน่ำแทงผู้ตายไปหลายครั้ง ก่อนจะคว้าเก้าอี้กระหน่ำตีผู้ตายจนแน่นิ่งไป แล้วขโมยเอาสร้อยข้อมือไปจำนำที่โรงรับจำนำเอี๊ยะง้วน ตรงข้ามตลาดพรานนก ได้เงินมา 10,000 บาท จนกระทั่งถูกตำรวจตามตัวมาสอบปากคำดังกล่าว</p></body>
</news>
