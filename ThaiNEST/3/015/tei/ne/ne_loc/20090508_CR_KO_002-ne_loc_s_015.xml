<teiHeader>
<fileDesc>
<titleStmt>
  <title>ปดส.บุกจับนายหน้าหลอกแรงงานลงเรือประมง บังคับไม่ให้ขึ้นฝั่งนานนับปี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-08 13:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051551  </bibl>
</sourceDesc>
</fileDesc>
</teiHeader>
<news>
<headline>อาสาใจเด็ดยิงสู้คนร้ายโจรดับ1จับได้1</headline>
<lead>ตำรวจอาสาไล่ล่าแก๊งโจรกรรมจักรยานยนต์ ขี่จักรยานยนต์ปาดหน้าให้ล้มปิดทางหนี ถูกคนร้ายชักปืนยิงเข้าใส่กระสุนพุ่งเจาะแขน ตำรวจอาสาชักปืนยิงสวน ถูกคนร้ายดับ 1 จับได้ 1</lead>
<neck></neck>
<body><p>(8พ.ค.) ร.ต.ท.ชำนาญ ก่อเกิด ร้อยเวรสภ.<placeName><component>แหลมฉบัง</component> <component><prefix>อ.</prefix>ศรีราชา</component></placeName> รับแจ้งจากเจ้าหน้าที่ตำรวจสายตรวจจักรยานยนต์ว่า มีคนร้าย 2 คน กำลังจะลงมือก่อเหตุลักจักรยานยนต์ ที่จอดอยู่ข้าง<placeName><prefix>ห้างสรรพสินค้า</prefix>ฮาร์เบอร์มอร์<suffix>แหลมฉบัง</suffix></placeName> และยามรักษาความปลอดภัยของห้าง ได้พบเห็นเข้าจึงร้องตะโกนถามและเรียกยามรักษาความปลอดภัยให้ช่วยกันจับกุมตัว</p>
<p>ขณะที่สองคนร้ายเห็นท่าไม่ดี จึงได้รีบวิ่งไปขึ้นจักรยานยนต์ ที่คนร้ายอีกคนสตาร์ทเครื่องยนต์อยู่ โดยคนร้ายใช้จักรบานยนต์ฮอนด้า รุ่นคลิ๊ก สีขาว ไม่ติดแผ่นป้ายทะเบียน ขี่หลบหนีไปทาง<placeName><prefix>ถนน</prefix>สายเทคโนโลยีแหลมฉบัง</placeName>อย่างรวดเร็ว</p>
<p>เจ้าหน้าที่ตำรวจสายตรวจที่ผ่านมาพบเห็น จึงรีบวิทยุแจ้งให้เจ้าหน้าที่ศูนย์วิทยุ สภ.<placeName>แหลมฉบัง</placeName>กระจ่ายข่าวให้ตำรวจได้สกัดจับตัวคนร้ายพร้อมขี่จักรยานยนต์สายตรวจติดตามไป เป็นจังหวะที่ นายไสว ดอกนางแย้ม ตำรวจอาสา สภ.<placeName><component>แหลมฉบัง</component> <component><prefix>จ.</prefix>ชลบุรี</component></placeName> อายุ 34 ปี อยู่<placeName><component><prefix>บ้านเลขที่</prefix> 160/8</component> <component><prefix>หมู่</prefix> 7</component> <component><prefix>ต.</prefix>ทุ่งศุขลา</component> <component><prefix>อ.</prefix>ศรีราชา</component> <component><prefix>จ.</prefix>ชลบุรี</component></placeName> ได้รับแจ้งทางวิทยุสื่อสาร</p>
<p>จึงได้ออกมาช่วยเจ้าหน้าที่ตำรวจสกัดจับคนร้ายที่ก่อเหตุ ซึ่งสองคนร้ายได้ขี่รถหลบหนีผ่านมาที่จุดนายไสว ยืนอยู่พอดี นายไสว จึงได้ขี่จักรยานยนต์ยี่ห้อฮอนด้าแอร์เบลดสีดำ สภาพใหม่ ไล่ติดตามรถคนร้าย ไปจนถึงบริเวณ<placeName><component><prefix>ถนน</prefix><infix>สาย</infix>หนองคล้าใหม่</component> <component><prefix>หมู่</prefix>10</component> <component><prefix>ต.</prefix>บึง</component> <component><prefix>อ.</prefix>ศรีราชา</component></placeName></p>
<p>จากนั้น นายไสว จึงได้ขี่จักรยานยนต์ปาดหน้าจักรยานยนต์คนร้ายจนล้มลง คนร้ายที่ซ้อนท้ายรถมาล้มลงไปกับพื้นและชักปืนขนาด 9 มม.ที่พกติดตัว ออกมากระหน่ำยิงเข้าใส่นายไสว หลายนัดด้วยกัน แต่กระสุนถูกเพียงนัดเดียว ที่บริเวณไหล่ซ้ายทะลุจำนวน 1 นัด</p>
<p>นายไสว ได้กัดฟันชักอาวุธปืน 9 มม. ที่พกติดตัวมาด้วยออกมากระหน่ำยิงเข้าใส่กลุ่มคนร้ายเช่นกัน กระสุนถูกหนึ่งในสองคนร้ายที่นั่งซ้อนท้ายที่ใช้อาวุธปืนยิงใส่นายไสว กระสุนเข้าที่บริเวณชายโครงซ้าย 1 นัด แขนขวา 1 นัด</p>
<p>นายไสวตำรวจอาสา และตำรวจสายตรวจสภ.<placeName>แหลมฉบัง</placeName> ที่ไล่ติดตามคนร้ายพร้อมชาวบ้านที่เห็นเหตุการณ์ จึงเข้าช่วยและจับตัวสองคนร้ายเอาไว้ได้ ทราบชื่อนายวินัย สังข์ประไพ อายุ 31 ปีเป็นคนขี่จักรยานยนต์ อยู่<placeName><component><prefix>บ้านเลขที่</prefix> 129/45</component> <component><prefix>หมู่</prefix> 3</component> <component><prefix>ต.</prefix>บึง</component> <component><prefix>อ.</prefix>ศรีราชา</component> <component><prefix>จ.</prefix>ชลบุรี</component></placeName> และ นายสวรรค์ ไม่ทราบนามสกุล อายุ 30 ปี คนซ้อนท้าย ถูกยิงที่ชายโครง และแขนขวาอาการสาหัส ส่วนนายไสวตำรวจอาสา สภ.<placeName>แหลมฉบัง</placeName> ถูกยิงเข้าที่บริเวณไหล่ซ้าย ได้รับบาดเจ็บ เจ้าหน้าที่หน่วยกู้ภัยสว่างประทีปศรีราชา ได้ช่วยกันลำเลียงทั้ง 2 คน ส่ง<placeName><prefix>โรงพยาบาล</prefix>แหลมฉบังอินเตอร์</placeName></p>
<p>แต่นายสวรรค์ทนพิษบาดแผลไม่ไหว แม้ว่าทางแพทย์และพยาบาลจะช่วยยื้อชีวิตไว้แล้วก็ตามเนื่องจากกระสุนถูกจุดสำคัญ และเสียเลือดมากได้เสียชีวิตในเวลาต่อมา </p>
<p>จากการสอบสวนนายวินัยหนึ่งในคนร้ายที่เป็นคนขี่จักรยานยนต์ฮอนด้าคลิก และให้เพื่อนลงมือก่อเหตุ และรอดตายจากเหตุการณ์ในครั้งนี้ สารภาพว่า หลังจากพวกตนทั้งสองคนตกงานและมาเจอกันโดยบังเอิญ โดยได้ไปสมัครงานที่ไหนก็มีแต่จะคัดคนออกไม่รับคนใหม่เข้าเนื่องจากภาวสะเศรษฐกิจที่ย่ำแย่ จึงทำให้นายวินัยและนายสวรรค์หันมาร่วมตั้งแก๊งออกโจรกรรมรถจักรยานยนต์ โดยใช้เหล็กกุญแจหกเหลี่ยมที่ทำเป็นรูปกุญแจไขกุญแจรถจักรยานยนต์ของเหยื่อ ก่อนจะเอาไปขายในตลาดมืดได้ค่าเหนื่อยคันละ 5,000-10,000 บาท</p>
<p>ทั้งนี้เห็นว่าได้เงินดีและเป็นงานสบาย จึงได้ร่วมกันลงมือก่อเหตุโจรกรรมรถจักรยานยนต์ ในพื้นที่ <placeName><prefix>สภ.</prefix>หนองขาม</placeName> <placeName><prefix>สภ.</prefix>แหลมฉบัง</placeName> และ <placeName><prefix>สภ.</prefix>ศรีราชา</placeName> รวมแล้วกว่า 50 คัน นำไปขายเอาเงินเที่ยวเตร่ตามสถานบันเทิง เมื่อเงินหมดก็จะก่อเหตุเรื่อยไป </p>
<p>จนกระทั่งล่าสุดโชคไม่ดียามรักษาความปลอดภัยมาพบเห็นเสียก่อน จึงพยายามหลบหนี แต่ถูกเจ้าหน้าที่ตำรวจสภ.<placeName>แหลมฉบัง</placeName> และตำรวจอาสาไล่ติดตามมาอีก โดยตำรวจอาสาขี่รถปาดหน้ารถจักรยานยนต์ที่ตนเองขี่มาจนล้มลงทำให้เพื่อนที่นั่งซ้อนท้ายมาจึงได้ชักอาวุธปืนยิงเพื่อเปิดทางหลบหนีการจับกุม แต่กลับมาถูกตำรวจอาสาชักอาวุธปืนยิงสวนกลับ ถูกนายสวรรค์จนได้รับบาดเจ็บสาหัสและเสียชีวิตในเวลาต่อมา ส่วนตนเองก็ถูกจับกุมได้ในที่สุด</p>
<p>เจ้าหน้าที่ตำรวจชุดสืบสวน สภ.<placeName>แหลมฉบัง</placeName> จึงสอบสวนเพื่อขยายผลและดำเนินคดีตามกฎหมายต่อไป ส่วนนายไสว ตำรวจอาสา สภ.<placeName>แหลมฉบัง</placeName> ที่ใจกล้าบ้าบิ่น และถูกคนร้ายยิงได้รับบาดเจ็บอาการปลอดภัยไม่น่าเป็นห่วงแต่อย่างใด</p>
<p>ส่วนใที่เกิดเหตุ เจ้าหน้าที่พบปลอกกระสุนปืนขนาด 9 มม.ตกอกระจัดกระจายอยู่จำนวน 9 ปลอก และ รถจักรยานยนต์ล้มทับกันที่เกิดเหตุอีก2 คัน ชาวบ้านที่ประสบเหตุให้การว่า เห็นไล่ยิงกันมาตามถนนนึกว่าถ่ายหนัง</p></body>
</news>
