<teiHeader>
<fileDesc>
<titleStmt>
  <title>ไกด์หนุ่มติดเฮโรอีนงอม ยาไอซ์ยัดก้น!! ตบตาตำรวจ ขายนักเที่ยวย่านรัชดา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 00:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051686  </bibl>
</sourceDesc>
</fileDesc>
</teiHeader>
<news>
<headline>เผา<placeName>พระพุทธบาท</placeName> ชุมชนเกือบร้อยปีราบเป็นหน้ากลอง</headline>
<lead>เพลิงพิโรธเผาชุมชนร้านค้าเก่าแก่กว่า 80 ปี กลาง<placeName><prefix>เมือง</prefix>พระพุทธบาท</placeName>นานกว่า 2 ชั่วโมงวอดวาย 30 ห้อง เสียหายหลายล้าน เผยมีคนเห็นประกายไฟเกิดขึ้นในร้านค้าห้องหนึ่ง แล้วโหมลุกลามอย่างรวดเร็ว เนื่องจากสภาพร้านค้าและบ้านพักทั้งหมดเป็นเรือนไม้เก่า ๆ จึงกลายเป็นเชื้อเพลิงอย่างดี คาดสาเหตุมาจากไฟฟ้าลัดวงจร</lead>
<neck></neck>
<body><p>เมื่อเวลา 11.30 น. วันที่ 8 พ.ค. พ.ต.ท.สมเกียรติ เพ็ญศิริสมบูรณ์ สารวัตรเวร สภ.<placeName><component>พระพุทธบาท</component> <component><prefix>จ.</prefix>สระบุรี</component></placeName> ได้รับแจ้งเหตุเพลิง ไหม้ชุมชนร้านค้าที่สร้างด้วยไม้ 2 ชั้นปลูกติดกันหลายสิบห้อง อายุเก่าแก่กว่า 80 ปี ตั้งอยู่ตรงข้ามหน้า<placeName><component><prefix>สถานีดับเพลิง</prefix>พุทธบูชา</component> <component><prefix>เขต</prefix>เทศบาล</component> <component><prefix>เมือง</prefix>พระพุทธบาท</component></placeName> จึงรีบไปตรวจสอบพร้อมด้วยนางนฤมล ปาลวัฒน์ รอง ผวจ.<placeName>สระบุรี</placeName> พล.ต.ต. อุฬาร อเนกบุณญ์ ผบก.ภ.<placeName><prefix>จว.</prefix>สระบุรี</placeName> พ.ต.อ.เชิดชัย ศรศิลป์ ผกก. และรถดับเพลิง 20 คัน </p>
<p>ในที่เกิดเหตุพบเพลิงกำลังโหมลุกไหม้ร้านค้าและบ้านพักเรือนไม้ 2 ชั้นอย่างรุนแรง ท่ามกลางชาวบ้านต่างช่วยกันขนข้าวของมีค่า ออกมาวางกองไว้ริมถนนอย่างสับสนอลหม่าน เจ้าหน้าที่จึงระดมฉีดน้ำสกัดเพลิงนานกว่า 2 ชั่วโมง จึงสามารถควบคุมเพลิงให้อยู่ในวงจำกัด จากการตรวจสอบพบเพลิงได้เผาทำลายบ้านเรือนร้านค้าพังเสียหายไปกว่า 30 ห้อง นอกจากนี้ยังมีผู้ได้รับบาดเจ็บ 3 ราย คือ นายพรชัย วงษ์สังข์ อายุ 36 ปี บาดเจ็บขณะขึ้นไปช่วยดับเพลิง แล้วพลัดตกลงมาจากหลังคาบ้านจนขาขวาหัก ด.ญ.วราภรณ์ วงศ์ทอง อายุ 13 ปี บาดเจ็บถูก ถังแก๊สกระแทกเท้าขณะช่วยขนสิ่งของ และนางจงจิตต์ สุกทอง อายุ 59 ปี เป็นลมล้มพับไป ขณะขนของหนีไฟ เจ้าหน้าที่จึงนำตัวส่ง <placeName><prefix>รพ.</prefix>พระพุทธบาท</placeName>   </p>
<p>สอบสวนเบื้องต้นทราบว่า ก่อนเกิดเหตุมีคนเห็นประกายไฟเกิดขึ้นที่ร้านค้าห้องหนึ่ง แล้วโหมลุกไหม้ขึ้นมาอย่างรวดเร็ว เนื่องจากสภาพร้านค้าและบ้านพักทั้งหมดเป็นเรือนไม้   เก่า ๆ จึงกลายเป็นเชื้อเพลิงอย่างดี คาดสาเหตุเพลิงไหม้ครั้งนี้มาจากไฟฟ้าลัดวงจร คิดเป็นมูลค่าความเสียหายหลายล้านบาท หลังเกิดเหตุแล้วนางนฤมล และนายขจรศักดิ์ นันทปัญญา นายกเทศมนตรีเทศบาลเมือง<placeName>พระพุทธบาท</placeName> ได้ นำถุงยังชีพทั้งข้าวสาร อาหารแห้ง มามอบให้ผู้ประสบภัย พร้อมทั้งนำเต็นท์มากางสำหรับพักผ่อน รวมทั้งหาอาหารมาบริการเพื่อบรรเทาความเดือดร้อนไปก่อน.</p></body>
</news>
