<teiHeader>
<fileDesc>
<titleStmt>
  <title>ตร.ท่าฉลอมช่วย 4 หนุ่มถูกหลอก ขายแรงประมง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160032  </bibl>
</sourceDesc>
</fileDesc>
</teiHeader>
<news>
<headline>จับแล้วผัวโหดฆ่า3ศพคา<placeName><prefix>ถนน</prefix>ข้าวสาร</placeName></headline>
<lead>ศาลอนุมัติหมายจับผัวโหดยิงเมีย ลูก เพื่อนฝ่ายหญิงดับคา<placeName><prefix>ถนน</prefix>ข้าวสาร</placeName> อีกทั้งนักท่องเที่ยวชาว<placeName>สวีเดน</placeName>ถูกลูกหลงสาหัส ขณะที่ตำรวจ<placeName>ชนะสงคราม</placeName>กระจายกำลังตามจับแต่ไร้ร่องรอย เผยก่อนเหตุตามง้อคืนดีลูกผลักอกเกิดบันดาลโทสะชักปืนออกมาจ่อยิงใส่ทีละคนจนเสียชีวิต</lead>
<neck></neck>
<body><p>จากกรณีนายสุรพันธ์ กฤตสัมพันธ์ ได้ไปตามง้อขอคืนดีนางยุพดี ลาภานันท์ ภรรยาที่กำลังขายเสื้อผ้าบน<placeName><prefix>ถนน</prefix>ข้าวสาร</placeName> แต่กลับถูกปฏิเสธ เลยทำให้เจ้าตัวเกิดความโมโหชักปืนยิงใส่นางยุพดี กับนายพลกฤษณ์ กฤตสัมพันธ์ อายุ 19 ปี ผู้เป็นลูกชาย และนายอาคม สุโรจน์วงศ์ อายุ 33 ปี เพื่อนของนางยุพดี จนเสียชีวิต นอกจากนี้ยังมี น.ส.คาร์ริน มาทิดา วีวา อายุ 21 ปี นักท่องเที่ยวชาว<placeName>สวีเดน</placeName> ถูกกระสุนลูกหลงจนได้รับบาดเจ็บไปอีกราย เหตุเกิดบริเวณถนนข้าวสาร เมื่อคืนวันที่ 4 พฤษภาคม ที่ผ่านมา</p>
<p>ความคืบหน้าล่าสุดเมื่อเวลา 10.30 น.วันที่ 5 พ.ค. ร.ต.ท.กิตติศักดิ์ จันทร์ทอง พนักงานสอบสวน (สบ 1) สน.<placeName>ชนะสงคราม</placeName> เจ้าของคดี นำหลักฐานเดินทางไป<placeName><prefix>ศาล</prefix>อาญา<suffix>รัชดา</suffix></placeName> เพื่อขออนุมัติหมายจับนายสุรพันธ์ กฤตสัมพันธ์ อายุ 37 ปี อยู่<placeName><component><prefix>บ้านเลขที่</prefix> 409</component> <component><prefix>หมู่</prefix> 9</component> <component><prefix>แขวง</prefix>บางปะกอก</component> <component><prefix>เขต</prefix>ราษฎร์บูรณะ</component></placeName> ก่อนที่ศาลจะอนุมัติหมายจับเลขที่ 1233/52 ลงวันที่ 5 พ.ค.  ในข้อหา ฆ่าผู้อื่นโดยไตร่ตรองไว้ก่อน ,พยายามฆ่าผู้อื่นโดยไตร่ตรองไว้ก่อน ,พกพาอาวุธืนไปในเมือง หมู่บ้าน หรือชุมชน โดยไม่มีเหตุอันควร ,ยิงปืนโดยใช่เหตุในเมือง หมู่บ้าน หรือชุมชน และมีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาต</p>
<p>ด้าน พ.ต.ต.สมยศ อุดมรักษาทรัพย์ สว.สส.สน.<placeName>ชนะสงคราม</placeName> กล่าวว่า หลังเกิดเหตุผู้บังคับบัญชาได้สั่งการให้ฝ่ายสืบสวนกระจายกำลังกันออกติดตามตัวผู้ต้องหาตามบ้านพักของญาติที่คาดว่าจะหลบหนีไปซ่อนตัวอยู่แต่ก็ยังไม่พบตัวแต่อย่างใด แต่คาดว่าเจ้าตัวน่าจะยังอยู่ใน<placeName>กทม.</placeName>ไม่ได้หลบหนีออกไปนอกพื้นที่ ซึ่งคดีนี้เชื่อว่าน่าจะติดตามจับกุมตัวได้ไม่ยาก เพราะไม่ใช่ผู้มีอิทธิพลหรือมือปืนอาชีพแต่อย่างใด</p>
<p>ผู้สื่อข่าวรายงานว่า เมื่อช่วงกลางเดือน เม.ย.ที่ผ่านมา นางยุพดีได้มาขอลงบันทึกประจำวันไว้ที่ สน.<placeName>ชนะสงคราม</placeName> ว่าจะขอหย่าขาดจากกันและไม่ให้นายสุรพันธ์ เข้ามายุ่งเกี่ยวกับครอบครัวของตัวเองอีก เนื่องจากมีบ้านพักอยู่ใกล้กัน แต่นายสุรพันธ์ ยังตามมางอนง้อที่โรงพักจนนางยุพดีใจอ่อน ก่อนที่จะเดินทางกับออกไปพร้อมกัน อย่างไรก็ตามทั้งคู่ได้แยกกันอยู่มาเป็นเวลา 2 ปี แล้ว เนื่องจากฝ่ายหญิงทนพฤติกรรมของฝ่ายชายที่ชอบใช้ความรุนแรงไม่ไหว</p>
<p>อีกทั้งงานการไม่ค่อยทำ ก็เลยขอหย่าแต่ฝ่ายชายก็ยังพยายามตามง้ออยู่ตลอดเวลา จนกระทั่งวันเกิดเหตุเมื่อคืนนี้ มีพยานเห็นว่า นายสุรพันธ์ ได้มาตามง้อนางยุพดี อีกครั้ง แต่นางยุพดี กำลังติดขายของให้ลูกค้าอยู่ ทำให้นายพลกฤษณ์ ผู้เป็นลูกเข้าไปห้ามปราม แล้วเผลอไปผลักอกนายสัมพันธ์ผู้เป็นพ่อ เลยทำให้นายสัมพันธ์เกิดบันดาลโทสะชักปืนออกมากระหน่ำยิงจนมีผู้เสียชีวิตและบาดเจ็บดังกล่าว</p>
<p>จับแล้วผัวโหดฆ่า3ศพคา<placeName><prefix>ถนน</prefix>ข้าวสาร</placeName></p>
<p>ล่าสุดตำรวจสามารถจับกุมนายสุรพันธ์ ได้แล้วโดยเวลา 23.00น.ทางพล.ต.ท.วรพงษ์ ชิวปรีชา ผบช.น.จะแถลงข่าวจับผู้ต้องหาดังกล่าว</p></body>
</news>
