<teiHeader>
<fileDesc>
<titleStmt>
  <title>ตามอายัดตัวธอส.โกงเงินรวบอดีตเมีย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 09:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200444&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ตามอายัดตัวธอส.โกงเงินรวบอดีตเมีย</headline>
<lead>"หนุ่ม ธอส."ยักยอกเงินแบงก์ซวย 2 เด้ง กองปราบฯตามอายัดตัวถึงเรือนจำ หลังต้นสังกัดแจ้งความเพิ่มฐานฟอกเงิน แถมรวบอดีตเมียข้อหาเดียวกัน เพราะแคะเจอหลักฐานฝ่ายชายเอาเงินไปซื้อคอนโดฯ หรูย่าน<placeName>รัชดา</placeName> และจ่ายค่าเลี้ยงดูลูกให้อีก 5 ล้านบาท ประสาน ปปง.ตามบี้แกะรอยเส้นทางการเงินล่าสมบัติคืนอีก 300 ล้านบาท ด้านผู้บริหารแบงก์ตบเท้าแจง “กมธ.” ยันไม่กระทบ เงินฝากประชาชน</lead>
<neck></neck>
<body><p>ที่<placeName><prefix>กองบังคับการ</prefix>ปราบปราม (บก.ป.)</placeName> เมื่อเวลา 10.30 น. วันที่ 27 พ.ค. พ.ต.อ.พรศักดิ์ สุรสิทธิ์ ผกก.1 บก.ป. พ.ต.ต.อดิเรก จินตรานันท์ สว.กก.1 บก.ป. นำหมายจับศาลอาญา ที่ 1450/2552 ลงวันที่ 25 พ.ค. 2552 ในความผิดฐานร่วมกันฟอกเงิน เข้าอายัดตัวนายสมเกียรติ ปัญญาวรคุณเดช อายุ 33 ปี อดีตพนักงานธนาคารอาคารสงเคราะห์ (ธอส.) <placeName><prefix>สาขา</prefix>เซ็นต์หลุยส์ 3</placeName> ผู้ต้องหายักยอกเงินออกจากบัญชีดอกเบี้ยธนาคาร กว่า 400 ล้านบาท จาก<placeName><prefix>เรือนจำ</prefix>พิเศษกรุงเทพมหานคร (คลองเปรม)</placeName> พ.ต.อ. พรศักดิ์ เปิดเผยว่า หลังจับกุมตัวนายสมเกียรติในข้อหาลักทรัพย์นายจ้างไปแล้ว ต่อมาสอบสวนพบว่าการกระทำความผิดเข้าข่ายทุจริตต่อหน้าที่ เพราะ ธอส.เป็นของรัฐ นายสมเกียรติ ซึ่งเป็นลูกจ้างจึงถือเป็นเจ้าหน้าที่รัฐ จึงต้องส่งสำนวนคดีให้ ป.ป.ช. พิจารณาภายใน 30 วันตามขั้นตอน และได้ส่งเรื่องให้ ป.ป.ช.เมื่อวันที่ 26 พ.ค. จากนั้นต้องทำหนังสือยื่นต่อศาลเพื่อขอหมายปล่อยตัวทันทีตามกระบวนการกฎหมาย </p>
<p>ผกก.1 บก.ป.กล่าวว่า ต่อมาเมื่อประมาณ 2 สัปดาห์ก่อน ทาง ธอส. เข้าแจ้งความเพิ่มเติมในความผิดข้อหากระทำความผิดตาม พ.ร.บ.ฟอกเงิน พนักงานสอบสวนจึงรวบรวมพยานหลักฐานขออนุมัติศาลอาญา ออกหมายจับนายสมเกียรติในความผิดฐานร่วมกันฟอกเงิน ซึ่งศาลได้อนุมัติ ตำรวจจึงตามไปอายัดตัวทันทีที่ศาลมีคำสั่งปล่อยตัวจากเรือนจำ นำตัวมาดำเนินคดี นอกจากนี้ ยังขออนุมัติศาลออกหมายจับนางพุทธชาติ วงศ์จันทะ อายุ 26 ปี อดีตภรรยาของนายสมเกียรติ ในข้อหาร่วมกันฟอกเงิน หลังมีหลักฐานระบุว่านายสมเกียรติโอนเงินที่ได้จากการยักยอกจำนวนหนึ่งให้กับนางพุทธชาติ ซึ่งศาลได้อนุมัติหมายจับที่ 1451/ 2552 ลงวันที่ 25 พ.ค. 2552 จึงนำกำลังไปจับกุมตัวนางพุทธชาติได้ที่<placeName><component><prefix>บ้านเลขที่</prefix> 105</component> <component><prefix>หมู่</prefix> 5</component> <component><prefix>ต.</prefix>โคกกว้าง</component> <component><prefix>อ.</prefix>บุ่งคล้า</component> <component><prefix>จ.</prefix>หนองคาย</component></placeName> เมื่อคืนวันที่ 26 พ.ค.ที่ผ่านมา</p>
<p>พ.ต.อ.พรศักดิ์ เปิดเผยต่อว่า การดำเนินคดีฐานฟอกเงินนั้น จะประสานไปยังสำนักงานป้องกันและปราบปรามการฟอกเงิน (ปปง.) เพื่อเข้าร่วมสอบปากคำผู้ต้องหา โดย ปปง.จะตรวจสอบและดำเนินการทางแพ่งกับผู้ต้องหา รวมถึงติดตามอายัดทรัพย์สินที่ถูกแปร สภาพมาจากเงินที่ถูกยักยอก ซึ่งจากข้อมูลของทาง ธอส.พบว่านายสมเกียรติมีการยักยอกเงินไปทั้งสิ้น 499 ล้านบาท แต่สามารถติดตามเงินสดและทรัพย์สินได้แค่ประมาณ 200 ล้านบาท ยังมีทรัพย์สินอีกกว่า 300 ล้านบาทที่ยังไม่ทราบเส้นทางการยักย้ายถ่ายโอน หากพบว่ามีการโอนเงินไปให้กับบุคคลใดโดยไม่มีมูลเหตุอันสมควรอีก ก็จะพิจารณาดำเนินคดีกับผู้รับโอนเงินทั้งหมดในความผิดฐานร่วมกันฟอกเงินด้วย</p>
<p>ขณะที่ นายสมเกียรติปฏิเสธที่จะตอบคำถามผู้สื่อข่าว อ้างว่ายังไม่ทราบรายละเอียดจากพนักงานสอบสวน ส่วนนางพุทธชาติ เปิดเผยว่า คบหากับนายสมเกียรติเมื่อ 2 ปีก่อน ตั้งแต่ยังไม่ค่อยมีอะไร แต่ระยะหลัง นายสมเกียรติได้ซื้อคอนโดมิเนียมหรูย่าน<placeName>รัชดา</placeName> มูลค่าราว 2 ล้านบาท ให้ ต่อมาตนตั้งท้องกับนาย สมเกียรติ และหลังคลอดลูกได้ประมาณ 2 เดือน ก็เลิกรากัน โดยนายสมเกียรติให้เงินมา 5 ล้านบาท ไว้เป็นค่าเลี้ยงดูลูก ตนไม่ทราบมาก่อนว่าทรัพย์สินที่ได้จะเป็นเงินที่ได้มาจากการกระทำความผิด ผู้สื่อข่าวรายงานว่า ขณะนี้ทั้งนายสมเกียรติและนางพุทธชาติอยู่ระหว่างถูกควบคุมตัวไว้เพื่อการสอบสวน</p>
<p>ที่รัฐสภา นายอรรถวิชช์ สุวรรณภักดี ส.ส.<placeName>กทม.</placeName> พรรคประชาธิปัตย์ ในฐานะโฆษกคณะกรรมาธิการ การเงิน การคลัง การธนาคาร และสถาบันการเงิน แถลงว่าที่ประชุมได้พิจารณากรณีพนักงานธนาคารอาคารสงเคราะห์ยักยอกเงิน โดยเชิญนายขรรค์ ประจวบเหมาะ กรรมการผู้จัดการธนาคารอาคารสงเคราะห์, รองปลัดกระ ทรวงการคลัง, ผู้แทนธนาคารแห่งประเทศไทย และผู้แทนสถาบันการเงินเฉพาะกิจต่าง ๆ ของรัฐ เข้าชี้แจง โดยพบว่าเงินที่หายไปไม่กระทบต่อดอกเบี้ยเงินฝากและเงินต้นของประชาชน แต่เป็นความเสียหายต่อธนาคารโดยตรง นอกจากนี้ คณะกรรมาธิการได้แนะนำให้กระทรวง การคลัง และธนาคารแห่งประเทศไทย ระมัดระวังการปฏิบัติการ และตรวจสอบระบบคอม พิวเตอร์แบบใหม่ที่เกี่ยวข้องกับระบบ Core Banking พร้อมกับปรับปรุงเครื่องมือและความรู้ของบุคลากรต่อระบบตรวจสอบ เพื่อสร้างความเชื่อมั่นต่อผู้ฝากเงินด้วย.
 </p></body>
</news>
