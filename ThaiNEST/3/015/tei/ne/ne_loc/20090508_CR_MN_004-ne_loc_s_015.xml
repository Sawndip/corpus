<teiHeader>
<fileDesc>
<titleStmt>
  <title>ปดส.บุกจับนายหน้าหลอกแรงงานลงเรือประมง บังคับไม่ให้ขึ้นฝั่งนานนับปี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-08 13:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051551  </bibl>
</sourceDesc>
</fileDesc>
</teiHeader>
<news>
<headline>ปดส.บุกจับนายหน้าหลอกแรงงานลงเรือประมง บังคับไม่ให้ขึ้นฝั่งนานนับปี</headline>
<lead>ตำรวจ ปดส.จับกุมนายหน้าค้าแรงงานเถื่อน ตระเวนหลอกเหยื่อย่าน<placeName>หัวลำโพง</placeName> <placeName><prefix>ขนส่ง</prefix>หมอชิต</placeName> <placeName>สายใต้ใหม่</placeName> ไปลงเรือประมงเป็นจับกัง โดยไม่ให้ค่าตอบแทนและบังคับไม่ให้ขึ้นฝั่งนานนับปี        </lead>
<neck></neck>
<body><p> วันนี้ (8 พ.ค.) เมื่อเวลา 10.30 น.ที่ บก.ปดส. พ.ต.อ.สุวิชญ์พล อิ่มใจรัชต์ รองผบก.ปดส.พร้อมด้วย พ.ต.อ.ทินกร มั่งคั่ง ผกก.3 บก.ปดส.เปิดเผยผลการจับกุมตัว น.ส.สุมาลี หรือแตน พุ่มทอง อายุ 53 ปี อยู่<placeName><component><prefix>บ้านเลขที่</prefix> 926/58</component> <component><prefix>ซอย</prefix>สี่มิตร</component> <component><prefix>ถ.</prefix>เศรษฐกิจ</component> <component><prefix>ต.</prefix>มหาชัย</component> <component><prefix>อ.</prefix>เมือง</component> <component><prefix>จ.</prefix>สมุทรสาคร</component></placeName> ตามหมายจับศาลอาญาที่ 1176/2552 ลงวันที่ 30 เม.ย. 2552 ในความผิดฐานค้ามนุษย์ โดยจับกุมได้เมื่อช่วงเย็นวันที่ 7 พ.ค.ที่ผ่านมา ภายหลังจากที่ก่อนหน้านี้ทางบก.ปดส.ได้ทำการจับกุมผู้ต้องหาที่ตระเวนหลอกลวงแรงงานจากย่าน<placeName><prefix>สถานีรถไฟ</prefix>หัวลำโพง</placeName> <placeName><prefix>สถานีขนส่ง</prefix>หมอชิต</placeName> <placeName>สนามหลวง</placeName> และ<placeName><prefix>สถานีขนส่ง</prefix>สายใต้ใหม่</placeName> ให้ไปทำงานบนเรือประมงทะเลน้ำลึก โดยไม่ได้รับผลตอบแทนและถูกทำร้ายทุบตีให้ทำงานหนักและบังคับไม่ให้ขึ้นฝั่งนานหลายเดือนหรือนานนับปี</p>
<p>ก่อนสอบปากคำผู้ต้องหาเพื่อขยายผลการจับกุมแก๊งดังกล่าว จนทราบว่านางสุมาลีมีพฤติการณ์ร่วมกับผู้ต้องหาที่ถูกจับกุมก่อนหน้า ใช้บ้านอีกหลังหนึ่งของ น.ส.สุมาลี (<placeName><prefix>บ้านเลขที่</prefix>926/84</placeName>) ใน <placeName><component><prefix>ต.</prefix>มหาชัย</component> <component><prefix>อ.</prefix>เมือง</component> <component><prefix>จ.</prefix>สมุทรสาคร</component></placeName>เป็นสถานที่กักขังเหยื่อชั่วคราว ก่อนจะส่งตัวขึ้นเรือประมงหากเหยื่อรายใดขัดขืนก็จะถูกทำร้ายร่างกาย ทั้งนี้ น.ส.สุมาลีจะให้ค่าตอบแทนแก่นายหน้าที่สามารถล่อหลวงเหยื่อมาส่ง รายละ 2,000 บาทต่อคน ก่อนจะนำเหยื่อไปขายต่อให้กับผู้ประกอบการหรือเจ้าของเรือประมงที่ท่าเรือใน <placeName><prefix>จ.</prefix>สมุทรสาคร</placeName> ราคา 4,000 บาทต่อคน เบื้องต้นจึงควบคุมตัว น.ส.สุมาลี ส่งพนักงานสอบสวน บก.ปดส.ดำเนินคดีตามกฎหมายต่อไป</p></body>
</news>
