<teiHeader>
<fileDesc>
<titleStmt>
  <title>ธอส.เผยยังมีคนเอี่ยวคดียักยอกเงิน499ล.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 19:01:37  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173565  </bibl>
</sourceDesc>
</fileDesc>
</teiHeader>
<news>
<headline>บก.น.1กวาดล้างอาชญากรรมรวบผู้ต้องหาเพียบ</headline>
<lead>ตำรวจนครบาล 1 ระดมกำลังกวาดล้างอาชญากรรม พร้อมรวบผู้ต้องหาหลายคดี</lead>
<neck></neck>
<body><p>พล.ต.ท.วรพงษ์ ชิวปรีชา ผู้บัญชาการตำรวจนครบาล แถลงผลงานตำรวจกองบังคับการตำรวจนครบาล 1 ระดมกำลังกวาดล้างอาชญากรรมในพื้นที่เมื่อคืนที่ผ่านมา โดยจับกุมผู้ต้องหารวม 44 คน ในคดีจำหน่ายครอบครองยาเสพติด ปลอมธนบัตร อาวุธปืน พยายามฆ่า ลักทรัพย์ วางเพลิง ชิงทรัพย์ และต่างด้าวหลบหนีเข้าเมือง โดย 1 ในนั้นมีคดีสำคัญ อาทิ ปลอมแปลงธนบัตร ผลงานของสน.<placeName>ห้วยขวาง</placeName> ที่จับกุม น.ส.โสภิดา ชัยเทพ อายุ 24 ปี จาก <placeName><prefix>จ.</prefix>นครศรีธรรมราช</placeName> พร้อมของกลางธนบัตรปลอมใบละ 50 บาท จำนวน 35 ใบ สอบสวนผู้ต้องหารับสารภาพว่าปลอมธนบัตรดังกล่าวด้วยวิธีการถ่ายเอกสารและนำไปใช้จ่าย โดยให้เป็นค่าโดยสารรถจักรยานยนต์รับจ้างซึ่งจะอาศัยช่วงเวลากลางคืน นอกจากนี้ ยังมีคดีชิงทรัพย์ใน<placeName>พื้นที่ สน.ชนะสงคราม</placeName> โดยสามารถจับกุม นายจาตุจิตร พ่วงยี่หวา สาวประเภทสอง ผู้ต้องหาตบทรัพย์ได้บริเวณท้องสนามหลวงสอบสวนผู้ต้องหารับสารภาพว่าจะไปยืนขายบริการทางเพศที่ท้อง<placeName>สนามหลวง</placeName> และเมื่อได้ลูกค้าไปหลับนอนก็จะใช้ช่วงเวลาลูกค้าหลับขโมยโทรศัพท์มือถือและของมีค่าต่าง ๆ บางครั้งก็ใช้วิธีมอมยาก่อนฉกทรัพย์ ทั้งนี้ ยังมีสาวประเภทสองบางกลุ่มเดินเข้าไปทำร้ายร่างกายเหยื่อและชิงทรัพย์ต่อหน้าต่อตา ด้าน ผู้บัญชาการตำรวจนครบาล ยังกล่าวว่า ทางตำรวจนครบาลจะกวาดล้างจับกุมต่อไป โดยจะมีการประสานการทำงานกันทุกหน่วยไม่ว่าจะเป็นตำรวจปฏิบัติการพิเศษ ชุดปราบปรามพิเศษเคลื่อนที่เร็ว ชุดปราบปรามยาเสพติด และสายตรวจแต่ละ สน.</p></body>
</news>
