<teiHeader>
<fileDesc>
<titleStmt>
  <title>ผู้ค้าปะทะเดือดชุดจับสินค้าละเมิดลิขสิทธิ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/12001/%e0%b8%9c%e0%b8%b9%e0%b9%89%e0%b8%84%e0%b9%89%e0%b8%b2%e0%b8%9b%e0%b8%b0%e0%b8%97%e0%b8%b0%e0%b9%80%e0%b8%94%e0%b8%b7%e0%b8%ad%e0%b8%94%e0%b8%8a%e0%b8%b8%e0%b8%94%e0%b8%88%e0%b8%b1%e0%b8%9a%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2%e0%b8%a5%e0%b8%b0%e0%b9%80%e0%b8%a1%e0%b8%b4%e0%b8%94%e0%b8%a5%e0%b8%b4%e0%b8%82%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ยึดปืนสงครามแก๊งโจรปล้นร้านทอง</headline>
<lead>เปิดปากยอมรับซื้อมาจากทหารเร่งตามล่าอีก2</lead>
<neck>ตะลึง! ปืนสงครามนานาชนิดและกระสุนเกือบหมื่นนัด คล้ายคลังแสงย่อม ๆ ยึดได้จาก3โจรปล้นร้านทองที่<placeName>พัทยา</placeName> หัวหน้าแก๊งเป็นพ่อค้าข้าวหลาม<placeName>หนองมน</placeName> รับสารภาพลงทุนครึ่งล้านซื้ออาวุธมาจากทหาร “ร. 21 รอ.” ส่วนสาเหตุบุกปล้นมาจากความคึกคะนอง อยากทดลองใช้อาวุธที่สะสมไว้ บวกกับลูกบ้าเพราะดูหนังมากไป โดยเฉพาะหัวหน้าแก๊งมีอาชีพขายข้าวหลามใน<placeName><prefix>ตลาด</prefix>หนองมน</placeName> ไม่ได้เดือดร้อนเรื่องเงิน เมื่อไปชวนเพื่อนก็เออออด้วย เพราะเห็นว่าทำแล้วได้เงินใช้ และมีเงินผ่อนรถ ส่วนอีก 2 คนที่ยังหลบหนีคาดได้ตัวเร็ว ๆ นี้ ทางด้าน “<placeName>ระนอง</placeName>” เจ้าหน้าที่เรียกประชุมเจ้าของร้านทอง วางมาตรการป้องกันโจรอย่างเข้มงวด ความคืบหน้าคดีกลุ่มคนร้ายใช้อาวุธ สงครามนานาชนิด บุกปล้น<placeName><component><prefix>ร้านทอง</prefix>เยาวราช</component> ย่าน<component><prefix>หาด</prefix>จอมเทียน</component> <component><prefix>หมู่</prefix> 12</component> <component><prefix>ต.</prefix>หนองปรือ</component> <component><prefix>อ.</prefix>บางละมุง</component> <component><prefix>จ.</prefix>ชลบุรี</component></placeName> ได้ทองรูปพรรณไปจำนวนมากนั้น </neck>
<body><p>เมื่อเวลา 09.00 น. วันที่ 6 พ.ค. พล.ต.ท.สุวัฒน์ จันทร์อิทธิกุล ผู้ช่วยผบ.ตร. รักษาการแทนผบช.ภ.2 พล.ต.ต.โกศล พัวเวส พล.ต.ต.   นิวัฒน์ รัตนาธรรมวัฒน์ พล.ต.ต.ปราโมช ปทุมวงศ์ รอง ผบช.ภ.2 รักษาการ ผบก.ภ.<placeName><prefix>จว.</prefix>ชลบุรี</placeName> พ.ต.อ.กิตติพงษ์ เงามุข รอง ผบก.หน.ศสส.ภ.2 และพ.ต.อ.ธีรพล จินดาหลวง รอง ผบก.ภ.<placeName><prefix>จว.</prefix> ชลบุรี</placeName> รักษาการแทน ผกก.สภ.<placeName>พัทยา</placeName> ได้ควบคุมตัวนายเกษม หรือไก่ กลิ่นดี อายุ 32 ปี นาย   กมล แสงเพิ่ม อายุ 36 ปี และนายสุรชาติ ยอดทอง อายุ 24 ปี ผู้ต้องหาในคดีปล้น<placeName><prefix>ร้านทอง</prefix>เยาวราช<suffix>พัทยา</suffix></placeName> มาแถลงข่าวต่อสื่อมวลชน ที่ห้องประชุมสำนักงานตำรวจภูธรภาค 2 <placeName><component><prefix>อ.</prefix>เมือง</component> <component>ชลบุรี</component></placeName></p>
<p>การแถลงข่าวครั้งนี้ เจ้าหน้าที่ตำรวจได้นำของกลางที่ยึดได้จำนวนมากมาโชว์กับสื่อมวลชนด้วย ประกอบด้วย อาวุธปืนเอ็ม 16 จำนวน 2 กระบอก (ติดกล้องเล็ง 1 กระบอก) อาวุธปืนอาก้า 2 กระบอก อาวุธปืนคาร์บิน 1 กระบอก อาวุธปืนเอ็ม 3 (ปกม.96) 1 กระบอก อาวุธปืนลูกโม่ .38 จำนวน 1 กระบอก เครื่องยิงลูกระเบิดแบบ เอ็ม 79 จำนวน 1 กระบอก ระเบิดขว้าง 2 ลูก ระเบิดควัน 1 ลูก กระสุนปืนเอ็ม 16 กว่า 6,000 นัด กระสุนปืนอาก้า 512 นัด กระสุนเอ็ม 79 จำนวน 22 นัด กระสุนปืน .38 จำนวน 18 นัด กระสุนปืนคาร์บิน 233 นัด กระสุนปืนกลเอ็ม 60 จำนวน 400 นัด และปลอกกระสุนปืนชนิดต่าง ๆ จำนวนมาก  </p>
<p>รวมทั้งลังใส่กระสุนปืน 2 ลัง ซอง กระสุนปืนเอ็ม 16 ขนาด 20 นัด 7 ซอง ซอง กระสุนปืนเอ็ม 3 จำนวน 1 ซอง ซองกระสุนปืนคาร์บิน 2 ซอง ซองกระสุนปืนอาก้า 2 ซอง ถุงมือผ้าลายเทาขาว 1 คู่ โม่งคลุมหน้า 4 ผืน อุปกรณ์ล้างปืน 1 ชุด รถปิกอัพโตโยต้า วีโก้ สีบรอนซ์ทอง ทะเบียน นข 1090 <placeName>นครนายก</placeName> รถเก๋งโตโยต้า วีออส ทะเบียน กน 4889 <placeName>ชลบุรี</placeName> และสร้อยคอทองคำ 32 เส้น</p>
<p>ต่อมาเวลา 10.30 น. พล.ต.ต.ปราโมช พร้อมด้วยกำลังตำรวจคอมมานโด สภ.<placeName>พัทยา</placeName> ได้ควบคุมตัวนายกมล และนายสุรชาติ ไปทำแผนประกอบคำรับสารภาพในร้านทองที่เกิดเหตุ ท่ามกลางความสนใจของชาวบ้านทั้งคนไทยและต่างชาติ ต่างพากันมายืนมุงดูการทำแผนเป็นจำนวนมาก จากนั้นได้คุมตัวผู้ต้องหาไปชี้จุดใช้เครื่องยิงลูกระเบิดเอ็ม 79 ยิงถล่มใส่รถตำรวจจนมีผู้ได้รับบาดเจ็บในซอยชัยพฤกษ์ 2 แล้วเดินทางไปบ้านของนายเกษม <placeName><component><prefix>เลขที่</prefix> 153</component> <component><prefix>หมู่</prefix> 5</component> <component><prefix>ต.</prefix>เขาไม้แก้ว</component> <component><prefix>อ.</prefix>บางละมุง</component></placeName> ซึ่งใช้เป็นสถานที่ในการวางแผนปล้น และชี้จุดที่จอดรถทิ้งไว้ก่อนที่จะพากันไปแบ่งทองแล้วแยกย้ายกันหลบหนี โดยใช้เวลาทำแผนประมาณ 2 ชั่วโมง จึงแล้วเสร็จ</p>
<p>พล.ต.ต.ปราโมช เปิดเผยว่า จากการสอบปากคำนายกมล ให้การรับสารภาพว่า เป็นคนลงมือใช้อาวุธสงครามยิงเข้าไปในร้านทอง และทำหน้าที่คุมเชิงในระหว่างที่นายศร กับนายดำ สองคนร้ายที่อยู่ระหว่างหลบหนี ทุบกระจกกวาดทองใส่กระเป๋า ส่วนนายสุรชาติทำหน้าที่ขับรถเก๋งพาหลบหนี นอกจากนี้ยังสารภาพอีกว่าเป็นคนใช้เครื่องยิงลูกระเบิดเอ็ม 79 ยิงใส่รถตำรวจ เพื่อเปิดทางหลบ หนี จากนั้นจึงนำทองคำทั้งหมดที่ปล้นมาได้ประมาณ 180 บาท ไปแบ่งกัน 4 ส่วน ได้คนละประมาณ 40 บาทเท่านั้น ไม่ได้ทองคำไปถึง 300 บาท ตามที่เป็นข่าว ส่วนอาวุธปืนสงครามจำนวนมากนั้น ติดต่อซื้อมาจากเพื่อนคนหนึ่งซึ่งเป็นทหารอยู่ใน<placeName><component><prefix>กรม</prefix>ทหารราบที่ 21 รักษาพระองค์ (ร.21 รอ.)</component> <component><prefix>ค่าย</prefix>นวมินทราชินี</component> <component><prefix>อ.</prefix>เมือง</component><component>ชลบุรี</component></placeName> ในราคา 5 แสนบาท</p>
<p>“ส่วนนายเกษม ให้การภาคเสธว่า ไม่ได้เป็นคนลงมือก่อเหตุ แต่ยอมรับว่าได้ใช้บ้านของตัวเองเป็นสถานที่วางแผนการทั้งหมด และเป็นคนจัดหาอาวุธปืนบางส่วนให้กลุ่มคนร้าย สรุปแล้วคดีนี้มีผู้ต้องหาทั้งหมด 5 คน ยังเหลืออีก 2 คนที่อยู่ระหว่างการหลบหนี เบื้องต้นทราบชื่อแล้วคือนายศร เป็นคน<placeName><prefix>จ.</prefix>ระยอง</placeName> มีอาชีพขับรถแท็กซี่ป้ายดำที่<placeName><prefix>เมือง</prefix>พัทยา</placeName> กับนายดำ ไม่ทราบนามสกุล ซึ่งทางตำรวจกำลังรวบรวมพยานหลักฐานเพื่อขออำนาจศาลออกหมายจับมาดำเนินคดีตามกฎหมาย คาดว่าน่าจะได้ตัวเร็ว ๆ นี้อย่างแน่นอน” พล.ต.ต.ปราโมช กล่าว  </p>
<p>ทางด้าน พ.ต.ท.สุขทัศน์ พุ่มพันธ์ม่วง รอง ผกก.กลุ่มงานสืบสวนฯ ภ.<placeName><prefix>จว.</prefix>ชลบุรี</placeName> เปิดเผยว่า จากการสอบปากคำผู้ต้องหากลุ่มนี้ถึงสาเหตุบุกเข้าปล้นร้านทองดังกล่าว มาจากความฮึกเหิม อยากทดลองใช้อาวุธปืนที่สะสมไว้ บวกกับลูกบ้าและชอบลองของ เพราะอาจดูภาพยนตร์มากไป โดยเฉพาะนายกมลซึ่งเป็นหัวหน้าแก๊ง มีอาชีพขายข้าวหลามอยู่ใน<placeName><prefix>ตลาด</prefix>หนองมน</placeName> จึงไม่ได้เดือดร้อนเรื่องเงิน เมื่อไปชวนเพื่อน ๆ ก็เออออด้วย เพราะเห็นว่าทำแล้วได้เงินใช้ และมีเงินผ่อนรถ    </p>
<p>ส่วนที่ <placeName><prefix>จ.</prefix>ระนอง</placeName> นายธรรมา รัตนะพิสัย เจ้าของ<placeName><component><prefix>ร้านทอง</prefix>ไทยเจริญ</component> <component><prefix>เลขที่</prefix> 79</component> <component><prefix>ถนน</prefix>เรืองราษฎร์</component> <component><prefix>อ.</prefix>เมือง</component><component>ระนอง</component></placeName> กล่าวว่า ผู้ประกอบร้านทองใน<placeName>ระนอง</placeName> ส่วนใหญ่เป็นญาติพี่น้องกัน มีการพูดคุยกันตลอด และช่วยนั่งมองหน้าร้านให้กันหากใครไม่อยู่ร้าน นอกจากนี้เจ้าหน้าที่ตำรวจก็มาตรวจตราอย่างสม่ำเสมอ คิดว่าน่าจะปลอดภัย อีกทั้งทุกร้านมีการติดกล้องวงจรปิด บางส่วนก็มีการฝึกใช้อาวุธ จึงน่าจะป้องกันได้ดีในระดับหนึ่ง</p>
<p>ขณะที่ พ.ต.อ.ภิญโญ หวลกสินธุ์ ผกก. สภ.<placeName><prefix>เมือง</prefix>ระนอง</placeName> เปิดเผยว่า เพื่อเป็นการป้องกันเหตุปล้นร้านทอง จึงได้เชิญเจ้าของร้านทองมาประชุมเพื่อวางมาตรการในการป้องกันเหตุร้าย โดยขอความร่วมมือให้ติดตั้งกล้องวงจรปิด พร้อมทั้งติดตั้งกริ่งเตือนภัย หากเป็นไปได้อยากให้มีการติดตั้งเหล็กดัดที่เคาน์เตอร์หรือตู้โชว์ทอง ระหว่างผู้ขายกับผู้ซื้อ นอกจากนี้ยังได้ขอความร่วมมือให้ร้านทองเปิดและปิดร้านพร้อมกันทุกวัน คือ เปิดเวลา 08.00 น. และปิดเวลา 17.00 น. ส่วนวันหยุดก็ให้หยุดพร้อมกัน ซึ่งได้รับความร่วมมืออย่างดีจากเจ้าของร้านทอง.</p></body>
</news>
