<teiHeader>
<fileDesc>
<titleStmt>
  <title>ไกด์หนุ่มติดเฮโรอีนงอม ยาไอซ์ยัดก้น!! ตบตาตำรวจ ขายนักเที่ยวย่านรัชดา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 00:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051686  </bibl>
</sourceDesc>
</fileDesc>
</teiHeader>
<news>
<headline>เข้าห้องนํ้าในห้างดังปลดทุกข์โจรย่องฉกกางเกง!</headline>
<lead>วางไว้ด้านหลัง-หายไม่รู้ตัวเชิดเงิน-มือถือ-กุญแจรถ"เหยื่อ"ยันระวังแต่ยังพลาด</lead>
<neck></neck>
<body><p>หนุ่มตาก วัย 24 ปี ดวงไม่ดี เข้าห้องน้ำปลดทุกข์ในห้างดัง ย่าน<placeName>พระราม 4</placeName> ถูกคนร้ายขโมยกางเกงไปไม่รู้ตัว เชิดเงินสด-มือถือ-กุญแจรถเก๋ง หนีหาย เจ้าตัวเผย ระวังตัวแล้วช่วงถอดกางเกงในห้องน้ำ วางไว้ด้านหลังแต่ยังถูกขโมย ไม่คิดได้ของคืนแต่มาแจ้งไว้เป็นหลักฐาน ตำรวจเร่งสอบปากคำพยานหาตัวคนร้ายแล้ว
เมื่อเวลา 12.30 น. วันที่ 8 พ.ค. นายกสิณ คีรีวิชิต อายุ 24 ปี ชาว<placeName><prefix>จ.</prefix>ตาก</placeName> ได้เดินทางเข้าแจ้งความต่อ ร.ต.อ.นิพล แท่นรัตน์ พงส.    (สบ1) สน.<placeName>ทองหล่อ</placeName> ว่า ถูกคนร้ายขโมยกางเกงขณะเข้าห้องน้ำ<placeName><component><prefix>ห้าง</prefix>คาร์ฟูร์</component> <component><prefix>สาขา</prefix>พระราม 4</component> <component><prefix>แขวง</prefix>และ<prefix>เขต</prefix>คลองเตย</component></placeName> โดยทรัพย์สินที่คนร้ายได้ไปมีเงินสด 800 บาท โทรศัพท์มือถือ 1 เครื่อง กุญแจรถเก๋งยี่ห้อนิสสัน ทีด้า และเอกสารสำคัญต่าง ๆ ที่อยู่ภายในกระเป๋าสตางค์ โดยนายกสิณ เปิดเผยว่า ตนมีอาชีพเป็นคนขับรถให้กับเจ้านายย่าน<placeName>บางนา</placeName> เมื่อไม่กี่วันที่ผ่านมาเพื่อนตนที่อยู่ต่างจังหวัดได้เดินทางมาที่<placeName>กรุงเทพฯ</placeName> ตนจึงอาสาพาเพื่อนตระเวนขับรถเที่ยวซึ่งเป็นรถของเพื่อน</p>
<p>นายกสิณ กล่าวอีกว่า ก่อนเกิดเหตุตนกับเพื่อนมาเดินซื้อของใช้ภายใน<placeName><prefix>ห้าง</prefix>คาร์ฟูร์</placeName> เพื่อ  เตรียมตัวก่อนจะเดินทางไปเที่ยวที่ <placeName><prefix>จ.</prefix>ชุมพร</placeName> หลังจากที่ซื้อของเสร็จเรียบร้อย ตนเกิดปวดท้อง จึงบอกเพื่อนว่าจะไปเข้าห้องน้ำที่บริเวณชั้น 1 ของห้าง เพื่อน ๆ จึงพากันข้ามถนนไปเดินที่<placeName>ห้าง  โลตัส</placeName>ก่อน ระหว่างที่ตนเข้าไปห้องน้ำก็นึกถึงข่าวที่เคยเกิดขึ้นก่อนหน้านี้ว่ามีคนร้ายฉกกางเกงไปจากที่แขวนตรงประตูห้องน้ำ จึงไม่แขวนกางเกงไว้ โดยนำไปวางกองไว้ที่ด้านหลัง ซึ่งเป็นที่สำหรับวางของ จังหวะที่คนร้ายขโมยกางเกงไปนั้น ตนไม่ได้ยินเสียงอะไรเลย ขณะที่ตนกำลังหันไปกดชักโครกก็พบว่ากางเกงหายไปแล้ว</p>
<p>“ผมจึงเปิดประตูห้องน้ำออกมาบอกชายที่ทำธุระอยู่ด้านนอกว่าให้เรียก รปภ.ให้หน่อยเนื่องจากถูกขโมยกางเกง รปภ.จึงได้นำกางเกง  ขาสั้นของห้างมาให้ผมใส่ จากนั้นผมจึงขอยืม  โทรศัพท์ รปภ.โทรฯหาเพื่อนและเดินทางมา แจ้งความกับตำรวจที่ <placeName><prefix>สน.</prefix>ทองหล่อ</placeName> ผมเคยดูข่าวจึงคิดว่าวางกางเกงไว้ด้านหลังคงจะปลอดภัยคนร้ายไม่น่าจะหยิบไปได้ แต่ก็ไม่คิดว่ายังจะ ถูกขโมยไปอีก โชคดีที่ผมไม่พกเงินสดติดตัวมากนัก ซึ่งผมไม่ได้คาดหวังว่าจะได้ทรัพย์สิน  คืน แต่เดินทางมาแจ้งความไว้เป็นหลักฐานเท่านั้น” นายกสิณ กล่าว เบื้องต้นตำรวจได้ตรวจสอบกล้องวงจรปิดเพื่อหาภาพคนร้ายแต่จุดที่เกิดเหตุไม่มีกล้องวงจรปิดติดตั้งอยู่ ซึ่งเจ้าหน้าที่จะได้เร่งสอบปากคำพยานบุคคลอื่น ๆ เพื่อหาตัวคนร้ายต่อไป.</p></body>
</news>
