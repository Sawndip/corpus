<teiHeader>
<fileDesc>
<titleStmt>
  <title>จับซุกยาบ้าในพริกแกงฝากรถทัวร์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-10 08:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198622&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จับซุกยาบ้าในพริกแกงฝากรถทัวร์</headline>
<lead>เอเย่นต์ซุกซ่อนยาบ้าอย่างดี ห่อหุ้มด้วยน้ำพริกแกง ใส่ถุงสุญญากาศ 2 ชั้น ใใส่ในถุงดำ และยังมีถุงยางอนามัยหุ้มอีกชั้น ใส่กล่องไปรษณีย์ฝากรถทัวร์มาจาก<placeName>เชียงใหม่</placeName> ให้มาส่งที่บริษัทรถทัวร์ที่<placeName>พระราม 4</placeName> ตำรวจ<placeName>ประชาชื่น</placeName>สืบทราบ ติดตามมาจนพบหญิงสาวมารับ ตามไปจับขยายผลได้ตัวเอเย่นต์ และลูกค้าที่มารอซื้อยาบ้าอีก 2 คน รับสารภาพว่าทำสำเร็จมาแล้วครั้งหนึ่งติดใจทำเป็นรอบที่สองจึงถูกจับ</lead>
<neck></neck>
<body><p>เมื่อเวลา 10.00 น. วันที่ 9 พ.ค. พ.ต.ท.พัฒน์พงศ์ ทองสาริ สว.สป.สน.<placeName>ประชาชื่น</placeName> พร้อมกำลังสืบทราบว่า จะมีกล่องไปรษณีย์บรรจุยาบ้า ถูกส่งมาจาก <placeName><prefix>จ.</prefix>เชียงใหม่</placeName> โดยฝากรถทัวร์มา มีปลายทางที่บริษัททัวร์ในย่าน<placeName>ประชาชื่น</placeName> ระบุชื่อ น.ส.ศิริวรรณ นาคำนิน เป็นคนรับและผู้ส่งชื่อ นายอณุชิต สงวนชัย โดยให้ส่งต่อไปที่ทำการย่อยของบริษัท ที่<placeName><component><prefix>ถนน</prefix>พระราม 4</component> <component><prefix>แขวง</prefix>มหาพฤฒาราม</component> <component><prefix>เขต</prefix>บางรัก</component></placeName> จึงนำกำลังไปเฝ้าติดตาม </p>
<p>ต่อมามี น.ส.นรินทร์ทิพย์ โอสถสัมพันธ์สุข อายุ 25 ปี อยู่<placeName><component><prefix>บ้านเลขที่</prefix> 496/10-11</component> <component><prefix>ถนน</prefix>พระราม 4</component> <component><prefix>แขวง</prefix>มหาพฤฒาราม</component></placeName> มารับของแทน น.ส.ศิริวรรณ จึงแสดงตัวขอตรวจค้นกล่องพัสดุดังกล่าว พบยาบ้า 385 เม็ด ซุกซ่อนไว้ในพริกแกง ห่อหุ้มด้วยถุงสุญญากาศสีฟ้า 2 ถุง และห่อหุ้มด้วยพลาสติกสีดำ โดยมีถุงยาง   อนามัยหุ้มเพื่อป้องกั้นการตรวจสอบไว้เป็นชั้นที่ 3 จึงยึดไว้ และขยายผลเข้าจับกุม น.ส.ศิริวรรณ ชาว <placeName><component><prefix>อ.</prefix>พนมไพร</component> <component><prefix>จ.</prefix>ร้อยเอ็ด</component></placeName> ได้ในเวลาต่อมา</p>
<p>จากการสอบปากคำ น.ส.ศิริวรรณ ให้การรับสารภาพว่า เคยทำสำเร็จมาแล้วครั้งหนึ่ง ครั้งนี้เป็นครั้งที่สอง ได้ค่าจ้างครั้งละ 10,000 บาท โดยจะมีเอเย่นต์นำยาบ้าใส่กล่องพัสดุฝากมากับรถทัวร์จาก<placeName>เชียงใหม่</placeName> ตนก็จะบอกให้ น.ส. นรินทร์ทิพย์ ไปรอรับ เพื่อรอส่งต่อให้กับลูกค้ารายย่อย</p>
<p>ต่อมาได้มี นายอิทธิพล มั่งษา อายุ 29 ปี และนายเอกชัย นาชิต อายุ 23 ปี ขี่รถจักรยานยนต์มารอติดต่อขอรับยาบ้าจาก น.ส. นรินทร์ทิพย์ เจ้าหน้าที่จึงเข้าจับกุมตัวทั้งสองคนเอาไว้ได้ แต่เบื้องต้นทั้งคู่ให้การว่า จะมาขอซื้อยาบ้าต่อแค่ 10 เม็ด แต่โดนจับเสียก่อน เจ้าหน้าที่จึงแจ้งข้อหามียาบ้าไว้ในความครอบครองเพื่อจำหน่ายโดยผิดกฎหมาย ก่อนนำตัวไปดำเนินคดีต่อไป.
</p></body>
</news>
