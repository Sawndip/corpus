<teiHeader>
<fileDesc>
<titleStmt>
  <title>จับน้ำมันเถื่อน-ขณะขนถ่ายจากเรือขึ้นรถ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/12017/%e0%b8%88%e0%b8%b1%e0%b8%9a%e0%b8%99%e0%b9%89%e0%b8%b3%e0%b8%a1%e0%b8%b1%e0%b8%99%e0%b9%80%e0%b8%96%e0%b8%b7%e0%b9%88%e0%b8%ad%e0%b8%99%e0%b8%82%e0%b8%93%e0%b8%b0%e0%b8%82%e0%b8%99%e0%b8%96%e0%b9%88%e0%b8%b2%e0%b8%a2%e0%b8%88%e0%b8%b2%e0%b8%81%e0%b9%80%e0%b8%a3%e0%b8%b7%e0%b8%ad%e0%b8%82%e0%b8%b6%e0%b9%89%e0%b8%99%e0%b8%a3%e0%b8%96.html  </bibl>
</sourceDesc>
</fileDesc>
</teiHeader>
<news>
<headline>จับน้ำมันเถื่อน-ขณะขนถ่ายจากเรือขึ้นรถ</headline>
<lead>จับเรือ-รถบรรทุก 3 คัน ขณะถ่ายน้ำมันเถื่อนจากเรือขึ้นรถ 3 ลูกเรือ กระโดดน้ำเอาตัวรอด ด้านคนขับรถบรรทุกถูกจับได้ พร้อมซัดทอดนายทุนให้ติดต่อตำรวจน้ำในพื้นที่ เคลียร์เส้นทาง</lead>
<neck></neck>
<body><p> (7พ.ค.) เวลา 04.45 น. พ.ต.อ.สมชาย สุนทวนิค ผกก.สภ.<placeName><component>สัตหีบ</component> <component><prefix>จ.</prefix>ชลบุรี</component></placeName> พ.ต.ท.เชษฐา กีชวรรณ์ รอง ผกก.ป.ฯ พ.ต.ท.ดำรงค์ อ้วนสูงเนิน สวป.ฯ ได้นำกำลังเข้าทำการจับกุมรถบรรทุก 6 ล้อ 1 คัน รถกระบะ 2 คัน ยี่ห้อฮีโน่ สีขาว เลขทะเบียน 83-3278 <placeName>สมุทรปราการ</placeName> ท้ายรถบรรทุกถัง 200 ลิตร 34 ถัง โดยมีนายสาคร พงษ์ชัย อายุ 30 ปี อยู่<placeName><component><prefix>บ้านเลขที่</prefix> 91/11</component> <component><prefix>ม.</prefix>11</component> <component><prefix>ต.</prefix>ทางขวาง</component> <component><prefix>อ.</prefix>แวงน้อย</component> <component><prefix>จ.</prefix>ขอนแก่น</component></placeName> เป็นคนขับรถกระบะ ยี่ห้อมิตซูบิซิ สตาร์ด้าสีบอร์นทอง เลขทะเบียน ณจ-9869 <placeName>กรุงเทพมหานคร</placeName> บรรทุกถัง 200 ลิตร 8 ถัง</p>
<p>โดยมี นายพร ดางลอย อายุ 42 ปี อยู่<placeName><component><prefix>บ้านเลขที่</prefix> 87/5</component> <component><prefix>ม.</prefix>6</component> <component><prefix>ต.</prefix>หนองโสน</component> <component><prefix>อ.</prefix>สามง่าม</component> <component><prefix>จ.</prefix> พิจิตร</component></placeName> เป็นคนขับ และรถกระบะ ยี่ห้อมิตซูบิชิ รุ่นสตาร์ด้า สีบอร์น เลขทะเบียน ลร-7980 <placeName>กรุงเทพมหานคร</placeName> บรรทุกถัง 200 ลิตร 8 ถัง โดยมี นายปรัชญา ตะโส อายุ 34 ปี อยู่<placeName><component><prefix>บ้านเลขที่</prefix> 314/28</component> <component><prefix>ม.</prefix>7</component> <component><prefix>ต.</prefix>บางเมืองใหม่</component> <component><prefix>อ.</prefix>เมือง</component> <component><prefix>จ.</prefix>สมุทรปราการ</component></placeName> เป็นคนขับ ส่วนคนงานที่มากับรถบรรทุก 2 คน ไหวตัวทันโดดน้ำหนีเอาตัวรอดไปได้</p>
<p>ขณะที่กำลังจับกุมผู้กระทำความผิดอยู่บนสะพานเทียบเรือ ชื่อ<placeName><component>สะพานภิรมย์</component> <component><prefix>ม.</prefix>3</component> <component><prefix>ต.</prefix>แสมสาร</component> <component><prefix>อ.</prefix>สัตหีบ</component> <component><prefix>จ.</prefix>ชลบุรี</component></placeName> ไต๋เรือ และลูกเรือบรรทุกน้ำมันเถื่อน ประมาณ 5 คน ได้ไหวตัวทันกระโดดลงทะเลหนีไปกับความมืด พบหลักฐานบัตรประชาชน ชื่อ นายบุญเรียบ สร้อยจิตร อายุ 52 ปี อยู่<placeName><component><prefix>บ้านเลขที่</prefix> 45</component> <component><prefix>ม.</prefix>5</component> <component><prefix>ต.</prefix>พรมเทพ</component> <component><prefix>อ.</prefix>ท่าตูม</component> <component><prefix>จ.</prefix>สุรินทร์</component></placeName> วางอยู่ในเรือ คาดว่าน่าจะเป็นบัตรของไต๋เรือ จึงได้ทำการตรวจยึดเรือประมงดัดแปลงระวางเรือเป็นเรือบรรทุกน้ำมัน ขนาด 9 วา 2 ศอก ชื่อ ปิยชล ทะเบียนเรือ รย.1142 สีฟ้าขาว</p>
<p>จากการตรวจสอบพบว่า ภายในระวางเรือได้ดัดแปลงเป็นห้องบรรจุถังพลาสติก บรรจุน้ำมัน จำนวน 16 ถัง แต่ละถังบรรจุน้ำมันได้จำนวน 1,000 ลิตร รวมน้ำมันทั้งสิ้น 10,800 ลิตร และขณะเจ้าหน้าที่ตำรวจเข้าทำการจับกุมได้มีการสูบน้ำมันจากระวางเรือขึ้นสู่ถังเหล็ก 200 ลิตร ที่บรรทุกอยู่ท้ายรถบรรทุกได้แล้ว ประมาณ 3,800 ลิตร และขณะทำการจับกุม นายสาคร พงษ์ชัย ได้โทรศัพท์ไปหา จ่าเบิ้ม บอกว่ารถถูกตำรวจจับ แต่จ่าเบิ้มได้ตัดสายทิ้ง และในเวลาต่อมาได้มีตำรวจน้ำนายหนึ่งโทรศัพท์เข้ามาหา นายสาคร เพื่อขอพูดกับตำรวจชุดจับกุม แต่ไม่สามารถเคลียร์กันได้ จึงได้ให้ของลับ ด.ต.รวยทรัพย์ รักอิสระ หน.ป้อมยามตำรวจแสมสาร ก่อนตัดสายโทรศัพท์ทิ้ง</p>
<p>จากการสอบสวน นายสาคร คนขับรถบรรทุก 6 ล้อ ให้การว่า ได้มีนายทุนคนหนึ่งที่ <placeName><prefix>จ.</prefix>สมุทรปราการ</placeName> จ้างวานรถทั้งหมด 3 คัน มาบรรทุกน้ำมันดีเซล จำนวน 10,000 ลิตร ที่ท่าเทียบเรือภิรมย์ แสมสาร โดยให้ประสานอำนวยความสะดวกกับ จ่าเบิ้ม ซึ่งเป็นตำรวจน้ำในพื้นที่<placeName>สัตหีบ</placeName> โดยจ่าเบิ้ม ได้พาเข้าไปที่สะพานเทียบเรือ ที่มีการขนถ่ายสูบน้ำมันจากเรือขึ้นใส่ถัง 200 ลิตร ท้ายรถบรรทุก และรถกระบะ ซึ่งก่อนหน้านี้ได้เข้ามาลักลอบขนไปแล้ว 1 ครั้ง ที่สะพานแห่งนี้ ครั้งนี้เป็นครั้งที่ 2 จึงถูกตำรวจจับในข้อหา ร่วมกับพวกที่หลบหนีลักลอบขนน้ำมันเถื่อนเข้าราชอาณาจักรไทยเพื่อการค้าโดยมิได้รับอนุญาต</p>
<p>พ.ต.อ.สมชาย สุนทวนิค ผกก.สภ.<placeName>สัตหีบ</placeName> กล่าวว่า การจับกุมในครั้งนี้ได้รับการร้องเรียนจาก เรือประมงในพื้นที่ และนอกพื้นที่ ว่ามีเรือประมงดัดแปลงเป็นเรือบรรทุกน้ำมัน บรรทุกน้ำมันจากเรือกลางทะเลเข้ามาส่งขายให้กับนายทุนบนบก ด้วยการขนย้ายจากพื้นที่ <placeName><component><prefix>ต.</prefix>แสมสาร</component> <component><prefix>อ.</prefix>สัตหีบ</component></placeName> ไปยัง <placeName><prefix>จ.</prefix>สมุทรปราการ</placeName> ส่วนผู้ต้องหาได้ซัดทอดว่ามีเจ้าหน้าที่ตำรวจน้ำ คอยรู้เห็น อำนวยความสะดวกในการกระทำความผิดนั้น เบื้องต้นจะทำการสืบสวนหาข้อเท็จจริง ตรวจสอบเบอร์โทรศัพท์ในการติดต่อประสานงานระหว่างกัน และหาพยานบุคคลยืนยันว่า ขณะมีการขนถ่ายน้ำมันมีเจ้าหน้าที่ตำรวจน้ำ เข้ามาในพื้นที่สะพานจริงหรือไม่  และจะรายงานให้ผู้บังคับบัญชาระดับสูงทราบต่อไป</p></body>
</news>
