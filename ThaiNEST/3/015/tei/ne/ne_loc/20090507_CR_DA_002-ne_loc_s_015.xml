<teiHeader>
<fileDesc>
<titleStmt>
  <title>ศาลฎีกาพิพากษายืนจำคุก50ปี 'พระภาวนาพุทโธ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-07 13:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198445&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ศาลฎีกาพิพากษายืนจำคุก50ปี 'พระภาวนาพุทโธ'</headline>
<lead></lead>
<neck></neck>
<body><p>วันนี้(7 พ.ค.) <placeName><prefix>ศาล</prefix>อาญา<suffix>รัชดา</suffix></placeName>นัดฟังคำพิพากษาศาลฎีกา คดีที่พนักงานอัยการฝ่ายคดีอาญา 8 เป็นโจทก์ ยื่นฟ้อง นายจำลอง คนซื่อ หรือ พระภาวนาพุทโธ อดีตเจ้าอาวาสวัดสามพราน จังหวัดนครปฐม กับพวก รวม 8 คน ในความผิดฐานข่มขืนกระทำชำเรา เด็กหญิงอายุไม่เกิน 13 ปี ซึ่งมิใช่ภรรยาตน เป็นผู้สนับสนุนเป็นธุระจัดหา และชักพาหญิงไป เพื่อสำเร็จความใคร่ เพื่อการอนาจาร ระหว่างเดือนสิงหาคม ปี 2531 ถึงเดือนมกราคม ปี 2538 จำเลยที่ 1 ซึ่งในขณะนั้น มีฉายาว่า พระมหาจำลอง กิตติปัญโญ หรือ พระภาวนาพุทโธ เป็นประธานมูลนิธิหลวงพ่อพุทโธภาวนา ซึ่งรับอุปการะเลี้ยงดูเด็กชาวเขายากจน และอยู่ในถิ่นทุรกันดาร จาก<placeName><prefix>จังหวัด</prefix>แม่ฮ่องสอน</placeName> และ <placeName><prefix>จังหวัด</prefix>เชียงใหม่</placeName> ส่วนจำเลยที่ 2-8 เป็นแม่ชี อยู่ใน<placeName><prefix>วัด</prefix>สามพราน</placeName> ได้ร่วมกันจัดหาเด็กหญิงชาวเขา จำนวน 9 คน มาให้จำเลยที่ 1 กระทำการอนาจารและข่มขืน</p>
<p>หลังศาลฏีกาพิเคราะห์พยานหลักฐานแล้วเห็นว่า ฎีกาของจำเลยที่ 1 และจำเลยที่ 3 คือ น.ส.ช่อผา สกุลวนาการ หลายประเด็นฟังไม่ขึ้น ไม่มีข้อสาระสำคัญ ที่จะทำให้คำพิพากษาเปลี่ยนแปลงไป คำเบิกความของจำเลย จึงไม่มีน้ำหนักหักล้างพยานหลักฐานโจกท์ได้ พิพากษายืนตามศาลอุธรณ์ คงจำคุกจำเลยที่ 1 เป็นเวลา 50 ปี และจำเลยที่ 3 เป็นเวลา 28 ปี.
</p></body>
</news>
