<teiHeader>
<fileDesc>
<titleStmt>
  <title>ผัวโหดยิงเมีย-ลูก-ญาติดับ3ศพที่ถนนข้าวสารนักท่องเที่ยวเจ็บ1  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090504/11692/%e0%b8%9c%e0%b8%b1%e0%b8%a7%e0%b9%82%e0%b8%ab%e0%b8%94%e0%b8%a2%e0%b8%b4%e0%b8%87%e0%b9%80%e0%b8%a1%e0%b8%b5%e0%b8%a2%e0%b8%a5%e0%b8%b9%e0%b8%81%e0%b8%8d%e0%b8%b2%e0%b8%95%e0%b8%b4%e0%b8%94%e0%b8%b1%e0%b8%9a3%e0%b8%a8%e0%b8%9e%e0%b8%97%e0%b8%b5%e0%b9%88%e0%b8%96%e0%b8%99%e0%b8%99%e0%b8%82%e0%b9%89%e0%b8%b2%e0%b8%a7%e0%b8%aa%e0%b8%b2%e0%b8%a3%e0%b8%99%e0%b8%b1%e0%b8%81%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b9%80%e0%b8%88%e0%b9%87%e0%b8%9a1.html  </bibl>
</sourceDesc>
</fileDesc>
</teiHeader>
<news>
<headline>ผัวโหดยิงเมีย-ลูก-ญาติดับ3ศพที่<placeName><prefix>ถนน</prefix>ข้าวสาร</placeName>นักท่องเที่ยวเจ็บ1</headline>
<lead>ผัวโหด! ตามง้อเมียขอคืนดีแต่ไม่สำเร็จ ชักปืนซัลโวหมดลูกโม่ เมีย-ลูก-ญาติดับคาแผงขายเสื้อผ้า ย่าน<placeName><prefix>ถนน</prefix>ข้าวสาร</placeName>รวม 3 ศพ นักท่องเที่ยวสาว<placeName>สวีเดน</placeName>เดินผ่านถูกลูกหลงเจ็บสาหัส "ผบก.น.1" สั่งล่ามือปืน พร้อมแจงนักท่องเที่ยวไม่เกี่ยวกับเรื่องการเมือง</lead>
<neck></neck>
<body><p>เมื่อเวลา 19.50 น. วันที่ 4 พฤษภาคม ร.ต.ท.กิตติศักดิ์ จันทร์ทอง ร้อยเวร สน.<placeName>ชนะสงคราม</placeName> รับแจ้งเหตุมีคนถูกยิงเสียชีวิตบริเวณ<placeName><prefix>ถนน</prefix>ตะนาว</placeName>ตัด<placeName><prefix>ถนน</prefix>ข้าวสาร</placeName> ห่างจาก<placeName><prefix>แยก</prefix>คอกวัว</placeName>ประมาณ 20 เมตร <placeName><component><prefix>แขวง</prefix>วัดบวรนิเวศ</component> <component><prefix>เขต</prefix>พระนคร</component> <component>กทม.</component></placeName> จึงไปตรวจสอบพร้อม พล.ต.ท.วรพงษ์ ชิวปรีชา ผบช.น. และพล.ต.ต.วิชัย สังข์ประไพ ผบก.น.1</p>
<p>ที่เกิดเหตุมีประชาชนและนักท่องเที่ยวชาวต่างชาติยืนมุงดูจำนวนมาก โดยบนฟุตบาทพบศพนางยุพดี ลาภานันท์ อายุ 35 ปี ชาว <placeName>กทม.</placeName> สภาพนอนหงายจมกองเลือด สวมเสื้อยืดสีดำ กางกางขาสามส่วนสีดำ ถูกยิงด้วยปืนขนาด .38 เข้าที่ลำคอซ้าย 2 นัด ไหล่ซ้าย 1 นัด ติดกันพบศพนายพลกฤษณ์ กฤตสัมพันธ์ อายุ 19 ปี ลูกชายของนางยุพดี นอนจมกองเลือด ถูกยิงด้วยอาวุธปืนขนาดเดียวกันเข้าที่หน้าอกขวาทะลุหลัง 1 นัด</p>
<p>ถัดมาบริเวณถนนริมฟุตบาทพบนายอาคม สุโรจน์วงศ์ อายุ 33 ปี นอนแน่นิ่งจมกองเลือดถูกยิงด้วยอาวุธปืนขนาดเดียวกัน เข้าที่หน้าอกกระสุนทะลุหลัง 1 นัด แต่เสียชีวิตในเวลาต่อมา นอกจากนี้ ยังมีนักท่องเที่ยวชาวต่างชาติคือ น.ส.คาร์ริน มาติดา วีวา อายุ 21 ปี ชาว<placeName>สวีเดน</placeName> ถูกลูกหลงกระสุนเข้าที่ด้านหลัง 1 นัด เจ้าหน้าที่นำส่ง<placeName><prefix>โรงพยาบาล</prefix>รามาธิบดี</placeName></p>
<p>จากการสอบสวนพยานแวดล้อม ทราบว่าก่อนเกิดเหตุมีนายสุรพันธ์ กฤตสัมพันธ์ อายุประมาณ 44 ปี ซึ่งเป็นสามีของนางยุพดี ผู้ตาย ขี่รถจักรยานยนต์ยี่ห้อฮอนด้า โซนิค สีเหลือง ทะเบียน 781 <placeName>กรุงเทพมหานคร</placeName> ขับมาหาผู้ตายและลูกที่กำลังขายเสื้อผ้าอยู่<placeName><prefix>ถนน</prefix>ข้าวสาร</placeName> เนื่องจากนายสุรพันธ์ได้เลิกลากับผู้ตายมากว่า 2 ปี แต่จะมาตามง้อขอคืนดี ซึ่งผู้ตายก็ไม่ยอมคืนดีด้วย จึงทำให้นายสุรพันธ์ไม่พอใจ กระหน่ำยิงภรรยาและลูกชาย รวมทั้งญาติจนหมดลูกโม่</p>
<p>พล.ต.ต.วิชัย กล่าวว่า ได้ส่งฝ่ายสืบสวน บก.น.1 ร่วมกับฝ่ายสืบสวน สน.<placeName>ชนะสงคราม</placeName> ออกติดตามจับกุมตัวคนร้าย พร้อมทั้งได้วิทยุประสานฝ่ายสืบสวน บก.น.8 เป็นพื้นที่อยู่ของคนร้ายให้ช่วยติดตามจับกุมอีกทาง โดยกำชับตำรวจให้ระวังตัว เพราะคนร้ายมีอาวุธปืน หากมีการต่อสู้ถ้าจำเป็นก็ต้องปฏิบัติการขั้นเด็ดขาด</p>
<p>ผบก.น.1 กล่าวอีกว่า คดีนี้ถือว่าสร้างความหวาดกลัวให้พ่อค้าแม่ค้า นักท่องเที่ยว<placeName><prefix>ถนน</prefix>ข้าวสาร</placeName> อย่างมาก และมีนักท่องเที่ยวได้รับบาดเจ็บ โดยนักท่องเที่ยวคิดว่าเป็นเหตุการณ์ความไม่สงบของบ้านเมือง จึงได้มีการอธิบายให้ชาวต่างชาติเข้าใจว่าเป็นเหตุส่วนบุคคล เหตุในครอบครัวไม่เกี่ยวกับเหตุการณ์ของประเทศ</p>
<p>ผู้สื่อข่าวรายงานว่า หลังเกิดเหตุมีญาติผู้เสียชีวิตเดินทางมาดูศพด้วยความโศกเศร้าเสียใจร่ำไห้  พร้อมบอกเพียงสั้นๆ ว่า ผู้ตายเลิกกับสามีมากว่า 2 ปีแล้ว เพราะเป็นคนอารมณ์ร้อนชอบทุบตีภรรยา</p></body>
</news>
