<teiHeader>
<fileDesc>
<titleStmt>
  <title>นครศรีธรรมราชซ้อมปราบจลาจลรับถกผู้นำอาเซียน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090505/11730/%e0%b8%99%e0%b8%84%e0%b8%a3%e0%b8%a8%e0%b8%a3%e0%b8%b5%e0%b8%98%e0%b8%a3%e0%b8%a3%e0%b8%a1%e0%b8%a3%e0%b8%b2%e0%b8%8a%e0%b8%8b%e0%b9%89%e0%b8%ad%e0%b8%a1%e0%b8%9b%e0%b8%a3%e0%b8%b2%e0%b8%9a%e0%b8%88%e0%b8%a5%e0%b8%b2%e0%b8%88%e0%b8%a5%e0%b8%a3%e0%b8%b1%e0%b8%9a%e0%b8%96%e0%b8%81%e0%b8%9c%e0%b8%b9%e0%b9%89%e0%b8%99%e0%b8%b3%e0%b8%ad%e0%b8%b2%e0%b9%80%e0%b8%8b%e0%b8%b5%e0%b8%a2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ปล้นร้านทองยิงเจ็บ5-กวาดทองไป300บ.</headline>
<lead>3โจรสวมไอ้โม่งพร้อมปืนอาก้า บุกกราดยิง<placeName><component><prefix>ร้านทอง</prefix>เยาวราช</component> <component><prefix>จ.</prefix>ชลบุรี</component></placeName>ก่อนกวาดทองไป 300 บาท ขณะหนียิงตำรวจ ขว้างระเบิดซ้ำ ตำรวจเจ็บสาหัส 1 ชาวบ้านบาดเจ็บอีก 4 ราย รวม 5 ราย</lead>
<neck></neck>
<body><p>(4พ.ค.) เวลา 09.20 น. เจ้าหน้าที่ตำรวจ สภ.<placeName><component><prefix>เมือง</prefix>พัทยา</component> <component><prefix>จ.</prefix>ชลบุรี</component></placeName> รับแจ้งว่ามีเหตุคนร้าย 3 คน ใช้อาวุธปืนสงครามปล้นร้านทอง ชื่อ<placeName><component><prefix>ห้างทอง</prefix>เยาวราช</component> ตั้งอยู่<component><prefix>เลขที่</prefix> 406/339</component> <component><prefix>ถ.</prefix>ทางลงหาดจอมเทียน</component> <component><prefix>ม.</prefix>12</component></placeName> โดยร้านทองดังกล่าว ตั้งอยู่ห่างจาก <placeName><prefix>สภ.ย่อย</prefix>โค้งดงตาล</placeName> ไปประมาณ 100 เมตร หลังรับแจ้ง จึงนำกำลังเจ้าหน้าที่เดินทางไปตรวจสอบ</p>
<p>เมื่อไปถึงพบ นายยุรนันท์ หอบูรพา อายุ 24 ปี ซึ่งเป็นบุตรชายของเจ้าของร้านทองดังกล่าว กำลังยืนรอเจ้าหน้าที่ตำรวจ ด้วยอาการตกใจ จากการสอบสวนในเบื้องต้นทราบว่า ขณะที่เปิดร้านตามปกติ และกำลังจัดของอยู่ภายในร้านนั้น ได้มีคนร้าย 3 คน สวมหมวกแบบไอ้โม่ง ใช้อาวุธปืนอาก้า ยิงกราดเข้าใส่ประตูร้านจนแตกกระจาย จากนั้นคนร้ายทั้งหมด ได้วิ่งเข้าไปภายในร้าน พร้อมกับใช้พานท้ายปืนอาก้า ลงมือทุบตู้กระจกบริเวณหน้าร้าน ซึ่งใช้เป็นที่โชว์ทองรูปพรรณจนแตกละเอียด ก่อนกวาดเอาสร้อยคอทองคำ และเลสข้อมือทองคำ รวมน้ำหนักประมาณ 300 บาท หลบหนีไป</p>
<p>อย่างไรก็ตาม หลังจากคนร้ายลงมือก่อเหตุ ได้วิ่งไปขึ้นรถยนต์ ยี่ห้อโตโยต้า สีบรอนทอง ไม่ทราบหมายเลขทะเบียน ขับหลบหนีไป โดยมีเจ้าหน้าที่ตำรวจที่อยู่ในบริเวณใกล้เคียงขับรถจยย.ไล่ติดตามไปอย่างกระชั้นชิด ระหว่างที่ขับรถถึง<placeName><prefix>ซอย</prefix>ชัยพฤกษ์2</placeName> คนร้ายได้ใช้อาวุธปืนอาก้า กราดยิงเข้าใส่เจ้าหน้าที่ตำรวจ เพื่อสกัดกั้นการไล่ติดตาม พร้อมทั้งใช้ระเบิดขว้างเข้าใส่ จนเกิดการระเบิด ทำให้เจ้าหน้าที่ตำรวจ ที่กำลังไล่ติดตามได้รับบาดเจ็บ นอกจากนี้สะเก็ตระเบิด ยังได้ไปถูกชาวบ้านในบริเวณดังกล่าว จนได้รับบาดเจ็บไปอีก 4 ราย รวมผู้บาดเจ็บทั้งหมด 5 ราย </p>
<p>สำหรับผู้บาดเจ็บนั้นทราบว่า มีเด็ก 2 ราย และวัยรุ่น 2 ราย ถูกนำตัวส่งไปรักษาอาการที่<placeName><prefix>โรงพยาบาล</prefix>บางละมุง</placeName> ส่วนเจ้าหน้าที่ตำรวจที่ได้รับบาดเจ็บ ถูกนำตัวส่งไปรักษาอาการที่<placeName><prefix>โรงพยาบาล</prefix>กรุงเทพ<suffix>พัทยา</suffix></placeName></p>
<p>นายทุย มะลิไมย อายุ 37 ปี ซึ่งเป็นผู้เห็นเหตุการณ์ เปิดเผยว่า ขณะที่ตนเองจอด รถจยย. อยู่เยื้องๆจากร้านทอง โดยภรรยานำทองเข้าไปขายภายในร้านอยู่นั้น จู่ๆ ได้มีคนร้าย 3 คนถืออาวุธปืนแบบอาก้า จำนวน 3 กระบอก ใส่หมวกไอ้โม่งคลุมหน้าทุกคน ใช้อาวุธปืนยิงเข้าไปภายในร้านทองฯดังกล่าว ซึ่งครั้งแรกตนคิดว่าภรรยาตน คงถูกคนร้ายยิงจนเสียชีวิตไปแล้ว</p>
<p>และเมื่อคนร้ายวิ่งออกมาจากร้านทอง และวิ่งไปขึ้นรถยนต์ ที่ใช้เป็นพาหนะขับหลบหนีออกไป ตนจึงขับรถจยย.ไล่ตามไปทาง<placeName><prefix>ถนน</prefix>เทพประสิทธิ์</placeName> บริเวณ<placeName><prefix>โค้ว</prefix>ปลาโลมา</placeName> ซึ่งเมื่อตนขับรถไปทัน 1 ในคนร้ายได้หันหน้ามามองตน ทำให้ตนต้องขับรถหลบ เพราะเกรงว่าจะถูกคนร้ายใช้อาวุธยิง ทั้งนี้ ตนสามารถจดจำใบหน้าของคนร้ายได้อย่างชัดเจน</p>
<p>ผู้สื่อข่าวรายงานว่า สำหรับรายชื่อเจ้าหน้าที่ตำรวจที่ได้รับบาดเจ็บนั้น คือ จ่าสิบตำรวจเอก สยาม โพธิ์งาม อายุ 38 ปี ตำแหน่งพลขับรถของ รอง สวป.สภ.<placeName><prefix>เมือง</prefix>พัทยา</placeName> ซึ่งขณะเกิดเหตุได้รีบขับรถจยย. เข้ามาระงับเหตุ</p></body>
</news>
