<teiHeader>
<fileDesc>
<titleStmt>
  <title>วัยรุ่นสุพรรณบุรีปาหินใส่เก๋งตาย1เจ็บ5  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14686/%e0%b8%a7%e0%b8%b1%e0%b8%a2%e0%b8%a3%e0%b8%b8%e0%b9%88%e0%b8%99%e0%b8%aa%e0%b8%b8%e0%b8%9e%e0%b8%a3%e0%b8%a3%e0%b8%93%e0%b8%9a%e0%b8%b8%e0%b8%a3%e0%b8%b5%e0%b8%9b%e0%b8%b2%e0%b8%ab%e0%b8%b4%e0%b8%99%e0%b9%83%e0%b8%aa%e0%b9%88%e0%b9%80%e0%b8%81%e0%b9%8b%e0%b8%87%e0%b8%95%e0%b8%b2%e0%b8%a21%e0%b9%80%e0%b8%88%e0%b9%87%e0%b8%9a5.html  </bibl>
</sourceDesc>
</fileDesc>
</teiHeader>
<news>
<headline>วัยรุ่น<placeName>สุพรรณบุรี</placeName>ปาหินใส่เก๋งตาย1เจ็บ5</headline>
<lead>พนักงานส่งเสริมการขายห้างคาร์ฟู ดวงซวยพาลูก-เมีย-แม่ยาย กลับจากเยี่ยมลูกชายคนโตที่<placeName>อ่างทอง</placeName> ขากลับถูกวัยรุ่นปาหินใส่รถ ตัวเองสลบรถเสียหลักลูกเมียเจ็บสาหัส แม่ยายดับคาที่</lead>
<neck></neck>
<body><p>(28พ.ค.) เวลา 00.30 น. ร.ต.อ.ไชยา เสกสรรค์ ร้อยเวร สภ.<placeName><prefix>เมือง</prefix>สุพรรณบุรี</placeName> รับแจ้งอุบัติเหตุรถเก๋งพลิกคว่ำมีคนเสียชีวิตและบาดเจ็บหลายราย เหตุเกิดบน<placeName><component><prefix>ถนน</prefix>สายโพธิ์พระยา-อ่างทอง</component> <component><prefix>หมู่</prefix> 2</component> <component><prefix>ต.</prefix>โพธิ์พระยา</component></placeName> จึงเดินทางไปตรวจสอบที่เกิดเหตุพร้อมด้วย พ.ต.ท.สุมนตรี กรรณเลขา รอง ผกก.(สส.) พร้อมเจ้าหน้าที่กู้ภัย ที่เกิดเหตุพบรถยนต์เก๋งยี่ห้อนิสสัน ซันนี่ สีน้ำเงิน ทะเบียน พต 8908 <placeName>กรุงเทพมหานคร</placeName> พลิกคว่ำอยู่ข้างทาง</p>
<p>สภาพรถกระจกหน้ารถแตกละเอียด รถพังเสียหายยับเยิน ภายในรถพบศพ นางภาพิมล เอี่ยมยัง อายุ 59 ปี อยู่<placeName><component><prefix>บ้านเลขที่</prefix> 127</component> <component><prefix>หมู่</prefix> 9</component> <component><prefix>ต.</prefix>กระทุ่มล้ม</component> <component><prefix>อ.</prefix>สามพราน</component> <component><prefix>จ.</prefix>นครปฐม</component></placeName> เสียชีวิตอยู่ที่เบาะหลัง และบริเวณคอนโซลกระปุกเกียร์ พบก้อนหินขนาดเท่ากำปั้นเปื้อนเลือดตกอยู่จึงเก็บไว้เป็นหลักฐาน นอกจากนี้ยังมีผู้ได้รับบาดเจ็บอีก 5 ราย เจ้าหน้าที่กู้ภัยช่วยนำส่ง<placeName><prefix>โรงพยาบาล</prefix><infix>ศูนย์</infix>เจ้าพระยายมราช</placeName> ประกอบด้วย นายสุรชัย สวัสดี อายุ 36 ปี คนขับ มีบาดแผลที่ใบหน้าข้างซ้าย ตาบวมปูด นางสุดารัตน์ เอี่ยมยัง อายุ 34 ปี ด.ญ.เพชรรัตน์ ศรีสุข อายุ 10 ปี ด.ช.ณัฐพล สวัสดี อายุ 4 ปี และ ด.ญ.รุจิรา ศรีสุข อายุ 1 ปี 6 เดือน ภรรยาและลูกนายสุรชัย ซึ่งทั้งหมดอาการน่าเป็นห่วง</p>
<p>โดยเฉพาะ ด.ช.ณัฐพล มีบาดแผลที่ใบหน้าจากการถูกเศษกระจกบาด และบวมช้ำบริเวณหน้าอก ยังไม่รู้สึกตัว ต้องนำส่งต่อ <placeName><prefix>โรงพยาบาล</prefix>ศุภมิตร</placeName></p>
<p>จากการสอบสวนนางสุดารัตน์ ภรรยานายสุรชัย ให้การว่า ตนทำงานเป็นพนักงานพีซี อยู่ที่<placeName><component><prefix>ห้าง</prefix>โฮมมาร์ท</component> <component><prefix>สาขา</prefix>เพชรเกษม</component></placeName> ส่วน นายสุรชัย สามีเป็นพนักงานส่งเสริมการขายแผนกเครื่องใช้ไฟฟ้า ของ<placeName><component><prefix>ห้าง</prefix>คาร์ฟู</component> <component><prefix>สาขา</prefix>เพชรเกษม</component></placeName> เช่นกัน</p>
<p>ก่อนเกิดเหตุสามีได้พากันเดินทางไปเยี่ยมลูกชายคนโต ที่<placeName><prefix>จังหวัด</prefix>อ่างทอง</placeName> ระหว่างทางขากลับเมื่อมาถึงที่เกิดเหตุ ตนและด.ช.ณัฐพล นั่งอยู่ที่เบาะโดยสารข้างคนขับ ส่วน นางภาพิมล และด.ญ.เพชรรัตน์กับ ด.ญ.รุจิรา นั่งอยู่ด้านหลัง ระหว่างนั้นตนสังเกตเห็นรถจักรยานยนต์ไม่ทราบยี่ห้อสี และหมายเลขทะเบียน ขับสวนทางมาจำได้ว่าคนที่นั่งซ้อนท้ายใส่เสื้อสีแดง ได้ปาก้อนหินใส่กระจกหน้ารถเก๋งจึงได้บอกสามีให้ระวังแต่ไม่ทันการณ์ คนร้ายได้ปาก้อนหินใส่ที่หน้ากระจกรถแล้ว</p>
<p>จากนั้นได้ยินเสียงสามีร้องเสียงดังด้วยความเจ็บปวด เพราะก้อนหินโดนที่ใบหน้าบริเวณตาซ้ายอย่างแรงจนสลบ ทำให้รถเสียหลักไถลตกลงไปข้างทาง ทำให้ตนสามี และลูกได้รับบาดเจ็บ ส่วนนางภาพิมล แม่ของตนเสียชีวิตในที่เกิดเหตุดังกล่าว</p>
<p> หลังเกิดเหตุเจ้าหน้าที่ได้วิทยุสกัดจับ และนำกำลังออกตรวจสอบคนร้ายแต่ยังไม่พบวี่แววของคนร้ายที่ก่อเหตุ ซึ่งจะได้สอบสวนหาตัวคนร้ายที่ก่อเหตุมาดำเนินคดีต่อไป</p>
<p>พ.ต.ท.สุมนตรี เปิดเผยว่า ช่วงเกิดเหตุทางเจ้าหน้าที่ประเมินว่าเกิดจากอุบัติเหตุ แต่ได้รับแจ้งจากแหล่งข่าวว่า ถูกก้อนคนร้ายปาหินใส่ จึงได้ไปสอบปากคำ นายสุรชัย แต่ยังอยู่ในอาการงงจำเหตุการณ์ไม่ได้ เพราะถูกก้อนหินที่บริเวณใบหน้าข้างซ้านอย่างแรง จึงได้สอบถามนางสุดารัตน์ ยืนยันมีชาย 2 คน ขับรถจักรยานยนต์สวนทางมาแล้วขว้างก้อนหินใส่ดังกล่าว</p>
<p> นอกจากนี้ในที่เกิดเหตุยังพบก้อนหินเปื้อนเลือดตกอยู่ในรถ จึงมั่นใจว่าถูกก้อนหินปาใส่แน่นอน จึงได้สั่งการให้เจ้าหน้าที่ชุดสืบสวน ออกติดตามกลุ่มวันรุ่นในละแวกใกล้เคียงมาสอบสวนต่อไป</p></body>
</news>
