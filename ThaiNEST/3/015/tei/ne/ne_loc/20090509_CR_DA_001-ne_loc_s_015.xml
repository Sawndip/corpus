<teiHeader>
<fileDesc>
<titleStmt>
  <title>ริเป็นโจรโดนวิสามัญ ตกงานหันลัก จยย.ยิงสู้ถูก ตร.สวนดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-09 08:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198566&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ริเป็นโจรโดนวิสามัญ ตกงานหันลัก จยย.ยิงสู้ถูก ตร.สวนดับ</headline>
<lead>ตำรวจ<placeName>แหลมฉบัง</placeName> เป่าโจรลักรถตาย 1 ศพ จับได้ 1 คน ส่วนตำรวจอาสาถูกกระสุนบาดเจ็บด้วย เหตุเกิดหลังคนร้ายไปฉกรถแล้วหลบหนี จึงถูกตำรวจไล่ล่าติดตาม แล้วเกิดการยิงต่อสู่กันสนั่น ผู้ต้องหาเผยตกงานไปสมัครที่ไหนไม่มีใครรับ เนื่องจากเศรษฐกิจตกต่ำ จึงหันมาโจรกรรมรถขายในตลาดมืด โดยก่อเหตุมาแล้วหลายครั้ง</lead>
<neck></neck>
<body><p>เมื่อเวลา 11.30 น. วันที่ 8 พ.ค. ร.ต.ท.ชำนาญ ก่อเกิด ร้อยเวร สภ.<placeName><component>แหลมฉบัง</component> <component><prefix>อ.</prefix>ศรีราชา</component> <component><prefix>จ.</prefix>ชลบุรี</component></placeName> ได้รับแจ้งเหตุลักรถจยย. บริเวณลานจอดรถ<placeName><prefix>ห้างฯ</prefix>ฮาเบอร์มอลล์ <suffix>แหลมฉบัง</suffix></placeName> จึงนำกำลังตำรวจ และตำรวจอาสา ไปสกัดจับพบผู้ต้องสงสัยกำลังขี่รถจยย.ฮอนด้า คลิก สีดำ ไม่ติดแผ่นป้ายทะเบียน วิ่งมาตามถนนสายหลัง<placeName>เครือสหพัฒน์</placeName> เชื่อมกับ<placeName><prefix>วัด</prefix>หนองคล้า</placeName> และกำลังจะเลี้ยวเข้าไปใน<placeName><prefix>หมู่บ้าน</prefix>หนองคล้าใหม่</placeName> เจ้าหน้าที่จึงขี่รถไล่ตาม เมื่อคนร้ายเห็นจวนตัวจึงใช้อาวุธปืนขนาด 9 มม. ยิงสกัดหลายนัด กระสุนถูกไหล่ซ้ายของนายไสว ดอกยางแย้ม ตำรวจอาสาได้รับบาดเจ็บ</p>
<p>เจ้าหน้าที่จึงยิงตอบโต้ไปบ้าง กระสุนถูกคนร้ายจนรถพลิกคว่ำ ทั้งนายไสวและชาวบ้านที่ประสบเหตุได้ช่วยกันจับกุมคนร้ายไว้ได้ 2 คน ทราบชื่อคือนายวินัย สังข์ประไพ อายุ 31 ปี คนขับขี่ และนายสวรรค์ เหล่าวงศ์ คนซ้อนท้ายอายุประมาณ 25 ปี ถูกยิงอาการสาหัส เจ้าหน้าที่ต้องช่วยนำร่างส่ง <placeName><prefix>รพ.</prefix>แหลมฉบังอินเตอร์</placeName> แต่นายสวรรค์ทนพิษบาดแผลไม่ไหว จึงเสียชีวิตในเวลาต่อมา  </p>
<p>สอบสวนนายวินัยให้การรับสารภาพว่า ตนกับผู้ตายตกงานไปสมัครงานที่ไหนก็ไม่มีใครรับ เนื่องจากสภาวะเศรษฐกิจตกต่ำ จึงหันมาโจรกรรมรถจยย.ปล่อยขายในตลาดมืด ราคาคันละ 5,000-10,000 บาท โดยก่อเหตุมาแล้วหลายครั้งหลายพื้นที่ ก่อนเกิดเหตุตนกับผู้ตายได้ลงมือก่อเหตุลักรถ จยย. บริเวณลานจอดรถของ<placeName><prefix>ห้าง</prefix>ฮาเบอร์มอลล์</placeName> แต่เจ้าของรถลงมาพบเสียก่อนจึงร้องให้คนช่วย จึงขี่รถหลบหนี และถูกตำรวจตามล่าจับกุมไว้ได้.
</p></body>
</news>
