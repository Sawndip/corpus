<teiHeader>
<fileDesc>
<titleStmt>
  <title>ทุบกะโหลกฆ่าเฮียร้านชำฉกเงิน5พัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-09 08:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198565&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ทุบกะโหลกฆ่าเฮียร้านชำฉกเงิน5พัน</headline>
<lead></lead>
<neck></neck>
<body><p>เมื่อเวลา 08.00 น. วันที่ 8 พ.ค. ร.ต.ท.บรรจง ชาญศรี ร้อยเวร สภ.<placeName><prefix>เมือง</prefix>สมุทรปราการ</placeName> รับแจ้งพบศพถูกฆาตกรรมภายใน<placeName><component><prefix>บ้านเลขที่</prefix> 36/45</component> <component><prefix>ซอย</prefix>อยู่สุข 20</component> <component><prefix>หมู่</prefix> 7</component> <component><prefix>ต.</prefix>บางเมือง</component> <component><prefix>อ.</prefix>เมือง</component> <component><prefix>จ.</prefix>สมุทรปราการ</component></placeName> จึงรุดไปตรวจสอบพร้อม พ.ต.อ.ณฐพล แสวงกิจ ผกก. พ.ต.ต. ศุภกร ธัญญกรรม สว.สส. และมูลนิธิร่วมกุศล ที่เกิดเหตุเป็นบ้านไม้ชั้นเดียวเปิดเป็นร้านขายของชำ เจ้าหน้าที่พบศพนายสุภาพ รัตน์พล อายุ 59 ปี เจ้าของร้าน นอนเสียชีวิตอยู่บนที่นอนภายในห้อง มีบาดแผลถูกกระหน่ำตีด้วยของแข็งจนกะโหลกร้าวและใบหน้ายุบ ส่วนภายในห้องนอนและภายในบ้านตามตู้เสื้อผ้าและลิ้นชักเก็บเงิน มีร่องรอยถูกรื้อค้นข้าวของทรัพย์สินกระจุยกระจาย และมีเงินเหรียญตกอยู่เกลื่อนพื้น ส่วนที่มุมห้องนอนพบชะแลงเหล็กเปื้อนเลือด คาดว่าเป็นอาวุธสังหารวางอยู่ จึงเก็บไว้เป็นหลักฐาน</p>
<p>สอบสวนเบื้องต้นทราบว่าผู้ตายอาศัยอยู่กับภรรยาเพียง 2 คน ก่อนเกิดเหตุเวลาประมาณ 05.00 น. ภรรยาออกไปซื้อของที่<placeName><prefix>ตลาด</prefix>ปากน้ำ</placeName> มาเข้าร้าน กระทั่งลูกสะใภ้ผู้ตาย ซึ่งพักอยู่ที่บ้านอีกหลัง ห่างจากบ้านเกิดเหตุราว 200 เมตร เดินทางมาเปิดร้านตามปกติ เห็นผิดสังเกตเพราะประตูข้างบ้านไม่ได้ล็อกกลอน และเห็นข้าวของในบ้านถูกรื้อกระจุยกระจาย จึงรีบไปดูผู้ตายที่ห้องนอนพบกลายเป็นศพไปแล้ว จึงโทรศัพท์บอกให้ภรรยาผู้ตายทราบ และรีบกลับมาที่บ้าน ตรวจสอบเบื้องต้นพบเงินสด 5,000 บาท หายไป เบื้องต้นตำรวจคาดว่าช่วงเช้ามืดที่ผู้ตายอยู่บ้านเพียงลำพัง คนร้ายอาจมีแค่คนเดียวหรือมากกว่านั้น อาจเป็นพวกขี้ยาหรือพวกตกงาน เพราะพิษเศรษฐกิจ แอบย่องสะเดาะกลอนประตูข้างบ้านเข้ามารื้อค้นขโมยทรัพย์สิน แต่ผู้ตายตื่นมาพบคนร้ายจึงใช้ชะแลงเหล็กในบ้านกระหน่ำตีจนเสียชีวิต อย่างไรก็ดีตำรวจจะสืบสวนตามจับกุมคนร้ายมาดำเนินคดีโดยเร็ว.
</p></body>
</news>
