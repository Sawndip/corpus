<teiHeader>
<fileDesc>
<titleStmt>
  <title>บก.น.1กวาดล้างอาชญากรรมรวบผู้ต้องหาเพียบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 11:08:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173458  </bibl>
</sourceDesc>
</fileDesc>
</teiHeader>
<news>
<headline>ตร.สเก็ตภาพคนร้าย-ส่งหินมรณะพิสูจน์</headline>
<lead>ตำรวจสเก็ตภาพมือปาหินให้พยานตรวจสอบแล้ว ระบุเหยื่อสามารถจำใบหน้าคนร้ายได้ พร้อมส่งหินมรณะให้วิทยาการตรวจสอบ</lead>
<neck></neck>
<body><p>(29พ.ค.) ผู้สื่อข่าวรายงานว่า ความคืบหน้ากรณีนายสุรชัย สวัสดี พนักงานส่งเสริมการขายห้างคาร์ฟูร์ <placeName><prefix>สาขา</prefix>เพชรเกษม</placeName> ถูกคนร้ายปา ก้อนหินใส่กระจกหน้ารถเก๋ง ขณะกลับจากเยี่ยมลูกชายคนโตที่ <placeName><prefix>จ.</prefix>อ่างทอง</placeName> เป็นเหตุให้รถตกถนน ทำให้นางภาพิมล เอี่ยมยัง แม่ยายคอหักเสียชีวิตคาที่ ส่วนนางสุรารักษ์ ภรรยาพร้อมลูกรวม 4 คน บาดเจ็บเหตุเกิดบน<placeName><component><prefix>ถนน</prefix>สายสุพรรณบุรี-อ่างทอง</component> <component><prefix>หมู่</prefix> 2</component> <component><prefix>ต.</prefix>โพธิ์พระยา</component> <component><prefix>อ.</prefix>เมือง</component> <component><prefix>จ.</prefix>สุพรรณบุรี</component></placeName> </p>
<p>ล่าสุดพ.ต.อ.วีระ บุตรโพธิ์ รอง ผบก.ภ.<placeName><prefix>จว.</prefix>สุพรรณบุรี</placeName> พ.ต.ท.สุมนตรี กรรณเลขา รอง ผกก.สส. พร้อม พ.ต.ท.มงคล สุนทรวิภาต สว.วิทยาการ พร้อมเจ้าหน้าที่ชุดสืบสวน ได้เดินทางไปตรวจสอบที่เกิดเหตุอีกครั้ง พร้อมทั้งมีการจำลองเหตุการณ์จริงยังจุดเกิดเหตุ ตามคำให้การของนางสุรารักษ์ ผู้เสียหายด้วย พร้อมทั้งส่งก้อนหินไปตรวจที่<placeName><prefix>กองวิทยาการ</prefix>ตำรวจภูธรภาค 7</placeName> เพื่อเก็บลายนิ้วมือแฝงไว้เป็นหลักฐาน</p>
<p>นางสุรารักษ์ เปิดเผยว่า ยังตกใจกับเหตุที่เกิดขึ้นไม่หาย และยังประมวลเหตุการณ์ให้ฟังว่าช่วงเกิดเหตุ ช่วงระยะ 100 เมตร มี จยย.วิ่งสวนทางมาโดยไม่เปิดไฟหน้ารถ กระทั้งระยะ 50 เมตร จึงเปิดไฟ และพบว่าคนขับใส่เสื้อสีดำ ส่วนคนซ้อนท้ายใส่เสื้อสีแดง จากนั้นคนซ้อนท้ายได้เดาะก้อนหินขึ้นลง 2-3 ครั้ง แล้วโยนใส่รถตนทันที จากนั้นรถก็เสียหลักตกลงข้างทาง เหตุการณ์นี้ไม่น่าเกิดขึ้น เพราะที่ผ่านมา ตนและสามีวิ่งเส้นทางนี้เป็นประจำ เดือนละไม่ต่ำกว่า 2 ครั้ง เพื่อไปหาลูกชาย</p>
<p>แต่ครั้งนี้โชคร้ายมีแม่มาด้วย และต้องมาเสียชีวิต จึงขอให้ตำรวจเร่งติดตามจับกุมตัวคนร้ายมาลงโทษให้ได้ และอยากถามคนร้ายว่า ทำไปเพื่ออะไร รู้มั้ยว่าคนอื่นเขาเดือดร้อน ถ้าเห็นหน้าคนร้ายอีกครั้งคิดว่าจำหน้าได้</p>
<p>ด้านนายครรชิต เคนผาพงษ์ อยู่<placeName><component><prefix>บ้านเลขที่</prefix> 75/2</component> <component><prefix>ม.</prefix>2</component> <component><prefix>ต.</prefix>โพธิ์พระยา</component> <component><prefix>อ.</prefix>เมือง</component> <component><prefix>จ.</prefix>สุพรรณบุรี</component></placeName> ซึ่งมีบ้านอยู่ใกล้ที่เกิดเหตุ เปิดเผยว่า ขณะกำลังให้อาหารสุนัขในบ้าน ได้ยินเสียงเหมือนรถยนต์ตกถนน บริเวณริมถนนหน้าบ้าน เพราะบริเวณนี้มักจะเกิดอุบัติเหตุบ่อยครั้ง เนื่องจากเป็นทางโค้ง และไม่มีไฟส่องสว่าง ตนจึงเดินออกมาได้ยินเสียงผู้หญิงร้องขอความช่วยเหลือ และมีเสียงเด็กร้องครวญคราง และพบรถเก๋งตกอยู่ข้างทางจึงรีบเข้าไปช่วยนำร่างออกมา และแจ้งหน่วยกู้ภัยมาช่วยเหลือนำส่ง รพ.</p>
<p>พ.ต.อ.วีระ บุตรโพธิ์ รอง ผบก.ภ.จว.<placeName>สุพรรณบุรี</placeName> เปิดเผยว่า ได้สั่งการให้ พ.ต.อ.เกรียงไกร วุฒิพานิช ผกก. พ.ต.ท.สุมนตรี กรรณเลขา รอง ผกก.สส. พ.ต.ท.ศุภเกียรติ เทิดตระกูล รอง ผกก.ป. นำทีมตำรวจชุดสืบสวนของ สภ.เมืองฯ และ ภ.จว. ออกสืบสวนในพื้นใกล้เคียงที่เกิดเหตุ เพื่อหาเบาะแสคนร้าย จากการสืบสวนขณะนี้พอทราบกลุ่มของคนร้ายแล้ว ซึ่งเป็นกลุ่มวัยรุ่นที่อยู่ไม่ห่างจากจุดเกิดเหตุมากนัก และกำลังเร่งสอบสวนรวบรวมพยานหลักฐาน เพื่อที่จะได้สาวไปถึงตัวคนร้ายที่ก่อเหตุให้เร็วที่สุด อย่างไรก็ตาม มีรายละเอียดเกี่ยวกับคนร้ายมากกว่านี้ แต่ยังไม่สามารถเปิดเผยได้ รอให้รวบรวมพยานหลักฐานให้มากกว่านี้ก่อน</p>
<p>ผู้สื่อข่าวรายงานว่า ขณะนี้เจ้าหน้าที่ตำรวจ ได้มีการสเก็ตภาพผู้ต้องสงสัย ให้พยานดู และยังไม่เป็นที่เปิดเผย</p></body>
</news>
