<teiHeader>
<fileDesc>
<titleStmt>
  <title>คุมตัวมือฆ่าข่มขืนนศ.ราชมงคลฯฝากขัง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090504/11575/%e0%b8%84%e0%b8%b8%e0%b8%a1%e0%b8%95%e0%b8%b1%e0%b8%a7%e0%b8%a1%e0%b8%b7%e0%b8%ad%e0%b8%86%e0%b9%88%e0%b8%b2%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%99%e0%b8%a8.%e0%b8%a3%e0%b8%b2%e0%b8%8a%e0%b8%a1%e0%b8%87%e0%b8%84%e0%b8%a5%e0%b8%af%e0%b8%9d%e0%b8%b2%e0%b8%81%e0%b8%82%e0%b8%b1%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>หนุ่มวิศว.ป.โทนิด้าดิ่งเสาสัญญาณNBTดับ</headline>
<lead>หนุ่มวิศว.ป.โทนิด้าวัย 27 ปี เจ้าของโรงงานพลาสติก<placeName>ปากช่อง</placeName>เครียด ดิ่งเสาสัญญาณ NBT ดับสยอง พ่อรุดดูศพ ระบุลูกชายจริงจังกับงาน คาดเกิดอาการเครียด หายออกจากบ้านตั้งแต่ 3 ทุ่ม เจ้าตัวระบุไม่ติดใจ เชื่อฆ่าตัวตายเอง</lead>
<neck></neck>
<body><p>เมื่อเวลา 07.00 น. วันที่ 3 พฤษภาคม  ร.ต.ท.คมสัน คุ้มครอง พงส.(สบ 1) สน.<placeName>สุทธิสาร</placeName> รับแจ้งเหตุคนพลัดตกจากที่สูงเสียชีวิต ภายในบริเวณ<placeName><component><prefix>สถานี</prefix>วิทยุโทรทัศน์กระจายเสียง<suffix>กรมประชาสัมพันธ์</suffix>(NBT)</component> <component><prefix>ถนน</prefix>วิภาวดีรังสิต</component> <component><prefix>แขวง</prefix>-<prefix>เขต</prefix>ดินแดง</component> <component>กรุงเทพฯ</component></placeName> จึงรุดไปตรวจสอบที่เกิดเหตุพร้อมเจ้าหน้าที่ พฐ. และมูลนิธิปอเต็กตึ๊ง</p>
<p>ที่เกิดเหตุอยู่บริเวณใต้เสาส่งสัญญาณวิทยุกระจายเสียง ด้านหลังอาคาร 1 ซึ่งเป็นอาคารส่วนเทคนิคของกรมประชาสัมพันธ์ บริเวณพื้นหญ้าด้านล่างพบศพนายเกริกพันธุ์ ไพรรัชเวทย์ อายุ 27 ปี อยู่<placeName><component><prefix>บ้านเลขที่</prefix> 68</component> <component><prefix>ซอย</prefix>อินทมะระ 40</component> <component><prefix>แขวง</prefix>-<prefix>เขต</prefix>ดินแดง</component> <component>กรุงเทพฯ</component></placeName> วิศวกรเคมี ปริญญาโท MBA นิด้า และเป็นเจ้าของโรงงานอุตสาหกรรมพลาสติกที่<placeName><component><prefix>อำเภอ</prefix>ปากช่อง</component> <component><prefix>จังหวัด</prefix>นครราชสีมา</component></placeName> สภาพศพนอนตะแคงเสียชีวิต สวมเสื้อยืดสีแดง กางเกงขาสั้นสีเทาดำ รองเท้าแตะ มีเลือดออกบริเวณกกหูด้านซ้าย หน้าแข้งด้านซ้ายหักผิดรูป เล็บและปากดำคล้ำ เสียชีวิตมาแล้วไม่ต่ำกว่า 3 ชั่วโมง</p>
<p>ต่อมานายวีระชัย ไพรรัชเวทย์ อายุ 57 ปี แพทย์ผ่าตัด โรงพยาบาลเอกชนแห่งหนึ่ง ซึ่งเป็นพ่อผู้ตายได้รุดมาดูศพลูกชาย พร้อมกับกล่าวว่า ครอบครัวตนเองมีลูกชาย 2 คน ผู้ตายเป็นลูกชายคนโต จบการศึกษาปริญญาตรีด้านวิศวกรรมเคมี ได้เปิดโรงงานอุตสาหกรรมพลาสติกที่<placeName>ปากช่อง</placeName> โดยเพิ่งเปิดได้ประมาณ 3 เดือน ซึ่งปกติลูกชายตนเองคนนี้เป็นคนที่ค่อนข้างจะจริงจังเรื่องการทำงาน จนทำให้เกิดอาการเครียดอยู่เสมอ แต่ก็ไม่เคยพร่ำบ่นให้ครอบครัวฟังเลย</p>
<p>"ก่อนเกิดเหตุทราบว่าลูกชายได้เดินทางกลับจากโรงงานที่<placeName>ปากช่อง</placeName> มาที่บ้านพักที่<placeName>กรุงเทพฯ</placeName>ตั้งแต่ช่วงหกโมงเย็นเมื่อวานนี้ และได้ออกจากบ้านตั้งแต่สามทุ่มโดยไม่กลับมาบ้านอีก เมื่อผมกลับมาถึงบ้านพักรู้สึกเป็นห่วง จึงได้ออกตามหาแต่ก็ไม่พบ จนเช้าก็ได้แวะมาดูตรงจุดที่เกิดเหตุแล้วแต่ไม่พบ กระทั่งสังเกตเห็นรถมูลนิธิ และคนมุงดูจึงกลับมาดู จนพบว่าลูกชายได้กลายเป็นศพไปแล้ว " นายวีระชัยกล่าว</p>
<p>นายวีระชัย กล่าวต่อว่า สำหรับสาเหตุการตายตนเองไม่ติดใจแต่อย่างใด ไม่เชื่อว่าจะเป็นการฆาตรกรรม เนื่องจากลูกชายตนเองไม่มีเรื่องทะเลาะกับใคร แต่เชื่อว่าน่าจะมาจากอาการเครียดเรื่องงาน จึงทำให้ตัดสินใจฆ่าตัวตายในที่สุด</p>
<p>เบื้องต้นเจ้าหน้าที่ตำรวจ ได้ให้มูลนิธิปอเต๊กตึ๊งทำการเคลื่อนย้ายศพไปที่<placeName><component><prefix>สถาบัน</prefix>นิติเวช</component> <component><prefix>โรงพยาบาล</prefix>ตำรวจ</component></placeName> เพื่อทำการชันสูตร เพื่อหาสาเหตุการเสียชีวิตของนายเกริกพันธุ์อย่างละเอียด ก่อนให้ครอบครัวนำศพไปบำเพ็ญกุศลตามพิธีทางศาสนาต่อไป</p></body>
</news>
