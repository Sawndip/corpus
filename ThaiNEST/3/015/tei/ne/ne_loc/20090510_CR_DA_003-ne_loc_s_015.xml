<teiHeader>
<fileDesc>
<titleStmt>
  <title>ผัวแก่หึงเมียสาวเฉือนนมแทงจิ๋ม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-10 08:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198623&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ผัวแก่หึงเมียสาวเฉือนนมแทงจิ๋ม</headline>
<lead>เตรียมเผ่นแต่หนีไม่รอดโปลิศลากคอได้ทันควัน</lead>
<neck>ผัวรุ่นคราวพ่อสุดทมิฬหึงอำมหิต แค้นเมียสาวคาราโอเกะรุ่นหลาน เพราะอายุห่างกัน 21 ปี จะตีตัวออกห่างหนีไปอยู่กับผู้คุมเรือนจำ เลยซดเหล้าเมาจนได้ที่ พอมีปากเสียงกัน คว้ามีดปลายแหลม ยาว 8 นิ้ว จ้วงแทงหน้าอก 2 ทีซ้อน ก่อนกรีดใบหน้ากับหน้าท้องเป็นทางยาว จากนั้นเฉือนเต้านมทิ้งไปข้างหนึ่ง แต่ยังไม่หนำใจแทงจิ๋มและตัดเนื้อทิ้ง เสร็จแล้วอาบน้ำตกแต่งบาดแผลศพ และ ใส่เสื้อผ้าให้ใหม่ ก่อนจะนอนกอดศพเมียทั้งคืน พอรุ่งเช้าเตรียมจะขึ้นรถสองแถวเผ่นหนี โปลิศตามลากคอได้ทันควัน คุมตัวไปทำแผนปากพร่ำ แต่รักเมียมาก</neck>
<body><p>เมื่อเวลา 07.30 น. วันที่ 9 พ.ค. พ.ต.ท.สันติราษ์ ศรีพิบูลย์ สวส.สภ.<placeName><component>พระพรหม</component> <component><prefix>จ.</prefix>นครศรีธรรมราช</component></placeName> รับแจ้งมีเหตุฆ่ากันตาย ในกระท่อมหลัง<placeName><prefix>ร้าน</prefix>น้องเมย์คาราโอเกะ</placeName> ตรงข้าม<placeName><component><prefix>มหา วิทยาลัย</prefix>รามคำแหง</component> <component><prefix>สาขา</prefix>วิทยบริการเฉลิม พระเกียรติ<suffix>นครศรีธรรมราช</suffix></component> <component><prefix>หมู่</prefix> 1</component> <component><prefix>ต.</prefix>ท้ายสำเภา</component></placeName> รุดไปตรวจสอบพร้อมด้วย พ.ต.ท.วุฒิพงศ์ ฐิติสโรจน์ รอง ผกก.สส. ที่เกิดเหตุภายในกระท่อม บนที่นอนพบศพนางงามทิพย์ พีระพงศ์ อายุ 36 ปี อยู่<placeName><component><prefix>บ้านเลขที่</prefix> 1</component> <component><prefix>หมู่</prefix> 1</component> <component><prefix>ต.</prefix>บึงกาญจน์</component> <component><prefix>อ.</prefix>บึงกาญจน์</component> <component><prefix>จ.</prefix>หนองคาย</component></placeName> นอนจมกองเลือดเสียชีวิตสยอง เสื้อผ้าใส่เรียบร้อย</p>
<p>สภาพศพมีบาดแผลที่ใบหน้ากับหน้าท้อง โดนกรีดด้วยมีดเป็นทางยาว เต้านมด้านซ้ายถูกเฉือนขาดหายไป 1 ข้าง หน้าอกโดนแทง 2 แผล และที่อวัยวะเพศถูกแทงเป็นแผลฉกรรจ์ เนื้อบางส่วนโดนเฉือนหายไป บนลำตัวมีผ้าห่มเปื้อนเลือดคลุมไว้อย่างดี ข้างศพพบกระดาษชำระ เปื้อนเลือดตกอยู่เป็นจำนวนมาก ส่วนบาดแผลบนศพนั้น พบมีรอยใช้ด้ายเย็บตกแต่งอย่างหยาบ ไว้ มีเลือดไหลรินออกจากบาดแผลตลอดเวลา</p>
<p>ส่วนฆาตกรรายนี้ไม่ใช่ใครที่ไหน เป็น สามีของผู้ตายเอง หลังก่อเหตุได้หลบหนีไป จึงวิทยุสกัดจับและควบคุมตัวไว้ได้ ขณะเตรียมสะพายกระเป๋า จะขึ้นรถสองแถวหลบหนี ทราบชื่อต่อมานายอำนวย บัวฝรั่ง อายุ 57 ปี อยู่<placeName><component><prefix>บ้านเลขที่</prefix> 5/4</component> <component><prefix>ถนน</prefix>ชายทะเล</component> <component><prefix>ต.</prefix>ปากพนังฝั่งตะวันออก</component> <component><prefix>อ.</prefix>ปากพนัง</component> <component><prefix>จ.</prefix>นครศรีธรรมราช</component></placeName> ค้นในกระเป๋า สะพาย เจออาวุธมีดปลายแหลมเปื้อนเลือดยาว 8 นิ้ว จำนวน 1 เล่ม คาดว่าน่าจะเป็นอาวุธสังหาร จึงคุมตัวไปสอบปากคำ</p>
<p>พ.ต.ท.วุฒิพงศ์เปิดเผยว่า จากการสอบสวนผู้ต้องหาให้การรับสารภาพว่า นางงามทิพย์ทำงานอยู่ใน<placeName><prefix>ร้าน</prefix>น้องเมย์คาราโอเกะ</placeName> โดยเมื่อช่วงเย็นวันที่ 8 พ.ค. ที่ผ่านมา ซึ่งเป็นวันวิสาขบูชา ทางร้านได้หยุด 1 วัน นายอำนวยเลยใช้ให้ผู้ตายไปซื้อเหล้ามานั่งดื่มในกระท่อม พอดื่มเหล้าหมดไปหลายขวด นายอำนวยเปิด ฉากทะเลาะกับผู้ตาย สาเหตุมาจากนายอำนวยทราบว่า มีชายหนุ่มหลายคนมาติดพันภรรยา ในจำนวนนี้มีผู้คุมเรือนจำคนหนึ่ง โดยนางงามทิพย์ก็มีใจเอียงเอนไปทางฝ่ายนั้นด้วย เลยพยายามจะตีตัวออกห่างจากนายอำนวย</p>
<p>รอง ผกก.สส.ระบุต่อว่า ทั้งคู่เลยมีปากเสียงทะเลาะกันอย่างรุนแรง จากนั้นนายอำนวยจึงหยิบมีดปลายแหลม จ้วงแทงหน้าอกนางงามทิพย์ไป 2 ที ก่อนใช้มีดกรีดใบหน้ากับหน้าท้อง เสร็จแล้วเฉือนเต้านมทิ้งข้างหนึ่ง แต่ยังไม่หนำใจใช้มีดแทง และตัดเนื้อตรงอวัยวะเพศ เพื่อเป็นการระบายแค้น สักพักจับศพถอดเสื้อผ้าออก แล้วนำไปซักล้างคราบเลือดตากไว้อย่างเรียบร้อย ก่อนจะเอาเข็มมาเย็บตกแต่งบาดแผล และอาบน้ำให้ศพจับใส่เสื้อผ้าใหม่ เสร็จแล้วนอนกอดศพเมียทั้งคืน พอรุ่งเช้าเมื่อหายสร่างเมา จึงเก็บเสื้อผ้าเตรียมจะขึ้นรถสองแถวหลบหนีแต่ไม่รอด กระทั่งถูกจับกุมได้ดังกล่าว จากนั้นตำรวจคุมตัวนายอำนวย สามีจอมอำมหิตไปทำแผนประกอบคำรับสารภาพ โดยปากนายอำนวยก็พร่ำแต่บอกว่ารักเมียมาก ตำรวจจึงคุมตัวเข้าห้องขังดำเนินคดีต่อไป.
</p></body>
</news>
