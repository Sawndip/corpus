<teiHeader>
<fileDesc>
<titleStmt>
  <title>ซิ่งปิกอัพพุ่งตกคลองเศรษฐินีดับพร้อมลูก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 09:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200446&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ซิ่งปิกอัพพุ่งตกคลองเศรษฐินีดับพร้อมลูก</headline>
<lead>สาวใหญ่<placeName><addName>เมืองขุนแผน</addName></placeName> เจ้าของร้านปะยาง และคอกเลี้ยงวัวพันธุ์ ซิ่งปิกอัพตกคลองดับพร้อมลูกชาย 2 ศพ หลังขับรถมาเยี่ยมลูกชายคนโต ที่นำเป็ดไล่ทุ่งมาเลี้ยงในทุ่งนา ตกดึกเดินทางกลับช่วง เช้ากลายเป็นศพ รถจมน้ำอยู่ในลำคลอง จนท. คาดสาเหตุยางรถเกิดระเบิดพลิกคว่ำจมน้ำดับอนาถ ทั้งคู่</lead>
<neck></neck>
<body><p>เมื่อเวลา 07.00 น. วันที่ 27 พ.ค. พ.ต.ท.ปราโมทย์ ดอนหว่างไพร สวส. สภ.<placeName><component>บางปลาม้า</component> <component><prefix>จ.</prefix>สุพรรณบุรี</component></placeName> รับแจ้งอุบัติเหตุรถตกคลองมีคนเสียชีวิต ติดอยู่ในรถ บริเวณ<placeName><component><prefix>ถนน</prefix>สายไผ่มุ้ง-ท่าไชย</component> <component><prefix>หมู่</prefix> 4</component> <component><prefix>ต.</prefix>วังน้ำเย็น</component></placeName> จึงพร้อมแพทย์ และหน่วยกู้ภัยเณรแก้ว รีบไปตรวจสอบที่เกิดเหตุพบเป็นทางโค้ง ในที่เกิดเหตุพบรถปิกอัพยี่ห้ออีซูซุ สีน้ำเงินคาดเทา ทะเบียน กค 8232 <placeName>สุพรรณบุรี</placeName> พลิกคว่ำหงายท้องจมน้ำอยู่ในคลองข้างทาง เจ้าหน้าที่กู้ภัยจึงใช้รถยกนำขึ้นมาตรวจสอบสภาพรถหลังคายุบ ยางล้อหลังด้านขวาแตก</p>
<p>จากการตรวจสอบภายในรถพบศพนางสะอาด แก้วเนตร อายุ 40 ปี อยู่<placeName><component><prefix>บ้านเลขที่</prefix> 43</component> <component><prefix>หมู่</prefix> 5</component> <component><prefix>ต.</prefix>หนองโอ่ง</component> <component><prefix>อ.</prefix>อู่ทอง</component> <component><prefix>จ.</prefix>สุพรรณบุรี</component></placeName>  เสียชีวิตอยู่ที่เบาะนั่งคนขับ และที่เบาะหน้าด้านซ้ายคนขับพบศพ ด.ช.ธนชัย รังสวัสจิตร อายุ 7 ขวบ สภาพศพทั้งสองตัวซีด เสียชีวิตมาแล้วประมาณ 6-8 ชม. และภายในลำคลองยังพบแผงใส่ไข่ลอยเกลื่อน สอบสวน น.ส.จีรพันธ์ เล็กรอด ลูกสะใภ้คนตาย ให้การว่า นางสะอาด เป็นเจ้าของร้าน  ปะยางรถยนต์ และเจ้าของคอกเลี้ยงวัวพันธุ์ และเป็ดไล่ทุ่ง ก่อนเกิดเหตุคนตายพร้อม ด.ช.ธนชัย ลูกชายคนเล็ก ได้ขับรถมาเยี่ยมตนและนายทศพล สามีซึ่งเป็นลูกชายคนโตผู้ตาย ที่นำเป็ดไล่ทุ่งมาเลี้ยงที่ทุ่งนาบ้านไผ่มุ้ง เมื่อวานนี้ กระทั่งตกดึกคนตายจึงขับรถกลับบ้าน กระทั่งเช้ามีคนมาแจ้งตนว่าแม่สามีประสบอุบัติเหตุเสียชีวิตแล้ว เบื้องต้น   เจ้าหน้าที่ตรวจสอบที่เกิดเหตุและสภาพรถพบว่า สาเหตุน่าจะเกิดจากยางรถระเบิด ประกอบกับที่ เกิดเหตุเป็นทางโค้งทำให้รถที่วิ่งมาด้วยความเร็วสูงเสียหลักตกคลอง จนทำให้ทั้งสองจมน้ำขาดอากาศหายใจเสียชีวิตดังกล่าว ซึ่งจะได้สอบสวนสาเหตุ   ที่แน่ชัดต่อไป.</p></body>
</news>
