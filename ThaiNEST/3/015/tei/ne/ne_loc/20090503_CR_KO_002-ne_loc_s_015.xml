<teiHeader>
<fileDesc>
<titleStmt>
  <title>คุมตัวมือฆ่าข่มขืนนศ.ราชมงคลฯฝากขัง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090504/11575/%e0%b8%84%e0%b8%b8%e0%b8%a1%e0%b8%95%e0%b8%b1%e0%b8%a7%e0%b8%a1%e0%b8%b7%e0%b8%ad%e0%b8%86%e0%b9%88%e0%b8%b2%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%99%e0%b8%a8.%e0%b8%a3%e0%b8%b2%e0%b8%8a%e0%b8%a1%e0%b8%87%e0%b8%84%e0%b8%a5%e0%b8%af%e0%b8%9d%e0%b8%b2%e0%b8%81%e0%b8%82%e0%b8%b1%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>จับแล้ว"บุญทิ้ง"หนุ่มก่อสร้าง ฆ่าข่มขืนหมกศพนศ.สาว</headline>
<lead>จับแล้ว"หนุ่มก่อสร้าง"มือฆ่าข่มขืน"นศ.สาวพาณิชย์พระนคร"หลังโทรติดต่อน้องสาวสารภาพ"อารมณ์ชั่ววูบฆ่าคนตาย"ยืมเงินหลบหนี ตร.ซ้อนแผนให้มารับเงินบ้านพี่ชายย่าน<placeName>ปากเกร็ด</placeName> รวบทันที พบนำโทรศัพท์เหยื่อไปขาย ถอดซิมการ์ดทิ้งข้างป้ายรถเมล์</lead>
<neck></neck>
<body><p>ความคืบหน้ากรณีน.ส.ศรัญญา หรือกล้วย ชวยกระจ่าง อายุ 21 ปี นักศึกษาชั้นปีที่ 3 คณะบริหารธุรกิจ สาขาสารสนเทศคอมพิวเตอร์ สถาบันเทคโนโลยีราชมงคล พาณิชย์พระนคร ถูกคนร้ายฆ่าข่มขืน ทิ้งศพในพงหญ้าภายในบ้านที่กำลังก่อสร้าง ตั้งอยู่<placeName><component><prefix>ซอย</prefix>ราชพฤกษ์ 11</component> <component><prefix>แขวง</prefix>บางพรม</component> <component><prefix>เขต</prefix>ตลิ่งชัน</component> <component>กทม.</component></placeName></p>
<p>ล่าสุดเมื่อเวลา 23.20 น. วันที่ 2 พฤษภาคม ผู้สื่อข่าวรายงานว่าเจ้าหน้าที่ตำรวจฝ่ายสืบสวนบก.น.7 และฝ่ายสืบสวนสน.<placeName>บางเสาธง</placeName> เข้าทำการจับกุม นายบุญทิ้ง บัวผัน หรือระนอง อายุ 33 ปี ซึ่งทำงานก่อสร้างอยู่ที่บ้านหลังใกล้กับจุดที่พบศพผู้ตาย ได้ที่บ้านญาติแห่งหนึ่งใน<placeName><component><prefix>อ.</prefix>ปากเกร็ด</component> <component><prefix>จ.</prefix>นนทบุรี</component></placeName> พร้อมนำตัวมาสอบปากคำที่<placeName>สน.บางเสาธง</placeName> หลังตรวจสอบพยานหลักฐานเชื่อว่าน่าจะมีส่วนเกี่ยวข้องกับการฆ่าข่มขืนน.ส.ศรัญญา โดยเบื้องต้นนายบุญทิ้ง ยังให้การปฏิเสธว่าไม่ได้เป็นผู้ก่อคดีดังกล่าว</p>
<p>แหล่งข่าวจากชุดสืบสวน เปิดเผยว่า หลังจากเกิดเหตุเจ้าหน้าที่ฝ่ายสืบสวนบก.น.7 และฝ่ายสืบสวนสน.<placeName>บางเสาธง</placeName> ได้ร่วมกันคลี่คลายคดีติดตามจับกุมคนร้ายรายนี้จนได้เบาะแสจากโทรศัพท์มือถือของผู้ตายที่หายไป และคนงานก่อสร้างที่หายไปจำนวน 1 คนทราบชื่อคือนายบุญทิ้ง เจ้าหน้าที่ฝ่ายสืบสวนจึงได้เชิญตัวน้องสาวของนายบุญทิ้ง มาสอบปากคำจนทราบว่าหลังเกิดเหตุนายบุญทิ้ง ได้โทรศัพท์มาหาน้องสาว โดยบอกว่าได้ฆ่าคนตาย เพราะอารมณ์ชั่ววูบเห็นนักศึกษาเดินผ่านจึงได้ลงมือฆ่าข่มขืน</p>
<p>แหล่งข่าวรายเดิมกล่าวอีกว่า นอกจากนี้นายบุญทิ้ง ได้บอกกับน้องสาวว่าฝากให้ดูแลภรรยาที่เป็นอัมพาต ด้วย และขอเงินน้องสาวเพื่อใช้ในการหลบหนีคดี จากนั้นเจ้าหน้าที่ตำรวจ จึงได้ให้น้องสาวนายบุญทิ้ง โทรติดต่อเพื่อนัดหมายให้นายบุญทิ้ง มารับเงิน เจ้าหน้าตำรวจจึงซ้อนแผนจับกุมนายบุญทิ้ง ไว้ได้ที่บ้านพักของพี่ชายนายบุญทิ้ง ใน<placeName><component><prefix>ต.</prefix>บ้านใหม่</component> <component><prefix>อ.</prefix>ปากเกร็ด</component> <component><prefix>จ.</prefix>นนทบุรี</component></placeName> ก่อนควบคุมตัวมาสอบสวนที่<placeName><prefix>สน.</prefix>บางเสาธง</placeName></p>
<p>"สำหรับโทรศัพท์มือถือของผู้ตายนั้นนายบุญทิ้ง ได้หยิบไปด้วยและได้นำไปขายให้กับบุคคลอื่น ส่วนซิมการ์ดได้นำไปทิ้งบริเวณป้ายรถเมล์  เบื้องต้นเจ้าหน้าที่ได้รวบรวมหลักฐานแน่นหนาพอว่านายบุญทิ้ง เป็นคนฆ่าข่มขืนน.ส.ศรัญญา พร้อมขออนุมัติหมายจับในข้อหาฆ่าคนตายโดยเจตนา"
</p></body>
</news>
