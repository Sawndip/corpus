<teiHeader>
<fileDesc>
<titleStmt>
  <title>คดียิงสนธิคืบ!ตร.รู้ข้อมูลปลอกกระสุนปืน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 19:16:53  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173363  </bibl>
</sourceDesc>
</fileDesc>
</teiHeader>
<news>
<headline>คดียิงสนธิคืบ!ตร.รู้ข้อมูลปลอกกระสุนปืน</headline>
<lead>ตำรวจ ทราบข้อมูลปลอกกระสุนปืนที่ตกในที่เกิดเหตุลอบสังหาร "สนธิ ลิ้มทองกุล" แล้</lead>
<neck></neck>
<body><p>พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ กล่าวถึงความคืบหน้าคดีลอบสังหาร นายสนธิ ลิ้มทองกุล แกนนำกลุ่มพันธมิตรประชาชนเพื่อประชาธิปไตย ว่า ขณะนี้พนักงานสืบสวนสอบสวนได้รับผลตรวจปลอกกระสุนปืนที่ตกอยู่ในที่เกิดเหตุกลับคืนจากฝ่ายทหารแล้ว ทำให้ทราบถึงปีที่ผลิต และหน่วยที่มีการจ่ายแจกกระสุนปืนเหล่านั้น ซึ่งหลังจากนี้ จะสืบสวนขยายผลต่อไป ส่วนคนร้ายที่ลงมือก่อเหตุนั้น ยังไม่มีการสรุปว่า เกี่ยวข้องกับคนมีสีหรือไม่ โดยให้รอติดตามผลการสืบสวนจากฝ่ายปฏิบัติก่อน พร้อมย้ำว่า หากไม่มีพยานหลักฐานยืนยันแน่ชัด จะไม่ออกหมายจับผู้ใดเด็ดขาด เพื่อไม่ให้เป็นที่ครหาว่าตำรวจจับแพะ</p>
<p>ทั้งนี้ รองผู้บัญชาการตำรวจแห่งชาติ ค่อนข้างสงวนท่าทีที่จะเปิดเผยรายละเอียดของคดี เพียงระบุว่า การสืบสวนมีขั้นตอนดำเนินการอยู่แล้ว</p></body>
</news>
