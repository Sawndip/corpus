<teiHeader>
<fileDesc>
<titleStmt>
  <title>รวบไอ้หื่น ขืนใจเด็ก 14 วิตถาร! บังคับสักชื่อแสดงความเป็นเจ้าของ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159213  </bibl>
</sourceDesc>
</fileDesc>
</teiHeader>
<news>
<headline>ไฮโซปืนโหด สิบโทแค่เมาชนโต๊ะขี่เบนซ์ซุ่มดักยิงดับ</headline>
<lead>ส.ท.ทหารชะตาขาดพาเพื่อนชายหญิงไปเที่ยวดื่มกินย่านเลียบ<placeName><prefix>ทางด่วน</prefix>เอกมัย-รามอินทรา</placeName> เพื่อนเมาได้ที่ลุกขึ้นเต้นพลาดเซไปชนโต๊ะกลุ่มนักเที่ยวขาประจำจนเกิดเรื่องวิวาทกัน แต่ รปภ.มาห้ามทัพไว้ได้ กลุ่มคู่กรณีเลยขับรถเบนซ์กับบีเอ็มไปดักรอใกล้ ๆ ร้าน พอเห็นคู่อริขับรถผ่านมาจึงใช้ก้อนหินปาใส่ก่อนจะใช้ปืนยิงใส่ถูก ส.ท. คนขับดับคาพวงมาลัย ตร.นำผู้ต้องสงสัยมาเค้นสอบจนรู้ตัวคนร้าย พร้อมกับยึดรถเบนซ์มาให้ พฐ. ตรวจหาเขม่าดินปืน เตรียมขอศาลออกหมายจับคนร้าย</lead>
<neck></neck>
<body><p>เมื่อเวลา 02.30 น. วันที่ 28 เม.ย. พ.ต.ต.มารุต แก้วประเสริฐ พงส. (สบ2) สน.<placeName>วังทองหลาง</placeName> รับแจ้งเหตุยิงกันตายที่ใกล้<placeName><component><prefix>ปั๊มแก๊ส</prefix>ยงกิจ</component> <component><prefix>ถนน</prefix>ประดิษฐ์มนูธรรม</component> <component><prefix>แขวง</prefix>และ<prefix>เขต</prefix>วังทองหลาง</component></placeName> จึงไปที่เกิดเหตุพร้อมด้วย พล.ต.ท.  วรพงษ์ ชิวปรีชา ผบช.น. พล.ต.ต.วิมล เปาอินทร์ ผบก.น.4 กำลังตำรวจจำนวนหนึ่ง เจ้าหน้าที่ พฐ. แพทย์นิติเวช และเจ้าหน้าที่มูลนิธิร่วมกตัญญู พบรถแวนยี่ห้อโตโยต้า (อแวนซา) สีบรอนซ์เงิน หมายเลขทะเบียน ฌฌ 9902 <placeName>กรุงเทพมหานคร</placeName> จอดอยู่ในสภาพกระจกข้างด้านซ้ายแตกเป็นรูใหญ่ มีรูกระสุนปืนที่ประตูหน้าขวาฝั่งคนขับ 1 รู และประตูหลังด้านขวาอีก 2 รู ภายในรถพบ ส.ท.ทัศนัย จุลนันทร์ อายุ 30 ปี ทหารสังกัด พัน ร. 1 รอ. นั่งเสียชีวิตที่เบาะคนขับ มีบาดแผลถูกยิงด้วยกระสุนปืนไม่ทราบขนาดที่หลังกกหูขวา 1 นัด</p>
<p>สอบสวน นายสิทธิชัย มาทอง อายุ 20 ปี พนักงานปั๊มแก๊สยงกิจ ให้การว่า ก่อนเกิดเหตุ เห็นกลุ่มคนร้าย 4 คน ขับรถเบนซ์สีบรอนซ์เทา กับรถเก๋งยี่ห้อบีเอ็มดับเบิลยู จำสีไม่ได้ มาจอดอยู่ริมถนนหน้าปั๊มแก๊ส พอรถผู้ตายขับผ่านมาอย่างช้า ๆ หนึ่งในคนร้ายใช้ก้อนหินปาใส่รถของผู้ตายจนกระจกแตกก่อนที่คนร้ายอีกคนจะยิงปืนใส่ 3 นัด จนรถผู้ตายเสียหลักจอดนิ่งอยู่ในที่เกิดเหตุ แล้วคนร้ายทั้งหมดพากันวิ่งไปขึ้นรถขับหลบหนี ตนกับเพื่อนอีกสองคนจึงรีบวิ่งเข้าไปดูพบว่าในรถผู้ตายมีเพื่อน ๆ นั่งมาด้วย 4 คน โดยเพื่อนผู้ตายคิดว่าพวกตนเป็นคนร้ายที่ก่อเหตุได้รุมทำร้ายตนกับเพื่อนบาดเจ็บเล็กน้อย ก่อนที่ตำรวจจะมาถึงที่เกิดเหตุ</p>
<p>ส่วนสาเหตุที่ ส.ท.ทัศนัย ถูกยิงตาย มาจาก เมื่อตอนค่ำ ส.ท.ทัศนัย กับเพื่อนชายหญิงพากันไปเที่ยวดื่มกินกันที่<placeName><component>โรงเหล้าแสงจันทร์</component> <component><prefix>สาขา</prefix>เอกมัย-รามอินทรา</component></placeName> ที่อยู่ใกล้กับที่เกิดเหตุ โดยผู้ตายกับเพื่อนนั่งอยู่โต๊ะติดกับกลุ่มคนร้าย หลังจากดื่มกินกันจนเมาได้ที่เพื่อนของ ส.ท. ทัศนัยได้ลุกขึ้นเต้นแต่พลาดเซไปชนโต๊ะกลุ่มคนร้ายจนเกิดทะเลาะวิวาทกันขึ้น แต่ รปภ.ของร้านมาห้ามแยกสองฝ่ายออกจากกัน จากนั้นกลุ่มคนร้ายได้ขับรถออกไปดักรอที่หน้าปั๊มแก๊สกระทั่งรถผู้ตายขับผ่านมาจึงปาหินและยิงปืนใส่ถูกผู้ตายเสียชีวิต</p>
<p>ต่อมาตอนสายวันเดียวกัน พ.ต.อ. อาณัติ เกล็ดมณี รองผบก.น.4 เปิดเผยว่า ตำรวจรู้ตัวคนร้ายหมดแล้วเป็นกลุ่มนักเที่ยวที่เที่ยว<placeName>โรงเหล้าแสงจันทร์</placeName>เป็นประจำมีอยู่ 7 คน ขณะนี้ฝ่ายสืบสวน สน.<placeName>วังทองหลาง</placeName> และ กก.  สส.บก.น.4 ได้นำตัวผู้ต้องสงสัย 4 ราย มาสอบสวนปากคำ โดยทั้งหมดยอมรับว่าอยู่ในเหตุการณ์ ทะเลาะวิวาทกันในร้าน แต่ไม่ได้อยู่ตอนเกิดเหตุยิงกัน ส่วนเพื่อนในกลุ่มผู้ต้องสงสัยอีก 3 คน ตำรวจรู้ข้อมูลหมดแล้วว่าเป็นใคร นอกจากนั้น ตำรวจยังยึดรถเบนซ์ สีบรอนซ์เงิน รุ่น อี 280 ทะเบียน ศฉ 6736 <placeName>กรุงเทพมหานคร</placeName> และรถกระบะนิสสัน รุ่นฟรอนเทียร์ สีบรอนซ์เงิน ทะเบียน ปก 4401 <placeName>กรุงเทพมหานคร</placeName> ซึ่งพยานระบุว่าเป็นรถที่คนร้ายใช้ก่อเหตุมาให้เจ้าหน้าที่ พฐ.ตรวจหาเขม่าดินปืนที่ประตูด้านซ้ายของรถเบนซ์ด้วย เพราะพยานยืนยันว่าคนที่นั่งข้างคนขับรถเบนซ์เป็นผู้ใช้อาวุธปืนยิง ขณะเดียวกันพนักงานสอบสวนกำลังรวบรวมพยานหลักฐานเพื่อขอศาลออกหมายจับคนร้ายแล้ว.</p></body>
</news>
