<teiHeader>
<fileDesc>
<titleStmt>
  <title>สุพรเตรียมนำผลสถานบริการเสนอรองผบ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 16:32:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173329  </bibl>
</sourceDesc>
</fileDesc>
</teiHeader>
<news>
<headline>สุพรเตรียมนำผลสถานบริการเสนอรองผบ.ตร.</headline>
<lead>รองผู้บัญชาการตำรวจนครบาล เตรียมนำผลสอบสถานบริการ เสนอต่อ รองผู้บัญชาการตำรวจแห่งชาติ พล.ต.อ.ธานี สมบูรณ์ทรัพย์ ในวันพรุ่งนี้</lead>
<neck></neck>
<body><p>พล.ต.ต.สุพร พันธุ์เสือ รองผู้บัญชาการตำรวจนครบาล รายงานผลการจับกุมสถานบริการที่เปิดโดยไม่ได้รับอนุญาต และการกวดขันสถานบริการตามนโยบายจัดระเบียบสังคม สำหรับผลการกวดขันจับกุมภาพรวมของกองบัญชาการตำรวจนครบาลระหว่างเดือน ม.ค. - เม.ย. 2552 มีดังนี้ ตรวจปัสสาวะเพื่อหาสารเสพติด จำนวน 19,963 ราย พบปัสสาวะเป็นสีม่วงรับสารภาพว่าเสพสารเสพติดและดำเนินคดี 22 ราย ส่วนพบการกระทำผิดและจับกุมดำเนินคดีข้อหาเปิดสถานบริการโดยไม่ได้รับอนุญาต 36 ราย ข้อหาจำหน่ายสุราเกินเวลาที่กฎหมายกำหนดไม่ได้รับอนุญาต 536 ราย ข้อหาไม่ตรวจบัตรไม่พกบัตรที่ใช้ในการเข้าใช้สถานบริการ 1,377 ราย ข้อหาเกี่ยวกับการค้ามนุษย์ ค้าประเวณี 111 ราย</p>
<p>อย่างไรก็ตาม ผลการจับกุมและกวดขันสถานบริการกองบัญชาการตำรวจนครบาลจะนำเสนอให้ พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ ที่จะเดินทางมาตรวจเยี่ยมและให้นโยบายการทำงาน หลังจากได้รับมอบหมายให้รับผิดชอบควบคุมการปฏิบัติงานของกองบัญชาการตำรวจนครบาลในวันพรุ่งนี้</p></body>
</news>
