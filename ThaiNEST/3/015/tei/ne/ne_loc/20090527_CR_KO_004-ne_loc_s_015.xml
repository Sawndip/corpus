<teiHeader>
<fileDesc>
<titleStmt>
  <title>กองปราบฯดำเนินคดีหนุ่มธอส.โกง 400ล้านฐานร่วมกันฟอกเงิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090527/14590/%e0%b8%81%e0%b8%ad%e0%b8%87%e0%b8%9b%e0%b8%a3%e0%b8%b2%e0%b8%9a%e0%b8%af%e0%b8%94%e0%b8%b3%e0%b9%80%e0%b8%99%e0%b8%b4%e0%b8%99%e0%b8%84%e0%b8%94%e0%b8%b5%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%98%e0%b8%ad%e0%b8%aa.%e0%b9%82%e0%b8%81%e0%b8%87400%e0%b8%a5%e0%b9%89%e0%b8%b2%e0%b8%99%e0%b8%90%e0%b8%b2%e0%b8%99%e0%b8%a3%e0%b9%88%e0%b8%a7%e0%b8%a1%e0%b8%81%e0%b8%b1%e0%b8%99%e0%b8%9f%e0%b8%ad%e0%b8%81%e0%b9%80%e0%b8%87%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>กองปราบฯดำเนินคดีหนุ่มธอส.โกง 400ล้านฐานร่วมกันฟอกเงิน</headline>
<lead>หนุ่ม ธอส.โกง 499 ล้านเจอข้อหาเพิ่ม ฐานฟอกเงินและทุจริตต่อหน้าที่ ตำรวจตามรวบแฟนสาวถึง<placeName>หนองคาย</placeName> เจ้าตัวยอมรับแฟนหนุมให้เงิน 4 ล้าน แต่ปฏิเสธรู้เรื่องที่มาของเงิน ตำรวจไม่เชื่อ ตรวจพบมีทรัพย์สินรวมมูลค่า 7 ล้าน ตำรวจเผยตามคืนได้แล้ว 200 ล้าน</lead>
<neck></neck>
<body><p>เมื่อเวลา 10.30 น. วันที่ 27 พฤษภาคม พ.ต.อ.พรศักดิ์ สุรสิทธิ์ ผกก.1 บก.ป. พ.ต.ต.อดิเรก จินตรานันท์ สว.กก.1 บก.ป. เข้าอายัดตัวนายสมเกียรติ ปัญญาวรคุณเดช อายุ 33 ปี อดีตพนักงานธนาคารอาคารสงเคราะห์ (ธอส.) <placeName><prefix>สาขา</prefix>เซ็นต์หลุยส์ 3</placeName> ผู้ต้องหายักยอกเงินธนาคารกว่า 400 ล้านบาท จาก<placeName><prefix>เรือนจำ</prefix>คลองเปรม</placeName> ตามหมายจับศาลอาญา ที่ 1450/2552 ลงวันที่ 25 พฤษภาคม 2552 ในความผิดฐานร่วมกันฟอกเงิน นอกจากนี้ พ.ต.ต.ธีรพัฒน์ ธารีไทย พ.ต.ต.สุทธิเวท บุญยรัตกลิน สว.กก.1 บก.ป. พร้อมกำลังเข้าจับกุมนางพุทธชาติ วงศ์จันทะ อายุ 26 ปี ตามหมายจับศาลอาญา ที่ 1451/2552 ลงวันที่ 25 พฤษภาคม 2552 ในข้อหาเดียวกัน จับกุมได้ที่<placeName><component><prefix>บ้านเลขที่</prefix> 105</component> <component><prefix>หมู่</prefix> 5</component> <component><prefix>ต.</prefix>โคกกว้าง</component> <component><prefix>อ.</prefix>บุ่งคล้า</component> <component><prefix>จ.</prefix>หนองคาย</component></placeName> ก่อนควบคุมตัวทั้งสองมาสอบสวนดำเนินคดีที่ <placeName>บก.ป.</placeName></p>
<p>พ.ต.อ.พรศักดิ์ กล่าวว่า ภายหลังจากผู้แทน ธอส.เข้าแจ้งความดำเนินคดีกับนายสมเกียรติ ฐานยักยอกทรัพย์มูลค่ากว่า 400 ล้านบาท เจ้าหน้าที่ ธอส.ได้เข้าแจ้งความกับนายสมเกียรติเพิ่มเติมในความผิดฐานทุจริตต่อหน้าที่ เนื่องจาก ธอส.เป็นธนาคารของรัฐ นายสมเกียรติซึ่งเป็นลูกจ้าง ธอส. จึงถือเป็นเจ้าหน้าที่รัฐ โดยกรณีนี้จะต้องส่งสำนวนคดีให้คณะกรรมการป้องกันและปราบปรามการทุจริตแห่งชาติ (ป.ป.ช.) พิจารณาภายใน 30 วัน และเมื่อส่งสำนวนคดีให้ ป.ป.ช. ตำรวจก็จะไม่มีอำนาจในการควบคุมตัวผู้ต้องหา</p>
<p>พ.ต.อ.พรศักดิ์ กล่าวอีกว่า เมื่อได้พิจารณาข้อกฎหมายแล้ว พบว่าการกระทำของนายสมเกียรติยังเข้าข่ายความผิดตาม พ.ร.บ.ฟอกเงิน ด้วย จึงสั่งการให้พนักงานสอบสวน บก.ป.เร่งรวบรวมพยานหลักฐานขออนุมัติศาลอาญา ออกหมายจับนายสมเกียรติ กับพวก ในความผิดฐานร่วมกันฟอกเงิน เบื้องต้นพบหลักฐานที่ชัดเจนว่า นางพุทธชาติ แฟนสาวของนายสมเกียรติ ร่วมกระทำความผิดด้วย จึงพิจารณาขออนุมัติศาลอาญาออกหมายจับนางพุทธชาติในข้อหาเดียวกัน</p>
<p>พ.ต.อ.พรศักดิ์ กล่าวด้วยว่า จากการตรวจสอบเส้นทางการเงินของนายสมเกียรติ ซึ่งเจ้าหน้าที่ ธอส.พบว่ามีการยักยอกเงินไปทั้งสิน 499 ล้านบาทนั้น สามารถติดตามเงินสดและทรัพย์สินได้แล้ว 200 ล้านบาท ที่เหลือยังไม่ทราบเส้นทางการยักย้ายถ่ายโอน อย่างไรก็ดี จากการสืบสวนทางลึก ชุดสืบสวนพบว่านายสมเกียรติโอนเงินรวมทั้งนำทรัพย์สินต่างๆ ไปฝากไว้กับบุคคลใกล้ชิดอีกหลายราย จึงเตรียมรวบรวมพยานหลักฐานเพื่อเอาผิดกับบุคคลเหล่านี้ต่อไป</p>
<p>“การดำเนินคดีในความผิดฐานฟอกเงินกับนายสมเกียรตินั้น ผมจะประสานไปยังสำนักงานป้องกันและปราบปรามการฟอกเงิน (ปปง.) เข้าร่วมสอบปากคำผู้ต้องหา โดย ปปง.จะตรวจสอบและดำเนินการทางแพ่งกับผู้ต้องหา และติดตามอายัดทรัพย์สินที่ถูกแปรสภาพจากเงินที่ยักยอกมา และหากพบว่านายสมเกียรติยังโอนเงินไปให้บุคคลใดอีกก็จะพิจารณาดำเนินคดีกับผู้รับโอนเงินทั้งหมดในความผิดฐานร่วมกันฟอกเงิน” พ.ต.อ.พรศักดิ์ กล่าว</p>
<p>นางพุทธชาติกล่าวว่า คบหากับนายสมเกียรติ 2 ปี ก่อนจะเลิกรากันไป ที่ผ่านมาไม่ทราบว่าเขามีเมียหลายคน ส่วนเรื่องเงินและทรัพย์สินต่างๆ แม้จะเคยสอบถาม แต่นายสมเกียรติไม่ยอมบอกว่าได้มาจากไหน ต่อมาเมื่อตนตั้งท้องและคลอดลูกนายสมเกียรติให้เงินมา 4 ล้านบาท ให้พาลูกไปเลี้ยงที่บ้านใน <placeName><prefix>จ.</prefix>หนองคาย</placeName> แต่ตนนำเงินไปเล่นการพนันกับเพื่อนแถวบ้านจนหมด</p>
<p>อย่างไรก็ดี ตำรวจยังไม่ปักใจเชื่อคำให้การของผู้ต้องหา เนื่องจากการตรวจสอบของชุดสืบสวน บก.ป.พบว่า ทรัพย์สินของนางพุทธชาติมีทั้งคอนโดมิเนียมย่าน<placeName>รัชดาภิเษก</placeName>มูลค่า 2 ล้านบาท รถยนต์ฮอนด้า ซีอาร์วี และรถปิกอัพป้ายแดง มูลค่าประมาณ 2 ล้านบาท นำเงินไปซื้อสลาก ธอส.มูลค่า 2 ล้านบาท และบ้านเดี่ยว 2 ชั้น ที่ <placeName><prefix>จ.</prefix>หนองคาย</placeName> มูลค่ากว่า 1 ล้านบาท ซึ่งเชื่อว่าทรัพย์สินทั้งหมดมาจากเงินที่ได้มาจากการกระทำความผิดของนายสมเกียรติ</p></body>
</news>
