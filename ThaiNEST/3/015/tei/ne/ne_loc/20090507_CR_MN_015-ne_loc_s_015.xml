<teiHeader>
<fileDesc>
<titleStmt>
  <title>ปส.รวบแก๊งค้ายาข้ามชาติ อายัดทรัพย์ 20 ล้าน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 14:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051133  </bibl>
</sourceDesc>
</fileDesc>
</teiHeader>
<news>
<headline>ปส.รวบแก๊งค้ายาข้ามชาติ อายัดทรัพย์ 20 ล้าน!</headline>
<lead>ปส.โชว์จับเครือข่ายค้ายาข้ามชาติ �อาซัน� นักค้ารายใหญ่ทาง<placeName><prefix>ภาค</prefix>เหนือ</placeName> โดยจะสั่งยาบ้าจากแหล่งผลิตนอกประเทศครั้งละมากๆ แล้วลำเลียงส่งขายในพื้นที่ <placeName>กทม.</placeName>และ<placeName><prefix>ภาค</prefix>กลาง</placeName> พร้อมรวบสามนักค้ายารายสำคัญ อายัดทรัพย์กว่า 20 ล้านบาท โดยจะร่วมกับชาว<placeName>ไต้หวัน</placeName> จัดหาเฮโรอีนจาก<placeName>พม่า</placeName> ซุกไว้ในตู้คอนเทนเนอร์สินค้า แล้วลำเลียงส่งลูกค้านักเสพ        </lead>
<neck></neck>
<body><p> วันนี้ (7 พ.ค.) เมื่อเวลา 09.00 น.พล.ต.อ.จุมพล มั่นหมาย รอง ผบ.ตร. พล.ต.ท.วุฒิ ลิปตพัลลภ ผบช.ปส. พล.ต.ต.อติเทพ ปัญจมานนท์ รอง ผบช.ปส.เจ้าหน้าที่ ป.ป.ส.เจ้าหน้าที่ ดีอีเอ และทางการ<placeName>ไต้หวัน</placeName> ร่วมกันแถลงข่าวผลการจับกุมแก๊งนักค้ายาเสพติดรายสำคัญอันดับ 1 ของ<placeName><prefix>ภาค</prefix>เหนือ</placeName> จำนวน 3 ราย ประกอบด้วย 1.นายสมจิตต์ แก้วไทรแย้ม หรือ สุรพันธ์ สุวีเอกศิษฐ์ อายุ 44 ปี 2.นายวุฒิชัย แก้วไทรแย้ม หรือ หมี ฟุ้งนอก อายุ 39 ปี และ 3.น.ส.ดวงใจ รอดเที่ยงธรรม หรือ บุญยืน พันชนะ อายุ 48 ปี โดยจับกุมได้ที่บริเวณหน้าอาคารอนุบาล ร.ร.จุฑารัตน์วิทยา <placeName><component><prefix>เลขที่</prefix> 84</component> <component><prefix>หมู่</prefix>2</component> <component><prefix>ถ.</prefix>เลียบคลองเก้า</component> <component><prefix>ต.</prefix>บึงบอน</component> <component><prefix>อ.</prefix>.หนองเสือ</component> <component><prefix>จ.</prefix>ปทุมธานี</component></placeName></p>
<p>พล.ต.อ.จุมพล กล่าวว่า การจับกุมผู้ต้องหาทั้ง 3 รายในวันนี้เป็นรายที่ 30 ของบัญชี และถือว่าเป็นการจับนักค้ายาเสพติดรายสำคัญอันดับ 1 ของทาง<placeName><prefix>ภาค</prefix>เหนือ</placeName> การจับกุมครั้งนี้สืบเนื่องมาจากเมื่อวันที่ 14-15 ส.ค.2545 เจ้าหน้าที่ตำรวจ สภ.<placeName>เทิง</placeName> ได้จับกุมผู้ต้องหาค้ายาเสพติดได้ จำนวน 7 ราย พร้อมของกลางยาบ้า 1,848,000 เม็ด จึงได้ทำการสอบสวนจนกระทั่งผู้ต้องหาให้การรับสารภาพว่า ยาบ้าดังกล่าวเป็นของ นายสมจิตต์ นักค้ายาเสพติดรายใหญ่ เจ้าหน้าที่จึงได้ขออนุมัติหมายจับจากศาลจังหวัด<placeName>เทิง</placeName> เลขที่ 2/2545 3/2545 และ10/2545 ลงวันที่ 14 ตุลาคม 2545 เพื่อจับกุมผู้ต้องหาทั้ง 3 ราย</p>
<p> พล.ต.อ.จุมพล กล่าวต่อว่า เจ้าหน้าที่ตำรวจ บช.ปส.ได้ร่วมมือกับ ภ.<placeName><prefix>จว.</prefix>เชียงราย</placeName> และ ภ.5 สืบสวนติดตามพฤติการณ์ของกลุ่ม นายสมจิตต์ มาโดยตลอด โดยพบว่ากลุ่มของ นายสมจิตต์ เชื่อมโยงกับกลุ่ม นายจิรศักดิ์ ฉัตรวรนิติ หรือ อาซัน ซึ่งจะสั่งยาบ้าจากแหล่งผลิตนอกประเทศครั้งละมากๆ แล้วลำเลียงส่งขายในพื้นที่<placeName>กรุงเทพฯ</placeName> และ<placeName><prefix>ภาค</prefix>กลาง</placeName> มีสมาชิกอยู่ในเครือข่ายมากกว่า 10 คน จากนั้นเจ้าหน้าที่จึงได้ลงพื้นที่สืบสวนหาเบาะแสของกลุ่มนายสมจิตต์จนกระทั่งสามารถตามจับกุมผู้ต้องหาทั้ง 3 คนได้ในที่สุด</p>
<p> อีกรายแถลงข่าวผลการจับกุม นายจี้เม่า แซ่เซิง นักยาเสพติดรายสำคัญ นายจี้ฝัน แซ่เซิง และนายสิงหล แซ่อู๋ โดยจับกุมได้ใน<placeName><prefix>จังหวัด</prefix>เชียงใหม่</placeName> พร้อมกับอายัดทรัพย์สิน บ้านพร้อมที่ดิน 3 แปลง โรงเรือนเลี้ยงหมูพร้อมที่ดิน 8 ไร่ หมูประมาณ 1,000 ตัว เงินฝากในบัญชี 9 บัญชี รวมจำนวนเงิน 2.3 ล้านบาท รถยนต์ 2 คัน รถกระบะ 1 คัน รถ จยย.3 คัน และเอกสารอีกหลายรายการ รวมมูลค่ากว่า 20 ล้านบาท</p>
<p>   พล.ต.อ.จุมพล กล่าวว่า การจับกุมครั้งนี้สืบเนื่องมาจาก เจ้าหน้าที่สืบทราบได้ว่า กลุ่มของ นายจี้เม่า มีพฤติการณ์ร่วมกับนักค้ายาเสพติด ชาว<placeName>ไต้หวัน</placeName> จัดหาเฮโรอีนจาก<placeName><prefix>ประเทศ</prefix>พม่า</placeName> ลำเลียงส่งลูกค้า โดยใช้วิธีการซุกซ่อนยาเสพติดไว้ในตู้คอนเทนเนอร์เก็บสินค้าหลายประเภท เช่น ปอสา และเฟอร์นิเจอร์ที่ทำจากไม้ ส่งทางเรือผ่านบริษัทรับ-ส่งสินค้าที่<placeName>เชียงใหม่</placeName> จาก<placeName><prefix>ประเทศ</prefix>ไทย</placeName>ไปยัง<placeName><prefix>ประเทศ</prefix>ไต้หวัน</placeName> ซึ่งทั้งหมดจะแบ่งกันทำงาน และปิดบังอำพรางชื่อเพื่อสะดวกในการทำงาน นอกจากนี้กลุ่มผู้ต้องหายังได้เช่าบ้านชั่วคราวไม่ห่างจากบริษัทส่งออกมากนัก เพื่อใช้เป็นสถานที่ในการซุกซ่อนเฮโรอีน และมีการเปลี่ยนบริษัทส่งออกไปเรื่อยๆ ส่วนใหญ่จะเป็นโกดัง และสำนักงาน ใน <placeName><component><prefix>อ.</prefix>เมือง</component> <component><prefix>จ.</prefix>เชียงใหม่</component></placeName> เพื่อป้องกันการตรวจสอบ โดยขบวนการทั้งหมดจะมีผู้ต้องหาทั้ง 3 คน เป็นคนดำเนินการ</p>
<p> พล.ต.อ.จุมพล กล่าวอีกว่า จากนั้นเจ้าหน้าที่จึงได้รวบรวมพยานหลักฐาน เพื่อขออนุมัติหมายจับผู้ต้องหาทั้ง 3 คน ในวันที่ 8 ธ.ค.51 ในข้อหา สมคบกันตั้งแต่ 2 คน ขึ้นไป กระทำผิดเกี่ยวกับยาเสพติด และได้กระทำผิดตามที่ได้สมคบแล้ว จนกระทั่งวันที่ 6 พ.ค.2552 เจ้าหน้าที่จึงได้สนธิกำลังกันนำหมายค้นศาลจังหวัด<placeName>ลำพูน</placeName> ศาลจังหวัด<placeName>เชียงใหม่</placeName> และศาลจังหวัด<placeName>ฝาง</placeName> เข้าตรวจค้นสถานที่ที่เกี่ยวข้อง ก่อนเข้าจับกุม นายจี้เม่า และ นายจี้ฝัน ได้ที่ <placeName><component><prefix>บ้านเลขที่</prefix> 219</component> <component><prefix>หมู่</prefix> 3</component> <component><prefix>ต.</prefix>แม่ปูคา</component> <component><prefix>อ.</prefix>สันกำแพง</component> <component><prefix>จ.</prefix>เชียงใหม่</component></placeName> และเข้าจับกุม นายสิงหล ได้ที่ <placeName><component><prefix>บ้านเลขที่</prefix> 375</component> <component><prefix>หมู่</prefix> 8</component> <component><prefix>ต.</prefix>สันทรายน้อย</component> <component><prefix>อ.</prefix>สันทราย</component> <component><prefix>จ.</prefix>เชียงใหม่</component></placeName> พร้อมตรวจยึดของกลางดังกล่าวข้างต้น เบื้องต้นจะส่งตัวผู้ต้องหาทั้งหมด ดำเนินคดีตามกฎหมายต่อไป</p></body>
</news>
