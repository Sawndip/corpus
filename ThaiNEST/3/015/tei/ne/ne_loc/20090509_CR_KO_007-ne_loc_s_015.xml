<teiHeader>
<fileDesc>
<titleStmt>
  <title>ไกด์หนุ่มติดเฮโรอีนงอม ยาไอซ์ยัดก้น!! ตบตาตำรวจ ขายนักเที่ยวย่านรัชดา  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 00:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051686  </bibl>
</sourceDesc>
</fileDesc>
</teiHeader>
<news>
<headline>สยอง!!ผัวหึงโหดฆ่าตัดนม-เฉือนจิ๋มเมีย</headline>
<lead>ผัวหึงโหดไม่เว้นวันวิสาขะฆ่าเมียรักสุดสยองกรีดหน้า-ตัดนม-แทงเฉือนจิ๋มเหวอะ ก่อนนั่งแต่งศพทั้งคืนอาบน้ำสวมเสื้อให้เรียบร้อยเตรียมเผ่น ชาวบ้านเห็นแจ้งตำรวจรวบทันควัน</lead>
<neck></neck>
<body><p>เหตุการณ์ดังกล่าวถูกเปิดเผยเมื่อเวลา 07.00 น.ของวันที่ 9 พ.ค.พ.ต.ท. สันติรักษ์ ศรีพิบูลย์ สว.เวรสอบสวน สภ.<placeName><component>พระพรหม</component> <component>นครศรีธรรมราช</component></placeName> รับแจ้งเหตุฆ่ากันตายในบ้านพักหลัง<placeName><prefix>ร้าน</prefix>"น้องเมย์ คาราโอเกะ"</placeName> ไม่มีเลขที่ฝั่งตรงข้าม<placeName><component><prefix>มหาวิทยาลัย</prefix>รามคำแหง</component> <component><prefix>สาขา</prefix>วิทยบริการเฉลิมพระเกียรติ<suffix>นครศรีธรรมราช</suffix></component> <component><prefix>ม.</prefix>1</component> <component><prefix>ต.</prefix>ท้ายสำเภา</component> <component><prefix>อ.</prefix>พระพรหม</component></placeName></p>
<p>โดยคนร้ายที่ก่อเหตุนั้นได้พยายามหลบหนีไปขึ้นรถโดยสาร ที่ท่ารถหน้า<placeName><prefix>มหาวิทยาลัย</prefix>รามคำแหง</placeName> หลังจากนั้นจึงพร้อมด้วย พ.ต.อ. คมศักดิ์ ตันธนกุล ผกก. พ.ต.ท. วุฒิพงศ์ ฐิติสโรช รอง ผกก.สส. พ.ต.ท. สมโภชน์ แก้วนิรมิต รอง ผกก.ป.กำลังสายตรวจ ชุดสืบสวนแพทย์เวรเข้าทำการตรวจสอบที่เกิดเหตุทันที</p>
<p>เมื่อไปถึงพบชาวบ้านในละแวกใกล้เคียงกับที่เกิดเหตุแจ้งว่า ผู้ที่ก่อเหตุคือนายอำนวย บัวฝรั่ง อายุ 57 ปี ได้เดินหลบหนีไปยังท่ารถหน้า<placeName><prefix>มหาวิทยาลัย</prefix>รามคำแหง</placeName> เจ้าหน้าที่จึงติดตามไปพบว่านายอำนวย กำลังรอรถโดยสาร จึงควบคุมตัวไว้ได้ในสภาพที่ไม่สะทกสะท้าน และยังมีกลิ่นเหล้าโชยฟุ้งมาจากตัวนายอำนวย และสารภาพว่าเป็นผู้ก่อเหตุจริง</p>
<p>ส่วนในที่เกิดเหตุนั้นพบว่า เป็นขนำที่ถูกตกแต่งเป็นที่พักบนที่นอนพบศพ นางงามทิพย์ พีระพงศ์ อายุ 36 ปี อยู่<placeName><component><prefix>บ้านเลขที่</prefix> 1</component> <component><prefix>ม.</prefix>1</component> <component><prefix>ต.</prefix>บึงกาญจน์</component> <component><prefix>อ.</prefix>บึงกาญจน์</component> <component><prefix>จ.</prefix>หนองคาย</component></placeName> สภาพศพมีบาดแผลถูกแทงด้วยอาวุธมีดปลายแหลม เข้าทรวงอก 2 แผล และยังพบว่า เต้านมทั้งสองข้าง ถูกเชือดหัวนมด้านซ้ายขาดหายไป 1 ข้าง ใบหน้าถูกกรีด อวัยวะเพศถูกแทงและถูกปาดเฉือนหายไปส่วนหนึ่ง แต่ทุกบาดแผลนั้นมีร่องรอยการเย็บตกแต่งอย่างหยาบๆ มีกระดาษทิชชู่ ผ้าห่มเปื้อนเลือด ตกอยู่เป็นจำนวนมาก</p>
<p>หลังจากนั้นเจ้าหน้าที่คุมตัว นายอำนวย บัวฝรั่ง สามีนางงามทิพย์ ซึ่งถูกจับตัวได้ที่ท่ารถสองแถวสาย<placeName>พระพรหม</placeName>-<placeName>นคร</placeName> กลับมาที่เกิดเหตุ และค้นในกระเป๋าของนายอำนวยพบว่ามีอาวุธมีดปลายแหลมเปื้อนเลือดยาว 8 นิ้ว เจ้าหน้าที่จึงยึดเป็นหลักฐานเบื้องต้นนายอำนวยได้ให้การรับสารภาพพร้อมทั้งนำชี้ที่เกิดเหตุว่าเป็นผู้ที่ก่อเหตุฆ่านางงามทิพย์ แต่ที่ทำไปเพราะรักมาก เนื่องจากนางงามทิพย์ภรรยาทำงาน อยู่ร้านคาราโอเกะ และมีชายมาติดพันหลายคน ทำให้ระแวงว่าจะปันใจให้ชายอื่นจึงมีปากเสียงทะเลาะกันเป็นประจำ</p>
<p>“เมื่อคืนที่ผ่านมาร้านคาราโอเกะปิด เนื่องในวันวิสาขบูชา แต่ตนพร้อมนางงามทิพย์ ได้ไปซื้อเหล้ามาดื่มกันจนเมา ก่อนจะทะเลาะกันอย่างรุนแรงเรื่องหึงหวง ตนจึงฆ่านางงามทิพย์ จนเสียชีวิตคามือ หลังจากนั้นก็ได้ตกแต่งศพจนสว่าง ก่อนจะหอบเสื้อผ้าเพื่อจะหลบหนี แต่ถูกเจ้าหน้าที่จับกุมตัวไว้ได้ ”</p>
<p>พ.ต.ท.วุฒิพงศ์ ฐิติสโรจน์ รอง ผกก.สส. เปิดเผยว่า หลังจากที่ทำแผนประกอบคำรับสารภาพเรียบร้อยแล้วพนักงานสอบสวนได้สอบนายอำนายอย่างละเอียด โดยผู้ต้องหาให้การรับสารภาพทั้งหมด</p>
<p>ทั้งจากการสอบสวนนายอำนวย ระบุว่า เหตุเกิดตั้งแต่เวลา 17.00 น.ของวันที่8พ.ค.ที่ผ่านมา ทั้งนี้ทราบว่ามีผู้คุมรายหนึ่งมาติดพันภรรยาของเขา อีกทั้งภรรยาเริ่มตีตัวออกห่าง จึงมีปากเสียงทะเลาะวิวาทกัน ซึ่งหลังจากซื้อเหล้ามากินหมดไปหลายขวด จากนั้นได้ลงมือสังหารนางงามทิพย์ทั้งกรีดท้อง ตัดเต้านม และกรีดเฉือนอวัยวะเพศ</p>
<p>“ หลังจากนั้นเขาเล่าว่า ได้เอาเสื้อผ้าของภรรยาที่เปื้อนเลือดไปซักตากไว้เรียบร้อย ส่วนศพนั้นได้เย็บตกแต่งอย่างดี อาบน้ำศพสวมเสื้อผ้าให้ ก่อนที่เขาจะนอนกอดศพภรรยาเขาตลอดทั้งคืนจนกระทั่งช่วงเช้าจึงจะหลบหนี "</p>
<p>อย่างไรก็ตามหลังเกิดเหตุปรากฎว่าเพื่อนนางงามทิพย์ไปพบขณะที่นายอำนวยเดินออกไปจึงพบว่านางงามทิพย์เสียชีวิตแล้ว จึงแจ้งตำรวจ ก่อนจะตามไปทันที่ท่ารถจึงจับกุมตัวไว้ได้</p>
<p>พ.ต.ท. วุฒิพงศ์ กล่าวว่า ตลอดเวลาที่ถูกคุมตัว นายอำนวย บอกว่า ที่เขาทำไปเพราะรักภรรยามาก แต่อย่างไรก็ตามในส่วนของเจ้าหน้าที่ตำรวจต้องคุมตัว และดำเนินคดีไปตามขั้นตอนต่อไป ส่วนศพนั้นได้ติดต่อญาติของนางงามทิพย์มารับศพไปดำเนินการต่อไปแล้ว</p></body>
</news>
