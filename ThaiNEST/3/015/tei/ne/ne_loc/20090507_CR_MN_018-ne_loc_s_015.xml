<teiHeader>
<fileDesc>
<titleStmt>
  <title>จับหนุ่มอาสาสมัคร ลอบค้ายาบ้า กลางห้างดัง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160384  </bibl>
</sourceDesc>
</fileDesc>
</teiHeader>
<news>
<headline>จี้ �พัชรวาท� เร่งคดียิง �<placeName><prefix>ศาล</prefix>รัฐธรรมนูญ</placeName>-สนธิ�</headline>
<lead>เลขานุการประธานศาลรัฐธรรมนูญ พบ พล.ต.อ.พัชรวาท วงษ์สุวรรณ หารือคดีคนร้ายลอบยิงระเบิดเอ็ม 79 ใส่<placeName><prefix>ศาล</prefix>รัฐธรรมนูญ</placeName> และคดียิงนายสนธิ ลิ้มทองกุล ระบุ ผบ.ตร.อธิบายให้ฟังคิดว่าอยู่ในจุดที่รับได้ พร้อมเชื่อจะสามารถดำเนินการได้เร็วที่สุด บนพื้นฐานของความถูกต้อง</lead>
<neck></neck>
<body><p>วันนี้ (7 พ.ค.) เมื่อเวลา 10.00 น.ที่<placeName><prefix>สำนักงาน</prefix>ตำรวจแห่งชาติ</placeName> (ตร.) นายพสิษฐ์ ศักดาณรงค์ เลขานุการประธานศาลรัฐธรรมนูญ เดินทางเข้าพบ พล.ต.อ.พัชรวาท วงษ์สุวรรณ ผบ.ตร. เพื่อหารือคดีคนร้ายลอบยิงระเบิดเอ็ม 79 ใส่<placeName><prefix>ศาล</prefix>รัฐธรรมนูญ</placeName>เมื่อวันที่ 13 เม.ย.ที่ผ่านมา โดยใช้เวลาในการพูดคุยเกี่ยวกับคดีประมาณ 1 ชั่วโมง</p>
<p> ภายหลังการหารือ นายพสิษฐ์กล่าวว่า การเข้าพบ พล.ต.อ.พัชรวาท เพื่อหารือความคืบหน้าคดีคนร้ายลอบยิงระเบิดเอ็ม 79 ใส่<placeName><prefix>ศาล</prefix>รัฐธรรมนูญ</placeName> และประเด็นอื่น 6-7 เรื่อง รวมทั้งกรณียิงนายสนธิ ลิ้มทองกุล แกนนำพันธมิตรประชาชนเพื่อประชาธิปไตย ซึ่งรายละเอียดค่อนข้างมากขอแถลงที่ศาลรัฐธรรมนูญในเวลาบ่ายโมง เบื้องต้นความคืบหน้าเป็นที่น่าพอใจ โดยขณะนี้เห็นแนวโน้มชัดเจนแล้วว่ากลุ่มใดเป็นผู้ลงมือ</p>
<p> นายพสิษฐ์ยังกล่าวถึงประเด็นที่คนร้ายยิง<placeName><prefix>ศาล</prefix>รัฐธรรมนูญ</placeName>ว่า น่าจะมาจากคำวินิจฉัยของศาลรัฐธรรมนูญที่ออกไปน่าจะเป็นประเด็นสำคัญที่สุด ซึ่งมีหลายคดีเพราะแต่ละคดีมีทั้งผู้ที่พอใจและไม่พอใจซึ่งเป็นประเด็นที่ต้องนำไปขยายผลต่อไป ส่วนกรอบเวลาการทำงานนั้นไม่ได้เร่งรัดให้จับกุม เพราะอาจจะได้อย่างไม่ถูกต้อง และเป็นอำนาจหน้าที่ของ ผบ.ตร.ไม่อยากก้าวล่วงแต่ก็จะติดตามความคืบหน้าจนถึงที่สุดเพราะสถาบันศาล เป็นสถาบันที่สำคัญมาก และศาลรัฐธรรมนูญเป็นหน่วยงานราชการเดียวที่ถูกยิง ประทุษร้ายหน่วยงานอื่นยังไม่เกิดเหตุการณ์อย่างนี้เลย</p>
<p>�ทั้งที่เราได้รับข่าวก่อนว่าเป็นเป้าอย่างชัดเจน แต่เหตุก็ยังเกิดขึ้นแม้จะมีการป้องปรามป้องกันเหตุก็ยังเกิด พล.ต.ท.วรพงษ์ ชิวปรีชา ผบช.น. และพล.ต.ต.สุพร พันธุ์เสือ รอง ผบช.น.และโฆษก บช.น.ก็ออกมาขอโทษแล้ว แต่เราก็ต้องดูมาตรการป้องกันเพราะอาจมีคดีอื่นมาที่<placeName><prefix>ศาล</prefix>รัฐธรรมนูญ</placeName>ต่อไป หรือไม่ก็อาจเกิดการทำลายภาพลักษณ์องค์กรศาลไม่ว่าศาลใดก็แล้วแต่ ศาลรัฐธรรมนูญได้ทำการวินิจฉัยคดีที่สำคัญๆ ของประเทศออกไปแล้วก็เป็นผลทำให้มีผู้เสียใจน้อยใจ และแสดงความคิดออกมาหลายมุมออกมาอย่างนี้ได้� นายพสิษฐ์ กล่าว        </p>
<p>ผู้สื่อข่าวถามว่า กลุ่มที่ลงมือมีการโฟกัสแล้วใช่หรือไม่ว่าเป็นกลุ่มใด นายพสิษฐ์กล่าวว่า มีการกำหนดขอบเขตแล้วพอสมควร แต่อย่าเร่งรัดเลยให้เวลาตำรวจทำงาน ขอให้วางใจใน ตร.มั่นใจว่าจะสามารถคลี่คลายคดีได้ เชื่อมั่นว่า ผบ.ตร.จะดูแลทุกประเด็นได้ดีที่สุด</p>
<p>  ส่วนกรณีที่นายสนธิออกมาพูดว่าทหารยศ จ.ส.อ.เป็นผู้ยิงระเบิดเอ็ม 79 นั้น นายพสิษฐ์กล่าวว่า ไม่ขอก้าวล่วงในส่วนของนายสนธิ เพราะนายสนธิคงมีข้อมูลของตนเอง แต่สำนักงานตำรวจแห่งชาติต้องรับฟัง ซึ่งเรื่องนี้ก็ได้พูดคุยกับ ผบ.ตร.ไปด้วย และทาง ผบ.ตร.ก็มีการดูแลเรื่องนี้แล้ว ในส่วนประเด็นที่นายสนธิ ออกมาพูดว่าคนร้ายเป็นกลุ่มเดียวกันก็คงมีการขยายผลต่อไป คำตอบของตำรวจก็ถือว่าทราบในระดับหนึ่งแล้ว เพียงแต่ยังไม่สามารถสรุปจนถึงที่สุดได้ แต่เชื่อว่าตำรวจจะทำได้</p>
<p>   ผู้สื่อข่าวถามว่า ข้อมูลของการสืบสวนสอบสวนทางตำรวจบอกหรือไม่ว่าเป็นไปในแนวทางเดียวกับการออกมาพูดของนายสนธิหรือไม่ นายพสิษฐ์กล่าวว่า เป็นบางประเด็น เรื่องกลุ่มคนที่ก่อเหตุ</p>
<p>  ด้าน พล.ต.อ.พัชรวาท วงษ์สุวรรณ ผบ.ตร.กล่าวว่า เลขานุการศาลรัฐธรรมนูญได้เดินทางมาหารือเรื่องคดีที่มีคนร้ายยิงระเบิดเอ็ม 79 เข้าใส่<placeName>ที่ทำการศาล</placeName> ซึ่งในขณะนี้เจ้าหน้าที่ตำรวจอยู่ระหว่างการสืบสวนรวบรวมพยานหลักฐาน แต่จะเกี่ยวข้องกับคนร้ายที่ยิงคุณสนธิหรือไม่ ยังไม่สามารถตอบได้ เพราะประเด็นสาเหตุเป็นคนละประเด็นกัน โดยเฉพาะเหตุที่เกิดขึ้นกับ<placeName><prefix>ศาล</prefix>รัฐธรรมนูญ</placeName> เลขานุการศาลเชื่อว่าน่าจะเป็นเพราะการตัดสินคดีหลายคดีที่ผ่านมารวมทั้งคดียุบพรรคการเมืองด้วย ส่วนกรณีที่คุณสนธิ ให้สัมภาษณ์ว่าคนร้ายที่ก่อเหตุยิงตนเอง ยิง<placeName><prefix>ที่ทำการศาล</prefix>รัฐธรรมนูญ</placeName>และยิงม็อบเสื้อเหลืองเป็นฝีมือของจ่าสิบเอกคนหนึ่ง ทางเจ้าหน้าที่ตำรวจก็ต้องรับฟังเป็นข้อมูลประกอบการสืบสวนด้วย</p>
<p> พล.ต.อ.พัชรวาท ยังกล่าวถึงคดีคนร้ายยิง นายสนธิ ลิ้มทองกุล ผู้ก่อตั้งหนังสือพิมพ์ผู้จัดการและแกนนำกลุ่มพันธมิตรประชาชนเพื่อประชาธิปไตย (พธม.) ว่า ได้กำชับให้เจ้าหน้าที่ตำรวจพยายามปิดคดีให้ได้โดยเร็ว ซึ่งที่ผ่านมาสำนักงานตำรวจแห่งชาติได้ระดมกำลังทั้งฝ่ายสืบสวนและสอบสวนเข้าคลี่คลายคดีอย่างเต็มที่ในทุกประเด็น แต่จะมีข่าวดีในเร็วๆนี้หรือไม่ต้องไปสอบถาม พล.ต.อ.ธานี สมบูรณ์ทรัพย์ รอง ผบ.ตร.ที่ตนเองมอบหมายให้เข้าไปควบคุมการสืบสวนสอบสวน </p>
<p></p></body>
</news>
