<teiHeader>
<fileDesc>
<titleStmt>
  <title>น.1สั่งสอบผกก.บางรักปล่อยขายของละเมิด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-08 14:32:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170367  </bibl>
</sourceDesc>
</fileDesc>
</teiHeader>
<news>
<headline>น.1สั่งสอบผกก.<placeName>บางรัก</placeName>ปล่อยขายของละเมิด</headline>
<lead>ผบช.น. สั่งตั้งกรรมการสอบ ผกก. สน.<placeName>บางรัก</placeName> ละเลยหน้าที่ ปล่อยขายสินค้าละเมิดลิขสิทธิ์ย่าน<placeName>พัฒน์พงศ์</placeName> หรือไม่ ยัน ยังไม่มีคำสั่งโยกย้าย</lead>
<neck></neck>
<body><p>พล.ต.ท.วรพงษ์ ชิวปรีชา ผู้บัญชาการตำรวจนครบาล ( ผบช.น. ) กล่าวถึง กรณีที่ ชุดปราบปรามเฉพาะกิจของกรมทรัพย์สินทางปัญญา กระทรวงพาณิชย์ เข้าปะทะกับ กลุ่มผู้ค้า ภายใน<placeName><prefix>ตลาด</prefix>พัฒน์พงศ์</placeName> เมื่อกลางดึกของวันที่ 5 พ.ค.ที่ผ่านมา จนมีผู้ได้รับบาดเจ็บว่า เบื้องต้น ได้สั่งการให้ พล.ต.ต.วิบูลย์ บางท่าไม้ รองผู้บัญชาการตำรวจ นครบาล ให้รับผิดชอบดูแลคดี พร้อมกับ ตั้งคณะกรรมการสอบสวนข้อเท็จจริง พ.ต.อ.เอกชัย บุญวิสุทธิ์ ผกก.สน.<placeName>บางรัก</placeName> และเจ้าหน้าที่ที่เกี่ยวข้องว่า ละเลยการปฏิบัติหน้าที่ ปล่อยให้มีการขายสินค้าละเมิดลิขสิทธิ์จริงหรือไม่แต่ยืนยันว่า ยังไม่มีคำสั่งโยกย้าย ผู้กำกับการ สน.<placeName>บางรัก</placeName> ขณะนี้ โดยในเรื่องนี้ พล.ต.อ.พัชรวาท วงษ์สุวรรณผู้บัญชาการตำรวจแห่งชาติ ได้เน้นย้ำให้มีการตรวจสอบข้อเท็จจริงว่า เหตุที่เกิดขึ้นเกิดจากความบกพร่องในการปฏิบัติหน้าที่ของเจ้าหน้าที่จริงหรือไม่ แต่ไม่มีการวางกรอบในการทำงาน เพียงแต่ให้ปฏิบัติไปตามกฎระเบียบของคณะกรรมการข้าราชการตำรวจ เท่านั้น</p></body>
</news>
