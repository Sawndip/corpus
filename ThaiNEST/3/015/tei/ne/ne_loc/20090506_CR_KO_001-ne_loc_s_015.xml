<teiHeader>
<fileDesc>
<titleStmt>
  <title>"ไชยา สะสมทรัพย์"หวิดสิ้นชื่อบีเอ็มฯชนสิบล้อ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090506/11938/%e0%b9%84%e0%b8%8a%e0%b8%a2%e0%b8%b2%e0%b8%aa%e0%b8%b0%e0%b8%aa%e0%b8%a1%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c%e0%b8%ab%e0%b8%a7%e0%b8%b4%e0%b8%94%e0%b8%aa%e0%b8%b4%e0%b9%89%e0%b8%99%e0%b8%8a%e0%b8%b7%e0%b9%88%e0%b8%ad%e0%b8%9a%e0%b8%b5%e0%b9%80%e0%b8%ad%e0%b9%87%e0%b8%a1%e0%b8%af%e0%b8%8a%e0%b8%99%e0%b8%aa%e0%b8%b4%e0%b8%9a%e0%b8%a5%e0%b9%89%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline>"ไชยา สะสมทรัพย์"หวิดสิ้นชื่อบีเอ็มฯชนสิบล้อ</headline>
<lead>"ไชยา" อดีตรมต.สธ.หวิดดับ หลังบีเอ็มส่วนตัวถูกสิบล้อเสียหลักพุ่งเสย ขณะซิ่งเข้า<placeName><addName>กรุง</addName></placeName> รถพุ่งขึ้นเกาะกลางชนเสาไฟฟ้าเจ็บสาหัส พร้อมโชเฟอร์คู่ใจ ตร.ตามยึดรถคู่กรณี ส่วนโชเฟอร์หนีทัน ขณะที่ผู้ว่าฯ <placeName>นครปฐม</placeName> คนดังแห่เยี่ยมแน่นรพ.</lead>
<neck></neck>
<body><p>เมื่อเวลา 13.00 น. วันที่  6 พฤษภาคม พ.ต.ท.ไชยศ มุกดาหาญ รอง ผกก.ป.สภ.<placeName><component>นครชัยศรี</component> <component><prefix>จ.</prefix>นครปฐม</component></placeName> ได้รับแจ้งมีอุบัติเหตุรถบรรทุกสิบล้อชนกับรถยนต์ มีผู้ได้รับบาดเจ็บ 2 ราย เหตุเกิดที่บริเวณ <placeName><prefix>ถ.</prefix>เพชรเกษม</placeName>ขาเข้า <placeName><component><prefix>หมู่</prefix> 5</component> <component><prefix>ต.</prefix>ศีรษะทอง</component> <component><prefix>อ.</prefix>นครชัยศรี</component> <component><prefix>จ.</prefix>นครปฐม</component></placeName> จึงไปตรวจสอบพร้อมพนักงานสอบสวน และกำลังเจ้าหน้าที่ตำรวจจำนวนหนึ่ง</p>
<p>บริเวณที่เกิดเหตุพบรถยนต์ยี่ห้อบีเอ็มดับเบิลยู สีดำ ซีรี่ส์ 7 ทะเบียน ชส-1000 <placeName>กรุงเทพมหานคร</placeName> ซึ่งเป็นรถส่วนตัวของนายไชยา สะสมทรัพย์ อายุ 56 ปี อดีตรัฐมนตรีว่าการกระทรวงสาธารณสุข อยู่บนเกาะกลางถนนในสภาพด้านหน้าชนกับเสาไฟฟ้า กระจกด้านหน้าแตก ส่วนด้านข้างแถบซ้ายตั้งแต่แก้มด้านหน้ารถไปจนถึงประตูหน้าและประตูหลัง มีรอยกระแทกจนเนื้อเหล็กปริฉีกขาด ล้อรถด้านหน้าและหลังแถบขวาเพลาหักล้อพับเข้าไปข้างใน</p>
<p>ส่วนผู้ที่ได้รับบาดเจ็บ 2 ราย คือ นายไชยา และนายกันตพัฒน์ กิติพงษ์สิริภัค อายุ 35 ปี คนขับรถ เจ้าหน้าที่ช่วยกันนำตัวส่ง <placeName><prefix>รพ.</prefix>สนามจันทร์</placeName> ซึ่งแพทย์ได้ระดมกำลังนำตัวนายไชยาและคนขับรถ เข้าตรวจร่างกายและทำแผลอย่างเร่งด่วน</p>
<p>ช่วงเวลาเดียวกัน ตำรวจได้ติดตามยึดรถบรรทุกสิบล้อคู่กรณีได้ พบว่าเป็นรถบรรทุกทรายของบริษัท กาญจนาคอนกรีต อยู่<placeName><component><prefix>เลขที่</prefix> 1/1</component> <component><prefix>ถนน</prefix>ราชมรรคา</component> <component><prefix>ต.</prefix>ห้วยจระเข้</component> <component><prefix>อ.</prefix>เมือง</component> <component><prefix>จ.</prefix>นครปฐม</component></placeName> ส่วนคนขับหลังเกิดเหตุหลบหนีไป ทราบชื่อคือ นายชนะ ศรีจันทรา อายุประมาณ 30 ปี อยู่บ้านไม่ทราบเลขที่ <placeName><prefix>จ.</prefix>ราชบุรี</placeName> เจ้าหน้าที่ตำรวจกำลังติดตามตัวอยู่</p>
<p>พ.ต.ท.ไชยศกล่าวว่า จากการสอบสวนเบื้องต้นทราบว่า ก่อนเกิดเหตุ นายไชยานั่งรถยนต์คันดังกล่าว โดยมีนายกันตพัฒน์เป็นผู้ขับขี่เดินทางเข้า<placeName>กรุงเทพฯ</placeName> ระหว่างทางตรงจุดที่เกิดเหตุ ปรากฏว่า รถบรรทุกคันดังกล่าวชนเข้ากับรถบรรทุกสิบล้ออีกคันหนึ่ง ก่อนจะหักหัวรถออกมาทางด้านขวาเป็นเหตุให้กระแทกกับรถยนต์ของนายไชยาที่แล่นมาพอดี จนทำให้รถของนายไชยาเสียหลักล้อกระแทกกับฟุตบาท ส่วนแถบซ้ายกระแทกกับรถบรรทุกคันดังกล่าว และพุ่งขึ้นเกาะกลางถนน แต่คนขับรถที่มีสติดีตัดสินใจพุ่งเข้าชนเสาไฟฟ้าเพื่อหยุดรถ ก่อนจะพุ่งข้ามไปอีกฝั่งถนน</p>
<p> นายประนอม ไพบูลย์ อายุ 41 ปี เจ้าหน้าที่ฝ่ายบัญชี บริษัท กาญจนาคอนกรีต กล่าวว่า มีหน้าที่รับผิดชอบรถบรรทุกสิบล้อของบริษัท ก่อนหน้าจะเกิดเหตุนายชนะขับรถบรรทุกออกไปบรรทุกทรายที่ <placeName><component><prefix>ต.</prefix>หนองเสือ</component> <component><prefix>อ.</prefix>ท่าม่วง</component> <component><prefix>จ.</prefix>กาญจนบุรี</component></placeName> เพื่อมาส่งที่<placeName><component>แพ้นท์ก่อสร้าง</component> <component><prefix>ต.</prefix>อ้อมน้อย</component> <component><prefix>อ.</prefix>กระทุ่มแบน</component> <component><prefix>จ.</prefix>สมุทรสาคร</component></placeName> มาทราบว่าเกิดอุบัติเหตุก็ตอนที่นายชนะโทรศัพท์มาแจ้งที่บริษัทให้ตามประกันมาที่เกิดเหตุ หลังจากนั้นก็ยังไม่สามารถติดต่อนายชนะได้</p>
<p>นายกันตพัฒน์ คนขับรถของนายไชยา เล่าว่า ขณะขับรถพานายไชยาเข้า<placeName>กรุงเทพฯ</placeName> จู่ๆ รถบรรทุกที่วิ่งอยู่เลนข้างๆ กันได้หักรถมาชนกระแทกกับรถที่ตนขับแบบไม่ทราบสาเหตุ แต่ขณะที่เกิดเหตุตนมีสติอยู่ตลอดเวลา และพยายามประคองรถเพื่อให้นายไชยาได้รับความปลอดภัยมากที่สุด แต่รถยนต์ถูกกระแทกอย่างแรงจนพุ่งขึ้นเกาะกลาง กำลังจะพุ่งข้ามฝั่งจึงตัดสินใจยึดเอาเสาไฟฟ้าเป็นที่หยุดรถเสียก่อน </p>
<p>นพ.ทรงชัย ศรีโรจนกุล ผู้อำนวยการ รพ.สนามจันทร์ กล่าวว่า จากการตรวจร่างกายนายไชยาพบว่า สภาพทั่วไปปกติ แต่จะมีที่บริเวณสะโพกด้านขวาได้รับการกระแทกกับคอนโซลรถ และบริเวณต้นคอ แต่บาดเจ็บไม่มากนัก แพทย์เอกซเรย์แล้วไม่พบสิ่งผิดปกติใดๆ ไม่มีอาการเลือดคั่งในสมอง อย่างไรก็ตาม แพทย์ได้ให้อยู่ในห้องไอซียู เพื่อรอดูอาการ 48 ชม.</p>
<p>ผู้สื่อข่าวรายงานว่า หลังนายไชยาประสบอุบัติเหตุ มีผู้คนแห่มาเยี่ยมกันจนแน่นโรงพยยาบาล ทั้งนายชนินทร์ บัวประเสริฐ ผู้ว่าราชการ<placeName><prefix>จังหวัด</prefix>นครปฐม</placeName> นายพเยาว์ เนียะแก้ว นายก อบจ.<placeName>นครปฐม</placeName> รวมทั้งคนในตระกูลเดียวกัน  และพระครูปลัดสิทธิวัฒน์ หรือหลวงพี่น้ำฝน เจ้าอาวาสวัดไผ่ล้อม ก็เดินทางมาเยี่ยมเช่นเดียวกัน</p></body>
</news>
