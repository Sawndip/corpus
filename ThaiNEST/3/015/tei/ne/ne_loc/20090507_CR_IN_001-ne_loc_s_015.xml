<teiHeader>
<fileDesc>
<titleStmt>
  <title>สธ.อาเซียนถก.แผนกันหวัดใหญ่2009พรุ่งนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-07 19:05:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170280  </bibl>
</sourceDesc>
</fileDesc>
</teiHeader>
<news>
<headline>สธ.อาเซียนถก.แผนกันหวัดใหญ่2009พรุ่งนี้</headline>
<lead>ที่ประชุมรัฐมนตรีสาธารณสุขอาเซียน พรุ่งนี้ เตรียมพิจารณาแผนความพร้อมป้องกันการแพร่ระบาดของโรคไข้หวัดใหญ่ 2009</lead>
<neck></neck>
<body><p>น.พ.ศุภมิตร ชุณห์สุทธิวัฒน์ ผู้ทรงคุณวุฒิ กรมควบคุมโรค กระทรวงสาธารณสุข เปิดเผยถึงกรอบข้อตกลงที่จะนำเสนอที่ประชุมรัฐมนตรีสาธารณสุขอาเซียน +3 ในวันพรุ่งนี้ว่าให้แต่ละประเทศเร่งพิจารณาความพร้อมแผนรับมือการระบาดของไข้หวัดใหญ่สายพันธุ์ใหม่ 2009 อาทิ การปรับปรุงระบบเฝ้าระวังโรค การดูแลผู้ป่วยให้เร็วยิ่งขึ้นคำแนะนำสำหรับประชาชนทั่วไป ขณะที่ที่ประชุมเห็นตรงกันว่า ให้เรียกชื่อเมืองแทนชื่อประเทศที่มีการระบาดของโรค แต่ต้องเป็นการระบาดมาระยะหนึ่งแล้ว ทั้งนี้เห็นควรมีการคัดกรองผู้โดยสารขาออกของแต่ละประเทศ โดยเฉพาะด่านทางบกที่มีพื้นที่ค่อนข้างยาวและกว้างขวาง รวมทั้งต้องปรับปรุงเทคโนโลยีในการผลิตยาให้ทันสมัยและเพียงพอ ส่วนมาตรการระยะยาวที่ประชุมยังเห็นพ้องให้มีการจัดตั้งคลังยาภูมิภาค เพื่อให้แต่ละประเทศมีปริมาณยาเพียงพอต่อจำนวนประชากร ซึ่งจะต้องได้รับการสนับสนุนจากประเทศที่มีศักยภาพ</p>
<p>อย่างไรก็ตาม สำหรับข้อตกลงดังกล่าวจะมีการแบ่งลักษณะระดับมาตรการรับมือไข้หวัดใหญ่สายพันธุ์ใหม่ 2009 เป็น 3 ระดับ คือ การเฝ้าระวังของแต่ละประเทศ การเพิ่มขีดความสามารถในการร่วมมือกันของแต่ละประเทศ รวมถึงการเฝ้าระวังในระดับภูมิภาคด้วย</p></body>
</news>
