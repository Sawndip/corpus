<teiHeader>
<fileDesc>
<titleStmt>
  <title>�นาม� ขึ้นศาลไต่สวนพยานคดีหวยบนดิน ย้ำ คตส. มีอำนาจไต่สวน ยัน ฝ่าฝืน พ.ร.บ.กองสลากฯ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158126  </bibl>
</sourceDesc>
</fileDesc>
</teiHeader>
<news>
<headline>�นาม� ขึ้นศาลไต่สวนพยานคดีหวยบนดิน ย้ำ คตส. มีอำนาจไต่สวน ยัน ฝ่าฝืน พ.ร.บ.กองสลากฯ</headline>
<lead></lead>
<neck></neck>
<body><p>ที่<placeName><component><prefix>ศาล</prefix>ฎีกา<infix>แผนก</infix>คดีอาญาของผู้ดำรงตำแหน่งทางการเมือง</component> <component>สนามหลวง</component></placeName> วันที่ 21 เม.ย.52 เวลา 13.30 น. องค์คณะผู้พิพกษาคดีทุจริตหวยบนดิน ได้ไต่สวนพยานโจทก์ครั้งแรก  โดยนายสิทธิโชค ศรีเจริญ ทนายความ ป.ป.ช. โจทก์ ได้นำนายนาม ยิ้มแย้ม ที่ปรึกษากระทรวงยุติธรรม และ อดีตประธานคณะกรรมการตรวจสอบการกระทำที่ก่อให้เกิดความเสียหายแก่รัฐ ( คตส.) เข้าไต่สวนเป็นปากแรก เบิกความสรุปว่า คตส. มีอำนาจตรวจสอบและไต่สวน ตามประกาศคณะปฏิรูปการปกครอง ระบอบประชาธิปไตยอันมีพระมหากษัตริย์ทรงเป็นประมุข ฉบับที่ 30 ข้อ 5 โดยที่มาของการตรวจสอบเริ่มจากสำนักงานการตรวจเงินแผนดิน ( สตง.) ได้ทำการตรวจสอบการใช้จ่ายโครงการต่าง ๆ ประมาณ 33 เรื่อง แล้วได้ส่งมาให้ คตส. ซึ่งรับพิจารณาไว้ 13 เรื่องโดยมีคดีหวยบนดินรวมอยู่ด้วย แล้ว คตส. ได้แต่งตั้งคณะอนุกรรมการตรวจสอบและไต่สวนซึ่งคดีนี้มีผู้ถูกกล่าวหารวม 49 ราย แต่ในชั้นไต่สวน อนุ คตส. เห็นว่า นายประมวล รุจนเสรี และ นายปองพล อดิเรกสาร ซึ่งตกเป็นผู้ถูกกล่าวหาร่วมด้วยนั้น ไม่ได้เข้าร่วมประชุมครม. ในการอนุมัติโครงการ จึงไม่ชี้มูลความผิด ซึ่งที่ประชุม คตส. ชุดใหญ่มีมติเห็นชอบด้วย ส่วนชั้นไต่สวนที่ให้โอกาสการแก้ข้อกล่าวก็มีผู้ถูกกล่าว หาบางราย แจ้งว่าไม่ได้ร่วมประชุม ครม. เช่นกันแต่ทั้งนี้ยังไม่มีเหตุผลรับฟังได้ ขณะที่การไต่สวนของ คตส. ยังเห็นว่า การออกสลากพิเศษเลขท้าย 2 และ 3 ตัว เป็นการฝ่าฝืน พ.ร.บ.สำนักงานสลากกินแบ่งรัฐบาล พ.ศ.2517 โดยไม่ใช่ลักษณะเดียวกับสลากกินแบ่งที่ออกสลากแล้วไม่มีวันขาดทุน เพราะจำกัดจำนวนพิมพ์ แต่เป็นสลากกินรวบมีโอกาสที่จะขาดทุนเพราะไม่จำกัดจำนวน ซึ่งการตรวจสอบของ คตส. พบว่า การจำหน่ายสลากบางงวดขาดทุน 600 � 800 ล้านบาท</p>
<p>พยานเบิกความอีกว่า เมื่อไต่สวนแล้ว คตส. จึงมีหนังสือแจ้งกระทรวงการคลัง และกระทรวงมหาดไทย เข้ามาร้องทุกข์ในฐานะผู้เสียหาย โดยไม่มีการบังคับแต่อย่างใด และ คตส. ไม่มีอำนาจสั่งการให้ กระทรวงการคลังและกระทรวงมหาดไทย เข้ามาร้องทุกข์ เป็นการส่งหนังสือแจ้งให้ทราบขอความร่วมมือที่จะเข้าร้องทุกข์ ซึ่งมูลค่าความเสียหาย คตส. ได้สรุปจากข้อมูลข้อเท็จจริงในการไต่สวน ไม่ใช่กรณีกระทรวงการคลัง และกระทรวงมหาดไทย แจ้งขณะร้องทุกข์</p>
<p>ต่อมาทนายความจำเลย  ได้พยายามซักค้านเกี่ยวกับอำนาจ คตส. ซึ่งนายนาม ย้ำว่า เป็นไปตามประกาศ คปค. ข้อ 5 และเมื่อถูกถามเกี่ยวกับการพิจารณาสำนวนของคณะทำงานร่วม คตส. � อัยการ หลังจากอัยการแจ้งข้อไม่สมบูรณ์ 5 ข้อ นายนาม ย้ำว่า รายละเอียดปรากฏตามสำนวน โดยเมื่อคณะทำงานร่วมไม่สามารถหาข้อยุติได้ คตส. ได้ขอคืนสำนวนจากอัยการสูงสุด มายื่นฟ้องเอง เมื่อทนายความถามว่า การฟ้องเองได้ฟ้องภายใน 14 วันตามที่กฎหมายกำหนดหรือไม่ นายนาม ตอบว่า กำหนด 14 วัน คือการฟ้องชั้นอัยการ ขณะที่นายพงศ์เทพ เทพกาญจนา อดีตรมว.ยุติธรรม จำเลยที่ 24 ได้ขออนุญาตองค์คณะซักถามนายนาม ได้ประเด็นดังกล่าวอีกครั้ง โดยถามนายนาม พร้อมอ่านข้อความตาม พ.ร.บ.ประกอบรัฐธรรมนูญว่าด้วยวิธีพิจารณาคดีอาญาของผู้ดำรงตำแหน่งทางการเมือง พ.ศ. 2542 มาตรา 11 ระบุว่า เมื่อปรากฏข้อไม่สมบูรณ์ให้แต่งตั้งคณะทำงานร่วมพิจารณาสำนวนภายใน 14 วัน และหากคณะทำงานร่วมหาข้อยุติไม่ได้ ให้ ป.ป.ช. มีอำนาจยื่นฟ้องภายใน 14 วัน ว่านายนามเข้าใจคลาดเคลื่อนใช่หรือไม่ นายนาม จึงตอบว่า ได้เบิกความคลาดเคลื่อนไป </p>
<p>ทั้งนี้เมื่อไต่สวน นายนาม พยานโจทก์ปากแรกเสร็จสิ้น โจทก์ได้นำ นางนัยนา ปานสาคร หัวหน้าฝ่ายการเงิน สำนักงานสลากกินแบ่งรัฐบาล เข้าไต่สวนต่อ</p>
<p>ภายหลัง นายพงศ์เทพ เทพกาญจนา อดีต รมว.ยุติธรรม จำเลยที่ 24 คดีหวยบนดิน กล่าวถึงกรณีที่จะมีการแก้รัฐธรรมนูญ และมีการเสนอนิรโทษกรรมอดีตกรรมการบริหารพรรคซึ่งถูกยุบพรรคว่า การแก้เรื่องนิรโทษกรรม ไม่ใช่เรื่องหลักในการแก้ปัญหาสังคมไทย แต่ปัญหาเกิดจากโครงสร้าง รธน. ปี 2550 ที่อำนาจอธิปไตยอยู่กับศาลและองค์กรอิสระไม่ได้อยู่กับประชาชนอย่างแท้จริงทำให้เกิดความขัดแย้งขึ้น สำหรับคนไทยต้องคิดว่าการอยู่ร่วมกันอย่างไรจึงจะมีความสุข คนที่ควรได้ก็ควรได้เท่าที่ควรได้ ไม่ตกอยู่ในมือกลุ่มใดกลุ่มหนึ่ง
   </p>
<p>� เวลานี้ควรเร่งเรื่องแก้ไข รัฐธรรมนูญ มากกว่าการนิรโทษกรรม อีกทั้งต้องจัดสรรอำนาจให้ถูกต้อง แม้ผมจะเป็น 1 ใน 111 อดีตกรรมการบริหารไทยรักไทยที่ถูกตัดสิทธิ์ทางการเมืองและแม้ว่าจะได้รับประโยชน์จากการนิรโทษกรรม แต่ผมเห็นว่าปัญหาบ้านเมืองสำคัญกว่า � นายพงศ์เทพ กล่าวและปฏิเสธว่า ยังไม่ได้ติดต่อกับ พ.ต.ท.ทักษิณ เลยตั้งแต่มีการชุมนุมเสื้อแดง เพราะตนยุ่งกับการต่อสู้คดีนื้</p>
<p> ส่วนนายนาม ยิ้มแย้ม ที่ปรึกษารมว.ยุติธรรม และ อดีตประธาน คตส. ปฏิเสธที่จะกล่าวถึงการเริ่มแก้รัฐธรรมนูญ และการนิรโทษกรรม โดยกล่าวสั้นๆ ว่า เป็นเรื่องของการเมือง ซึ่งการเมืองเปลี่ยนแปลงได้ตลอดเวลา  </p></body>
</news>
