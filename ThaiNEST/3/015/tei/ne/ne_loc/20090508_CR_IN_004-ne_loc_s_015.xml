<teiHeader>
<fileDesc>
<titleStmt>
  <title>รวบ2หนุ่มโพสต์รูปโป๊ครูนครสวรรค์ลงNET  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-08 11:17:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170348  </bibl>
</sourceDesc>
</fileDesc>
</teiHeader>
<news>
<headline>รวบ2หนุ่มโพสต์รูปโป๊ครู<placeName>นครสวรรค์</placeName>ลงNET</headline>
<lead>ตำรวจ ปดส. โชว์ผลงานจำกุม 2 ผู้ต้องหาโพสต์ภาพโป๊ ครูสาว <placeName><prefix>จ.</prefix>นครสวรรค์</placeName> เผยแพร่ลงเว็บไซต์</lead>
<neck></neck>
<body><p>พ.ต.อ.สุวิชญ์พล อิ่มใจรัชต์ รองผู้บังคับการกองบังคับการปราบปรามการกระทำผิดต่อเด็กเยาวชนและสตรี หรือ ปดส. แถลงผลการจับกุม นายชูศักดิ์ เสียงระฆัง อายุ 24 ปี และ นายจักรพงษ์ เกาะศิริ อายุ 33 ปี ชาว <placeName><prefix>จ.</prefix>กาญจนบุรี</placeName> ผู้ต้องหา ในคดีร่วมกันโพสต์ภาพโป๊ ลงในอินเทอร์เน็ต เว็บไซต์ <placeName>gooseed.com</placeName> หลังมีผู้เสียหายหญิง ซึ่งเป็นข้าราชการครู ใน <placeName><prefix>จ.</prefix>นครสวรรค์</placeName> เข้าแจ้งความกับ ปดส. ว่า มีบุคคลใช้รหัสว่า แจ็ค 696 นำภาพโป๊เปลือยโพสต์ลงในเว็บไซต์ดังกล่าว และแพร่หลายในเว็บไซต์ อื่น ๆ โดย นายชูศักดิ์ ซึ่งเป็นเจ้าของเว็บไซต์ ให้การปฏิเสธไม่ได้เป็นคนโพสต์ภาพ แต่ยอมรับ ว่า ก่อนหน้าที่จะมี พ.ร.บ.คอมพิวเตอร์ เคยมีภาพโป๊ในเว็บไซต์ แต่เมื่อมี พ.ร.บ.คอมพิวเตอร์ มาบังคับใช้ ก็ปิดรับภาพโป๊ ไปนานแล้ว ขณะที่ นายจักรพงษ์ ซึ่งเป็นผู้โพสต์ภาพดังกล่าว จะตั้งกระทู้ในเว็บไซต์ ไม่ได้ให้การใด ๆ</p>
<p>อย่างไรก็ตาม ผู้ต้องหาทั้ง 2 คน ได้ยื่นหลักทรัพย์ขอประกันตัวในชั้นพนักงานสอบสวน ซึ่งเจ้าหน้าที่ ตีราคาประกันตัว ไว้ที่ 7 หมื่นบาท/คน ก่อนจะพิจารณาปล่อยตัวต่อไป</p></body>
</news>
