<teiHeader>
<fileDesc>
<titleStmt>
  <title>คุมตัวมือฆ่าข่มขืนนศ.ราชมงคลฯฝากขัง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090504/11575/%e0%b8%84%e0%b8%b8%e0%b8%a1%e0%b8%95%e0%b8%b1%e0%b8%a7%e0%b8%a1%e0%b8%b7%e0%b8%ad%e0%b8%86%e0%b9%88%e0%b8%b2%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%99%e0%b8%a8.%e0%b8%a3%e0%b8%b2%e0%b8%8a%e0%b8%a1%e0%b8%87%e0%b8%84%e0%b8%a5%e0%b8%af%e0%b8%9d%e0%b8%b2%e0%b8%81%e0%b8%82%e0%b8%b1%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>'หลวงพ่อตัด'เกจิ<placeName>เมืองเพชร</placeName>ละสังขารแล้ว</headline>
<lead>สุดอาลัยวงการพุทธศาสนา "หลวงพ่อตัด"เกจิดังเมืองเพชรมรณภาพ ก่อนหน้าเดินตรวจความเรียบร้อยที่วัดแต่เช้า จู่ ๆ บ่นปวดแน่นหน้าอก ลูกศิษย์ลูกหารีบช่วยนำตัวส่งโรงพยาบาล แต่ไม่ทันการ แพทย์ระบุสาเหตุหัวใจล้มเหลวเฉียบพลัน สิริอายุ 78 ปี 58 พรรษา ตั้งสวดอภิธรรมศพ 7 วัน ก่อนฌาปนกิจ</lead>
<neck></neck>
<body><p>เมื่อเวลา 13.00 น. วันที่ 3 พ.ค. ผู้สื่อข่าวได้ทราบว่า พระพุทธวิริยากร หรือหลวงพ่อตัด เจ้าอาวาสวัดชายนา ซึ่งเป็นพระเกจิอาจารย์ชื่อดังของ <placeName><prefix>จ.</prefix>เพชรบุรี</placeName> มรณภาพ จึงเดินทางไปตรวจสอบยัง<placeName><component><prefix>วัด</prefix>ชายนา</component> <component><prefix>ต.</prefix>หนองจอก</component> <component><prefix>อ.</prefix>ท่ายาง</component> <component><prefix>จ.</prefix>เพชรบุรี</component></placeName> พบประชาชนทยอยเดินทางมากราบเคารพศพหลวงพ่อตัดอย่างไม่ขาดสาย โดยศพหลวงพ่อตัด ทางคณะกรรมการวัดได้นำมาวางบนโต๊ะหน้าห้องประจำศาลาที่หลวงพ่อตัดจำวัด คลุมด้วยผ้าสีเหลืองแบบเรียบง่าย ในเบื้องต้นไม่มีการประดับตกแต่งอาคารสถานที่แต่อย่างใด</p>
<p>นายสนิท พันธ์เผือก อายุ 70 ปี ลูกศิษย์วัดชายนา ผู้ดูแลและใกล้ชิดหลวงพ่อตัดคนหนึ่ง กล่าวว่า ตกใจกับการจากไปของหลวงพ่อ เนื่องจากก่อนหน้าหลวงพ่อจะมรณภาพ หลวงพ่อยังแข็งแรงดี ในช่วงเช้าหลวงพ่อยังออกเดินตรวจความเรียบร้อยรอบวัดเหมือนปกติที่เคยทำทุกวัน ก่อนเกิดเหตุเวลา 07.00 น. พระในวัดได้ยินหลวงพ่อบอกว่าแน่นหน้าอก หลังจากนั้นก็พากันมาดูหลวงพ่อ โดยหลวงพ่อบอกว่าจุกแน่นตั้งแต่ช่วงท้องไปจนถึงหน้าอกแทบหายใจไม่ออก ทางลูกศิษย์วัดพร้อมพระจึงได้นำหลวงพ่อไปรักษายัง <placeName><component><prefix>รพ.</prefix>ท่ายาง</component> <component><prefix>อ.</prefix>ท่ายาง</component></placeName> แต่ หลวงพ่อหมดลมหายใจและมรณภาพในเวลา 07.37 น. แพทย์ระบุสาเหตุจากอาการหัวใจล้มเหลวเฉียบพลัน</p>
<p>สำหรับหลวงพ่อตัด หรือ พระครูบวรกิจโกศล ได้รับเลื่อนสมณศักดิ์ เป็นพระพุทธวิริยากร เมื่อวันที่ 5 ธ.ค. 2551 ที่ผ่านมา ซึ่งจะมีพิธีฉลองสมณศักดิ์ในวันที่ 28 พ.ค. ที่จะถึงนี้ ซึ่งตรงกับวันเกิดหลวงพ่อด้วย แต่หลวงพ่อได้มามรณภาพจากไปเสียก่อน ด้วยอายุ 78 ปี 58 พรรษา โดยหลวงพ่อตัดได้บวชเป็นพระตั้งแต่อายุ 20 ปี จากนั้นก็ไม่ได้สึก ได้เล่าเรียนวิชาทั้งทางโลกและทางธรรม โดยเฉพาะสายวิปัสสนากรรมฐาน จนเป็นพระเกจิอาจารย์ดัง สำหรับศพหลวงพ่อตัดทางคณะกรรมการวัดจะจัดพิธีรดน้ำศพในวันที่ 4 พ.ค. เวลา 13.00 น. และจะทำพิธีสวดพระอภิธรรมศพ 7 คืน หลังจากนั้นก็จะทำพิธีเผาศพแบบเชิงตะกอน ตามเจตนารมณ์ของหลวงพ่อ แต่อย่างไรก็ตามยังอยู่ระหว่างการพิจารณาของคณะกรรมการวัดและพระผู้ใหญ่ในจังหวัด</p>
<p>หลวงพ่อตัด เป็นพระที่เรียนวิชาอาคมตั้งแต่บวชเรียน และเรียนวิชาการทำ “ตะกรุด”จากหลวงพ่อทอง อยู่ที่<placeName><prefix>วัด</prefix>เขากระจิว</placeName> และเรียน ตำราของ หลวงพ่อกริช ที่ตกทอดมาซึ่งเป็นพระยุคเก่าเป็นอาจารย์สาย หลวงพ่อกุน <placeName><prefix>วัด</prefix>พระนอน</placeName> เรียนทำ “ปลัดขิก” จากหลวงพ่อชุ่ม <placeName><prefix>วัด</prefix>กุฏิบางเค็ม</placeName> ซึ่งมีเคล็ดลับว่าให้ใช้ “ไม้ผูกคอตาย ทำถึงจะดี” และ ท่านยังได้เดินทางไปต่อวิชากับหลวงพ่อทองศุข <placeName><prefix>วัด</prefix>โตนดหลวง</placeName> รวมทั้งอีกหลายอาจารย์ ท่านเป็นพระที่ใฝ่หาความรู้วิชาอาคมต่าง ๆ อย่างจริงจัง.</p></body>
</news>
