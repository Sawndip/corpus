<teiHeader>
<fileDesc>
<titleStmt>
  <title>ปดส.บุกจับนายหน้าหลอกแรงงานลงเรือประมง บังคับไม่ให้ขึ้นฝั่งนานนับปี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-08 13:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051551  </bibl>
</sourceDesc>
</fileDesc>
</teiHeader>
<news>
<headline>กาต้มน้ำเป็นเหตุ"รปภ."กระหน่ำตีเพื่อนดับ</headline>
<lead>รปภ.เลือดร้อน ฉุนเพื่อนร่วมอาชีพบริษัทเดียกัน ยืมกาต้มน้ำแล้วไม่ยอมเติมน้ำจนไฟช็อตไหม้เสียหายก่อนมีปากเสียงรุนแรง ตกดึกย่องกระหน่ำตีดับคาป้อมยามประจำหมู่บ้านย่าน<placeName>สายไหม</placeName></lead>
<neck></neck>
<body><p>(8พ.ค.) เวลา 00.45 น. ร.ต.อ.ชนิด เสือดาว พนักงานสอบสวน (สบ 1) สน.<placeName>สายไหม</placeName> รับแจ้งเหตุทะเลาะวิวาทมีผู้เสียชีวิต บริเวณป้อมยาม<placeName><component><prefix>ซอย</prefix> 36</component> ภายใน<component><prefix>หมู่บ้าน</prefix>วรารมย์</component> <component><prefix>ถนน</prefix>สายไหม</component> <component><prefix>เขต</prefix>สายไหม</component> <component>กรุงเทพฯ</component></placeName>รุดไปตรวจสอบพร้อมแพทย์นิติเวชโรงพยาบาลตำรวจ เจ้าหน้าที่กองพิสูจน์หลักฐานและเจ้าหน้าที่มูลนิธิร่วมกตัญญู พบศพนายสรรชัย คล้ายทอง อายุ 26 ปี ชาว<placeName>สระบุรี</placeName> รปภ.บริษัทเพาเวอร์แมนอะเริท นั่งเสียชีวิตอยู่บนเก้าอี้ภายในป้อมยาม สภาพศพที่ศีรษะแตกถูกตีด้วยของแข็ง โดยที่พัดลมยังเปิดทิ้งอยู่ ขณะที่นายวาโย อุปลา อายุ 42 ปี ชาว<placeName>นครศรีธรรมราช</placeName> รปภ.บริษัทเดียวกันซึ่งอยู่ด้วยกันภายในป้อมได้หลบหนีไปอย่างมีพิรุธ</p>
<p>สอบสวนนายจำรัส สินสุพรรณ อายุ 53 ปี ชาว<placeName>บุรีรัมย์</placeName> รปภ. ผู้พบศพคนแรก กล่าวว่า นายสรรชัยกับตนและนายวาโยได้เข้าเวรตั้งแต่เวลา 19.00-07.00 น.โดยนายสรรชัยซึ่งมีหน้าที่ตระเวนได้ขี่รถจักรยานมาที่ป้อมที่ตนเฝ้าอยู่ ก็ได้ให้นายสรรชัยเฝ้าให้ชั่วคราวเพื่อที่จะไปสแกนนิ้วมือ ระหว่างนั้นสังเกตเห็นนายวาโยเดินทางมาพักที่ป้อมดังกล่าวเช่นกัน เมื่อตนไปสแกนนิ้วมือเสร็จก็ได้กลับมาที่เกิดเหตุ แต่ระหว่างทางพบนายวาโยเดินสวนมาอย่างรีบร้อน พร้อมขอยืมรถจักรยานบอกว่าจะขี่ไปซื้อบุหรี่ที่ตลาดนอกหมู่บ้าน ก็ให้ยืมไป กระทั่งนานผิดปกติจึงออกไปตามแต่ไม่พบจึงตัดสินใจกลับมาที่ที่ป้อม ก่อนจะพบว่านายสรรชัยกลายเป็นศพไปแล้ว ก่อนหน้านี้ทั้งคู่เพิ่งมีปากเสียงกันเมื่อวานนี้ (7 พ.ค.)เรื่องกาต้มน้ำเพราะนายวาโยยืมกาต้มน้ำของนายสรรชัยไปต้ม แล้วไม่เติมน้ำทำให้กาต้มน้ำไหม้ ทำให้ทะเลาะกันขึ้น ก่อนทั้งคู่มาอยู่ด้วยกันอีกคืนนี้ จึงเชื่อว่าน่าจะทะเลาะกันจากเรื่องดังกล่าว นายวาโยจึงบันดาลโทสะกระหน่ำตีจนนายสรรชัยเสียชีวิต</p>
<p>เบื้องต้นเจ้าหน้าที่ตำรวจฝ่ายสืบสวน ได้กระจายกำลังกันตรวจสอบบริเวณใกล้เคียง เชื่อว่านายวาโยซึ่งใช้จักรยานเป็นพาหนะในการหลบหนี น่าจะยังหลบหนีไปไม่ไกล เพื่อเร่งทำการติดตามจับกุมมาดำเนินคดีต่อไป</p></body>
</news>
