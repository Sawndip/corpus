<teiHeader>
<fileDesc>
<titleStmt>
  <title>นครศรีธรรมราชซ้อมปราบจลาจลรับถกผู้นำอาเซียน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090505/11730/%e0%b8%99%e0%b8%84%e0%b8%a3%e0%b8%a8%e0%b8%a3%e0%b8%b5%e0%b8%98%e0%b8%a3%e0%b8%a3%e0%b8%a1%e0%b8%a3%e0%b8%b2%e0%b8%8a%e0%b8%8b%e0%b9%89%e0%b8%ad%e0%b8%a1%e0%b8%9b%e0%b8%a3%e0%b8%b2%e0%b8%9a%e0%b8%88%e0%b8%a5%e0%b8%b2%e0%b8%88%e0%b8%a5%e0%b8%a3%e0%b8%b1%e0%b8%9a%e0%b8%96%e0%b8%81%e0%b8%9c%e0%b8%b9%e0%b9%89%e0%b8%99%e0%b8%b3%e0%b8%ad%e0%b8%b2%e0%b9%80%e0%b8%8b%e0%b8%b5%e0%b8%a2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ยิงถล่มส.ท.หญิงบาดเจ็บถึงโคม่าญาติพุ่งเป้า2ปม</headline>
<lead><placeName>เมืองกาญจน์</placeName>ดุ คนร้ายใช้ 11 มม. ประกบยิงถล่ม “ส.ท.หญิง” บาดเจ็บโคม่า ญาติพุ่งเป้าชนวนเลือดมาจากปัญหาความขัดแย้งเรื่องส่วนตัวและการเมืองท้องถิ่น คาดคนร้ายเป็นกลุ่มเดียวกันที่เคยลอบยิงคนเจ็บถึง 3 นัดซ้อน เมื่อ 4 เดือนก่อน แล้วตำรวจยังตามจับกุมมือปืนไม่ได้ กลับมาถูกลอบยิงอีกครั้ง</lead>
<neck></neck>
<body><p>เมื่อเวลา 00.15 น. วันที่ 4 พ.ค. พ.ต.ท.สมศักดิ์ สุวรรณฉิม สารวัตรเวร สภ.<placeName><component>พนมทวน</component> <component><prefix>จ.</prefix>กาญจนบุรี</component></placeName> ได้รับแจ้งเหตุคนถูกยิงบริเวณสี่แยก<placeName><component>ตลาดเขต</component> <component><prefix>ถนน</prefix>กาญจนบุรี-อู่ทอง</component> <component><prefix>หมู่</prefix> 5</component> <component><prefix>ต.</prefix>รางหวาย</component> <component><prefix>อ.</prefix>พนมทวน</component></placeName> จึงไปตรวจสอบในที่เกิดเหตุ พบเพียงรอยเลือดและปลอกกระสุนปืน 11 มม. ตกอยู่ 2 ปลอก รวมทั้งรถจักรยานแบบเสือหมอบ 1 คัน ของผู้เคราะห์ร้ายล้มอยู่ ส่วนเหยื่อกระสุน คือ นางอมลวรรณ แซ่จึง อายุ 45 ปี สมาชิกเทศบาล<placeName><component>ตลาดเขต</component> <component><prefix>อ.</prefix>พนมทวน</component></placeName> ถูกยิงด้วยอาวุธปืน 11 มม. เข้าบริเวณด้านหลัง กระสุนทะลุปอดออกทางด้านแขนขวา 1 นัด บาดเจ็บสาหัสถูกนำตัวส่ง <placeName><prefix>รพ.</prefix>อู่ทอง</placeName> และถูกนำส่งต่อไปยัง<placeName><prefix>รพ.</prefix>ธนบุรี</placeName> เนื่องจากกระสุนผ่านไปยังกระดูกสันหลัง อาการอยู่ในขั้นอันตราย </p>
<p>สอบสวนทราบว่า ก่อนเกิดเหตุผู้เคราะห์ร้ายได้ถีบรถจักรยานออกจากบ้าน ไปร่วมรับประทานข้าวต้มในตัว<placeName>ตลาดเขต</placeName> กับนายสมาน บุญขำ นายกเทศบาลตำบล<placeName>ตลาดเขต</placeName> กับพวกอีกประมาณ 10 คน หลังจากนั้นได้แยกย้ายกันกลับบ้าน เมื่อนางอมลวรรณขี่รถออกจากร้านก็ถูกคนร้ายไม่ต่ำกว่า 2 คน ขับรถปิกอัพนิสสัน สีบรอนซ์ ไม่ทราบหมายเลขทะเบียน มาจอดประกบยิงแล้วหลบหนีไป</p>
<p>ทางด้านพ.ต.ท.ชาณุ ชินินทร รอง ผกก. สส.สภ.<placeName>พนมทวน</placeName> กล่าวว่า จากการสอบถาม ญาติคนเจ็บ พุ่งเป้าสาเหตุถูกลอบยิงมาจาก ความขัดแย้งเรื่องส่วนตัวที่คาราคาซังกันอยู่ และปัญหาการเมืองท้องถิ่น โดยคนร้ายน่าจะเป็นกลุ่มเดียวกันที่เคยลอบยิงนางอมลวรรณได้รับบาดเจ็บเมื่อวันที่ 4 ม.ค.ที่ผ่านมา เหตุเกิดในพื้นที่<placeName><component><prefix>สภ.</prefix>อู่ทอง</component> <component><prefix>จ.</prefix>สุพรรณบุรี</component></placeName> โดยครั้งนั้นคนร้าย ชาย 2 คน ได้ขี่รถจยย.ตามประกบแล้วใช้อาวุธปืนขนาด 11 มม. ยิงนางอมลวรรณเข้าที่แก้มซ้าย แขนซ้าย และหน้าท้อง รวม 3 นัด ซึ่งตำรวจยังจับกุมคนร้ายไม่ได้ แล้วนางอมลวรรณ ก็มาถูกยิงอีกครั้ง.</p></body>
</news>
