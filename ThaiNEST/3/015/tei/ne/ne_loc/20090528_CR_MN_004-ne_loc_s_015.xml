<teiHeader>
<fileDesc>
<titleStmt>
  <title>ผู้เฒ่านิรนามหลับตายคารถตู้โดยสาร!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 17:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060094  </bibl>
</sourceDesc>
</fileDesc>
</teiHeader>
<news>
<headline>ผู้เฒ่านิรนามหลับตายคารถตู้โดยสาร!</headline>
<lead>ผู้เฒ่านิรนามโดยสารรถตู้จากย่าย<placeName><component>ธัญบุรี</component><component>คลอง 11</component></placeName> มาลงที่<placeName><prefix>อนุสาวรีย์</prefix>ชัยสมรภูมิ</placeName> ระหว่างทางเผลอหลับไป พอถึงปลายทางโชเฟอร์ไปปลุกเท่าไรก็ไม่ตื่น จนพบว่าหมดลมหายใจแล้ว พากันแจ้งตำรวจไปตรวจสอบ แต่ยังไม่ทราบสาเหตุแน่ชัด</lead>
<neck></neck>
<body><p>วันนี้ (28 พ.ค.) เมื่อเวลา 14.45 น. ร.ต.ท.คมกฤษ โพธิ์ศรี ร้อยเวร สน.<placeName>พญาไท</placeName> รับแจ้งมีผู้เสียชีวิตในรถตู้โดยสาร เหตุเกิดบริเวณวงเวียน<placeName><component><prefix>อนุสาวรีย์</prefix>ชัยสมรภูมิ</component> <component><prefix>แขวง</prefix>ราชเทวี</component> <component><prefix>เขต</prefix>พญาไท</component> <component>กทม.</component></placeName>จึงรีบรุดไปตรวจสอบพร้อมแพทย์นิติเวช รพ.รามาธิบดี และเจ้าหน้าที่หน่วยกู้ภัยมูลนิธิป่อเต็กตึ๊ง</p>
<p> ที่เกิดเหตุอยู่ริมถนนช่วงวงเวียน<placeName><prefix>อนุสาวรีย์</prefix>ชัยสมรภูมิ</placeName>มุ่งหน้า<placeName>สะพานควาย</placeName> เจ้าหน้าที่พบรถตู้ยี่ห้อโตโยต้า รุ่นคอมมิวเตอร์ หมายเลขทะเบียน 5 ฝ-3031 <placeName>กรุงเทพมหานคร</placeName> จอดอยู่ในลักษณะเปิดไฟผ่าหมากทิ้งเอาไว้</p>
<p>จากการตรวจสอบที่เบาะโดยสารแถวที่ 2 พบศพชายนิรนามอายุประมาณ 55-60 ปี รูปร่างผอม ผิวดำ สวมเสื้อยืดแขนสั้นสีขาว คลุมทับด้วยเสื้อเชิ้ตแขนสั้นสีฟ้า นุ่งกางเกงยีนส์ ใส่รองเท้าแตะสีน้ำตาล ที่นิ้วนางมือข้างซ้ายสวมแหวนเงินหัวนิล 1 วง สภาพศพคล้ายคนนอนหลับเอียงตัวพาดกับเบาะรถทางซ้าย และไม่พบบาดแผลตามร่างกายแต่อย่างใด</p>
<p>จากการตรวจสอบกระเป๋าเป๋สีน้ำเงินใบใหญ่ของผู้ตาย พบยาเส้น 1 ชุด เสื้อแขนยาวสีน้ำเงิน 1 ตัว กางเกงขาสั้นสีดำ 1 ตัว ผ้าขนหนูสีเขียว 1 ผืน และผ้าขาวม้าอีก 1 ผืน แต่ไม่พบเอกสารสำคัญที่ระบุว่าผู้ตายเป็นใคร เจ้าหน้าที่จึงเก็บรวบรวมรายละเอียดที่พบไว้เป็นหลักฐาน</p>
<p> สอบสวน นายวรรณนพ ชำนาญกิจ อายุ 33 ปี ชาว <placeName><prefix>จ.</prefix>นครนายก</placeName> คนขับรถตู้ให้การว่ามีอาชีพขับรถตู้โดยสารสาย<placeName>บ้านนา</placeName>-<placeName><prefix>อนุสาวรีย์</prefix>ชัยสมรภูมิ</placeName> โดยก่อนเกิดเหตุได้ขับรถคันดังกล่าวมาจาก ท่ารถ <placeName><component><prefix>อ.</prefix>บ้านนา</component> <component><prefix>จ.</prefix>นครนายก</component></placeName> ก่อนจะจอดแวะรับผู้ตายจากหน้า<placeName><component><prefix>หมู่บ้าน</prefix>นริสรา</component> <component>ธัญบุรี</component> <component>คลอง 11</component></placeName> ขึ้นรถมาเมื่อเวลา 13.30 น.ซึ่งขณะนั้นเห็นผู้หญิงสาวคาดว่าน่าจะเป็นลูกสาวยืนรอรถเพื่อส่งผู้ตายด้วย จากนั้นก็ขับรถรับส่งผู้โดยสารมาตามทางเรื่อยมา จนกระทั่งถึงสุดปลายทางบริเวณวงเวียน<placeName><prefix>อนุสาวรีย์</prefix>ชัยสมรภูมิ</placeName> เมื่อเวลาประมาณ 14.30 น. ขณะนั้นมีผู้โดยสารเหลืออยู่บนรถเพียง 3 คน คือผู้ตาย และหญิงสาวที่มากับลูกอีกคู่หนึ่ง</p>
<p>�เมื่อผมจอดรถให้ทุกคนลงปรากฏว่าผู้ตายกลับไม่ไหวติง ปลุกอย่างไรก็ไม่ยอมตื่น เมื่อลองเช็ดดูก็ไม่หายใจแล้วจึงรีบลงจากรถไปแจ้งตำรวจจราจรให้ช่วยเรียกร้อยเวรมาตรวจสอบ และจากการสอบถามผู้โดยสารหญิงที่มากับลูกได้ความว่า ระหว่างที่รถแล่นมาตามปกติเห็นผู้ตายหลับไปพร้อมเสียงกรน แต่พอรถวิ่งมาถึงปลายทางผู้ตายกลับหมดลมหายใจไปเอง� นายวรรณนพ กล่าว</p>
<p>ด้าน ร.ต.ท.คมกฤษ กล่าวว่า เบื้องต้นจะมอบศพผู้ตายให้เจ้าหน้าที่มูลนิธิฯ นำส่งไปผ่าชันสูตรที่<placeName><component><prefix>สถาบัน</prefix>นิติเวช</component> <component><prefix>รพ.</prefix>รามาธิบดี</component></placeName> เพื่อหาสาเหตุการตายที่แท้จริงอีกครั้ง ก่อนติดตามหาญาติมารับศพไปบำเพ็ญกุศลต่อไป</p></body>
</news>
