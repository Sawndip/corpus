<teiHeader>
<fileDesc>
<titleStmt>
  <title>นครบาลสรุปผลคดีแกนนำกลุ่มเสื้อแดงเข้ามอบตัว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159054  </bibl>
</sourceDesc>
</fileDesc>
</teiHeader>
<news>
<headline>นครบาลสรุปผลคดีแกนนำกลุ่มเสื้อแดงเข้ามอบตัว</headline>
<lead></lead>
<neck></neck>
<body><p>พล.ต.ต.สุพร พันธุ์เสือ รอง ผบช.น.กล่าวสรุปผลคดีแกนนำกลุ่มเสื้อแดง เข้ามอบตัวว่า นายสิรวิชญ์ พิมกลาง ประกันตัว 5 แสน ข้อหา มั่วสุมตั้งแต่สิบคนขึ้นไปกระทำการอย่างหนึ่งอย่างใดให้เกิดความวุ่นวายขึ้นในบ้านเมืองโดยเป็นหัวหน้าหรือผู้ที่มีหน้าที่สั่งการเมื่อเจ้าพนักงานสั่งเลิกแล้วไม่เลิกและกระทำการให้ปรากฏแก่ประชาชนด้วยวาอันมิใช่เป็นการกระทำภายในความมุ่งหมายรัฐธรรมนูญหรือมิใช่เพื่อแสดงความคิดเห็นหรือติชมโดยสุจริตเพื่อให้ประชาชนล่วงละเมิดกฎหมายแผ่นดิน</p>
<p>นายพีระ พริ้งกลาง และนายณรงค์ศักดิ์ มณี ประกันตัว 5 แสนบาท ข้อหามั่วสุมตั้งแต่สิบคนขึ้นไปกระทำการอย่างหนึ่งอย่างใดให้เกิดความวุ่นวายขึ้นในบ้านเมือง โดยเป็นหัวหน้าหรือผู้ที่มีหน้าที่สั่งการเมื่อเจ้าพนักงานสั่งเลิกแล้วไม่เลิก นายสุภรณ์ อัตถาวงศ์ ประกันตัว 3 แสนบาทข้อหามั่วสุมตั้งสิบคนขึ้นไปประทำการอย่างหนึ่งอย่างใดให้เกิดความวุ่นวายขึ้นในบ้านเมืองโดยเป็นหัวหน้าหรือผู้สั่งการ,ร่วมกันบุกรุกโดยใช้กำลังประทุษร้ายและร่วมกันทำให้เสียทรัพย์และชุมนุมหรือมั่วสุมตั้งแต่ 5 คน โดยฝ่าฝืนข้อกำหนด (พ.ร.ก.ฉุกเฉิน)ตาม มาตรา 9 ข้อ 1 และมาตรา 18</p>
<p>พล.ต.ต.สุพร กล่าวต่อว่า สำหรับเงื่อนไขการปล่อยตัวชั่วครามห้ามมิให้กระทำการใดที่จะเป็นอุปสรรค หรือก่อให้เกิดความเสียหายต่อการรวบรวมพยานหลักฐาน หรือ ดำเนินการอื่นใดของพนักงานสอบสวน ห้ามมิให้ผู้ต้องหาจัดการ ยุยง ปลุกระดมปลุกปั่น หรือกระทำการอันใดก่อให้เกิดความวุ่นวายในบ้านเมือง หรือก่อเหตุอันตรายประการอื่น ห้ามผู้ต้องหาเดินทางออกนอก<placeName>ราชอาณาจักร</placeName></p></body>
</news>
