<teiHeader>
<fileDesc>
<titleStmt>
  <title>คุก 7 ปี แท็กซี่คลั่งเสพยาบ้า ซิ่งรถชนดะ รับสารภาพเหลือติด 3 ปีครึ่ง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159348  </bibl>
</sourceDesc>
</fileDesc>
</teiHeader>
<news>
<headline>ที่ประชุมใหญ่ศาลฎีกาไม่รับอุทธรณ์คดี �วัฒนา อัศวเหม� ทุจริตจูงใจ จนท. ที่ดินออกโฉนด<placeName>คลองด่าน</placeName>ทับที่สาธารณะ</headline>
<lead></lead>
<neck></neck>
<body><p>ผู้สื่อข่าวรายงานว่า ที่ประชุมใหญ่ศาลฎีกา มีคำสั่งไม่รับอุทธรณ์ คดีที่นายวัฒนา อัศวเหม อดีต รมช.มหาดไทย เป็นจำเลย ซึ่งศาลฎีกาแผนกคดีอาญาของผู้ดำรงตำแหน่งทางการเมือง มีคำพิพากษาให้จำคุกนายวัฒนา เป็นเวลา 10 ปี ในความผิดต่อตำแหน่งหน้าที่ราชการ ตามประมวลกฎหมายอาญามาตรา 148 ที่ใช้อำนาจหน้าที่โดยมิชอบ ข่มขืนใจ หรือจูงใจให้เพื่อให้บุคคลใด มอบให้ซึ่งทรัพย์สิน ด้วยการบังคับซื้อที่ดิน <placeName><component><prefix>ต.</prefix>บางเหี้ย ( คลองด่าน)</component> <component><prefix>อ.</prefix>บางเหี้ย ( บางบ่อ )</component> <component><prefix>จ.</prefix>สมุทรปราการ</component></placeName> จากราษฎรหลายราย และข่มขืนใจหรือจูงใจด้วยการบังคับขู่เข็ญ หรือกระทำการโดยวิธีการอื่นใด ให้ข้าราชการสังกัดกรมที่ดินแลกรมการปกครอง ปฏิบัติหรือละเว้นปฏิบัติหน้าที่โดยมิชอบหรือโดยทุจริต ในการออกโฉนดที่ดิน 5 แปลง</p>
<p>โดยคดีนี้หลังจากที่ศาลฎีกา ฯ มีคำพิพากษาเมื่อวันที่ 18 ส.ค.51 แล้ว ทนายความวัฒนา ได้ใช้สิทธิตามรัฐธรรมนูญ ปี 2550 กำหนดไว้ในมาตรา 278 วรรคสาม  ยื่นอุทธรณ์ต่อที่ประชุมใหญ่ศาลฎีกาเมื่อวันที่ 10 พ.ย.51 โดยฝ่ายจำเลยระบุว่ามีพยานบุคคล รวม 17 ปาก เป็นหลักฐานใหม่</p>
<p>ทั้งนี้เมื่อจำเลยยื่นอุทธรณ์แล้วที่ประชุมใหญ่ จึงแต่งตั้งองค์คณะผู้พิพากษารวม 5 คน พิจารณาอุทธรณ์เพื่อทำบันทึกความเห็นสรุปสำนวนเสนอที่ประชุมใหญ่ ซึ่งองค์คณะ ฯ พิจารณาตามบทบัญญัติ รธน. มาตรา 278 วรรคสาม ประกอบกับระเบียบที่ประชุมใหญ่ศาลฎีกา ว่าด้วยหลักเกณฑ์การอุทธรณ์คำพิพากษาศาลฎีกาแผนกคดีอาญาของผู้ดำรงตำแหน่งทางการเมืองในกรณีมีพยานหลักฐานใหม่ ซึ่งอาจทำให้ข้อเท็จจริงเปลี่ยนแปลงไปในสาระสำคัญ พ.ศ.2551 ข้อ 3 และ 4</p>
<p>แล้วเห็นว่า พยานหลักฐานที่จำเลยยกขึ้นอ้างไม่ใช่พยานหลักฐานใหม่ที่อาจจะทำให้ข้อเท็จจริงเปลี่ยนแปลงไปในสาระสำคัญ และไม่ใช่พยานหลักฐานที่จำเลยไม่รู้ หรือมีเหตุอันควรรู้ว่าพยานหลักฐานดังกล่าวมีอยู่ ดังนั้นจึงไม่ควรที่จะรับอุทธรณ์ของจำเลยไว้พิจารณา</p>
<p>1.พยานหลักฐานประเด็นว่า การออกโฉนดที่ดิน ชอบด้วยระเบียบและกฎหมายหรือไม่ ซึ่งจำเลยอ้างนายไพฑูรย์ สุนทรวิภาค อดีต ผู้ว่า ฯ <placeName>สมุทรปราการ</placeName> ปี 2533 � 2547 , นายวีระ รอดเรือง อดีตผู้ว่า ฯ <placeName>สมุทรปราการ</placeName>ปี 2537 - 2542 , นายวิเชียร รัตนพีระพงศ์ อดีต อธิบดี กรมที่ดิน , พล.ต.ต.ยงยุทธ สาระสมบัติ อดีตเลขาธิการ ครม. , นายกำธร จันทรแสง อดีตรองเลขาธิการครม. , นายประพันธ์ ชลวีระวงศ์  อดีตรองผู้ว่าราชการ<placeName><prefix>จังหวัด</prefix>สมุทรปราการ</placeName> , นางอุบล เอื้อศรรี อดีตปลัด<placeName><prefix>จังหวัด</prefix>สมุทรปราการ</placeName> , นายสมมาตร ดลมินทร์ อดีตเจ้าพนักงานที่ดิน <placeName><prefix>จ.</prefix>สมุทรปราการ</placeName> , นายคมชิต วิชญะเดชา อดีตเจ้าหน้าที่บริหารงานที่ดิน <placeName><component><prefix>จ.</prefix>สมุทรปราการ</component> <component><prefix>สาขา</prefix>บางพลี</component></placeName> และ ม.ล.พีพล นพวงศ์ อดีตนายอำเภอ<placeName>บางบ่อ</placeName>ปี 2535-36  เป็นพยาน เพื่อเสนอข้อเท็จจริงว่า เมื่อวันที่ 5 ม.ค.31 ครม. มีมติให้ออกหนังสือแสดงสิทธิในที่ดินให้กับราษฎรบริเวรที่ดินพิพาทดังกล่าวซึ่ง จ.สมุทรปราการ ได้แจ้งให้สำนักงานที่ดิน <placeName><prefix>จ.</prefix>สมุทรปราการ</placeName>ทราบและปฏิบัติตามมติ ครม. อย่างเคร่งครัด และมีการออกโฉนดให้กับรายอื่นหลายรายโดยไม่ปรากฏว่ามีข้อขัดข้องหรือโต้แย้งของราษฎรในพื้นที่แต่อย่างใด นอกจากนี้ยังได้รับการยืนยันจากคณะกรรมการป้องกันและหยุดยั้งการบุกรุกที่ดินป่าชายเลน ที่ทำการตรวจสอบที่ดินแล้วว่า ไม่มีการบุกรุกและที่ดินไม่มีสภาพเป็นทางสาธารณะ  และ</p>
<p>2.พยานหลักฐานในประเด็นว่า จำเลยข่มขืนใจหรือจูงใจ ให้เจ้าพนักงานฝ่ายปกครองและเจ้าพนักงานสำนักงานที่ดิน <placeName><component><prefix>จ.</prefix>สมุทรปราการ</component><component><prefix>สาขา</prefix>บางพลี</component></placeName>  ออกโฉนดที่ดินโยมิชอบด้วยระเบียบหรือกฎหมายหรือไม่ จำเลยอ้างนายสุทัศน์ ธรรมรักคิด ซึ่งอ้างว่า เป็นผู้ติดต่อใกล้ชิดกับเจ้าหน้าที่สำนักงานที่ดิน <placeName><component><prefix>จ.</prefix>สมุทรปราการ</component><component><prefix>สาขา</prefix>บางพลี</component></placeName> , นายจำเนียร ปานพุ่มชื่น นายอำเภอบางบ่อในช่วงเกิดเหตุ , นายสมบัติ เลาประเสริฐ สารวัตรกำนัน ต.คลองด่านในช่วงเกิดเหตุ , นายวีระวงศ์ สุวรรณวานิช เจ้าหน้าที่ สำนักงานที่ดิน <placeName><component><prefix>จ.</prefix>สมุทรปราการ</component><component><prefix>สาขา</prefix>บางพลี</component></placeName> ในช่วงเกิดเหตุ , นายบุญเชิด คิดเห็น สำนักงานที่ดิน <placeName><component><prefix>จ.</prefix>สมุทรปราการ</component><component><prefix>สาขา</prefix>บางพลี</component></placeName> , นายวีระ รอดเรือง , ท่านเจ้าคุณพิพิธ ธรรมสุนทร ผู้ช่วยเจ้าอาวาสวัดสุทัศน์ และ พล.ต.ชิณเสน  ทองโกมล เป็นพยาน นำเสนอข้อเท็จจริงเพื่อยืนยันว่าจำเลยไม่เคยข่มขู่เจ้าหน้าที่รวมทั้งนายไพศาล กาญจนประพันธ์ และ นายสมชัย แตงน้อย แต่อย่างใดในการรังวัดโฉนดที่ดิน และฝ่ายรังวัดก็ไม่ได้แจ้งขัดข้องในการออกโฉนดว่าทับที่สาธารณะ รวมทั้ง ประเด็นการมอบพระเครื่องผงสุพรรณ เพื่อจูงใจเจ้าพนักงานในการออกโฉนด</p>
<p>ที่ประชุมใหญ่ศาลฎีกา เห็นว่า พยานหลายปาก ไม่เคยมาเบิกความต่อศาล ขณะที่เรื่องมติครม. ไม่ใช่พยานหลักฐานที่อาจทำให้ข้อเท็จจริงเปลี่ยนแปลง และไม่ใช่พยานหลักฐานที่จำเลยไม่รู้ถึงความีอยู่ของพยานหลักฐานนั้น</p>
<p>3.พยานหลักฐานในประเด็นว่า การที่จำเลยใช้อำนาจข่มขืนใจหรือจูงใจให้เจ้าพนักงาน สำนักงานที่ดิน <placeName><component><prefix>จ.</prefix>สมุทรปราการ</component><component><prefix>สาขา</prefix>บางพลี</component></placeName>  และ เจ้าพนักงานฝ่ายปกครองออกโฉนดให้โดยมิชอบนั้นเป็นการใช้อำนาจโดยตำแหน่ง อันเป็นความผิดตามประมวลกฎหมายอาญามาตรา 148 หรือไม่ จำเลยพล.ต.ต.ยงยุทธ สาระสมบัติ อดีตเลขาธิการ ครม. , นายกำธร จันทรแสง อดีตรองเลขาธิการครม.เป็นพยานเพื่อเสนอข้อเท็จจริงว่าจำเลย ไม่มีอำนาจให้คุณให้โทษกับกรมที่ดินเพราะจำเลย ไม่มีหน้าที่ดูแลรับผิดชอบกรมที่ดินโดยตรง การแต่งตั้งเสนอข้าราชการที่จะนำเข้าสู่ครม.จะเป็นการพิจารณาแต่งตั้งระดับ 10 ขึ้นไป และการแต่งตั้งโยกย้ายเจ้าพนักงานที่ดินจังหวัด หรือ เจ้าหน้าที่กรมที่ดิน เป็นอำนาจของกรมที่ดินโดยตรง</p>
<p> ที่ประชุมใหญ่ ศาลฎีกา พิจาณาแล้วเห็นว่าพยานดังกล่าว ไม่ใช่หลักฐานที่อาจทำให้ข้อเท็จจริงเปลี่ยนแปลงไปซึ่ง ข้อเท็จจริงรับกันว่าในช่วงเกิดเหตุจำเลยไม่ได้รับมอบหมายให้มีอำนาจการสั่ง อนุญาต อนุมัติ การปฏิบัติหน้าที่ราชการเกี่ยวกับกรมที่ดิน แต่ที่ศาลวินิจฉัยว่าเป็นการใช้อำนาจในตำแหน่งของจำเลยเนื่องจากเห็นว่าจำเลยมีอำนาจตามพรบ. ระเบียบบริหารราชการแผ่นดินพ.ศ.2534 , พรบ.ปรับปรุงกระทรวง ทบวง กรม พ.ศ.2534 และมีอำนาจในการบริหารราชการแผ่นดินตามประกาศคณะปฏิวัติ ฉบับที่ 218 ลงวันที่ 29 ก.ย. 2515 มีสิทธิ์เข้าร่วมประชุมครม.เพื่อมีข้อเสนอแนะให้ความเห็นและมีมติในกิจการงานกรมหรือกระทรวงอื่นรวมทั้งมีสิทธิ์แสดงความเห็นและการมีมติแต่งตั้งข้าราชการระดับ 10 และ 11 ซึ่งเป็นการวินิจฉัยประเด็นโดยอาศัยข้อกฎหมายดังนั้นข้ออ้างทางปฏิบัติของจำเลยจึงไม่ใช่พยานหลักฐานที่ทำให้ข้อเท็จจริงเปลี่ยนแปลงไปในสาระสำคัญ</p>
<p>ที่ประชุมใหญ่ศาลฎีกาจึงมีมติว่า อุทธรณ์ของจำเลยทุกข้อ ไม่เข้าตามบทบัญญัติ รธน. มาตรา 278 วรรคสาม ประกอบกับระเบียบที่ประชุมใหญ่ศาลฎีกา ว่าด้วยหลักเกณฑ์การอุทธรณ์คำพิพากษาศาลฎีกาแผนกคดีอาญาของผู้ดำรงตำแหน่งทางการเมืองในกรณีมีพยานหลักฐานใหม่ ซึ่งอาจทำให้ข้อเท็จจริงเปลี่ยนแปลงไปในสาระสำคัญ พ.ศ.2551 ข้อ 3 และ 4 จึงมีคำสั่งไม่รับอุทธณ์ของจำเลยไว้พิจารณา</p>
<p>ผู้สื่อข่าวรายงานว่า ทั้งนี้เมื่อที่ประชุมใหญ่ศาลฎีกา มีคำสั่งไม่รับอุทธรณ์นายวัฒนา แล้ว ได้นำลงประกาศไว้ในราชกิจจานุเบกษา เมื่อวันที่ 29 เม.ย. ที่ผ่านมา สำหรับนายวัฒนานั้น ขณะนี้อยู่ระหว่างการหลบหนีคดีโดยศาลฎีกา ฯ ได้ออกหมายจับเพื่อให้ติดตามตัวมารับโทษแล้ว และเมื่อประชุมใหญ่ศาลฎีกา ไม่รับอุทธรณ์จึงทำให้คดีถึงที่สุด ซึ่งหากเจ้าหน้าที่ตำรวจสามารถจับกุมตัวนายวัฒนา ได้ก็จะถูกนำตัวคุมขังที่เรือนจำทันทีตามโทษที่ศาลฎีกา ฯ พิพากษาลงโทษจำคุก 10 ปี อย่างไรก็ดีสำหรับคดีดังกล่าวมีอายุความ 15 ปีที่จะติดตามตัวนายวัฒนามารับโทษ </p></body>
</news>
