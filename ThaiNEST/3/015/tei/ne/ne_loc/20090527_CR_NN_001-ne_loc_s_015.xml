<teiHeader>
<fileDesc>
<titleStmt>
  <title>อายัดตัวหนุ่มโกงเงินแบงก์ ธอส.400 ล้าน พร้อมเมีย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163284  </bibl>
</sourceDesc>
</fileDesc>
</teiHeader>
<news>
<headline>อายัดตัวหนุ่มโกงเงินแบงก์ ธอส.400 ล้าน พร้อมเมีย</headline>
<lead></lead>
<neck></neck>
<body><p>ที่ <placeName><prefix>กองบังคับการ</prefix>ปราบปราม (บก.ป.)</placeName> เมื่อเวลา 10.30 น.วันที่ 27 พฤษภาคม ผู้สื่อข่าวรายงานว่า พ.ต.อ.พรศักดิ์ สุรสิทธิ์ ผกก.1 บก.ป.พ.ต.ต.อดิเรก จินตรานันท์ สว.กก.1 บก.ป.ได้เข้าอายัดตัวนายสมเกียรติ ปัญญาวรคุณเดช อายุ 33 ปี อดีตพนักงานธนาคารอาคารสงเคราะห์ (ธอส.) <placeName><prefix>สาขา</prefix>เซ็นหลุยส์ 3</placeName> ผู้ต้องหายักยอกเงินธนาคารดังกล่าวเป็นจำนวนกว่า 400 ล้านบาท จาก<placeName><prefix>เรือนจำ</prefix>คลองเปรม</placeName> ตามหมายจับศาลอาญา ที่ 1450/2552 ลงวันที่ 25 พฤษภาคม 2552 ในความผิดฐานร่วมกันฟอกเงิน นอกจากนี้ พ.ต.ต.ธีรพัฒน์ ธารีไทย พ.ต.ต.สุทธิเวท บุญยรัตกลิน สว.กก.1 บก.ป.พร้อมกำลังเข้าจับกุมนางพุทธชาติ วงศ์จันทะ อายุ 26 ปี ตามหมายจับศาลอาญา ที่ 1451/2552 ลงวันที่ 25 พฤษภาคม 2552 ในข้อหาเดียวกัน จับกุมได้ที่<placeName><component><prefix>บ้านเลขที่</prefix> 105</component> <component><prefix>หมู่</prefix> 5</component> <component><prefix>ต.</prefix>โคกกว้าง</component> <component><prefix>อ.</prefix>บุ่งคล้า</component> <component><prefix>จ.</prefix>หนองคาย</component></placeName> ก่อนควบคุมตัวทั้งสองมาสอบสวนดำเนินคดีที่ <placeName>บก.ป.</placeName></p>
<p>พ.ต.อ.พรศักดิ์ กล่าวว่า ภายหลังจากผู้แทน ธอส.ได้เข้าแจ้งความดำเนินคดีกับนายสมเกียรติ ฐานยักยอกทรัพย์เป็นมูลค่ากว่า 400 ล้านบาทไปแล้วนั้น ทางเจ้าหน้าที่ ธอส.ได้เข้าแจ้งความกับนายสมเกียรติ เพิ่มเติมในความผิดฐานทุจริตต่อหน้าที่ เนื่องจาก ธอส.เป็นธนาคารของรัฐ นายสมเกียรติ ซึ่งเป็นลูกจ้าง ธอส.จึงถือเป็นเจ้าหน้าที่รัฐโดยกรณีนี้จะต้องส่งสำนวนคดีให้คณะกรรมการป้องกันและปราบปรามการทุจริตแห่งชาติ (ปปช.) พิจารณาภายใน 30 วัน และเมื่อส่งสำนวนคดีให้กับ ปปช.ทางตำรวจก็จะไม่มีอำนาจในการควบคุมตัวผู้ต้องหา</p>
<p>ผกก.1 บก.ป.กล่าวต่อว่า เมื่อได้พิจารณาข้อกฎหมายร่วมกับเจ้าหน้าที่ ธอส.แล้วพบว่าการกระทำความผิดของนายสมเกียรติ ยังเข้าข่ายมูลฐานความผิดตาม พ.ร.บ.ฟอกเงิน อีกด้วย ตนจึงสั่งการให้พนักงานสอบสวน บก.ป.เร่งรวบรวมพยานหลักฐานขออนุมัติศาลอาญา ออกหมายจับนายสมเกียรติ กับพวก ในความผิดฐานร่วมกันฟอกเงิน โดยเบื้องต้นพบหลักฐานที่ชัดเจนว่า นางพุทธชาติ แฟนสาวของนายสมเกียรติ ร่วมกระทำความผิดด้วยจึงพิจารณาขออนุมัติศาลอาญา ออกหมายจับนางพุทธชาติ ในข้อหาเดียวกัน</p>
<p>พ.ต.อ.พรศักดิ์ กล่าวต่อว่า จากการตรวจสอบเส้นทางการเงินของนายสมเกียรติ ซึ่งทางเจ้าหน้าที่ ธอส.พบว่ามีการยักยอกเงินไปทั้งสิน 499 ล้านบาทนั้น สามารถติดตามเงินสดและทรัพย์สินได้แล้วประมาณ 200 ล้านบาท แต่ยังมีทรัพย์สินอีกจำนวนเกือบ 300 ล้านบาท ที่ยังไม่ทราบเส้นทางการยักย้ายถ่ายโอน อย่างไรก็ดี จากการสืบสวนทางลึกชุดสืบสวนพบว่านายสมเกียรติ ได้โอนเงินรวมทั้งนำทรัพย์สินต่าง ๆ ไปฝากไว้กับบุคคลใกล้ชิดอีกหลายรายจึงเตรียมรวบรวมพยานหลักฐานเพื่อเอาผิดกับบุคคลเหล่านี้ต่อไป</p>
<p>�การดำเนินคดีในความผิดฐานฟอกเงินกับนายสมเกียรติ นั้น ผมจะได้ประสานไปยังสำนักงานป้องกันและปราบปรามการฟอกเงิน (ปปง.) เข้าร่วมสอบปากคำผู้ต้องหาโดยทาง ปปง.จะได้ตรวจสอบและดำเนินการทางแพ่งกับผู้ต้องหา และติดตามอายัดทรัพย์สินที่ถูกแปรสภาพจากเงินที่ยักยอกมา และหากพบว่านายสมเกียรติ ยังโอนเงินไปให้กับบุคคลใดอีกก็จะพิจารณาดำเนินคดีกับผู้รับโอนเงินทั้งหมดในความผิดฐานร่วมกันฟอกเงิน� พ.ต.อ.พรศักดิ์ กล่าว</p>
<p>ด้าน นายสมเกียรติ ปฏิเสธที่จะตอบคำถามสื่อมวลชนโดยอ้างว่ายังไม่ทราบรายละเอียดจากพนักงานสอบสวน</p>
<p>ขณะที่ นางพุทธชาติ กล่าวว่า คบหากับนายสมเกียรติ เมื่อ 2 ปีที่แล้วก่อนจะเลิกรากันไป ที่ผ่านมาตนก็ไม่ทราบว่าเขามีเมียหลายคน ส่วนเรื่องเงินและทรัพย์สินต่าง ๆ แม้จะเคยสอบถามแต่นายสมเกียรติ ก็ไม่ยอมบอกว่าได้มาจากไหน ต่อมาเมื่อตนตั้งท้องและคลอดลูก นายสมเกียรติได้ให้เงินมา 4 ล้านบาท ให้พาลูกไปเลี้ยงที่บ้านใน <placeName><prefix>จ.</prefix>หนองคาย</placeName> แต่ตนได้นำเงินไปเล่นการพนันกับเพื่อนแถวบ้านจนหมด</p>
<p>อย่างไรก็ดี ทางตำรวจยังไม่ปักใจเชื่อคำให้การของผู้ต้องหาเนื่องจากการตรวจสอบของชุดสืบสวน บก.ป.พบว่า ทรัพย์สินของนางพุทธชาติ มีทั้งคอนโดมิเนี่ยมย่าน<placeName>รัชดาภิเษก</placeName>มูลค่าประมาณ 2 ล้านบาท รถยนต์ฮอนด้า ซีอาร์วี และรถปิกอัพป้ายแดง มูลค่าอีกประมาณ 2 ล้านบาท นำเงินไปซื้อสลาก ธอส.มูลค่า 2 ล้านบาท และบ้านเดี่ยว 2 ชั้น ที่ <placeName><prefix>จ.</prefix>หนองคาย</placeName> มูลค่ากว่า 1 ล้านบาท ซึ่งเชื่อว่าทรัพย์สินทั้งหมดมาจากเงินที่ได้มาจากการกระทำความผิดของนายสมเกียรติ</p></body>
</news>
