<teiHeader>
<fileDesc>
<titleStmt>
  <title>วิศวะหนุ่มเครียดโดดเสาช่อง 11 ตายเหตุกิจการค้าทรุด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-04 08:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198076&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>วิศวะหนุ่มเครียดโดดเสา<placeName><addName>ช่อง 11</addName></placeName> ตายเหตุกิจการค้าทรุด</headline>
<lead>วิศวกรหนุ่ม ดีกรีปริญญาโทนิด้าป่วยโรคเครียดกระโดดเสาอากาศส่งสัญญาณทีวี<placeName><addName>ช่อง 11</addName></placeName> ดับอนาถ แพทย์รพ.เอกชน พ่อของผู้ตาย ร่ำไห้เผย หลังเรียนจบ ลูกชายเปิดโรงงานอุตสาหกรรมพลาสติกที่<placeName>ปากช่อง</placeName> แต่กิจการไม่ค่อยดี ประกอบ กับเคยเข้ารับการบำบัดโรคเครียดมาแล้ว เชื่อว่าฆ่าตัวตายเอง ไม่ติดใจเรื่องถูกฆาตกรรม</lead>
<neck></neck>
<body><p>วิศวกรหนุ่มปริญญาโทป่วยโรคเครียด กระโดดเสาอากาศสถานีโทรทัศน์ตายรายนี้ เกิดขึ้นเมื่อเวลา 07.00 น. วันที่ 3 พ.ค. ร.ต.ท.คมสัน  คุ้มครอง ร้อยเวร สน.<placeName>สุทธิสาร</placeName> รับแจ้งเหตุชาย ตกจากที่สูงเสียชีวิตอยู่ภายใน<placeName><component><prefix>สถานี</prefix>วิทยุโทรทัศน์กระจายเสียงแห่ง<suffix>ประเทศไทย</suffix> <addName>ช่อง 11</addName></component> <component><prefix>กรม</prefix>ประชา สัมพันธ์</component> <component><prefix>ถนน</prefix>วิภาวดีรังสิต</component> <component><prefix>แขวง</prefix>และ<prefix>เขต</prefix>ดินแดง</component></placeName> ไปตรวจสอบพร้อมเจ้าหน้าที่ฝ่ายสืบสวน กองพิสูจน์หลักฐาน และอาสาสมัครมูลนิธิป่อเต็กตึ๊ง</p>
<p>ที่เกิดเหตุอยู่บริเวณใต้เสาส่งสัญญาณวิทยุกระจายเสียง สูงประมาณ 30 เมตร ด้านหลังอาคาร 1 ซึ่งเป็นอาคารส่วนเทคนิคของกรมประชา สัมพันธ์ พบศพนายเกริกพันธุ์ ไพรรัชเวทย์ อายุ 27 ปี อยู่<placeName><component><prefix>บ้านเลขที่</prefix> 68</component> <component><prefix>ซอย</prefix>อินทามระ 40</component> <component><prefix>ถนน</prefix>อินทามระ</component> <component><prefix>แขวง</prefix>และ<prefix>เขต</prefix>ดินแดง</component></placeName> วิศวกรเคมี จบปริญญาโท เอ็มบีเอจากสถาบันบัณฑิตพัฒนบริหารศาสตร์ (นิด้า) และเป็นเจ้าของโรงงานอุตสาหกรรมพลาสติกที่ <placeName><component><prefix>อ.</prefix>ปากช่อง</component> <component><prefix>จ.</prefix>นครราชสีมา</component></placeName> สภาพศพนอนตะแคง เสียชีวิต สวมเสื้อยืดสีแดง กางเกงขาสั้นสีเทาดำ รองเท้าแตะ มีเลือดออกที่กกหูซ้าย หน้าแข้งซ้ายหักผิดรูป เล็บและปากดำคล้ำ เสียชีวิตมาแล้วไม่ต่ำกว่า 3 ชั่วโมง</p>
<p>ระหว่างนั้นได้มี นพ.วีระชัย ไพรรัชเวทย์ อายุ 57 ปี ศัลยแพทย์ โรงพยาบาลเอกชน แห่งหนึ่ง และภรรยา เป็นพ่อและแม่ของผู้ตายเดินทางมายังที่เกิดเหตุ เมื่อเห็นศพลูกชายต่างกอดศพร่ำไห้ด้วยความเสียใจ เป็นที่น่าเวทนายิ่งนัก จากนั้น นพ.วีระชัย เปิดเผยว่า ครอบครัวตนมีลูกชาย 2 คน ผู้ตายเป็นลูกคนโต จบการศึกษาปริญญาตรีด้านวิศวกรรมเคมี จบปริญญาโทที่นิด้า จากนั้นมาเปิดโรงงานอุตสาหกรรมพลาสติกที่<placeName>ปาก ช่อง</placeName>ได้ 3 เดือน แต่กิจการไม่ค่อยดีนัก ปกติผู้ตายเป็นคนค่อนข้างจะจริงจังเรื่องการทำงาน จนเกิด อาการเครียดอยู่เสมอ ประกอบกับเคยเข้าโรงพยาบาลเพื่อบำบัดโรคเครียดมาแล้ว</p>
<p>นพ.วีระชัย กล่าวต่อว่าก่อนเกิดเหตุ ลูกชายเพิ่งกลับจากโรงงานที่<placeName>ปากช่อง</placeName> มาพักที่บ้าน <placeName>กรุงเทพฯ</placeName> เมื่อเย็นวันที่ 2 พ.ค.แล้วออกจากบ้านช่วงหัวค่ำโดยไม่กลับเข้ามาอีก ตนเป็นห่วงเลย ออกตามหาแต่ไม่พบ จนเช้าตรู่ได้แวะมาดูจุดเกิดเหตุแล้ว เพราะบ้านอยู่ใกล้กับ<placeName><addName>ช่อง 11</addName></placeName> ซึ่งผู้ตายมักจะเข้ามาเล่นกีฬาที่สนามหญ้าที่นี่ ก็ไม่พบอีก กระทั่งเห็นรถมูลนิธิฯ และคนมุงดูจำนวนมากจึงกลับมาดู จนพบว่าลูกชายกลายเป็นศพไปแล้ว สำหรับสาเหตุการตาย ทางครอบครัวไม่ติดใจอะไร และไม่เชื่อว่าจะเป็นการฆาตกรรม เพราะลูกชายของตนไม่มีเรื่องทะเลาะกับใคร เชื่อว่าน่าจะมาจากโรคเครียดและกังวลเรื่องโรงงาน จึงตัดสินใจฆ่าตัวตายในที่สุด เจ้าหน้าที่จึงส่งศพให้<placeName><prefix>สถาบัน</prefix>นิติเวชวิทยา</placeName> ชันสูตรศพอย่างละเอียดอีกครั้ง.</p></body>
</news>
