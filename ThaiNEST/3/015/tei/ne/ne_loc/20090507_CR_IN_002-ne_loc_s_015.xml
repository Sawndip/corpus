<teiHeader>
<fileDesc>
<titleStmt>
  <title>พัชรวาทกำชับจนท.เร่งคลี่คลายปมยิงสนธิ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-07 18:28:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170276  </bibl>
</sourceDesc>
</fileDesc>
</teiHeader>
<news>
<headline>พัชรวาทกำชับจนท.เร่งคลี่คลายปมยิงสนธิ</headline>
<lead>พล.ต.อ.พัชรวาท กำชับ จนท.เร่งคลี่คลายคดีลอบสังหารสนธิ โดยเร็ว</lead>
<neck></neck>
<body><p>พล.ต.อ.พัชรวาท วงษ์สุวรรณ ผบ.ตร. กล่าวถึงกรณีความคืบหน้าคดีใช้ อาวุธสงคราม เอ็ม 79 ยิง นายสนธิ ลิ้มทองกุล ว่า"เรื่องคำให้การของนายสนธิที่ว่ามี จ.ส.อ.คนหนึ่งยิงระเบิด เอ็ม 79 ทั้งสามจุดทั้งที่<placeName>ดอนเมือง</placeName> <placeName><prefix>ศาล</prefix>รัฐธรรมนูญ</placeName> และ ยิง นายสนธินั้น เรื่องนี้เราก็ต้องฟังแล้วก็ขยายผลว่า เกี่ยวข้องหรือไม่อย่างไร ก็เป็นข้อมูลหนึ่ง ส่วนจะจับคนร้ายที่ยิง<placeName><prefix>ศาล</prefix>รัฐธรรมนูญ</placeName>ได้เมื่อไหร่นั้น เราก็ได้เร่งรัดอยู่ตลอดเวลาและก็พยายามเต็มความสามารถที่จะจับกุมคนร้ายให้ได้ "</p>
<p>พล.ต.อ.พัชรวาท กล่าวถึงคดีคนร้ายลอบสังหาร นายสนธิ ลิ้มทองกุล ผู้ก่อตั้งหนังสือพิมพ์ผู้จัดการและแกนนำกลุ่มพันธมิตรประชาชนเพื่อประชาธิปไตย (พธม.) ว่า ได้กำชับให้เจ้าหน้าที่ตำรวจพยายามปิดคดีให้ได้โดยเร็ว ซึ่งที่ผ่านมาสำนักงานตำรวจแห่งชาติได้ระดมกำลังทั้งฝ่ายสืบสวนและสอบสวนเข้าคลี่คลายคดีอย่างเต็มที่ในทุกประเด็น แต่จะมีข่าวดีในเร็วๆนี้หรือไม่ ต้องไปสอบถาม พล.ต.อ.ธานี สมบูรณ์ทรัพย์ รอง ผบ.ตร.ที่ตนเองมอบหมายให้เข้าไปควบคุมการสืบสวนสอบสวน</p></body>
</news>
