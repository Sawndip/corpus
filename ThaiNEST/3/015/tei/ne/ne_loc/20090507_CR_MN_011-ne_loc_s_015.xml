<teiHeader>
<fileDesc>
<titleStmt>
  <title>จับโจ๋ค้ายารับค่าจ้างหมื่นเดียว อ้างหาเงินรักษาพ่อป่วย!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 12:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051049  </bibl>
</sourceDesc>
</fileDesc>
</teiHeader>
<news>
<headline>จับโจ๋ค้ายารับค่าจ้างหมื่นเดียว อ้างหาเงินรักษาพ่อป่วย!</headline>
<lead>ตำรวจ<placeName>หัวหมาก</placeName>จับหนุ่มค้ายาบ้าแลกค่าจ้างหมื่นบาท ยึดของกลาง 40,000 เม็ด โอดครวญเพิ่งทำครั้งแรกรับยามาอีกทอดหนึ่งจาก<placeName><prefix>ซอย</prefix>รามคำแหง 53</placeName> อ้างต้องการหาเงินรักษาพ่อป่วยวัณโรค</lead>
<neck></neck>
<body><p> วันนี้ (7 พ.ค.) เมื่อเวลา 09.00 น.ที่ <placeName><prefix>สน.</prefix>หัวหมาก</placeName> พ.ต.อ.วัฒนา ยี่จีน ผกก.สน.หัวหมาก พ.ต.ท.รังสรรค์ ยิ่งยงดำรงสกุล รองผกก.ปป.สน.หัวหมาก พ.ต.ท.สืบศักดิ์ ยุทธภัณฑ์ศิริกุล สว.สป. พ.ต.ท.สุจินต์ สมศรี สวป. ร่วมกันแถลงข่าวจับกุม นายอำนาจ ตะพานทอง อายุ 25 ปี อยู่<placeName><component><prefix>บ้านเลขที่</prefix> 30</component> <component><prefix>หมู่</prefix> 3</component> <component><prefix>ต.</prefix>เขาแหลม</component> <component><prefix>อ.</prefix>ชัยบาดาล</component> <component><prefix>จ.</prefix>ลพบุรี</component></placeName> พร้อมของกลางยาบ้าจำนวน 40,000 เม็ด กระเป๋าผ้ายี่ห้อ LAND DOG สีน้ำเงิน-ดำ 1 ใบ โทรศัพท์มือถือ 1 เครื่อง</p>
<p>พ.ต.อ.วัฒนา กล่าวว่า การจับกุมครั้งนี้สืบเนื่องจากเจ้าหน้าที่สายตรวจ สน.<placeName>หัวหมาก</placeName> ได้ออกตรวจพื้นที่มาจนถึงบริเวณท้าย<placeName><component><prefix>ซอย</prefix>รามคำแหง 46</component> <component><prefix>แขวง</prefix>หัวหมาก</component> <component><prefix>เขต</prefix>บางกะปิ</component></placeName> ก็พบนายอำนาจ เดินถือกระเป๋าใบดังกล่าวผ่านมาด้วยท่าทางมีพิรุธจึงแสดงตัวขอตรวจค้น พบยาบ้าจำนวน 40,000 เม็ดซุกซ่อนอยู่ในกระเป๋าใบดังกล่าวจึงยึดไว้เป็นของกลาง จากนั้นเจ้าหน้าที่ได้ควบคุมตัวไปตรวจค้นที่<placeName><component><prefix>ห้องพักเลขที่</prefix> 517</component> <component><prefix>อาคาร</prefix>สุดนรี<suffix>แมนชั่น</suffix></component> <component><prefix>ซอย</prefix>รามคำแหง 50</component></placeName> ก็พบยาบ้าซุกซ่อนอยู่บนชั้นวางของในห้องดังกล่าว จึงยึดไว้พร้อมควบคุมตัวมาสอบปากคำ</p>
<p>จากการสอบสวนนายอำนาจให้การรับสารภาพว่า ยาบ้าทั้งหมดเป็นของนายเอไม่ทราบชื่อและนามสกุลจริง ที่ตนเพิ่งไปรับยามาจาก<placeName><prefix>ซอย</prefix>รามคำแหง 53</placeName> โดยนายเอจ้างตนให้ขนไปส่งลูกค้า ต่ออีกทอดหนึ่ง พร้อมให้ค่าจ้าง 10,000 บาท โดยตนเพิ่งจะทำเป็นครั้งแรก ส่วนที่ตัดสินใจทำก็เพราะต้องการหาเงินไปรักษาพ่อที่ป่วยเป็นวัณโรค</p>
<p>เบื้องต้นเจ้าหน้าที่แจ้งข้อหามียาเสพติดให้โทษประเภทที่ 1 (ยาบ้า) ไว้ในความครอบครองเพื่อจำหน่ายโดยผิดกฎหมาย พร้อมทั้งจะสืบสวนขยายผลจับกุมนายเอ เจ้าของยาบ้ามาดำเนินคดีต่อไป</p></body>
</news>
