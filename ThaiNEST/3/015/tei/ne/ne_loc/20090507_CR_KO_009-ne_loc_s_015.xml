<teiHeader>
<fileDesc>
<titleStmt>
  <title>ผู้ค้าปะทะเดือดชุดจับสินค้าละเมิดลิขสิทธิ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/12001/%e0%b8%9c%e0%b8%b9%e0%b9%89%e0%b8%84%e0%b9%89%e0%b8%b2%e0%b8%9b%e0%b8%b0%e0%b8%97%e0%b8%b0%e0%b9%80%e0%b8%94%e0%b8%b7%e0%b8%ad%e0%b8%94%e0%b8%8a%e0%b8%b8%e0%b8%94%e0%b8%88%e0%b8%b1%e0%b8%9a%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2%e0%b8%a5%e0%b8%b0%e0%b9%80%e0%b8%a1%e0%b8%b4%e0%b8%94%e0%b8%a5%e0%b8%b4%e0%b8%82%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ผู้ค้าปะทะเดือดชุดจับสินค้าละเมิดลิขสิทธิ์</headline>
<lead>ผู้ค้าย่าน<placeName>พัฒน์พงษ์</placeName>ไม่พอใจชุดจับกุมสินค้าละเมิดลิขสิทธิ์กวาดจับ แผงค้ารวมตัวล้อมทำร้ายจนท.จนเกิดตะลุมบอน ขณะที่กลุ่มชายฉกรรจ์คว้าไม้ ขวด อิฐทุบรถตู้ขนสินค้าพังยับ ผู้การฯ 6 ต้องระดมกำลังเข้าระงับเหตุ ให้สองฝ่ายตั้งตัวแทนเจรจาหาข้อสรุป</lead>
<neck></neck>
<body><p>เมื่อเวลา 21.30 น. วันที่ 6 พ.ค. พ.ต.ท.กฤตินาท ตุลยลักษณ์ สวป.สน.<placeName>บางรัก</placeName> รับแจ้งเกิดเหตุทะเลาะวิวาทระหว่างเจ้าหน้าที่ชุดจับกุมสินค้าละเมิดลิขสิทธ์ กระทรวงพาณิชย์กับกลุ่มผู้ค้า<placeName><component>ตลาดพัฒน์พงษ์</component> <component><prefix>แขวง</prefix>สุริยวงศ์</component>และ<component><prefix>เขต</prefix>บางรัก</component> <component>กทม.</component></placeName>จึงนำกำลังไปตรวจสอบพร้อมพ.ต.อ.เอกชัย บุญวิสุทธิ์ ผกก.สน.<placeName>บางรัก</placeName> จากนั้นได้วิทยุประสานขอกำลังเจ้าหน้าที่สายตรวจทั้ง บก.น.6 มาควบคุมดุแลสถานการณ์ นอกจากนี้ยังมีเจ้าหน้าที่อาสามูลนิธิร่วมกตัญญูจำนวนหนึ่งมาคอยอำนวยความสะดวกในการนำตัวผู้ได้รับบาดเจ็บส่งโรงพยาบาล </p>
<p>บริเวณที่เกิดเหตุพบเจ้าหน้าที่กระทรวงพาณิชย์กว่า 100 นายเข้าปิดต้นซอยและท้าย<placeName><prefix>ซอย</prefix>พัฒน์พงษ์</placeName>ทำการกวาดจับแผงค้าทุกแผงจนสร้างความไม่พอใจให้กลุ่มผู้ค้ากว่า 200 คนเพราะมีสินค้าจำนวนมากที่ถูกต้องตามกฏหมาย แต่เจ้าหน้ากลับกวาดจับสินค้าไปทั้งหมด และเกิดการกระทบกระทั่งลุมบอนกันขึ้น และมีชายฉกรรจ์ประมาณ 20 คน ถือไม้กรูเข้าทำร้ายเจ้าหน้าที่ พร้อมทั้งปาขวดและก้อนอิฐเข้าใส่ ทำให้มีเจ้าหน้าที่ได้รับบาดเจ็บหลายนายอีกทั้งกลุ่มชายฉกรรจ์ได้ชักปืนยิงขึ้นฟ้า 4 นัดเพื่อข่มขู่ แต่เจ้าหน้าที่สามารถนำสินค้าของกลางซึ่งส่วนใหญ่เป็นกระเป๋าและเสื้อผ้าแบรนด์เนมนำใส่รถตู้จำนวน 4 คัน และผู้ต้องหาจำนวนหนึ่งเพื่อนำไปดำเนินคดีที่ <placeName><prefix>สน.</prefix>บางรัก</placeName></p>
<p>อย่างไรก็ตาม ระหว่างที่เจ้าหน้าที่จะขับรถนำของกลางส่ง <placeName><prefix>สน.</prefix>บางรัก</placeName> กลุ่มพ่อค้าพากันออกมารวมตัวปิดกั้นถนนเพื่อไม่ให้รถตู้ของเจ้าหน้าที่ออกจากพื้นที่ แต่รถตู้ 3 คันสามารถขับฝ่าออกไปได้ เหลือ 1 คันที่ถูกกลุ่มพ่อค้าแม่ค้าใช้ไม้และก้อนอิฐทุบใส่รถ ทำให้รถได้รับความเสียหายกระจกด้านหน้าแตกและตัวถังรถ นอกจากนั้นพ่อค้าแม่ค้าได้เปิดประตูด้านท้ายรถนำสินค้าของกลางออกไป โดยมีเจ้าหน้าที่ประมาณ 20 คนยืนประจันหน้ากับพ่อค้าแม่ค้าบริเวณ<placeName><prefix>ถนน</prefix>สุริวงค์</placeName>เยื้อง<placeName><prefix>โรงแรม</prefix>มณเฑียร</placeName></p>
<p>ซึ่งเจ้าหน้าที่ได้นำแผงเหล็กมาปิดกั้นเพื่อไม่ให้กลุ่มพ่อค้าแม่ค้าผ่านเข้ามาในบริเวณดังกล่าว แต่พ่อค้าแม่ค้ายังคงตะโกนด่าทอพร้อมทั้งพยายามก่อกวนการทำงาน จนเจ้าหน้าที่กระทรวงพาณิชย์ต้องถอยร่นไปปักหลักหน้า<placeName><prefix>โรงแรม</prefix>มณเฑียร</placeName> แต่ผู้ค้าก็ยังเดินเข้าประชิดพร้อมกับขว้างปากสิ่งของเข้าใส่เจ้าหน้าที่ ทำให้เจ้าหน้าที่ต้องยิงปืนขึ้นฟ้าอีกหลายนัดเพื่อขู่ให้หยุด</p>
<p>ต่อมา พล.ต.ต.วิทยา รัตนวิชช์ ผบก.น.6 เดินทางมายังที่เกิดเหตุพร้อมเข้าเจรจา โดยให้ทั้งสองฝ่ายส่งตัวแทนเข้าไปนั่งเจรจากันภายในโรงแรม ขณะที่ผู้ค้ายังคงแสดงความไม่พอใจตลอดเวลาเนื่องจากเหตุการร์ดังกล่าวส่งผลให้ผู้ค้าบาดเจ็บหลายราย และไม่พอใจกับการกระทำของเจ้าหน้าที่ที่ใช้ความรุนแรงกับประชาชน ไม่เว้นแม้แต่เด็กและสตรี และพยายามกดดันให้ปล่อยตัวผูค้าที่ถูกจับกุมตัวจำนวนหนึ่ง</p>
<p>ผู้สื่อข่าวรายงานว่า เวลาประมาณเที่ยงคืน ได้มีชายสวมเสื้อแจ๊กเก็ตสีดำซึ่งผู้ค้าจำได้ว่าเป็นเจ้าหน้าที่กระทรวงพาณิชย์เดินฝ่ากลุ่มผู้ค้าเข้ามา เมื่อกลุ่มผู้ค้าเห็นจึงเข้ารุมทำร้ายทำให้เจ้าหน้าที่ตำรวจ สน.<placeName>บางรัก</placeName>ต้องรีบกันออกไปอย่างเร่งด่วน</p>
<p>นายวัชรากรณ์ ศรีสวัสดิ์ อายุ 39 ปี พ่อค้าเสื้อผ้าโอทอป<placeName><prefix>ตลาด</prefix>พัฒน์พงษ์</placeName> กล่าวว่า รู้สึกไม่พอใจการทำหน้าที่ของเจ้าหน้าที่กระทรวงพาณิชย์เนื่องจากเป็นการกระทำที่เกินกว่าเหตุ ใช้ความรุนแรงกับประชาชน การเข้ามาจับกุมไม่มีการแสดงตัว แต่เข้ามาบุกรื้อสินค้าของพ่อค้าแม่ค้าทุกแผงลักษณะรื้อแผงกวาดสินค้าไปทั้งหมด และพยายามล็อกตัวผู้ค้าไป เมื่อผู้ค้าไม่พอใจก็เข้ารุมทำร้าย ไม่เว้นแต่ผู้หญิงยังถูกตบตี ยิ่งกว่านั้นมีการใช้อาวุธปืนมาข่มขู่และยิง</p>
<p>นายสมหมาย หมายภักดี อายุ 48 ปี พ่อค้าทองเหลือง กล่าวว่า ที่ผ่านมา มีเจ้าหน้าที่ตำรวจมาตรวจค้นจับกุมบ่อยครั้งแต่ก็พูดด้วยดีไม่มีการใช้กำลัง สำหรับสินค้าละเมิดลิขสิทธิ์จับไปก็ไม่เป็นไร ยอมรับผิด แต่ยังมีสินค้าส่วนใหญ่ถูกต้องตามกฏหมาย และยังเป็นสินค้าโอทอป กลุ่มบุคคลดังกล่าวไม่น่าเข้ามาทำรุนแรงขนาดนี้ เหมือนการเข้ามาจับกุมมั่ว ๆ ไม่มีข้อมูลหลักฐาน สร้างความรุนแรงให้กับประชาชนได้รับบาดเจ็บ กลุ่มนักท่องเที่ยวหวาดผวา การกระทำดังกล่าวเสมือนผู้ค้าไม่ใช่คน</p>
<p>นายโกศน หมื่นศรี อายุ 33 ปี พ่อค้าเสื้อยืดไทยแลนด์ กล่าวว่า เจ้าหน้าที่ใช้ปืนเหมือนไม่เต็มใจยิงขึ้นฟ้า แต่พยายามยิงใส่ประชาชน สร้างความรุนแรง ทั้งที่ผู้ค้าเป็นคนสุจริต ไม่ได้ทำผิดกฏหมายอะไร การจับกุมดังกล่าว หากเข้ามาแสดงตัวเข้าตรวจค้นจับสินค้าละเมิดลิข สิทธิ์ กลุ่มผู้ค้าก็ไม่ขัดข้อง หากผิดก็ยอมรับผิด แต่เจ้าหน้าที่มาใช้ความรุนแรงแบบนี้ เป็นการใช้อำนาจบีบทำร้ายประชาชน</p>
<p>ผู้สื่อข่าวรายงานว่า สำหรับเหตุการณ์ดังกล่าว สร้างความไม่พอใจให้กับกลุ่มผู้ค้า ต่างด่าทอการทำงานของเจ้าหน้ากระทรวงพาณิชย์ที่ใช้ความรุนแรงและบอกว่าเหตุการณ์ที่เกิด ทางกระทรวงพาณิชย์ต้องรับผิดชอบ สำหรับเหตุการณ์ดังกล่าวส่งผลให้ผู้ได้รับบาดเจ็บ 7 ราย นำส่ง <placeName>กรุงเทพคริสเตียน</placeName> 1 ราย คือนายสรสิต เทียนวัจนธรรม อายุ 36 ปี พ่อค้าขายเสื้อ มีบาดแผลถูกตีด้วยของแข็งบริเวณปาก แพทย์ได้ทำการเย็บถึง 14 เข็ม <placeName><prefix>รพ.</prefix>จุฬาฯ</placeName>มี 5 รายคือนายสิงชัย บัวงาม 2.นายสมคิด โพธิ์สา 3.นายสุริยา แสนดี 4.นายยุวรัตน์ จันทรเสน และ 5.นายรัตนศักดิ์ ตุ้มทอง ทั้งหมดได้รับบาดเจ็บเป็นแผลฟกช้ำแพทย์ได้ทำการปฐมพยาบาลและให้กลับบ้านได้ ส่วนอีก 1 ราย ส่ง<placeName><prefix>รพ.</prefix>เลิศสิน</placeName>ยังไม่ทราบชื่อ</p>
<p>ต่อมา เวลา 00.45 น.ผู้สื่อข่าวรายงานว่า การเจรจาระหว่าง ผบก.น.6 กับผู้ค้า<placeName><prefix>ตลาด</prefix>พัฒน์พงษ์</placeName>ได้ข้อสรุปว่า ผบก.น.6 จะดูแลให้ความเป็นธรรมกับผู้ค้า ส่วนกลุ่มผู้ถูกจับกุมยืนยันได้รับความปลอดภัยดี ส่วนคดีทำร้ายร่างกายก็ให้กลุ่มผู้ค้าไปแจ้งความที่<placeName><prefix>สน.</prefix>บางรัก</placeName> อย่างไรก็ตาม ยังมีกลุ่มผู้ค้าบางส่วนยังรวมตัวที่<placeName><prefix>โรงแรม</prefix>มณเฑียร</placeName> ขณะที่บางส่วนไม่พอใจการเสนอข่าวของสื่อมวลชนที่ระบุว่า กลุ่มผู้ค้ายิงเจ้าหน้ากระทรวงพาณิชย์</p></body>
</news>
