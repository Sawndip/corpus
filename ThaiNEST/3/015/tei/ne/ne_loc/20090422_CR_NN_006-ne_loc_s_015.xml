<teiHeader>
<fileDesc>
<titleStmt>
  <title>บัสหักหลบกระบะคว่ำคาที่ เจ้าหน้าที่รัฐเจ็บยกคัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158171  </bibl>
</sourceDesc>
</fileDesc>
</teiHeader>
<news>
<headline>สลด!พบศพเด็กแช่แข็งฝังดินกลาง<placeName>กรุง</placeName></headline>
<lead></lead>
<neck></neck>
<body><p>ร.ต.ท.ทรงพล หมอกกลั่น ร้อยเวร สน.<placeName>สุทธิสาร</placeName> รับแจ้งเหตุเมื่อเวลา 5.45 น.วันที่ 20 เม.ย.2552 ว่า พบศพเด็กทารกถูกนำมาฝังไว้ ที่บริเวณข้างทางเดินเลียบ<placeName><prefix>คลอง</prefix>แพตา</placeName> ภายใน<placeName><component><prefix>ซอย</prefix>ลาดพร้าว 12</component> <component><prefix>แขวง</prefix>จอมทอง</component> <component><prefix>เขต</prefix>จตุจักร</component> <component>กรุงเทพฯ</component></placeName> ซึ่งจากการตรวจสอบของเจ้าหน้าที่ตำรวจ พบว่าเป็นศพทารกเพศชาย อายุประมาณ 8-9 เดือนในครรภ์ สภาพศพถูกแช่แข็งใส่ถุงดำ โดยมีฝาปิดถังส้วมปิดทับเอาไว้ด้านบน ซึ่งเจ้าหน้าที่ตำรวจได้สอบถามนายสง่า โสมชิน เจ้าหน้าที่รักษาความปลอดภัย ของ<placeName>เซ็นจูลี่ปาร์ค <suffix>คอนโด</suffix></placeName> ให้การว่า เวลาประมาณ 1.00 น.เห็นชายหญิงคู่หนึ่ง เดินถือถุงดำเข้ามาบริเวณดังกล่าว แล้วขุดดินฝังถุงดำก่อนนำแผ่นฝาส้วมมาปิดทับไว้ จนกระทั่งเช้าได้เปิดฝาและขุดดินพบว่าเป็นศพเด็กทารก อย่างไรก็ตาม เบื้องต้นทางเจ้าหน้าที่ได้มอบศพเด็กทารกให้กับเจ้าหน้าที่มูลนิธิร่วมกตัญญูนำส่ง<placeName><prefix>สถาบัน</prefix>นิติเวช</placeName> เพื่อผ่าชันสูตรหาสาเหตุการเสียชีวิตอีกครั้ง ก่อนเรียกนายสง่า มาสอบเพิ่มเติม เพื่อสืบหาตัวผู้กระทำผิดมาดำเนินคดีตามกฎหมายต่อไป </p></body>
</news>
