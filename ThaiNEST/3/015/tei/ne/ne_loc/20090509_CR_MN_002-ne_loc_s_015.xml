<teiHeader>
<fileDesc>
<titleStmt>
  <title>รวบทันควันรปภ.ขี้เหล้าเมาจี้แท็กซี่ แต่เหยื่อสู้เลยยิงใส่ปางตาย  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 18:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051823  </bibl>
</sourceDesc>
</fileDesc>
</teiHeader>
<news>
<headline>รวบทันควันรปภ.ขี้เหล้าเมาจี้แท็กซี่ แต่เหยื่อสู้เลยยิงใส่ปางตาย</headline>
<lead>สอง รปภ.ขี้เหล้า นั่งก๊งเหล้าแต่หัววันจนเมาได้ที่ก่อนจะโบกแท็กซี่ไปหาเพื่อนแถว<placeName>สุวินทวงศ์</placeName> ทั้งๆ ที่ไม่มีเงินติดตัวทั้งคู่ ด้วยความเมาเลยบอกทางผิดๆ ถูกๆ จนหลงทาง ไม่รู้จะทำอย่างไรดีเลยชักลูกซองขึ้นมาจี้ชิงทรัพย์ แต่โชเฟอร์ดันสู้เลยยิงใส่คอไป 1 นัด อาการปางตาย ก่อนแยกย้ายกันหนี ตำรวจกระจายกำลังปิดล้อมทันที มาตามรวบได้ 1 คน ขณะกำลังว่ายน้ำหนี</lead>
<neck></neck>
<body><p> เมื่อเวลา 13.30 น.วันนี้ (9 พ.ค.) พ.ต.ท.กำจัด ชัยนอก พนักงานสอบสวน (สบ 3) สน.<placeName>ฉลองกรุง</placeName> รับแจ้งมีเหตุโชเฟอร์แท็กซี่ถูกคนร้ายชิงทรัพย์และถูกยิงได้รับบาดเจ็บบริเวณด้านหน้า <placeName><component><prefix>หจก.</prefix>อ.สแตนเลส</component> <component><prefix>ถนน</prefix>ซอยท่าเรือ (คุ้มเกล้า 16)</component> <component><prefix>แขวง</prefix>ลำปลาทิว</component> <component><prefix>เขต</prefix>ลาดกระบัง</component> <component>กทม.</component></placeName>จึงรายงานให้ผ้บังคับบัญชาทราบ แล้วรุดไปตรวจสอบพร้อม พ.ต.อ.ศราวุธ จิตต์ระเบียบ ผกก.สน.<placeName>ฉลองกรุง</placeName> พ.ต.ท.ชวิน เกิดสวัสดิ์ รอง ผกก.สส.สน.ฉลองกรุง กำลังเจ้าหน้าที่ฝ่ายสืบสวน และหน่วยกู้ภัยมูลนิธิป่อเต็กตึ๊ง</p>
<p> ที่เกิดเหตุเป็นถนนกล้าง 2 ช่องทางค่อนข้างเปลี่ยว เจ้าหน้าที่พบรถแท็กซี่ยี่ห้อโตโยต้า อัลติส สีส้ม ของสหกรณ์บวรแท็กซี่ หมายทะเบียน ทว-305 <placeName>กทม.</placeName>จอดอยู่ด้านหน้าร้านดังกล่าวในสภาพกระจกรถฝั่งคนขับถูกเปิดทิ้งไว้ ส่วนภายในห้องโดยสารมีคราบเลือดติดอยู่ที่เบาะคนขับจำนวนมาก นอกจากนี้ยังพบหัวกระสุนปืนลูกซองตกอยู่จำนวน 5 เม็ด จึงเก็บรวบรวมไว้เป็นหลักฐาน ส่วนผู้บาดเจ็บถูกส่งไป<placeName><prefix>โรงพยาบาล</prefix>ลาดกระบัง</placeName> ทราบชื่อต่อมาคือ นายจำปี การพันธ์ อายุ 44 ปี อยู<placeName><component><prefix>บ้านเลขที่</prefix> 92</component> <component><prefix>หมู่</prefix> 9</component> <component><prefix>ต.</prefix>ชุมตาบุง</component> <component><prefix>กิ่ง อ.</prefix>แม่วงศ์</component> <component><prefix>จ.</prefix>นครสวรรค์</component></placeName> มีบาดแผลถูกยิงด้วยอาวุธปืนลูกซองสั้นเข้าที่ลำคอฝั่งขวา กระสุนลูกปรายเฉียดไปถูกแขนซ้ายจำนวน 1 นัด อาการสาหัส แพทย์ต้องทำการช่วยชีวิตอย่างเร่งด่วน</p>
<p>จากการสอบสวน นายบุญงาม ดีจริง อายุ 36 ปี ช่างเชื่อมของ หจก.อ.สแตนเลส ให้การว่า ก่อนเกิดเหตุตนกำลังทำงานอยู่ในร้านก็สังเกตเห็นรถแท็กซี่คันดังกล่าวขับแบบไหลเอื่อยๆ มาจากกลางซอย จากนั้นก็มาจอดรถที่หน้าร้าน ก่อนที่โชเฟอร์จะเปิดกระจกโผล่หน้าออกมาร้องขอความช่วยเหลือในสภาพเลือดโชก โดยโชเฟอร์บอกตนว่าถูกคนร้ายชายวัยรุ่น 2 คนใช้ปืนยิงแล้วชิงทรัพย์เป็นเงินส จำนวน 3,100 บาท และโทรศัพท์มือถืออีก 1 เครื่อง หลบหนีไป ตนจึงรีบแจ้งเจ้าหน้าที่ตำรวจให้มาตรวจสอบ</p>
<p> ต่อมาเจ้าหน้าที่ตำรวจกระจายกำลังปิดล้อมจุดเกิดเหตุและสถานที่ใกล้เคียงเอาไว้ จนกระทั่งสามารถจับกุมตัวคนร้ายที่ก่อเหตุเอาไว้ได้ 1 คน ขณะกำลังว่ายน้ำหนีอยู่ในลำคลองใกล้<placeName><component><prefix>สุเหร่า</prefix>บึงขวาง</component><component>คลอง 3</component></placeName> ซึ่งอยู่ห่างจากจุดเกิดเหตุประมาณ 3-4 กิโลเมตร ทราบชื่อต่อมาคือ นายบรรเจิด อินหาดกรวด อายุ 23 ปี อยู่<placeName><component><prefix>บ้านเลขที่</prefix> 9</component> <component><prefix>หมู่</prefix> 4</component> <component><prefix>ต.</prefix>สะพานคลี่</component> <component><prefix>อ.</prefix>บางกระทุ่ม</component> <component><prefix>จ.</prefix>พิษณุโลก</component></placeName> อยู่ในสภาพมึนเมาสุรา พร้อมของกลางอาวุธปืนลูกซองสั้น เบอร์ 20 เครื่องกระสุนปืน 2 นัด โทรศัพท์มือถือและเงินสดทั้งหมดของผู้เสียหาย จึงควบคุมตัวไปสอบปากคำที่ <placeName><prefix>สน.</prefix>ฉลองกรุง</placeName></p>
<p>จากการสอบสวนนายบรรเจิดให้การว่า ปัจจุบันตนเป็น รปภ.ของบริษัท พีทเมคเกอร์ จำกัด เข้าเวรอยู่ใน<placeName><component><prefix>หมู่บ้าน</prefix>เทอเรส</component> ย่าน<component><prefix>ซอย</prefix>ลาดพร้าว 71</component></placeName> โดยก่อนเกิดเหตุ ตนกับนายสุธรรม ไม่ทราบนามสกุล เพื่อน รปภ.อีกคนที่เพิ่งรู้จักกันได้ 3 วัน นั่งดื่มเหล้าภายในห้องพักย่านลาดพร้าว พอเมาได้ที่ก็ชวนกันไปหาเพื่อนย่าน<placeName>สุวินทวงศ์</placeName> โดยโบกรถแท็กซี่ ของผู้บาดเจ็บจากบริเวณหน้าห้องพัก ทั้งๆ ที่ต่างคนต่างก็ไม่มีเงินติดตัว จากนั้นตนก็ชี้บอกทางมาตลอดเพราะโชเฟอร์ไม่ชำนาญเส้นทาง</p>
<p> �ผมชี้บอกทางด้วยความเมาจนพากันหลงเข้าไปในซอยที่เกิดเหตุ ผมไม่รู้จะทำอย่างไร เลยตัดสินใจชักอาวุธปืนที่พกมาด้วยขึ้นมาจี้โชเฟอร์ แต่เขาพยายามขัดขืนจนต้องยิงใส่ไป 1 นัด ก่อนล้วงเอากระเป๋าสตางค์ออกมาแล้วหยิบเงินกับโทรศัพท์ของเขา วิ่งหนีลงจากรถมา แต่ก็มาถูกจับกุมจนได้ ส่วนนายสุธรรมที่แยกย้ายกันหนีก็ไม่รู้ว่าไปหลบไปอยู่ที่ไหน� นายบรรเจิด ให้การ</p>
<p>ด้าน พ.ต.อ.ศราวุธ กล่าวว่า เบื้องต้นแจ้งข้อหาพยายามฆ่าผู้อื่น ,ร่วมกันชิงทรัพย์ , มีอาวุธปืนและเครื่องกระสุนปืนโดยไม่ได้รับอนุญาต, พกพาอาวุธปืนและเครื่องกระสุนปืนไปในทางสาธารณะโดยไม่ได้รับอนุญาต และ ยิงปืนในที่สาธารณะโดยไม่มีเหตุอันควร กับแก่นายบรรเจิด พร้อมทั้งจะสั่งการให้ฝ่ายสืบสวนติดตามตัวนายสุธรรม ผู้ร่วมก่อเหตุมาดำเนินคดีต่อไป</p></body>
</news>
