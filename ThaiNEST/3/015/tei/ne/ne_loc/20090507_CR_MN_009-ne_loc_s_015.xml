<teiHeader>
<fileDesc>
<titleStmt>
  <title>จับหนุ่มอาสาสมัคร ลอบค้ายาบ้า กลางห้างดัง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160384  </bibl>
</sourceDesc>
</fileDesc>
</teiHeader>
<news>
<headline>จับโชเฟอร์รถบรรทุกใช้ปืนปลอมจี้ร้านทองหาเงินจ่ายค่าห้อง</headline>
<lead>รวบหนุ่มโชเฟอร์รถบรรทุก ควงปืนปลอมบุกจี้ร้านทอง ย่าน<placeName>สุขุมวิท 71</placeName> ก่อนขี่ จยย.หลบหนี โชคดีกล้องวงจรปิดจับภาพได้ ตร.ตามจับตัวได้ สารภาพ ติดค่าเช่าห้องหลายเดือน จึงวางแผนจี้ร้านทองเพื่อนำเงินมาจ่าย</lead>
<neck></neck>
<body><p> วันนี้ (7 พ.ค.) เมื่อเวลา 10.00 น. พ.ต.อ.ชัยวัฒน์ อรัญวัฒน์ ผกก.สน.<placeName>คลองตัน</placeName> พ.ต.ต.ชัยพันธ์ เพ็ชรสดศิลป์ สว.สส.สน.<placeName>คลองตัน</placeName> พร้อมเจ้าหน้าที่ฝ่ายสืบสวน สน.<placeName>คลองตัน</placeName> ร่วมกันแถลงข่าวจับกุม นายทรงยศ หรือ อ๊อด แก้วหล้า อายุ 27 ปี อยู่<placeName><component><prefix>บ้านเลขที่</prefix> 12/160</component> <component><prefix>แฟลต</prefix> 24 (แฟลตโรงหมู)</component></placeName> ผู้ต้องหาตามหมายจับศาลจังหวัด<placeName>พระโขนง</placeName> เลขที่ ส.766/2552 ลงวันที่ 5 พ.ค.52 ในข้อหาชิงทรัพย์โดยมีและใช้อาวุธปืน โดยใช้ยานพาหนะเพื่อสะดวกแก่การพาทรัพย์นั้นไป พร้อมของกลางปืนอัดลม 1 กระบอก ตั๋วจำนำ 1 ใบ รถ จยย.หมายเลขทะเบียน รคท 269 <placeName>กทม.</placeName>จำนวน 1 คัน และ กระเป๋าสะพาย 1 ใบ โดยสามารถจับกุมผู้ต้องหาได้ที่ลานจอดรถ<placeName><addName>แฟลตโรงหมู</addName></placeName></p>
<p> พ.ต.อ.ชัยวัฒน์ เปิดเผยว่า การจับกุมครั้งนี้สืบเนื่องมาจากเมื่อเวลาประมาณ 15.00 น.วันที่ 4 พ.ค.ที่ผ่านมา ผู้ต้องหาได้ทำทีเข้าไปเลือกดูสร้อยคอทองคำภายใน<placeName><component><prefix>ร้านทอง</prefix> �ทองเที่ยงธรรม�</component> ตั้งอยู่<component><prefix>เลขที่</prefix> 18/1-2</component> <component>สุขุมวิท 71</component> <component><prefix>แขวง</prefix>พระโขนงเหนือ</component> <component><prefix>เขต</prefix>วัฒนา</component></placeName> โดยให้พนักงานขายนำสร้อยคอทองคำออกมาดูจำนวนหลายเส้น พร้อมกับต่อรองราคาไปเรื่อยๆ โดยใช้เวลาประมาณ 15 นาที จนท้ายสุดก็เลือกเอาสร้อยคอทองคำจำนวน 2 เส้น น้ำหนักเส้นละ 1 บาท รวมราคาประมาณ 30,000 บาท</p>
<p> พ.ต.อ.ชัยวัฒน์ กล่าวต่อว่า ระหว่างที่พนักงานขายกำลังเผลอ ผู้ต้องหาก็ได้ชักปืนปลอมออกมาขู่พนักงาน และบอกว่า ห้ามส่งเสียงดังแล้วยกปืนขึ้นส่ายไปมา ก่อนที่จะรวบสร้อยคอทองคำทั้งสองเส้นดังกล่าว แล้วรีบออกไปขึ้นรถ จยย.ของตัวเอง ที่จอดอยู่หน้าร้านหลบหนีไป หลังจากนั้นเจ้าหน้าที่ฝ่ายสืบสวนได้ตรวจสอบกล้องวงจรปิดภายในร้าน ก็พบว่าสามารถจับภาพคนร้ายเอาไว้ได้ จึงทำการสืบสวนจนทราบว่า ผู้ต้องหาคือคนร้าย จึงได้ขออนุมัติหมายจับ ก่อนเข้าทำการจับกุมตัวได้พร้อมของกลางดังกล่าว เมื่อเวลาประมาณ 18.00 น.วานนี้ (6 พ.ค.)</p>
<p> จากการสอบสวน นายทรงยศ ให้การรับสารภาพว่า ตนทำอาชีพขับรถบรรทุกให้กับบริษัทเอกชนแห่งหนึ่ง และได้ติดค่าเช่าห้องแฟลตที่พักอยู่มาหลายเดือนแล้ว เจ้าของห้องก็เตรียมจะไล่ตนออก จึงได้วางแผนจี้ร้านทองเพื่อหาเงินจ่ายค่าเช่าห้อง โดยไปซื้อปืนอัดลมมาก่อเหตุ แล้วหลบหนีไปจนกระทั่งมาถูกจับกุมได้ดังกล่าว</p>
<p> พ.ต.อ.ชัยวัฒน์ กล่าวด้วยว่า จากการตรวจสอบประวัติของผู้ต้องหาพบว่า เคยถูกจับกุมในคดีครอบครองยาบ้า ใน<placeName>ท้องที่ สน.ทองหล่อ</placeName> เมื่อปีที่แล้ว ขณะนี้อยู่ระหว่างประกันตัว และยังมาก่อเหตุดังกล่าวจนถูกจับกุมได้อีก อย่างไรก็ตาม ได้แจ้งข้อหาชิงทรัพย์โดยมีและใช้อาวุธปืน โดยใช้ยานพาหนะเพื่อสะดวกแก่การพาทรัพย์นั้นไป ก่อนนำตัวผู้ต้องหาส่งพนักงานสอบสวน ดำเนินคดีตามกฎหมายต่อไป</p></body>
</news>
