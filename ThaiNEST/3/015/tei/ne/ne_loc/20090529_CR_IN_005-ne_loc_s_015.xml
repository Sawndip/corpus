<teiHeader>
<fileDesc>
<titleStmt>
  <title>จำคุกแม่เล้าหลอกเด็กไทยขายอิตาลี 18 ปี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-29 11:51:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173646  </bibl>
</sourceDesc>
</fileDesc>
</teiHeader>
<news>
<headline>จำคุกแม่เล้าหลอกเด็ก<placeName>ไทย</placeName>ขาย<placeName>อิตาลี</placeName> 18 ปี</headline>
<lead>ศาลอาญาพิพากษา แม่เล้า หลอก เด็กหญิง<placeName>ไทย</placeName>ค้าประเวณีที่<placeName><prefix>ประเทศ</prefix>อิตาลี</placeName> จำคุก 18 ปี และชดใช้ค่าเสียหายให้เหยื่อ</lead>
<neck></neck>
<body><p>ศาลอาญา<placeName>รัชดา</placeName> อ่านคำพิพากษาในคดีที่พนักงานอัยการ ฝ่ายคดีอาญา 10 เป็นโจทก์ยื่นฟ้อง นางกุหลาบ หรือ รำพึง ทองมีศรี เป็นจำเลยในความผิดฐานร่วมกันสนองเพื่อความใคร่ของผู้อื่น ร่วมกันเป็นธุระจัดหา สมคบกันตั้งแต่ 2 คนขึ้นไป กระทำความผิดเกี่ยวกับการค้าหญิง จากกรณีระหว่างปลายเดือนกรกฎาคม ปี 2548 ถึง วันที่ 7 มิถุนายน ปี 2549 จำเลยได้จัดส่งผู้เสียหาย ซึ่งเป็นหญิง<placeName>ไทย</placeName> จำนวน 3 คน ไปค้าประเวณีที่<placeName><prefix>ประเทศ</prefix>อิตาลี</placeName> โดยหลอกลวงผู้เสียหายที่ 1 และ 2 ว่า ให้ไปทำงานเป็นแม่บ้าน ส่วนผู้เสียหายที่ 3 ให้ไปเป็นพนักงานขายอาหาร เมื่อผู้เสียหายทั้ง 3 คน ไปถึง<placeName><prefix>ประเทศ</prefix>อิตาลี</placeName> จำเลยกับพวกได้ร่วมกันพาผู้เสียหายไปค้าประเวณีที่<placeName><component><prefix>เมือง</prefix>มิลาน</component> <component><prefix>ประเทศ</prefix>อิตาลี</component></placeName> โดยในวันนี้ ศาลได้อ่านคำพิพากษาลับหลังจำเลย เนื่องจากจำเลยยังคงหลบหนีอยู่ใน<placeName><prefix>ประเทศ</prefix>อิตาลี</placeName> โดยศาลพิเคราะห์พยานหลักฐานจากการนำสืบของโจทก์ จำเลย แล้วเห็นว่า จำเลยกระทำผิดในข้อหาร่วมกันสนองเพื่อความใคร่ของผู้อื่น ร่วมกันเป็นธุระจัดหา ให้ลงโทษจำคุกจำเลย เป็นเวลา 8 ปี และให้ชดใช้ค่าสินไหมให้กับผู้เสียหาย ทั้ง 3 คน รวม 1,490,000 บาท ส่วนข้อหาสมคบกันตั้งแต่ 2 คน ขึ้นไป กระทำความผิดเกี่ยวกับการค้าหญิงนั้น ไม่ปรากฏว่าจำเลยสมคบกับผู้อื่นพาใครไปค้าประเวณี จึงให้ยกฟ้องในข้อนี้</p></body>
</news>
