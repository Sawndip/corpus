<teiHeader>
<fileDesc>
<titleStmt>
  <title>ชาวบ้านแห่ขุดจักจั่นเขาแดง เข้าฝันถูกหวยรวยยกอำเภอ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160175  </bibl>
</sourceDesc>
</fileDesc>
</teiHeader>
<news>
<headline>โจรบุกจี้เซเว่นฯ ตร.มึนทางร้านไม่ให้ดูวงจรปิด</headline>
<lead></lead>
<neck></neck>
<body><p>บุกจี้ชิงทรัพย์"เซเว่น"กลาง<placeName><prefix>เมือง</prefix>อ่างทอง</placeName> คนร้ายควงปืนบุกจี้ร้านสะดวกซื้อ ห่างจากป้อมยามตำรวจเพียง 30 เมตร ชิงเงินสดกระโดดซ้อนท้าย จยย. เพื่อน หลบหนี ตำรวจบุกตรวจสอบขอดูกล้องวงจรปิด เจรจานานกว่า 2 ชั่วโมงไม่เป็นผล พนักงานอ้างสำนักงานใหญ่ไม่อนุญาต ก่อนจะยกกำลังกลับโรงพัก เตรียมเรียกพนักงานสอบรายละเอียดเพิ่ม เมื่อเวลา 05.10 น. วันที่ 5 พ.ค. ร.ต.อ.ไชยา ดวงริวงษ์ ร้อยเวร สภ.<placeName><prefix>เมือง</prefix>อ่างทอง</placeName> ได้รับแจ้งมีคนร้ายบุกเข้าจี้ร้านเซเว่นอีเลฟเว่น ตั้งอยู่บริเวณสี่แยกสัญญาณไฟกลาง<placeName><prefix>ตลาด</prefix>อ่างทอง</placeName>  หลังจากรับแจ้งจึงรุดไปตรวจสอบยังที่เกิดเหตุพร้อม พ.ต.อ.ระวีโรจน์ กองกันภัย ผกก. พ.ต.ท. พีระพันธ์ จันทร์เทียน รอง ผกก.กลุ่มงานสืบสวน ภ.<placeName><prefix>จว.</prefix>อ่างทอง</placeName> และเจ้าหน้าที่ตำรวจจำนวนหนึ่ง ในที่เกิดเหตุภายใน<placeName>ร้านเซเว่นฯ</placeName>พบพนักงานขาย จำนวนหนึ่งทำการขายของตามปกติแต่บางส่วนยืนพูดคุยกับเหตุการณ์ที่เกิดขึ้น</p>
<p>จากการสอบสวน น.ส.ขนิษฐา นาคโพธิ์ศรี พนักงานขายของ กล่าวว่า ก่อนเกิดเหตุเมื่อเวลา 04.40 น. ขณะที่ตนและนางหนึ่งฤทัย เพชรนิล และ น.ส.รัติกาล ภู่พงษ์ กำลังทำหน้าที่ขายของอยู่นั้นได้มีคนร้ายเป็นชายรูปร่างสูงใส่หมวกกันน็อกเต็มใบสีดำ นุ่งกางเกงยีน สวมเสื้อแขนยาวสีดำ เสื้อในสีขาว ใส่รองเท้าผ้าใบ เดินเข้ามาในร้านพร้อมเปิดเสื้อให้ดูปืนและบอกว่าให้เปิดลิ้นชักเก็บเงินออกพร้อมขู่ว่าให้รีบเปิดเพราะไม่อยากฆ่าผู้หญิง ตนจึงเปิดลิ้นชักออกคนร้ายจึงทำการหยิบเงินจำนวน 3,406 บาท จากนั้นก็วิ่งออกไปขึ้นรถจักรยานยนต์ที่มีเพื่อนรออยู่ด้านนอกหลบหนีไป</p>
<p>พ.ต.อ.ระวีโรจน์ กล่าวว่า หลังจากรับแจ้งจึงนำกำลังไปตรวจสอบยังที่เกิดเหตุแต่ก็ไม่ได้รับความร่วมมือกับพนักงานของร้านเท่าไหร่ได้เพียงคำบอกเล่าลักษณะของคนร้ายและการก่อเหตุเท่านั้น ส่วนกล้องวงจรปิดภายในร้านที่เป็นเครื่องมือในการติดตามจับคนร้าย พนักงานของร้านไม่ยอมให้ดูแต่อย่างใด บอกเพียงว่าทางสำนักงานใหญ่ไม่ยินยอมให้ดู อย่างไรก็ตาม ตนกำลังประสานไปยังเทศบาล<placeName><prefix>เมือง</prefix>อ่างทอง</placeName> เพื่อขอดูกล้องวงจรปิดที่ติดอยู่แยกไฟแดงซึ่งอยู่ใกล้ที่เกิดเหตุเพื่ออาจจะได้เบาะแสของคนร้ายบ้าง ในส่วนของคนร้ายนั้นลงมือแบบไม่กลัวกฎหมายเพราะ<placeName>ร้านเซเว่นฯ</placeName> ดังกล่าวอยู่ห่างจากป้อมยามตำรวจ เพียง 30 เมตรเท่านั้น ในเบื้องต้นคงต้องเรียกพนักงานของร้านมาสอบสวนอย่างละเอียดอีกครั้ง.</p></body>
</news>
