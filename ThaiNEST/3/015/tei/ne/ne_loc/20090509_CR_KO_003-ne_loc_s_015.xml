<teiHeader>
<fileDesc>
<titleStmt>
  <title>แท็กซี่ฮึดสู้โจรจี้ชิงเงินถูกยิงคอปางตาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12249/%e0%b9%81%e0%b8%97%e0%b9%87%e0%b8%81%e0%b8%8b%e0%b8%b5%e0%b9%88%e0%b8%ae%e0%b8%b6%e0%b8%94%e0%b8%aa%e0%b8%b9%e0%b9%89%e0%b9%82%e0%b8%88%e0%b8%a3%e0%b8%88%e0%b8%b5%e0%b9%89%e0%b8%8a%e0%b8%b4%e0%b8%87%e0%b9%80%e0%b8%87%e0%b8%b4%e0%b8%99%e0%b8%96%e0%b8%b9%e0%b8%81%e0%b8%a2%e0%b8%b4%e0%b8%87%e0%b8%84%e0%b8%ad%e0%b8%9b%e0%b8%b2%e0%b8%87%e0%b8%95%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>แท็กซี่ฮึดสู้โจรจี้ชิงเงินถูกยิงคอปางตาย</headline>
<lead>สองรปภ.เมาชักปืนลูกซองจี้ชิงเงินแท็กซี่ โชเฟอร์ฮึดสู้ถูกยิงเจาะคอปางตาย ตำรวจ-ชาวบ้านล้อมจับได้ขณะว่ายน้ำข้ามคลองหนี อีกคนหนีรอดหวุดหวิด ตำรวจแจ้ง 5 ข้อหาหนัก</lead>
<neck></neck>
<body><p>(9พ.ค.) บ่ายวันนี้ พ.ต.ท.กำจัด ชัยนอก พนักงานสอบสวน (สบ 3) สน.<placeName>ฉลองกรุง</placeName> รับแจ้งคนขับรถแท็กซี่ถูกคนร้ายใช้อาวุธปืนยิงได้รับบาดเจ็บสาหัส บริเวณด้านหน้า <placeName><component><prefix>หจก.</prefix>อ.สแตนเลส</component> <component><prefix>ถ.</prefix>ซอยท่าเรือ (คุ้มเกล้า 16)</component> <component><prefix>แขวง</prefix>ลำปลาทิว</component> <component><prefix>เขต</prefix>ลาดกระบัง</component> <component>กทม.</component></placeName>หลังรับแจ้งจึงเดินทางไปตรวจสอบพร้อม พ.ต.อ.ศราวุธ จิตต์ระเบียบ ผกก.สน.<placeName>ฉลองกรุง</placeName> พ.ต.ท.ชวิน เกิดสวัสดิ์ รอง ผกก.สส.สน.<placeName>ฉลองกรุง</placeName> กำลังตำรวจสายตรวจ และฝ่ายสืบสวน</p>
<p>ที่เกิดเหตุเป็นถนนเปลี่ยวสองข้างทางเป็นป่าหญ้ารก ห่างจากสะพานคลองสี่ประมาณ 500 เมตร พบรถแท็กซี่โตโยต้า รุ่นอัสติส สีส้ม ของสหกรณ์บวรแท็กซี่ ทะเบียน ทว 305 <placeName>กทม.</placeName>จอดดับเครื่องยนต์ กระจกรถฝั่งคนขับถูกเปิดทิ้งไว้ ภายในห้องโดยสารมีคราบเลือดติดอยู่ที่เบาะคนขับจำนวนมาก นอกจากนี้ยังพบหัวกระสุนปืนลูกซองตกอยู่ 5 เม็ด จึงรวบรวมไว้เป็นหลักฐาน ส่วนคนขับรถแท็กซี่ทราบชื่อต่อมาคือ นายจำปี การพันธ์ อายุ 44 ปี อยู่<placeName><component><prefix>บ้านเลขที่</prefix> 92</component> <component><prefix>หมู่</prefix> 9</component> <component><prefix>ต.</prefix>ชุมตาบุง</component> <component><prefix>กิ่ง อ.</prefix>แม่วงศ์</component> <component><prefix>จ.</prefix>นครสวรรค์</component></placeName> มีบาดแผลถูกยิงด้วยปืนลูกซองสั้นเข้าลำคอฝั่งขวา กระสุนลูกปรายเฉียดไปถูกแขนซ้าย 1 นัด อาการสาหัส เบื้องต้นหน่วยกู้ภัยนำส่ง<placeName><prefix>โรงพยาบาล</prefix>ลาดกระบัง</placeName></p>
<p>จากการสอบปากคำ นายบุญงาม ดีจริง อายุ 36 ปี ช่างเชื่อมของ หจก.อ.สแตนเลส ให้การว่า ขณะทำงานในร้านสังเกตเห็นรถแท็กซี่คันดังกล่าวขับแบบช้าๆมาจอดหยุดรถที่หน้าร้าน ก่อนที่โชเฟอร์จะลดกระจกโผล่หน้าออกมาร้องขอความช่วยเหลือในสภาพเลือดโทรมกาย โดยโชเฟอร์บอกว่า ถูกคนร้ายเป็นชายวัยรุ่น 2 คน ใช้ปืนยิงแล้วชิงทรัพย์เป็นเงินสด 3,100 บาท และโทรศัพท์มือถืออีก 1 เครื่อง หลบหนีไป ตนจึงรีบแจ้งเจ้าหน้าที่ตำรวจให้มาตรวจสอบ</p>
<p> ต่อมา พ.ต.อ.ศราวุธ ได้สั่งระดมกำลังตำรวจสายตรวจ ชุดสืบสวน และอาสาสมัครตำรวจบ้าน สน.<placeName>ฉลองกรุง</placeName> ช่วยกันปิดล้อมสถานที่ใกล้เคียงที่เกิดเหตุเอาไว้ กระทั่งพบหนึ่งในคนร้ายกำลังว่ายน้ำหลบหนีอยู่ในคลองใกล้<placeName><component><prefix>สุเหร่า</prefix>บึงขวาง</component> <component>คลอง 3</component></placeName> ห่างจากจุดเกิดเหตุประมาณ 3 กิโลเมตร ฝ่ายสืบสวนร่วมกับอาสาสมัครตำรวจบ้านจึงช่วยกันติดตามจับกุมตัวมาได้ ทราบชื่อนายบรรเจิด อินหาดกรวด อายุ 23 ปี อยู่<placeName><component><prefix>บ้านเลขที่</prefix> 9</component> <component><prefix>หมู่</prefix> 4</component> <component><prefix>ต.</prefix>สะพานคลี่</component> <component><prefix>อ.</prefix>บางกระทุ่ม</component> <component><prefix>จ.</prefix>พิษณุโลก</component></placeName> พร้อมของกลางปืนลูกซองสั้นไทยประดิษฐ์ เบอร์ 20 กระสุน 2 นัด โทรศัพท์มือถือ และเงินสดทั้งหมดของผู้เสียหาย จากนั้นได้นำตัวมาสอบสวนที่ <placeName><prefix>สน.</prefix>ฉลองกรุง</placeName></p>
<p>จากการสอบสวน นายบรรเจิด ซึ่งอยู่ในสภาพเมาสุรา ให้การรับสารภาพว่า เป็น รปภ.บริษัท พีทเมคเกอร์ จำกัด เข้าเวรอยู่ใน<placeName><component><prefix>หมู่บ้าน</prefix>เทอเรส</component> <component><prefix>ซ.</prefix>ลาดพร้าว 71</component></placeName> ก่อนเกิดเหตุตนและนายสุธรรม (ไม่ทราบนามสกุล) เพื่อน รปภ.ที่เพิ่งรู้จักกัน 3 วัน ได้นั่งดื่มสุราด้วยกันภายในห้องพักย่าน<placeName>ลาดพร้าว</placeName> เมื่อเมาได้ที่ก็ชักชวนกันไปหาเพื่อนย่าน<placeName>สุวินทวงศ์</placeName>โดยเรียกแท็กซี่คันดังกล่าวจากหน้าห้องพัก โดยตนเป็นคนบอกเส้นทาง แต่สุดท้ายก็ขับหลงเข้าไปในซอยดังกล่าว ด้วยความมึนเมาและไม่รู้จะทำอย่างไร จึงตัดสินใจชักปืนที่พกมาจี้ชิงทรัพย์คนขับรถ แต่คนขับขัดขืนจึงยิงใส่ 1 นัด ก่อนล้วงเอาเงินสดในกระเป๋าสะพายไป 3,100 บาท และโทรศัพท์มือถือ 1 เครื่อง หนีลงจากรถ ส่วนนายสุธรรมได้แยกกันหนี ไม่ทราบว่าหนีไปทางไหน</p>
<p>เมื่อถามว่าเหตุใดจึงก่อเหตุรุนแรงขนาดนี้และต้องการนำเงินไปทำอะไร นายบรรเจิด เอาแต่ก้มหน้าก้มตาไม่ยอมตอบคำถามใดๆ</p>
<p>พ.ต.อ.ศราวุธ กล่าวว่า การจับกุมครั้งนี้ต้องขอขอบคุณประชาชนที่เป็นอาสาสมัครตำรวจบ้านที่เข้ามาช่วยเหลือตำรวจ สน.<placeName>ฉลองกรุง</placeName> จับกุมคนร้ายมาได้อย่างทันท่วงที ส่วนตัวผู้ต้องหานั้นได้แจ้งข้อหา พยายามฆ่าผู้อื่น, ร่วมกันชิงทรัพย์, มีอาวุธปืนและเครื่องกระสุนปืนโดยไม่ได้รับอนุญาต, พกพาอาวุธปืนและเครื่องกระสุนปืนไปในทางสาธารณะโดยไม่ได้รับอนุญาต, ยิงปืนในที่สาธารณะโดยไม่มีเหตุอันควร ส่วนคนร้ายที่หลบหนีไปจะรวบรวมพยานหลักฐานขออนุมัติหมายจับและติดตามจับกุมตัวมาดำเนินคดีต่อไป</p></body>
</news>
