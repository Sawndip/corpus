<teiHeader>
<fileDesc>
<titleStmt>
  <title>แก๊งกระเทยพัทยาลวงหนุ่มภารตะฉกเงิน7หมื่น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090529/14847/%e0%b9%81%e0%b8%81%e0%b9%8a%e0%b8%87%e0%b8%81%e0%b8%a3%e0%b8%b0%e0%b9%80%e0%b8%97%e0%b8%a2%e0%b8%9e%e0%b8%b1%e0%b8%97%e0%b8%a2%e0%b8%b2%e0%b8%a5%e0%b8%a7%e0%b8%87%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%a0%e0%b8%b2%e0%b8%a3%e0%b8%95%e0%b8%b0%e0%b8%89%e0%b8%81%e0%b9%80%e0%b8%87%e0%b8%b4%e0%b8%997%e0%b8%ab%e0%b8%a1%e0%b8%b7%e0%b9%88%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แก๊งกระเทยพัทยาลวงหนุ่มภารตะฉกเงิน7หมื่น</headline>
<lead>แก๊งกระะเทยชาย<placeName><prefix>หาด</prefix>พัทยา</placeName>แสบ ลวง 2 หนุ่มภารตะนวดตัวในหอพักก่อนให้เพื่อนร่วมแก๊งที่แอบซุกใต้เตียงฉกเงินสด 7 หมื่นบาทหนีลอยนวล</lead>
<neck></neck>
<body><p>(29พ.ค.) เวลา 01.00 น. พ.ต.ท.พงษ์สวัสดิ์ วงษ์วาน พนักงานสอบสวน สภ.<placeName><prefix>เมือง</prefix>พัทยา</placeName> รับแจ้งเหตุนักท่องเที่ยวต่างชาติถูกก่อเหตุรูดทรัพย์ที่หอพักไม่ทราบชื่อ <placeName><component><prefix>เลขที่</prefix> 439/37</component> <component><prefix>ซอย</prefix>ดู๋ดี๋</component> <component>พัทยากลาง</component> <component><prefix>หมู่</prefix> 9</component> <component><prefix>ต.</prefix>หนองปรือ</component> <component><prefix>อ.</prefix>บางละมุง</component> <component><prefix>จ.</prefix>ชลบุรี</component></placeName> จึงนำกำลังรุดตรวจสอบ ที่เกิดเหตุเป็นอาคารพาณิชย์สูง 4 ชั้น ปลูกติดกัน 8 คูหา แบ่งเป็นห้องเช่าแบบรายวันและรายเดือน พบนายซิน (นามสมมติ)อายุ 27 ปี และนายซา(นามสมมติ) อายุ 30 ปี สัญชาติ<placeName>อินเดีย</placeName> ผู้เสียหายยืนรอให้การกับเจ้าหน้าที่อยู่ที่ด้านหน้าอาคาร ตรวจสอบภายในห้องพักไม่ทราบเลขที่ชั้นที่ 2 ซึ่งเป็นห้องที่เกิดเหตุภายในห้องพัก พบปลอกถุงยางอนามัยใช้แล้วตกอยู่บนเตียงนอน ใต้เตียงนอนพบมีผ้าปูที่นอนปูเอาไว้ และมีเศษกระดาษหนังสือพิมม์ซึ่งตัดเป็นรูปสีเหลี่ยมผืนผ้ามีขนาดเท่ากับธนบัตรจำนวนมากวางกองเอาไว้ เจ้าหน้าที่จึงเก็บเอาไว้เป็นหลักฐาน       </p>
<p>จากการสอบสวนนายซินและนายซา ผู้เสียหายชาว<placeName>อินเดีย</placeName>เบื้องต้นได้ให้การว่า ตนทั้งคู่นั้นทำงานเป็นทนายความอยู่ที่<placeName><prefix>ประเทศ</prefix>อินเดีย</placeName> ได้พากันมาพักผ่อนและท่องเที่ยวที่<placeName><prefix>เมือง</prefix>พัทยา</placeName> โดยในเวลาที่เกิดเหตุพวกตนได้พากันมาเดินเล่นชมวิวบริเวณริมชาย<placeName><prefix>หาด</prefix>พัทยา<suffix>กลาง</suffix></placeName> กระทั่งมาพบกับกลุ่มของสาวประเภทสองจำนวน 3 คน มีลักษณะท่าทาง การแต่งกายคล้ายกับผู้หญิงมาก จึงได้เดินเข้ามาพูดคุยและเสนอขายบริการทางเพศ จากนั้นสาวประเภทสองทั้ง 3 คน ได้ชักชวนตนทั้งคู่มาที่ห้องพักเพื่อนวดตัว พร้อมทั้งร่วมหลับนอนตนจึงตอบตกลงและจ่ายเงินค่าตัวให้กับสาวประเภทสองทั้ง 3 คน ไป  จากนั้นสาวประเภทสองในกลุ่ม 1 คน ได้พาตนทั้งคู่นั่งซ้อนท้ายรถจักรยานยนต์มาที่ห้องพัก ส่วนสาวประเภทสองอีก 2 คน นั้นอ้างว่าจะติดตามมาภายหลัง</p>
<p>เมื่อมาถึงห้องพักสาวประเภทสองคนดังกล่าวได้พาเข้ามาภายในห้องพักที่เกิดเหตุ และได้บอกตนทั้งคู่ให้ถอดเสื้อผ้าออกกองเอาไว้ที่ข้างเตียงนอน   เพื่อทำการนวดตัว หลังจากนวดตัวเรียบร้อยแล้วจึงได้ร่วมหลับนอนจนสำเร็จความใคร่ หลังจากนวดตัวและร่วมหลับนอนจนเสร็จสิ้นแล้วและเห็นว่าสาวประเภทสองอีก 2 คน ที่บอกว่าจะตามมาทีหลังยังไม่มา ตนทั้งสองจึงพากันกลับออกมาจากห้องเพื่อที่จะเดินทางกลับโรงแรม ขณะที่กำลังยืนรอเรียกรถโดยสารอยู่ที่ริมทางพวกตนก็ได้ล้วงเข้าไปในกระเป๋ากางเกงหยิบกระเป๋าสตางค์เพื่อจะเตรียมเงินมาใว้จ่ายค่ารถโดยสาร แต่กลับพบว่าเงินสดที่อยู่ภายในกระเป๋าสตางค์ซึ่งเป็นเงินดอล์ล่าสหรัฐจำนวน 2000 ดอล์ล่า คิดเป็นเงินไทยกว่า 7 หมื่นบาท และเงินไทยอีกจำนวนหนึ่งเปลี่ยนเป็นกระดาษหนังสือพิมพ์แทน  จึงรู้ทันทีว่าถูกแก๊งสาวประเภทสองดังกล่าวก่อเหตุเอาไปจึงรีบแจ้งเจ้าหน้าที่และกลับมาตรวจสอบที่ห้องพักแต่ก็ไม่พบสาวประเภทสองซึ่งเป็นคนร้ายที่ก่อเหตุแล้ว</p>
<p>หลังสอบสวนเบื้องต้นและตรวจสอบที่เกิดเหตุอย่างละเอียดแล้ว เจ้าหน้าที่จึงลงบันทึกประจำวันไว้เป็นหลักฐาน และเชื่อว่าแก๊งคนร้ายรายนี้น่าจะเป็นพวกมืออาชีพที่มีความชำนาญ และน่าจะเคยก่อเหตุมาแล้วหลายครั้ง โดยวางแผนลวงพาเหยื่อไปที่ห้องพักซึ่งเปิดเช่าแบบรายวันเอาไว้เพื่อใช้ก่อเหตุ หลังจากพาเหยื่อมาที่ห้องพัก ก็จะสั่งให้ถอดเสื้อผ้าไว้ที่ข้างเตียงนอนโดยที่ใต้เตียงมีเพื่อนร่วมแก๊งซุกซ่อนอยู่ก่อนแล้ว  จากนั้นก็จะขโมยเอาเงินสดของเหยื่อไป และ จะนำเอาเศษกระดาษที่ตัดเตรียมเอาไว้ใส่เข้าไปแทนเพื่อไม่ให้เหยื่อสงสัยและจับได้ในตอนแรก ก่อนจะพากันหลบหนีไป      เจ้าหน้าที่จะเร่งทำการสืบสวนติดตามจับกุมแก๊งคนร้ายรายนี้มาดำเนินคดีตามกฏหมายต่อไป     </p></body>
</news>
