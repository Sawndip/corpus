<teiHeader>
<fileDesc>
<titleStmt>
  <title>กล่องข้าวน้อยฆ่าเพื่อน!! หม่องโมโหหิวฟันกันเองดับสยอง 2 ปากแหว่งอีก 1  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-10 00:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051852  </bibl>
</sourceDesc>
</fileDesc>
</teiHeader>
<news>
<headline>พลิกแฟ้มคดีดัง :107 ปี กบฏเงี้ยว<placeName><prefix>เมือง</prefix>แพร่</placeName></headline>
<lead>ทุกวันที่ 25 กรกฎาคมของทุกปี จะมีพิธีวางพวงมาลาสดุดีวีรกรรมพระยาไชยบูรณ์ (ทองอยู่ สุวรรณบาตร) ที่อนุสาวรีย์บน<placeName><component><prefix>ถนน</prefix>ยันตรกิจโกศล</component> <component><prefix>ต.</prefix>นาจักร</component> <component><prefix>อ.</prefix>เมือง</component> <component><prefix>จ.</prefix>แพร่</component></placeName> ข้าหลวงเมืองแพร่ที่ถูก "กบฏเงี้ยวเมืองแพร่" ประหารชีวิตเมื่อ 107 ปีก่อน</lead>
<neck></neck>
<body><p>ปฐมบทของเรื่องนี้เกิดเมื่อวันที่ 24 กรกฎาคม 2445 เวลา 7 โมงเช้า เงี้ยวซึ่งมีพะกาหม่องและสะลาโปไชยเป็นหัวหน้าโจร ได้นำสมุนราว 50 คนบุก<placeName><prefix>เมือง</prefix>แพร่</placeName>ด้านประตูชัย จู่โจมสถานีตำรวจซึ่งมีกำลังพลอยู่แค่ 12 คน จึงไม่สามารถต้านทานได้ กองโจรเงี้ยวปลดอาวุธตำรวจแล้วพากันโจมตีที่ทำการไปรษณีย์โทรเลข ตัดสายโทรเลข และทำลายอุปกรณ์สื่อสาร ก่อนจะมุ่งหน้าไปบ้านพักข้าหลวง<placeName><prefix>เมือง</prefix>แพร่</placeName> "พระยาไชยบูรณ์" แต่ท่านข้าหลวงได้พาครอบครัวพร้อมคุณหญิงเยื้อนภริยาหลบหนีออกจากบ้านไปก่อนหน้าแล้ว</p>
<p>โจรเงี้ยวจึงบุกปล้นทรัพย์สินและสังหารคนใช้ ทำลายคลังหลวงและกวาดเงินสดไป ปล่อยนักโทษในเรือนจำและติดอาวุธให้บรรดานักโทษ จนมีกำลังสนับสนุนเพิ่มขึ้นเป็น 300 คน ราษฎรเมืองแพร่ต่างตื่นตกใจพากันอพยพไปอยู่นอกเมือง แต่กองโจรประกาศให้อยู่ในความสงบ และยืนยันจะไม่ทำร้ายชาวบ้าน ยกเว้นคนไทยภาคกลางที่มาปกครองเมืองแพร่ ราษฎรบางส่วนจึงเข้าร่วมกับกองโจรเงี้ยว จนมีกำลังเข้มแข็งยิ่งขึ้น</p>
<p>พระยาไชยบูรณ์ตรงไปยัง<placeName><prefix>คุ้ม</prefix>เจ้าหลวง<suffix>เมืองแพร่</suffix></placeName> "พระยาพิริยวิไชย" หวังพึ่งกำลังเข้าตีโต้ แต่ได้รับการปฏิเสธเนื่องจากไม่มีทั้งกำลังคนและอาวุธ พระยาไชยบูรณ์จึงหนีออกจาก<placeName><prefix>เมือง</prefix>แพร่</placeName>ไปทาง<placeName><prefix>บ้าน</prefix>มหาโพธิ์</placeName> หวังไปขอกำลังจากเมืองอื่นมาปราบปรามในภายหลัง</p>
<p> พอตกสายวันที่ 25 กรกฎาคม กองโจรเงี้ยวก็สามารถยึด<placeName><prefix>เมือง</prefix>แพร่</placeName>ได้เบ็ดเสร็จ พะกาหม่องและสะลาโปโชยตรงไป<placeName><prefix>คุ้ม</prefix>เจ้าหลวง</placeName> เชิญเจ้า<placeName><prefix>เมือง</prefix>แพร่</placeName>ปกครองบ้านเมืองตามเดิม โดยให้เจ้า<placeName><prefix>เมือง</prefix>แพร่</placeName>และบุตรหลานทำพิธีถือน้ำสาบาน มีพระยาพิริยวิไชยเป็นประธาน ร่วมด้วยเจ้าราชบุตร เจ้าไชยสงคราม และเจ้านายบุตรหลานคนอื่นๆ รวม 9 คน ตกลงว่าจะร่วมกันต่อต้านกองทัพรัฐบาล โดยกองโจรเงี้ยวเป็นกองหน้า ส่วนเจ้าเมืองเป็นกองหลังคอยส่งกำลังสนับสนุน</p>
<p>วันรุ่งขึ้นกองโจรเงี้ยวออกตามล่าข้าราชการฝ่าย<placeName>ไทย</placeName>และคน<placeName><component>ไทย</component><component><prefix>ภาค</prefix>กลาง</component></placeName> พร้อมประกาศตั้งรางวัลนำจับพระยาไชยบูรณ์และพระเสนามาตย์ ยกกระบัตร<placeName><prefix>เมือง</prefix>แพร่</placeName> คนละ 5 ชั่ง วันที่ 27 กรกฎาคม พระยาไชยบูรณ์ซึ่งอดอาหารมา 3 วัน 2 คืน ซ่อนตัวอยู่บนต้นข่อยกลางทุ่งนาใกล้<placeName><prefix>หมู่บ้าน</prefix>ร่องอากาศ</placeName>ได้ออกจากที่ซ่อนมาขออาหารชาว<placeName><prefix>บ้าน</prefix> หนานวงศ์</placeName>ราษฎร<placeName><prefix>บ้าน</prefix>ร่องอากาศ</placeName>จึงนำความไปแจ้งพะกาหม่องเอาเงินรางวัล พะกาหม่องนำกำลังไปล้อมจับและนำตัวกลับ<placeName><prefix>เมือง</prefix>แพร่</placeName></p>
<p>ตลอดการเดินทางมีการบังคับขู่เข็ญต่างๆ นานา ขณะที่พระยาไชยบูรณ์ก็ท้าทายให้โจรเงี้ยวฆ่า เมื่อมาถึงร่องกวางเคาโจรเงี้ยวจึงลงมือฆ่าพระยาไชยบูรณ์ พร้อมด้วยพระเสนามาตย์ ยกกระบัตรศาล หลวงวิมล ข้าหลวงผู้ช่วย ขุนพิพิธ ข้าหลวงคลัง และนายเฟื่อง ผู้พิพากษา นายแม้น อัยการ นายอำเภอ ปลัดอำเภอ และสมุห์บัญชีอำเภอต่างๆ อีกเป็นจำนวนมาก นับเป็นการเข่นฆ่าข้าราชการไทยครั้งใหญ่ใน<placeName><prefix>ภาค</prefix>เหนือ</placeName> ปัจจุบันที่แห่งนี้เป็นที่ตั้งอนุสาวรีย์พระยาไชยบูรณ์ด้วย</p>
<p>ความรุนแรงที่เกิดขึ้นรัฐบาลจึงส่งกองทัพจากเมืองใกล้เคียง ทั้ง<placeName>พิชัย</placeName> <placeName>สวรรคโลก</placeName> <placeName>สุโขทัย</placeName> <placeName>ตาก</placeName> <placeName>น่าน</placeName> และ<placeName>เชียงใหม่</placeName>เข้าปราบปรามโจรเงี้ยว<placeName><prefix>เมือง</prefix>แพร่</placeName> และมอบหมายให้พระยาสุรศักดิ์มนตรี (เจิม แสงชูโต) ยกทัพหลวงขึ้นไปปราบปรามและสอบสวน โดยให้ถือว่าผู้ปฏิบัติการทั้งหมดเป็นกบฏเรียกว่า "กบฏเงี้ยวเมืองแพร่"</p>
<p>ส่วนกองโจรเงี้ยวเมื่อก่อกบฏสำเร็จก็ไม่ได้ตระเตรียมกำลังป้องกัน กระทั่งวันที่ 1 สิงหาคม 2445 เมื่อทราบข่าวกองทัพรัฐบาลจะยกมาปราบปราม จึงแบ่งกำลังออกเป็น 2 กอง กองหนึ่งนำโดยสะลาโปไชยยกไปขัดตาทัพที่ด้านใต้ ส่วนอีกกองนำโดยพะกาหม่องยกไปด้านตะวันตกตี<placeName><prefix>นคร</prefix>ลำปาง</placeName> เพื่อใช้เป็นฐานที่มั่น แต่นครลำปางที่รู้ตัวล่วงหน้าได้เตรียมกำลังไว้ป้องกัน เป็นเหตุให้พะกาหม่องพลาดท่าถูกยิงเสียชีวิต ส่วนกองโจรแตกพลัดพรายหายไป</p>
<p>การประหัตประหารของกองทัพฝ่ายรัฐบาลกับเงี้ยวดำเนินไปจนถึงวันที่ 11 สิงหาคม สุดท้ายกองโจรเงี้ยวก็ต้านทานต่อไปไม่ไหว แตกกระจัดกระจายไม่อาจรวมกันได้ติด อีก 3 วันถัดมาพระยาศรีสุริยราชวรานุวัตร (โพ เนติโพธิ์) ผู้ว่าราชการ<placeName><prefix>เมือง</prefix>พิชัย</placeName> พร้อมกำลังก็ยึดเมืองแพร่ได้สำเร็จ</p>
<p>ต่อมาเมื่อเจ้าพระยาสุรศักดิ์มนตรีนำทัพหลวงถึงเมืองแพร่ ลงมือไต่สวนความผิด โดยขั้นแรกสั่งจับตัวหนานวงศ์มาประหารชีวิต ตามด้วยจับพญายอด ผู้นำกำลังจับหลวงวิมลมาประหารชีวิตตามติดไปอีกหนึ่ง การไต่สวนดำเนินไปตามนโยบายของกรมหลวงดำรงราชานุภาพ ที่ทรงกำชับไม่ให้ตั้งข้อสงสัยหรือกล่าวหาเจ้าเมืองแพร่และเจ้านายบุตรหลานล่วงหน้า</p>
<p>ทว่าเมื่อการสอบสวนดำเนินไปก็พบหลักฐานต่างๆ ผูกมัดเจ้า<placeName><prefix>เมือง</prefix>แพร่</placeName>และเจ้านายบางคน เช่น เจ้าราชบุตร เจ้าไชยสงคราม แต่ก่อนจะชำระความผิด เจ้าราชวงศ์และภริยาเกรงความผิดจึงดื่มยาพิษฆ่าตัวตายเสียก่อน</p>
<p>การกระทำอัตวินิบาตกรรมข้างต้น ส่งผลให้เจ้าพระยาสุรศักดิ์มนตรีเกรงว่าจะเป็นการสร้างความเข้าใจผิดว่า รัฐบาลกระทำการรุนแรงต่อเจ้านายเมืองแพร่ ครั้นจะสืบหาพยานต่อไปหลักฐานก็จะผูกมัดเจ้าเมืองแพร่และบุตรหลาน ในที่สุดก็ต้องถูกประหารชีวิตในข้อหากบฏ หากเป็นเช่นนี้ย่อมกระทบกระเทือนใจเจ้านายเมืองเหนือทุกเมือง ด้วยต่างเกี่ยวพันฉันญาติผู้สืบสายราชวงศ์เจ้าเจ็ดตนด้วยกัน ทั้งยังสร้างความสะเทือนใจแก่ราษฎรทั้งหลายในล้านนา</p>
<p>ดังนั้น เจ้าพระยาสุรศักดิ์มนตรีจึงหาทางออกอย่างละมุนละม่อม ด้วยการปล่อยข่าวว่าจะมีการจับกุมเจ้า<placeName><prefix>เมือง</prefix>แพร่</placeName>และเจ้านาย พอตกดึกเจ้า<placeName><prefix>เมือง</prefix>แพร่</placeName>พร้อมคนสนิทก็หลบหนีออกจากเมืองแพร่ โดยเจ้าพระยาสุรศักดิ์มนตรีมีคำสั่งลับ มิให้กองทหารที่ตั้งสกัดรอบเมืองขัดขวาง ทำให้การหลบหนีครั้งนี้เป็นไปอย่างสะดวก จนถึง<placeName>หลวงพระบาง</placeName>อย่างปลอดภัย</p>
<p>เมื่อเจ้าเมืองแพร่หนีไปได้ 15 วัน ถือเป็นการละทิ้งหน้าที่ราชการ เปิดโอกาสให้เจ้าพระยาสุรศักดิ์มนตรีออกคำสั่งถอดเจ้าพิริยวิไชยออกจากตำแหน่งเจ้า<placeName><prefix>เมือง</prefix>แพร่</placeName> อายัดทรัพย์ชดใช้หนี้หลวง ส่วนความผิดฐานร่วมกันก่อกบฏให้ระงับไป ไม่มีการรื้อฟื้นขึ้นอีก สำหรับเจ้าพิริยวิไชยเจ้า<placeName><prefix>เมือง</prefix>แพร่</placeName>คนสุดท้าย ได้ใช้ชีวิตบั้นปลายที่หลวงพระบางจนถึงแก่พิราลัย</p>
<p>นับแต่นั้นเป็นต้นมา ทุกวันที่ 25 กรกฎาคมของทุกปีจึงมีพิธีวางพวงมาลาสดุดีวีรกรรมพระยาไชยบูรณ์ตลอดมาจนถึงปัจจุบัน</p>
<p>ปูม 'เงี้ยว'</p>
<p>"เงี้ยว" เป็นชนเผ่าไทชนเผ่าหนึ่งอาศัยอยู่ตามพื้นที่สูงบนเขา บางส่วนย้ายรกรากมาตั้งถิ่นฐานทางภาคตะวันออกของ<placeName>พม่า</placeName> ดินแดนทางใต้มีพื้นที่ติดต่อกับ<placeName>ล้านนา</placeName>ของ<placeName>ไทย</placeName> ปี 2428 อังกฤษเข้ายึด<placeName>พม่า</placeName>และรวมเอาดินแดน<placeName>เงี้ยว</placeName>ไว้กับ<placeName>อินเดีย</placeName> ตามประวัติศาสตร์เงี้ยวจึงถูกควบคุมโดยชาติใหญ่ๆ ไม่ว่าจะเป็น จีน พม่า หรืออังกฤษ</p>
<p>ตลอดระยะเวลากว่าศตวรรษเงี้ยวจึงต้องกรำศึกสงครามไม่ว่างเว้น ทั้งศึกน้อยศึกใหญ่ ทั้งคะฉิ่น กะเหรี่ยง ตลอดจนรบแย่งชิงอำนาจกันเอง สถานการณ์เริ่มสงบหลังอังกฤษเข้ายึดครอง ขณะเดียวกันก็เริ่มเข้ามาค้าขายกับ<placeName>ไทย</placeName>ผ่าน<placeName>พม่า</placeName>เข้ามาทางภาคเหนือออก<placeName>หลวงพระบาง</placeName>และ<placeName>ยูนนาน</placeName> กระทั่งมีเงี้ยวบางส่วนตกค้างทำมาหากินอยู่ใน<placeName><prefix>ประเทศ</prefix>ไทย</placeName></p>
<p> เวลานั้นภาคเหนือของ<placeName>ไทย</placeName>ยังสมบูรณ์ไปด้วยพันธุ์ไม้ บริษัทต่างชาติจาก<placeName>อังกฤษ</placeName>เข้ามาทำธุรกิจค้าไม้ โดยจ้างเงี้ยวเป็นผู้แผ้วถางป่า ต่อมาผู้ครองแคว้นต่างๅ ได้ยุยงให้เงี้ยวแข็งข้อขึ้นเรื่อยๆ</p></body>
</news>
