<teiHeader>
<fileDesc>
<titleStmt>
  <title>ปศท.บุกอยุธยาจับสินค้าละเมิดลิขสิทธิ์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-09 18:29:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170455  </bibl>
</sourceDesc>
</fileDesc>
</teiHeader>
<news>
<headline>ปศท.บุก<placeName>อยุธยา</placeName>จับสินค้าละเมิดลิขสิทธิ์</headline>
<lead>ปศท.บุก<placeName><addName>เมืองกรุงเก่า</addName></placeName> จับสินค้าละเมิดลิขสิทธิ์ของกลางมูลค่า 2 ล้านบาท</lead>
<neck></neck>
<body><p>พ.ต.ท.อภิรัตน์ พหลเวชช์ รอง ผกก. 2 กองบังคับการปราบปรามอาชญากรรมทางเศรษฐกิจและเทคโนโลยี ( ปศท. ) พร้อมด้วยชุดสืบสวน เข้าตรวจสอบสินค้าภายในห้างสรรพสินค้าชื่อดังใน <placeName><component><prefix>ต.</prefix>หอรัตนไชย</component> <component><prefix>อ.</prefix>พระนครศรีอยุธยา</component> <component><prefix>จ.</prefix>พระนครศรีอยุธยา</component></placeName> หลังจากสืบทราบว่า มีการลักลอบจำหน่ายสินค้าปลอมเครื่องหมายการค้าจำนวนมาก ปรากฎว่า ที่บูธจำหน่ายเสื้อผ้า และรองเท้า พบสินค้าปลอมเครื่องหมายการค้าหลายรายการ ได้แก่ กางเกงยีนลีวาย เสื้อยืดยี่ห้อโปโล รองเท้าอาดิดาส พูม่า กระเป๋าคริสเตียนดิออร์ นาฬิกา ที่มีแหล่งกำเนิดจากต่างประเทศ แต่ไม่ผ่านพิธีการทางศุลกากร รวมมูลค่าราคาสินค้า 2 ล้านบาท จึงทำการจับกุมพนักงานจำหน่าย 3 คนได้แก่ น.ส.จารุนันท์ เจะโซะ อายุ 30 ปี น.ส.สุรีย์รัตน์ พานิชย์ศิริ อายุ 22 ปี และ นายยงยุทธ ไหมทอง อายุ 20 ปี</p>
<p>พ.ต.ท.อภิรัตน์ เปิดเผยว่า จากการที่รัฐบาลมีนโยบายในการปราบปรามสินค้าปลอม เครื่องหมายการค้า และ ละเมิดลิขสิทธิ์ อันเป็นวาระแห่งชาติ ซึ่งพบว่า ใน<placeName><prefix>จังหวัด</prefix>พระนครศรีอยุธยา</placeName> ยังคงมีสินค้าละเมิดลิขสิทธิ์ลักลอบจำหน่ายจำนวนมาก จึงได้ส่งชุดสืบสวนเข้ามาติดต่อขอซื้อจนพบหลักฐานและเข้าจับกุมดังกล่าว ซึ่งหลังจากจับกุมแล้วจะได้ส่งผู้ต้องหาทั้งหมดให้ สภ.<placeName>พระนครศรีอยุธยา</placeName> ดำเนินคดีต่อไป</p></body>
</news>
