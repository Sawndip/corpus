<teiHeader>
<fileDesc>
<titleStmt>
  <title>ปาหินโผล่รถพลิกดับ1เข้าเบ้าตาคนขับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-29 09:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200547&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ปาหินโผล่รถพลิกดับ1เข้าเบ้าตาคนขับ</headline>
<lead>วัยรุ่น<placeName>สุพรรณบุรี</placeName> อุกอาจ ปาหินใส่รถเก๋งตาย 1 เจ็บ 5  หลังหนุ่มพนักงาน<placeName><prefix>ห้าง</prefix>คาร์ฟู</placeName> ขณะขับพาลูก-เมีย-แม่ยาย กลับจากเยี่ยมลูกชายคนโตที่อ่างทอง ขากลับถูกแก๊งวัยรุ่น  คึกคะนองปาหินใส่กระจกหน้ารถ เจ้าตัวถูกเต็มใบหน้าสลบคาพ่วงมาลัย รถเสียหลักตกข้างทาง ลูกเมียเจ็บสาหัส  แม่ยายดับคาที่ ตร.<placeName><prefix>เมือง</prefix>ขุนแผน</placeName> นั่งไม่ติดออกไล่ล่ามือปาด่วน</lead>
<neck></neck>
<body><p>เมื่อเวลา 00.30 น. วันที่ 28 พ.ค. ร.ต.อ.ไชยา เสกสรรค์ ร้อยเวร สภ.<placeName><prefix>เมือง</prefix>สุพรรณบุรี</placeName> รับแจ้งอุบัติเหตุรถเก๋งพลิกคว่ำมีคนเสียชีวิตและบาดเจ็บหลายราย บน<placeName><component><prefix>ถนน</prefix>สายโพธิ์พระยา-อ่างทอง</component> <component><prefix>หมู่</prefix> 2</component> <component><prefix>ต.</prefix>โพธิ์พระยา</component></placeName> จึงพร้อม พ.ต.ท.สุมนตรี กรรณเลขา รอง ผกก.สส. แพทย์ และเจ้าหน้าที่กู้ภัย รีบไปตรวจสอบที่เกิดเหตุพบรถยนต์เก๋งยี่ห้อนิสสัน สีน้ำเงิน ทะเบียน พต 8908 <placeName>กรุงเทพมหานคร</placeName> พลิกคว่ำอยู่ข้างทาง  กระจกหน้ารถแตกละเอียด สภาพรถพังเสียหายยับเยิน ขณะที่ภายในรถพบศพนางภาพิมล เอี่ยมยัง อายุ 59 ปี อยู่<placeName><component><prefix>บ้านเลขที่</prefix> 127</component> <component><prefix>หมู่</prefix> 9</component> <component><prefix>ต.</prefix>กระทุ่มล้ม</component> <component><prefix>อ.</prefix>สามพราน</component> <component><prefix>จ.</prefix>นครปฐม</component></placeName> เสียชีวิตอยู่ที่เบาะหลัง</p>
<p>ส่วนบริเวณคอนโซลกระปุกเกียร์ พบก้อนหินขนาดเท่ากำปั้นเปื้อนเลือดตกอยู่จึงเก็บไว้เป็นหลักฐาน นอกจากนี้ยังมีผู้ได้รับบาดเจ็บอีก 5 ราย เจ้าหน้าที่กู้ภัยช่วยนำส่ง <placeName><prefix>รพ.</prefix><infix>ศูนย์</infix>เจ้าพระยายมราช</placeName> ประกอบด้วยนายสุรชัย สวัสดี อายุ 36 ปี คนขับ มีบาดแผลที่ใบหน้าข้างซ้ายมีแผลแตก ตาบวมปูด นางสุรารักษ์ เอี่ยมยัง อายุ 34 ปี ด.ญ.เพชรรัตน์ ศรีสุข อายุ 10 ขวบ ด.ช. ณัฐพล สวัสดี อายุ 4 ขวบ และ ด.ญ.รุจิรา ศรีสุข อายุ 1 ขวบ 6 เดือน ภรรยาและลูกนายสุรชัย ทั้งหมดอาการน่าเป็นห่วง โดยเฉพาะ ด.ช.ณัฐพล มีบาดแผลที่ใบหน้าจากการถูกเศษกระจกบาดและบวมช้ำบริเวณหน้าอกยังไม่รู้สึกตัว ต้องนำส่งต่อ <placeName><prefix>รพ.</prefix>ศุภมิตร</placeName></p>
<p>จากการสอบสวนนางสุรารักษ์ ภรรยานายสุรชัย ให้การว่าตนทำงานเป็นพนักงานพีซี อยู่ที่<placeName><component><prefix>ห้าง</prefix>โฮมมาร์ท</component> <component><prefix>สาขา</prefix>เพชรเกษม</component></placeName> ส่วนนาย   สุรชัย สามีเป็นพนักงานส่งเสริมการขายแผนกเครื่องใช้ไฟฟ้า ของ<placeName><component><prefix>ห้าง</prefix>คาร์ฟูร์</component> <component><prefix>สาขา</prefix>เพชรเกษม</component></placeName> เช่นกัน ก่อนเกิดเหตุสามีได้พากันเดินทางไปเยี่ยมลูกชายคนโตที่ <placeName><prefix>จ.</prefix>อ่างทอง</placeName> ระหว่างทางขากลับเมื่อรถวิ่งมาถึงที่เกิดเหตุตนกำลังอุ้มด.ช.ณัฐพล นั่งอยู่ที่เบาะหน้าข้างคนขับ ส่วนนางภาพิมล และด.ญ.เพชรรัตน์กับ ด.ญ.รุจิรา นั่งอยู่ด้านหลัง</p>
<p>ระหว่างนั้นตนสังเกตเห็นรถจยย.ไม่ทราบยี่ห้อ สี และหมายเลขทะเบียน ขับสวนทางมาจำได้ว่าคนที่นั่งซ้อนท้ายใส่เสื้อสีแดง จู่ ๆได้ปาก้อนหินใส่กระจกหน้ารถเก๋งเสียงดังสนั่น จากนั้นได้ยินเสียงสามีร้องเสียงดังด้วยความเจ็บปวด เพราะก้อนหินโดนที่ใบหน้าบริเวณตาซ้ายอย่างแรงจนสลบเหมือด ทำให้รถเสียหลักไถล ตกลงไปข้างทาง ทำให้ตนสามีและลูกได้รับบาดเจ็บ ส่วนนางภาพิมล แม่ของตนเสียชีวิตในที่เกิดเหตุดังกล่าว หลังเกิดเหตุเจ้าหน้าที่ได้วิทยุสกัดจับและนำกำลังออกตรวจสอบคนร้ายแต่ยังไม่พบวี่แววของคนร้ายที่ก่อเหตุ ซึ่งจะได้สอบสวน  หาตัวคนร้ายที่ก่อเหตุมาดำเนินคดีต่อไป  </p>
<p>ด้าน พ.ต.ท.สุมนตรี เปิดเผยว่าช่วงเกิดเหตุทางเจ้าหน้าที่ประเมินว่าเกิดจากอุบัติเหตุ แต่ได้รับแจ้งจากแหล่งข่าวว่าถูกคนร้ายปาหินใส่ จึงได้ไปสอบปากคำนายสุรชัย แต่ยังอยู่ในอาการงงจำเหตุการณ์ไม่ได้เพราะถูกก้อนหินโดนที่ใบหน้าข้างซ้ายอย่างแรง จึงได้สอบถามนางสุรารักษ์  ยืนยันมีชาย 2 คน ขี่รถจยย.สวนทางมา แล้วขว้างก้อนหินใส่ และมีก้อนหินเปื้อนเลือดตกอยู่ในรถ จึงมั่นใจว่าถูกก้อนหินปาใส่แน่นอน จึงได้สั่งการให้เจ้าหน้าที่ชุดสืบสวนออกติดตามกลุ่มวันรุ่นในละแวกใกล้เคียงมาสอบสวนต่อไป.</p></body>
</news>
