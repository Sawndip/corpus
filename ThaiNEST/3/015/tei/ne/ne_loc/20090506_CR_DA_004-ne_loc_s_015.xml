<teiHeader>
<fileDesc>
<titleStmt>
  <title>ศึก 2 ตระกูลยิงกราด 44 ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-06 08:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198294&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ศึก 2 ตระกูลยิงกราด 44 ศพ</headline>
<lead>ปาบึ้มเปิดทางถล่มงาน'วิวาห์'แขกตายเกลื่อน ตร.รวบ 8 มือปืน</lead>
<neck>ฉลองงานแต่งกลายเป็นวิวาห์เลือดที่ต้องสังเวยชีวิตไปถึง 44 ศพเมื่อกลุ่มคนร้ายสวมไอ้โม่งบุกเข้าไปสาดกระสุนและระเบิดมือใส่แขกที่มาร่วมงานทั้งผู้หญิงและเด็กในพื้นที่จังหวัดของชาวเคิร์ดทาง<placeName>ตะวันออกเฉียงใต้</placeName>ของ<placeName><prefix>ประเทศ</prefix>ตุรกี</placeName>เมื่อค่ำวันจันทร์ที่ผ่านมา โดย รมว.มหาดไทย<placeName>ตุรกี</placeName>ระบุ เป็นศึกล้างแค้นนองเลือดสองตระกูล หลังพบว่าคนตายก็นามสกุลเดียวกัน เช่นเดียวกับคนร้ายที่โดนรวบไว้ 8 คนก็มีนามสกุลเดียวกัน ย้ำไม่ใช่ก่อการร้ายชาวเคิร์ดแน่นอน</neck>
<body><p>สำนักข่าวรอยเตอร์รายงานจาก<placeName><component><prefix>เมือง</prefix>ดิยาร์บาคีร์</component> <component><prefix>ประเทศ</prefix>ตุรกี</component></placeName>เมื่อวันที่ 5 พ.ค. ว่า นายบีเซอร์ อาตาเลย์ รมว.มหาดไทยของ<placeName>ตุรกี</placeName>แถลงว่า เกิดเหตุคนร้ายบุกเข้าไปสังหารหมู่ในงานเลี้ยงฉลองแต่งงานที่<placeName><prefix>จังหวัด</prefix>มาร์ดิน</placeName>ของชาวเคิร์ดในพื้นที่<placeName><prefix>ภาค</prefix>ตะวันออกเฉียงใต้</placeName>ของ<placeName><prefix>ประเทศ</prefix>ตุรกี</placeName> เมื่อค่ำวันจันทร์ที่ผ่านมา ถือเป็นเหตุรุนแรงที่สุดที่เกิดกับพลเรือนใน<placeName><prefix>ประเทศ</prefix>ตุรกี</placeName>ที่กำลังสมัครเข้าเป็นสมาชิกของกลุ่มสหภาพยุโรป (อียู) เพราะมีผู้เสียชีวิตถึง 44 ศพ รวมถึงผู้หญิงและเด็กจำนวนมาก โดยแยกเป็นผู้หญิง 16 คน และ เด็ก 6 คน แล้วยังมีผู้บาดเจ็บอีก 6 คน</p>
<p>รมว.มหาดไทย<placeName>ตุรกี</placeName> กล่าวต่อไปว่า มีผู้ถูก จับกุมตัวไว้ได้แล้ว 8 คน และจากหลักฐานเบื้องต้นชี้ให้เห็นว่า การโจมตีของคนร้ายสวมหน้ากากไอ้โม่งหลายคนพร้อมอาวุธปืนไรเฟิลและระเบิดมือนั้น เป็นการล้างแค้นนองเลือดของ สองตระกูล เพราะผู้เสียชีวิตนั้นก็นามสกุลเดียวกัน เช่นเดียวกับคนร้ายที่ถูกจับกุมก็นามสกุลเดียวกัน และไม่เกี่ยวข้องกับขบวนการกองโจรแบ่งแยกดินแดนพรรคแรงงานเคอร์ดิสถาน (พีเคเค) ซึ่งทางพนักงานสอบสวนของรัฐกำลังทำงานแข่งกับเวลา โดยสอบปากคำพยานทั้งหมด หลังจากยึดอาวุธของคนร้ายและจับกุมผู้ต้องสงสัยไว้ได้แล้ว ขณะที่โทรทัศน์ของ<placeName>ตุรกี</placeName>รายงานด้วยว่า ศึกนองเลือดสองตระกูลในหมู่บ้านเล็ก ๆ แห่งนี้เกิดขึ้นมานานหลายปีแล้ว</p>
<p>นายอาห์เมต ฟาร์ฮัต โอเซน รองผู้ว่าราชการ<placeName><prefix>จังหวัด</prefix>มาร์ดิน</placeName> ให้สัมภาษณ์ผู้สื่อข่าวทางโทรศัพท์ว่า คนร้ายหลายคนได้บุกเข้าไปในบ้านที่เกิดเหตุใน<placeName><prefix>หมู่บ้าน</prefix>บิลจี</placeName>ใกล้กับ<placeName><prefix>เมือง</prefix>สุลต่านคอฟ</placeName> ห่างจากตัว<placeName><prefix>จังหวัด</prefix>มาร์ดิน</placeName>ประมาณ 20 กม. แล้วก็ขว้างระเบิดมือเข้าไปในบ้าน พร้อมกับเปิดฉากยิงถล่มใส่แขกที่มาร่วมงานเลี้ยงแต่งงานซึ่งมีอยู่ประมาณ 200 คน โดยไม่สนใจว่าเป็นผู้หญิงหรือผู้ชาย คนร้ายสวมหน้ากากปกปิดใบหน้าไว้ด้วย รายงานข่าวระบุด้วยว่า หลังก่อเหตุคนร้ายได้พยายามหลบหนีออกจากหมู่บ้านในพื้นที่ใกล้กับชายแดน<placeName>ซีเรีย</placeName> ก่อนที่เจ้าหน้าที่จะมาปิดล้อมหมู่บ้าน ตัดเส้นทางเข้าออกหมู่บ้าน และยังมีอุปสรรคจากพายุทะเลทรายอีก</p>
<p>สื่อท้องถิ่นของ<placeName>ตุรกี</placeName>รายงานอีกว่า ครอบครัวของบ่าวสาวเป็นสมาชิกของกองกำลังป้องกัน หมู่บ้าน หรือทหารบ้านที่ทำหน้าที่คุ้มกันหมู่บ้านให้รอดพ้นจากการโจมตีของขบวนการแบ่งแยกดินแดนชาวเคิร์ดในพื้นที่ทาง<placeName>ตะวันออกเฉียงใต้</placeName>ของ<placeName><prefix>ประเทศ</prefix>ตุรกี</placeName> ส่วนชะตากรรมของบ่าวสาวในงานวิวาห์เลือดครั้งนี้ยังไม่ทราบแน่ชัดว่าเป็นตายร้ายดีประการใด แต่สำนักข่าวอนาโตเลียของทางการ<placeName>ตุรกี</placeName>รายงานว่า ลูกสาวของหัวหน้าหมู่บ้านชื่อ มุห์ตาร์ กำลังเข้าพิธีแต่งงานไปได้แค่ 15 นาที ก็เกิดเหตุขึ้นมา ขณะที่หัวหน้าหมู่บ้านยอมรับว่า มีสมาชิกครอบครัวตน 10 คน ถูกฆ่าตายในเหตุ การณ์ครั้งนี้</p>
<p>รมว.มหาดไทยของ<placeName>ตุรกี</placeName>ยืนยันอีกครั้งว่า การโจมตีครั้งนี้ไม่ใช่ผลงานของกลุ่มก่อการร้าย ขบวนการกองโจรแบ่งแยกดินแดน พีเคเค อย่างแน่นอน และได้บรรยายสรุปสถานการณ์รายงานให้กับนายกรัฐมนตรีเทย์ยิป เออร์โดแกน รับทราบแล้ว ซึ่งตนในฐานะ รมว.มหาดไทยพร้อมด้วยนายซาดุลลาห์ เออร์จิน รมว.ยุติธรรม พร้อมกับ ส.ส. ในพื้นที่ของ<placeName><prefix>จังหวัด</prefix>มาร์ดิน</placeName>ก็เดินทางไปตรวจเยี่ยมที่เกิดเหตุ<placeName><prefix>หมู่บ้าน</prefix>บิลจี</placeName>เมื่อวันอังคารที่ 5 พ.ค.ที่ผ่านมา.</p></body>
</news>
