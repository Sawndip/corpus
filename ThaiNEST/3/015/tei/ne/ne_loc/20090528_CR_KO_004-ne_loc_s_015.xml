<teiHeader>
<fileDesc>
<titleStmt>
  <title>งัดตู้เซฟทองคำ-เงินดอลล่าห์สูญร่วม4ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14699/%e0%b8%87%e0%b8%b1%e0%b8%94%e0%b8%95%e0%b8%b9%e0%b9%89%e0%b9%80%e0%b8%8b%e0%b8%9f%e0%b8%97%e0%b8%ad%e0%b8%87%e0%b8%84%e0%b8%b3%e0%b9%80%e0%b8%87%e0%b8%b4%e0%b8%99%e0%b8%94%e0%b8%ad%e0%b8%a5%e0%b8%a5%e0%b9%88%e0%b8%b2%e0%b8%ab%e0%b9%8c%e0%b8%aa%e0%b8%b9%e0%b8%8d%e0%b8%a3%e0%b9%88%e0%b8%a7%e0%b8%a14%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>งัดตู้เซฟทองคำ-เงินดอลล่าห์สูญร่วม4ล้าน</headline>
<lead>โจรลูบคมเจ้าของบริษัทเรือเดินทะเล ย่องเบางัดตู้เซฟในห้องทำงาน ฉกทองคำแท่ง-เงินดอลล่าห์-เหรียญทองคำ-เงินสด สูญร่วม 4 ล้าน ผู้การฯ 5 เต้น สั่งสายสืบ<placeName>ทองหล่อ</placeName> คลี่คลายคดีไล่ล่าตัวคนร้าย</lead>
<neck></neck>
<body><p>(28พ.ค.) พล.ต.ต.โชคชัย ดีประเสริฐวิทย์ ผู้บังคับการตำรวจนครบาล 5 (ผบก.น.5) รายงานเหตุลักทรัพย์รายใหญ่ในพื้นที่ สน.<placeName>ทองหล่อ</placeName> มายัง พล.ต.ท.วรพงษ์ ชิวปรีชา ผู้บัญชาการตำรวจนครบาล ( ผบช.น.) ระบุว่า เมื่อเวลา 18.30 น.วันที่ 27 พฤษภาคม นายปรีชา พงศ์วรนันท์ เจ้าของบริษัทเวิลด์ ชิป อะเจนซี่ จำกัด ทำธุรกิจเรือเดินทะเล ตั้งอยู่<placeName><component><prefix>เลขที่</prefix> 1178/8-9</component> <component><prefix>ถนน</prefix>ริมทางรถไฟสายปากน้ำ</component> <component><prefix>แขวง</prefix>คลองตัน</component> <component><prefix>เขต</prefix>คลองเตย</component> <component>กทม.</component></placeName> มอบอำนาจให้พนักงานบริษัทเป็นตัวแทนเข้าแจ้งพนักงานสอบสวน สน.ทองหล่อว่าถูกคนร้ายไม่ทราบจำนวนเข้าลักทรัพย์ของมีค่าภายในห้องทำงานชั้น 4 ในบริษัท ภายหลังผู้เสียหายเดินทางออกจากบริษัทฯ เมื่อเวลา 16.30 น.วันที่ 26 พฤษภาคม ก่อนออกได้ปิดประตูและล็อคกุญแจประตูทางเข้าห้องทำงานอย่างแน่นหนา</p>
<p>ต่อมาวันที่ 27 พฤษภาคม เวลาประมาณ 06.00 น. พนักงานบริษัทฯพบว่ามีคนร้ายเข้าไปลักทรัพย์สินของมีค่าไปหลายรายการตรวจสอบอย่างละเอียดแล้วมี 16 รายการประกอบด้วย ธนบัตรไทยรุ่นเก่าที่เก็บสะสมไว้ พร้อมเหรียญที่ระลึก เหรียญทองคำที่ระลึก ชนิดราคา 8 พันบาท,6 พันบาท, 4พันบาท แสตมป์ ร.9 ฉลอง 5 รอบ 10 แผ่นๆ ละ 2 หมื่นบาท เงินดอลล่าห์สหรัฐ 45 เหรียญ เงินปอนด์อังกฤษจำนวนหนึ่ง นอกจากนี้ยังมีทองคำแท่งหนักแท่งๆละ 10 บาท 7 แท่ง หนักแท่งละ 40 บาท 1 แท่งและเงินสดอีก 4 แสนบาท รวมทรัพย์สินทั้งสิ้น 4,039,430 บาท</p>
<p>จากการตรวจสอบห้องที่เกิดเหตุพบสภาพถูกรื้อค้นและงัดตู้นิรภัยและลักเอาทรัพย์สินดังกล่าวไป เบื้องต้นได้สั่งการให้เจ้าหน้าที่กองพิสูจน์หลักฐาน (พฐ.) เก็บรวบรวมหลักฐานในที่เกิดเหตุตรวจพิสูจน์แล้วและสั่งการให้เจ้าหน้าที่ฝ่ายสืบสวน สน.<placeName>ทองหล่อ</placeName> ติดตามหาคนร้ายมาดำเนินคดีต่อไป
</p></body>
</news>
