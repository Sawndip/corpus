<teiHeader>
<fileDesc>
<titleStmt>
  <title>คุมตัวมือฆ่าข่มขืนนศ.ราชมงคลฯฝากขัง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090504/11575/%e0%b8%84%e0%b8%b8%e0%b8%a1%e0%b8%95%e0%b8%b1%e0%b8%a7%e0%b8%a1%e0%b8%b7%e0%b8%ad%e0%b8%86%e0%b9%88%e0%b8%b2%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%99%e0%b8%a8.%e0%b8%a3%e0%b8%b2%e0%b8%8a%e0%b8%a1%e0%b8%87%e0%b8%84%e0%b8%a5%e0%b8%af%e0%b8%9d%e0%b8%b2%e0%b8%81%e0%b8%82%e0%b8%b1%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ซิ่งเก๋งติดLPGเสยรถเกรดถนนบึ้มไหม้ย่างสดคนขับดับสยอง</headline>
<lead>หนุ่มซิ่งเก๋งติดตั้งระบบLPG เสยรถเกรดถนน บึ้มไฟไหม้ทั้งคันย่างสดคนขับดับสยองคาพวงมาลัย</lead>
<neck></neck>
<body><p>เมื่อเวลา 23.30 น.วันที่ 2 พฤษภาคม พ.ต.ท.วินัย โวหาร สารวัตรเวร สทล.2 กก.8  รับแจ้งมีเหตุรถยนต์เก๋งเฉี่ยวชนรถเกรดถนนที่จอดอยู่ข้างทางทำให้เกิดเพลิงไหม้และมีผู้เสียชีวิตติดอยู่ภายในรถ บริเวณ <placeName><component><prefix>หลัก กม.ที่</prefix> 28</component> <component><prefix>ทางหลวงหมายเลข</prefix> 9</component> <component><prefix>ม.</prefix>4</component> <component><prefix>ต.</prefix>บึงคำพร้อย</component> <component><prefix>อ.</prefix>ลำลูกกา</component> <component><prefix>จ.</prefix>ปทุมธานี</component></placeName> หลังรับแจ้งจึงรุดไปตรวจสอบที่เกิดเหตุร่วมกับแพทย์และอาสาสมัครมูลนิธิป่อเต๊กตึ๊ง</p>
<p>ที่เกิดเหตุเจ้าหน้าที่พบรถยนต์เก๋งโตโยต้า วีออส สีบอร์นเงิน หมายเลขทะเบียน ศฎ 2094 <placeName>กทม.</placeName>จอดอยู่กลางถนนในสภาพพังยับเยิน ที่ด้านท้ายรถมีการระเบิดของถังแก็สแอลพีจี และมีเพลิงลุกไหม้จนเสียหายทั้งคัน เจ้าหน้าที่ต้องฉีดน้ำดับเพลิงจนสงบ พบว่าบริเวณที่นั่งคนขับพบศพชายไม่ทราบชื่อติดอยู่ด้านในสภาพศพถูกเพลิงเผาจนร่างกายไหม้เกรียม</p>
<p>นอกจากนี้ยังพบว่าช่วงถนนดังกล่าวอยู่ในระหว่างการก่อสร้างทางและมีรถเกรดถนน จอดอยู่บริเวณไหล่ทางด้านซ้าย บริเวณล้อหลังด้านขวาของรถเกรดถูกแรงชนอัดจนยางระเบิดและพบเศษชิ้นส่วนของรถเก๋งตกอยู่ข้างๆรถอีกด้วย</p>
<p>สอบสวนเบื้องต้นทราบว่า รถเก๋งวีออส ได้ขับรถมาตาม<placeName><prefix>ถนนหมายเลข</prefix> 9</placeName> ด้วยความเร็วสูงโดยวิ่งมาตามถนนมุ่งหน้าไปทาง<placeName>บางประอิน</placeName> เมื่อมาถึงที่เกิดเหตุรถเกิดเสียหลักแฉลบลงข้างทางและชนเข้าอย่างแรงกับรถเกรดถนนที่จอดอยู่จนเกิดเพลิงลุกไหม้ลามไปทั้งคันและถังแก็สที่อยู่ด้านหลังเกิดระเบิดขึ้นซ้ำจนเสียหายทั้งคัน</p>
<p>ส่วนผู้เสียชีวิตนั้นเบื้องต้นไม่พบเอกสารหลักฐานใดๆในตัวผู้ตาย เนื่องจากถูกเพลิงเผาจนหมดสิ้น จึงได้มอบศพส่งชันสูตรยัง<placeName><component><prefix>สถาบัน</prefix>นิติวิทยาศาสตร์</component> <component><prefix>รพ.</prefix>ธรรมศาสตร์ เฉลิมพระเกียรติ</component></placeName> ก่อนจะตรวจสอบว่าผู้ตายเป็นใครมาจากใหนและจะได้ติดต่อญาติๆมารับศพไปดำเนินการตามประเพณีต่อไป</p></body>
</news>
