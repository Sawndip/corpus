<teiHeader>
<fileDesc>
<titleStmt>
  <title>ศาลไม่ให้ประกันหนุ่มธอส.หวั่นหลบหนี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090502/11401/%e0%b8%a8%e0%b8%b2%e0%b8%a5%e0%b9%84%e0%b8%a1%e0%b9%88%e0%b9%83%e0%b8%ab%e0%b9%89%e0%b8%9b%e0%b8%a3%e0%b8%b0%e0%b8%81%e0%b8%b1%e0%b8%99%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%98%e0%b8%ad%e0%b8%aa.%e0%b8%ab%e0%b8%a7%e0%b8%b1%e0%b9%88%e0%b8%99%e0%b8%ab%e0%b8%a5%e0%b8%9a%e0%b8%ab%e0%b8%99%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>ชนสยองดต.จับรถซิ่งข้ามถนนไปดักเจอเก๋งมรณะชนดับในหน้าที่</headline>
<lead>สุดสลด! “ด.ต.” เคราะห์ร้าย ออกปฏิบัติหน้าที่ตั้งด่านสกัดจับกุมสิ่งของผิดกฎหมายบน<placeName><prefix>ถนน</prefix>พหลโยธิน</placeName> ไปเจอแก๊งวัยรุ่นซิ่งจยย.ป่วนเมือง จึงสวมวิญญาณผู้พิทักษ์สันติราษฎร์ วิ่งข้ามฝั่งถนนไปไล่จับกุม แต่โชคร้าย มีรถเก๋งมรณะซิ่งมาด้วยความเร็วสูง พุ่งชนเต็มแรงจนร่างกระเด็น สิ้นใจอนาถ ส่วนโชเฟอร์รถเก๋งตีนผีซิ่งเผ่นหนีหายไปอย่างลอยนวล ขณะที่ ผู้บังคับบัญชา สั่งดูแลช่วยเหลือครอบครัวผู้สูญเสียเต็มที่</lead>
<neck></neck>
<body><p>เมื่อวันที่ 30 เม.ย. ผู้สื่อข่าวรายงานว่า เมื่อเวลา 23.30 น. วันที่ 29 เม.ย. พ.ต.ท. พัลลภ พิทักษ์ สารวัตรเวร สภ.<placeName><component>เฉลิมพระเกียรติ</component> <component><prefix>จ.</prefix>สระบุรี</component></placeName> รับแจ้งเกิดอุบัติเหตุรถเก๋งพุ่งชนเจ้าหน้าที่ตำรวจ ได้รับบาดเจ็บสาหัส ที่<placeName><prefix>ถนน</prefix>พหล โยธิน</placeName> ระหว่าง <placeName><component><prefix>หลักกม.ที่</prefix> 116-117</component> <component><prefix>ถนน</prefix>สาย สระบุรี-ลพบุรี</component> <component><prefix>หมู่</prefix> 7</component> <component><prefix>ต.</prefix>ห้วยบง</component> <component><prefix>อ.</prefix>เฉลิมพระเกียรติ</component></placeName> จึงไปตรวจสอบพร้อมด้วยมูลนิธิสว่างรัตนตรัยธรรมสถาน ที่เกิดเหตุพบ ด.ต.กฐิพัฒน์ คูณขุนทด อายุ 49 ปี ผบ.หมู่งานป้องกันและปราบปราม สภ.<placeName>เฉลิมพระเกียรติ</placeName> พบ ด.ต.กฐิพัฒน์ สภาพถูกรถเก๋งชนได้รับบาดเจ็บสาหัสนอนหมด สติอยู่กับพื้นถนน มีเลือดออกนองพื้น จึงรีบประสานรถกู้ชีพ มารับตัวส่งไปรักษา ที่ <placeName><prefix>รพ.ศูนย์</prefix>สระบุรี</placeName>อย่างเร่งด่วน แต่ทนพิษบาดแผลไม่ไหว เสียชีวิตระหว่างทาง</p>
<p>สอบสวนทราบว่า ก่อนเกิดเหตุ พ.ต.ท. สรกฤษ ศรีไสว สว.สป.สภ.<placeName>เฉลิมพระเกียรติ</placeName> ได้นำกำลังตำรวจ สายตรวจ 14 นาย ไปตั้งด่านตรวจจับกุมสิ่งผิดกฎหมาย บริเวณที่เกิดเหตุ แต่ระหว่างที่กำลังตำรวจกำลังเรียกยวดยานพาหนะที่วิ่งผ่านไป-มา เพื่อขอตรวจค้นสิ่งผิดกฎหมาย ได้มีแก๊งวัยรุ่นขี่รถจยย.ย้อนศรหลบหนีการจับกุมจึงวิทยุแจ้งให้ ด.ต.กฐิพัฒน์ และเพื่อนตำรวจที่อยู่ฝั่งตรงข้ามช่วยกันสกัดจับ แต่ขณะที่ ด.ต. กฐิพัฒน์ วิ่งข้ามฝั่งถนนไปช่วยสกัดจับ โดยไม่ทันได้ระวังตัว จึงถูกรถเก๋งโตโยต้า สีแดง ไม่ทราบรุ่น และหมายเลขทะเบียน ขับออกมา ด้วยความเร็วสูง จากตัว<placeName><prefix>เมือง</prefix>สระบุรี</placeName> มุ่งหน้าไป <placeName><prefix>จ.</prefix>ลพบุรี</placeName> พุ่งชน ด.ต.กฐิพัฒน์ อย่างแรง จนล้มนอนจมกองเลือดกับพื้น ก่อนเร่งเครื่องยนต์ขับหลบหนีไป โดยทิ้งเศษกรอบกระจกมองหลังตกไว้ให้ดูต่างหน้า จึงเก็บไว้เป็นหลักฐาน ก่อนที่เพื่อน ๆ ตำรวจพากันช่วยเหลือ ด.ต.กฐิพัฒน์ และวิทยุสกัดจับกุมแต่ไร้วี่แวว</p>
<p>ต่อมา พล.ต.ต.อุฬาร อเนกบุณย์ ผบก.ภ.<placeName><prefix>จว.</prefix>ลพบุรี</placeName> เดินทางไปที่ <placeName><prefix>รพ.ศูนย์</prefix>สระบุรี</placeName> เพื่อเยี่ยมให้กำลังใจแก่ครอบครัว ด.ต.กฐิพัฒน์ ที่เสียชีวิตขณะปฏิบัติหน้าที่ โดยสั่งการให้ต้นสังกัดให้การช่วยเหลือดูแลครอบครัวอย่างเต็มที่ พร้อมกับกล่าวด้วยว่า การปฏิบัติหน้าที่ของตำรวจ ในบางครั้งมักต้องประสบกับเหตุการณ์ที่คาดไม่ถึงเช่นนี้ ดังนั้น หากจะมีการตั้งด่านสกัด จุดตรวจ หรือลงพื้นที่ใดก็ตาม ผู้บังคับบัญชาต้องกำชับ และต้องไม่ตกอยู่ในความประมาท ไม่เช่นนั้นอาจเกิดเหตุเศร้าสลดอย่างไม่คาดฝันได้.</p></body>
</news>
