<teiHeader>
<fileDesc>
<titleStmt>
  <title>บอร์ด สศช.ไฟเขียวแผนลงทุน กฟน.กว่า 6 พันล้าน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 18:12:26  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk0MDQyJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>บอร์ด สศช.ไฟเขียวแผนลงทุน กฟน.กว่า 6 พันล้าน</headline>
<lead></lead>
<neck></neck>
<body><p>นายอาคม เติมพิทยาไพสิฐ รองเลขาธิการสำนักงานคณะกรรมการพัฒนาการเศรษฐกิจและสังคมแห่งชาติ (สศช.) เปิดเผยว่า คณะกรรมการ สศช.ได้เห็นชอบแผนงานเปลี่ยนระบบสายอากาศเป็นสายใต้ดิน ปี 2552-2559 ของการไฟฟ้านครหลวง (กฟน.) ใน 2 โครงการ คือ โครงการ<placeName>รัชดาภิเษก</placeName>-<placeName>อโศก</placeName> เริ่มจาก <placeName><prefix>ถ.</prefix>รัชดาภิเษก</placeName> จากแยก <placeName><prefix>ถ.</prefix>พระราม 9</placeName> ถึง <placeName><prefix>ถ.</prefix>พระราม 4</placeName> ระยะทาง 10.1 กม. และโครงการ<placeName>รัชดาภิเษก</placeName>-<placeName>พระราม 9</placeName> เริ่มจาก <placeName><prefix>ถ.</prefix>รัชดาภิเษก</placeName> จากแยก <placeName><prefix>ถ.</prefix>ลาดพร้าว</placeName> ถึงแยก <placeName><prefix>ถ.</prefix>พระราม 9</placeName> ระยะทาง 15.3 กม. ใช้เวลาดำเนินงาน 8 ปี (2552-2559) วงเงินลงทุน 6,057.15 ล้านบาท แยกเป็นเงินกู้ 3,900 ล้านบาท หรือประมาณร้อยละ 66 และเงินรายได้ของ กฟน. 2,157.15 ล้านบาท หรือคิดเป็นร้อยละ 36</p>
<p>คณะกรรมการฯ พิจารณาแล้วเห็นว่า แผนงานดังกล่าวมีประโยชน์ในการรองรับความมั่นคงของระบบไฟฟ้าในพื้นที่ย่านธุรกิจ แต่เนื่องจากข้อสมมติฐานในการคำนวณมาจากผลการศึกษาที่ทำไว้ตั้งแต่ปี 2544 คณะกรรมการฯ จึงมีมติให้ กฟน.ไปศึกษาทบทวนสมมติฐานประมาณการรายรับของโครงการ โดยเฉพาะมูลค่าความเสียหายทางเศรษฐกิจที่เกิดจากไฟฟ้าดับในเขตจำหน่ายไฟฟ้าของ กฟน. โดยพิจารณาถึงการขยายตัวของธุรกิจและจำนวนประชากรที่เพิ่มขึ้น กำหนดให้ดำเนินการให้แล้วเสร็จภายใน 6 เดือน เพื่อใช้ในการคำนวณผลตอบแทนทางเศรษฐศาสตร์ของแผนงานเปลี่ยนระบบสายอากาศเป็นสายใต้ดิน ปี 2552-2559 และโครงการอื่น ๆ ของ กฟน. ที่จะดำเนินโครงการต่อไป</p>
<p>นอกจากนี้ คณะกรรมการ สศช. เห็นว่า กฟน.ต้องเร่งประสานกับ <placeName>กทม.</placeName> และหน่วยงานด้านสาธารณูปโภค เช่น บมจ.ทีโอที เพื่อบูรณาการแผนลงทุนร่วมกันในการนำสายไฟและสายโทรศัพท์ลงใต้ดิน โดยให้ใช้โครงการถนน<placeName>รัชดาภิเษก</placeName>-<placeName>พระราม 9</placeName> เป็นโครงการต้นแบบ และให้พิจารณาถึงพื้นที่ท่องเที่ยวตามแผนของ กทม. เช่น <placeName><prefix>ถ.</prefix>หน้าพระลาน</placeName> และ <placeName><prefix>ถ.</prefix>ข้าวสาร</placeName> เป็นต้นด้วย และให้ประเมินผลโครงการที่ดำเนินการไปแล้ว เช่น โครงการ<placeName><prefix>ถนน</prefix>สีลม</placeName>และ<placeName>ปทุมวัน</placeName> ทั้งในด้านผลประโยชน์ที่เกิดขึ้นจริง และปัญหาอุปสรรคในการดำเนินงาน เพื่อนำมาปรับปรุงการดำเนินงานโครงการในระยะต่อไป</p></body>
</news>
