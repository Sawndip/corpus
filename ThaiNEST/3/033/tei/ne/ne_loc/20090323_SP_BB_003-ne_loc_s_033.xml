<teiHeader>
<fileDesc>
<titleStmt>
  <title>เมืองทองจ๋อยเจ๊าฮัลโหล  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/23/news_28424641.php?news_id=28424641  </bibl>
</sourceDesc>
</fileDesc>
</teiHeader>
<news>
<headline>เมืองทองจ๋อยเจ๊าฮัลโหล</headline>
<lead>แข้ง "กิเลนคู่" เมืองทองฯ ยูไนเต็ด ซ่าไม่ออก บุกไปเสมอ "ฮัลโหล" ทีโอที 0-0 หยุดสถิติชนะรวดใน<placeName>ไทย</placeName>พรีเมียร์ลีกไว้แค่ 2 นัด เช่นเดียวกับ "ฉลามชล" <placeName>ชลบุรี</placeName> เอฟซี บุกเจ๊า <placeName>พัทยา</placeName> ยูไนเต็ด 0-0 มี 7 แต้ม นำเป็นจ่าฝูงร่วมกับ <placeName>บางกอก</placeName>กล๊าส เอฟซี ขณะที่ "ตะหานน้ำ" ราชนาวี-<placeName>ระยอง</placeName> เริ่มฟื้นเปิดบ้านเชือด "ปลาทูคะนอง" <placeName>สมุทรสงคราม</placeName> 2-0 เก็บ 3 แต้มแรกในฤดูกาลสำเร็จ</lead>
<neck></neck>
<body><p>การแข่งขันฟุตบอล<placeName>ไทย</placeName>พรีเมียร์ลีก 2009 เมื่อวันที่ 22 มี.ค.ที่ผ่านมา เป็นการดวลแข้งนัดที่ 3 ของฤดูกาล เกมที่<placeName><prefix>สนามกีฬา</prefix>กองทัพบก</placeName> "ฮัลโหล" ทีโอที ที่ยังไม่เคยแพ้ใคร มี 4 แต้ม พบ "กิเลนคู่" เมืองทองฯ ยูไนเต็ด ที่ชนะมา 2 นัดรวด มี 6 แต้มเต็ม เกมนี้ได้รับความสนใจจากแฟนบอลเข้ามาชมจนเต็มความจุอัฒจันทร์ฝั่งมีหลังคากว่า 3,000 คน เกมคู่นี้ แม้จะพยายามทำเกมรุกเข้าใส่กัน แต่จังหวะสุดท้ายทำประตูกันไม่เด็ดขาด ทำให้หมดเวลาเสมอ 0-0 แบ่งทีมละแต้ม</p>
<p>ที่สนาม <placeName><prefix>ม.</prefix>เกษตรศาสตร์ กำแพงแสน</placeName> "เจดีย์ใหญ่" <placeName>นครปฐม</placeName> มี 4 แต้ม รับการมาเยือน "พลังเอ็ม" โอสถสภา ที่มี 3 แต้ม เกมนี้ ปีเตอร์ รีด กุนซือทีมชาติ<placeName>ไทย</placeName> เดินทางมาดูฟอร์มนักเตะที่มีรายชื่อเข้ามาร่วมคัดทีมชาติทั้งชุดใหญ่และชุดซีเกมส์ เริ่มเกมแค่ 5 นาที ทีมเยือนได้ประตูนำ 1-0 อย่างรวดเร็ว จากจังหวะที่ คัพฟ้า บุญมาตุ่น จ่ายบอลออกไปด้านขวาให้ ศรายุทธ ชัยคำดี กดเต็มหลังเท้าตรงบริเวณกรอบเขตโทษ บอลพุ่งเสียบเสาสองอย่างสวยงาม จากนั้นทั้งสองทีมทำเกมได้อย่างคู่คี่ แต่ไม่มีทีมใดทำประตูกันได้ หมดเวลา โอสถสภา บุกชนะ 1-0</p>
<p>ที่<placeName>สนามกีฬากลาง <placeName><prefix>จ.</prefix>อยุธยา</placeName> "มนุษย์ไฟฟ้า" การไฟฟ้าส่วนภูมิภาค แชมป์เก่าที่มี 3 แต้ม เปิดบ้านทุบ บางกอก ยูไนเต็ด ที่มี 4 แต้ม 2-0 ที่สนามกีฬากลาง <placeName><prefix>จ.</prefix>ระยอง</placeName> "ตะหานน้ำ" ราชนาวี-<placeName>ระยอง</placeName> ที่แพ้รวดมา 2 นัด เปิดบ้านไล่อัด "ปลาทูคะนอง" <placeName>สมุทรสงคราม</placeName> ที่มี 3 แต้ม 2-0 คว้าชัยชนะนัดแรกได้สำเร็จ ส่วนที่<placeName><prefix>สนาม</prefix>เทศบาลตำบลหนองปรือ</placeName> <placeName>พัทยา</placeName> ยูไนเต็ด ที่มี 1 แต้ม ทำศึกดาร์บี้แมทช์กับ "ฉลามชล" <placeName>ชลบุรี</placeName> เอฟซี ที่มี 6 แต้ม ปรากฏว่าคู่นี้ทำประตูกันไม่ได้ หมดเวลาเสมอกันไป 0-0 แบ่งไปทีมละ 1 แต้ม
</p></body>
</news>
