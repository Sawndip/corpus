<teiHeader>
<fileDesc>
<titleStmt>
  <title>ครม.แต่งตั้ง"วัชระ-สุทัศน์"นั่งทีทีอาร์ ช่วยรัฐลุยค้า-ลงทุนระหว่างประเทศ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/14/news_28738702.php?news_id=28738702  </bibl>
</sourceDesc>
</fileDesc>
</teiHeader>
<news>
<headline>ครม.แต่งตั้ง"วัชระ-สุทัศน์"นั่งทีทีอาร์ ช่วยรัฐลุยค้า-ลงทุนระหว่างประเทศ</headline>
<lead>รม.ไฟเขียวแต่งตั้ง �วัชระ-สุทัศน์� เป็นผู้แทนการค้า<placeName>ไทย</placeName> เสริมทีม "เกียรติ" ช่วยงานรัฐบาลส่งเสริมการค้าการลงทุนระหว่างประเทศ เผย "สุทัศน์" เชี่ยวชาญตลาด<placeName>อาเซียน</placeName> นายวัชระ กรรณิการ์ รองโฆษกประจำสำนักนายกรัฐมนตรี เปิดเผยว่า คณะรัฐมนตรี (ครม.) วานนี้ (13 พ.ค.) มีมติแต่งตั้งนายวัชระ พรรณเชษฐ์ และนายสุทัศน์ เศรษฐ์บุญสร้าง เป็นผู้แทนการค้า<placeName>ไทย</placeName> หรือทีทีอาร์ เพื่อทำหน้าที่ประสานงานและดำเนินการตามนโยบายการค้าและการลงทุนระหว่างประเทศ</lead>
<neck></neck>
<body><p>รายงานข่าวระบุว่า ก่อนหน้านี้ ครม.มีมติแต่งตั้งนายเกียรติ สิทธีอมร เป็นประธานผู้แทนการค้า<placeName>ไทย</placeName> ขณะที่นายเกียรติ ในฐานะประธานผู้แทนการค้า<placeName>ไทย</placeName> เตรียมที่จะเสนอแต่งตั้งผู้แทนการค้า<placeName>ไทย</placeName>เพิ่มขึ้นอีก 2 คน ซึ่งขณะนี้อยู่ระหว่างการทาบทาม</p>
<p>นายวัชระ เคยเป็นผู้ช่วยรัฐมนตรีกระทรวงอุตสาหกรรมในรัฐบาลทักษิณ ชินวัตร นายกรัฐมนตรี เป็นสมาชิกสภาธุรกิจ<placeName>เอเชีย</placeName>-<placeName>แปซิฟิก</placeName>หรือ<placeName>เอแบค</placeName> เป็นอดีตกรรมการเลขาธิการหอการค้า<placeName>ไทย</placeName></p>
<p>ขณะที่นายสุทัศน์ เป็นผู้เชี่ยวชาญด้าน<placeName>อาเซียน</placeName> อดีตได้ทำงานในสำนักเลขาธิการ<placeName>อาเซียน</placeName> และยังเคยทำงานวิจัยด้านการรวมตัวของกลุ่ม<placeName>อาเซียน</placeName>ในด้านเศรษฐกิจหลายประเด็น มีความสัมพันธ์อันดีกับเจ้าหน้าที่ระดับสูงใน<placeName>อาเซียน</placeName></p>
<p>ประธานคณะผู้แทนการค้า<placeName>ไทย</placeName> ตำแหน่งเทียบเท่ารองนายกรัฐมนตรี ขณะที่ผู้แทนการค้า<placeName>ไทย</placeName>ตำแหน่งเทียบเท่ารัฐมนตรี โดยประธานคณะผู้แทนการค้าไทยได้ยื่นแจ้งบัญชีทรัพย์สินต่อคณะกรรมการป้องกันและปราบปรามทุจริตแห่งชาติ (ป.ป.ช.) ก่อนเข้ารับตำแหน่ง เหมือนกับคณะรัฐมนตรี</p>
<p>โครงสร้างของคณะผู้แทนการค้า<placeName>ไทย</placeName>ชุดนี้ จะเน้นยึดภารกิจตามยุทธศาสตร์และความสำคัญของงาน เน้นงานด้านการค้าและการลงทุนระหว่างประเทศ และจะไม่เน้นทำหน้าที่เป็นเซลส์แมน เพื่อทำหน้าที่ขายสินค้า<placeName>ไทย</placeName>เพียงอย่างเดียว เหมือนกับผู้แทนการค้า<placeName>ไทย</placeName> ในสมัยรัฐบาลที่ผ่านมา</p>
<p>นายเกียรติ ซึ่งเพิ่งเข้ารับหน้าที่ประธานผู้แทนการค้า<placeName>ไทย</placeName>คนใหม่ มีภารกิจติดตาม นายอภิสิทธิ์ เวชชาชีวะ นายกรัฐมนตรีไปเยือน<placeName>ฮ่องกง</placeName> เป็นอันดับแรก ซึ่งนายกฯ เตรียมปาฐกถากับที่ประชุมหอการค้าโลก รวมทั้งพบปะกับนักลงทุนชั้นนำของเขตปกครองพิเศษ<placeName>ฮ่องกง</placeName> และเตรียมให้สัมภาษณ์กับผู้สื่อข่าวต่างประเทศเพื่อสร้างความเชื่อมั่นให้ประเทศไทย</p>
<p>นายวัชระ กล่าวว่า ครม.ยังแต่งตั้งนายเลิศวิโรจน์ โกวัฒนะ ให้ดำรงตำแหน่งรองอธิบดีกรมชลประทาน แต่งตั้งนางสาวสุดจิตร อินทรไทยวงศ์ รองเลขาธิการคณะกรรมการส่งเสริมการลงทุน (บีโอไอ) ให้ดำรงตำแหน่งที่ปรึกษาด้านการลงทุน สำนักงานคณะกรรมการส่งเสริมการลงทุน (บีโอไอ) มีผลตั้งแต่วันที่ทรงพระกรุณาโปรดเกล้าฯ แต่งตั้งเป็นต้นไป</p></body>
</news>
