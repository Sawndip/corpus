<teiHeader>
<fileDesc>
<titleStmt>
  <title>ร้องทูตมาเลย์'ทอท.'ล้มสัญญารถเข็น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/16/news_28755600.php?news_id=28755600  </bibl>
</sourceDesc>
</fileDesc>
</teiHeader>
<news>
<headline>ร้องทูตมาเลย์'ทอท.'ล้มสัญญารถเข็น</headline>
<lead>'เอสเจ แอสเสท'ผู้ถือหุ้นใหญ่แท็กส์ ขอทูต<placeName>มาเลเซีย</placeName>ใน<placeName>ไทย</placeName> ประสาน"อภิสิทธิ์" ขอความชัดเจนดูแลและคุ้มครองนักลงทุนต่างชาติ หลังถูกเลิกสัญญาให้บริการรถเข็นใน<placeName><prefix>สนามบิน</prefix>สุวรรณภูมิ</placeName> เผยการตัดสินของบอร์ด ทอท.กระทบความเชื่อมั่นนักลงทุนต่างชาติ</lead>
<neck></neck>
<body><p>ดาโต๊ะ ไมเคิล ลอห์ เจ้าของกองทุนส่วนบุคคลในนามบริษัท SJ ASSET MANAGEMENT ผู้ถือหุ้นใหญ่ 48.5% บริษัท <placeName>ไทย</placeName> แอร์พอร์ตส์ กราวด์ เซอร์วิสเซส จำกัด หรือแท็กส์ เปิดเผยว่าจะขอให้เอกอัครราชทูต<placeName>มาเลเซีย</placeName> ประจำ<placeName><prefix>ประเทศ</prefix>ไทย</placeName> ประสานกับนายอภิสิทธิ์ เวชชาชีวะ นายกรัฐมนตรี เพื่อขอความชัดเจนการดูแลให้ความคุ้มครองการลงทุนของนักลงทุนต่างชาติ โดยเฉพาะนักลงทุนจากมาเลเซีย หลังจากคณะกรรมการบริษัท ท่าอากาศยาน<placeName>ไทย</placeName> จำกัด (มหาชน) หรือ ทอท.มีมติบอกเลิกสัญญาแท็กส์ในงานให้บริการรถเข็นสัมภาระที่ท่าอากาศยานสุวรรณภูมิ ทั้งที่ ทอท.ถือหุ้นแท็กส์ถึง 28.5%</p>
<p>�การบอกเลิกสัญญางานให้บริการรถเข็นสัมภาระ แม้จะไม่ส่งผลกระทบต่อการดำเนินธุรกิจของแท็กส์ เพราะสัญญารถเข็นมีสัดส่วนรายได้เพียง 4% ของรายได้รวมทั้งหมด แต่ SJ ASSET ต้องการขอความชัดเจนจากนายกรัฐมนตรีของ<placeName>ไทย</placeName> เพื่อให้เกิดความมั่นใจในฐานะที่เป็นผู้ลงทุนในแท็กส์ ว่ารัฐบาล<placeName>ไทย</placeName>จะดูแลและให้ความเป็นธรรมกับสัญญาสัมปทานที่มีรายได้เหลืออยู่อีก 96% อย่างไร" ดาโต๊ะไมเคิล กล่าว</p>
<p>อย่างไรก็ตาม สิ่งที่ยังเป็นข้อกังวลในฐานะผู้ถือหุ้นใหญ่แท็กส์ คือ การถูกยกเลิกสัญญางานให้บริการรถเข็นสัมภาระ ใน<placeName><prefix>ท่าอากาศยาน</prefix>สุวรรณภูมิ</placeName> เรื่องนี้ส่งผลกระทบต่อภาพลักษณ์ของบริษัท มติบอกเลิกสัญญาของคณะกรรมการ ทอท. ส่งผลกระทบต่อความมั่นใจของนักลงทุนต่างชาติที่ต้องการเข้ามาลงทุนใน<placeName>ไทย</placeName></p>
<p>ขณะที่ผู้บริหารแท็กส์ก็มีความเห็นตรงกันว่า บริษัทไม่ได้รับความเป็นธรรมที่ถูกบอกเลิกสัญญา จำเป็นต้องฟ้องร้องต่อศาล เชื่อว่าศาลจะให้ความเป็นธรรมกับบริษัท และ SJ ASSET ในฐานะผู้ถือหุ้นใหญ่พร้อมสนับสนุนการดำเนินธุรกิจของแท็กส์ แม้ว่า ทอท.จะเรียกค่าปรับถึง 2 พันล้านบาท บริษัทยืนยันว่าพร้อมรับคำวินิจฉัยของศาล ไม่ว่าผลที่ออกมาแท็กส์จะแพ้หรือชนะ จะมีผลต่อการตัดสินใจลงทุนในไทย</p>
<p>�ทุกประเทศประสบปัญหาเศรษฐกิจชะลอตัวรวมทั้งไทย แต่<placeName>ไทย</placeName>มีปัญหาภายใน ทำให้ขาดเสน่ห์การดึงนักลงทุนต่างชาติ ซึ่งต้องเร่งแก้ปัญหาเพื่อสร้างความมั่นใจให้นักลงทุนต่างชาติ" ดาโต๊ะ ไมเคิล กล่าว</p>
<p>ส่วนการตั้งข้อสังเกตว่าแท็กส์ มีความเกี่ยวโยงกับอดีตนักการเมืองนั้น ตนเห็นว่าการประกอบธุรกิจสัมปทานในทุกประเทศ มักมีความเกี่ยวโยงกับการเมือง ถือเป็นเรื่องปกติ แต่ที่ SJ ASSET ตัดสินใจลงทุนในแท็กส์ เห็นว่าเป็นบริษัทที่มีพื้นฐานดี มีประสบการณ์ในงานให้บริการภาคพื้นดินและคลังสินค้าในท่าอากาศยาน</p>
<p>SJ ASSET พร้อมสนับสนุนให้แท็กส์ดำเนินธุรกิจในต่างประเทศ โดยเฉพาะ<placeName><prefix>ประเทศ</prefix>จีน</placeName> มีท่าอากาศยานใหม่เกิดขึ้นมาก โดยโครงสร้างผู้ถือหุ้นแท็กส์ปัจจุบัน ประกอบด้วย บริษัทเอสเจ แอสเสท แมเนจเม้นท์ จำกัด 48.5% ทอท. 28.5% บริษัท เวิล แทรเวล เซอร์วิส 15% และกลุ่มเพาเวอร์ลิงค์ 8%
</p></body>
</news>
