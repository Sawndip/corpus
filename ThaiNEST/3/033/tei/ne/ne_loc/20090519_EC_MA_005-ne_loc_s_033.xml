<teiHeader>
<fileDesc>
<titleStmt>
  <title>ผู้สอบบัญชีไม่รับรองงบฯ5บจ. ตลท.แขวนเอสพีเตือนนักลงทุน  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco08190552&sectionid=0103&day=2009-05-19  </bibl>
</sourceDesc>
</fileDesc>
</teiHeader>
<news>
<headline>ผู้สอบบัญชีไม่รับรองงบฯ5บจ. ตลท.แขวนเอสพีเตือนนักลงทุน</headline>
<lead></lead>
<neck></neck>
<body><p>รายงานข่าวจากตลาดหลักทรัพย์แห่ง<placeName><prefix>ประเทศ</prefix>ไทย</placeName> (ตลท.) แจ้งว่า ตลท.ได้ขึ้นเครื่องหมาย SP ห้ามซื้อขายหุ้นเป็นการชั่วคราว ตั้งแต่วันที่ 18 พฤษภาคม และ NP (Notice Pending) หลักทรัพย์ของ 5 บริษัท ประกอบด้วยบริษัท จี สตีล จำกัด (มหาชน) (GSTEEL) บริษัท ทีทีแอนด์ที จำกัด (มหาชน) (TT&T) บริษัท ป่องทรัพย์ จำกัด (มหาชน) (PSAAP) บริษัท เพาเวอร์-พี จำกัด (มหาชน) (POWER) และบริษัท <placeName>ไทย</placeName> พร็อพเพอร์ตี้ จำกัด (มหาชน) (TPROP) เนื่องจากผู้สอบบัญชี ใม่สามารถให้ความเชื่อมั่นต่องบการเงินไตรมาส 1 ปี 2552 ทำให้ตัวเลขผลการดำเนินงานและฐานะการเงินของบริษัทที่ปรากฏในงบการเงินอาจไม่แสดงค่าที่แท้จริงของกิจการ ซึ่งสำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) อาจสั่งการให้บริษัทแก้ไขงบการเงินได้ </p>
<p>รายงานข่าวแจ้งว่า ในความเห็นของผู้สอบบัญชีของบริษัทเพาเวอร์-พี ระบุถึงสาเหตุที่ไม่สามารถให้ความเชื่อมั่นต่องบการเงิน ว่าเป็นผลมาจากการสอบทานงบการเงินของบริษัทดังกล่าวมีขอบเขตจำกัด และไม่สามารถสอบทานให้เป็นที่น่าพอใจได้ สำหรับการรับรู้รายได้ในงบการเงินปี 2547 และงบการเงินไตรมาส 1 ปี 2548 บางรายการที่มีความคลุมเครือไม่ชัดเจนที่อาจเป็นการรับรู้รายได้ไม่ถูกต้องตามหลักการบัญชีที่รับรองทั่วไป </p>
<p>นอกจากนี้ผู้สอบบัญชียังเห็นว่า ในงบการเงินของบริษัทดังกล่าวยังมีความไม่แน่นอนในงบฯของกิจการร่วมค้า และบริษัทย่อย ซึ่งพบว่ามีการเบิกจ่ายหลายรายการที่ไม่เป็นไปตามที่ระบุในสัญญาที่ตกลงร่วมกัน การสอบทานต้นทุนค่างานก่อสร้างเกินจากสัญญาในบางสัญญา โดยไม่สามารถหาสาเหตุได้ และไม่สามารถตรวจหาหลักฐานการจ่ายต้นทุนค่าก่อสร้างบางสัญญาตั้งแต่วันเริ่มก่อสร้างจนถึงวันสิ้นงวดปี 2550 ได้เป็นต้น </p></body>
</news>
