<teiHeader>
<fileDesc>
<titleStmt>
  <title>โสภณ ยัน ไม่ทบทวนยกเลิกสัญญา TAG  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-18 17:52:54  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.innnews.co.th/biz.php?nid=171883  </bibl>
</sourceDesc>
</fileDesc>
</teiHeader>
<news>
<headline>โสภณ ยัน ไม่ทบทวนยกเลิกสัญญา TAG</headline>
<lead>รัฐมนตรีคมนาคม ยืนยัน ไม่ทบทวนสัญญายกเลิก บริษัท TAG ให้บริการรถเข็น แม้ยื่นหนังสือร้องเรียนนายกรัฐมนตรี ย้ำ ทุกอย่างเป็นไปตามขั้นตอน และทำผิดสัญญาจริง</lead>
<neck></neck>
<body><p>นายโสภณ ซารัมย์ รมว.คมนาคม เปิดเผยว่า กรณีที่ บริษัท <placeName>ไทย</placeName> แอร์พอร์ตส์ กราวด์ เซอร์วิสเซส หรือ TAG จะยื่นหนังสือร้องเรียนถึงนายกรัฐมนตรี หลังจากที่คณะกรรมการ บริษัท ท่าอากาศยาน<placeName>ไทย</placeName> จำกัด (มหาชน) หรือ ทอท. ยกเลิกสัญญา TAG ให้บริการรถเข็นกระเป๋าที่ <placeName><prefix>ท่าอากาศยาน</prefix>สุวรรณภูมิ</placeName> ว่า ก็คงต้องดำเนินการไปตามขั้นตอน หากมีการยื่นไป ก็ต้องมีการตรวจสอบว่าเป็นไปตามการอุทธรณ์หรือไม่ แต่ทั้งนี้ คณะกรรมการ ทอท. ไม่จำเป็นต้องทบทวนเพราะมีมติไปแล้ว ซึ่งหากผลการตรวจสอบออกมา และเกิดความเสียหายขึ้น คณะกรรมการ ทอท. ก็ต้องรับผิดชอบ </p>
<p>อย่างไรก็ตาม มองว่า จะไม่มีผลกระทบต่อการลงทุนของต่างชาติในโครงการต่าง ๆ ใน<placeName>ไทย</placeName> เพราะหากทำอย่างโปร่งใสต่างชาติยิ่งชอบ โดยต้องพิสูจน์ให้ได้ว่า การยกเลิกสัญญาดังกล่าว เป็นไปตามขั้นตอน และมีการทำผิดสัญญาตามที่ได้ระบุไว้จริง เพื่อเป็นประโยชน์ให้กับหน่วยงานของรัฐ และรถเข็นที่นำมาใช้ของผู้ประกอบการรายใหม่ ก็เป็นการพิสูจน์ด้วยว่าหากดีกว่า และถูกกว่า
</p></body>
</news>
