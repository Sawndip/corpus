<teiHeader>
<fileDesc>
<titleStmt>
  <title>เด่นเก้าแสน ฝึกซ้อมเต็มรูปแบบก่อนขึ้นชกป้องกันแชมป์โลกไฟต์แรก  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 14:08:09  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjU0Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>เด่นเก้าแสน ฝึกซ้อมเต็มรูปแบบก่อนขึ้นชกป้องกันแชมป์โลกไฟต์แรก</headline>
<lead>เด่นเก้าแสน กระทิงแดงยิม ตั้งเป้าลงนวมให้ครบ 109 ยก ก่อนป้องกันแชมป์โลกครั้งแรกที่ <placeName><prefix>จ.</prefix>อุตรดิตถ์</placeName> และการได้ เขาทราย แกแล็คซี่ มาช่วยเติมการต่อยหมัดลำตัว ทำให้ เด่นเก้าแสน มีพัฒนาการที่ดีขึ้น ติดตามได้ใน �จับตากีฬาเด่น� เที่ยงวันนี้</lead>
<neck></neck>
<body><p>ผ่านพ้นมรสุมชีวิตไปแล้วอีกขั้นหนึ่งของชีวิต ในที่สุด เด่นเก้าแสน กระทิงแดงยิม แชมป์โลกรุ่นฟลายเวท 112 ปอนด์ ของสมาคมมวยโลก ก็มีสิ่งที่ดีเกิดขึ้นบ้าง เมื่อจะได้ขึ้นชกป้องกันแชมป์โลกไฟต์แรกกับ ฮิโรยูกิ ฮิซาตากะ รองแชมป์โลกอันดับ 12 ชาว<placeName>ญี่ปุ่น</placeName> ในวันที่  26 พ.ค.นี้ ที่ จ.อุตรดิตถ์</p>
<p>เด่นเก้าแสน ได้กลับเข้าค่ายฝึกซ้อมอย่างเต็มรูปแบบ ตลอดเดือน เม.ย.ที่ผ่านมา โดยตั้งเป้าจะซ้อมให้ถึง 109 ยก และงานนี้ทางคุณแชแม้-นิวัฒน์ เหล่าสุวรรณวัฒน์ ได้ส่ง เขาทราย แกแล็คซี่ อดีตแชมป์โลกผู้ยิ่งใหญ่ เจ้าของฉายา “ซ้ายทะลวงไส้” มาช่วยสอนการต่อยหมัดลำตัว เพื่อเช็กบิลคู่ต่อสู้ ซึ่งทาง เขาทราย ก็พยายามถ่ายทอดให้อย่างเต็มที่ โดยก่อนหน้านี้ก็มาช่วยฝึกสอนจน เด่นเก้าแสน ไปกระชากแชมป์โลกด้วยการชนะน็อกแชมป์ชาว<placeName>ญี่ปุ่น</placeName>มาแล้ว</p>
<p>ทั้งนี้ หาก เด่นเก้าแสน ป้องกันแชมป์เอาไว้ได้อย่างสวยงาม ทางกลุ่มผู้สนับสนุนจะพาออกไปชกป้องกันแชมป์โลกที่<placeName>ญี่ปุ่น</placeName> ซึ่งมีการมองคู่ชกเอาไว้แล้ว 2-3 คน โดยปัจจุบัน เด่นเก้าแสน มีอายุ 33 ปี ชกมาทั้งหมด 48 ครั้ง ชนะ 46 เสมอ 1 และแพ้เพียงแค่ครั้งเดียวให้กับ อีริค โมเรล อดีตแชมป์โลกในรุ่นเดียวกัน เมื่อคราวขึ้นชกชิงแชมป์โลกเมื่อหลายปีก่อน</p>
<p>สำหรับคู่ท้าชิง ฮิโรยูกิ ฮิซาตากะ เป็นมวยที่ต่อยเกมยืดเยื้อได้ดี ในอดีตเคยแพ้น็อกเพียงแค่ครั้งเดียวเท่านั้น ซึ่ง เด่นเก้าแสน ขอทำหน้าที่ให้ดีที่สุด เพื่อโอกาสออกไปล่าเงินเยนที่<placeName>ญี่ปุ่น</placeName> เนื่องจากขณะนี้มีภาระหลายอย่าง และพยายามจะเก็บเงินให้ได้มากที่สุด เพื่ออนาคตที่ดีของครอบครัว.</p></body>
</news>
