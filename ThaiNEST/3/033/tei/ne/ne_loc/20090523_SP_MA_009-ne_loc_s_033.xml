<teiHeader>
<fileDesc>
<titleStmt>
  <title>บอลอช.ยูธร่วมโสม-มาเลย์ "พิชัย"ลั่นไม่กลัวโวลิ่ว8ทีม  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo09230552&sectionid=0114&day=2009-05-23  </bibl>
</sourceDesc>
</fileDesc>
</teiHeader>
<news>
<headline>บอลอช.ยูธร่วมโสม-มาเลย์ "พิชัย"ลั่นไม่กลัวโวลิ่ว8ทีม</headline>
<lead></lead>
<neck></neck>
<body><p>การแข่งขันกีฬา<placeName>เอเชี่ยน</placeName>ยูธเกมส์ ครั้งที่ 1 "<placeName>สิงคโปร์</placeName> 2009" ที่<placeName>สิงคโปร์</placeName>เป็นเจ้าภาพ ระหว่างวันที่ 29 มิถุนายน-7 กรกฎาคม ล่าสุด เมื่อวันที่ 22 พฤษภาคม คณะกรรมการฝ่ายเทคนิคกีฬาของ<placeName>สิงคโปร์</placeName> จับสลากแบ่งสายการแข่งขันกีฬาประเภททีม 3 ชนิดกีฬาได้แก่ ฟุตบอล, บาสเกตบอล 3 คน และวอลเลย์บอลชายหาด ปรากฏว่าทีมฟุตบอล<placeName>ไทย</placeName>ถูกจัดอยู่กลุ่มซีในรอบแบ่งกลุ่ม ร่วมกับ <placeName>เกาหลีเหนือ</placeName> และ<placeName>มาเลเซีย</placeName> โดยหากไทยเข้ารอบเป็นที่ 1 ของกลุ่มจะไปเจอกับอันดับ 1 ของกลุ่มดี ที่มี <placeName>ฮ่องกง</placeName>, <placeName>ซาอุดีอาระเบีย</placeName> และ<placeName>ลาว</placeName> ในรอบ 8 ทีมสุดท้าย แต่หากเป็นที่ 2 ของกลุ่มจะต้องเพลย์ออฟกับอันดับ 2 กลุ่มดีเพื่อไปเจอกับ "เจ้าภาพ" <placeName>สิงคโปร์</placeName> ต่อไป </p>
<p>ขณะที่ทีมบาสเกตบอลชาย 3 คน<placeName>ไทย</placeName> อยู่ร่วมกลุ่มเอ กับ <placeName>มาเลเซีย</placeName>, <placeName>ปาเลสไตน์</placeName>, <placeName>สหรัฐอาหรับเอมิเรตส์</placeName> (<placeName>ยูเออี</placeName>) และ<placeName>บังกลาเทศ</placeName> ขณะที่ทีมบาสเกตบอลหญิง 3 คน<placeName>ไทย</placeName>อยู่ร่วมกลุ่มเอ กับ <placeName>มาเลเซีย</placeName>, <placeName>จอร์แดน</placeName> และ<placeName>อินโดนีเซีย</placeName> </p>
<p>"โค้ชหลอ" นายพิชัย คงศรี หัวหน้าผู้ฝึกสอนทีมฟุตบอลเยาวชน<placeName>ไทย</placeName>กล่าวว่า สายที่ออกมาถือว่าไม่หนักและไม่เบาสำหรับทีม<placeName>ไทย</placeName> <placeName>มาเลเซีย</placeName>มีมาตรฐานใกล้เคียงกับ<placeName>ไทย</placeName> แต่<placeName>เกาหลีเหนือ</placeName>ได้เปรียบความแข็งแกร่งและมาตรฐานที่ดีกว่า<placeName>ไทย</placeName> แต่ยังเชื่อมั่นว่าการรวมทีมซ้อมร่วมกันมา 2 ปีเต็มจะสู้กับ<placeName>เกาหลีเหนือ</placeName>ได้แบบไม่กลัว และมั่นใจว่าจะเข้าสู่รอบ 8 ทีมสุดท้ายได้แน่นอน</p>
<p>นายสุนทรพงศ์ มะวิญธร หัวหน้าผู้ฝึกสอนบาสเกตบอลทีมชาย กล่าวว่า มีเพียง<placeName>ยูเออี</placeName>,<placeName>ไทย</placeName> และ<placeName>มาเลเซีย</placeName> ที่จะแย่งเข้ารอบ 2 ต่อไป โดยมั่นใจว่าจะเข้าสู่รอบ 2 ได้สำเร็จ </p></body>
</news>
