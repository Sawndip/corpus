<teiHeader>
<fileDesc>
<titleStmt>
  <title>"ปิ๊ก"เจ็บร่วง แฝดทะลุตัด หวดที่โคราช  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/27/news_28454453.php?news_id=28454453  </bibl>
</sourceDesc>
</fileDesc>
</teiHeader>
<news>
<headline>"ปิ๊ก"เจ็บร่วง แฝดทะลุตัด หวดที่<placeName>โคราช</placeName></headline>
<lead>"เจ้าปิ๊ก" ดนัย อุดมโชค จอดป้าย กระเด็นตกรอบ 2 เทนนิส<placeName>โคราช</placeName> โอเพ่น หลังพลิกพ่าย อิซัค ฟาน เดอ เมอร์เว จาก<placeName>แอฟริกาใต้</placeName> 1-2 เซต แถมยังร่วงประเภทคู่ หลังจับคู่กับ คิว อิม แต แพ้คู่นักหวดยิว ฮาเรล เลวี กับ โนอาม โอกุน 2 เซตรวด ด้าน "คู่แฝด" สนฉัตร-สรรค์ชัย รติวัฒน์ ผ่านเข้ารอบตัดเชือกได้สำเร็จ หลังชนะผ่านคู่ของ "เจ้าพ้ง" กิตติพงษ์ วชิรมโนวงศ์ กับ กริกอร์ ดิมิตอฟ ที่บาดเจ็บ</lead>
<neck></neck>
<body><p>การแข่งขันเทนนิสระดับชาลเลนเจอร์ รายการ แอลทีเอที แซท เอทีพี <placeName>โคราช</placeName> โอเพ่น ที่<placeName><prefix>สนาม</prefix>เฉลิมพระเกียรติ</placeName> <placeName><prefix>จ.</prefix>นครราชสีมา</placeName> เมื่อวันที่ 26 มี.ค. ประเภทชายเดี่ยว เป็นการเล่นรอบ 2 "เจ้าปิ๊ก" ดนัย อุดมโชค มือวางอันดับ 8 ของรายการ พบกับ อิซัค ฟาน เดอ เมอร์เว นักหวดจาก<placeName>แอฟริกาใต้</placeName> การเล่นในเซตแรก นักหวดลูกสักหลาดมือ 1 ของ<placeName>ไทย</placeName> โชว์ฟอร์มได้ดีเอาชนะไปก่อน 6-2 แต่หลังจากนั้น กลับมีอาการบาดเจ็บที่หลัง จนต้องเรียกนักกายภาพบำบัดมานวด ทำให้ ฟาน เดอ เมอร์เว มีโอกาสได้ตั้งตัว กลับมาคุมเกมได้ เอาชนะในอีก 2 เซตถัดมา เป็นฝ่ายชนะนักเทนนิสไทยไป 2-1 เซต 2-6, 6-4, 7-5 ผ่านเข้ารอบก่อนรองชนะเลิศ ไปพบกับ ฟิลิป เพอร์พิค จากสวีเดน</p>
<p>ขณะที่ประเภทชายคู่ "คู่แฝด" สนฉัตร-สรรค์ชัย รติวัฒน์ มือวางอันดับ 4 ของรายการ ออกแรงแค่เซตเศษๆ พิชิตคู่ของ "เจ้าพ้ง" กิตติพงษ์ วชิรมโนวงศ์ กับ กริกอร์ ดิมิตอฟ จาก<placeName>บัลแกเรีย</placeName> ที่ขอถอนตัวเนื่องจากอาการบาดเจ็บ ทั้งที่เป็นฝ่ายแพ้ในเซตแรก 4-6 และนำอยู่ในเซตที่สอง 3-2 ผ่านเข้ารอบรองชนะเลิศ ไปเจอกับคู่ของ เยฟเกนี ดอนสกอย กับ ดมิทรี ซิทาค จากรัสเซีย ส่วนคู่ของ ดนัย อุดมโชค กับ คิว แต อิม จาก<placeName>เกาหลีใต้</placeName> แพ้ คู่นักหวด<placeName>อิสราเอล</placeName> ฮาเรล เลวี กับ โนอาม โอกุน 2-6, 3-6</p>
<p>ทางด้านการแข่งขันเทนนิสระดับไอทีเอฟเซอร์กิต ที่<placeName><prefix>เมือง</prefix>เวลลิงตัน</placeName> <placeName><prefix>ประเทศ</prefix>นิวซีแลนด์</placeName> หญิงเดี่ยวรอบ 2 มณฑินี ตั้งพงษ์ หนึ่งเดียวของ<placeName>ไทย</placeName>ที่เหลืออยู่ ผ่านเข้ารอบได้แบบเฉียดฉิว หลังหวดชนะ อาเลนกา ฮูบาเช็ก จาก<placeName>ออสเตรเลีย</placeName> 2-1 เซต 6-3, 1-6, 6-2 ส่วนหญิงคู่รอบก่องรองชนะเลิศ มณฑินี จับคู่กับ หนึ่งนัดดา วรรณสุข พ่ายให้กับ เจสซี รอมปีส์ จาก<placeName>อินโดนีเซีย</placeName> และ เรมี เทซูกะ จาก<placeName>ญี่ปุ่น</placeName> 6-1, 4-6 และ 7-10</p></body>
</news>
