<teiHeader>
<fileDesc>
<titleStmt>
  <title>เหล้า-บุหรี่ขาดแคลนแห่ซื้อของหนีภาษีแทน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090511/12446/%e0%b9%80%e0%b8%ab%e0%b8%a5%e0%b9%89%e0%b8%b2%e0%b8%9a%e0%b8%b8%e0%b8%ab%e0%b8%a3%e0%b8%b5%e0%b9%88%e0%b8%82%e0%b8%b2%e0%b8%94%e0%b9%81%e0%b8%84%e0%b8%a5%e0%b8%99%e0%b9%81%e0%b8%ab%e0%b9%88%e0%b8%8b%e0%b8%b7%e0%b9%89%e0%b8%ad%e0%b8%82%e0%b8%ad%e0%b8%87%e0%b8%ab%e0%b8%99%e0%b8%b5%e0%b8%a0%e0%b8%b2%e0%b8%a9%e0%b8%b5%e0%b9%81%e0%b8%97%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เหล้า-บุหรี่ขาดแคลนแห่ซื้อของหนีภาษีแทน</headline>
<lead>ร้านค้าในหาดใหญ่ปรับราคาบุหรี่แล้ว ในขณะที่บุหรี่ขาดแคลน ร้านขายส่งปิดชั่วคราวรอปรับราคาใหม่ คอเหล้าและคอบุหรี่ หันไปซื้อบุหรี่หนีภาษีแทนเพราะราคาถูกกว่ากันมาก ทริสเรทติ้งยังคงอันดับเครดิตของ<placeName>ไทย</placeName>เบฟเวอเรจ แม้รัฐขึ้นภาษีสรรพสามิต เครื่องดื่ม แอลกอฮอล์</lead>
<neck></neck>
<body><p>ภายหลังจากที่รัฐบาลปรับขึ้นภาษีสรรพสามิตสินค้าในกลุ่มยาสูบและสุรา แม้จะยังไม่มีการกำหนดราคาขายอย่างเป็นทางการออกมา แต่ปรากฏว่า ร้านขายของชำหลายแห่งในเมืองหาดใหญ่ได้ปรับราคาสินค้าแล้ว โดยเฉพาะบุหรี่ต่างประเทศปรับขึ้น 18 บาท และบุหรี่ในประเทศปรับขึ้น 11  นอกจากนี้บุหรี่ต่างประเทศบางยี่ห้อราคาขายอยู่ที่ซองละ 81 บาท ส่วนบุหรี่ภายในประเทศราคาตั้งแต่ 44 บาท 56 บาท และ 65 บาท</p>
<p>ขณะที่ร้านขายของชำบางแห่งไม่มีบุหรี่ขายมา 2-3 วันแล้ว หลังจากที่ข่าวการปรับภาษีสรรพสามิตออกมาต้องแบ่งจากร้านใกล้เคียง โดยระบุว่า ผู้ค้าส่งไม่ยอมขายให้เพราะรอการปรับราคาใหม่อีกครั้ง นอกจากนี้ร้านค้าส่งเหล้าและบุหรี่บางแห่ง ถึงกับยอมปิดร้านชั่วคราว</p>
<p>อย่างไรก็ตามจากราคาเหล้าและบุหรี่ ที่ปรับสูงขึ้นส่งผลให้ประชาชนในพื้นที่ <placeName><prefix>อ.</prefix>หาดใหญ่</placeName> หันไปซื้อบุหรี่ และเหล้าหนีภาษี ที่ลักลอบนำเข้ามาจากประเทศเพื่อนบ้าน เพราะมีราคาต่างกันมากโดยเฉพาะบุหรี่จำหน่ายแค่ซองละ 20 บาทเท่านั้น</p></body>
</news>
