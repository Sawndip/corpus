<teiHeader>
<fileDesc>
<titleStmt>
  <title>"แทมมี" ร่วงเดี่ยว-คู่ "มาเรีย" ทะลุรอบ 3 เฟรนช์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 22:01:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000059642  </bibl>
</sourceDesc>
</fileDesc>
</teiHeader>
<news>
<headline>"แทมมี" ร่วงเดี่ยว-คู่ "มาเรีย" ทะลุรอบ 3 เฟรนช์</headline>
<lead>แทมมารีน ธนสุกาญจน์ ต้านทานความแข็งแกร่งของ อนา อิวาโนวิช แชมป์แกรนด์สแลม เฟรนช์ โอเพน ปีที่แล้วไม่อยู่ ตกรอบ 2 และยังพ่ายในประเภทหญิงคู่ด้วย ส่วน มาเรีย ชาราโปวา เหนื่อยพอสมควรก่อนเข้ารอบ 3</lead>
<neck></neck>
<body><p>เทนนิสแกรนด์สแลมคอร์ตดินรายการเดียวของโลกเทนนิส �โรลังด์ การ์รอส� หรือ เฟรนช์ โอเพน 2009 ณ สังเวียน <placeName>โรลังด์ การ์รอส</placeName> ชาน<placeName><prefix>กรุง</prefix>ปารีส</placeName> ชิงเงินรางวัลรวม 15.2 ล้านยูโร (ราว 730 ล้านบาท) เมื่อช่วงหัวค่ำวันพุธที่ 27 พฤษภาคมที่ผ่านมาตามเวลา<placeName><prefix>ประเทศ</prefix>ไทย</placeName> แทมมารีน ธนสุกาญจน์ ขวัญใจชาวสยามลงแข่งประเภทหญิงเดี่ยว รอบ 2</p>
<p>โดย �แทมมี� วัย 32 ปี โคจรมาเจอกระดูกชิ้นโตอย่าง อนา อิวาโนวิช วัย 21 ปี มือ 8 ของรายการจากเซอร์เบียซึ่งเป็นถึงแชมป์เก่า เริ่มเซตแรกนักหวดสาว<placeName>ไทย</placeName>ถูกเบรกเสิร์ฟในเกมที่ 4 แม้หลังจากนั้นจะมีโอกาสได้ 3 เบรกพอยนท์ แต่ อนา ก็ยังยื้อไว้ได้ก่อนเบรกเพิ่มอีกเกม ทำให้จบเซตแรกแชมป์เก่าชนะไปก่อน 6-1</p>
<p> เข้าสู่เซตที่ 2 แทมมารีน มือ 52 ของโลกพยายามตั้งเกมสู้ แต่ อิวาโนวิช ไม่เปิดช่องให้ทวงแต้มคืนก่อนเดินหน้าปิดเกมในที่สุด เอาชนะไปด้วยสกอร์ 2-0 เซต 6-1, 6-2 ผ่านเข้าสู่รอบ 3 ไปดวลกับ อิเวตา เบเนโซวา มือ 32 ของรายการชาวเช็ก</p>
<p>ส่วน แทมมี จบเส้นทางในการเล่นประเภทหญิงเดี่ยว ศึกแกรนด์สแลมบนคอร์ตดินครั้งที่ 12 เอาไว้ที่รอบ 2 อย่างน่าเสียดาย รับเงินรางวัลปลอบใจกลับบ้าน 24,500 ยูโร (ประมาณ 1.2 ล้านบาท)</p>
<p>  หลังเอาชนะ แทมมี ได้ 2 เซตรวด อนา ออกมาเผยว่า "แมตช์นี้ไม่ง่ายเลย มีหลายต่อหลายเกมที่เราเล่นได้สูสีกัน สภาพอากาศในวันนี้ก็ย่ำแย่กว่ารอบแรก(ลมแรง อากาศเย็น) ต้องใช้ความพยายามอย่างมากในการเก็บแต่ละแต้ม วันนี้ตัวฉันโชคดีที่ลูกเสิร์ฟทำงานได้เอซมาหลายครั้ง ส่วนบางลูกไม่ได้เอซแต่ก็ช่วยทำจังหวะให้โจมตีง่ายขึ้น"</p>
<p> นอกจากนี้ แทมมารีน ที่ผนึกกำลังกับ ยาโรสลาวา ชเวโดวา จากคาซัคสถานยังปราชัยในประเภทหญิงคู่อีกด้วย โดยพ่ายให้กับ จิลล์ เครย์บาส และ คาร์ลี กุลลิคสัน คู่หูชาวเมริกัน 2 เซตรวด 2-6, 2-6 จอดป้ายเพียงแค่รอบแรกเท่านั้น</p>
<p>  ด้าน มาเรีย ชาราโปวา อดีตหมายเลข 1 ฝ่ายหญิงชาว<placeName>รัสเซีย</placeName>ที่ตอนนี้หล่นลงมาอันดับ 102 ของโลก ต้องออกแรงดวลกับ นาเดีย เปโตรวา เพื่อนร่วมชาติมือ 11 ของรายการถึง 2 ชั่วโมง 12 นาที ก่อนเบียดคว้าชัยได้สำเร็จ 2-1 เซต 6-2, 1-6, 8-6 เข้ารอบ 3 ไปเจอกับ ยาโรสลาวา ชเวโดวา นักเทนนิส<placeName>คาซัคสถานที่</placeName>ผ่านรอบคัดเลือกเข้ามา</p></body>
</news>
