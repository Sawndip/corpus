<teiHeader>
<fileDesc>
<titleStmt>
  <title>BOI ตอนที่ 52 ผลการจัดงาน ซับคอน ไทยแลนด์ 2009  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180284&tb=N255205  </bibl>
</sourceDesc>
</fileDesc>
</teiHeader>
<news>
<headline>BOI ตอนที่ 52 ผลการจัดงาน ซับคอน <placeName>ไทยแลนด์</placeName> 2009</headline>
<lead></lead>
<neck></neck>
<body><p> บีโอไอ.เตรียมจัดงาน �ซับคอน <placeName>ไทยแลนด์</placeName> 2009� เพื่อสร้างโอกาสให้ผู้ผลิตชิ้นส่วน<placeName>ไทย</placeName> คาดว่าจะมียอดซื้อชิ้นส่วน<placeName>ไทย</placeName>ภายหลังการจัดงานมากกว่า 3,000 ล้านบาท นางอรรชกา สีบุญเรือง บริมเบิล เลขาธิการคณะกรรมการส่งเสริมการลงทุน หรือ บีโอไอ. เปิดเผยถึง ผลการจัดงาน �ซับคอน <placeName>ไทยแลนด์</placeName> 2009� ซึ่งจัดขึ้นระหว่างวันที่ 13 � 16 พฤษภาคมที่ผ่านมา ณ ศูนย์แสดงสินค้าและการประชุมนานาชาติ<placeName>ไบเทค</placeName> <placeName>บางนา</placeName> ว่า การจัดงานในปีนี้ประสบความสำเร็จตามเป้าหมายที่คาดไว้ แม้ว่าจะอยู่ในช่วงภาวะเศรษฐกิจซบเซา แต่มีผู้เข้าร่วมชมงานตลอดทั้ง 4 วัน กว่า 18,000 คน นอกจากนี้ ยังสามารถจับคู่เจรจาธุรกิจได้มากถึง 2,041 คู่ ซึ่งร้อยละ 74 มีแนวโน้มว่าจะเกิดการทำธุรกิจซื้อขายชิ้นส่วนกันในอนาคต เลขาธิการ บีโอไอ. กล่าวด้วยว่า จากการสอบถามผู้ผลิตชิ้นส่วนที่ร่วมออกงาน พบว่า มีจำนวน 122 บริษัท ระบุว่า สามารถสร้างลูกค้าได้มากขึ้นจากการเข้าร่วมงาน โดยคาดว่า น่าจะมียอดขายที่เกิดขึ้นภายหลังการจัดงาน เป็นมูลค่าประมาณ 3,000 ล้านบาท ส่วนการจัด �วัน สต๊อป เซอร์วิส� สำหรับการวิจัยและพัฒนาผลิตภัณฑ์ชิ้นส่วนอุตสาหกรรม ซึ่งหน่วย BUILD ของบีโอไอ. ร่วมมือกับสถาบันการศึกษา ในการให้ความช่วยเหลือแก่ เอสเอ็มอี.ในการเริ่มต้นทำการวิจัย ผู้ประกอบการเอสเอ็มอีไทยให้ความสนใจเข้าร่วมโครงการจำนวนมาก</p></body>
</news>
