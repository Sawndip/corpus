<teiHeader>
<fileDesc>
<titleStmt>
  <title>ขุมทรัพย์อลป.ไทยฮือฮามี 160 ล้าน!"อ๊อด" พร้อมนั่งปธ.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/29/news_28465492.php?news_id=28465492  </bibl>
</sourceDesc>
</fileDesc>
</teiHeader>
<news>
<headline>ขุมทรัพย์อลป.<placeName>ไทย</placeName>ฮือฮามี 160 ล้าน!"อ๊อด" พร้อมนั่งปธ.</headline>
<lead></lead>
<neck></neck>
<body><p>ฮือฮา เปิดคลังขุมทรัพย์โอลิมปิก<placeName>ไทย</placeName>มีอยู่ 160 ล้านบาท "บิ๊กจา" พล.ต.จารึก อารีราชการัณย์ พ่อบ้านโอลิมปิก<placeName>ไทย</placeName> เผยต้องนำมาใช้ในกิจกรรมของโอลิมปิก โดยเฉพาะการมุ่งสู่เหรียญทองโอลิมปิกเกมส์ ยืนยันพร้อมสนับสนุน �บิ๊กอ๊อด� พล.อ.ยุทธศักดิ์ ศศิประภา นั่งเก้าอี้ประธานโอลิมปิก<placeName>ไทย</placeName>เป็นสมัยที่ 3 ในการเลือกตั้งวันที่ 30 มี.ค. นี้
โค้งสุดท้ายก่อนการประชุมคณะกรรมการโอลิมปิกแห่ง<placeName><prefix>ประเทศ</prefix>ไทย</placeName> วันที่ 30 มี.ค. นี้ ที่ รร.เรดิสัน เวลา 10.00 น. โดยมีวาระสำคัญคือการเลือกตั้งคณะกรรมการบริหารโอลิมปิกแห่ง<placeName><prefix>ประเทศ</prefix>ไทย</placeName> ชุดใหม่ โดย �บิ๊กอ๊อด� พล.อ.ยุทธศักดิ์ ศศิประภา ประธานโอลิมปิก<placeName>ไทย</placeName> เปิดเผยว่า การเลือกตั้งกรรมการบริหารที่จะทำงานไปอีก 4 ปี (พ.ศ.2552-2556) จะมีผู้มีสิทธิลงคะแนนเสียง 46 คน ได้แก่สมาคมกีฬา 33 สมาคม, ผู้ทรงคุณวุฒิ 10, ผู้แทนโอลิมปิกสากล (ไอโอซี) ประจำ<placeName><prefix>ประเทศ</prefix>ไทย</placeName> หรือ ไอโอซีเมมเบอร์ ได้แก่ ดร.ณัฐ อินทรปาณ และผู้แทนชมรมอดีตนักกีฬาโอลิมปิกเกมส์ 2 คน (เกษราภรณ์ สุตา, สมจิตร จงจอหอ)</p>
<p>ทั้งนี้ "บิ๊กอ๊อด" ยืนยันว่า พร้อมที่จะรับตำแหน่งประธานอีกครั้งหากได้รับความไว้วางใจจากสมาชิก ซึ่งจะเป็นสมัยสุดท้ายเพราะถือว่าทำหน้าที่มาพอสมควรแล้ว พร้อมกันนี้ก็ได้เตรียมนโยบายใหม่ๆ ที่จะนำเข้ามาปรับปรุงการทำงานให้ดีขึ้น ได้แก่ การปรับปรุงคณะกรรมาธิการฝ่ายต่างๆ ซึ่งกรรมการบริหารทุกคนจะต้องมีหน้าที่ในกรรมาธิการชุดต่างๆ และจะต้องทำงานอย่างมีประสิทธิภาพด้วย นอกจากนี้ยังจะต้องปรับปรุงกฎ ธรรมนูญ ข้อบังคับของคณะกรรมการโอลิมปิกบางส่วนให้มีความเหมาะสมและสอดคล้องกับสถานการณ์ของโลก</p>
<p>ขณะที่ �บิ๊กจา� พล.ต.จารึก อารีราชการัณย์ รองประธานและเลขาธิการคณะกรรมการโอลิมปิกแห่ง<placeName><prefix>ประเทศ</prefix>ไทย</placeName> ยืนยันเช่นกันว่า ตนพร้อมจะสนับสนุน พล.อ.ยุทธศักดิ์ ศศิประภา เป็นประธานสมัยที่ 3 และถ้าหากตนได้กลับเข้ามาทำหน้าที่เลขาธิการอีกครั้งหนึ่งก็จะเป็นสมัยสุดท้ายเช่นกัน สำหรับสถานการณ์ทางการเงินของโอลิมปิก<placeName>ไทย</placeName> หลังปิดบัญชีล่าสุดมีอยู่ 160 ล้านบาท ซึ่งจะนำมาเป็นค่าใช้จ่ายในกิจกรรมของโอลิมปิก โดยเฉพาะการสนับสนุนกีฬาความหวังคว้าเหรียญรางวัลในกีฬาโอลิมปิกเกมส์
</p></body>
</news>
