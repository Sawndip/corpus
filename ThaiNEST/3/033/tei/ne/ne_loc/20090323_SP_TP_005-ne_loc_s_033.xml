<teiHeader>
<fileDesc>
<titleStmt>
  <title>"ชัยภักดิ์"มั่นใจเทนนิสเอเชีย ได้นั่งบอร์ดแน่  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2144  </bibl>
</sourceDesc>
</fileDesc>
</teiHeader>
<news>
<headline>"ชัยภักดิ์"มั่นใจเทนนิส<placeName>เอเชีย</placeName> ได้นั่งบอร์ดแน่</headline>
<lead>"บิ๊กแนต"  นายชัยภักดิ์  ศิริวัฒน์  ประธานสมาคมสหพันธ์เทนนิสแห่ง<placeName>อาเซียน</placeName>  (SEATF)  เปิดเผยถึงการเลือกตั้งสหพันธ์เทนนิสแห่ง<placeName>เอเชีย </placeName> ที่<placeName><prefix>เมือง</prefix>ทัชเคนส์</placeName>  <placeName><prefix>ประเทศ</prefix>อุซเบกิสถาน</placeName>  ในวันที่  25  มีนาคมนี้  ว่า  ตนพร้อมกับคณะจำนวน  8  คนได้ออกเดินทางในวันที่  22  มี.ค.ที่ผ่านมา  สำหรับการเดินทางไปในครั้งนี้  ตนในฐานะรองประธานสหพันธ์เทนนิสแห่ง<placeName>เอเชีย </placeName>  (ATF)   ดูแลฝ่ายบริหารการตลาดและสิทธิประโยชน์จะต้องไปร่วมประชุมในวันที่  24  มี.ค.เพื่อที่จะแจ้งต่อที่ประชุมกับงานที่ผ่านมาทั้งหมด  ซึ่งกรรมการแต่ละคนนั้นก็จะชี้แจงต่อชาติสมาชิก<placeName>เอเชีย</placeName>กว่า  40  ชาติ  ก่อนที่จะมีการเลือกตั้งในวันที่  25  มี.ค.อย่างเป็นทางการ</lead>
<neck></neck>
<body><p>"สำหรับการเลือกตั้งคณะกรรมการบอร์ดของสหพันธ์เทนนิสแห่งเอเชียชุดใหม่ในวันที่  25  มี.ค.นั้น  ตนเชื่อว่าจะไม่มีปัญหาตามมาอย่างแน่นอน  หลังจากที่ทราบข่าวมาแล้วว่าคณะกรรมการบอร์ดชุดที่แล้วส่วนใหญ่นั้นจะได้รับเลือกทั้งหมด  ส่วนจะเป็นไปตามเดิมหรือไม่นั้นก็ต้องรอดูวันที่  25  มี.ค.อีกครั้ง  เพราะผลงานของคณะกรรมการที่ผ่านมาถือว่าทำผลงานได้อย่างยอดเยี่ยม  โดยเฉพาะผลงานของนักเทนนิสระดับเยาวชนของเอเชียที่ก้าวขึ้นมาสู่มืออันดับ  1  ของโลก   ในรอบ   50  ปีของเทนนิสเอเชีย  คือ  ทัง  ฮัว-หยาง  นักเทนนิสชายจากไต้หวัน  และ  นพวรรณ  เลิศชีวกานต์  นักเทนนิสหญิงจากไทย"</p>
<p>บิ๊กแน็ตกล่าวต่อว่า  การเดินทางไปร่วมประชุมครั้งนี้  ตนก็จะเข้าชี้แจงต่อคณะกรรมการของ  SEATF  และ  ATF  ถึงกับการทำงานของ  SEATF  ในช่วงที่ผ่านมาว่าได้ทำอะไรไปบ้างแล้ว  โดยเฉพาะการที่ได้  ฌักก์  คริส  โค้ชผู้ฝึกสอนชาวสหรัฐชุดเดวิสคัพมาเป็นโค้ชผู้ฝึกสอนของ  (SEATF)  ได้ทำผลงานอย่างมากมายให้กับองค์กร  จนทำให้ชาติสมาชิกเทนนิสของเอเชียรู้สึกพอใจเป็นอย่างมาก</p>
<p>และล่าสุดทางประธาน  ATF  อานิล  กานา  ชาวอินเดีย  ก็ได้ขอความร่วมมือกับทาง  SEATF   ให้ส่ง   ฌักก์  คริส  ไปช่วยอบรมโค้ชชาวอินเดียที่กรุงนิวเดลี  ในวันที่  16-22  มี.ค.นี้  หลังจากนั้นก็จะเดินทางกลับมาเมืองไทยเพื่อสอนนักกีฬาที่อยู่ที่  SEATF  ต่อไป.</p></body>
</news>
