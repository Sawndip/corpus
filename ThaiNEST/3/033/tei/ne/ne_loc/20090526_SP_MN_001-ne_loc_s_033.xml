<teiHeader>
<fileDesc>
<titleStmt>
  <title>เสือใต้ดูด "โกเมซ" ร่วมรังแพงสุดเมืองเบียร์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 22:41:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000059157  </bibl>
</sourceDesc>
</fileDesc>
</teiHeader>
<news>
<headline>เสือใต้ดูด "โกเมซ" ร่วมรังแพงสุดเมืองเบียร์</headline>
<lead>บาเยิร์น มิวนิค ตัดกำลังคู่แข่งร่วมลีกอีกครั้งด้วยการทุ่มเงินเป็นสถิติบุนเดสลีกา <placeName>เยอรมนี</placeName> คว้า มาริโอ โกเมซ ดาวยิงทีมชาติ<placeName>เยอรมนี</placeName>มาจาก สตุตการ์ท โดยมีการยืนยันจากแหล่งข่าวว่าทั้งสองทีมบรรลุข้อตกลงกันได้แล้ว</lead>
<neck></neck>
<body><p> สำนักข่าวรอยเตอร์ส รายงานว่า �เสือใต้� ตกลงกับ �ม้าขาว� กันได้เรียบร้อย โดยคาดว่ามูลค่าการย้ายทีมอยู่ที่ 30 ล้านยูโร (ประมาณ 1,470 ล้านบาท) ลบสถิติสูงสุดในประวัติศาสตร์ลูกหนัง<placeName><prefix>เมือง</prefix>เบียร์</placeName>ที่ <placeName>โอเวน ฮาร์กรีฟส์</placeName> เคยทำไว้เมื่อคราวโยกจาก บาเยิร์น สู่ แมนเชสเตอร์ ยูไนเต็ด ด้วยค่าตัว 25 ล้านยูโร (ประมาณ 1,225 ล้านบาท) ในปี 2007</p>
<p> ด้าน โกเมซ ซึ่งระเบิดตาข่ายไป 24 ลูกในซีซันที่ผ่านมาให้สัมภาษณ์ผ่านทางเว็บไซต์ของสโมสรดังแห่งแคว้นบาวาเรียว่า �ผมมองไปข้างหน้ากับ บาเยิร์น แล้ว สโมสรนี้มีบางสิ่งที่พิเศษซึ่งผมอยากคว้าแชมป์ลีกที่นี่ รวมถึงลงเล่นในยูฟ่า แชมเปียนส์ ลีก�        </p>
<p>ไม่เพียงเท่านั้น การตบเท้าเข้าสู่ถิ่นอัลลิอันซ์ อารีนา ของหัวหอกเชื้อสายสแปนิชหนนี้ถือเป็นการโน้มน้าวใจ ฟรองค์ ริเบรี ให้อยู่กับทีมต่อไป ซึ่งที่ผ่านมาสตาร์ทีมชาติ<placeName>ฝรั่งเศส</placeName>ออกมาเรียกร้องให้ บาเยิร์น เสริมความแข็งแกร่ง เพื่อโอกาสในการกลับคืนสู่ความยิ่งใหญ่</p>
<p>ทั้งนี้ ศูนย์หน้าวัย 23 ปีที่ติดธงอินทรีเหล็ก 23 ครั้ง ซัด 6 ประตู ถือเป็นสมาชิกใหม่รายที่ 4 ของเสือใต้ต่อจาก อนาโตลี ตีมอสชุค (เซนิต เซนต์ ปีเตอร์สเบิร์ก), อิวิกา โอลิช (ฮัมบูร์ก) และ อเล็กซานเดอร์ เบาม์โยฮันน์ (โบรุสเซีย มึนเชนกลัดบัค)</p></body>
</news>
