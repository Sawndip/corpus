<teiHeader>
<fileDesc>
<titleStmt>
  <title>โรงงานยาสูบมอบเงินหนุนสมาคมว่ายน้ำฯ 45 ล้านบาท  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-21 13:48:49  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNjUxJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>โรงงานยาสูบมอบเงินหนุนสมาคมว่ายน้ำฯ 45 ล้านบาท</headline>
<lead>โรงงานยาสูบ สนับสนุนสมาคมว่ายน้ำฯ 45 ล้านบาท เพื่อสานฝันทวงความเป็นเจ้าสระ<placeName>อาเซียน</placeName>กลับคืนมา</lead>
<neck></neck>
<body><p>นางจันทิมา สิริแสงทักษิณ ประธานกรรมการอำนวยการโรงงานยาสูบ เป็นประธานมอบเงินสนับสนุนให้กับสมาคมว่ายน้ำแห่งประเทศไทย ภายใต้โครงการ “1 สมาคมกีฬา 1 รัฐวิสาหกิจ” ที่โรงงานยาสูบ โดยมี ดร.ศักดิ์ชาย พิทักษ์วงศ์ เลขาธิการสมาคมว่ายน้ำฯ เป็นผู้รับมอบ โดยโรงงานยาสูบสนับสนุนเป็นระยะเวลา 3 ปี ตั้งแต่ปี 2552-2554 เป็นเงินปีละ 15 ล้านบาท รวม 45 ล้านบาท มี “น้องอุ้ม” ณัชฐานันตร์ จันทร์กระจ่าง เจ้าของ 4 เหรียญทองซีเกมส์ ครั้งที่ 24 นำเพื่อนนักว่ายน้ำทีมชาติ<placeName>ไทย</placeName>ร่วมเป็นสักขีพยานด้วย</p>
<p>นางจันทิมา กล่าวว่า การสนับสนุนของโรงงานยาสูบ เพื่อพัฒนานักกีฬาว่ายน้ำของไทยให้นำชื่อเสียงมาสู่ประเทศชาติ ซึ่งจะสร้างความภาคภูมิใจให้กับคน<placeName>ไทย</placeName> และคาดหวังว่า ฉลามหนุ่มและเงือกสาว<placeName>ไทย</placeName>จะทำผลงานได้ดี ทวงความเป็นเจ้าสระของ<placeName>อาเซียน</placeName> ในซีเกมส์ ครั้งที่ 25 ที่<placeName>สาธารณรัฐประชาธิปไตยประชาชนลาว</placeName> ปลายปีนี้</p>
<p>ด้าน ดร.ศักดิ์ชาย กล่าวว่า สมาคมฯ จะนำเงินที่ได้ไปพัฒนานักกีฬาว่ายน้ำ เพื่อสร้างผลงานระดับชาติ และจะสร้างกระแสให้เยาวชน<placeName>ไทย</placeName>หันมาออกกำลังกายด้วยกีฬาว่ายน้ำมากขึ้น ส่วนเป้าหมายเจ้าสระซีเกมส์ยังไม่มั่นใจ แต่จะพยายามทำผลงานให้ดีกว่าซีเกมส์ครั้งที่ผ่านมา
สำหรับซีเกมส์ที่ <placeName><prefix>จ.</prefix>นครราชสีมา</placeName> ว่ายน้ำ<placeName>ไทย</placeName>คว้ามาได้ 5 เหรียญทอง จาก ณัชฐานันตร์ จันทร์กระจ่าง คนเดียว 4 เหรียญทอง และอีก 1 เหรียญทอง ได้จาก ฐานวัฒน์ ธนากรวรเกียรติ.</p></body>
</news>
