<teiHeader>
<fileDesc>
<titleStmt>
  <title>"โปรโจ๊ก"ผงาดขึ้นอันดับ5ร่วม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-28 09:10:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194674&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>"โปรโจ๊ก"ผงาดขึ้นอันดับ5ร่วม</headline>
<lead>การแข่งขันกอล์ฟ<placeName>เอเชี่ยน</placeName> ทัวร์ รายการ แบล็ก เมาเทน มาสเตอร์ส 2009 ชิงเงินรางวัลรวม 500,000 เหรียญ<placeName>สหรัฐ</placeName> (ราว 17.5 ล้านบาท) ที่<placeName><prefix>สนาม</prefix>แบล็ก เมาเทน กอล์ฟ คลับ</placeName> ระยะ 7,184 หลา พาร์ 72 <placeName><prefix>อ.</prefix>หัวหิน</placeName> <placeName><prefix>จ.</prefix>ประจวบคีรีขันธ์</placeName> เมื่อวันศุกร์ 27 มี.ค. ที่ผ่านมา เป็นรอบ 2 ปรากฏว่า โยฮัน เอดฟอร์ส ผู้นำรอบแรก จาก<placeName>สวีเดน</placeName> ทำเพิ่ม 4 อันเดอร์พาร์ 68 สกอร์รวม 12 อันเดอร์พาร์ 132 นำเดี่ยวต่อไป โดยนำหน้า แฟรงกี มิโนซา จาก<placeName>ฟิลิปปินส์</placeName> และ ดาร์เรน เบค จาก<placeName>ออสเตรเลีย</placeName> ที่ตามมาเป็นอันดับ 2 ร่วม ที่สกอร์รวม 9 อันเดอร์พาร์ 135 อยู่ 3 สโตรก</lead>
<neck></neck>
<body><p>ส่วนผลงานโปร<placeName>ไทย</placeName>ที่ดีที่สุดคือ “โปรโจ๊ก” ชัพชัย นิราช เจ้าของแชมป์เซล โอเพ่น ที่<placeName>อินเดีย</placeName> เมื่อสัปดาห์ที่แล้ว หลัง “เจ้าคิงคอง” ทำเพิ่ม 4 อันเดอร์พาร์ 68 สกอร์รวม 7 อันเดอร์พาร์ 137 ขยับขึ้นมารั้งที่ 5 ร่วม โดยตามหลังผู้นำ 5 สโตรก ขณะที่คนอื่น ๆ ที่น่าสนใจ กิรเดช อภิบาลรัตน์ 6 อันเดอร์พาร์ 138 ที่ 9 ร่วม, พรหม มีสวัสดิ์ 5 อันเดอร์พาร์ 139 ที่ 12 ร่วม, ปริยะ ชุณหสวัสดิกุล 4 อันเดอร์พาร์ 140 ที่ 16 ร่วม เท่ากับ ธงชัย ใจดี, สมเกียรติ ศรีสง่า 3 อันเดอร์พาร์ 141 ที่ 26 ร่วม, เชาวลิต ผลาผล</p>
<p>ขณะที่ “โปรหมาย” ประหยัด มากแสง ที่ต้องการทำผลงานให้ดี เพื่อทำอันดับโลกติด 1 ใน 50 อันดับแรก และได้สิทธิเข้าร่วมการแข่งขันเดอะ มาสเตอร์ส รายการเมเจอร์แรกของปี ที่<placeName>จอร์เจีย</placeName>, <placeName>สหรัฐ</placeName> กลางเดือนหน้า เร่งไม่ขึ้น หลังทำแค่สแควร์พาร์ 72 สกอร์รวม 2 อันเดอร์พาร์ 142 เท่าเดิม อยู่ที่ 38 ร่วม</p>
<p>ด้านศึกกอล์ฟพีจีเอ ทัวร์ รายการอาร์โนลด์ พาลเมอร์ อินวิเตชั่นแนล ชิงเงินรางวัลรวม 6 ล้านเหรียญ (ราว 210 ล้านบาท) ที่<placeName><prefix>สนาม</prefix>เบย์ ฮิลล์ คลับ แอนด์ เลานจ์</placeName> พาร์ 70 ใน<placeName><prefix>รัฐ</prefix>ฟลอริดา</placeName>, <placeName>สหรัฐ</placeName> หลังจบรอบแรก “พญาเสือ” ไทเกอร์ วูดส์ ยอดโปรมือ 1 โลกชาว<placeName>อเมริกัน</placeName> ที่ลงเล่นเป็นรายการที่ 3 ในปีนี้ คืนฟอร์มเก่งอีกครั้ง โดยเฉพาะการพัต ทำ 2 อันเดอร์พาร์ 68 โดยที่พัตแค่ 24 ครั้ง รั้งที่ 10 ร่วม โดยตามหลังผู้นำเดี่ยว คือ เจสัน กอร์ เพื่อนร่วมชาติ  ที่ทำ 5 อันเดอร์พาร์ 65 เพียงแค่ 3 สโตรก ขณะที่อันดับ 2 ร่วม มี 2 คน คือ ทิม เฮอร์รอน และ เจฟฟ์ โอเวอร์ตัน 2 โปรอเมริกัน ที่ทำ 4 อันเดอร์พาร์ 66 ตามหลังผู้นำแค่สโตรกเดียว.</p></body>
</news>
