<teiHeader>
<fileDesc>
<titleStmt>
  <title>ซาฟินา มั่นใจ ผลงานกำลังท็อปฟอร์มสุดๆ  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 02:30:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7851  </bibl>
</sourceDesc>
</fileDesc>
</teiHeader>
<news>
<headline>ซาฟินา มั่นใจ ผลงานกำลังท็อปฟอร์มสุดๆ</headline>
<lead>ดินารา ซาฟินา นักหวดมือ 1 ของโลก ชาวรัสเซีย มั่นใจฟอร์มการหวดกำลังท็อปฟอร์ม พร้อมเผย  รอดวลแร็กเก็ต นักเทนนิสดาวรุ่งฟอร์มแรงจาก <placeName>สหราชอาณาจักร</placeName> คู่ต่อสู้ ด่านแรกในศึก เฟรนช์ โอเพ่น</lead>
<neck></neck>
<body><p>สำนักข่าวต่างประเทศรายงานวานนี้ (22 พ.ค.)? ว่า ดินารา ซาฟินา นักหวดมือ 1 ของโลก ชาว<placeName>รัสเซีย</placeName> เชื่อมั่นผลงานการหวดของตัวเองกำลังท็อปฟอร์ม พร้อมเผย ตั้งตารอดวลแร็กเก็ต นักเทนนิสดาวรุ่งฟอร์มแรงจาก <placeName>สหราชอาณาจักร</placeName> คู่ต่อสู้ ด่านแรกในศึกเฟรนช์? โอเพ่น แกรนด์ สแลม ที่ 2 ของปี ช่วงสุดสัปดาห์นี้ </p>
<p>ซาฟินา วัย 23 ปี รองแชมป์ที่ <placeName>โรลองด์ การ์โรส</placeName> ปีที่แล้ว กล่าวว่า "ฉันกำลังมีสมาธิกับตัวเอง ฉันมุ่งมั่นอยู่แต่ปัจจุบัน  ฉันไม่ได้มองไปถึงอนาคตข้างหน้า แต่ฉันคิดว่า ฉันกำลังตีได้ดีทีเดียว นับตั้งแต่ที่ครองมือ 1 ของโลก ฉันเข้าถึงนัดชิงชนะเลิศ 1 ครั้ง และคว้าแชมป์ได้อีก 2 รายการ"</p>
<p>พร้อมกันนั้น ซาฟินา ยังได้กล่าวถึง คู่ต่อสู้ในรอบแรก ศึกเฟรนช์ โอเพ่น อย่าง แอน เขียวธวงส์ นักเทนนิสดาวรุ่งชาว<placeName>อังกฤษ</placeName> เชื้อสายลาว  ที่กำลังโชว์ฟอร์มได้อย่างร้อนแรง ว่า "ฉันรู้จักเธอ เราเคยเจอกันมาแล้วใน รอบตัดเชือก ศึกวิมเบิลดัน จูเนียร์ แต่มันนานมากแล้ว" </p>
<p>"ฉันคิดว่า เธอกำลังเล่นเทนนิสได้ดี และฉันรู้ว่า เธอทะลุเข้าถึงรอบรองชนะเลิศ ที่ วอร์ซอว์ แล้ว อย่างไรก็ตาม เธออาจมีเวลาเตรียมตัวน้อยกว่าฉัน และฉันกำลังตั้งตารอที่จะพอกับเธอ" เจ้าของแชมป์รายการ คอร์ทดิน ที่โรม และ มาดริด กล่าว
</p></body>
</news>
