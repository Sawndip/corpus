<teiHeader>
<fileDesc>
<titleStmt>
  <title>"น้ามวล"กร้าว! คว่ำ"โลเปซ"ชัวร์ คว้าแชมป์มวยโลก แก่สุดในเมืองไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154559  </bibl>
</sourceDesc>
</fileDesc>
</teiHeader>
<news>
<headline>"น้ามวล"กร้าว! คว่ำ"โลเปซ"ชัวร์ คว้าแชมป์มวยโลก แก่สุดใน<placeName><prefix>เมือง</prefix>ไทย</placeName></headline>
<lead></lead>
<neck></neck>
<body><p>ศึกชิงแชมป์กำปั้นองค์กรมวยโลก WBO "M-150ถล่มบัลลังก์โลก" ที่<placeName>เปอร์โตริโก</placeName> ในวันอาทิตย์นี้ ระหว่าง "น้ามวล" ประมวลศักดิ์ ก่อเกียรติยิม นักชกวัย 40 กะรัตของ<placeName>ไทย</placeName> กับ โฮเซ่ โลเปซ นักมวยเจ้าถิ่น วัย 36 ปี เพื่อครองคว้าเป็นแชมป์โลกรุ่นจูเนียร์แบนตั้มเวท ล่าสุดได้มีการแถลงข่าวอย่างเป็นทางการของศึกกำปั้นโลกหนนี้เรียบร้อยแล้ว ที่เปอร์โตริโก โดยที่ ประมวลศักดิ์ กับ โลเปซ ได้เผชิญหน้ากันพร้อมกับจับมือทักทายกันก่อนเข้าแถลงข่าว จากนั้นได้มีการตรวจร่างกายอย่างเป็นทางการอีกครั้ง </p>
<p>ภายหลังการแถลงข่าวและตรวจร่างกาย ผู้สื่อข่าวท้องถิ่น<placeName>เปอร์โตริโก</placeName> ได้สอบถาม ประมวลศักดิ์ ว่า อายุมากขนาดนี้คิดจะแขวนนวมหรือไม่ ชนะแล้วจะยิ่งใหญ่ขนาดไหน จะแขวนนวมหรือจะชกต่อ ซึ่ง "น้ามวล" ได้ตอบผ่านล่ามไปว่า ถึงแม้วัยของผมจะปาเข้าหลักสี่แล้วก็ตามแต่สภาพจิตใจและร่างกายของผมยังแข็งแรงหากจะเทียบกับบุคคลธรรมดา ก็อยู่ในราวอายุ 26-27 ปี ส่วนจะยิ่งใหญ่หรือไม่นั้นไม่ขอตอบ ซึ่งตอนนี้คิดอย่างเดียว คือ ครองเข็มขัดแชมป์โลกรุ่นนี้ จะขอเป็นแชมป์โลกประวัติศาสตร์คนแรกของเมืองไทย ที่อายุมากที่สุด อีกด้วย </p>
<p>ทางด้าน มิสเตอร์ อีวาน ริเวียร่า โปรโมเตอร์ผู้จัด เผยว่าทั้งคู่อายุจะมากแต่ก็จะเป็นคู่มวยซูเปอร์ไฟท์ที่น่าจับตามอง ถ้าจะพูดถึงความเก๋าต้องยกให้ประมวลศักดิ์นักชก<placeName>ไทย</placeName> ส่วนความแข็งแกร่งบวกสดต้องยกให้ โฮเซ่ โลเปซ ซึ่งตนมั่นใจว่าคู่นี้สนุกแน่ </p>
<p>สำหรับการชกในครั้งนี้ จะมีขึ้นตามเวลา<placeName><prefix>ประเทศ</prefix>ไทย</placeName>เช้าวันอาทิตย์ที่ 29 มีนาคมนี้ ช่อง 7 สี รับสัญญาณถ่ายทอดสดผ่านดาวเทียม จาก<placeName>โคลิซิโอ รูเบนโรดิเกวซ</placeName> <placeName><prefix>เมือง</prefix>บายามอน</placeName> <placeName><prefix>ประเทศ</prefix>เปอร์โตริโก</placeName> เวลา 10.00 น. เป็นต้นไป 
</p></body>
</news>
