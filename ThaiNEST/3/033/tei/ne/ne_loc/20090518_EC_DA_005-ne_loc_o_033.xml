<teiHeader>
<fileDesc>
<titleStmt>
  <title>สปอนเซอร์ลุยเครื่องดื่มเกลือแร่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199286&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สปอนเซอร์ลุยเครื่องดื่มเกลือแร่</headline>
<lead></lead>
<neck></neck>
<body><p>นายสานิต หวังวิชา ผู้จัดการฝ่ายการตลาดผลิตภัณฑ์เครื่องดื่ม เกลือแร่สปอนเซอร์ บริษัท ที.ซี.ฟาร์มาซูติคอล อุตสาหกรรม เปิดเผยว่า แผนการตลาดของเครื่องดื่มเกลือแร่สปอนเซอร์ในปีนี้จะทุ่มงบ 70 ล้านบาท จัดกิจกรรมขยายฐานกลุ่มลูกค้ากลุ่มวัยรุ่นระดับมัธยมปลาย จากเดิมฐานลูกค้าหลักจะเป็นกลุ่มนักกีฬา และผู้ที่ออกกำลังกายเนื่องจากสปอนเซอร์ในฐานะผู้นำตลาดจะต้องขยายตลาดเครื่องดื่มเกลือแร่ให้เติบโตอย่างต่อเนื่อง พร้อมกันนี้ได้ดึง ศิลปินบอยแบนด์ วงเคโอติก มาเป็นพรีเซ็นเตอร์ครั้งแรกในรอบ 20 ปีนับตั้งแต่ทำตลาดเครื่องดื่มสปอนเซอร์ในตลาดไทย หวังปลุกกระแสให้กลุ่มวัยรุ่นหันมาสนใจออกกำลังกาย  </p>
<p>พร้อมกันนี้ บริษัทได้จัดแข่งขันฟุตบอล เอส ชอคเกอร์ ที่เป็นการเตะฟุตบอล 3 คนในกรงเหล็ก โดยจะจัดการแข่งขันทั่วประเทศ รวมทั้งร่วมสนับสนุนการแข่งขันกีฬา และการประกวดการเชียร์แดนซ์ ที่เป็นการแข่งขันในระดับมัธยมศึกษาที่มีผู้ชมมากที่สุดในประเทศ จึงมั่นใจว่าจะผลักดันยอดขายรวมสิ้นปีนี้เติบโตขึ้น 10% และมีส่วนแบ่งตลาดมากกว่า 70% ในตลาดเครื่องดื่มเกลือแร่ที่มีมูลค่ามากกว่า 3,000 ล้านบาท.
</p></body>
</news>
