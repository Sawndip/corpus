<teiHeader>
<fileDesc>
<titleStmt>
  <title>แทมมี่ชนเจ้าถิ่นศึกเฟรนช์ โอเพ่น นาดาลลุ้นคว้าแชมป์ 5 สมัยซ้อน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28799571.php?news_id=28799571  </bibl>
</sourceDesc>
</fileDesc>
</teiHeader>
<news>
<headline>แทมมี่ชนเจ้าถิ่นศึกเฟรนช์ โอเพ่น นาดาลลุ้นคว้าแชมป์ 5 สมัยซ้อน</headline>
<lead>"แทมมี่" แทมมารีน ธนสุกาญจน์ ลุยศึกแกรนด์สแลม รายการที่ 2 "เฟรนช์ โอเพ่น" รอบแรก พบกับ คามิลล์ แปง สาวเจ้าถิ่น สถิติเจอกัน 2 หน ผลัดกันแพ้ชนะ รอบต่อไปมีสิทธิชน "แชมป์เก่า" อนา อิวาโนวิช อดีตมือ 1 โลกชาว<placeName>เซอร์เบีย</placeName> ขณะที่ ราฟาเอล นาดาล มือ 1 ของโลก รอเจอนักหวดจากรอบคัดเลือก ด้าน โรเจอร์ เฟเดอเรอร์ รองแชมป์ ชน อัลแบร์โต มาร์ติน จาก<placeName>สเปน</placeName></lead>
<neck></neck>
<body><p>การแข่งขันเทนนิสแกรนด์สแลม รายการที่ 2 ของปี "เฟรนช์ โอเพ่น" บนคอร์ตดินที่ <placeName>โรลองด์ การ์โรส์</placeName> <placeName><prefix>กรุง</prefix>ปารีส</placeName> <placeName><prefix>ประเทศ</prefix>ฝรั่งเศส</placeName> ระหว่างวันที่ 24 พ.ค.-7 มิ.ย. ล่าสุดเมื่อวันที่ 22 พ.ค.ได้มีการจับสลากประกบคู่รอบแรกออกมาแล้ว ในประเภทหญิงเดี่ยว "แทมมี่" แทมมารีน ธนสุกาญจน์ สาวนักเทนนิส<placeName>ไทย</placeName> มืออันดับ 51 ของโลก รอบแรกพบกับ คามิลล์ แปง มืออันดับ 109 ของโลกชาว<placeName>ฝรั่งเศส</placeName> หากคว้าชัยชนะได้ มีสิทธิเจอกับ อนา อิวาโนวิช แชมป์เก่าเมื่อปีที่แล้ว อดีตมือ 1 ของโลก และมือวางอันดับ 8 จากเซอร์เบีย ที่พบกับ ซารา เออร์รานี จาก<placeName>อิตาลี</placeName></p>
<p>สำหรับ แทมมี่ เคยเจอกับ แปง มาแล้ว 2 หน ผลัดกันแพ้ผลัดกันชนะ หนแรก แปง ชนะ 2-0 เซต ที่<placeName><prefix>รัฐ</prefix>โคลัมเบีย</placeName> <placeName>สหรัฐ</placeName> เมื่อปี 2006 ก่อนที่แทมมี่ มาเอาคืนที่<placeName>เจแปน</placeName> โอเพ่น <placeName><prefix>ประเทศ</prefix>ญี่ปุ่น</placeName> 2-0 เซต เมื่อปีที่แล้ว อย่างไรก็ตามผลงานของนักเทนนิส<placeName>ไทย</placeName>ในช่วงหลังไม่ค่อยดีนัก ตกรอบแรกมาเกือบทุกรายการ</p>
<p>ด้านการประกบคู่ประเภทหญิงเดี่ยวที่น่าสนใจ ดินารา ซาฟินา มือ 1 ของโลกชาว<placeName>รัสเซีย</placeName> เจอกับ แอนน์ เคียวธวงศ์ จาก<placeName>อังกฤษ</placeName>, เซเรนา วิลเลียมส์ มือวางอันดับ 2 อดีตแชมป์ปี 2002 จาก<placeName>สหรัฐ</placeName> พบ คลารา ซาโคพาโลวา จาก<placeName>เช็ก</placeName>, วีนัส วิลเลียมส์ มือวางอันดับ 3 จาก<placeName>สหรัฐ</placeName> พบ เบธานี แมทเทค แซนด์ส เพื่อนร่วมชาติ, อีลีนา ดีเมนเทียวา มือวางอันดับ 4 ชาว<placeName>รัสเซีย</placeName> เจอนักเทนนิสจากรอบคัดเลือก, เยเลนา แยนโควิช มือวางอันดับ 5 จาก<placeName>เซอร์เบีย</placeName> พบ เปตรา เชทคอฟสกา จาก<placeName>เช็ก</placeName></p>
<p>ขณะที่ในประเภทชายเดี่ยว "กระทิงลำพอง" ราฟาเอล นาดาล นักหวดมือ 1 ของโลกชาว<placeName>สเปน</placeName> แชมป์รายการนี้ 4 สมัยติดต่อกัน กำลังลุ้นทำสถิติต่อไปรอบแรกเจอกับนักเทนนิสจากรอบคัดเลือก รอบ 2 เจอกับผู้ชนะระหว่าง อิกอร์ คูนิตสิน หรือ เทมูราซ กาบาชวิลี 2 นักเทนนิสจาก<placeName>รัสเซีย</placeName></p>
<p>"เฟดเอ็กซ์" โรเจอร์ เฟเดอเรอร์ มือ 2 ของโลกจาก<placeName>สวิส</placeName> รองแชมป์รายการนี้ 3 สมัยซ้อน และต้องการแชมป์นี้เป็นหนแรกให้ได้ พบ อัลแบร์โต มาร์ติน จาก<placeName>สเปน</placeName>, แอนดี เมอร์เรย์ มือวางอันดับ 3 ชาว<placeName>สกอตต์</placeName> พบ ฮวน อิกนาซิโอ เชลา จาก<placeName>อาร์เจนตินา</placeName>, โนวัค ยอโควิช มือวางอันดับ 4 จาก<placeName>เซอร์เบีย</placeName> พบ นิโคลาส ลาเพนต์ติ จาก<placeName>เอกวาดอร์</placeName>, ฮวน มาร์ติน เดล ปอโตร มือเต็ง 5 จาก<placeName>อาร์เจนตินา</placeName> พบ มิเชล โลดรา จาก<placeName>ฝรั่งเศ</placeName> และ แอนดี ร็อดดิก มือเต็ง 6 พบกับ โรเมียง ชูอาน จาก<placeName>ฝรั่งเศส</placeName></p>
<p>ส่วนศึกเทนนิสหญิงคารูอิซาว่า โยเน็กซ์ โอเพ่น ที่<placeName><prefix>เมือง</prefix>นาโงย่า</placeName> <placeName><prefix>ประเทศ</prefix>ญี่ปุ่น</placeName> เมื่อวันที่ 22 พฤษภาคม หญิงคู่รอบรองชนะเลิศ "น้องเพียส" วรัชญา วงศ์เทียนชัย กับ โทโมโย่ ทาคางิชิ สาว<placeName>ญี่ปุ่น</placeName> พลิกล็อกเอาชนะ ซู่ อี้ ฟาน กับ จาง ฉ่วย คู่มือ 1 ของรายการจากจีน 6-1 กับ 6-3 ผ่านเข้ารอบชิงชนะเลิศไปพบ จุนริ นามิงาตะ กับ อากิโกะ โยเนะมูระ คู่มือวางอันดับ 2 จาก<placeName>ญี่ปุ่น</placeName> ที่ชนะ เรมี เทซุกะ กับ คูรูมิ นาระ เพื่อนร่วมชาติ 6-4 กับ 6-2</p></body>
</news>
