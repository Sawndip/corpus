<teiHeader>
<fileDesc>
<titleStmt>
  <title>สิงโตเตรียมปรับหมากใหม่ วาง"สตีวีจี"คุมเกมหลังหัวหอก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/26/news_28445887.php?news_id=28445887  </bibl>
</sourceDesc>
</fileDesc>
</teiHeader>
<news>
<headline>สิงโตเตรียมปรับหมากใหม่ วาง"สตีวีจี"คุมเกมหลังหัวหอก</headline>
<lead>ฟาบิโอ คาเปลโล กุนซือ "สิงโตคำราม" <placeName>อังกฤษ</placeName> เตรียมปรับแผนใหม่ในเกมอุ่นเครื่องกับ<placeName>สโลวะเกีย</placeName> และศึกฟุตบอลโลกรอบคัดเลือกกับ<placeName>ยูเครน</placeName> วาง "สตีวีจี" สตีเวน เจอร์ราร์ด มิดฟิลด์จอมถล่มประตู คอยยืนบัญชาเกมหลังหัวหอก เนื่องจากเจ้าตัวมั่นใจว่า เป็นตำแหน่งที่ดีที่สุดเท่าที่เล่นมาในชีวิต</lead>
<neck></neck>
<body><p>"สตีวี จี" สตีเวน เจอร์ราร์ด กองกลางกัปตันทีม "หงส์แดง" ลิเวอร์พูล หวังให้ ฟาบิโอ คาเปลโล ปรับแทคติกการเล่นของทีม "สิงโตคำราม" <placeName>อังกฤษ</placeName> ในนัดอุ่นเครื่องกับ สโลวะเกีย ในวันเสาร์ และเกมฟุตบอลโลกรอบคัดเลือกโซน<placeName>ยุโร</placeName>ปกลุ่ม 6 กับยูเครน กลางสัปดาห์หน้าให้ตัวเองได้เล่นในตำแหน่งกองกลางตัวรุก หรือกองหน้าตัวต่ำที่อยู่หลังหัวหอก ทำให้มีอิสระมากขึ้น โดยเฉพาะกับเกม 3 นัดล่าสุดที่ยิงได้ถึง 6 ประตู คาดว่า ฟาบิโอ คาเปลโล กุนซือชาว<placeName>อิตาเลี่ยน</placeName>ที่ดูฟอร์มของเจอร์ราร์ด มาแล้วหลายนัดอาจจะปรับทีมใหม่ เพื่อให้เข้ากับมิดฟิลด์หงส์แดงรายนี้เช่นกัน</p>
<p>"ผมไม่เคยมีความสุขอย่างนี้เลยในชีวิตการค้าแข้งของผม ผมเล่นอยู่ทางขวามา 2-3 ปีตอนที่ ราฟา มาที่ลิเวอร์พูล ใหม่ๆ ผมทำอะไรไม่ได้มากนัก แต่ตอนนี้ผมมีกองกลางคอยคุมเกมอยู่ข้างหลังผม 2 คน ทำให้มีอิสระมากขึ้น และผมรู้สึกว่าเป็นตำแหน่งที่เล่นได้ดีที่สุดก็ตอนที่ผมมีอิสระที่จะวิ่งเข้าหากองหลังและสร้างอันตรายจากข้างหลัง หากผมได้เล่นแบบนี้ในทีมชาติ<placeName>อังกฤษ</placeName>ผมคงสนุกมากขึ้น แต่นั่นก็เป็นการตัดสินใจของ ฟาบิโอ ที่จะตัดสินใจ" เจอร์ราร์ด กล่าว</p>
<p>นอกจากนี้ เจอร์ราร์ด ยังหวังจะเดินรอยตาม เดวิด เบ็คแฮม กับการที่ลงเล่นให้ทีมชาติ<placeName>อังกฤษ</placeName>ไปแล้วกว่า 100 นัด หลังจากที่ในขณะนี้เล่นให้ทีมชาติ<placeName>อังกฤษ</placeName>มาแล้ว 70 นัด ซึ่งในความเป็นจริงแล้วน่าจะมีสถิติการเล่นให้ทีมชาติมากกว่านี้ แต่ติดปัญหาเรื่องอาการบาดเจ็บรบกวน</p></body>
</news>
