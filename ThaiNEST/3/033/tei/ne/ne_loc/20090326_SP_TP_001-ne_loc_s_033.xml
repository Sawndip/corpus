<teiHeader>
<fileDesc>
<titleStmt>
  <title>วางยอดขุนพล ตัวแทนวีระพล ล่าฮาเซกาวา  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/260309/2307  </bibl>
</sourceDesc>
</fileDesc>
</teiHeader>
<news>
<headline>วางยอดขุนพล ตัวแทนวีระพล ล่าฮาเซกาวา</headline>
<lead>นครหลวง  บ๊อกซิ่งฯ  วางตัว  "ยอดขุนพล"  เป็นตัวแทน  "วีระพล"  ตามล่าบัลลังก์โลกรุ่นแบนตั้มเวต  WBC  ที่  "ฮาเซกาวา"  นักชก<placeName>ญี่ปุ่น</placeName>ครองอยู่  โดยจัดป้องกันแชมป์  WBC  <placeName>เอเชีย </placeName> กับ  "โอกาห์"  ผู้ท้าชิง<placeName><addName>อิเหนา</addName></placeName>  เพื่อเสริมสร้างกระดูกมวยและประสบการณ์  ศุกร์  3  เม.ย.นี้  ที่<placeName><prefix>ตลาดกลาง</prefix>ลาดสวาย</placeName>  <placeName>ต.ลาดสวาย </placeName> <placeName><prefix>จ.</prefix>ปทุมธานี </placeName> ทีวีสีช่อง  3  ถ่ายทอดสด</lead>
<neck></neck>
<body><p>นายสุชาติ  พิสิฐวุฒินันท์  โปรโมเตอร์  นครหลวง  บ๊อกซิ่ง  โปรโมชั่นฯ  เผยว่า  หลังจากที่  วีระพล  นครหลวงโปรโมชั่น  อดีตนักชกขวัญใจชาว<placeName>ไทย</placeName>ซึ่งป้องกันตำแหน่งไว้ได้  14  ครั้งในระยะเวลาที่ยาวนานถึง  8  ปี  ก่อนจะเสียแชมป์โลกให้  โฮซูมิ  ฮาเซกาวา  นักมวยญี่ปุ่นไปตามสภาพร่างกายที่ไม่เอื้ออำนวย  จากนั้นทีมงานพยายามสร้างสรรค์นักชกรุ่นน้องขึ้นมาเป็นตัวแทน   เพื่อไล่ล่าเข็มขัดแชมป์โลกรุ่นแบนตั้มเวต   WBC  กลับคืนมา<placeName><prefix>เมือง</prefix>ไทย</placeName>ให้ได้  ในที่สุดก็ค้นพบ  ยอดขุนพล  นครหลวงโปรโมชั่น  ดาวรุ่งดวงใหม่ซึ่งมีรูปร่างและพิกัดน้ำหนักเดียวกันมารับหน้าที่นี้  จนกระทั่ง  "ยอดขุนพล"  ก้าวขึ้นครองแชมป์รุ่นแบนตั้มเวต  WBC  <placeName>เอเชีย</placeName>สำเร็จ  ถือว่าเป็นบันไดขั้นแรกสำหรับการไต่เต้าไปเขย่าบัลลังก์โลกกับ  "ฮาเซกาวา"  ในอนาคต</p>
<p>โปรโมเตอร์  นครหลวง  บ๊อกซิ่งฯ  กล่าวว่า  เพื่อเสริมสร้างกระดูกมวย  ประสบการณ์และความแข็งแกร่ง  ตนจึงวางคิวให้  "ยอดขุนพล"  ชกป้องกันตำแหน่งกับ  เออฟาน  โอกาห์  ผู้ท้าชิงชาว<placeName>อินโดนีเซีย </placeName> นำรายการ  "ศึกเอ็ม-150  พลังกำปั้นสะท้านโลก  ต้านยาเสพติด"  รายการนี้ยังจัดให้  เดวิด  นครหลวงโปรโมชั่น  รองแชมป์โลกอันดับ  3  รุ่นซูเปอร์ฟลายเวต  WBC  ชกอุ่นเครื่องด้วย  โดยมีนายเสริมศักดิ์  พงษ์พานิช  อดีตรัฐมนตรีช่วยว่าการกระทรวงมหาดไทย  เป็นประธานอำนวยการจัดการแข่งขัน  นายวินัย  สังวาลย์เงิน  นายกองค์การบริหารส่วน<placeName><prefix>ตำบล</prefix>ลาดสวาย</placeName>  เป็นประธานจัดการแข่งขัน  ในวันศุกร์  3  เม.ย.นี้  ที่เวทีมวยชั่วคราว<placeName><prefix>ตลาด</prefix>ลาดสวาย</placeName>  <placeName><prefix>ต.</prefix>ลาดสวาย </placeName> <placeName><prefix>จ.</prefix>ปทุมธานี</placeName>  ทีวีสีช่อง  3  ถ่ายทอดสด  เวลา  14.30-16.30  น.</p></body>
</news>
