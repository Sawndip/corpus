<teiHeader>
<fileDesc>
<titleStmt>
  <title>ตะวัน?ยิงสั่งลา ไทยถล่มกีวี 3-1?ธีรศิลป์?เบิ้ลสอง บอลไทยอุ่นเครื่อง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090328/7280/%e0%b8%95%e0%b8%b0%e0%b8%a7%e0%b8%b1%e0%b8%99%e2%80%9d%e0%b8%a2%e0%b8%b4%e0%b8%87%e0%b8%aa%e0%b8%b1%e0%b9%88%e0%b8%87%e0%b8%a5%e0%b8%b2%e0%b9%84%e0%b8%97%e0%b8%a2%e0%b8%96%e0%b8%a5%e0%b9%88%e0%b8%a1%e0%b8%81%e0%b8%b5%e0%b8%a7%e0%b8%b531%e2%80%9c%e0%b8%98%e0%b8%b5%e0%b8%a3%e0%b8%a8%e0%b8%b4%e0%b8%a5%e0%b8%9b%e0%b9%8c%e2%80%9d%e0%b9%80%e0%b8%9a%e0%b8%b4%e0%b9%89%e0%b8%a5%e0%b8%aa%e0%b8%ad%e0%b8%87%e0%b8%9a%e0%b8%ad%e0%b8%a5%e0%b9%84%e0%b8%97%e0%b8%a2%e0%b8%ad%e0%b8%b8%e0%b9%88%e0%b8%99%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ตะวัน?ยิงสั่งลา <placeName>ไทย</placeName>ถล่มกีวี 3-1?ธีรศิลป์?เบิ้ลสอง บอลไทยอุ่นเครื่อง</headline>
<lead>?สุภาพบุรุษลูกหนัง? ตะวัน ศรีปาน ปิดฉากชีวิตนักเตะทีมชาติ<placeName>ไทย</placeName>แบบสวยหรูซัด 1 ตุงนำทีม ?ช้างศึก? ถล่ม ?กีวี? <placeName>นิวซีแลนด์</placeName> 3-1 ทำสถิติติดทีมชาติ<placeName>ไทย</placeName> 145 นัดยิงไป 23 ประตู ขณะที่ ?มุ้ย? ธีรศิลป์ แดงดา ฟอร์มเฉียบซัดไป 2 ลูก อดีตกัปตันทีมชาติ<placeName>ไทย</placeName>กล่าวอำลาสนามแบบน้ำตาคลอเบ้าขอบคุณทุกคนที่ทำให้มีวันนี้ และยืนยันจะอยู่ช่วยพัฒนาวงการฟุตบอลไทยต่อไป</lead>
<neck></neck>
<body><p>การแข่งขันฟุตบอลนัดอุ่นเครื่องระหว่าง “ช้างศึก” ทีมชาติ<placeName>ไทย</placeName> กับ “กีวี” <placeName>นิวซีแลนด์</placeName> เมื่อวันที่ 28 มีนาคมที่ผ่านมาเป็นเกม “เทสติโมเนียลแมตช์” หรือนัดอำลาทีมชาติไทยอย่างเป็นทางการของ “แบน” ตะวัน ศรีปาน ที่รับใช้ชาติมายาวนานกว่า 16 ปีเต็ม ซึ่งบรรยากาศเป็นไปอย่างคึกคักมีแฟนบอลเข้ามาร่วมเป็นเกียรติหมื่นกว่าคนเก็บค่าบัตรผ่านประตูได้ 617,400 บาท ซึ่งสมาคมฟุตบอล<placeName>ไทย</placeName>มอบเงินทั้งหมดให้กับ “สุภาพบุรุษลูกหนัง” ของเมืองไทย</p>
<p>นัดนี้ทีม<placeName>ไทย</placeName>ส่งผู้เล่น 11 คนแรกลงสนามประกอบด้วย ผู้รักษาประตู โกสินทร์ หทัยรัตนกุล, คู่เซนเตอร์แบ็ก เกียรติประวุฒิ สายแวว กับ ณัฐพร พันธุ์ฤทธิ์, แบ็กขวา สุรีย์ สุขะ, แบ็กซ้าย ณัฐพงษ์ สมณะ, กองกลาง ตะวัน ศรีปาน, สุรัตน์ สุขะ, รังสรรค์ วิวัฒน์ชัยโชค, สุเชาว์ นุชนุ่ม, กองหน้าตัวต่ำ ณรงค์ชัย วชิรบาล, กองหน้าตัวเป้า ธีรศิลป์ แดงดา ส่วนนิวซีแลนด์มี ไรอัน เนลเซ่น นักเตะทีมแบล็คเบิร์น โรเวอร์ ในพรีเมียร์ลีกอังกฤษเป็นกัปตันทีม</p>
<p>เขี่ยบอลเล่นมาไม่ถึงนาที<placeName>นิวซีแลนด์</placeName>ได้ทักทายก่อนจากลูกแปเหน่งๆของ ทิม บราวน์ แต่ โกสินทร์ หทัยรัตนกุล ไม่ยอมพลาดทุบออกหลังไปได้ นาที 15 นิวซีแลนด์ได้จังหวะโต้กลับเร็ว โกสินทร์ หทัยรัตนกุล วิ่งออกมาตัดบอลช้าโดน คริส ไบรท์ เตะหลบแล้วยิงโล่งๆให้ทีมกีวีออกนำ 1-0 แต่นาทีถัดมาทีม<placeName>ไทย</placeName>ตามทวงคืนได้ทันควันเมื่อ สุเชาว์ นุชนุ่ม ผ่านบอลให้ ธีรศิลป์ แดงดา ซัดเหน่งๆที่ระยะเผาขนส่งบอลเรียดเข้าซุกก้นตาข่ายตีเสมอเป็น 1-1</p>
<p>เกมเล่นมานาที 22 ธีรศิลป์ แดงดา ผ่านบอลให้ ตะวัน ศรีปาน ดึงบอลหลอกแผงหลังทีมกีวีแล้วซัดด้วยขวาส่งบอลเสียบมุมประตูบวกสกอร์ให้ทีมชาติไทยขึ้นนำ 2-1 แบบกองเชียร์เฮกันสนามแทบแตก หลังจากนั้นนาที 32 ทีม<placeName>ไทย</placeName>เปลี่ยนเอา ดัสกร ทองเหลา ลงแทน ตะวัน ศรีปาน ถือเป็นการปิดฉากชีวิตนักเตะทีมชาติ<placeName>ไทย</placeName>อย่างสมบูรณ์แบบของ ตะวัน ศรีปาน ด้วยผลงานติดทีมชาติทั้งหมด 145 นัดยิงไป 23 ประตู ก่อนจบครึ่งแรก<placeName>ไทย</placeName>ยังนำอยู่ 2-1</p>
<p>ช่วงพักครึ่งมีการจัดพิธีอำลาสนามให้ ตะวัน ศรีปาน โดย “สุภาพบุรุษลูกหนัง” ได้มอบของที่ระลึกให้กับ พ่อสมจิตร-แม่สมศรี ศรีปาน และผู้มีพระคุณทั้ง วงศ์พินิต อินทรฑูต, ชาญวิทย์ ผลชีวิน, วิรัช ชาญพานิช, ธวัชชัย สัจจกุล, เกษม จริยวัฒน์วงษ์, ระวิ โหลทอง, วิจิตร เกตุแก้ว, วรวีร์ มะกูดี รวมถึงเอกอัคราชฑูต<placeName>นิวซีแลนด์</placeName>ประจำ<placeName><prefix>ประเทศ</prefix>ไทย</placeName> ซึ่งนายกสมาคมฟุตบอลไทยได้มอบโล่ประกาศเกียรติคุณให้กับอดีตกัปตันทีมชาติไทย</p>
<p>ตะวัน ศรีปาน กล่าวด้วยอาการตื้นตันใจน้ำตาคลอเบ้าว่า ขอบคุณพ่อและแม่ที่เป็นทุกอย่างทั้งแรงบันดาลใจและเป็นต้นแบบที่ดีที่สุดทั้งการทำงานและการใช้ชีวิต ขอบคุณผู้มีพระคุณทุกคนตั้งแต่ทีมกรุงเทพพณิชยการที่เป็นสโมสรแรก ผู้จัดการทีมชาติ<placeName>ไทย</placeName>ทุกคนตั้งแต่ยุคดรีมทีมและทุกชุดที่ให้โอกาสในทีมชาติไทยมาตลอด รวมถึงสมาคมฟุตบอลที่โอกาสที่ดีเสมอมา ขอขอบคุณทุกคนและจะไม่มีวันลืมเลือนแน่นอน</p>
<p>หลังจากนั้นเกมกลับมาเล่นกันต่อในครึ่งหลังรูปเกมยังคงสูสีผลักกันรุกและรับ นาที 68 ทีม<placeName>ไทย</placeName>ต้องปรับแทกติกถอด ณัฐพงษ์ สมณะ ที่เจ็บออกแล้วส่ง ธนพัต ณ ท่าเรือ ลงไปทำเกมแดนกลางแล้วขยับ รังสรรค์ วิวัฒน์ชัยโชค ลงไปเป็นแบ็กซ้ายแทน นาที 72 ณรงค์ชัย วชิรบาล ผ่านบอลทะลุช่องตัดหลังแนวรับนิวซีแลนด์ให้ ธีรศิลป์ แดงดา หลุดเดี่ยวเข้าไปเลี้ยงหลบผู้รักษาประตูแล้วซัดนิ่มๆตุงตาข่ายทำประตูให้ไทยนำห่าง 3-1
</p>
<p>แม้จะนำห่างแต่ทีม<placeName>ไทย</placeName>ยังคึกบุกใส่ต่อเนื่อง นาที 74 ณรงค์ชัย วชิรบาล ซัดเต็มข้อบอลติดปลายมือนายประตูข้ามคานนิดเดียว เล่นมานาที 77 ทีมไทยเปลี่ยนทีเดียว 3 คนรวดเอา นิเวส ศิริวงค์, กีรติ เขียวสมบัติ และ พิชิตพงษ์ เฉยฉิว แทน สุรีย์ สุขะ, สุรัตน์ สุขะ และ ธีรศิลป์ แดงดา แต่เวลาที่เหลือไม่มีสกอร์เพิ่มจบเกมทีม<placeName>ไทย</placeName>ชนะ 2-1 ซึ่ง<placeName>นิวซีแลนด์</placeName>มีโปรแกรมอุ่นเครื่องอีก 1 นัดพบทีมชาติไทยชุดซีเกมส์ในวันที่ 31 มีนาคมเวลา 18.30 น.ที่<placeName><prefix>สนาม</prefix>ศุภชลาศัย</placeName>
</p>
<p>หลังจบเกมได้มีพิธีอำสนามอย่างเป็นทางการ นักฟุตบอลทีมชาติ<placeName>ไทย</placeName>ทั้งชุดใหญ่และซีเกมส์ตั้งแถวให้เกียรติ ตะวัน ศรีปาน เดินออกจากสนามท่ามกลางเสียงแฟนบอลตะโกนเรียกชื่อ ตะวัน ดังลั่นสนาม ขณะที่ ตะวัน ได้มอบเสื้อระลึกให้กับเพื่อนนักเตะอาทิ เกียรติศักดิ์ เสนาเมือง, ดุสิต เฉลิมแสน, สุรชัย จตุรภัทรพงษ์ รวมถึง ปีเตอร์ รีด กุนซือทีมชาติ<placeName>ไทย</placeName></p>
<p>ตะวัน ศรีปาน กล่าวเปิดใจว่า ขอบคุณผู้มีพระคุณและขอบคุณเป็นพิเศษต่อแฟนบอลชาว<placeName>ไทย</placeName>ให้กำลังใจมาตลอดบนชีวิตนักเตะในทีมชาติไทยกว่า 17 ปี ชีวิตหลังจากนี้คงจะไม่หนีไปจากวงการฟุตบอลจะขอเป็นส่วนหนีงในการพัฒนาวงการฟุตบอล<placeName>ไทย</placeName> แต่อาจจะเปลี่ยนบทบาทจากนักเตะไปเป็นอย่างอื่น และสุดท้านต้องขอบคุณสื่อมวลชนและแฟนบอล<placeName>ไทย</placeName>ทุกท่าน</p></body>
</news>
