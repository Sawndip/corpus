<teiHeader>
<fileDesc>
<titleStmt>
  <title>อังกฤษอุ่นเครื่องชนะสโลวะเกีย4-0รูนีย์เหมา2เบ็คแฮมพังสถิติมัวร์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090329/7284/%e0%b8%ad%e0%b8%b1%e0%b8%87%e0%b8%81%e0%b8%a4%e0%b8%a9%e0%b8%ad%e0%b8%b8%e0%b9%88%e0%b8%99%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%8a%e0%b8%99%e0%b8%b0%e0%b8%aa%e0%b9%82%e0%b8%a5%e0%b8%a7%e0%b8%b0%e0%b9%80%e0%b8%81%e0%b8%b5%e0%b8%a240%e0%b8%a3%e0%b8%b9%e0%b8%99%e0%b8%b5%e0%b8%a2%e0%b9%8c%e0%b9%80%e0%b8%ab%e0%b8%a1%e0%b8%b22%e0%b9%80%e0%b8%9a%e0%b9%87%e0%b8%84%e0%b9%81%e0%b8%ae%e0%b8%a1%e0%b8%9e%e0%b8%b1%e0%b8%87%e0%b8%aa%e0%b8%96%e0%b8%b4%e0%b8%95%e0%b8%b4%e0%b8%a1%e0%b8%b1%e0%b8%a7%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline><placeName>อังกฤษ</placeName>อุ่นเครื่องชนะ<placeName>สโลวะเกีย</placeName>4-0รูนีย์เหมา2เบ็คแฮมพังสถิติมัวร์</headline>
<lead>"สิงโตคำราม" <placeName>อังกฤษ</placeName> ยังฮอตไม่เลิก เปิดเวมบลีย์ไล่ถล่ม <placeName>สโลวะเกีย</placeName> 4-0 เวย์น รูนีย์ เหมาคนเดียว 2 ประตู แต่ ฟาบิโอ คาเปลโล สุดเซ็ง เอมิล เฮสกีย์ กับ คาร์ลตัน โคล เจ็บเพิ่มอีก 2 คน ขณะที่ เดวิด เบ็คแฮม พังสถิติ บ็อบบี้ มัวร์ ตามคาด ด้าน "กระทิงดุ" <placeName>สเปน</placeName> ชนะ 5 นัดรวดในฟุตบอลโลกรอบคัดเลือกจากการเฉือน "ไก่งวง" <placeName>ตุรกี</placeName> 1-0 ขณะที่ "ตราไก่" <placeName>ฝรั่งเศส</placeName> คืนฟอร์มบุกไปชนะ <placeName>ลิทัวเนีย</placeName> 1-0 ส่วน "อินทรีเหล็ก" <placeName>เยอรมนี</placeName>, "อัซซูรี่" <placeName>อิตาลี</placeName> และ "กังหันสีส้ม" <placeName>ฮอลแลนด์</placeName> มีชัยเหนือคู่แข่งเช่นกัน</lead>
<neck></neck>
<body><p>ศึกฟุตบอลอุ่นเครื่องที่<placeName><prefix>สนาม</prefix>เวมบลีย์</placeName>เมื่อวันที่ 28 มีนาคม "สิงโตคำราม" <placeName>อังกฤษ</placeName> เปิดบ้านรับการมาเยือนของ <placeName>สโลวะเกีย</placeName> โดยเกมนี้ ฟาบิโอ คาเปลโล ยังให้ เอมิล เฮสกีย์ กับ เวย์น รูนีย์ ยืนหัวหอกคู่กัน ขณะที่ สตีเวน เจอร์ราร์ด ถูกจับไปเล่นทางฝั่งซ้าย และ แอรอน เลนนอน ได้โอกาสลงสนามแทนที่ ฌอน ไรท์ ฟิลลิปส์ ที่เจ็บ ทางฝั่งขวา
</p>
<p>เริ่มเกมได้แค่ 7 นาที เจ้าถิ่นก็ได้ประตูออกนำเมื่อ สตีเวน เจอร์ราร์ด แตะบอลเข้าเขตโทษและตบกลับมากลางให้ เอมิล เฮสกีย์ วิ่งเข้ายิงเป็น 1-0 แต่เมื่อถึงนาทีที่ 15 เฮสกีย์ ก็ต้องออกจากสนามเนื่องจากมีอาการบาดเจ็บ คาร์ลตัน โคล จึงได้ลงสนามแทน แต่ช่วงครึ่งแรกทั้งสองทีมยังทำอะไรกันเพิ่มไม่ได้</p>
<p>ครึ่งหลังอังกฤษเล่นได้ผ่อนคลายมากขึ้น นาทีที่ 70 ก็มาได้ประตูที่ 2 เมื่อ เดวิด เบ็คแฮม ที่ลงสนามเป็นตัวสำรองและทำสถิติติดทีมชาติเป็นนัดที่ 109 ทำลายสถิติของ บ็อบบี้ มัวร์ ทำให้เป็นผู้เล่นที่ไม่ใช่ผู้รักษาประตูที่ลงสนามให้ทีมชาติ<placeName>อังกฤษ</placeName>มากที่สุด เปิดบอลให้ รูนีย์ โขกเป็น 2-0 ก่อนที่อีก 12 นาทีต่อมา แฟรงค์ แลมพาร์ด ได้บอลจาก ไมเคิล คาร์ริก หลุดไปยิงเป็น 3-0 และ รูนีย์ มาทำประตูที่ 2 ของตัวเองในนัดนี้ โดยดีดบอลจากการใส่พานของ แลมพาร์ด เข้าไป จบเกม <placeName>อังกฤษ</placeName> จึงชนะไปท่วมท้น 4-0</p>
<p>อย่างไรก็ตาม แม้ว่าจะได้ชัยชนะอย่างงดงาม แต่ ฟาบิโอ คาเปลโล กุนซือของทีมมีปัญหาให้ต้องกังวลก่อนฟุตบอลโลกรอบคัดเลือกกับ ยูเครน ในวันพุธหน้า เนื่องจาก เอมิล เฮสกีย์ กับ คาร์ลตัน โคล 2 กองหน้าต่างได้รับบาดเจ็บจากเกมนี้ ทำให้เหลือกองหน้าที่ฟิตเต็มที่เพียงแค่ 2 คน คือ รูนีย์ กับ ปีเตอร์ เคราช์ นอกจากนี้ยังต้องเช็กอาการเจ็บของ ริโอ เฟอร์ดินานด์ กับ ฌอน ไรท์ ฟิลลิปส์ 2 นักเตะที่ไม่ได้ลงเล่นในนัดนี้ด้วย 
</p>
<p>ส่วนเกมที่ผ่านมากุนซือชาว<placeName>อิตาเลี่ยน</placeName>ชื่นชมฟอร์มการเล่นของ รูนีย์ ที่ทำคนเดียว 2 ประตู และหากว่าเกมกับ ยูเครน เฮสกีย์ ยังไม่หายเจ็บก็มีความเป็นไปได้ว่าอาจจะส่ง รูนีย์ เล่นกองหน้าเพียงคนเดียว</p>
<p>"ผมมีความสุขมากกับ เวย์น เขาเล่นได้ดีมาก ทำประตูได้และเป็นส่วนสำคัญมากของพวกเรา รูนีย์ เล่นกองหน้าคนเดียวได้ เขาเป็นเหมือนไพ่โจ๊กเกอร์ เขาเล่นได้ทุกตำแหน่ง มันจึงเป็นเรื่องสำคัญที่ เวย์น ส่วนที่ผมมีความสุขกับทีมก็คือเรามีการเคลื่อนที่โดยไม่มีบอลได้ดี เราสร้างโอกาสทำประตูได้มากมาย ในครึ่งแรก รูนีย์ กับ สตีเวน เจอร์ราร์ด เคลื่อนที่ได้ดีมากไม่ว่าจะเป็นตอนที่เรารับหรือว่ารุก" 
</p>
<p>ขณะที่การแข่งขันฟุตบอลโลกรอบคัดเลือกโซนยุโรป ในกลุ่ม 1 "ฝอยทอง" <placeName>โปรตุเกส</placeName> เปิดบ้านพบ "ไวกิ้ง" <placeName>สวีเดน</placeName> โดยเกมนี้เจ้าถิ่นใช้ แดนนี เป็นกองหน้าตัวเป้า และมี คริสเตียโน โรนัลโด้ กับ ซิเมา ซาโบรซา เป็นตัวริมเส้น โดยเกมครึ่งแรกแม้ว่าเจ้าถิ่นจะเดินเกมรุกได้มากกว่าแต่จังหวะแดนหน้ายังฝืดเสมอกันอยู่ 0-0 และครึ่งหลัง <placeName>สวีเดน</placeName> ก็ยังตั้งรับได้เหนียวแน่น จบเกมจึงเสมอกัน 0-0 ทำให้ทั้งสองทีมมี 6 แต้มเท่ากัน โดยมี เดนมาร์ก กับ ฮังการี เป็นทีมนำมี 7 แต้ม   
</p>
<p>"อินทรีเหล็ก" <placeName>เยอรมนี</placeName> ลงเล่นในกลุ่ม 4 รับการมาเยือนของ ลิกเตนสไตน์ โดยเริ่มเกมได้แค่ 4 นาที เจ้าถิ่นก็ได้ประตูนำก่อนจาก มิชาเอล บัลลัค กองกลางกัปตันทีม ก่อนที่อีก 5 นาทีต่อมา มาร์เซล แยนเซ่น ทำเพิ่มให้เจ้าถิ่นได้อีกประตูจบครึ่งแรก เยอรมนี นำ 2-0 ก่อนที่ครึ่งหลังมาได้เพิ่มอีก 2 ประตู จาก บาสเตียน ชไวน์สไตเกอร์ นาทีที่ 48 และ ลูคัส โพโดลสกี้ นาทีที่ 50 ทำให้จบเกม <placeName>เยอรมนี</placeName> ชนะไปสบายๆ 2-0 มีเพิ่มเป็น 10 แต้มนำกลุ่มต่อไป
</p>
<p>"หมีขาว" รัสเซีย ยังตามหลัง <placeName>เยอรมนี</placeName> แค่แต้มเดียวเท่าเดิม เมื่อเปิดบ้านเอาชนะ อาเซอร์ไบจาน 2-0 จากประตูของ โรมัน พาฟลิวเชนโก้ นาทีที่ 32 และ คอนสแตนติน ซิริยาคอฟ นาทีที่ 70 จึงมี 9  แต้มจาก 4 นัด</p>
<p>"กระทิงดุ" สเปน แชมป์<placeName>ยุโรป</placeName>และจ่าฝูงกลุ่ม 5 ที่ชนะมา 4 นัดรวด พบกับ "ไก่งวง" <placeName>ตุรกี</placeName> โดยขนผู้เล่นชุดใหญ่ลงสนามเต็มที่มี เฟอร์นันโด ตอร์เรส ยืนหัวหอกคู่กับ ดาวิด บีญ่า แต่เกมในครึ่งแรกยังประสานงานกันไม่ดีนักเสมอกันอยู่ 0-0 แต่ครึ่งหลังนาทีที่ 60 เคราร์ด ปีเก้ กองหลังดาวรุ่งทำประตูให้เจ้าถิ่นออกนำ 1-0 และเป็นประตูชัยให้ทีมชนะรวด 5 นัด มี 15 แต้ม นำห่างเป็นจ่าฝูง ขณะที่ ตุรกี ยังมี 8 แต้ม เป็นทีมอันดับ 2
</p>
<p>ในกลุ่ม 7 "ตราไก่" <placeName>ฝรั่งเศส</placeName> ที่เพิ่งมี 4 แต้ม ออกไปเยือน <placeName>ลิทัวเนีย</placeName> ที่มีไปแล้ว 9 แต้ม ดังนั้น <placeName>ฝรั่งเศส</placeName>จึงต้องการชัยชนะเป็นอย่างมาก ซึ่งตลอดเกมทั้งสองทีมเล่นอย่างสูสี จนนาทีที่ 67 เป็นทีมเยือนที่ได้ประตูชัย เมื่อ โยฮัน กูร์กูฟฟ์ ไหลบอลให้ ฟรองก์ ริเบรี ยิงที่หน้าเขตโทษเข้าไปอย่างสวยงาม ทำให้ชนะไปหวุดหวิด 1-0 มีเพิ่มเป็น 7 แต้ม ขณะที่ทีมนำยังเป็น <placeName>เซอร์เบีย</placeName> ที่มีเป็น 12 แต้มหลังจากบุกไปชนะ <placeName>โรมาเนีย</placeName> 3-2
</p>
<p>"อัซซูรี่" <placeName>อิตาลี</placeName> ยังเป็นทีมนำในกลุ่ม 8 เมื่อบุกไปชนะ <placeName>มอนเตเนโกร</placeName> 2-0 จาก 2 ลูกจุดโทษของ อันเดรีย ปิร์โล นาทีที่ 11 และ จิอัมเปาโล ปาซซินี นาทีที่ 81 ส่งผลให้มีเพิ่มเป็น 13 แต้ม จาก 5 นัด นำหน้า <placeName>ไอร์แลนด์</placeName> ที่เสมอ บัลแกเรีย 1-1 อยู่ 2 แต้ม
</p>
<p>กลุ่ม 9 "กังหันสีส้ม" <placeName>ฮอลแลนด์</placeName> เล่นที่อัมสเตอร์ดัม เอาชนะ "วิสกี้" <placeName>สกอตแลนด์</placeName> ได้แบบไม่ลำบาก 3-0 โดยออกนำ 1-0 จากการโหม่งของ คลาส แยน ฮุนเตลาร์ นาทีที่ 30 จากนั้น โรบิน ฟานเพอร์ซี โขกประตูเพิ่มในช่วงทดเจ็บครึ่งแรกเป็น 2-0 ก่อนที่ เดียร์ค เคาท์ จะมาซัดจุดโทษปิดท้ายให้ทีมคว้า 3 แต้ม มีเพิ่มเป็น 12 แต้ม จากชัยชนะรวด 4 นัด</p></body>
</news>
