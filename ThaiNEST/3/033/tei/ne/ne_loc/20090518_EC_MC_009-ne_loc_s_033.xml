<teiHeader>
<fileDesc>
<titleStmt>
  <title>พาณิชย์เตือนผู้ประกอบการเฟอร์นิเจอร์ไทยหลีกเลี่ยงใช้สาร DMF  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 15:49:36  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTkzOTQxJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>พาณิชย์เตือนผู้ประกอบการเฟอร์นิเจอร์<placeName>ไทย</placeName>หลีกเลี่ยงใช้สาร DMF</headline>
<lead></lead>
<neck></neck>
<body><p>นางสาวชุติมา บุณยประภัศร รักษาการอธิบดีกรมการค้าต่างประเทศ เปิดเผยว่า สำนักข่าวบีบีซีของสหราชอาณาจักรรายงานข่าวว่า ชาว<placeName>อังกฤษ</placeName>มากกว่า 1,600 คน ยื่นฟ้องเรียกร้องค่าเสียหายจากผู้ค้าปลีกเฟอร์นิเจอร์รายใหญ่หลายรายใน<placeName>สหราชอาณาจักร</placeName> ประกอบด้วย Argos, Walmsleys, Land of Leather และผู้ค้าปลีกเฟอร์นิเจอร์อีก 11 ราย ในฐานที่จำหน่ายโซฟาที่มีสารเคมีที่ก่อให้เกิดอาการแพ้ทางผิวหนังอย่างรุนแรง ซึ่งผลิตโดยบริษัทจาก<placeName><prefix>ประเทศ</prefix>จีน</placeName>ที่ใช้ชื่อว่า Link wise และ Eurosofa ซึ่งถูกตรวจพบสารเคมีที่ใช้ในการระงับการแพร่ของเชื้อรา Dimethyl Fumarate (DMF) ในปริมาณสูง จึงขอเตือนผู้ประกอบการ<placeName>ไทย</placeName>ให้หลีกเลี่ยงการใช้สารเคมีดังกล่าว เพื่อให้สินค้าไม่ถูกกัก ณ ด่านนำเข้า ทั้งนี้ ประเทศสมาชิก<placeName>สหภาพยุโรป</placeName> (อียู) เห็นชอบประกาศร่างการตัดสินใจของคณะกรรมาธิการ<placeName>ยุโรป</placeName>ห้ามการใช้สาร DMF ในสินค้าที่จำหน่ายในอียู อย่างไรก็ตาม สินค้าที่นำเข้าไม่ควรมีสาร DMF เกิน 0.1 mg/kg ตั้งแต่วันที่ 1 พฤษภาคม 2552 เป็นต้นไป</p></body>
</news>
