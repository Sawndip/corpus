<teiHeader>
<fileDesc>
<titleStmt>
  <title>'ธงชัย'กดอีก 5 ตามบี้ 4 สโตรก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-29 10:59:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194743&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'ธงชัย'กดอีก 5 ตามบี้ 4 สโตรก</headline>
<lead>แบล็กเมาเทนผู้นไม่เปลี่ยน/พีจีเอ'เสือ'ที่ 5</lead>
<neck>การแข่งขันกอล์ฟ<placeName>เอเชี่ยน</placeName>ทัวร์ รายการแบล็กเมาเทน มาสเตอร์ส 2009 ชิงเงินรางวัลรวม 500,000 เหรียญ<placeName>สหรัฐ</placeName> (ราว 17.5 ล้านบาท)ที่<placeName><prefix>สนาม</prefix>แบล็ก เมาเทน กอล์ฟคลับ</placeName> ระยะ 7,184 หลา พาร์ 72 <placeName><prefix>อ.</prefix>หัวหิน</placeName> <placeName><prefix>จ.</prefix>ประจวบคีรีขันธ์</placeName> หลังจบรอบ 3 เมื่อวันเสาร์ 28 มี.ค.ที่ผ่านมา โยฮัน เอดฟอร์ส ผู้นำตั้งแต่รอบแรก ชาว<placeName>สวีดิช</placeName> ฟอร์มแผ่วเล็กน้อย ทำเพิ่มแค่ 1 อันเดอร์พาร์ 71 สกอร์รวม 13 อันเดอร์พาร์ 203 แต่ยังนำเป็นจ่าฝูงเดี่ยว โดยมีสกอร์นำหน้าที่ 2 ร่วม ที่มีตามมา 2 คน ที่สกอร์รวม 11 อันเดอร์พาร์ 205 อยู่ 2 สโตรก ซึ่งทั้ง 2 คน ได้แก่ เจสัน คิง จาก<placeName>ออสเตรเลีย</placeName> และ คริส รอดเจอร์ส โปร<placeName>อังกฤษ</placeName></neck>
<body><p>ส่วนผลงานโปร<placeName>ไทย</placeName> คนที่เล่นดีที่สุด กลายเป็น “โปรช้าง” ธงชัย ใจดี ที่ทำเพิ่ม 5 อันเดอร์พาร์ 67 สกอร์รวม 9 อันเดอร์พาร์ 207 ขยับจากที่ 19 ขึ้นมาอยู่ที่ 6 ร่วม โดยตามผู้นำ 4 สโตรก มีลุ้นแชมป์ลึก ๆ ในรอบสุดท้ายเหมือนกัน ขณะที่คนอื่น “โปรโจ๊ก” ชัพชัย นิราช 8 อันเดอร์พาร์ 208 ที่ 10 ร่วม, “โปร หมาย” ประหยัด มากแสง ที่กำลังลุ้นไปเล่น เดอะ มาสเตอร์ส 7 อันเดอร์พาร์ 209 ที่ 15 ร่วม เท่ากับ กิรเดช อภิบาลรัตน์</p>
<p>“โลมายักษ์” พรหม มีสวัสดิ์ 5 อันเดอร์พาร์ 211 ที่ 25 ร่วม, ปริยะ ชุณหสวัสดิกุล 3 อันเดอร์พาร์ 213 ที่ 42 ร่วม, ถาวร วิรัตน์จันทร์ 2 อันเดอร์พาร์ 214 ที่ 48 ร่วม, เชาวลิต ผลาผล, ปวิธ ตั้งกมลประเสริฐ, นำโชค ตันติโภคากุล สแควร์พาร์ 216 ที่ 59 ร่วม, พิจิตร เพชรเกษม 3 โอเวอร์พาร์ 219 ที่ 71 และ สมเกียรติ ศรีสง่า 4 โอเวอร์พาร์ 220 ที่ 72</p>
<p>ด้านศึกกอล์ฟพีจีเอ ทัวร์ รายการอาร์โนลด์ พาลเมอร์ อินวิเตชั่นแนล ชิงเงินรางวัลรวม 6 ล้านเหรียญ (ราว 210 ล้านบาท) ที่<placeName><prefix>สนาม</prefix>เบย์ ฮิลล์ คลับ แอนด์ เลาจ์</placeName> พาร์ 70 ใน<placeName><prefix>รัฐ</prefix>ฟลอริดา</placeName>, <placeName>สหรัฐ</placeName> หลังจบรอบ 2 ฌอน โอแฮร์ โปรหนุ่มเจ้าถิ่น ระเบิดฟอร์มทำ 5 อันเดอร์พาร์ 65 สกอร์รวม 8 อันเดอร์พาร์ 132 ผงาดขึ้นมานำเดี่ยวสำเร็จ โดยทิ้งห่าง เจสัน กอร์ ผู้นำรอบแรก เพื่อนร่วมชาติ ที่ทำแค่สแควร์พาร์ 70 สกอร์รวม 5 อันเดอร์พาร์ 135 ถึง 3 สโตรก ขณะที่ “พญาเสือ” ไทเกอร์ วูดส์ ยอดโปรมือ 1 โลก ชาวอเมริกัน ประคองตัวทำเพิ่ม 1 อันเดอร์พาร์ 69 สกอร์รวม 3 อันเดอร์พาร์ 137 อยู่ที่ 5 โดยตามหลังผู้นำ 5 สโตรก</p>
<p>ส่วนกอล์ฟแอลพีจีเอ ทัวร์ รายการเจ กอล์ฟ ฟินิกซ์ แอลพีจีเอ อินเตอร์เนชั่นแนล ชิงเงินรางวัล 1.5 ล้านเหรียญ (ราว 52.5 ล้านบาท) ที่<placeName><prefix>สนาม</prefix>ปาปาโก กอล์ฟ</placeName> คอร์ส ระยะ 6,711 หลา พาร์ 72 ใน<placeName>แอริโซนา</placeName>, <placeName>สหรัฐ</placeName> หลังจบรอบ 2 ปรากฏว่า คิม อิน คัง โปรสาว<placeName>เกาหลีใต้</placeName> ผู้นำรอบแรก ยังแรงไม่เลิก หวดเพิ่มอีก 4 อันเดอร์พาร์ 68 สกอร์รวม 8 อันเดอร์พาร์ 136 นำเดี่ยวต่อไป โดยมีสกอร์นำหน้า ซูซานน์ เพต เตอร์เซน สาวนอร์เวย์ และ แคร์รี เว็บบ์ จอมเก๋า<placeName>ออสเตรเลีย</placeName> ที่ตามมาเป็นที่ 2 ร่วม ที่สกอร์รวม 6 อันเดอร์พาร์ 138 อยู่ 2 สโตรก</p>
<p>ขณะที่ “โปรฝน” รัศมี กัลยานมิตตา นักหวดสาว<placeName>ไทย</placeName> พลาดหวดเกิน 2 โอเวอร์พาร์ 74 ทำให้สกอร์รวม 2 โอเวอร์พาร์ 146 อยู่ที่ 37 ร่วม เท่ากับ สเตซี พราหมณสุทธิ์ ลูกครึ่ง<placeName>ไทย</placeName><placeName>อเมริกัน</placeName> และผ่านการตัดตัวทั้งคู่ ส่วนผลงานโปรสาวคน  อื่น ๆ ที่น่าสนใจ โลเรนา โอชัว มือ 1 โลก ชาว<placeName>เม็กซิกัน</placeName> สแควร์พาร์ 144 ที่ 24 ร่วม และ    มิเชล วี สาวน้อยเจ้าถิ่น 5 โอเวอร์พาร์ 149 ที่ 59 ร่วม ผ่านการตัดตัวอย่างหวุดหวิด.
</p></body>
</news>
