<teiHeader>
<fileDesc>
<titleStmt>
  <title>ลาววาง2เงื่อนไขจัดสนุกฯ6แดง เสียงสมาชิกส่วนใหญ่+ไทยต้องช่วย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo08230552&sectionid=0114&day=2009-05-23  </bibl>
</sourceDesc>
</fileDesc>
</teiHeader>
<news>
<headline>ลาววาง2เงื่อนไขจัดสนุกฯ6แดง เสียงสมาชิกส่วนใหญ่+<placeName>ไทย</placeName>ต้องช่วย</headline>
<lead></lead>
<neck></neck>
<body><p>นายเกษม อินทะรา เลขานุการฝ่ายเทคนิคกีฬาในคณะกรรมการจัดการแข่งขันกีฬาซีเกมส์ ครั้งที่ 25 เปิดเผยว่า หลังจาก พล.ต.จารึก อารีราชการัณย์ รองประธานและเลขาธิการคณะกรรมการโอลิมปิคแห่ง<placeName><prefix>ประเทศ</prefix>ไทย</placeName>ฯ เดินทางมาหารือกับ<placeName>ลาว</placeName>เพื่อให้พิจารณาบรรจุสนุกเกอร์ 6 แดงเข้าไว้ในการแข่งขันซีเกมส์ ครั้งที่ 25 ที่<placeName>ลาว</placeName>เป็นเจ้าภาพ ระหว่างวันที่ 9-18 ธันวาคมนี้ เมื่อสัปดาห์ที่ผ่านมาแล้ว คีย์แมนของลาวได้ประชุมหารือร่วมกันแล้ว ไม่ขัดข้องที่จะบรรจุสนุกเกอร์ 6 แดงชาย-หญิง แต่จะต้องเป็นเสียงส่วนใหญ่จากชาติสมาชิกซึ่ง<placeName>ลาว</placeName>จะทำหนังสือเวียนขอความเห็นจากชาติสมาชิกในเร็วๆ นี้ นอกจากนี้ สมาคมบิลเลียดแห่ง<placeName><prefix>ประเทศ</prefix>ไทย</placeName>จะต้องยืนยันให้ความช่วยเหลือลาวในการจัดการแข่งขันกีฬาบิลเลียด-สนุกเกอร์ด้วย</p>
<p>"มี 2 เงื่อนไขที่จะทำให้ลาวบรรจุสนุกเกอร์ 6 แดงก็คือ 1.จะต้องเป็นเสียงส่วนใหญ่จากชาติสมาชิก และ 2.<placeName>ไทย</placeName>จะต้องช่วยเหลือ<placeName>ลาว</placeName>ในการจัดการแข่งขันทั้งหมด ซึ่งก่อนหน้านี้<placeName>ไทย</placeName>เคยรับปากที่จะช่วยเหลือลาว" นายเกษมกล่าว </p>
<p>นายสินธุ พูนศิริวงศ์ ประธานสมาพันธ์บิลเลียดแห่ง<placeName>เอเชีย</placeName> และนายกสมาคมบิลเลียดแห่ง<placeName><prefix>ประเทศ</prefix>ไทย</placeName> เปิดเผยหลังการหารือกับ พล.ต.จารึก อารีราชการัณย์ รองประธานและเลขาธิการคณะกรรมการโอลิมปิคแห่ง<placeName><prefix>ประเทศ</prefix>ไทย</placeName>ฯ เมื่อวันที่ 22 พฤษภาคม ว่า หลังจากหารือร่วมกับ พล.ต.จารึกแล้วได้ข้อสรุปจากการเดินทางไปพบ<placeName>ลาว</placeName>ของ พล.ต.จารึกตรงกับคำพูดของนายเกษม ซึ่งตนยืนยันกับ พล.ต.จารึก ว่า <placeName>ไทย</placeName>พร้อมให้การช่วยเหลือด้านการจัดการแข่งขันตามเงื่อนไขเดิมที่ตกลงไว้คือ สหพันธ์บิลเลียดแห่ง<placeName>เอเชีย</placeName>จะสนับสนุนโต๊ะแข่งขันสนุกเกอร์ 14 โต๊ะ, พูล 4 โต๊ะ และแครอม 4 โต๊ะ จากการสปอนเซอร์ที่สนับสนุนสหพันธ์ ส่วนเรื่องไฟที่ใช้จัดแข่งขันสมาคมคงต้องเช่าจาก<placeName><prefix>ประเทศ</prefix>ไทย</placeName>เพื่อไปดำเนินการ รวมถึงการอบรมผู้ตัดสินและเจ้าหน้าที่ในการแข่งขัน</p>
<p>"<placeName>ลาว</placeName>มี 2 เงื่อนไขตามที่คุณเกษมบอก สมาคมบิลเลียดฯยินดีให้ความช่วยเหลือ<placeName>ลาว</placeName> และมั่นใจว่าชาติสมาชิกส่วนใหญ่ให้ความเห็นชอบบรรจุสนุกเกอร์ 6 แดง ผมมั่นใจว่าสนุกเกอร์ 6 แดงจะมีแข่งในซีเกมส์ครั้งนี้แน่นอน" นายสินธุกล่าว</p>
<p>นายสินธุกล่าวต่อว่า งบประมาณที่สมาคมต้องใช้ในการสนับสนุน<placeName>ลาว</placeName>จัดแข่งขันรวมทั้งสิ้น 1.5 ล้านบาท ซึ่ง พล.ต.จารึกแนะนำให้ประสานขอความช่วยเหลือไปยังการกีฬาแห่ง<placeName><prefix>ประเทศ</prefix>ไทย</placeName> (กกท.) ตามโครงการที่รัฐบาล<placeName>ไทย</placeName>จะช่วยเหลือรัฐบาลลาวในการพัฒนาบุคลากรและเจ้าหน้าที่ของ<placeName>ลาว</placeName> ในส่วนของหนังสือเวียนที่<placeName>ลาว</placeName>จะส่งถึงมนตรีซีเกมส์อีก 10 ชาติเพื่อขอเสียงรับรองในการจัดแข่งขันนั้น มั่นใจว่าจะไม่มีปัญหาเพราะหนังสือเวียนจากสหพันธ์ที่ส่งไปยังชาติสมาชิกก่อนหน้านี้มีถึง 7 ชาติให้การสนับสนุน ประกอบด้วย<placeName>พม่า</placeName>, <placeName>ฟิลิปปินส์</placeName>, <placeName>สิงคโปร์</placeName>, <placeName>อินโดนีเซีย</placeName>, <placeName>บรูไน</placeName>, <placeName>เวียดนาม</placeName> และ<placeName>ไทย</placeName></p></body>
</news>
