<teiHeader>
<fileDesc>
<titleStmt>
  <title>"ตะวัน ศรีปาน" สุภาพบุรุษลูกหนัง  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHpNak14TURNMU1nPT0=&sectionid=TURNd09BPT0=&day=TWpBd09TMHdNeTB6TVE9PQ==  </bibl>
</sourceDesc>
</fileDesc>
</teiHeader>
<news>
<headline>"ตะวัน ศรีปาน" สุภาพบุรุษลูกหนัง</headline>
<lead>การแข่งขันฟุตบอลนัดพิเศษ ระหว่างทีมชาติ<placeName>ไทย</placeName> และ<placeName>นิวซีแลนด์</placeName> เมื่อวันที่ 28 มี.ค.ที่ผ่านมา ที่<placeName><prefix>สนาม</prefix>ศุภชลาศัย</placeName> เป็นแมตช์นัดสุดท้ายอำลาสนามในการรับใช้ทีมชาติของ "สุภาพบุรุษลูกหนัง" อย่าง ตะวัน ศรีปาน โดยแท้ บรรยากาศในสนามแข่งขันมีกองเชียร์มากมาย</lead>
<neck></neck>
<body><p>ครึ่งแรก คริส ไบรต์ ยิงประตูให้<placeName>นิวซีแลน</placeName>ด์นำก่อนใน น.14 จากนั้นใน น.15 ตะวัน ศรีปาน ยิงประตูสุดท้ายในชีวิตทีมชาติไทยเป็น 1-1 ใน น.21 ธีรศิลป์ แดงดา ซัดให?ไทยขึ้นนำ 2-1 ก่อนหมดเวลาครึ่งแรกปีเตอร์ รีด กุนซือทีมชาติไทยชาว<placeName>อังกฤษ</placeName>ได้เปลี่ยนตะวันไปพักส?งดัสกร ทองเหลา ลงแทน </p>
<p>ในช่วงพักครึ่งทางตะวันได้มอบของที่ระลึกเป็นพวงมาลัยและกรอบรูปที่ระลึก ให้กับผู้มีพระคุณ ได้แก่ พงศ์พินิจ อินทรทูต ผู้จัดการทีม ธ.กรุงเทพพาณิชยการ ซึ่งเป็นต้นสังกัดแรกของตะวัน จากนั้นก็มี "โค้ชหรั่ง"ชาญวิทย์ ผลชีวิน ซึ่งได้นำกรอบรูปขนาดใหญ่ภาพพระบรมฉายาลักษณ์ของรัชกาลที่ 5 มามอบให้ตะวัน ต่อด้วยวิรัช ชาญพาณิชย์, "บิ๊กหอย"ธวัชชัย สัจจกุล, เกษม จริยวัฒน์วงษ์, ระวิ โหลทอง, วิจิตร เกตุแก้ว, เอกอัครราชทูตนิวซีแลนด์ประจำ<placeName><prefix>ประเทศ</prefix>ไทย</placeName>, วรวีร์ มะกูดี นายกสมาคมฟุตบอลแห่ง<placeName><prefix>ประเทศ</prefix>ไทย</placeName> โดยทางวรวีร์เป็นตัวแทนสมาคมฟุตบอลฯ ได้มอบโล่ที่ระลึกให้กับตะวัน 
</p>
<p>ในช่วงเกมครึ่งหลัง ธีรศิลป์ แดงดา ก็ยิงประตูให้ไทยนำ 3-1 ในนาที 71 ช?วยให?ทีมชนะ<placeName>นิวซีแลนด์</placeName>ด้วย สกอร์นี้ ทางตะวัน ศรีปาน ได้มอบเสื้อให้กับบรรดาเพื่อนๆ ร่วมทีมชาติ สมฤทธิ์ อ่อนสมจิตร,"ซิโก้" เกียรติศักดิ์ เสนาเมือง, ดุสิต เฉลิมแสน, ศราวุธ คำบัว, สุรชัย จตุรภัทรพงศ์ และนักฟุตบอลทีมชาติชุดปัจจุบัน ชุดซีเกมส์ด้วย </p>
<p>หลังจบเกมบรรดานักฟุตบอลทีมชาติ<placeName>ไทย</placeName>ชุดใหญ่ และทีมชาติ<placeName>ไทย</placeName>ชุดซีเกมส์ ได้ตั้งแถวให้ตะวันเดินผ่านจากกลางสนามถึงริมสนาม พร้อมกับตะวันได้กล่าวอำลาแฟนบอลครั้งสุดท้าย และเพื่อนร่วมทีมได้จับตะวันโยนด้วย </p>
<p>วรวีร์ มะกูดี เป็นตัวแทนสมาคมฟุตบอลแห่ง<placeName><prefix>ประเทศ</prefix>ไทย</placeName> พูดถึง "เจ้าแบน" สุภาพบุรุษลูกหนัง ว่าเป็นนักฟุตบอลที่มีระเบียบวินัยที่ดีมาก ขอให้ตะวันประสบความสำเร็จในชีวิต และหน้าที่การงาน ถ้ามีเวลาก็ขอให้กลับมาช่วยทีมชาติ </p>
<p>ตะวัน ศรีปาน กล่าวว่า "เป็นวันที่สำคัญและดีมาก รู้สึกตื้นตันใจ ต้องขอบคุณผู้มีพระคุณทุกๆคน" โดยระหว่างที่พูดเกิดอาการตื้นตันใจ พูดไม่ออก ก่อนจะกล่าวต่อว่า "ต้องขอบคุณพ่อกับแม่ที่เป็นแรงบันดาลใจ เป็นต้นแบบที่ดี ทั้งการปฏิบัติตัวและการดำเนินชีวิต นอกจากนี้ยังขอขอบคุณผู้มีพระคุณทุกท่านที่เกี่ยวข้อง" </p>
<p>"แมตช์สุดท้ายในชีวิตเป็นแมตช์ที่ประทับใจมาก จบชีวิตการเล่นฟุตบอลมาตลอด 17 ปี"</p>
<p>"อยากให้เด็กๆ รุ่นน้องมีความตั้งใจในการเล่นฟุตบอล แล้วจะประสบความสำเร็จในชีวิตเหมือนกับผมในวันนี้..."</p></body>
</news>
