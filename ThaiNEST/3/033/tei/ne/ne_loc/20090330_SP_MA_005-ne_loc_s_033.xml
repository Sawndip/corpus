<teiHeader>
<fileDesc>
<titleStmt>
  <title>หวั่นเด็กอช.ยูธ"โฮมซิก" ไทยเล็งเพิ่มโควต้าจนท.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo11300352&sectionid=0114&day=2009-03-30  </bibl>
</sourceDesc>
</fileDesc>
</teiHeader>
<news>
<headline>หวั่นเด็กอช.ยูธ"โฮมซิก" <placeName>ไทย</placeName>เล็งเพิ่มโควต้าจนท.</headline>
<lead></lead>
<neck></neck>
<body><p>นายธนา "บิ๊กต้อม" ไชยประสิทธิ์ หัวหน้านักกีฬาทีมชาติ<placeName>ไทย</placeName>ชุด<placeName>เอเชี่ยน</placeName>ยูธเกมส์ ครั้งที่ 1 ที่<placeName>สิงคโปร์</placeName> เปิดเผยว่า หลังจากที่ได้เดินทางไปร่วมประชุมหัวหน้านักกีฬากับชาติสมาชิก<placeName>เอเชีย</placeName> ที่<placeName>สิงคโปร์</placeName> เมื่อช่วงกลางเดือนมีนาคมที่ผ่านมา เจ้าภาพได้รายงานความคืบหน้าการเตรียมการจัดการแข่งขันพร้อมกับนำคณะเจ้าหน้าที่ทุกชาติสำรวจสนามแข่งขัน โดยรวมถือว่า<placeName>สิงคโปร์</placeName>เตรียมการค่อนข้างดี สนามกีฬาส่วนใหญ่เป็นสนามเดิมที่มีอยู่แล้ว เพียงแต่ปรับปรุงให้มีประสิทธิภาพ และทันสมัยมากขึ้น สำหรับที่พักนักกีฬาทั้งหมดจะเป็นรีสอร์ทติดทะเลห่างจากสนามกีฬาที่ใช้แข่งขันไม่ไกลมากนักใช้เวลาเดินทางโดยรถยนต์ 20-25 นาที</p>
<p>นายธนากล่าวต่อว่า ในที่ประชุมหลายๆ ชาติแสดงความเป็นห่วงเรื่องอาการคิดถึงบ้านหรือ "โฮมซิก" ที่อาจเกิดขึ้นกับนักกีฬาระดับเยาวชนที่อายุระหว่าง 14-17 ปี รวมถึงปัญหาต่างๆ ที่นักกีฬาจากหลายชาติต้องเจอภาวะกดดัน เช่น อุปสรรคในการสื่อสาร การไม่ระมัดระวังพลั้งเผลอใช้สารต้องห้าม หลังจากนี้จะหารือกับสมาคมกีฬาแห่ง<placeName><prefix>ประเทศ</prefix>ไทย</placeName> ผู้ฝึกสอน เจ้าหน้าที่ทีมเพื่อหาแนวทางป้องกันต่อไป</p>
<p>หัวหน้านักกีฬา<placeName>ไทย</placeName>กล่าวในตอนท้ายว่า สิ่งที่ค่อนข้างกังวลมากที่สุดคือ เรื่องโควต้าเจ้าหน้าที่ทีม เนื่องจากเจ้าภาพกำหนดให้โควต้านักกีฬา 3 คนต่อเจ้าหน้าที่ 1 คน โดยนักกีฬา<placeName>ไทย</placeName>ที่จะเข้าร่วมแข่งขันประมาณ 82 คน จำนวนเจ้าหน้าที่ตามโควต้าจะได้เพียง 27-28 คนเท่านั้น ซึ่งหมายรวมถึงเจ้าหน้าที่ทีม, แพทย์, นักกายภาพ อาจไม่เพียงพอและจำเป็นต้องขอโควต้าเพิ่มเติมแม้ว่าจะต้องแบกรับภาระค่าใช้จ่ายเพิ่มเติมก็ตาม</p>
<p>อนึ่ง กีฬา<placeName>เอเชี่ยน</placeName>ยูธเกมส์ ครั้งที่ 1 กำหนดแข่งขันระหว่างวันที่ 29 มิถุนายน-7 กรกฎาคม 2552 ชิงชัยกีฬา 9 ชนิด ประกอบด้วย กีฬาทางน้ำ (ว่ายน้ำ-กระโดดน้ำ), กรีฑา, ฟุตบอล, วอลเลย์บอลชายหาด, บาสเกตบอล 3 คน, เรือใบ, เทเบิลเทนนิส, โบว์ลิ่ง และยิงปืน</p></body>
</news>
