<teiHeader>
<fileDesc>
<titleStmt>
  <title>สิงโตคำรามปึ้กชนยูเครนคัดบอลโลก "คาเปลโล" มั่นใจคุม "รูนีย์" อยู่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/29/news_28465494.php?news_id=28465494  </bibl>
</sourceDesc>
</fileDesc>
</teiHeader>
<news>
<headline>สิงโตคำรามปึ้กชน<placeName>ยูเครน</placeName>คัดบอลโลก "คาเปลโล" มั่นใจคุม "รูนีย์" อยู่</headline>
<lead>"ดอนฟาบิโอ" ฟาบิโอ คาเปลโล ยิ้มได้หลังนักเตะทุกคนพร้อมฟาดแข้ง<placeName>ยูเครน</placeName> ในศึกฟุตบอลโลกรอบคัดเลือก 2010 โซน<placeName>ยุโรป</placeName>กับ<placeName>ยูเครน</placeName> หลังนักเตะที่เคยมีปัญหาบาดเจ็บอย่าง ปีเตอร์ เคราช์ กลับมาซ้อมได้แล้ว และเหลือลุ้น ฌอน ไรท์ ฟิลลิปส์ เพียงคนเดียวเท่านั้น ขณะที่เรื่องอารมณ์ของ เวย์น รูนีย์ นายใหญ่สิงโตคำรามยันไม่ใช่สิ่งน่าเป็นห่วง ความเคลื่อนไหวก่อนศึกฟุตบอลโลกรอบคัดเลือก 2010 โซนยุโรป กลุ่ม 6 ของ "สิงโตคำราม" <placeName>อังกฤษ</placeName> กับ <placeName>ยูเครน</placeName> ที่<placeName><prefix>สนาม</prefix>เวมบลีย์</placeName>ในวันพุธที่ 1 เม.ย. "ดอนฟาบิโอ" ฟาบิโอ คาเปลโล กุนซือของทีมเริ่มสบายใจมากขึ้น หลังจากที่นักเตะที่เคยมีอาการบาดเจ็บในทีมก่อนหน้านี้เริ่มมีอาการดีขึ้น และน่าจะพร้อมลงสนามได้ทุกคน</lead>
<neck></neck>
<body><p>ก่อนหน้านี้<placeName>อังกฤษ</placeName>มีปัญหาเรื่องการบาดเจ็บของ เลดลีย์ คิง จนต้องถอนตัวจากเกมอุ่นเครื่องกับ <placeName>สโลวะเกีย</placeName> เมื่อวันเสาร์ แต่หลังจากเกมอุ่นเครื่องดังกล่าว ปีเตอร์ เคราช์ กองหน้าจากปอร์ทสมัธ และ ฌอน ไรท์ ฟิลลิปส์ ปีกขวาของทีม สองนักเตะที่มีอาการเจ็บอยู่เช่นกันอาการดีขึ้นแล้ว และน่าจะลงสนามในเกมนัดวันพุธได้ โดย เคราช์ กลับมามีชื่อในทีมได้ตั้งแต่เมื่อวันเสาร์ ขณะที่ ไรท์ ฟิลลิปส์ แม้จะยังไม่ได้ซ้อมกับทีมเลยแม้แต่ครั้งเดียว แต่ก็คาดว่าจะกลับมาซ้อมได้ในสัปดาห์หน้า รวมทั้งลงเล่นได้ทัน</p>
<p>จากอาการที่ดีขึ้นของทั้งคู่ทำให้ คาเปลโล มีตัวเลือกอย่างเต็มที่สำหรับเกมกับ<placeName>ยูเครน</placeName> โดย เคราช์ จะเป็นตัวเสริมในแดนหน้าสำหรับคู่กองหน้าอย่าง เวย์น รูนีย์ และเอมิล เฮสกีย์ ขณะที่ ไรท์ ฟิลลิปส์ หากฟิตสมบูรณ์ก็น่าจะเป็นตัวเลือกที่ คาเปลโล เลือกใช้ในตำแหน่งปีกขวา เนื่องจากที่ผ่านมาเป็นตัวเลือกที่เหนือกว่า เดวิด เบ็คแฮม และ อารอน เลนนอน มาตลอด</p>
<p>ขณะเดียวกัน คาเปลโล ยังเชื่อว่าในช่วงที่ตัวเองเป็นผู้จัดการทีมชาติ<placeName>อังกฤษ</placeName> จะสามารถควบคุมเรื่องอารมณ์ของ เวย์น รูนีย์ กองหน้าตัวเก่งได้อย่างไม่มีปัญหา แม้ก่อนหน้านี้จะมีตัวอย่างให้เห็นมาตลอดไม่ว่าจะเป็นการโดนไล่ออกจากสนามในฟุตบอลโลก 2006 และเกมล่าสุดที่เล่นให้ แมนฯ ยูไนเต็ด กับ ฟูแล่ม อีกทั้งยังเชื่อว่าความมุ่งมั่นของ รูนีย์ เป็นสิ่งที่ดีอยู่แล้ว</p>
<p>"ผมไม่ต้องไปบอกให้ เวย์น รูนีย์ ใจเย็นลงหรอก บางทีนั่นอาจจะเป็นสิ่งที่เป็นไปไม่ได้ และผมก็ชอบแบบนี้อยู่แล้ว มันขึ้นอยู่กับคู่ต่อสู้ ผลการแข่งขัน และอะไรอีกหลายๆ อย่าง แต่คุณก็ต้องการความก้าวร้าวในเกม เราต้องการแบบนี้เพราะมันเป็นส่วนหนึ่งในสปิริตของ<placeName>อังกฤษ</placeName> เขาเป็นพวกเลือดร้อน แต่เขาก็ทำให้เรามีสมดุลมาตลอด และผมมั่นใจว่ามันจะยังเป็นอย่างนั้นต่อไป ผมชอบ รูนีย์ ที่เป็นอยู่ ตอนที่พวกเราเล่นกันช้า เขาจะเร่งทีมขึ้นมาได้ และนั่นเป็นสิ่งที่สำคัญมากสำหรับพวกเรา อีกทั้งเขายังยิงประตูให้เราได้มากอีกด้วย" คาเปลโล กล่าว</p>
<p>เรือใบรอซิว"ดินโญ-คันนาวาโร"</p>
<p>"เรือใบสีฟ้า" แมนฯ ซิตี พร้อมอ้าแขนรับตัว 2 ดาวเตะตัวเก๋าอย่าง โรนัลดินโญ มิดฟิลด์ทีมชาติบราซิลของ "ปีศาจแดงดำ" เอซี มิลาน และ ฟาบิโอ คันนาวาโน กองหลังชาว<placeName>อิตาเลียน</placeName>ของ "ราชันชุดขาว" รีล มาดริด เข้ามาเสริมทัพในช่วงจบฤดูกาลนี้ หลัง เดลี มิร์เรอร์ สื่อชื่อดังแห่ง<placeName><prefix>เกาะ</prefix>อังกฤษ</placeName> รายงานว่า แมนฯ ซิตี กำลังตั้งท่าเตรียมทาบทาม โรนัลดินโญ เข้ามาเป็นสมาชิกใหม่ภายในถิ่นซิตี ออฟ แมนเชสเตอร์ ทันที หาก มิลาน ตัดสินใจโละกองกลางวัย 30 ปีรายนี้ที่เริ่มกลายเป็นส่วนเกินของสโมสรไปเสียแล้ว เนื่องจาก "เหยินน้อย" ไม่สามารถงัดฟอร์มเก่งออกมาโชว์ได้เสียที แถมยังไม่ค่อยขยันฝึกซ้อมอีกต่างหาก จึงทำให้ "ปีศาจแดงดำ" เริ่มมีความคิดไม่อยากที่จะเก็บตัวจอมทัพเลือดแซมบ้ารายนี้เอาไว้ใช้งานอีกต่อไป</p>
<p>พร้อมกันนี้ "เรือใบสีฟ้า" ยังตกเป็นข่าวเตรียมเปิดโต๊ะเจรจากับผู้เล่นมากประสบการณ์อย่าง ฟาบิโอ คันนาวาโร กองหลัง "ราชันชุดขาว" รีล มาดริด อีกด้วย หลังนักเตะวัย 34 ปีรายนี้ใกล้หมดสัญญาค้าแข้งในถิ่นซานติอาโก เบอร์นาบิว ช่วงจบฤดูกาลนี้ แถมยังไม่มีความคืบหน้าในเรื่องของการต่อสัญญาฉบับใหม่แต่อย่างใด จึงทำให้ แมนฯ ซิตี พร้อมที่จะดึงตัว คันนาวาโร ให้เก็บข้าวของย้ายมาเล่นในศึกพรีเมียร์ลีก <placeName>อังกฤษ</placeName> เพื่อเป็นการส่งท้ายให้อาชีพค้าแข้งที่อยู่ในช่วงบั้นปลายแล้วนั่นเอง แต่คงต้องเปิดศึกแย่งตัวกับ "ไก่เดือยทอง" ทอตแนม ฮอทสเปอร์ เพื่อนร่วมลีกสูงสุด<placeName><addName>เมืองผู้ดี</addName></placeName>ที่พร้อมอ้าแขนรับตัวอดีตปราการหลังกัปตันทีม "อัซซูรี" ชุดแชมป์ฟุตบอลโลก 2006 ไปร่วมทีมเหมือนกัน
</p></body>
</news>
