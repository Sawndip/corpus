<teiHeader>
<fileDesc>
<titleStmt>
  <title>เอสเอ็มอีแบงก์รุกลงพื้นที่ท่องเที่ยวดันปล่อยสินเชื่อ5พันล้านสิ้นก.ค.นี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090514/12849/%e0%b9%80%e0%b8%ad%e0%b8%aa%e0%b9%80%e0%b8%ad%e0%b9%87%e0%b8%a1%e0%b8%ad%e0%b8%b5%e0%b9%81%e0%b8%9a%e0%b8%87%e0%b8%81%e0%b9%8c%e0%b8%a3%e0%b8%b8%e0%b8%81%e0%b8%a5%e0%b8%87%e0%b8%9e%e0%b8%b7%e0%b9%89%e0%b8%99%e0%b8%97%e0%b8%b5%e0%b9%88%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b8%94%e0%b8%b1%e0%b8%99%e0%b8%9b%e0%b8%a5%e0%b9%88%e0%b8%ad%e0%b8%a2%e0%b8%aa%e0%b8%b4%e0%b8%99%e0%b9%80%e0%b8%8a%e0%b8%b7%e0%b9%88%e0%b8%ad5%e0%b8%9e%e0%b8%b1%e0%b8%99%e0%b8%a5%e0%b9%89%e0%b8%b2%e0%b8%99%e0%b8%aa%e0%b8%b4%e0%b9%89%e0%b8%99%e0%b8%81.%e0%b8%84.%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>เอสเอ็มอีแบงก์รุกลงพื้นที่ท่องเที่ยวดันปล่อยสินเชื่อ5พันล้านสิ้นก.ค.นี้</headline>
<lead>เอสเอ็มอีแบงก์ทำงานเชิงรุกลงพื้นที่แหล่งท่องเที่ยวเป้าหมาย 30 จังหวัดร่วมกับ 4 สมาคมเน้นให้ความรู้พร้อมรับบริการขอสินเชื่อในงาน ตั้งเป้าปล่อยกู้หมด 5 พันล้านสิ้นเดือน ก.ค.นี้     <   <</lead>
<neck></neck>
<body><p>นายโสฬส สาครวิศว กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่ง<placeName><prefix>ประเทศ</prefix>ไทย</placeName> (เอสเอ็มอี แบงก์) กล่าวว่า ขณะนี้ธนาคารมีแผนเชิงรุกในการเร่งอัดฉีดสภาพคล่องให้ผู้ประกอบการธุรกิจท่องเที่ยวแบบเจาะตรงลงพื้นที่ยุทธศาสตร์ท่องเที่ยวโดยเริ่มวันที่ 13 พฤษภาคมนี้กำหนดพื้นที่เป้าหมาย 30 จังหวัดท่องเที่ยวทั่วประเทศ ภาคเหนือ ได้แก่ <placeName>เชียงราย</placeName> <placeName>เชียงใหม่</placeName> <placeName>แม่ฮ่องสอน</placeName> <placeName>ลำปาง</placeName> ภาคเหนือตอนล่าง ได้แก่ <placeName>สุโขทัย</placeName> <placeName>พิษณุโลก</placeName> <placeName>นครสวรรค์</placeName> <placeName>เพชรบูรณ์</placeName> ภาคกลางได้แก่ <placeName>กรุงเทพฯ</placeName> และปริมณฑล <placeName>สมุทรสงคราม</placeName> <placeName>พระนครศรีอยุธยา</placeName> <placeName>เพชรบุรี</placeName> <placeName>หัวหิน</placeName> <placeName>ชลบุรี</placeName> <placeName>พัทยา</placeName> <placeName>ระยอง</placeName> <placeName>จันทบุรี</placeName> ภาคอีสาน ได้แก่ <placeName>ขอนแก่น</placeName> <placeName>อุดรธานี</placeName> <placeName>มุกดาหาร</placeName> <placeName>นครราชสีมา</placeName> <placeName>ปากช่อง</placeName> <placeName>อุบลราชธานี</placeName> ภาคใต้ ได้แก่ <placeName>สุราษฎร์ธานี</placeName> <placeName>สมุย</placeName> <placeName>พังงา</placeName> <placeName>หาดใหญ่</placeName> <placeName>ตรัง</placeName> และ<placeName>นครศรีธรรมราช</placeName> โดยวันที่ 13 พฤษภาคมนี้จะจัดที่<placeName><prefix>อ.</prefix>ปากช่อง</placeName> <placeName><prefix>จ.</prefix>นครราชสีมา</placeName> และ<placeName>อุบลราชธานี</placeName> และวันที่ 21 พฤษภาคมจะจัดที่<placeName><component><prefix>ศูนย์วิจัย</prefix>จุฬาภรณ์</component> <component>หลักสี่</component> <component>กทม.</component></placeName> คาดจะมีผู้เข้าร่วม 200 คน</p>
<p>นอกจากนั้นในแต่ละจังหวัดจะจัดสัมมนาเพื่อให้ความรู้เกี่ยวกับสินเชื่อเพื่อธุรกิจท่องเที่ยว โดยจะขอให้ 4 สมาคม คือ สมาคมโรงแรม สมาคมภัตตาคาร<placeName>ไทย</placeName> สมาคมไทยธุรกิจท่องเที่ยว และสภาอุตสาหกรรมแห่ง<placeName><prefix>ประเทศ</prefix>ไทย</placeName> ร่วมจัดส่งสมาชิกแต่ละพื้นที่มาร่วมฟังการชี้แจงโดยจะมีทีมสินเชื่อของธนาคารรับคำขอกู้ในงาน คาดว่าจะมีผู้ประกอบการธุรกิจท่องเที่ยวเข้าร่วมงานจังหวัดละกว่า 100 ราย</p>
<p>“การปฏิบัติการครั้งนี้ถือเป็นการทำงานเชิงรุกของธนาคาร โดยจะเข้าหาลูกค้าโดยไม่รอให้ลูกค้ามาหา อีกทั้งจะเร่งกิจกรรมการตลาดให้เสร็จภายในเดือนพฤษภาคมนี้ และคาดว่าจะสามารถอนุมัติสินเชื่อโครงการนี้วงเงิน 5,000 ล้านบาทให้แล้วเสร็จก่อนกำหนดวันที่ 31 กรกฎาคมนี้” นายโสฬสกล่าว</p>
<p> ผู้ประกอบการที่สนใจเข้าร่วมสัมมนาและยื่นขอสินเชื่อสามารถติดต่อสอบถามข้อมูลได้ที่ธนาคาร หรือคอลเซ็นเตอร์ 1357 หรือ www.smebank.co.th</p></body>
</news>
