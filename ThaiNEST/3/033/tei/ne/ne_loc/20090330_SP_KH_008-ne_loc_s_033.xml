<teiHeader>
<fileDesc>
<titleStmt>
  <title>ดาวนิ่งอาจลาโบโร่  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHhNVE13TURNMU1nPT0=&sectionid=TURNd09BPT0=&day=TWpBd09TMHdNeTB6TUE9PQ==  </bibl>
</sourceDesc>
</fileDesc>
</teiHeader>
<news>
<headline>ดาวนิ่งอาจลาโบโร่</headline>
<lead>สจ๊วร์ต ดาวนิ่ง ปีกทีมชาติ<placeName>อังกฤษ</placeName>เตรียมย้ายจากถิ่นริเวอร์ไซด์ สเตเดี้ยม หาก"เดอะ โบโร่"มิดเดิ้ลสโบรห์ ตกชั้นไปเล่นในเดอะ แชมเปี้ยนชิพ</lead>
<neck></neck>
<body><p>ก่อนหน้านี้ สตีฟ กิ๊บสัน ประธานสโมสรเดอะ โบโร่ ออกมาให้สัมภาษณ์ว่า หากแกเร็ธ เซาธ์เกต ไม่สามารถพาทีมอยู่รอดในพรีเมียร์ชิพ ทางสโมสรก็พร้อมจะปล่อยตัวดาวนิ่งออกไป โดยมีสเปอร์และลิเวอร์พูลที่แสดงความสนใจปีกวัย 24 ปีรายนี้ ซึ่งคาดว่าค่าตัวน่าจะอยู่ที่ 15 ล้านปอนด์ </p>
<p>ทั้งนี้ แฮร์รี่ เรดแน็ปป์ กุนซือสเปอร์ พร้อมยื่นข้อเสนอขอซื้อตัวดาวนิ่งอีกครั้ง หลังโดนปฏิเสธ เมื่อช่วงตลาดซื้อขายเปิดเดือนมกราคมที่ผ่านมา ซึ่งดาวนิ่งเองก็ได้เรียกร้องขอย้ายทีมแต่โบโร่ไม่อนุญาต ทางด้านราฟาเอล เบนิเตซ ผู้จัดการทีมลิเวอร์พูลเคยติดตามดูสถานการณ์ของดาวนิ่งตั้งแต่ช่วงซัมเมอร์ที่แล้ว ก่อนเลือกเซ็นสัญญาคว้าตัวอัลเบิร์ต ริเอร่า ที่ราคาถูกกว่าจากเอสปันญ่อลแทน</p></body>
</news>
