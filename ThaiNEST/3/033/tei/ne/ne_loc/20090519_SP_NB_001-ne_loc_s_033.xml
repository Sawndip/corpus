<teiHeader>
<fileDesc>
<titleStmt>
  <title>ธอส.หนุนเทควันโดต่ออีก 4 ปี หวังทีมชาติไทยคว้าชัยโอลิมปิก 2012  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205190151&tb=N255205  </bibl>
</sourceDesc>
</fileDesc>
</teiHeader>
<news>
<headline>ธอส.หนุนเทควันโดต่ออีก 4 ปี หวังทีมชาติ<placeName>ไทย</placeName>คว้าชัยโอลิมปิก 2012</headline>
<lead></lead>
<neck></neck>
<body><p>ธนาคารอาคารสงเคราะห์ สนับสนุนเทควันโดต่ออีก 4 ปี หวังทีมชาติ<placeName>ไทย</placeName>คว้าชัยโอลิมปิก 2012 ธนาคารอาคารสงเคราะห์ (ธอส.) ลงนามบันทึกข้อตกลงสนับสนุนสมาคมเทควันโดแห่ง<placeName><prefix>ประเทศ</prefix>ไทย</placeName>ต่อเนื่องเป็นสมัยที่ 2 ระยะเวลา 4 ปี (2552-2555) โดยนายขรรค์ ประจวบเหมาะ กรรมการผู้จัดการ ธอส. เปิดเผยว่า ธนาคารจะให้การสนับสนุนงบประมาณเพื่อใช้ในกิจกรรมต่างๆ ของสมาคม ทั้งด้านการส่งเสริมการกีฬา ทั้งในระดับพื้นฐานไปจนถึงระดับอาชีพ เพื่อพัฒนานักกีฬา<placeName>ไทย</placeName>ให้ทัดเทียมนานาอารยประเทศ และนำชื่อเสียงมาสู่ประเทศชาติ ซึ่งได้สร้างความภาคภูมิใจให้กับคน<placeName>ไทย</placeName>ทั้งประเทศมาแล้วถึง 2 ครั้ง ด้วยการคว้าเหรียญทองแดงกีฬาโอลิมปิก ครั้งที่ 28 ของ "น้องวิว-เยาวภา บุรพลชัย" และการคว้าเหรียญเงินกีฬาโอลิมปิก ครั้งที่ 29 ของ "น้องสอง-บุตรี เผือกผ่อง" รวมทั้งคาดหวังว่านักกีฬาเทควันโด<placeName>ไทย</placeName> จะสามารถคว้าเหรียญทองในการแข่งขันกีฬาโอลิมปิก ครั้งที่ 30 ในปี ค.ศ.2012 มาให้คน<placeName>ไทย</placeName>ได้ชื่นชมและเป็นที่ภาคภูมิใจได้ในที่สุด</p></body>
</news>
