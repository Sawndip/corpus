<teiHeader>
<fileDesc>
<titleStmt>
  <title>ขอ.เผยไม่เกิน 3 วันประกาศผลสอบวันทูโก  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:26:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8855  </bibl>
</sourceDesc>
</fileDesc>
</teiHeader>
<news>
<headline>ขอ.เผยไม่เกิน 3 วันประกาศผลสอบวันทูโก</headline>
<lead>ระบุผลสอบออกแล้ว ย้ำเป็นบทเรียนสำคัญที่ทุกสายการบินต้องใส่ใจด้านความปลอดภัย ย้ำขอ.จะเข้มงวดการกำหนดกฎระเบียบอย่างเข้มงวด...</lead>
<neck></neck>
<body><p>วันนี้ (27 พ.ค.) นายวุฒิชัย สิงหมณี รองอธิบดีกรมขนส่งทางอากาศ (ขอ.) กล่าวว่า ภายใน 2-3 วันนี้ กรมการขนส่งทางอากาศจะแถลงผลการสอบสวนการเกิดอุบัติเหตุของเครื่องบินของสายการบินวันทูโกตก ที่จังหวัดภูเก็ตเมื่อวันที่ 16 ก.ย.50 ซึ่งขณะนี้ผลการสอบสวนออกมาแล้วและได้มีการรายงานไปยังกระทรวงคมนาคมแล้ว และขณะนี้กำลังรอหารือกับ นายสุรชัย ธารสิทธิพงศ์ ปลัดกระทรวงคมนาคม ว่าจะทำการแถลงผลการสอบสวนด้วยตนเองหรือไม่ </p>
<p>รองอธิบดีกรมขนส่งทางอากาศ กล่าวต่อว่า การเกิดอุบัติเหตุดังกล่าว ถือเป็นบทเรียนครั้งสำคัญที่ทุกสายการบินจะต้องหันมาใส่ใจและตระหนักถึงความ ปลอดภัยของการให้บริการ เพราะหากเกิดอุบัติเหตุขึ้นก็มีผลโดยตรงกับชื่อเสียงความน่าเชื่อถือของสาย การบินเอง นอกจากนี้ยังส่งผลต่อชื่อเสียงของสายการบินอื่นๆในประเทศด้วย อย่างไรก็ตาม หลังจากที่สายการบินวันทูโกได้รับทราบผลการสอบสวนก็ได้ดำเนินการตามกฎ ระเบียบข้อบังคับต่างๆที่กรมการขนส่งทางอากาศกำหนด จนทำให้สามารถเปิดทำการบินได้อีกครั้ง และกรมฯเองจะเข้มงวดในการกำหนดให้ทุกสายการบินปฎิบัติตามกฎระเบียบต่างๆในการขึ้นบินอย่างเคร่งครัด เพื่อป้องกันไม่ให้เกิดอุบัติเหตุขึ้นอีก </p>
<p>ส่วนกรณีที่มีการตั้งข้อสังเกตว่า สาเกตุการเกิดอุบัติเหตุครั้งนี้เป็นเพราะนักบินไม่มีความชำนาญ และทางสายการบินไม่ได้ปฎิบัติตามกฎระเบียบของกรม ซึ่งถือเป็นความประมาทของสายการบินซึ่งอาจทำให้ญาติของผู้เสียหายฟ้องสาย การบิน นั้นนายวุฒิชัย กล่าวว่า ที่ผ่านมาใน<placeName><prefix>ประเทศ</prefix>ไทย</placeName>ยังไม่พบว่ามีการฟ้องสายการบินจากเหตุดังกล่าวเพราะได้ รับเงินจากสายการบินเพื่อชดเชยไปแล้วเนื่องจากสายการบินได้ทำประกันไว้ แต่หากเห็นว่าไม่เพียงพอก็อาจฟ้องเพื่อขอเพิ่มเงินช่วยเหลือหรือชดเชยได้อีก รวมถึงหากเห็นว่าเป็นความผิดของสายการบินก็ขึ้นอยู่กับญาติของผู้โดยสารที่ เสียชีวิตหรือได้รับบาดเจ็บพิการ ว่าจะทำอย่างไรต่อไป
</p></body>
</news>
