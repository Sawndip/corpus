<teiHeader>
<fileDesc>
<titleStmt>
  <title>'บุญศักดิ์'กลับท็อป 10 โลก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-27 08:47:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194602&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'บุญศักดิ์'กลับท็อป 10 โลก</headline>
<lead>'สลักจิตร'รั้งอันดับ 28 'ส้ม-เต่า'ยึดที่ 7 คู่ผสม</lead>
<neck>สหพันธ์แบดมินตันนานาชาติ หรือไอดับบลิวเอฟ ประกาศผลการจัดอันดับนักแบดมินตันอาชีพประจำสัปดาห์ออกมาแล้ว โดยในประเภทชายเดี่ยว"แมน"บุญศักดิ์ พลสนะ เดี่ยวมือ 1 ของ<placeName><prefix>เมือง</prefix>ไทย</placeName> ที่รั้งอันดับ 14 ของโลกมานานหลายเดือน ได้โอกาสขยับผลงาน กลับเข้าไปอยู่อันดับ 10 ของโลกอีกครั้ง แม้ว่าผลงานใน 2 รายการล่าสุด ที่<placeName><prefix>ประเทศ</prefix>อังกฤษ</placeName> และ<placeName>สวิตเซอร์แลนด์</placeName> จะทำได้ดีที่สุดแค่รอบที่ 2 ก็ตาม โดย บุญศักดิ์ มีคะแนนสะสมอันดับโลกที่ 43,287 คะแนน ในขณะที่มือ 1 โลก ยังคงเป็นของ ลี ชอง เวย นักตบจากมาเลเซีย มี 84,179 คะแนน ตามด้วยอันดับ 2 หลิน ตัน แชมป์โอลิมปิกคนล่าสุดจากจีน มี 66,940 คะแนน และที่ 3 เฉิน จิน (จีน) 65,804 คะแนน</neck>
<body><p>ส่วน “น้องมิ้ง” สลักจิตร พลสนะ น้องสาวของบุญศักดิ์ รั้งอันดับ 28 โลก ตามด้วย พรทิพย์ บูรณประเสริฐสุข รั้งอันดับ 41 ของโลก โดยมือ 1 โลก ตกเป็นของ ไทนี ราส มุสเซน (<placeName>เดนมาร์ก</placeName>) ตามด้วยที่ 2 โจว มี (<placeName>ฮ่องกง</placeName>) และที่ 3 ลู หลาน (<placeName>จีน</placeName>)</p>
<p>ประเภทคู่ผสม “ส้ม-เต่า” สราลีย์ ทุ่งทองคำ และสุดเขต ประภากมล ยังคงรั้งอันดับ 7 ของโลกได้อีก 1 สัปดาห์ โดยมีคู่นักหวดทีมชาติรุ่นน้องอย่าง กุลชลา วรวิจิตรชัยกุล และทรงพล อนุกฤติยาวรรณ ตามมาเป็นอันดับ 8 ของโลก ส่วนคู่มือ 1 ยังคงเป็นคู่นักตบอิเหนา ลิลิยานา นาตเซอร์-โนวา วิดิอานโต (<placeName>อินโดนีเซีย</placeName>), คู่มือ 2 ลี ฮโย จุง-ลี ยอง แด (<placeName>เกาหลีใต้</placeName>) และคู่มือ 3 ฮี ฮานบิน-ยู หยาง (<placeName>จีน</placeName>).</p></body>
</news>
