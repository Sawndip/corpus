<teiHeader>
<fileDesc>
<titleStmt>
  <title>สื่อลือ5ทีมยักษ์สนใจแฟรงค์ไรจ์การ์ด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-30 19:49:02  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=164644  </bibl>
</sourceDesc>
</fileDesc>
</teiHeader>
<news>
<headline>สื่อลือ5ทีมยักษ์สนใจแฟรงค์ไรจ์การ์ด</headline>
<lead>แฟรงค์ ไรจ์การ์ด กุนซือ<placeName>ดัตช์</placeName> ตกเป็นข่าวว่า 5 สโมสรดังอย่าง แมนเชสเตอร์ ซิตี้, เชลซี, เอซี มิลาน, บาเยิร์น มิวนิค และ เรอัล มาดริด ติดต่อดึงตัวไปคุมทีมในซีซั่นหน้า</lead>
<neck></neck>
<body><p>แฟรงค์ ไรจ์การ์ด เทรนเนอร์ชาว<placeName>ดัตช์</placeName> ตกเป็นข่าวว่าได้รับข้อเสนอจาก แมนเชสเตอร์ ซิตี้, เชลซี, เอซี มิลาน, บาเยิร์น มิวนิค และ เรอัล มาดริด ด้านเอเยนต์กุนซือดังยอมรับมีทีมยื่นข้อเสนอจริง</p>
<p>เพอร์รี โอเวอรีม เอเยนต์ของกุนซือชาว<placeName>ดัตช์</placeName> เผยว่า "ไรจ์การ์ด เป็นแฟนตัวยงของพรีเมียร์ลีก และสนใจอย่างยิ่งที่จะทำงานร่วมกับ เชลซี แต่มันจะขึ้นอยู่กับเงื่อนไขและแผนการ เขาต้องการสัญญาระยะยาว ไม่ใช่แค่ 1 หรือ 2 ฤดูกาล"</p>
<p>ขณะที่ หนังสือพิมพ์ สปอร์ต รายงานว่า ไรจ์การ์ด ให้ความสนใจ มิลาน และ บาเยิร์น ด้วยเช่นกัน โดยเฉพาะ "ปีศาจแดง-ดำ" หลังจากที่เขาเคยไปค้าแข้งใน<placeName>อิตาลี</placeName>หลายฤดูกาล แต่ก็ได้ปฏิเสธชัดเจนว่าจะไม่ไปคุมทีม เรอัล มาดริด แน่นอน</p>
<p>แฟรงค์ ไรจ์การ์ด ว่างงานมาตลอด นับตั้งแต่อำลาจากตำแหน่งกุนซือ "เจ้าบุญทุ่ม" บาร์เซโลนา เมื่อช่วงซัมเมอร์ที่ผ่านมา โดยเขาปฏิเสธการคุมทีม นิวคาสเซิล ยูไนเต็ด, ซีเอสเคเอ มอสโก และ ทีมชาติเม็กซิโก</p></body>
</news>
