<teiHeader>
<fileDesc>
<titleStmt>
  <title>�ตะวัน�กัปตันสั่งลาทีมชาติ �รีด�วาง 4-4-1-1 ยิงกีวี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/28/news_28461158.php?news_id=28461158  </bibl>
</sourceDesc>
</fileDesc>
</teiHeader>
<news>
<headline>�ตะวัน�กัปตันสั่งลาทีมชาติ �รีด�วาง 4-4-1-1 ยิงกีวี</headline>
<lead>ตะวัน ศรีปาน สวมปลอกแขนกัปตันทีมชาติ<placeName>ไทย</placeName>ครั้งสุดท้ายในชีวิตดวลแข้ง �กีวี� <placeName>นิวซีแลนด์</placeName> ในแมทช์อำลา ที่<placeName><prefix>สนาม</prefix>ศุภชลาศัย</placeName> วันที่ 28 มี.ค.นี้เวลา 18.30 น. ฟรีทีวีไม่มีถ่ายทอดสด ขณะที่ ปีเตอร์ รีด สั่งจัดทัพใหญ่ในระบบ 4-4-1-1 ลุย ส่ง �มุ้ย� ธีรศิลป์ แดงดา ยืนหัวตัวเป้า ส่วน<placeName>นิวซีแลนด์</placeName>ขนนักเตะชุดใหญ่ นำทีมโดย ไรอัน นีลเซ่น นักเตะทีมแบล็คเบิร์น โรเวอร์</lead>
<neck></neck>
<body><p>ความเคลื่อนไหวของการแข่งขันฟุตบอลนัดอุ่นเครื่องระหว่าง ทีมชาติ<placeName>ไทย</placeName> กับ �กีวี� <placeName>นิวซีแลนด์</placeName> ที่<placeName><prefix>สนาม</prefix>ศุภชลาศัย</placeName> เวลา 18.30 น. วันที่ 28 มี.ค.นี้ เป็นเกมเทสติโมเนียลแมตช์อำลาทีมชาติ<placeName>ไทย</placeName>อย่างเป็นทางการของ �แบน� ตะวัน ศรีปาน ที่รับใช้ชาติมากว่า 16 ปีเต็ม แต่ทีวีฟรีทีวีถ่ายทอดสด มีเพียง เอ็นบีที 19 สยามกีฬาทีวีถ่ายทอดสด ส่วนบัตรเข้าชมราคา 200 กับ 100 บาทมีจำหน่ายที่หน้าสนาม</p>
<p>ล่าสุดเมื่อวันที่ 27 มี.ค.ที่ผ่านมามีการประชุมผู้จัดการทีมและแถลงข่าวที่<placeName><prefix>โรงแรม</prefix>เรดิสัน</placeName> โดยทั้งสองทีมต้องส่งรายชื่อนักเตะ 18 คนและสามารถเปลี่ยนตัวได้ 7 คน โดย �บิ๊กเปี๊ยก� องอาจ ก่อสินค้า เลขาธิการสมาคมฟุตบอล<placeName>ไทย</placeName>กล่าวว่า รายได้จากการจำหน่ายบัตรค่าผ่านประตูทางสมาคมฟุตบอล<placeName>ไทย</placeName>จะมอบให้กับ ตะวัน ศรีปาน ทั้งหมดแบบไม่มีการหักค่าใช้จ่ายใดๆ ทั้งสิ้น</p>
<p>ขณะที่ ปีเตอร์ รีด เปิดเผยว่า เป็นเกียรติอย่างมากที่ได้คุมทีมในเกมอำลาสนามของ ตะวัน ศรีปาน และดีใจที่เล่นกับทีม<placeName>นิวซีแลนด์</placeName> เพราะจะทำให้ทีม<placeName>ไทย</placeName>ได้เจอกับสไตล์การเล่นของทีมที่แตกต่างจากเดิม เกมนี้จะให้ ตะวัน ลงเล่นในฐานะกัปตันทีม ส่วนผู้เล่นหน้าใหม่หลายคนที่เรียกเข้ามาก็จะได้รับโอกาสลงสนามเช่นกัน แต่จะมีใครได้ลงเล่นบ้างคงต้องลงดูกันที่สนาม</p>
<p>เกมนี้คาดว่าทีมชาติ<placeName>ไทย</placeName>จะเล่นในระบบ 4-4-1-1 ผู้เล่น 11 คนแรกประกอบด้วย ผู้รักษาประตู โกสินทร์ หทัยรัตนกุล, คู่เซ็นเตอร์แบ็ค ณัฐพร พันธุ์ฤทธิ์ กับ เกียรติประวุฒิ สายแวว, แบ็คขวา สุรีย์ สุขะ, แบ็คซ้าย ณัฐพงษ์ สมณะ, กองกลาง ตะวัน ศรีปาน, สุรัตน์ สุข, สุเชาว์ นุชนุ่ม, รังสรรค์ วิวัฒน์ชัยโชค, กองหน้าตัวต่ำ ณรงค์ชัย วชิรบาล กองหน้าตัวเป้า ธีรศิลป์ แดงดา</p>
<p>ตะวัน ศรีปาน กล่าวถึงเกมนี้ว่า แม้จะเป็นเกมนัดสุดท้ายในทีมชาติ แต่รู้สึกตื่นเต้นเหมือนนัดแรกในทีมชาติไทยเลย ต้องขอบคุณสมาคมฟุตบอลที่จัดเกมนี้ให้ เชื่อว่าเกมนี้น่าจะเป็นเกมที่เล่นกันสนุกและเอาจริงเอาจังเพราะ<placeName>นิวซีแลนด์</placeName>ก็เป็นทีมที่ดีและแข็งแกร่ง ส่วนตัวแล้วจะพยายามทำหน้าที่กัปตันทีมชาติ<placeName>ไทย</placeName>ให้ดีที่สุด</p>
<p>ด้าน ริคกิ เฮอร์เบิร์ต โค้ชของ<placeName>นิวซีแลนด์</placeName>กล่าวว่า ทีมชุดนี้เป็นการเตรียมทีมสำหรับแข่งขันฟุตบอลคอนเฟดเดอเรชั่นคัพที่<placeName>สหรัฐอเมริกา</placeName> รวมถึงการแข่งขันฟุตบอลโลก รอบคัดเลือกที่จะต้องเพลย์ออฟกับทีมจาก<placeName>เอเชีย</placeName> ซึ่งนักเตะของ<placeName>นิวซีแลนด์</placeName>กระจายไปเล่นในลีกต่างๆ ทั่วโลก นี่คือการรวมทีมกันครั้งแรกแต่คงไม่มีปัญหาอะไร จะมีก็เพียงอากาศที่ร้อนมากเท่านั้น</p>
<p>สำหรับ<placeName>นิวซีแลนด์</placeName>ชุดนี้มี ไรอัน นีลเซ่น นักเตะของทีมแบล็คเบิร์น ในพรีเมียร์ลีก<placeName>อังกฤษ</placeName>รับหน้าที่กัปตันทีม ส่วนนักเตะคนอื่นๆ ต่างกระจายเล่นกันในลีกต่างๆ ทั้งใน<placeName>สหรัฐอเมริกา</placeName> <placeName>ออสเตรเลีย</placeName> และ<placeName>นิวซีแลนด์</placeName></p></body>
</news>
