<teiHeader>
<fileDesc>
<titleStmt>
  <title>แฝดแพ้หวดปากีสถาน ได้แค่รองแชมป์โคราช  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/29/news_28465493.php?news_id=28465493  </bibl>
</sourceDesc>
</fileDesc>
</teiHeader>
<news>
<headline>'เชลซี'เฮ'ฮิดดิงค์'นำทัพยาว</headline>
<lead>หมีขาวไฟเขียวควบ 2 เก้าอี้'เสือเตี้ย'แฉ'เปเล่'เป็นเกย์</lead>
<neck>กุส ฮิดดิงค์ กุนซือขัดตาทัพของ"สิงห์สำอาง"เชลซี สื่อเค้าได้คุมทีมต่อไปในฤดูกาลหน้าหลังจากที่สนาคมฟุตบอล<placeName>รัสเซีย</placeName>แย้มเป็นนัยว่า พร้อมจะปล่อยให้ ฮิดดิงค์ คุมทีม"สิงห์สำอาง"ควบคู่ไปกับการคุมทีม"หมีขาว"ต่อไปได้ เพราะเชื่อว่า ยอดโค้ชชาว<placeName>ดัตช์</placeName>สามารถทำนหน้าที่ทั้ง 2 อย่างพร้อมกันได้อย่างไม่มีปัญหา</neck>
<body><p>อเล็กเซย์ โซโรคิน เลขาธิการทั่วไปของสมาคมฟุตบอล<placeName>รัสเซีย</placeName>กล่าวว่า “ถ้าหาก เชลซี บอกว่า พวกเขาต้องการต่อสัญญากับ ฮิดดิงค์ ออกไปอีก เราก็พร้อมจะเจรจากับพวกเขา เพราะเราคิดว่ามันไม่น่าจะมีปัญหา ถ้าหากเป็นสโมสรในรัสเซีย เราคงไม่ยอม เพราะเขาจะต้องสนใจนักเตะในทีมของเขาก่อนทีมอื่น แต่สถานการณ์ตอนนี้ไม่ได้เป็นอย่างนั้น ถ้าเขาบอกว่า รับมือไหว เราก็ไม่มีเหตุผลที่จะไม่เชื่อเขา”</p>
<p>อย่างไรก็ดี หนังสือพิมพ์ “เดอะ ซัน” เปิดเผยว่า ถ้าหาก ฮิดดิงค์ อยู่ในถิ่นสแตมฟอร์ด บริดจ์ ต่อไปในฤดูกาลหน้า เขาจะไม่ได้ทำหน้าที่กุนซือคุมทีมข้างสนาม แต่จะมีบทบาทเป็นผู้อำนวยการด้านฟุตบอล เพื่อดูแลเรื่องการซื้อ-ขายผู้เล่น รวมถึงวางแผนการต่าง ๆ ให้กับทีมเยาวชนของสโมสรโดยเฉพาะ “ฟาร์ต” แย้มซบเชลซีซัมเมอร์นี้</p>
<p>ราฟาเอล ฟาน เดอร์ ฟาร์ต มิดฟิลด์ทีมชาติ<placeName>ฮอลแลนด์</placeName>ของ “ราชันชุดขาว” รีล มาดริด ออกมาเปิดเผยด้วยตัวเองว่า เตรียมจะย้ายไปร่วมทีม “สิงห์สำอาง” เชลซี ในช่วงหน้าร้อนนี้ เนื่องจากไม่มีโอกาสลงสนามมากเท่าที่ควรใน  ถิ่นซานติอาโก เบอร์นาบิว ทำให้ต้องการย้าย  ไปอยู่กับทีมอื่น เพื่อรักษาโอกาสในการติดทีม       “อัศวินสีส้ม” ไปทำศึกฟุตบอลโลกรอบสุดท้ายที่<placeName>แอฟริกาใต้</placeName> ในปีหน้า</p>
<p>เพลย์เมคเกอร์ วัย 26 ปี ที่เพิ่งย้ายจาก “สิงห์เหนือ” ฮัมบวร์ก ไปร่วมทีมชุดขาว เมื่อปีที่แล้ว กล่าวว่า “โชคดีสำหรับผมที่ เชลซี ก็ต้องการผมเหมือนกัน ดังนั้น ทุกอย่างจึงชัดเจนแล้ว ถ้าหาก กุส ฮิดดิงค์ ยังอยู่ทีมเชลซี ผมหวังว่าการเซ็นสัญญาน่าจะลุล่วงเร็ว ๆ นี้ เพราะผมต้องการไปจาก รีล มาดริด”
“เตี้ย” ทำตะลึงแฉ “เปเล่” เป็นเกย์</p>
<p>ดีเอโก มาราโดนา ตำนานนักเตะ และผู้จัดการทีมชาติ<placeName>อาร์เจนตินา</placeName>คนปัจจุบัน สร้างความตกตะลึงให้โลกลูกหนังอีกรอบ เมื่อออกมาเปิดเผยเป็นครั้งที่ 2 ว่า เปเล่ สุดยอดอดีตดาวเตะทีมชาติ<placeName>บราซิล</placeName> เป็นพวกชายรักชาย หรือมีรสนิยมชอบเพศเดียวกัน</p>
<p>“เสือเตี้ย” กับ “ไข่มุกดำ” ถือเป็น 2 ผู้เล่นที่ดีที่สุดในประวัติศาสตร์ของโลก แต่ทั้งคู่ไม่ค่อยกินเส้นกันเท่าไหร่นัก และก่อนหน้านี้ เปเล่ เคยออกมาตำหนิ มาราโดนา ว่า เป็นตัวอย่างที่ไม่ดีของเยาวชน ทำให้ มาราโดนา แจ้นออกมาเอาคืนดาวเตะรุ่นพี่ทันที โดยเขาตอบคำถามผู้สื่อข่าว ที่ถามว่าจะตอบโต้คำพูดของ เปเล่ ยังไงว่า “คุณต้องการให้ผมพูดอะไรอีกล่ะ ก็ผมบอกแล้วไงว่า เขาเสียความบริสุทธิ์ให้ผู้ชาย”
ชู “สตีวีจี” เป็น “นิวชาร์ลตัน”</p>
<p>เทอร์รี เวนาเบิลส์ อดีตผู้จัดการทีมชาติ<placeName>อังกฤษ</placeName> เชื่อมั่นว่า สตีเวน เจอร์ราร์ด ยอดมิดฟิลด์กัปตันทีม “หงส์แดง” ลิเวอร์พูล คือคนที่จะนำทีม “สิงโตคำราม” <placeName>อังกฤษ</placeName> คว้าแชมป์ฟุตบอลโลก รอบสุดท้าย ในแอฟริกาใต้ ในปีหน้า เนื่องจาก “สตีวีจี” มีความสามารถระดับสุดยอดไม่ต่างจาก เซอร์บ็อบบี ชาร์ลตัน ตำนานนักเตะทีมชาติ<placeName>อังกฤษ</placeName> ชุดแชมป์ฟุตบอลโลก ครั้งแรก และครั้งเดียว เมื่อปี 1966
โสมแดงเฉียบต้อนยูเออีขาด</p>
<p>ฟุตบอลโลก 2010 รอบคัดเลือก โซน<placeName>เอเชีย</placeName> รอบสุดท้าย กลุ่ม B “โสมแดง” เกาหลีเหนือ เปิดบ้านใน<placeName><prefix>กรุง</prefix>เปียงยาง</placeName> เอาชนะ <placeName>สหรัฐ</placeName>  <placeName>อาหรับเอมิเรตส์</placeName> 2-0 จากประตูของ ปัก ชอย   จิน นาที 51 และ มุน อิน กุก นาที 90  ทำให้ <placeName>เกาหลีเหนือ</placeName> เตะ 5 นัด มี 10 คะแนน นำเป็นจ่าฝูง และมีโอกาสสดใสในการผ่านเข้าไปเล่นรอบสุดท้าย ที่<placeName>แอฟริกาใต้</placeName> ขณะที่ ยูเออี เตะเท่ากัน มี 1 คะแนน รั้งอันดับสุดท้ายของกลุ่ม
“นากามูระ” ยิง<placeName>ญี่ปุ่น</placeName>อัด<placeName>บาห์เรน</placeName></p>
<p>ด้านเกมในกลุ่ม A “ซามูไร” <placeName>ญี่ปุ่น</placeName> เปิดบ้านใน<placeName><prefix>เมือง</prefix>ไซตามะ</placeName> เฉือนชนะ <placeName>บาห์เรน</placeName> 1-0 โดยได้ประตูชัยจากฟรีคิกระยะ 25 หลา ของ ชุนซูเกะ นากามูระ เพลย์เมคเกอร์จาก “ม้าลายเขียวขาว” กลาสโกว์ เซลติก นาที 47 ทำให้ <placeName>ญี่ปุ่น</placeName>ขึ้นนำเป็นจ่าฝูงของกลุ่ม โดยเตะ 5 นัด มี 11 คะแนน มากกว่า <placeName>ออสเตรเลีย</placeName> ทีมอันดับ 2 แค่คะแนนเดียว แต่เตะมากกว่า 1 นัด ขณะที่ <placeName>บาห์เรน</placeName> เตะ 5 นัด มี 4 คะแนน ตามหลัง <placeName>ญี่ปุ่น</placeName> ถึง 7 คะแนน โอกาสเข้ารอบริบหรี่.</p></body>
</news>
