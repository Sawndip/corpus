<teiHeader>
<fileDesc>
<titleStmt>
  <title>ธงชัยพุ่งที่ 6 ร่วมไล่จี้จ่าฝูง 4 แต้มศึกแบล็คเมาน์เท่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/29/news_28465491.php?news_id=28465491  </bibl>
</sourceDesc>
</fileDesc>
</teiHeader>
<news>
<headline>ธงชัยพุ่งที่ 6 ร่วมไล่จี้จ่าฝูง 4 แต้มศึกแบล็คเมาน์เท่น</headline>
<lead>"โปรช้าง" ธงชัย ใจดี ทำ 5 อันเดอร์พาร์ รวมสามวัน 9 อันเดอร์พาร์ ขยับขึ้นมารั้งที่ 6 ร่วม ไล่กวด โยฮัน เอ็ดฟอร์ส จ่าฝูงชาวสวีดิช อยู่ 4 สโตรค ขณะที่ "โปรหมาย" ประหยัด มากแสง ยังมีหวังติดท็อป 3 ของรายการ เพื่อล่าตั๋วร่วมดวล "เดอะ มาสเตอร์ส" หลังพุ่งขึ้นมาอยู่ 15 ร่วม สกอร์ 7 อันเดอร์พาร์</lead>
<neck></neck>
<body><p>ศึกดวลสวิงเอเชี่ยน ทัวร์ รายการ แบล็คเมาน์เท่น มาสเตอร์ส ชิงเงินรางวัลรวม 5 แสนดอลลาร์<placeName>สหรัฐ</placeName> (ราว 17.5 ล้านบาท) ที่<placeName><prefix>สนาม</prefix>แบล็คเมาน์เท่น กอล์ฟ คลับ</placeName> ระยะ 7,345 หลา พาร์ 72 <placeName><prefix>อ.</prefix>หัวหิน</placeName> <placeName><prefix>จ.</prefix>ประจวบคีรีขันธ์</placeName> เมื่อวันเสาร์ที่ 28 มี.ค. ที่ผ่านมา เป็นการเล่นในรอบสาม ปรากฏว่า รอบนี้ โยฮัน เอ็ดฟอร์ส โปรหนุ่มจาก<placeName>สวีเดน</placeName>ผู้นำในสองวันแรก ออกอาการแกว่งเล็กน้อย หลังจากเก็บเบอร์ดี้ได้ที่หลุม 6 และ 7 ก็มาตีหลุดออกโบกี้ที่หลุม 8 พอถึงหลุมที่ 11 พาร์ 3 เอ็ดฟอร์ส เสิร์ฟลูกไปตกบนกรีน แต่ลูกถอยหลังตกน้ำจนต้องเสียดับเบิลโบกี้ ก่อนจะเสียโบกี้อีกหนในหลุมถัดมา จนเกือบจะเสียตำแหน่งผู้นำ แต่ดีที่เจ้าตัวยังเรียกฟอร์มเก่งทำได้ 3 เบอร์ดี้ที่หลุม 13, 17 และ 18 จบวันเก็บได้ 1 อันเดอร์พาร์ 71 มีสกอร์รวมเท่ากับ 13 อันเดอร์พาร์ 203 ทำให้เป็นจ่าฝูงต่อไป</p>
<p>ขณะที่ คริส ร็อดเจอร์ส จาก<placeName>อังกฤษ</placeName> ที่ตี 5 อันเดอร์พาร์ 67 และ เจสัน คิง ชาว<placeName>ออสเตรเลีย</placeName> ที่ตี 3 อันเดอร์พาร์ 69 รั้งอันดับ 2 ร่วม สกอร์รวมตามหลังอยู่ 2 สโตรค ส่วนอาเนียร์บาน ลาหิรี จาก<placeName>อินเดีย</placeName> ที่สอย 5 อันเดอร์พาร์ 67 และคริส กอนท์ ชาว<placeName>ออสซี่</placeName> ที่ตี 6 อันเดอร์พาร์ 66 รั้งอันดับ 4 ร่วม ด้วยสกอร์รวม 10 อันเดอร์พาร์ 206
ด้าน "โปรช้าง" ธงชัย ใจดี อดีตมือ 1 <placeName>เอเชี่ยน</placeName>ทัวร์สองสมัย หวด 7 เบอร์ดี้ 2 โบกี้ จบวันทำไป 5 อันเดอร์พาร์ 67 สกอร์รวม 9 อันเดอร์พาร์ 207 ขยับจากอันดับที่ 19 ร่วม ขึ้นมารั้งที่ 6 ร่วม ไล่หลังผู้นำอยู่ 4 สโตรค ขณะที่ "โปรโจ๊ก" ชัพชัย นิราช สวิงหนุ่มวัย 25 ปี มีโอกาสพัตต์เบอร์ดี้ระยะ 3 ฟุต ที่หลุมสุดท้าย แต่กลับทำพลาดลูกเลยหลุมไปเกือบ 1 ฟุต แถมเซฟพาร์ไม่ลงจนต้องเสียโบกี้ วันนี้ทำไป 3 เบอร์ดี้ 2 โบกี้ เก็บเพิ่มแค่ 1 อันเดอร์พาร์ 71 สกอร์รวม 7 อันเดอร์พาร์ 207 หล่นจากที่ 6 ร่วม ไปรั้งอันดับ 10 ร่วม
สำหรับ "โปรหมาย" ประหยัด มากแสง ก้านเหล็ก<placeName>ไทย</placeName>วัย 43 ปี ซึ่งฟอร์มไม่ดีในสองวันแรก ยังสามารถกลับมามีลุ้นติดอยู่ในท็อป 3 ของรายการนี้ เพื่อรักษาอันดับโลกให้อยู่ในท็อป 50 ของโลก สำหรับการคว้าสิทธิเข้าร่วมศึกเมเจอร์ เดอะ มาสเตอร์ส โดยรอบนี้ ประหยัด ทำไป 6 เบอร์ดี้ 1 โบกี้ เก็บเพิ่มได้อีก 5 อันเดอร์พาร์ 67 มีสกอร์รวม 7 อันเดอร์พาร์ 209 กระโดดจากที่ 40 ร่วม ขึ้นมารั้งอันดับ 15 ร่วม ซึ่งเท่ากับ "โปรอาร์ม" กิรเดช อภิบาลรัตน์ ที่สอยได้อีก 1 อันเดอร์พาร์ 71</p>
<p>ส่วนผลงานของนักกอล์ฟ<placeName>ไทย</placeName>รายอื่น "โลมายักษ์" พรหม มีสวัสดิ์ ตีอีเวนพาร์ 72 รวม 5 อันเดอร์พาร์ 211 อันดับ 25 ร่วม, "โปรพาย" ปริยะ ชุณหสวัสดิกุล ตี 1 โอเวอร์พาร์ 73 รวม 3 อันเดอร์พาร์ 213 อันดับ 42 ร่วม, "โปรเล็ก" ถาวร วิรัตน์จันทร์ ตี 2 อันเดอร์พาร์ 70 รวม 2 อันเดอร์พาร์ 214 อันดับ 48 ร่วม, "โปรช้าง" เชาวลิต ผลาผล ตี 3 โอเวอร์พาร์ 75 รวมอีเวนพาร์ 216 อันดับ 59 ร่วม เท่ากับ "โปรหยี" นำโชค ตันติโภคากุล ที่ตีอีเวนพาร์ 72 และปวิธ ตั้งกมลประเสริฐ ตี 1 โอเวอร์พาร์ 73, พิจิตร เพชรเกษม ตี 3 โอเวอร์พาร์ 75 รวม 3 โอเวอร์พาร์ 219 อันดับ 71 และ สมเกียรติ ศรีสง่า ตี 7 โอเวอร์พาร์ 79 ร่วม 4 โอเวอร์พาร์ 220</p></body>
</news>
