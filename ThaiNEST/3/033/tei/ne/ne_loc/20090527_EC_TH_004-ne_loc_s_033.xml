<teiHeader>
<fileDesc>
<titleStmt>
  <title>ชูโมเดลหยวน นิด้าเสนอ ลดพึ่งพิงสหรัฐ  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 19:36:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8904  </bibl>
</sourceDesc>
</fileDesc>
</teiHeader>
<news>
<headline>ชูโมเดลหยวน นิด้าเสนอ ลดพึ่งพิง<placeName>สหรัฐ</placeName></headline>
<lead>คณบดีคณะบริหารธุรกิจ  นิด้า เผย การเงินโลกขณะนี้ได้เริ่มเปลี่ยนมหาอำนาจเศรษฐกิจ ของโลกจาก <placeName>สหรัฐฯ</placeName> และกลุ่ม<placeName>ยุโรป</placeName> เป็นกลุ่มประเทศในเอเชีย ชี้จะทำให้จีดีพีของ<placeName>ไทย</placeName>สามารถโตได้ถึง 6%</lead>
<neck></neck>
<body><p>นายเอกชัย นิตยาเกษตรวัฒน์  คณบดีคณะบริหารธุรกิจ  สถาบันบัณฑิตพัฒนบริหารศาสตร์ (นิด้า) กล่าววันนี้ (27 พ.ค.) ในงานเสวนา "Economic Reshape : Shift to Asia & Asean"   ที่ตลาดหลักทรัพย์แห่ง<placeName><prefix>ประเทศ</prefix>ไทย</placeName> ว่า การเงินโลกขณะนี้ได้เริ่มเปลี่ยนมหาอำนาจเศรษฐกิจ ของโลกจาก<placeName><prefix>ประเทศ</prefix>สหรัฐอเมริกา</placeName>และกลุ่มประเทศตะวันตก กลายเป็นกลุ่มประเทศใน<placeName>เอเชีย</placeName>แทนเช่น  <placeName>สาธารณรัฐประชาชนจีน</placeName>และ <placeName>อินเดีย</placeName> จะเข้ามาแทนที่ โดยประเมินว่า<placeName>สาธารณรัฐประชาชนจีน</placeName>จะขึ้นมาเป็นมหาอำนาจทางเศรษฐกิจของโลกภายใน 1 ทศวรรษหรืออีก10ปีข้างหน้าดังนั้นประเทศไทยควรปรับตัวเองเพื่อให้ได้รับประโยชน์จากการเปลี่ยนแปลงครั้งนี้  "นิด้าเห็นว่า<placeName>ประเทศไทย</placeName>ควรลดการพึ่งพิงรายได้ส่งออกที่มาจากกลุ่มประเทศตะวันตก และหันไปส่งเสริมการค้ากับ<placeName>จีน</placeName> และ<placeName>อินเดีย</placeName>ที่ยังมีความต้องการสูงอยู่ หรือสนับสนุนการค้ากับกลุ่มประเทศใน<placeName>เอเชีย</placeName>ด้วยกันเองให้มากขึ้น เช่นกลุ่มประเทศตะวันออกกลาง และ<placeName>อาเซียน</placeName>ด้วยกัน"คณบดีคณะบริหารธุรกิจ  สถาบันบัณฑิตพัฒนบริหารศาสตร์ กล่าว  </p>
<p>คณบดีคณะบริหารธุรกิจ  สถาบันบัณฑิตพัฒนบริหารศาสตร์ กล่าวต่อว่า จากการทำแบบจำลองกรณี ประเทศไทยไม่ได้พึ่งพิงเศรษฐกิจ<placeName>สหรัฐอเมริกา</placeName>และกลุ่มประเทศตะวันตกโดยมีการค้าระหว่างกันต่ำหรืออยู่ในระดับศูนย์ โดยหันมาพึงพิงการค้าใน<placeName>เอเชีย</placeName>และ<placeName>สาธารณรัฐประชาชนจีน</placeName> ภายใต้สมมติฐานที่ว่าโตระดับ 8% จะทำให้เศรษฐกิจหรือจีดีพีของ<placeName>ไทย</placeName>สามารถโตได้ถึง 6%  ขณะเดียวกันภายใต้แบบจำลองนี้ ควรมีการสร้างสกุลเงินหลักของ<placeName>เอเชีย</placeName> โดยระดับความร่วมมืออาจไม่ถึงขั้นสร้างสกุลเงินใหม่ เหมือน กรณีเงินยูโรของกลุ่ม<placeName><prefix>ประเทศ</prefix>ยุโรป</placeName> เพียงแต่เชิดชูเงินหยวน  สกุลเงินหลักของ 3 ชาติ คือ <placeName>สาธารณรัฐประชาชนจีน</placeName> <placeName>ฮ่องกง</placeName>และ<placeName>ไต้หวัน</placeName>ขึ้นมา เพื่อให้เป็นอัตราแลกเปลี่ยนหลักที่ใช้ในการค้าระหว่างกลุ่ม<placeName><prefix>ประเทศ</prefix>เอเชีย</placeName>ด้วยกันเอง </p>
<p>นายเอกชัย กล่าวต่อว่า นโยบายดังกล่าวมีข้อดีคือจะเป็นการลดความเสี่ยงของอัตราแลกเปลี่ยน เพราะเมื่อลดการค้ากับ<placeName>สหรัฐอเมริกา</placeName>แล้ว ความจำเป็นในการใช้เงินดอลลาร์<placeName>สหรัฐฯ</placeName>ก็จะลดลง จึงไม่จำเป็นต้องใช้เงินดอลลาร์<placeName>สหรัฐฯ</placeName>เป็นเงินสกุลกลางในการค้าขาย โดยให้ใช้หยวนแทน ทำให้ลดขั้นตอนของการแลกเปลี่ยนลง และลดความเสี่ยงจากอัตราแลกเปลี่ยนด้วย อย่างไรก็ตาม มองว่าค่าเงินบาทที่ระดับปัจจุบันเมื่อเทียบกับค่าเงินดอลลาร์<placeName>สหรัฐฯ</placeName>ถือว่าแข็งค่าเกินไป โดยระดับที่เหมาะสมกับเศรษฐกิจของประเทศขณะนี้ควรจะอยู่ที่ 36 บาทต่อดอลลาร์<placeName>สหรัฐฯ</placeName> เพราะจะช่วยสร้างความสามารถในการแข่งขันได้ แต่ระดับเงินบาทที่แข็งค่าในปัจจุบันนี้สะท้อนให้เห็นว่าธนาคารกลางแห่ง<placeName><prefix>ประเทศ</prefix>ไทย</placeName>(ธปท.) ไม่ได้เข้ามาบริหารจัดการเท่าที่ควร ทั้งที่ทุนสำรองของประเทศในขณะนี้มีมากเพียงพอที่จะทำได้ โดยมาตรการที่จะนำมาใช้เพื่อสนับสนุนให้เงินบาทอ่อนค่านั้นควรเกิดจากการร่วมมือของหลายฝ่ายทั้งธปท. และรัฐบาลด้วย เพราะต้องดำเนินนโยบายการเงินและการคลังควบคู่กันไป
</p></body>
</news>
