<teiHeader>
<fileDesc>
<titleStmt>
  <title>พ่อเมืองอุตรดิตถ์ พร้อมจัดมวยโลก เด่นเก้าแสนบู๊ยุ่น  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=162371  </bibl>
</sourceDesc>
</fileDesc>
</teiHeader>
<news>
<headline>พ่อ<placeName><prefix>เมือง</prefix>อุตรดิตถ์</placeName> พร้อมจัดมวยโลก เด่นเก้าแสนบู๊ยุ่น</headline>
<lead>มาแล้ว : นิวัฒน์ เหล่าสุวรรณวัฒน์ไปต้อนรับฮิโรยูกิ ฮิซากาตะ นักชกชาว<placeName>ญี่ปุ่น</placeName>พร้อมคณะที่<placeName><prefix>ท่าอากาศยาน</prefix>สุวรรณภูมิ</placeName>เมื่อวันที่ 20 พ.ค.ที่ผ่านมาโดยผู้ท้าชิงเผยว่าสมบูรณ์เต็มที่พร้อมชกกับเด่นเก้าแสนในวันที่26พ.ค.นี้</lead>
<neck></neck>
<body><p>ความเคลื่อนไหวของศึกป้องกันตำแหน่งแชมป์โลกรุ่นฟลายเวทสมาคมมวยโลกครั้งแรกของ "แวฮามะ" เด่นเก้าแสน กระทิงแดงยิมแชมป์โลกกับฮิโรยูกิ ฮิซาตากะผู้ท้าชิงรองแชมป์โลกอันดับ 12 ชาวญี่ปุ่นในวันที่ 26 พ.ค.นั้นล่าสุดเมื่อวันที่ 20 พ.ค.ที่ผ่านมา นายธวัชชัย ฟักอังกูร ผู้ว่าราชการ<placeName><prefix>จังหวัด</prefix>อุตรดิตถ์</placeName> พร้อมด้วยนายพีระศักดิ์ พอจิต นายก อบจ.<placeName>อุตรดิตถ์</placeName>และ"หมอเส็ง"นายฉัตรชัย แสงสุริยฉัตรร่วมกันเผยว่าชาว<placeName>อุตรดิตถ์</placeName>พร้อมจัดศึกครั้งนี้เพื่อเป็นการปลุกกระแสกีฬาและนำรายได้สนับสนุนการจัดกีฬาเยาวชนแห่งชาติครั้งที่27ในปี2554ด้วย </p>
<p> ส่วนในเรื่องความพร้อมของการแข่งขันนั้นพ่อเมืองลับแลยืนยันว่าทุกอย่างได้ดำเนินการไปตามเป้าหมายทุกประการทั้งด้านที่พักและการเตรียมการต้อนรับต่างๆ นอกจากนี้ยัง มีการประชาสัมพันธ์การแข่งขันอย่างคึกคัก สำหรับด้านอาคารสถานที่ในการแข่งขันก็ได้จัดเตรียมไว้แล้วโดยสถานีโทรทัศน์สีช่อง 3 ถ่ายทอดสดจากเวทีมวยชั่วคราว<placeName><prefix>สนามกีฬากลางจังหวัด</prefix>อุตรดิตถ์</placeName>ตั้งแต่เวลา 14.30 น. เป็นต้นไป
</p></body>
</news>
