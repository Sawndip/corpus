<teiHeader>
<fileDesc>
<titleStmt>
  <title>ทับทิมแดงชิงWBCเอเชีย รอเขย่าบัลลังก์นิชิโอกะ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-24 22:18:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/240309/2243  </bibl>
</sourceDesc>
</fileDesc>
</teiHeader>
<news>
<headline>ทับทิมแดงชิงWBC<placeName>เอเชีย</placeName> รอเขย่าบัลลังก์นิชิโอกะ</headline>
<lead></lead>
<neck></neck>
<body><p>"ทับทิมแดง"  เบนเข็มหันมาชิงแชมป์  "ที่ว่าง"  รุ่นซูเปอร์แบนตั้มเวต  WBC<placeName>  เอเชีย</placeName>  กับ  "เดลกาโด"  เจ้าของตำแหน่งชาว<placeName>ฟิลิปปินส์</placeName>  พุธ  22  เม.ย.นี้  ที่กรุงเก่า-อยุธยา  ทีวีสี  7  ถ่ายสดจาก<placeName><prefix>ศูนย์การค้า</prefix>อยุธยาพาร์ค</placeName>  ถ้าคว้าเข็มขัดมาคาดเอว  "ธานินทร์  คอมมิวนิเคชั่นฯ"  ตั้งเป้าผลักดันขึ้นเขย่าบัลลังก์สภามวยโลกกับ  "นิชิโอกะ"  จ่าฝูงชาว<placeName>ญี่ปุ่น  </placeName>   นายธานินทร์   ปิติธนสารสมบัติ  ประธานกรรมการ  บริษัท  ธานินทร์  คอมมิวนิเคชั่น  จำกัด  เผยว่า  หลังจากตัดสินใจให้  ทับทิมแดง  ศิษย์หลวงพ่อพูล  สละตำแหน่งแชมป์  "พาบา"  รุ่นแบนตั้มเวต  เพราะมีปัญหาเรื่องการควบคุมน้ำหนัก  โดยกำหนดให้เบนเข็มมาชิงแชมป์  "ที่ว่าง"  รุ่นซูเปอร์แบนตั้มเวต  WBC  <placeName>เอเชีย </placeName> กับ  อาเรียล  เดลกาโด  เจ้าของตำแหน่งชาว<placeName>ฟิลิปปินส์ </placeName> ในวันพุธ  22  เม.ย.นี้  ที่เวทีมวยชั่วคราว<placeName><prefix>ศูนย์การค้า</prefix>อยุธยาพาร์ค </placeName> <placeName><prefix>จ.</prefix>พระนครศรีอยุธยา </placeName> ซึ่งมีนายวิทยา  ผิวผ่อง  ผวจ.<placeName>พระนครศรีอยุธยา</placeName>  และนางปราณี  ด่านชัยวิโรจน์  ร่วมกันดำเนินการจัดการแข่งขัน  เพื่อส่งเสริมการท่องเที่ยวกรุงเก่า</p>
<p>ประธานกรรมการ  "ธานินทร์  คอมมิวนิเคชั่นฯ"  กล่าวว่า  รายการนี้ตนและ  น.พ.ธนา  ปิติธนสารสมบัติ  โปรโมเตอร์จะถ่ายทอดสดให้แฟนมวยชาว<placeName>ไทย</placeName>ทั่วประเทศได้ติดตามชมและเชียร์ทางทีวีช่อง  7  สี  เวลา  15.00-17.00  น.นอกจากนี้ยังมี  วีระพล  ส.จันทสิทธิ์   ถล่ม   เสือ  แครี่บอย,  นำพล  จันทสิทธิ์  ตะบัน  วันเผด็จ  ศิษย์ทรายทอง  อีกด้วย  สำหรับทับทิมแดงต้องผ่านนักชกตากาล็อคคว้าแชมป์มาครองเป็นประเดิมให้ได้เสียก่อน  จากนั้นก็จะผลักดันขึ้นเขย่าบัลลังก์รุ่นซูเปอร์แบนตั้มเวตสภามวยโลก  (WBC)  ที่มี  โตชิอากิ  นิชิโอกะ  นักชกชาว<placeName>ญี่ปุ่น</placeName>เป็นจ่าฝูงในโอกาสต่อไป.   </p></body>
</news>
