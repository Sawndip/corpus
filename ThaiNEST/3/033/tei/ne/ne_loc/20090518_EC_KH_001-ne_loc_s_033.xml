<teiHeader>
<fileDesc>
<titleStmt>
  <title>พาณิชย์ลุยฝรั่งเศสจีบหลุยส์วิตตองลงทุนไทย  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdOakU0TURVMU1nPT0=&sectionid=TURNd05RPT0=&day=TWpBd09TMHdOUzB4T0E9PQ==  </bibl>
</sourceDesc>
</fileDesc>
</teiHeader>
<news>
<headline>พาณิชย์ลุย<placeName>ฝรั่งเศส</placeName>จีบหลุยส์วิตตองลงทุน<placeName>ไทย</placeName></headline>
<lead></lead>
<neck></neck>
<body><p>นายอลงกรณ์ พลบุตร รมช.พาณิชย์ เปิดเผยว่า ในระหว่างวันที่ 17-22 พ.ค.นี้ ตนจะนำคณะผู้บริหารของกรมทรัพย์สินทางปัญญาและหน่วยงานที่เกี่ยวข้องเดินทางเยือน<placeName><prefix>ประเทศ</prefix>ฝรั่งเศส</placeName>เพื่อขยายความสัมพันธ์ทางการค้าและการลงทุน โดยเฉพาะจะหารือร่วมกับกลุ่มหลุยส์ วิตตอง ซึ่งเป็นเจ้าของสินค้าของ LVHM มากกว่า 60 ยี่ห้อทั่วโลก เช่น ธุรกิจแฟชั่น เครื่องหนัง เครื่องดื่มแอลกอฮอล์ น้ำหอม เครื่องสำอาง นาฬิกา และเครื่องประดับ รวมทั้งกลุ่ม COMITE COLBERT ซึ่งเป็นสมาคมสินค้าที่มีราคาสูงของ<placeName>ฝรั่งเศส</placeName> เช่น HERMES Walt Disney และกลุ่ม Union des Fabricants เพื่อ เชิญชวนให้มาลงทุนผลิตสินค้าใน<placeName><prefix>ประเทศ</prefix>ไทย</placeName>หรือนำสินค้าไทย เช่น ผ้าไหม<placeName>ไทย</placeName>ไปใช้ในการผลิตสินค้าออกจำหน่าย</p>
<p>ทั้งนี้ จะพยายามชี้ให้เห็นศักยภาพ<placeName><prefix>ประเทศ</prefix>ไทย</placeName> ในหลายๆ ด้าน สามารถใช้<placeName>ไทย</placeName>เป็นศูนย์กลางกระจายสินค้าในภูมิภาค โดยอาจจะเริ่มจากเสื้อผ้าสำเร็จรูป ผ้าพันคอ และเครื่องประดับ ซึ่งไทยมีศักยภาพสูงเมื่อเทียบกับกลุ่ม<placeName><prefix>ประเทศ</prefix>อาเซียน</placeName>อื่นๆ มีโครงสร้างพื้น ฐานที่ดี มีแรงงานที่มีประสิทธิภาพและมีความสามารถในการสร้างสรรค์ ออกแบบ มีวัตถุดิบที่มีคุณภาพ เช่น ไหม<placeName>ไทย</placeName> พลอย และหินมีค่าต่างๆ ที่จะใช้ในกระบวนการผลิตของกลุ่มหลุยส์วิตตอง เช่น นำไหม<placeName>ไทย</placeName>มาเป็นส่วนประกอบในการผลิตกระเป๋าและอื่นๆ เป็นต้น</p>
<p>นอกจากนี้ การที่<placeName>ไทย</placeName>มีนโยบายส่งเสริมการค้าการลงทุนจากต่างชาติ รวมทั้งมีนโยบายการให้การคุ้มครองทรัพย์สินทางปัญญาที่เป็นไปตามมาตรฐานสากล น่าจะช่วยให้การลงทุนของกลุ่มหลุยส์วิตตองใน<placeName>ไทยป</placeName>ระสบความสำเร็จอย่างมาก ซึ่งการร่วมมือกันเช่นนี้น่าจะ เป็นทางหนึ่งในการแก้ไขปัญหาวิกฤตเศรษฐกิจที่กำลังประสบอยู่ในขณะนี้ได้ </p></body>
</news>
