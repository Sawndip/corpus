<teiHeader>
<fileDesc>
<titleStmt>
  <title>สื่อหมีขาวเผยแมนยูเล็งคว้าว๊ากเนอร์เลิฟ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-30 07:16:11  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=164497  </bibl>
</sourceDesc>
</fileDesc>
</teiHeader>
<news>
<headline>สื่อหมีขาวเผยแมนยูเล็งคว้าว๊ากเนอร์เลิฟ</headline>
<lead>สื่อ<placeName>รัสเซีย</placeName> รายงานข่าว แมนยู เตรียมทุ่มเงินราว พันล้านบาท คว้าตัว ว้ากเนอร์ เลิฟ กองหน้าแซมบ้า ของ ซีเอสเคเอ มอสโก ทีมดังของลีก<placeName>รัสเซีย</placeName> เสริมทัพ</lead>
<neck></neck>
<body><p>สื่อใน<placeName>รัสเซีย</placeName> ระบุว่า แมนเชสเตอร์ ยูไนเต็ด พร้อมทุ่มเงิน 20 ล้านปอนด์ หรือประมาณ 1,000 ล้านบาท เพื่อคว้าตัว ว้ากเนอร์ เลิฟ กองหน้าชาว<placeName>บราซิเลียน</placeName>ของ ซีเอสเคเอ มอสโก สโมสรดังจากรัสเซีย ไปร่วมถิ่นโอลด์ แทร็ฟฟอร์ด ในช่วงซัมเมอร์นี้ แต่เจ้าตัวรีบปฏิเสธข่าว พร้อมยืนยันไม่เคยได้รับการติดต่อจากทีม แมนยู</p>
<p>เลิฟ ศูนย์หน้าทีมชาติ<placeName>บราซิล</placeName>วัย 24 ปี ประสบความสำเร็จตลอดช่วงเวลา 5 ปีที่ค้าแข้งกับ ซีเอสเคเอ ได้แชมป์ลีก<placeName>รัสเซีย</placeName> 2 สมัย และยูฟ่า คัพ ปี 2005 มีสถิติยิงประตูเฉลี่ย 2 นัดต่อหนึ่งลูก ซึ่งสื่อในรัสเซีย รายงานข่าวว่า เซอร์ อเล็กซ์ เฟอร์กูสัน กุนซือแมนฯ ยูไนเต็ด พร้อมที่จะทุ่มเงินดึงตัวมาร่วมทีมให้ได้ อย่างไรก็ตาม เลิฟ ได้ปฏิเสธข่าวดังกล่าวไปแล้ว</p></body>
</news>
