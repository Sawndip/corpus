<teiHeader>
<fileDesc>
<titleStmt>
  <title>คมนาคมโดนหั่นงบ26% ฉุดโปรเจกท์ท่าเรือหมื่นล.สะดุด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=161351  </bibl>
</sourceDesc>
</fileDesc>
</teiHeader>
<news>
<headline>คมนาคมโดนหั่นงบ26% ฉุดโปรเจกท์ท่าเรือหมื่นล.สะดุด</headline>
<lead>นายชลอ คชรัตน์ อธิบดีกรมการขนส่งทางน้ำ และพาณิชยนาวี (ขน.) เปิดเผยว่า กรมฯได้เข้าหารือกับนายโสภณ ซารัมย์ รมว.คมนาคม เมื่อเร็วๆนี้ เพื่อรายงานถึงโครงการที่สำคัญๆที่ต้องดำเนินการในงบประมาณปี 2553 ภายหลังจากทางรัฐบาลได้มีการปรับลดงบประมาณประจำปี 2553 ของ กระทรวงคมนาคมลง ส่งผลให้โครงการต่างๆ ของกรมฯต้องชะลอโครงการทั้งหมดออกไป</lead>
<neck></neck>
<body><p>ทั้งนี้โครงการของ กรมที่ต้องชะลอออกไป ประกอบด้วย 1.โครงการก่อสร้าง<placeName><prefix>ท่าเรือน้ำลึก</prefix>ปากบารา</placeName> <placeName><prefix>จ.</prefix>สตูล</placeName> งบประมาณการก่อสร้างกว่า 1.1 หมื่นล้านบาท 2.โครงการท่าเทียบเรืออเนกประสงค์ (ท่าเรือท่องเทียว) <placeName><prefix>อ.</prefix>คลองใหญ่</placeName> <placeName><prefix>จ.</prefix>ตราด</placeName> งบประมาณ 259 ล้านบาท และ 4.โครงการศึกษา และออกแบบการก่อสร้างเขื่อนยกระดับบริเวณริมฝั่ง<placeName><prefix>แม่น้ำ</prefix>เจ้าพระยา</placeName> งบประมาณ 40 ล้านบาท </p>
<p>อย่างไรก็ดี ในส่วนของโครงการปรับปรุงท่าเทียบเรือริม<placeName><prefix>แม่น้ำ</prefix>เจ้าพระยา</placeName> แม้ว่าจะถูกตัดงบเช่นกัน แต่ภายหลังจากได้รายงานถึงความสำคัญของโครงการกับรมว.คมนาคม รับทราบแล้ว นายโสภณ จะมีการนำเงินงบประมาณของ กรมทางหลวง จำนวน 33.5 ล้านบาท ให้กับกรมเพื่อดำเนินการในโครงการดังกล่าว ส่วนจะดึงจากงบประมาณในส่วนใดของ กรมทางหลวง ยังไม่มีการเปิดเผยแต่อย่างใด </p>
<p>"หลังจากรายงานความสำคัญของโครงการแล้ว รมว.คมนาคม ก็เข้าใจและได้โยกงบประมาณของ กรมทางหลวง มาให้ดำเนินการ 33.5 ล้านบาท เพราะกระทรวงคมนาคมเห็นว่าโครงการนี้มีความจำเป็น และการดำเนินโครงการก็เพื่อปรับปรุงให้ประชาชนได้ใช้บริการได้สะดวกขึ้น โดยหากได้งบประมาณดังกล่าวนี้มาแล้ว ก็จะเร่งดำเนินการโดยทันที" นายชลอ กล่าว </p>
<p>ทางด้าน นางสร้อยทิพย์ ไตรสุทธิ์ ผู้อำนวยการ สำนักงานนโยบายและแผนการขนส่งและจราจร (สนข.) กล่าวว่า กระทรวงคมนาคม ได้มีการทำการเสนอของบประมาณปี 2553 ไปจำนวน 188,789 ล้านบาท ก่อนได้รับการจัดสรรงบประประมาณเพียง 74,255 ล้านบาท หรือลดลง 26 % </p></body>
</news>
