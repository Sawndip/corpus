<teiHeader>
<fileDesc>
<titleStmt>
  <title>แข้งซีเกมส์คึก รออุ่นนิวซีแลนด์ "รีด"อุบไต๋ตัวจริง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090330/7493/%e0%b9%81%e0%b8%82%e0%b9%89%e0%b8%87%e0%b8%8b%e0%b8%b5%e0%b9%80%e0%b8%81%e0%b8%a1%e0%b8%aa%e0%b9%8c%e0%b8%84%e0%b8%b6%e0%b8%81%e0%b8%a3%e0%b8%ad%e0%b8%ad%e0%b8%b8%e0%b9%88%e0%b8%99%e0%b8%99%e0%b8%b4%e0%b8%a7%e0%b8%8b%e0%b8%b5%e0%b9%81%e0%b8%a5%e0%b8%99%e0%b8%94%e0%b9%8c%e0%b8%a3%e0%b8%b5%e0%b8%94%e0%b8%ad%e0%b8%b8%e0%b8%9a%e0%b9%84%e0%b8%95%e0%b9%8b%e0%b8%95%e0%b8%b1%e0%b8%a7%e0%b8%88%e0%b8%a3%e0%b8%b4%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>แข้งซีเกมส์คึก รออุ่น<placeName>นิวซีแลนด์</placeName> "รีด"อุบไต๋ตัวจริง</headline>
<lead>นักเตะทีมชาติ<placeName>ไทย</placeName>ชุดซีเกมส์เตรียมลงเตะอุ่นเครื่องอย่างเป็นทางการนัดแรกกับ "กีวี" <placeName>นิวซีแลนด์</placeName> วันที่ 31 มี.ค. กุนซือ<placeName><addName>เมืองผู้ดี</addName></placeName> ปีเตอร์ รีด อุบไต๋ตัวผู้เล่นตามฟอร์ม ขอใช้เวลาที่เหลือ 2 วันสุดท้ายดูความสามารถของลูกทีมให้ละเอียดก่อนพิจารณาส่งใครลงสนาม ยืนยันจัดทัพใหญ่แน่และสั่งห้ามประมาทคู่ต่อกรเด็ดขาด</lead>
<neck></neck>
<body><p>ขุนพลนักเตะทีมชาติ<placeName>ไทย</placeName>ชุดเตรียมสู้ศึกลูกหนังในกีฬาซีเกมส์ ครั้งที่ 25 "<placeName>เวียงจันทน์</placeName>เกมส์" ระหว่างวันที่ 9-18 ธันวาคมนี้ ที่<placeName><prefix>ประเทศ</prefix>ลาว</placeName> จะมีโปรแกรมลงอุ่นเครื่องนัดแรกพบทีม "กีวี" <placeName>นิวซีแลนด์</placeName> วันที่ 31 มีนาคม เวลา 18.30 น.ที่<placeName><prefix>สนาม</prefix>ศุภชลาศัย</placeName> ซึ่งทีมชาติ<placeName>ไทย</placeName>ชุดซีเกมส์เพิ่งจะรวมตัวกันเป็นครั้งแรก ขณะที่<placeName>นิวซีแลนด์</placeName>ชุดเตรียมเข้าแข่งขันฟุตบอลคอนเฟเดอเรชั่นส์คัพ และฟุตบอลโลก 2010 รอบเพลย์ออฟ ลงเตะอุ่นเครื่องมาแล้ว 1 นัดแพ้ทีมชาติ<placeName>ไทย</placeName>ไป 1-3</p>
<p>ความเคลื่อนไหวล่าสุดเมื่อวันที่ 29 มีนาคม ที่ผ่านมา ปีเตอร์ รีด กุนซือชาว<placeName>อังกฤษ</placeName>ของทีมชาติ<placeName>ไทย</placeName> นำลูกทีมลงฝึกซ้อมที่<placeName><prefix>สนาม</prefix>ศุภชลาศัย</placeName>ในช่วงเย็น ซึ่งการฝึกซ้อมแบ่งนักเตะออกเป็น 2 ชุดเพื่อลงทีมดูความสามารถของนักเตะ แต่ผู้เล่นที่เพิ่งเสร็จภารกิจจากทีมชาติ<placeName>ไทย</placeName>ชุดใหญ่ เกียรติประวุฒิ สายแวว และธีรศิลป์ แดงดา ถูกจับให้นั่งดูเท่านั้น เช่นเดียวกับนักเตะที่มีอาการบาดเจ็บทั้ง อดุล หละโสะ, เกริกฤทธิ์ ทวีกาญจน์, จักรพันธ์ แก้วพรม และภานุวัฒน์ จินตะ ก็ไม่ได้ฝึกซ้อมเช่นกัน</p>
<p>ปีเตอร์ รีด เปิดเผยว่า นี่คือการรวมทีมครั้งแรกและทีมเพิ่งจะรวมตัวกันไม่กี่วัน ช่วงนี้คงต้องเน้นการลงทีมเพื่อทดสอบผู้เล่นก่อนว่าใครเหมาะสมที่จะได้ลงเล่นและคงบอกไม่ได้ว่าจะส่งใครลงเป็น 11 คนแรก ส่วนผู้เล่นจากทีมชุดใหญ่ที่ลงเล่นนัดแรกไปแล้วอาจจะมีการพักบ้าง แต่พวกที่ยังไม่ได้ลงเล่นก็มีโอกาสที่จะได้ลงสนาม ทั้งนี้คงต้องดูความพร้อมของทุกๆ คนก่อน และจะบอกได้ว่าใครจะลงสนามเมื่อถึงวันแข่งขันจริง</p>
<p>"<placeName>นิวซีแลนด์</placeName>เป็นทีมที่แข็งแกร่ง แม้นัดแรกทีมชาติ<placeName>ไทย</placeName>จะเอาชนะมา 3-1 แต่ประมาทไม่ได้แน่นอน เพราะเกมนี้ทีม<placeName>ไทย</placeName>เป็นทีมอายุไม่เกิน 23 ปีด้วย คงต้องหารือกับสตาฟฟ์โค้ชก่อนว่าจะส่งใครลงเล่นบ้าง แต่ยืนยันว่าจะจัดผู้เล่นชุดที่ดีที่สุดลงเล่นแน่นอนเพราะจะเป็นการทดสอบนักฟุตบอลด้วย" ปีเตอร์ รีด กล่าว</p></body>
</news>
