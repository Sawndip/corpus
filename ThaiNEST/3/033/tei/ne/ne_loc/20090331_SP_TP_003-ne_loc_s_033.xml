<teiHeader>
<fileDesc>
<titleStmt>
  <title>ยุทธศักดิ์นั่งบิ๊กอลป.สมัย3 คัดหัวกะทิเข้าร่วมงาน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/310309/2544  </bibl>
</sourceDesc>
</fileDesc>
</teiHeader>
<news>
<headline>ยุทธศักดิ์นั่งบิ๊กอลป.สมัย3 คัดหัวกะทิเข้าร่วมงาน</headline>
<lead>"บิ๊กอ๊อด"  พล.อ.ยุทธศักดิ์  ศศิประภา  ประธานคณะกรรมการโอลิมปิกแห่ง<placeName><prefix>ประเทศ</prefix>ไทย  </placeName> เป็นประธานการประชุมสมัชชาสามัญประจำปี   2551  คณะกรรมการโอลิมปิกฯ  ที่<placeName><prefix>โรงแรม</prefix>เรดิสัน</placeName>  เมื่อ  30  มี.ค.โดยมีวาระสำคัญคือการเลือกตั้งคณะกรรมการบริหารฯ  ชุดใหม่  ที่มีวาระการทำงาน  4  ปี  ระหว่างปี  พ.ศ.2552-2556</lead>
<neck></neck>
<body><p>ที่ประชุมได้เสนอชื่อ  พล.อ.ทวีป  จันทรโรจน์  นายกสมาคมมวยสากลสมัครเล่นฯ  เป็นประธานการเลือกตั้ง   โดยมีสมาชิกที่มีสิทธิ์ออกเสียงลงคะแนนจำนวน  44  คน  จาก  46  คน   ร่วมกันเสนอรายชื่อผู้ที่จะเข้ามาเป็นคณะกรรมการบริหารฯ  ชุดใหม่  จำนวน  23  คน  (ส่วนอีก  2  คน  คือ  ดร.ณัฐ  อินทรปาณ  ผู้แทนโอลิมปิกสากล  หรือไอโอซี  ซึ่งติดภารกิจไม่ได้ร่วมประชุมกับ  น.ต.หญิง  เกษราภรณ์  สุตา  ผู้แทนชมรมนักกีฬาโอลิมปิกเกมส์ที่ได้สิทธิ์เป็นกรรมการโดยตำแหน่ง)   </p>
<p>ที่ประชุมได้เสนอชื่อของ  พล.อ.ยุทธศักดิ์  ศศิประภา,  พล.อ.อ.ชนินทร์  จันทรุเบกษา,  พล.อ.ทวีป  จันทรโรจน์,  พล.ต.จารึก  อารีราชการัณย์,  พล.ร.อ.กำธร  พุ่มหิรัญ,  นายวรวีร์  มะกูดี,  นายวิจิตร  สิทธินาวิน,  นายชัยภักดิ์  ศิริวัฒน์,  นางบุษบา  ยอดบางเตย,  นายสาโรช  คุณีพงศ์,  นพ.วารินทร์  ตัณฑ์ศุภศิริ,  ศ.เจริญ  วรรธนะสิน,  นายสมบัติ  คุรุพันธ์,  นายธนา  ไชยประสิทธิ์,  พล.ต.อ.สันต์  ศรุตานนท์,  นายปองพล  อดิเรกสาร,  นายประดิษฐ์  ภัทรประสิทธิ์,  ดร.สีหศักดิ์  อารีราชการัณย์,  นายสงวน  โฆษะวินทะ,  นายสุวัจน์  ลิปตพัลลภ,  พ.ต.ท.โกวิทย์  จิรชนานนท์,  นายพงศ์โพยม  วาศภูติ  และ  รศ.ดร.พลสิทธิ์  หนูชูชัย  เป็นกรรมการบริหารฯ  ชุดใหม่  ครบทั้ง  23  คน  ทำให้ไม่จำเป็นต้องมีการโหวตออกเสียงแต่อย่างใด</p>
<p>ส่วนการเลือกตำแหน่งประธานโอลิมปิกฯ,   รองประธาน,  เลขาธิการ  และเหรัญญิก  ปรากฏว่าที่ประชุมมีมติเลือก  พล.อ.ยุทธศักดิ์  ศศิประภา  เป็นประธานโอลิมปิกฯ  เป็นสมัยที่  3  ติดต่อกัน  ส่วนเลขาธิการฯ  ก็เป็นไปตามคาด  ได้แก่  "บิ๊กจา"  พล.ต.จารึก  อารีราชการัณย์  ที่ควบตำแหน่งรองประธานฯ  อีกด้วย  ขณะที่เหรัญญิก  ได้แก่  "บิ๊กต้อม"  นายธนา  ไชยประสิทธิ์  ส่วนรองประธานฯ  อีก  5  คน  จะมีการแต่งตั้งในการประชุมใหญ่ครั้งต่อไป.</p></body>
</news>
