<teiHeader>
<fileDesc>
<titleStmt>
  <title>นักกีฬาทีมชาติเฮโบนัสค้างจ่ายคลอด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-23 08:47:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199927&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>นักกีฬาทีมชาติเฮโบนัสค้างจ่ายคลอด</headline>
<lead></lead>
<neck></neck>
<body><p>นายชุมพล ศิลปอาชา รมว.การท่องเที่ยวและกีฬา ได้เป็นประธานการประชุมคณะกรรมการติดตามเร่งรัดพัฒนาการกีฬาและนันทนาการ เมื่อวันที่ 22 พ.ค. ที่ห้องประชุมกระทรวงฯ โดยมี “บิ๊กเติ้ง” นายบรรหาร ศิลปอาชา ประธานที่ปรึกษาคณะกรรมการฯ เข้าร่วมประชุมด้วย หลังการประชุม “รมต.ชุมพล” เปิดเผยว่า ที่ประชุมได้หารือเรื่องโครงการ “1 สมาคมกีฬา 1 รัฐวิสาหกิจ” โดยตอนนี้มี 57 สมาคมกีฬาสนใจที่จะขอรับการสนับสนุน แต่เพิ่งจะมีเพียง 19 สมาคมเท่านั้นที่เสนอแผนงานเข้ามา และมี    รัฐวิสาหกิจประมาณ 20 แห่งที่มีศักยภาพพอที่จะให้การสนับสนุนได้</p>
<p>อย่างไรก็ตาม ตอนนี้มีรัฐวิสาหกิจอยู่ 8 แห่งที่ได้ให้การสนับสนุน 8 สมาคมกีฬา คือ บริษัท ปตท.จำกัด (มหาชน) สนับสนุนเทนนิส และฟุตบอล, ธ.กรุง<placeName>ไทย</placeName> สนับสนุนมวยสากลสมัครเล่น, ธ.ออมสิน สนับสนุนว่ายน้ำ, โรงงานยาสูบ สนับสนุนว่ายน้ำ, การประปานครหลวง สนับสนุนโบว์ลิ่ง, การไฟฟ้าฝ่ายผลิต สนับสนุนยกน้ำหนัก, บริษัท ปูนซีเมนต์ จำกัด  สนับสนุนแบดมินตัน และธ.อาคารสงเคราะห์ สนับสนุน เทควันโด โดยจะเซ็นสัญญาสนับสนุนกัน 3-4 ปี รวมเป็นเงินประมาณ 460,000,000 บาท แต่ที่ประชุมเห็นว่ารัฐวิสาหกิจแต่ละแห่งควรจะสนับสนุนสมาคมกีฬามากกว่า 1 สมาคม ซึ่ง “รมต. ชุมพล” ย้ำว่า นายบรรหาร, นายวีระศักดิ์ โคว   สุรัตน์ ในฐานะที่ปรึกษา ก็พร้อมจะช่วยเจรจากับ  รัฐวิสาหกิจให้มาสนับสนุนสมาคมกีฬาต่าง ๆ ให้มากกว่าเดิม</p>
<p>ส่วนความคืบหน้าเกี่ยวกับการแข่งขัน กีฬาเอเชี่ยนมาเชียลอาร์ทเกมส์ ครั้งที่ 1 ระหว่างวันที่ 1-9 ส.ค.นั้น นายชุมพล กล่าวว่า จะมีการจัดทำเพลง<placeName>ไทย</placeName>และ<placeName>อังกฤษ</placeName> จำนวน 3 เพลงออกมา แต่ได้มอบหมายให้ “แอ๊ด คาราบาว” หรือ ยืนยง โอภากุล เป็นผู้แต่งเพลงทั้งเนื้อร้องและทำนองทั้งหมด ขณะที่ นายบรรหาร ได้เสนอให้เชิญ สันติ ลุนเผ่ นักร้องชื่อดังมาร่วมร้องเพลงปลุกใจและรักชาติด้วย</p>
<p>สำหรับเรื่องการพัฒนาสถาบันการ    พลศึกษา (สพล.) เป็นมหาวิทยาลัยการกีฬาแห่ง<placeName><prefix>ประเทศ</prefix>ไทย</placeName> โดยใช้ฐานเดิมของ สพล.ที่มีวิทยาเขต 17 แห่ง และโรงเรียนกีฬาอีก 11 แห่งในการจัดตั้งนั้น “รมต.ชุมพล” กล่าวว่า ขอเวลาศึกษาโครงสร้างทั้งหมดอีกระยะหนึ่ง เพราะ     ไม่อยากให้เหมือนการจัดตั้งสถาบันราชภัฏ หรือ สถาบันราชมงคล ที่มีการแตกสาขาออกไปเป็นมหาวิทยาลัยมากมาย แต่หากมหาวิทยาลัยการกีฬาแห่ง<placeName><prefix>ประเทศ</prefix>ไทย</placeName> เป็นการพัฒนาส่งเสริมกีฬาโดยเฉพาะก็น่าสนับสนุนมากทีเดียว</p>
<p>ขณะที่ “บิ๊กเติ้ง” นายบรรหาร ได้ออกมากล่าวถึงเรื่องที่นักกีฬาทีมชาติ<placeName>ไทย</placeName>ที่ยังไม่ได้รับเงินรางวัลจากกองทุนพัฒนาการกีฬาแห่งชาติว่า เป็นเรื่องที่เสียชื่ออย่างมาก เพราะนักกีฬาทีมชาติแข่งขันเสร็จสิ้นนานเกือบ 2 ปีแล้ว แต่ยังไม่ได้รับเงิน จนบางสมาคมต้องไปร้องเรียนถึงนายกรัฐ  มนตรี จึงขอให้รีบดำเนินการโดยเร็วที่สุด ด้าน   “บิ๊กหนุ่ม” นายกนกพันธุ์ จุลเกษม ผู้ว่าการ   กกท. ในฐานะผู้จัดการกองทุนฯ ยืนยันว่า เช็คเงินรางวัลของนักกีฬา, ผู้ฝึกสอน และสมาคมกีฬา ที่ติดค้างประมาณ 30,000,000 บาท จะออกมาให้ทุกคนรับได้ในวันที่ 25 พ.ค.นี้.
</p></body>
</news>
