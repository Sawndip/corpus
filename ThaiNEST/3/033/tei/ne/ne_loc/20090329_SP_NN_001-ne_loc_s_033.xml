<teiHeader>
<fileDesc>
<titleStmt>
  <title>โมครองแชมป์ไทยแลนด์อเมเจอร์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154753  </bibl>
</sourceDesc>
</fileDesc>
</teiHeader>
<news>
<headline>โมครองแชมป์<placeName>ไทยแลนด์</placeName>อเมเจอร์</headline>
<lead></lead>
<neck></neck>
<body><p>"น้องโม" ธันยากร ครองผานักศึกษา<placeName><prefix>มหาวิทยาลัย</prefix>รามคำแหง</placeName>วัย19ปีจากหลักสูตรบริหารธุรกิจบัณฑิตสาขาบริหารจัดการกอล์ฟของคณะบริหารธุรกิจและนักกอล์ฟสมัครเล่นทีมชาติ<placeName>ไทย</placeName>ชุดแชมป์ซีเกมส์ครั้งที่24 และชุดเตรียมซีเกมส์ครั้งที่25และ<placeName>เอเชี่ยน</placeName>เกมส์ครั้งที่16 ที่<placeName><prefix>นคร</prefix>กวางโจว</placeName>โชว์ฟอร์มครองแชมป์กอล์ฟแม็ตซ์เพลย์รายการทีจีเอ<placeName>ไทยแลนด์</placeName>อเมเจอร์โอเพ่นครั้งที่ 2 ปี 2551 - 2552 ได้ครองถ้วยของนายสันติ ภิรมย์ภักดีกรรมการผู้จัดการบริษัทบุญรอดบริเวอรี่จำกัด การแข่งขันรอบสุดท้ายทั้ง 4 วันเต็มไปด้วยความตื่นเต้นในที่สุดหนุ่มโมก็ทะลุถึงรอบรองชนะเลิศพบดาวรุ่งสาวน้อยวัยแค่15ปีคือประภาวัลย์ นาคะวิวัฒน์ที่เอาชนะผู้ชายอก3ศอกมาหลายคน หนุ่มโมเอาชนะไปได้ 3 และ 1 </p>
<p>เมื่อถึงรอบชิงชนะเลิศนั้นหนุ่มโมพบกับสาวน้อยวัย16ปีอีกคนคือน้องจ๊ะ จิราพัชร์ เชาวน์ชวานิลสาวเจ้าถิ่น การแข่งขันในรอบชิงชนะเลิศนั้นสูสีมากผลัดกันขึ้นนำจนถึงหลุม 17 พาร์ 5 สกอร์อยู่ที่เท่ากันออลสแควร์ ทั้งสองทำ 3 ออนเท่ากัน แต่ธันยากร พัตต์ลูกที่ออนไกลระยะกว่า 5 คันธง ลงก่อน เก็บเบอร์ดี้ ทำให้บีบ จิราพัชร์ ซึ่งออนใกล้กว่า จนพัตต์ไม่ลงได้พาร์ "โม"ธันยากร ขึ้นนำขณะที่ขึ้นหลุมสุดท้าย และในหลุม 18 ทั้งคู่พัตต์เบอร์ดี้ไม่ลง จบที่พาร์เท่ากันทำให้ "โม"คว้าแชมป์ไปครอง โม"เผยว่าผมดีใจมากที่สามารถแชมป์นี้ได้สำเร็จ เพราะการแข่งขันแบบแมตซ์เพลย์นั้นต้องสู้กับทั้งตัวเองและคู่ต่อสู้ ซึ่งก่อนแข่งขันรู้สึกกดดันเพราะน้องจ๊ะเอาชนะนักกอล์ฟทีมชาติได้หลายคนและผมเป็นคนสุดท้าย กลัวว่าน้องจะชนะผมแต่ก็พยายามสงบจิตใจโดยช่วงกลางเกมมีอาการเครียดบ้าง เพราะน้องเค้าตีดีมีสภาพจิตใจดีเยี่ยมส่วนอันดับ3 เป็นของสาวน้อยประภาวัลย์ชนะภูริพัฒน์ แสงหิรัญ 2 อัพ</p></body>
</news>
