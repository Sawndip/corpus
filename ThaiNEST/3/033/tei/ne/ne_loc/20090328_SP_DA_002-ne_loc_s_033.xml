<teiHeader>
<fileDesc>
<titleStmt>
  <title>"ทวีป"มั่นใจป้องกันแชมป์คิงสคัพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-28 09:12:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=194676&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>"ทวีป"มั่นใจป้องกันแชมป์คิงสคัพ</headline>
<lead></lead>
<neck></neck>
<body><p>เมื่อ 27 มี.ค.ที่ผ่านมา ที่<placeName><prefix>โรงแรม</prefix>เฟริสต์ โฮเต็ล</placeName> <placeName>กรุงเทพฯ</placeName> “เสธ.ทวีป” พลเอกทวีป จันทรโรจน์ นายกสมาคมมวยสากลสมัครเล่นแห่ง<placeName><prefix>ประเทศ</prefix>ไทย</placeName> และ พลเอกนรินทร์ แทบประสิทธิ์ ในฐานะประธานคณะกรรมการดำเนินการจัดการแข่งขัน ร่วมแถลงข่าว การจัดการแข่งขันมวยสากลสมัครเล่นชิงถ้วยพระราชทานคิงสคัพ ครั้งที่ 31 ประจำปี 2552 ที่จะเปิดฉากดวลกำปั้น ระหว่าง 4-9 เม.ย.นี้ ตั้งแต่เวลา 13.00 น. เป็นต้นไป ที่<placeName><component><prefix>ห้อง</prefix>เอ็มซีซี ฮอลล์</component> <component><prefix>ห้างสรรพสินค้า</prefix>เดอะมอลล์งามวงศ์วาน</component></placeName> <placeName><prefix>จ.</prefix>นนทบุรี</placeName> มีชิงชัย 9 รุ่น ตั้งแต่รุ่นไลต์ฟลายเวต (48 กก.) - รุ่นไลต์เฮฟวี่เวต (81 กก.)</p>
<p>“เสธ.ทวีป” กล่าวว่า ชาติต่าง ๆ ที่ส่งนักชกเข้าแข่งขันครั้งนี้สรุปแล้วมี 19 ประเทศ ได้แก่ <placeName>รัสเซีย</placeName>, <placeName>คาซัคสถาน</placeName>, <placeName>อุซเบกิสถาน</placeName>, <placeName>จีน</placeName>, <placeName>เกาหลีใต้</placeName>, <placeName>ออสเตรเลีย</placeName>, <placeName>ซีเรีย</placeName>, <placeName>ปากีสถาน</placeName>, <placeName>ญี่ปุ่น</placeName>, <placeName>ฟิลิปปินส์</placeName>, <placeName>อินเดีย</placeName>, <placeName>ฮอลแลนด์</placeName>, <placeName>กัมพูชา</placeName>, <placeName>ลาว</placeName>, <placeName>เวียดนาม</placeName>, <placeName>มาเลเซีย</placeName>, <placeName>สิงคโปร์</placeName>, <placeName>อินโดนีเซีย</placeName>, และ<placeName>ปาปัวนิวกินี</placeName> ส่วนไทยส่งนักชกเข้าร่วมแข่งขัน 2 ทีม รวมนักชกทั้งสิ้น 90 คน, เจ้าหน้าที่ 51 คน, กรรมการชี้ขาดและผู้ตัดสิน 17 คน ซึ่ง พลเอกยุทธศักดิ์ ศศิประภา ประธานคณะกรรมการโอลิมปิคแห่ง<placeName><prefix>ประเทศ</prefix>ไทยฯ</placeName> จะเป็นประธานในพิธีเปิดการแข่งขัน วันเสาร์ที่ 4 เม.ย.นี้ เริ่มเวลา 15.00 น. และ นายชุมพล ศิลปอาชา รัฐมนตรีว่าการกระทรวงการท่องเที่ยวและกีฬา เป็นประธานปิดการแข่งขัน ในวันที่ 9 เม.ย. นี้ ช่อง 7 สีถ่ายทอดสด ตั้งแต่เวลา 15.00-17.00 น.</p>
<p>สำหรับนักชกไทยทั้ง 2 ชุดได้แก่ ทีม A ประกอบไปด้วย รุ่นไลต์ฟลายเวต (48 กก.) แก้ว พงษ์ประยูร, ฟลายเวต (51 กก.) อำนาจ รื่นเริง, แบนตั้มเวต (54 กก.) ฉัตรชัย บุตรดี, เฟเธอร์เวต (57 กก.) วุฒิชัย มาสุข, ไลต์เวต (60 กก.) สายลม อาดี, ไลต์เวลเตอร์เวต (64 กก.) อภิเชษฐ์ แสนสิทธิ์, เวลเตอร์เวต (69 กก.) นน บุญจำนงค์, มิดเดิ้ลเวต (75 กก.) อังคาร ชมภูพวง, ไลต์เฮฟวี่เวต (81 กก.) เกรียงไกร สุขคุ้ม และทีม B ได้แก่ อนันต์ ป้องเขต (48 กก.), ชาตรี เงางาม (51 กก.), ดอนชัย ทาธิ (54 กก.), กิตติศักดิ์ จิตติธีรนันท์ (57 กก.), อัจฉริยะ แห้วสุโน (60 กก.), เมธี นาเมือง (64 กก.), อภิเดช บัวเทศ (69 กก.)</p>
<p>ด้านความหวังนั้น “เสธ.ทวีป” กล่าวว่า รู้สึกหนักใจเช่นกัน เพราะครั้งนี้นักชกความหวังถอนตัวไป 2 รายได้แก่ มนัส บุญจำนงค์ กับ วรพจน์ เพชรขุ้ม ที่เหลือเป็นนักชกหน้าใหม่เสียมาก แต่ยังมั่นใจ 80% ว่าจะรักษาถ้วยพระราชทานไว้ใน<placeName><prefix>เมือง</prefix>ไทย</placeName>อีกครั้ง โดยขณะนี้ตั้งรางวัลพิเศษไว้เป็นกำลังใจให้นักชก<placeName>ไทย</placeName> กำหนดว่ารุ่นไหนที่ชก 4 ครั้งขึ้นไปแล้วได้เหรียญทอง ได้ อัดฉีด 1 แสนบาท แต่รุ่นที่ได้เหรียญทอง แต่ชกไม่ถึง 4 ครั้ง ได้ 50,000 บาท เพราะบางรุ่นจะมีนักชกลงแข่งน้อย ขณะนี้มั่นใจแล้ว 2 ทองจาก นน บุญจำนงค์ และ อำนาจ รื่นเริง</p>
<p>ส่วนเป้าหมายในอนาคตนั้น “เสธ. ทวีป” กล่าวว่า ตั้งเป้าสร้างนักชก<placeName>ไทย</placeName>ไปคว้าเหรียญทองโอลิมปิกอีกครั้ง ในโอลิมปิก 2012 “<placeName>ลอนดอน</placeName>เกมส์” ที่<placeName>กรุงลอนดอน</placeName> <placeName><prefix>ประเทศ</prefix>อังกฤษ</placeName> ซึ่งเหลือเวลาอีกแค่ 3 ปีครึ่ง ถือว่าไม่มาก ตอนนี้มีสปอนเซอร์เข้ามาร่วมสนับสนุนตามเป้าแล้ว ไม่ว่าจะเป็นเมนหลักอย่าง ธ.กรุง<placeName>ไทย</placeName> ที่ต่อสัญญาสนับสนุนเป็นเวลา 4 ปี ปีละ 15 ล้านบาท รวมทั้งพันธมิตรอื่น ๆ เช่น บ.โอสถสภา, ไนกี้, สิงห์ ฯลฯ ส่วนคดีกับสหพันธ์มวยสากลสมัครเล่นนานาชาติ (ไอบ้า) นั้น ตนได้รับคำคุ้มครองจากศาลที่<placeName><prefix>เมือง</prefix>โลซานน์</placeName> <placeName><prefix>ประเทศ</prefix>สวิตเซอร์แลนด์</placeName> ทำให้ยังเป็นคณะกรรมการของไอบ้าอยู่ จะไปฟังคำตัดสินวันที่ 1 เม.ย.นี้ ซึ่งตนมั่นใจว่าไม่ผิด เพราะที่ผ่านมาได้ต่อสู้เพื่อประเทศชาติ และนักชก<placeName>ไทย</placeName> ตลอดจนเป็นการกล่าวกับคน<placeName>ไทย</placeName>ด้วยกันเท่านั้น แต่ไม่ว่าผลการตัดสินของศาลจะเป็นอย่างไร ก็ไม่กระทบกับการทำงานในสมาคมมวยสากลสมัครีเล่นแห่ง<placeName><prefix>ประเทศ</prefix>ไทย</placeName> เพราะเป็นการพิจารณาเรื่องของตนไม่ใช่สมาคมฯ แม้ว่าตนจะไม่ได้เป็นกรรมการไอบ้า ก็ยังมั่นใจว่าจะสร้างนักชก<placeName>ไทย</placeName>ไปคว้าเหรียญทองโอลิมปิกได้ แต่มั่นใจจะได้รับความเป็นธรรมจากศาลแน่นอน.
</p></body>
</news>
