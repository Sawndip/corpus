<teiHeader>
<fileDesc>
<titleStmt>
  <title>สิงโตซึม"เฮสกีย์"เดี้ยงนัดอุ่นแข้ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/30/news_28468646.php?news_id=28468646  </bibl>
</sourceDesc>
</fileDesc>
</teiHeader>
<news>
<headline>สิงโตซึม"เฮสกีย์"เดี้ยงนัดอุ่นแข้ง</headline>
<lead>"สิงโตคำราม" <placeName>อังกฤษ</placeName> ยังแรงไม่เลิก เปิดเวมบลีย์ไล่ถล่ม <placeName>สโลวะเกีย</placeName> 4-0 เวย์น รูนีย์ เหมาคนเดียว 2 ประตู แต่ ฟาบิโอ คาเปลโล ต้องกุมขมับเมื่อ เอมิล เฮสกีย์ ดาวยิงผิวสีกับ คาร์ลตัน โคล เจ็บเพิ่มอีก 2 คน ขณะที่ เดวิด เบ็คแฮม พังสถิติ บ็อบบี้ มัวร์ ตามคาด ด้าน "กระทิงดุ" <placeName>สเปน</placeName> ชนะ 5 นัดรวด ในฟุตบอลโลก 2010 รอบคัดเลือกจากการเฉือน "ไก่งวง" <placeName>ตุรกี</placeName> 1-0</lead>
<neck></neck>
<body><p>ศึกฟุตบอลนัดอุ่นแข้งเมื่อคืนวันเสาร์ที่ 28 มี.ค. ปรากฏว่า ทีมชาติอังกฤษ เปิด<placeName><prefix>สนาม</prefix>เวมบลีย์</placeName> <placeName><prefix>กรุง</prefix>ลอนดอน</placeName> รับการมาเยือนของ <placeName>สโลวะเกีย</placeName> โดยเกมนี้
ฟาบิโอ คาเปลโล ผู้จัดการทีม ยังให้ เอมิล เฮสกีย์ กับ เวย์น รูนีย์ ยืนหัวหอกคู่กัน ขณะที่ สตีเวน เจอร์ราร์ด ถูกจับไปเล่นทางฝั่งซ้าย และ แอรอน เลนนอน ได้โอกาสลงสนามแทนที่ ฌอน ไรท์ ฟิลลิปส์ ที่เจ็บ ทางฝั่งขวา</p>
<p>เกมเปิดมา 7 นาที "สิงโตคำราม" ก็ได้ประตูออกนำ 1-0 จาก เอมิล เฮสกีย์ แต่เมื่อถึงนาที 15 เฮสกีย์ก็ต้องออกจากสนามเนื่องจากเจ็บ โดย คาร์ลตัน โคล เป็นผู้ลงมาเล่นแทน ครึ่งหลัง "ทรีไลออนส์" บวกประตูเพิ่มได้เมื่อเข้าสู่นาที 70 เมื่อ เดวิด เบ็คแฮม ที่ลงสนามเป็นตัวสำรองและทำสถิติติดทีมชาติ 109 นัด ทำลายสถิติเซอร์ บ็อบบี้ มัวร์ กองหลังกัปตันทีมแชมป์โลก 1966 ที่เคยทำไว้ 108 นัด เปิดบอลให้ รูนีย์ โขกเป็น 2-0 และอีก 12 นาทีต่อมา แฟรงค์ แลมพาร์ด ได้บอลจาก ไมเคิล คาร์ริก หลุดไปยิงเป็น 3-0 และ รูนีย์ มาทำประตูที่ 2 ของตัวเองในนัดนี้ได้สำเร็จ จบเกม <placeName>อังกฤษ</placeName> ชนะท่วมท้น 4-0</p>
<p>อย่างไรก็ตาม แม้ว่าจะได้ชัยชนะอย่างงดงาม แต่ "ดอน ฟาบิโอ" กลับมีปัญหาให้ต้องกังวลก่อนฟุตบอลโลก 2010 รอบคัดเลือก โซน<placeName>ยุโรป</placeName> กลุ่ม 6 กับ <placeName>ยูเครน</placeName> ในคืนวันพุธที่ 1 เม.ย. นี้ เนื่องจาก เฮสกีย์ กับ โคล 2 กองหน้าที่เจ็บจากเกมนี้ ทำให้เหลือกองหน้าที่ฟิตเต็มที่เพียงแค่ 2 คน คือ รูนีย์ กับ ปีเตอร์ เคราช์ นอกจากนี้ยังต้องเช็คอาการเจ็บของ ริโอ เฟอร์ดินานด์ กับ ฌอน ไรท์ ฟิลลิปส์ 2 นักเตะที่ไม่ได้ลงเล่นในนัดนี้ด้วย</p>
<p>ขณะที่ศึกฟุตบอลโลก 2010 รอบคัดเลือก โซน<placeName>ยุโรป</placeName> กลุ่ม 1 <placeName>โปรตุเกส</placeName> เปิดบ้านพบ <placeName>สวีเดน</placeName> โดยเกมนี้เจ้าถิ่นใช้ แดนนี เป็นกองหน้าตัวเป้า และ มี คริสเตียโน โรนัลโด กับ ซิเมา ซาโบรซา เป็นตัวริมเส้น โดยเกมครึ่งแรกแม้ว่าเจ้าถิ่นจะเดินเกมรุกได้มากกว่าแต่จังหวะแดนหน้ายังฝืดเสมอกันอยู่ 0-0 และครึ่งหลัง <placeName>สวีเดน</placeName> ก็ยังตั้งรับได้เหนียวแน่น จบเกมจึงเสมอกัน 0-0 ทำให้ทั้งสองทีมมี 6 แต้มเท่ากัน โดยมี <placeName>เดนมาร์ก</placeName> กับ <placeName>ฮังการี</placeName> เป็นทีมนำ มี 7 แต้ม</p>
<p>เยอรมนี รองแชมป์ "ยูโร 2008" ลงเล่นในกลุ่ม 4 เอาชนะ ลิกเตนสไตน์ 4-0 จาก มิชาเอล บัลลัค กองกลางกัปตันทีมนาทีที่ 4 และ มาร์เซล แยนเซน นาทีที่ 9, บาสเตียน ชไวน์สไตเกอร์ นาที 48 และ ลูคัส โพโดลสกี นาที 50 ทำให้<placeName>เยอรมนี</placeName>มีเพิ่มเป็น 10 แต้ม นำกลุ่มต่อไป, <placeName>รัสเซีย</placeName> ยังตามหลัง <placeName>เยอรมนี</placeName> แค่แต้มเดียวเท่าเดิม เมื่อเปิดบ้านเอาชนะ <placeName>อาเซอร์ไบจาน</placeName> 2-0 เตะ 4 นัด มี 9 แต้ม</p>
<p>สเปน แชมป์ "ยูโร 2008" และจ่าฝูงกลุ่ม 5 ที่ชนะมา 4 นัดรวด พบกับ <placeName>ตุรกี</placeName> โดยขนผู้เล่นชุดใหญ่ลงสนามเต็มที่ มี เฟอร์นันโด ตอร์เรส ยืนหัวหอกคู่กับ ดาวิด บีญา แต่เกมในครึ่งแรกยังประสานงานกันไม่ดีนักเสมอกันอยู่ 0-0 แต่ครึ่งหลังนาที 60 เคราร์ด ปีเก กองหลังดาวรุ่งทำประตูให้เจ้าถิ่นออกนำ 1-0 และเป็นประตูชัยให้ทีมชนะรวด 5 นัด 15 แต้ม นำห่างเป็นจ่าฝูง ขณะที่ ตุรกี ยังมี 8 แต้ม เป็นทีมอันดับ 2</p></body>
</news>
