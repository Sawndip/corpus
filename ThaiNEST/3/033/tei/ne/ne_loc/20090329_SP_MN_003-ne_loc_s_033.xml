<teiHeader>
<fileDesc>
<titleStmt>
  <title>�เดมเบเล� ขำข่าวปืนยื่นแค่ 5.5 ล้านปอนด์ขอซื้อตัว  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-29 14:17:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000035573  </bibl>
</sourceDesc>
</fileDesc>
</teiHeader>
<news>
<headline>�เดมเบเล� ขำข่าวปืนยื่นแค่ 5.5 ล้านปอนด์ขอซื้อตัว</headline>
<lead>มุสซา เดมเบเล กองหน้า อาแซด อัล์คมาร์ จ่าฝูงพรีเมียร์<placeName>ดัตช์</placeName> ขำข่าวที่ว่า �ปืนใหญ่� อาร์เซนอล พร้อมยื่นข้อเสนอซื้อตัวเขาไปลุยศึกพรีเมียร์ลีก <placeName>อังกฤษ</placeName> ในราคาแค่ 5.5 ล้านปอนด์ (ประมาณ 275 ล้านบาท)</lead>
<neck></neck>
<body><p>ก่อนหน้านี้ มีข่าวลือว่า อาร์แซน เวนเกอร์ กุนซือตาแหลมของอาร์เซนอล อยากได้ตัว มุสซา เดมเบเล มาปลุกปั้นในถิ่นเอมิเรตส์ สเตเดียม ช่วงหน้าร้อนนี้ ทว่าดาวยิงทีมชาติ<placeName>เบลเยียม</placeName> ค่อนข้างประหลาดใจกับข้อเสนอที่ทีมดังแห่งลอนดอนพร้อมยื่นเข้ามา เพราะค่าตัวของเขาตกเพียง 5.5 ล้านปอนด์เท่านั้น</p>
<p> เดมเบเล ให้สัมภาษณ์กับ �เดลีย์ เมล์� สื่อ<placeName><addName>เมืองผู้ดี</addName></placeName> �ผมคิดว่าอาร์เซนอลเป็นทีมที่วิเศษ แต่เมื่อผมได้ยินข่าวดังกล่าวทำให้รู้สึกแตกต่างไปเลย ผมย้ายจาก วิลเลม ทเว มาร่วมงาน อาแซด อัล์คมาร์ ด้วยค่าตัว 5.5 ล้านปอนด์ มันตลกหรือไม่ที่พวกเขาจะซื้อตัวผมไปในราคาเดียวกัน อันที่จริงถ้ามีข้อเสนอเข้ามาผมก็พร้อมพิจารณา แต่ว่ายังไม่มีข้อเสนอจาก แมนเชสเตอร์ ยูไนเต็ด หรือสโมสรใหญ่ๆ ของ<placeName>ยุโรป</placeName>เข้ามาเลย�</p>
<p>อย่างไรก็ตาม เดมเบเล วัย 21 ปี ไม่ปิดโอกาสปักหลักกับ อัล์คมาร์ ที่กำลังลุ้นคว้าแชมป์ลีกสูงสุดแดนกังหันลมเพื่อไปลุย ยูฟา แชมเปียนส์ ลีก ฤดูกาลหน้า �ผมควรจะย้ายหรือไม่ถ้า อาแซด อัล์คมาร์ ได้โอกาสเล่นแชมเปียนส์ ลีก มันจึงมีโอกาสที่ผมจะอยู่กับ อัล์คมาร์ ต่อไป�</p></body>
</news>
