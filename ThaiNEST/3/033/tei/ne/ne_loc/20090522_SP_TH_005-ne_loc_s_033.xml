<teiHeader>
<fileDesc>
<titleStmt>
  <title>นักกีฬาเฮ'เสธ.หนั่น'เซ็นเงินอัดฉีดคงค้างปี50  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-22 21:59:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7818  </bibl>
</sourceDesc>
</fileDesc>
</teiHeader>
<news>
<headline>นักกีฬาเฮ'เสธ.หนั่น'เซ็นเงินอัดฉีดคงค้างปี50</headline>
<lead>�เสธ.หนั่น� พล.ต.สนั่น ขจรประศาสน์ เซ็นจ่ายเงินอัดฉีดที่กองทุนพัฒนาการกีฬาแห่งชาติติดค้างเอาไว้ตั้งแต่ปี 2550 ซะที หลังต้องออกโรงโร่ฟ้องสื่อมานาน โดยสามารถรับเช็คได้ในวันที่ 25 พ.ค. นี้ ที่การกีฬาแห่ง<placeName><prefix>ประเทศ</prefix>ไทย</placeName> ด้าน �บิ๊กเติ้ง� บรรหาร ศิลปอาชา ประกาศดันโครงการ 1 กีฬา 1 รัฐวิสาหกิจเต็มที่ พร้อมช่วยเจรจากับองค์กรยักษ์ใหญ่อย่างการท่าอากาศยาน ให้ด้วย ระบุ ปตท. มีศักยภาพสนับสนุนกีฬาได้มากกว่าที่ทำอยู่</lead>
<neck></neck>
<body><p>นายบรรหาร ศิลปอาชา ประธานที่ปรึกษาคณะกรรมการติดตามเร่งรัดพัฒนาการกีฬาและนันทนาการ พร้อมด้วย นายชุมพล ศิลปอาชา ประธานกรรมการ เป็นประธานประชุมคณะกรรมการฯ ที่ห้องประชุมกระทรวงการท่องเที่ยวและกีฬา เมื่อ 22 พ.ค. สถาบันการพลศึกษา(สพล.) รายงานความคืบหน้าการพัฒนา สพล. เป็นมหาวิทยาลัยการกีฬาแห่ง<placeName><prefix>ประเทศ</prefix>ไทย</placeName> ซึ่ง สพล. ได้เสนอแนวทางปฏิบัติ ตามมติของที่ประชุมสพล. ซึ่ง นายชุมพล กล่าวว่า ยังต้องดูโครงสร้างต่างๆโดยละเอียด ซึ่งโดยความเห็นส่วนตัว หากอยู่ในกรอบของกีฬาเพียงอย่างเดียว ก็น่าส่งเสริมอย่างยิ่ง ไม่ควรแตกแขนงไปในการเรียนการสอนด้านอื่น ตนไม่อยากให้ซ้ำรอยกับการจัดตั้งสถาบันราชภัฏ และสถาบันราชมงคล</p>
<p>ส่วนความก้าวหน้าโครงการ 1 กีฬา 1 รัฐวิสาหกิจ นายกนกพันธุ์ จุลเกษม ผู้ว่าการการกีฬาแห่ง<placeName><prefix>ประเทศ</prefix>ไทย</placeName> (กกท.) รายงานว่า หลังจากที่ได้ร่วมประชุมกับกระทรวงการคลัง ซึ่งก็มีความเห็นตรงกันที่จะผลักดันต่อไป รัฐวิสาหกิจ สามารถสนับสนุนได้ 1 หรือ 2 สมาคมกีฬา กกท. ได้ติดตามประสานงานกับสมาคมกีฬาต่างๆ ขณะนี้มีสมาคมกีฬา ส่งแผนการขอความช่วยเหลือมาแล้ว19 จาก 57 สมาคม ปัจจุบัน มี 6 รัฐวิสาหกิจ สนับสนุน 7 สมาคมกีฬา เป็นเวลา 3 ปี รวมเงิน 331.5 ล้านบาท ซึ่งยังมีรัฐวิสาหกิจ ที่มีศักยภาพสนับสนุนสมาคมกีฬาได้อีกประมาณ 20 แห่ง</p>
<p>ขณะที่ นายบรรหาร กล่าวว่า ตนยินดีช่วยเหลือในเรื่องนี้เต็มที่ และจะไปเจรจากับรัฐวิสาหกิจต่างๆให้ อย่างเช่น การท่าอากาศยาน มีศักยภาพช่วยเหลือได้ ขณะที่ บริษัท ปตท.จำกัด (มหาชน) สามารถสนับสนุนได้มากกว่านี้ พร้อมกันนี้ ได้แนะนำว่าให้ กกท. ทำงานเชิงรุก ติดต่อกับ รัฐวิสาหกิจโดยตรง ไม่ต้องผ่านกระทรวงการคลัง ส่วนนายชุมพล ได้ให้กกท. ไปหาข้อมูลเพิ่มเติม 2 ข้อคือสำรวจว่าสมาคมกีฬาต้องการความช่วยเหลือด้านใด รวมทั้งสำรวจว่าสมาคมกีฬานั้นๆ มีเอกชน และรัฐวิสาหกิจแห่งใดสนับสนุนอยู่ และต้องการช่วยเหลืออีกขนาดไหน</p>
<p>นายบรรหาร ได้ถามถึงกรณีที่นักกีฬาทีมชาติ นำโดย สมจิตร จงจอหอ, อรรถสิทธิ์ มหิทธิ ทวงเงินอัดฉีดจากกองทุนพัฒนาการกีฬาแห่งชาติ จากผลงานในปี 2550 ว่าทำไมจึงไม่สามารถจ่ายได้ ซึ่งทำให้เสื่อมเสียชื่อเสียง นายกนกพันธุ์ ได้กล่าวว่า ขณะนี้ พล.ต.สนั่น ขจรประศาสน์ ประธานกองทุนฯ ได้เซ็นอนุมัติเงินก้อนนี้แล้ว นักกีฬาและสมาคมกีฬา สามารถไปรับเช็ค ที่กกท. จำนวนรวมแล้วประมาณ 30 ล้านบาท ได้ในวันที่ 25 พ.ค.52</p>
<p>ส่วนการจัดการแข่งขันกีฬาดาวรุ่งมุ่งยุธโอลิมปิกเกมส์ ครั้งที่ 1 ที่ <placeName><prefix>จ.</prefix>สุพรรณบุรี</placeName> ระหว่าง 1-7 มิ.ย.52 นายบรรหาร ยืนยันว่า ทุกสนามแข่ง จะมีผู้ชมเข้าชมเต็มความจุแน่นอน ตนได้จัดการเรื่องนี้ไว้แล้ว ขณะที่ ดร.ศศิธารา พิชัยชาญณรงค์ ปลัดกระทรวงการท่องเที่ยวและกีฬา เผยว่า การแข่งขันรายการนี้ จะจัดอีกครั้ง ในช่วงกีฬายูธโอลิมปิกเกมส์ ที่<placeName>สิงคโปร์</placeName> ปี 2010 และจะมีการถ่ายทอดสด เพื่อร่วมกิจกรรมซึ่งกันและกัน ซึ่งจากนั้นในปีต่อๆไปก็จะไม่มีการจัดรายการนี้อีก</p></body>
</news>
