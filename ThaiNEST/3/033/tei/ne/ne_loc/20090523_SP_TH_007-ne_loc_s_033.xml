<teiHeader>
<fileDesc>
<titleStmt>
  <title>น้ามูยันอันเชลอตติคุมเชลซี-กาก้าไม่ย้ายตาม  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 00:45:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7845  </bibl>
</sourceDesc>
</fileDesc>
</teiHeader>
<news>
<headline>น้ามูยันอันเชลอตติคุมเชลซี-กาก้าไม่ย้ายตาม</headline>
<lead>กาก้า ซุปเปอร์สตาร์แซมบ้าของมิลานเผยว่า เขาไม่คิดจะย้ายตามอันเชลอตติไปอยู่กับเชลซีอย่างแน่นอน ขณะที่ โจเซ่ มูรินโญ อดีตกุนซือเชลซีที่ปัจจุบันคุมทีมอินเตอร์ มิลาน เผยว่า อันเชลอตติจะไปคุมทีมเชลซีในฤดูกาลหน้า จากการบอกเล่าของเพื่อนที่อยู่ในทีมเชลซี</lead>
<neck></neck>
<body><p>สำนักข่าวต่างประเทศรายงานวานนี้ (22 พ.ค.) ว่า? หลังจากผู้บริหารเอซี มิลาน ยืนยันว่าจะมีการชี้ขาดอนาคตของคาร์โล อันเชลอตติ ในวันจันทร์นี้ ซึ่งเชื่อกันว่าอันเชลอตติจะย้ายไปคุมทีมเชลซีนั้น ล่าสุดกาก้า ซุปเปอร์สตาร์แซมบ้าของมิลานเผยว่า เขาไม่คิดจะย้ายตามอันเชลอตติไปอยู่กับเชลซีอย่างแน่นอน </p>
<p>�ผมเซ็นสัญญากับสโมสรจนถึงปี 2013 ไม่ใช่อันเชลอตติ ส่วนข่าวต่างๆเกี่ยวกับการย้ายทีมของผมนั้นเป็นหน้าที่ของสโมสรที่จะตัดสิน ใจ ข้อเสนอของแมนฯซิตี้เมื่อเดือน ม.ค.นั้น เป็นเรื่องจริง แต่ในอนาคตสโมสรจะเป็นผู้พิจารณาข้อเสนอที่เกี่ยวกับตัวผม และจะเป็นผู้ประกาศอย่างเป็นทางการ ผมมีความสุขดีกับสโมสรและไม่คิดว่าจะย้ายไปไหน แม้ว่าอนาคตเป็นส่ิงที่ไม่แน่นอนก็ตาม� กาก้า กล่าว</p>
<p>ทางด้านโจเซ่ มูรินโญ อดีตกุนซือเชลซีที่ปัจจุบันคุมทีมอินเตอร์ มิลาน เผยว่า อันเชลอตติจะไปคุมทีมเชลซีในฤดูกาลหน้า จากการบอกเล่าของเพื่อนที่อยู่ในทีมเชลซี �อดีตลูกทีมของผมที่เชลซีโทรมาสอบถามว่าอันเชลอตติเป็นอย่างไรบ้าง เขาเป็นโค้ชที่ดี ถ้าปรับตัวได้ก็ไม่มีปัญหาเพราะนักเตะเชลซีชุดนี้ล้วนทุ่มเทเพื่อชัยชนะทุก นัด�</p>
<p>ขณะเดียวกันมีรายงานว่า ลิเวอร์พูลและสเปอร์สรุมแย่งตัวเกล็น จอห์นสัน แบ็กขวาทีมชาติ<placeName>อังกฤษ</placeName>ของพอร์ตสมัธ ที่คาดว่าจะมีค่าตัวราว 12 ล้านปอนด์ โดยแฮร์รี เรดแนพพ์ กุนซือไก่เดือยทองเคยดึงตัวจอห์นสันจากเชลซีมาอยู่กับพอร์ตสมัธเมื่อ 2 ปีก่อน ปัจจุบันจอห์นสันเป็นตัวเลือกอันดับ 1 ของฟาบิโอ คาเปลโล ในตำแหน่งแบ็กขวาทีมสิงโตคำราม</p>
<p>อาร์แซน เวงเกอร์ ออกโรงย้ำอีกรอบว่าเขาไม่คิดจะอำลาอาร์เซนอลไปอย่างที่เป็นข่าว เผยพิสูจน์ตัวเองมาตลอดว่าพร้อมทุ่มเทเพื่อสโมสรไม่ว่าจะอยู่ในสถานการณ์ดี หรือร้ายก็ตาม �แม้เราจะผิดหวังกับผลงานในระยะหลัง แต่ตลอดซีซั่นผมถือว่าเราทำได้ดีมาก ผมอยากให้ดูทีมอย่างเรอัล มาดริด ที่ทุ่มเงินไปมากมายแต่ตกรอบ 16 ทีมแชมเปียนส์ลีกตลอด 5 ปีที่ผ่านมา�</p>
<p>ทางด้านเรอัล มาดริด ออกแถลงการณ์ปฏิเสธข่าวลือทำสัญญาล่วงหน้ากับคริสเตียโน โรนัลโด ว่า ไม่เป็นความจริง �ไม่มีการตกลงใดๆกับนักเตะ เอเย่นต์ หรือแมนฯยู ข้อเท็จจริงก็คือเราเคยขอซื้อโรนัลโดเมื่อฤดูกาลที่แล้ว แต่แมนฯยูยืนยันว่า ไม่ขายโรนัลโดเด็ดขาด�</p></body>
</news>
