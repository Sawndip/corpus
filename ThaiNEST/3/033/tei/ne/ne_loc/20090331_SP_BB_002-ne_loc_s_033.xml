<teiHeader>
<fileDesc>
<titleStmt>
  <title>แห่เลือก"บุญชู"นั่งนายกกอล์ฟ-ยันไม่แบ่งค่าย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/31/news_28475074.php?news_id=28475074  </bibl>
</sourceDesc>
</fileDesc>
</teiHeader>
<news>
<headline>แห่เลือก"บุญชู"นั่งนายกกอล์ฟ-ยันไม่แบ่งค่าย</headline>
<lead>"บิ๊กชู" โปรบุญชู เรืองกิจ รับเสียงโหวตท่วมท้นจากเพื่อนร่วมอาชีพ นั่งเก้าอี้นายกสมาคมกอล์ฟอาชีพแห่ง<placeName><prefix>ประเทศ</prefix>ไทย</placeName>คนใหม่ แบบชนะขาดลอยเหนือ "ต่อพงษ์ ไชยสาส์น" แม่บ้านสมาคมชุดเก่า 211 ต่อ 50 เสียง เจ้าตัวลั่น ขอเป็นพันธมิตรกับทุกค่ายไม่เกี่ยง "สิงห์" หรือ "ช้าง"</lead>
<neck></neck>
<body><p>การประชุมใหญ่สามัญประจำปี 2551 ของสมาคมกอล์ฟอาชีพแห่ง<placeName><prefix>ประเทศ</prefix>ไทย</placeName> (สกอท.) เมื่อวันจันทร์ที่ 30 มี.ค. ที่ผ่านมา ที่<placeName><prefix>โรงแรม</prefix>เจ้าพระยาปาร์ค</placeName> <placeName><prefix>ถนน</prefix>รัชดา</placeName> มีวาระสำคัญเพื่อเลือกตั้งนายกสมาคม สกอท. คนใหม่ แทนที่ พ.ต.ท.ทักษิณ ชินวัตร อดีตนายกรัฐมนตรี โดยมีสมาชิกเข้าร่วมประชุมกันมากที่สุดเป็นประวัติศาสตร์ของสมาคม ซึ่งสมาชิกสามัญที่มีสิทธิออกเสียงมากันถึง 318 คน จากทั้งหมด 476 คน</p>
<p>ภายหลังที่ นายต่อพงษ์ ไชยสาส์น เลขาธิการสมาคมได้นำคณะกรรมการบริหารชุดเดิม แถลงผลการดำเนินงานและงบดุลประจำปีเสร็จสิ้นลง ที่ประชุมได้เสนอชื่อ นายสานิต เห็นสกุล โปรกอล์ฟอาวุโส ขึ้นทำหน้าที่ประธานการเลือกตั้ง จากนั้นประธานเปิดโอกาสให้เสนอชื่อผู้ลงชิงตำแหน่งนายกสมาคม ปรากฏว่า นายน้อย พึ่งตัว ลุกขึ้นเสนอชื่อ นายบุญชู เรืองกิจ ประธานชมรมนักกอล์ฟอาชีพ<placeName>ไทย</placeName>ลงชิงตำแหน่ง ซึ่งมีผู้ยกมือสนับสนุนท่วมท้น ขณะที่นายชัยรัตน์ ชุลีวัฒนกุล ลุกขึ้นเสนอชื่อ นายต่อพงษ์ ไชยสาส์น ลงชิงตำแหน่ง</p>
<p>จากนั้นการประชุมเริ่มทวีความเข้มข้น เมื่อฝ่ายสนับสนุน นายบุญชู ซึ่งส่วนใหญ่เป็นทัวริ่งโปร เสนอให้สมาชิกยกมือโหวตเลือกตั้งแบบเปิดเผย แต่อีกฝ่ายให้โหวตลับ ในที่สุด เสียงส่วนใหญ่ให้โหวตเปิดเผย ก่อนที่นายบุญชูจะได้เสียงสนับสนุนจำนวน 211 เสียง นายต่อพงษ์ ได้ 50 เสียง และงดออกเสียง 57 เสียง ทำให้ นายบุญชู ได้เป็นนายกสมาคม สกอท. คนใหม่ทันที</p>
<p>หลังชนะการเลือกตั้ง นายบุญชู กล่าวว่า งานของสมาคมจากนี้ไป คือ การจัดการแข่งขันกอล์ฟทั้งระดับเอเชี่ยน ทัวร์ ปีละ 2 รายการ มีเงินรางวัลรวม 28 ล้านบาท สำหรับกรรมการบริหารจะมีการเปิดเผยต่อไป แต่จะมี "โปรช้าง" ธงชัย ใจดี เป็นอุปนายกสมาคมคนหนึ่งแน่นอน</p>
<p>"งานแรกของผม คือ ต้องหาเงินมาจัดแมทช์ให้โปรได้แข่งขันกัน ผมเปิดกว้างต้อนรับผู้สนับสนุนทุกราย ไม่เกี่ยงว่าจะเป็นค่ายไหน ไม่ว่าค่ายสิงห์ (บุญรอด บริวเวอรี่ จำกัด) หรือค่ายช้าง (<placeName>ไทย</placeName>เบฟเวอเรจ จำกัด มหาชน)"</p></body>
</news>
