<teiHeader>
<fileDesc>
<titleStmt>
  <title>คาเปลโลอุ่นใจรูนีย์ฟอร์มสดก่อนชนยูเครน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/300309/2507  </bibl>
</sourceDesc>
</fileDesc>
</teiHeader>
<news>
<headline>คาเปลโลอุ่นใจรูนีย์ฟอร์มสดก่อนชน<placeName>ยูเครน</placeName></headline>
<lead>ฟาบิโอ  คาเปลโล  ชม  เวย์น  รูนีย์  ยกใหญ่  หลังจากโชว์ฟอร์มทำคนเดียว  2  ประตู  ช่วย  <placeName>อังกฤษ </placeName> ถล่มเอาชนะ  <placeName>สโลวาเกีย </placeName> 4-0  ในเกมกระชับมิตรที่<placeName><prefix>สนาม</prefix>เวมบลีย์</placeName>เมื่อคืนวันเสาร์</lead>
<neck></neck>
<body><p>จากที่  เอมิล  เฮสกีย์,  คาร์ลตัน  โคล,  และ  ปีเตอร์  เคราช์  ต่างได้รับบาดเจ็บกันหมดระหว่างเกมอุ่นเครื่องที่ทีมสิงโตคำรามต้อนคู่แข่งไปได้แบบสบายหายห่วงนัดนี้  ยังพอมีอะไรให้  คาเปลโล  ได้โล่งใจบ้างก่อนหน้าศึกจริงนัดกลางสัปดาห์  เมื่อได้เห็น  รูนีย์  โชว์ฟอร์มดีเหลือเกิน  ทำคนเดียว  2  ลูกในครึ่งเวลาหลัง  ซิวแมนออฟเดอะแมตช์ของเกม</p>
<p>โคล  หมดสิทธิ์แน่นอนแล้วสำหรับเกมฟุตบอลโลก  รอบคัดเลือก  กลุ่ม  6  กับ  <placeName>ยูเครน</placeName>  พุธนี้  เนื่องจากเจ็บต้นขา  ขณะที่  เฮสกีย์  จะต้องเข้ารับการสแกนในวันอาทิตย์  หลังจากเล่นได้แค่  14  นาทีเท่านั้นก็เป็นตะคริวจากการเปิดเผยของคาเปลโล  อย่างไรก็ตาม  เคราช์  น่าจะฟิตทัน  แม้จะมีอาการเจ็บที่สะโพก  ส่วน  ดาร์เรน  เบนท์  ของท็อตแนม  ฮ็อตสเปอร์  ถูกเรียกตัวเข้ามาเสริมแนวรุกแล้ว</p>
<p>     จากสถานการณ์ที่แนวรุกกำลังมีปัญหา  คาเปลโล  สามารถเบาใจได้เมื่อเห็นฟอร์มของรูนีย์  "ผมดีใจกับเขาเป็นอย่างมาก"</p>
<p>     "เขาเล่นดีมาก  ทำได้  2  ประตู  และเป็นผู้เล่นที่สำคัญมากสำหรับเราจริงๆ"</p>
<p>     "การเคลื่อนที่ของเขากับ  สตีเวน  เจอร์ราร์ด  ดีมาก  ไม่ว่าจะเป็นจังหวะที่เราทำเกมบุกหรือตั้งรับ  ผมดีใจมากจริงๆ"</p>
<p>แม้เขาชอบวางนักเตะทั้งสองคนในตำแหน่งการเล่นในแบบนี้  แต่  คาเปลโล  ยังปฏิเสธเสียทีเดียวกับความคิดที่จะให้รูนีย์เล่นเป็นกองหน้าคนเดียวสำหรับเกมกลางสัปดาห์</p>
<p>     "รูนีย์สามารถเล่นตำแหน่งไหนก็ได้"  กุนซือชาว<placeName>อิตาเลียน</placeName>กล่าว  "หากเปรียบทีมของเราเป็นสำรับไพ่  เขาก็คือโจ๊กเกอร์ของเรา"</p>
<p>     คาเปลโล  ยังได้แสดงท่าทีเอาใจช่วย  อารอน  เลนนอน  ด้วยการตบหลังเบาๆ  หลังจากเห็นผลงานในครึ่งแรก</p>
<p>เลนนอน  ถูกเปลี่ยนตัวเพื่อเปิดทางให้  เดวิด  เบ็กแฮม  ลงมาทำสถิติลงสนามให้ทีมชาติเป็นนัดที่  109  พร้อมด้วยสัญญาณว่าเขาจะได้เพิ่มจำนวนนัดให้กับตัวเองได้อีกแน่น  หลังจากเปิดบอลให้   รูนีย์  ทำประตูแรก  ต่อจากที่จ่ายให้  เคราช์  โขกเข้าไปตุงตาข่ายก่อนหน้านั้น
</p>
<p>"เดวิดเล่นได้อย่างที่ทุกคนหวัง"   คาเปลโลกล่าว  "มันเป็นการเปิดบอลที่เหมาะเจาะสำหรับประตูของเวย์น  การเคลื่อนที่ของเขาดีทีเดียวและยังเก็บบอลได้ดีมากจริงๆ"</p>
<p>แฟรงก์  แลมพาร์ด  บวกลูกที่  3  ของเกม  ก่อน  รูนีย์  โชว์ลูกชิพเป็นสกอร์ส่งท้ายในช่วงทดเวลาบาดเจ็บ  จากฟอร์มของนักเตะที่มีอยู่  ทำให้  คาเปลโล  ไม่กังวลนักที่มีกองหน้าเจ็บไปหลายคนจากนัดนี้  และสามารถมองไปข้างหน้าเตรียมเผชิญหน้ากับ<placeName>  ยูเครน </placeName> ด้วยความมั่นใจ  อย่างไรก็ตาม  ชัยชนะที่น่าจะทำให้<placeName>อังกฤษ</placeName>มีหนทางที่สดใสที่ได้ไป  <placeName>แอฟริกาใต้ </placeName> 2010  นั้นคงไม่ได้มาโดยง่าย"
</p>
<p>     "ยูเครนป็นทีมที่แข็งแกร่งอีกทีม"</p>
<p>     "เมื่อพวกเขาเสมอ<placeName>โครเอเชีย</placeName>ได้  พวกเขาเล่นเกมรับได้ดีมาก  มันคงไม่ง่ายสำหรับเราแน่".</p></body>
</news>
