<teiHeader>
<fileDesc>
<titleStmt>
  <title>บอลไทยลีกสัปดาห์นี้ชี้ชะตา ลาร์รูห์  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-22 14:06:43  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwNzA3Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>บอล<placeName>ไทย</placeName>ลีกสัปดาห์นี้ชี้ชะตา ลาร์รูห์</headline>
<lead>ฟุตบอล<placeName>ไทย</placeName>พรีเมียร์ลีก สัปดาห์นี้ เป็นนัดชี้ชะตาของ คริสตอฟ ลาร์รูห์ กุนซือเทโรฯ ว่าจะได้คุมทีมต่อหรือไม่ หลังมีโปรแกรมเปิดบ้านรับมือ บางกอก ยูไนเต็ด</lead>
<neck></neck>
<body><p>บีอีซี เทโรศาสน ทีมที่ตั้งเป้าหมายลุ้นแชมป์ แต่กลับอยู่เพียงอันดับ 7 ของตาราง มี 12 คะแนน และล่าสุดก็เพิ่งบุกไปพ่าย นครปฐม 0-1 ซึ่งนัดนี้หาก คริสตอฟ ลาร์รูห์ ทำทีมไม่ชนะ ก็จะถูกปลดจากตำแหน่งทันที โดย ลาร์รูห์ ยังคงใช้ ศิวรักษ์ เทศสูงเนิน เฝ้าเสา เกมรับมี อคัสซู ยืนคุม แดนกลาง กิตติพล ปาภูงา จะเดินเกมกับ จักรพันธ์ แก้วพรหม ส่วนกองหน้ายังคงเป็น อานนท์ สังสระน้อย เช่นเดิม
ทีมเยือน บางกอก ยูไนเต็ด มี 11 คะแนน อยู่อันดับ 11 ของตาราง และหนักไปทางเสมอ สมชาย ทรัพย์เพิ่ม ต้องเช็กความฟิตของ ประเสริฐ หาดเจียง (เบอร์ 32) กองหน้าตัวเก่ง ว่าจะพร้อมลงสนามหรือไม่ แดนกลางมี กิตติศักดิ์ ศิริแว่น (11) และ วิทยา หมัดหลำ (8) ทำเกม แผงหลังยังเป็น ปุณณรัตน์ กลิ่นสุคนธ์ (5) กัปตันทีม เกมนี้เชื่อว่า เทโรฯ จะเปิดฉากบุกเพื่อ 3 คะแนน แต่อาจจะไปเข้าทาง บางกอก ยูไนเต็ด ที่รับแล้วโต้ และเคยใช้ได้ผลในเกมที่บุกไปชนะ โอสถสภา เมื่อสัปดาห์ก่อนก็เป็นได้
</p></body>
</news>
