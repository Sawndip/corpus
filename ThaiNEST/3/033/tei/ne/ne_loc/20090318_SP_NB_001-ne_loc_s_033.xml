<teiHeader>
<fileDesc>
<titleStmt>
  <title>รุ่งเพชร เจริญวงษ์ อดีตนักเตะทีมชาติ ตอบรับร่วมทีมอุบลยูไนเต็ด  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203180055&tb=N255203&return=ok&news_headline='%c3%d8%e8%a7%e0%be%aa%c3  </bibl>
</sourceDesc>
</fileDesc>
</teiHeader>
<news>
<headline>รุ่งเพชร เจริญวงษ์ อดีตนักเตะทีมชาติ ตอบรับร่วมทีมอุบลยูไนเต็ด</headline>
<lead></lead>
<neck></neck>
<body><p>รุ่งเพชร เจริญวงษ์ อดีตนักเตะทีมชาติ ตอบรับร่วมทีมอุบลยูไนเต็ด เพื่อสู้ศึกดิวิชั่น 2 ภาคอีสาน นายไพฑูรย์ กาญจนรัตน์ ผู้จัดการทีมสโมสรอุบลยูไนเต็ด เปิดเผยว่า ขณะนี้ รุ่งเพชร เจริญวงษ์ อดีตนักเตะทีมชาติ<placeName>ไทย</placeName> ชุดดรีมทีม ได้ตอบรับเข้าร่วมเป็นนักเตะของสโมสรฟุตบอลอุบลยูไนเต็ด เพื่อสู้ศึกดิวิชั่น 2 ภาคอีสานเป็นที่เรียบร้อยแล้ว รุ่งเพชร เจริญวงษ์ มีดีกรีถึงอดีตนักเตะทีมชาติ<placeName>ไทย</placeName> ยาวนานถึง 6 ปี สร้างชื่อเสียงและผลงานให้กับ<placeName><prefix>ประเทศ</prefix>ไทย</placeName>มากมาย คือ เป็นแชมป์ชิงถ้วยพระราชทานคิงคัพ ครั้งที่ 24 แชมป์ซีเกมส์ ครั้งที่ 17 ประเทศ<placeName>สิงค์โปร์</placeName> แชมป์ซีเกมส์ ครั้งที่ 18 <placeName><prefix>จังหวัด</prefix>เชียงใหม่</placeName> ร่วมการแข่งขันเอเชียนเกมส์ ครั้งที่ 12 <placeName><prefix>ประเทศ</prefix>ญี่ปุ่น</placeName> ติดทีมเยาวชน 19 ปี ติดทีมเยาวชนชุดปรีโอลิมปิก (รอบคัดเลือกโซน<placeName>เอเซีย</placeName>) อายุไม่เกิน 23 ปี และเป็นผู้เล่นให้กับหลายสโมรชั้นนำ เช่น สโมสรทหารบก, สโมสรฟุตบอลราชประชา, สโมสรฟุตบอล<placeName>ขอนแก่น</placeName> และสโมสรฟุตบอล<placeName>นครราชสีมา</placeName> ก่อนจะผันตัวเองมาสังกัดสโมสรฟุตบอล<placeName>อุบล</placeName>ยูไนเต็ด รุ่งเพชร เปิดเผยว่า รู้สึกดีใจที่มีโอกาสได้เล่นฟุตบอลให้กับ<placeName>อุบล</placeName>ยูไนเต็ด การที่สโมสรฯ ให้โอกาสครั้งนี้ จะทำหน้าที่ให้ดีที่สุด และไม่รู้สึกกังวลใดๆ เพราะน้องๆ ในทีม ต่างล้วนมีฝีมือและเคยเล่นด้วยกันมาบ้างบางส่วน เพียงแต่ระยะแรกต้องอาศัยการเรียนรู้จังหวะซึ่งกันและกัน สำหรับความคาดหวัง คือ จะตั้งใจและพยายามให้เต็มที่สมกับความไว้ใจของประธานฯ,ผู้จัดการและทีมทุกคนและแมทช์แรกที่จะพบกับ<placeName><prefix>จังหวัด</prefix>ร้อยเอ็ด</placeName>ไม่น่าเป็นห่วง แต่จะประมาทไม่ได้ เพราะทีม<placeName><prefix>จังหวัด</prefix>ร้อยเอ็ด</placeName>มีนักเตะที่มีมาจากสโมสรต่างๆ ล้วนมีฝีมือเช่นกัน อย่างไรก็ตามจะพยายามทำหน้าที่กองกลางให้ดีที่สุด รุ่งเพชร ได้ฝากถึงนักเตะรุ่นน้องที่มีใจรักฟุตบอลว่า ขณะนี้วงการฟุตบอลบอลบ้านเราเปิดกว้างมากขึ้น เห็นได้จากการพัฒนาเป็นฟุตบอลอาชีพ น้องๆ ที่สนใจควรรีบไขว่คว้าโอกาสไว้ แต่ที่สำคัญต้องมีความซื่อสัตย์ ทั้งต่อตนเองและเพื่อนร่วมทีมและพยามตั้งใจฝึกซ้อมอย่างเต็มที่</p></body>
</news>
