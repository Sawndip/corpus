<teiHeader>
<fileDesc>
<titleStmt>
  <title>ดนัยยังแกร่งลิ่วหวดรอบ2โคราชโอเพ่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-25 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/25/news_28437718.php?news_id=28437718  </bibl>
</sourceDesc>
</fileDesc>
</teiHeader>
<news>
<headline>ดนัยยังแกร่งลิ่วหวดรอบ2โคราชโอเพ่น</headline>
<lead>"เจ้าปิ๊ก" ดนัย อุดมโชค นักหวดลูกสักหลาด<placeName>ไทย</placeName> ยังแกร่งไล่อัด เดนิส โมลชานอฟ จากยูเครน 2-0 เซต ผ่านเข้ารอบ 2 เทนนิสเอทีพี โคราช โอเพ่น เมื่อวันที่ 24 มี.ค. ที่ผ่านมา ขณะที่หนุ่ม<placeName>ไทย</placeName>คนอื่นตกรอบเรียบ</lead>
<neck></neck>
<body><p>การแข่งขันเทนนิสชายชาลเลนเจอร์ แอลทีเอที แซท เอทีพี โคราช โอเพ่น ที่<placeName><prefix>สนามกีฬา</prefix>เฉลิมพระเกียรติ จ.นครราชสีมา</placeName> เมื่อวันที่ 24 มี.ค. เป็นการเล่นรอบแรก ประเภทชายเดี่ยว "เจ้าปิ๊ก" ดนัย อุดมโชค นักหวดมือ 1 ของ<placeName>ไทย</placeName> และมือวางอันดับ 8 ของรายการ พบ เดนิส โมลชานอฟ จากยูเครน ก่อนที่ ดนัย จะเอาชนะไปได้ 2-0 เซต 6-3 และ 6-3 ผ่านเข้ารอบ 2 ไปเจอ อิซาค ฟาน เดอร์ เมอร์เว จากแอฟริกาใต้ ที่ชนะ กริกอร์ ดิมิทรอฟ จากบัลแกเรีย 7-5 และ 6-1</p>
<p>ขณะที่ สนฉัตร รติวัฒน์ แพ้ คริส กูชิโอเน มือวางอันดับ 3 ชาว<placeName>ออสเตรเลีย</placeName> 0-2 เซต 2-6, 3-6 และกิตติพงษ์ วชิรมโนวงศ์ แพ้ ฮาเรล เลวี จาก<placeName>อิสราเอล</placeName> 1-2 เซต 1-6, 6-1, 0-6 และพีรกิติ์ ศิริบุตรวงศ์ แพ้ อิม คิว แต จาก<placeName>เกาหลีใต้</placeName> 1-6, 1-6</p>
<p>ด้านเทนนิสหญิงไอทีเอฟ เอบีเอส โปร เซอร์กิต ที่<placeName><prefix>เมือง</prefix>แฮมิลตัน</placeName> <placeName><prefix>ประเทศ</prefix>นิวซีแลนด์</placeName> ในวันเดียวกัน ประเภทหญิงเดี่ยว รอบแรก วรัชญา วงศ์เทียนชัย สาว<placeName>ไทย</placeName>เอาชนะ อลิสน บาอิ จาก<placeName>ออสเตรเลีย</placeName> 2-1 เซต 1-6, 7-5 และ 6-3 ผ่านเข้ารอบ 2 ไปรอเจอผู้ชนะระหว่าง นพวรรณ เลิศชีวกานต์ มือวางอันดับ 3 ของรายการชาว<placeName>ไทย</placeName> กับ คิม โซ จุง จาก<placeName>เกาหลีใต้</placeName></p>
<p>สำหรับหญิงคู่รอบแรก หนึ่งนัดดา วรรณสุข กับ มณฑินี ตั้งพงษ์ คู่มือวางอันดับ 4 ชาว<placeName>ไทย</placeName> เอาชนะ โซเฟีย มูลทรัพย์ สาว<placeName>ไทย</placeName> กับ ซากิโกะ ชิมิซึ จาก<placeName>ญี่ปุ่น</placeName> 1-6, 6-3 และ 10-6 ด้าน นพวรรณ เลิศชีวกานต์ ที่จับคู่กับ วรัชญา วงศ์เทียนชัย แพ้คู่มือวางอันดับ 2 หัว จี้ จาก<placeName>จีน</placeName> และจาง หลิง จาก<placeName>ฮ่องกง</placeName> 6-7 และ 4-6</p>
<p>ส่วนความเคลื่อนไหวของ "แทมมี่" แทมมารีน ธนสุกาญจน์ นักเทนนิสสาวมือ 1 ชาว<placeName>ไทย</placeName> ที่กำลังออกทัวร์อยู่ที่<placeName>สหรัฐ</placeName> จะลงแข่งในรายการใหญ่ โซนี่ อีริคสัน โอเพ่น ชิงเงินรางวัลรวม 4.5 ล้านดอลลาร์ ที่<placeName><prefix>เมือง</prefix>ไมอามี</placeName> <placeName>สหรัฐ</placeName> ระหว่างวันที่ 25 มี.ค.-5 เม.ย. สำหรับการจับสลากประกบคู่หญิงเดี่ยวรอบแรก แทมมี่ พบ นาตาลี เดอชีย์ จาก<placeName>ฝรั่งเศส</placeName> โดยที่สถิติที่ผ่านมาในการเจอกัน 2 หน นักหวด<placeName>ไทย</placeName>พ่ายเรียบ</p></body>
</news>
