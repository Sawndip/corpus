<teiHeader>
<fileDesc>
<titleStmt>
  <title>วีเจหนุนบังยีนั่งนายกลูกหนัง ทีมชาติอังกฤษเตรียมมาไทย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-23 21:58:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/230309/2187  </bibl>
</sourceDesc>
</fileDesc>
</teiHeader>
<news>
<headline>วีเจหนุนบังยีนั่งนายกลูกหนัง ทีมชาติ<placeName>อังกฤษ</placeName>เตรียมมา<placeName>ไทย</placeName></headline>
<lead>"วีเจ"  วิจิตร  เกตุแก้ว  อดีตนายกลูกหนัง<placeName>ไทย</placeName>ยืนยันไม่ขอลงชิงชัยตำแหน่งประมุขวงการฟุตบอล<placeName><prefix>เมือง</prefix>ไทย</placeName>  พร้อมสนับสนุน  "บังยี"  วรวีร์  มะกูดี  นั่งเก้าอี้นายกสมาคมฟุตบอลฯ   ต่อไป  เพราะเป็นคนทำงานและผลงานยอดเยี่ยม  ส่วนประชุมสัมมนาฟุตบอลอาชีพ  ประธานพรีเมียร์ลีก<placeName>อังกฤษ</placeName>ยินดีสนับสนุนลีก<placeName>ไทย</placeName>และจะส่งบุคลากรมาดูแลการจัดในอนาคต  นอกจากนี้บังยีลั่นทีมชาติ<placeName>อังกฤษ</placeName>จะมาไทย  รอยืนยันวันอีกครั้ง</lead>
<neck></neck>
<body><p>จากการที่เคยมีข่าวออกมาว่า  นายวิจิตร  เกตุแก้ว  อดีตนายกสมาคมฟุตบอลแห่ง<placeName><prefix>ประเทศ</prefix>ไทย</placeName>  จะหวนกลับมาทวงตำแหน่งนายกสมาคมฟุตบอลฯ  ในการเลือกตั้งในวันที่  31  มีนาคมนี้นั้น  ล่าสุดนายวิจิตรได้ออกมาเปิดเผยในเรื่องนี้ต่อสื่อมวลชนว่า  การเลือกตั้งนายกสมาคมฟุตบอลฯ  ที่จะมีขึ้นในวันที่  31  มี.ค.นี้  ตนยืนยันว่าจะไม่ลงสมัครแน่นอน  พร้อมกันนี้จะให้การสนับสนุนนายวรวีร์ให้เป็นนายกสมาคมฟุตบอลฯ  ต่อไปอีกด้วย  เนื่องจากที่ผ่านมาสร้างผลงานเอาไว้ได้ดี</p>
<p> ส่วนเมื่อวันที่   23  มี.ค.ที่ผ่านมา  สมาคมฟุตบอลแห่งประเทศไทยได้จัดโครงการประชุมสัมมนาเชิงปฏิบัติการวาระแห่งชาติในเรื่อง  "แนวทางการพัฒนาและส่งเสริมฟุตบอลอาชีพใน<placeName><prefix>ประเทศ</prefix>ไทย</placeName>"  โดยมี  เซอร์เดวิด  ริชาร์ด  ประธาน  บริษัท  พรีเมียร์ลีก  จำกัด  ของประเทศอังกฤษ  บรรยายพิเศษ  โดยมีบุคคลสำคัญในวงการฟุตบอล<placeName>ไทย</placeName>เข้าร่วมสัมมนา  ซึ่งนายวรวีร์ได้เปิดเผยว่า</p>
<p>จากการหารือและพูดคุย  ทาง  เดวิด  ริชาร์ด  พร้อมให้การสนับสนุนลีกฟุตบอลอาชีพใน<placeName><prefix>เมือง</prefix>ไทย</placeName>   และในอนาคนข้างหน้าจะส่งบุคลากรที่มีความรู้ชำนาญในเรื่องของการดำเนินการจัดแข่งขันลีกอาชีพมาช่วยดูแลในเรื่องการจัดที่<placeName><prefix>เมือง</prefix>ไทย</placeName>ด้วย  พร้อมกันนี้ทางเดวิดยังบอกว่า  เรื่องการถ่ายทอดสดนั้นถือว่ามีความสำคัญ  เนื่องจากเป็นแหล่งที่จะมาซึ่งรายได้  จึงต้องช่วยหาทางกันต่อไป  นอกจากนี้  เดวิด  ยังพร้อมจะช่วยในเรื่องของทีมชาติ<placeName>ไทย</placeName>อีกด้วย</p>
<p>นายวรวีร์ยังกล่าวอีกว่า  ตนจะยื่นเรื่องขอเสนอตัวให้ประเทศไทยเป็นเจ้าภาพจัดการแข่งขันฟุตบอลเยาวชนอายุไม่เกิน  20  ปี  ชิงแชมป์โลก  รอบสุดท้าย  ในปี  2014  และ  2016  และในปีนี้ทีมชาติ<placeName>อังกฤษ</placeName>อาจจะเดินทางมา<placeName><prefix>เมืองไ</prefix>ทย</placeName>  ตอนนี้เขาอยู่ในระหว่างตรวจดูเรื่องของวันและเวลา  หากกำหนดได้และไม่มีอะไรติดขัดโอกาสที่ทีมชาติอังกฤษชุดใหญ่จะมา<placeName><prefix>เมือง</prefix>ไทย</placeName>เป็นไปได้มากทีเดียว.</p></body>
</news>
