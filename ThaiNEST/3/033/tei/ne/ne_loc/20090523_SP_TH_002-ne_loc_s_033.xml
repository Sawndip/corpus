<teiHeader>
<fileDesc>
<titleStmt>
  <title>ไอทีเอฟ ปรับเงินออสซี่ หลังปฏิเสธหวดที่อินเดีย  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-23 05:15:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/7887  </bibl>
</sourceDesc>
</fileDesc>
</teiHeader>
<news>
<headline>ไอทีเอฟ ปรับเงิน<placeName>ออสซี่</placeName> หลังปฏิเสธหวดที่<placeName>อินเดีย</placeName></headline>
<lead>สหพันธ์เทนนิสนานาชาติ สั่งปรับเงิน สมาคมเทนนิสของ<placeName>ออสเตรเลีย </placeName> 10,000 เหรียญ<placeName>สหรัฐฯ</placeName> หลังจากปฏิเสธเดินทางไปแข่งขันศึกเทนนิสเดวิส คัพ โซน<placeName>เอเชีย</placeName>/<placeName>โอเชียเนีย</placeName> ที่<placeName><prefix>ประเทศ</prefix>อินเดีย</placeName> เมื่อต้นเดือนพ.ค.ที่ผ่าน เนื่องจากหวั่นเกิดเหตุอันตรายกับผู้เล่น</lead>
<neck></neck>
<body><p>สำนักข่าวต่างประเทศรายงานวานนี้ (22 พ.ค.) ว่า? สหพันธ์เทนนิสนานาชาติ (ไอทีเอฟ) จัดการปรับเงิน สมาคมเทนนิส<placeName>ออสเตรเลีย</placeName> (ทีเอ) 10,00 0 เหรียญ<placeName>สหรัฐฯ</placeName> (ประมาณ 345,000 บาท) หลังจากปฏิเสธเดินทางไปแข่งขันศึกเทนนิสเดวิส คัพ กลุ่ม 1 รอบ 3  โซน<placeName>เอเชีย</placeName>/<placeName>โอเชียเนีย</placeName> ที่<placeName><prefix>นคร</prefix>เชนไน</placeName> <placeName><placeName><prefix>ประเทศ</prefix>อินเดีย </placeName> ในระหว่างวันที่ 8-10 พ.ค.ที่ผ่านมา
<p>สมาคมเทนนิส<placeName>ออสเตรเลีย</placeName> ซึ่งเป็นแชมป์เทนนิสรายการนี้ถึง 28 สมัย ไม่ยินดีที่จะให้นักเทนนิสของพวกเขาลงแข่งขัน ภายหลังจากเกิดเหตุก่อการร้ายกับนักคริเกตของทีมชาติ<placeName>ศรีลังกา</placeName> ที่<placeName><prefix>ประเทศ</prefix>ปากีสถาน</placeName> ซึ่งส่งผลให้ นักกีฬาบาดเจ็บไป 7 คน ขณะที่เจ้าหน้าที่ตำรวจและคนขับรถเสียชีวิตรวม 6 ราย</p>
<p><placeName>ออสเตรเลีย</placeName> ได้เรียกร้องให้ทาง ไอทีเอฟ เลื่อนกำหนดการแข่งขันออกไป ในระหว่างการเลือกตั้งอันดุเดือดของ<placeName>อินเดีย</placeName> เนื่องจากหวั่นเกรงเรื่องความปลอดภัย แต่ก็ได้รับการปฏิเสธ ซึ่งทำให้พวกเขาตัดสินใจไม่ส่งทีมลงแข่งขัน ก่อนที่จะถูก ไอทีเอฟ ปรับแพ้ และให้ <placeName>อินเดีย</placeName> ได้สิทธิ์เข้าไปเล่นในรายการ เดวิส คัพ เวิลด์ กรุ๊ป รอบเพลย์ออฟ ช่วงเดือนก.ย. ไปโดยปริยาย</p>
<p>ทั้งนี้ นอกจากจะถูกปรับเงินแล้ว องค์กรหวดลูกสักหลาดของ<placeName>ออสเตรเลีย</placeName> ก็จะเสียสิทธิ์ในการเลือกสังเวียนสำหรับลงทำการแข่งขันแมทช์ในบ้านของตัวเอง ศึกเทนนิสเดวิส คัพ ในฤดูกาลหน้า รวมถึงต้องจ่ายค่าเสียหายที่เกิดขึ้นให้กับไอทีเอฟและสมาคมเทนนิสของ<placeName>อินเดีย</placeName> อย่างไรก็ตาม พวกเขาจะไม่ถูกห้ามแข่งในทัวร์นาเมนต์ 2010 แต่อย่างใด</p></body>
</news>
