<teiHeader>
<fileDesc>
<titleStmt>
  <title>บริษัทผู้ชนะการประมูลข้าวของรัฐ เตรียมฟ้องดำเนินคดีหากนำข้าวส่งมอบให้ลูกค้าไม่ทันสัปดาห์นี้  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270204&tb=N255205&return=ok&news_headline=%ba%c3%d4%c9%d1%b7%bc%d9%e9%aa%b9%d0%a1%d2%c3%bb%c3%d0%c1%d9%c5%a2%e9%d2%c7%a2%cd%a7%c3%d1%b0%20%e0%b5%c3%d5%c2%c1%bf%e9%cd%a7%b4%d3%e0%b9%d4%b9%a4%b4%d5%cb%d2%a1%b9%d3%a2%e9%d2%c7%ca%e8%a7%c1%cd%ba%e3%cb%e9%c5%d9%a1%a4%e9%d2%e4%c1%e8%b7%d1%b9%ca%d1%bb%b4%d2%cb%ec%b9%d5%e9  </bibl>
</sourceDesc>
</fileDesc>
</teiHeader>
<news>
<headline>บริษัทผู้ชนะการประมูลข้าวของรัฐ เตรียมฟ้องดำเนินคดีหากนำข้าวส่งมอบให้ลูกค้าไม่ทันสัปดาห์นี้</headline>
<lead></lead>
<neck></neck>
<body><p>บริษัทผู้ชนะการประมูลข้าวของรัฐบาล เตรียมฟ้องดำเนินคดีกับ หน่วยงานรัฐบาลที่เกี่ยวข้อง หากไม่สามารถนำข้าวที่ผ่านการประมูลแล้วออกส่งมอบให้ลูกค้าได้ภายในสัปดาห์นี้ นายสมพงษ์ กิตติเรียงลาภ ประธานบริษัท พงษ์ลาภ จำกัด ซึ่งเป็นหนึ่งใน 17 บริษัท ที่ชนะการประมูลข้าวในสต๊อกรัฐบาลกว่า 220,000 ตัน คิดเป็นเงินกว่า 4,000 ล้านบาท กล่าวว่า หากองค์การคลังสินค้าไม่ให้ขนข้าวจำนวนกว่า30,000 ตัน ภายใน 3 วันทำการ หรือภายในสัปดาห์นี้ ตามสัญญา ที่บริษัทได้จ่ายเงินทั้งหมดไปแล้วกว่า 500 ล้านบาท ในโกดังข้าว 9 จังหวัด ที่มีเงินค้ำประกันคิดเป็นสัดส่วนของปริมาณการซื้อจำนวน 180 ล้านบาท บริษัทจะเข้าแจ้งความในพื้นที่คลังแต่ละจังหวัด หลังจากแจ้งความไปแล้วที่ <placeName><prefix>จ.</prefix>ปทุมธานี</placeName> เนื่องจากบริษัทเสียหาย เพราะข้าวจำนวนนี้มีการทำสัญญาซื้อขายกับต่างประเทศไว้แล้วและมีการทำสัญญากับหน่วยงานของรัฐชัดเจน นอกจากนี้ได้ว่าจ้างรถและเรือสำหรับขนสินค้าแล้ว ทั้งนี้ส่วนที่เหลือที่ยังไม่มีการชำระเงิน หากรัฐบาลจะให้มีการต่อรองใหม่ หรือล้มประมูล ก็ไม่มีปัญหาทั้งนี้ต้องการให้รัฐบาลให้ความเป็นธรรมกับผู้ค้าข้าวด้วย เพราะที่ผ่านมาหากผู้ส่งออกผิดสัญญาการซื้อข้าวกับรัฐบาลก็มีการปรับ หรือลงโทษ นายสมพงษ์ กิตติเรียงลาภ กล่าวด้วยว่า หากไม่สามารถส่งมอบข้าวได้ตามที่ลูกค้ากำหนดจะมีผลกระทบทั้งระบบการค้าขายข้าวของ<placeName><prefix>ประเทศ</prefix>ไทย</placeName> เพราะข้าวส่วนใหญ่ในประเทศอยู่ในสต๊อกรัฐบาลกว่าร้อยละ 90 ซึ่งที่ผ่านมาการประมูลข้าวจากรัฐบาลมีปัญหามาตลอด และหากมีการเสนอประมูลข้าวรอบใหม่ในฐานะภาคเอกชนอาจต้องพิจาณาให้ถี่ถ้วนเพราะความเสียหายที่เกิดขึ้นได้รับผลกระทบอย่างมาก</p></body>
</news>
