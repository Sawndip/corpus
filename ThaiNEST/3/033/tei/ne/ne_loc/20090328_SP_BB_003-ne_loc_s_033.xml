<teiHeader>
<fileDesc>
<titleStmt>
  <title>ชัพชัยมีลุ้นไล่จ่าฝูง5แต้ม "ประหยัด"ยังเร่งไม่ขึ้น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/28/news_28461155.php?news_id=28461155  </bibl>
</sourceDesc>
</fileDesc>
</teiHeader>
<news>
<headline>ชัพชัยมีลุ้นไล่จ่าฝูง5แต้ม "ประหยัด"ยังเร่งไม่ขึ้น</headline>
<lead>"โปรโจ๊ก" ชัพชัย นิราช เร่งเครื่องหวดเพิ่ม 4 อันเดอร์พาร์ รวม 7 อันเดอร์พาร์ ขึ้นมารั้งที่ 5 ร่วม ในศึกกอล์ฟ "แบล็คเมาเท่น มาสเตอร์ส" ที่<placeName>หัวหิน</placeName> ตามหลัง โยฮัน เอ็ดฟอร์ส จ่าฝูง 5 สโตรค ขณะที่ "โปรหมาย" ประหยัด มากแสง รวมสองวันมีแค่ 2 อันเดอร์พาร์ เจ้าตัวรับไม่มั่นใจติดท็อป 3 เพื่อซิวตั๋ว "เดอะ มาสเตอร์ส" ได้หรือไม่</lead>
<neck></neck>
<body><p>กอล์ฟเอเชี่ยน ทัวร์ รายการ แบล็คเมาเท่น มาสเตอร์ส ที่<placeName><prefix>สนาม</prefix>แบล็คเมาเท่น กอล์ฟ คลับ</placeName> พาร์ 72 <placeName><prefix>อ.</prefix>หัวหิน</placeName> <placeName><prefix>จ.</prefix>ประจวบคีรีขันธ์</placeName> เมื่อวันศุกร์ที่ 27 มี.ค. ที่ผ่านมา เป็นการเล่นรอบ 2 โยฮัน เอ็ดฟอร์ส หนุ่มสวีเดนผู้นำในรอบแรก ตีเพิ่มอีก 4 อันเดอร์พาร์ รวม 12 อันเดอร์พาร์ นำเป็นจ่าฝูงต่อไป</p>
<p>ขณะที่ "โปรโจ๊ก" ชัพชัย นิราช โปรหนุ่มชาว<placeName>ไทย</placeName> รอบนี้เก็บเพิ่ม 4 อันเดอร์พาร์ 68 รวม 7 อันเดอร์พาร์ ขยับจากอันดับ 21 ร่วม ขึ้นมารั้งที่ 5 ร่วม ด้าน "โปรอาร์ม" กิรเดช อภิบาลรัตน์ ดาวรุ่งไทย เก็บ 3 อันเดอร์พาร์ 69 สกอร์รวม 6 อันเดอร์พาร์ รั้งอันดับ 9 ร่วม</p>
<p>ด้านผลงานของนักกอล์ฟ<placeName>ไทย</placeName>รายอื่น พรหม มีสวัสดิ์ ตี 3 อันเดอร์พาร์ รวม 5 อันเดอร์พาร์ อันดับ 12 ร่วม, "โปรช้าง" ธงชัย ใจดี ทำ 3 อันเดอร์พาร์ รวม 4 อันเดอร์พาร์ เท่ากับ ปริยะ ชุณหสวัสดิกุล ที่ตี 1 อันเดอร์พาร์ อันดับ 16 ร่วม, "โปรช้าง" เชาวลิต ผลาผล ตี 5 อันเดอร์พาร์ และสมเกียรติ ศรีสง่า ตี 1 โอเวอร์พาร์ 73 มีสกอร์รวมเท่ากัน 3 อันเดอร์พาร์ อันดับ 26 ร่วม, "โปรหมาย" ประหยัด มากแสง งัดฟอร์มเก่งไม่ออก ทำ อีเวนพาร์ 72 สกอร์รวม 2 อันเดอร์พาร์ อยู่อันดับ 38 ร่วม</p>
<p>หลังจบรอบ ชัพชัย แสดงความพอใจกับผลงาน แต่ยอมรับว่าสภาพกรีนของสนามนี้มีความยาก ซึ่งแตกต่างกันมากกับรายการ เซล โอเพ่น ที่<placeName><prefix>ประเทศ</prefix>อินเดีย</placeName> ที่ตนเองเพิ่งคว้าแชมป์ด้วยสกอร์รวม 32 อันเดอร์พาร์ เมื่อสัปดาห์ก่อน อย่างไรก็ตาม สกอร์รวมสองวันตามหลังผู้นำอยู่ 5 สโตรคก็ถือว่าไม่ห่างกันเกินไปนัก เชื่อว่าตัวเองยังพอมีลุ้น เพราะกอล์ฟอะไรก็เกิดขึ้นได้ สำหรับพรุ่งนี้จะพยายามเล่นแบบปลอดภัยไม่ให้เสียแต้มง่ายๆ</p>
<p>ด้าน ประหยัด ยอมรับว่า สองวันที่ผ่านมาตนเองมีปัญหากับการพัตต์ เพราะสภาพผิวกรีนมีปุ่มไม่เรียบทำให้กะน้ำหนักพัตต์ขาดๆ เกินๆ ส่วนเอ็ดฟอร์สนั้นต้องยอมรับว่าโชคดีที่พัตต์เก็บแต้มได้ไม่ว่าจะอยู่ในไลน์ไหน อีกสองวันที่เหลือคงจะต้องซ้อมพัตต์ให้คุ้นกับสภาพกรีนแบบนี้ไม่ได้ สกอร์ที่มีอยู่แค่ 2 อันเดอร์พาร์ ไม่มั่นใจว่าจะเร่งขึ้นไปติดท็อป 3 ของรายการได้ทันหรือไม่ อย่างไรก็ตาม การลงเล่นทุกครั้งตนเองก็ไม่ได้เอาเรื่องอันดับมาคิดว่าจะต้องทำอันดับให้ได้ ขอพยายามให้ดีที่สุดเท่านั้น</p></body>
</news>
