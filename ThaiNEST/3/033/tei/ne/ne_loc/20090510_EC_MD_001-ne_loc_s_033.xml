<teiHeader>
<fileDesc>
<titleStmt>
  <title>กระเบื้องเพ้นท์ลาย สร้างรายได้อดีตหนุ่มโฆษณาก้าวสู่งานเซรามิก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-10 11:27:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000040829  </bibl>
</sourceDesc>
</fileDesc>
</teiHeader>
<news>
<headline>กระเบื้องเพ้นท์ลาย สร้างรายได้อดีตหนุ่มโฆษณาก้าวสู่งานเซรามิก</headline>
<lead>ธุรกิจกับงานศิลปะ ดูจะเป็นสิ่งที่เป็นเส้นขนานกันมาโดยตลอด แต่เมื่อไหร่ที่ทั้ง 2 เส้นได้มาบรรจบกับได้ บัดนั้นก็จะเกิดเป็นผลงานที่เกิดจากความคิดสร้างสรรค์ ที่มีการทำการตลาดควบคู่กันไปด้วย เช่นเดียวกับ �ชอ วอ แฮนดิคราฟท์� ของอดีตหนุ่มบริษัทโฆษณา ที่จับพลัดจับผลูเดินทางเข้าสู่งานเซรามิก จนกลายเป็นธุรกิจที่สร้างรายได้ให้กับตนเองและครอบครัวมาจนถึงปัจจุบัน</lead>
<neck></neck>
<body><p>จากคำชักชวนของเพื่อนให้ไปช่วยผลิตงานให้ที่ จ.ลำปาง ทำให้ นายวาริ วัฒนรุกข์ ผู้จัดการทั่วไป หจก.ชอ วอ แฮนดิคราฟท์ ได้เข้ารู้ขั้นตอนการผลิตเซรามิก จนได้มีโอกาสเดินทางไปต่างประเทศ และรู้เทรนด์ของต่างชาติที่ในช่วงนั้นนิยมงานเพ้นท์รูปบนแผ่นกระเบื้อง จึงได้ลองกลับมาผลิตงานดังกล่าวกับเพื่อน พร้อมส่งเข้าประกวดจนได้ และได้รับรางวัลชนะเลิศ จากภาพเขียนรูปแวนโก๊ะ (Vincent Willem van Gogh) บนกระเบื้อง ประเภทเซรามิกสีบนเคลือบ</p>
<p> และเมื่อผลงานได้รับรางวัลจึงนำผลงานไปจัดแสดงที่แกลลอรี่ ซึ่งชาวต่างชาติ ก็ชื่นชอบผลงานและสั่งให้ผลิต โดยช่วงแรก (ปีพ.ศ.2539) ใช้เงินทุนเริ่มต้นประมาณ 200,000 บาท และปีที่ 2 ของการผลิตงานต้องเพิ่มทุนเป็น 1.5 ล้านบาท เนื่องจากมีออเดอร์เพิ่มมากขึ้น</p>
<p>�ไอเดียการนำแผ่นกระเบื้องมาต่อกัน แล้วเขียนลวดลายลงไป ถือว่าได้แนวคิดมาจากต่างชาติ ที่ต้องการหาภาพงานศิลปะแนวใหม่ที่แตกต่างไปจากเดิม และงานเพ้นท์ภาพบนแผ่นกระเบื้อง ที่ถือว่าเป็นงานแฮนด์เมด มีรูปแบบไม่ซ้ำใคร ส่วนลูกค้า<placeName>ญี่ปุ่น</placeName>ก็ชื่นชอบผลงานลักษณะนี้เช่นกัน โดยสั่งให้ทำสีบนแผ่นกระเบื้องให้ แต่เมื่อสินค้ามีตำหนิก็ถูกตีกลับ ทำให้ผมนำแผ่นกระเบื้องเหล่านั้นมาแปรรูปเป็นเศษเล็กๆ เพื่อนำมาทำเป็นโมเสก ผสมผสานงานเพ้นท์ ก็สามารถขยายตลาดให้กับลูกค้าใน<placeName><prefix>ประเทศ</prefix>เยอรมัน</placeName>นีได้อีกทางหนึ่ง ส่งผลให้ช่วงนั้นมียอดสั่งสินค้าประมาณ 300,000 บาท/เดือน�</p>
<p>ต่อเมื่อปี 2540 ถือเป็นปีแห่งวิกฤตของผู้ประกอบการ<placeName>ไทย</placeName> แต่สำหรับสินค้าของนายวาริ ถือว่าไม่ได้รับผลกระทบมากนัก เพราะเน้นการส่งออกเกือบ 100% ต่างชาติยังให้การตอบรับสินค้าเป็นอย่างดี รวมถึงชาว<placeName>ญี่ปุ่น</placeName> ก็ได้นำอ่างล้างมือมาให้เพ้นท์ เป็นลวดลายตามต้องการอีกด้วย ซึ่งงานประเภทนี้หาคนทำยาก เนื่องจากรายละเอียดค่อนข้างเยอะ และต้องใช้เวลา ดังนั้นผู้ประกอบการส่วนใหญ่จะหลีกเลี่ยงงานเหล่านั้น ซึ่งก็ถือว่าจุดขายหนึ่งของ ชอ วอ แฮนดิคราฟท์ ที่สามารถตอบสนองความต้องการของลูกค้าได้</p>
<p>สำหรับขั้นตอนการผลิตสำหรับนายวาริ แล้วถือว่าไม่ยากนัก เนื่องจากตนเองมีพื้นฐานจากการเรียนเพาะช่าง ที่ต้องเรียนงานด้านศิลปะเกือบทุกแขนง และหนึ่งในนั้นคืองานเซรามิก ที่ต้องเริ่มจากการเขียนลายตามต้องการ และนำไปเผาเพื่อให้สีที่เพ้นท์ซึมลงไปในแผ่นกระเบื้อง จนได้ผลงานที่โดนใจลูกค้าออกมา แต่ขั้นตอนที่ยากคือการจัดองค์ประกอบของภาพให้ตรงใจลูกค้า ซึ่งต้องอาศัยความรู้ และศึกษาเทรนด์งานศิลปะอย่างสม่ำเสมอ</p>
<p>ปัจจุบัน ชอวอ แฮนดิคราฟท์ ได้หันมาทำตลาดในเมืองไทยเกือบ 100% เนื่องจากที่ผ่านมาภาคการส่งออกของไทยชะลอตัว ดังนั้นการทำตลาดในประเทศน่าจะเป็นทางออกที่ดีที่สุด เน้นสินค้าประเภทของตกแต่งบ้าน ที่คนไทยหันมาใส่ใจในการนำงานศิลปะไปตกแต่งบ้านกันมากขึ้น ซึ่งสินค้าของ ชอ วอ แฮนดิคราฟท์ แบ่งเป็น 3 ประเภทใหญ่ๆ คือ กระจกเพ้นท์ลายผสมงานโมเสก, ภาพแขวนโชว์ และการเพ้นท์ลายบนเครื่องสุขภัณฑ์ เป็นต้น โดยเน้นผลิตตามออเดอร์ของลูกค้าเป็นส่วนใหญ่ และผลิตเพื่อใช้ในการจัดแสดงงานเล็กน้อย เพื่อโปรโมทสินค้าให้ลูกค้าได้รู้จักงานประเภทนี้มากขึ้น โดยราคาจะเริ่มต้นที่ 35 � 100,000 บาท</p>
<p>ส่วนลูกค้าจะเป็นกลุ่มของนักออกแบบตกแต่งภายใน และลูกค้าประจำที่มีกำลังซื้อสูง นำไปตกแต่งบ้าน หรือสั่งให้ผลิตผลงานตามความต้องการ ในสัดส่วนที่พอๆ กัน ซึ่งนายวาริ ไม่คิดจะมีหน้าร้าน เนื่องจากตนเองไม่ชอบงานด้านบริหาร จะถนัดงานด้านการผลิตมากกว่า ซึ่งตนขอเพียงให้มีออเดอร์จากลูกค้าประจำเช่นนี้ต่อไปเรื่อยๆ ก็คิดว่าจะนำพาธุรกิจนี้ให้รอดพ้นวิกฤตเศรษฐกิจในปัจจุบันไปได้</p></body>
</news>
