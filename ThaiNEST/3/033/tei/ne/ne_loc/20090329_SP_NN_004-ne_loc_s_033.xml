<teiHeader>
<fileDesc>
<titleStmt>
  <title>"บุญชู"เดินหน้าชิงนายกกอล์ฟอาชีพ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154751  </bibl>
</sourceDesc>
</fileDesc>
</teiHeader>
<news>
<headline>"บุญชู"เดินหน้าชิงนายกกอล์ฟอาชีพ</headline>
<lead></lead>
<neck></neck>
<body><p>"โปรบุญชู เรืองกิจ" ประธานสโมสรนักกอล์ฟแข่งขันอาชีพวัย 52 ปีซึ่งไปแข่งขันกอล์ฟแบล็คเมาเท่นมาสเตอร์สที่<placeName>หัวหิน</placeName>เผยแก่ผู้สื่อข่าวว่าเขายังเดินหน้าในการลงชิงชัยเก้าอี้นายกสมาคมกอล์ฟอาชีพแห่งประเทศที่จะมีการเลือกตั้งในการประชุมใหญ่สามัญประจำปี2552 ในวันที่30 มี.ค.นี้ที่<placeName><prefix>โรงแรม</prefix>เจ้าพระยาปาร์ครัชดาภิเษก</placeName>เวลา 13.00 น.บุญชูซึ่งขณะนี้มีฐานะเป็นมหาเศรษฐีคนหนึ่งของ<placeName><prefix>เมือง</prefix>ไทย</placeName>ได้เผย 12 นโยบายหลักของเขาว่าประกอบด้วย</p>
<p>1. โครงการจัดรายการการแข่งขันทั้งในระดับ <placeName>เอเชี่ยน</placeName> ทัวร์ และระดับ <placeName>ไทยแลนด์</placeName> พีจีเอ ทัวร์ 2. โครงการส่งเสริมนักกอล์ฟสู่ทัวร์ใหญ่ของโลก 3. โครงการส่งนักกอล์ฟเข้าร่วมแข่งขันในต่างประเทศ 4. โครงการสวัสดิการของสมาชิก 5. โครงการบัตรตลอดชีพเมื่ออายุเกิน 50 ปี 6. โครงการสร้างที่อยู่ถาวรให้กับสมาคมกอล์ฟอาชีพเช่นเดียวกับสมาคมกอล์ฟอาชีพของต่างประเทศ 7. โครงการเส้นทางพัฒนานักกอล์ฟเยาวชนและนักกอล์ฟสมัครเล่นสู่นักกอล์ฟอาชีพที่มีคุณภาพ 8. โครงการพัฒนาผู้ฝึกสอนกอล์ฟอาชีพ 9. การจัดสอบและอบรม 10. การจัดระบบโปรแรงค์กิ้งตามมาตรฐานสากล 11. โครงการพัฒนาผู้ตัดสินกอล์ฟอาชีพและแคดดี้อาชีพ 12. นโยบาย 20 สนามกอล์ฟพันธมิตร</p>
<p>นอกจากนั้นแล้ว ยังมีการเปิดเผยรายชื่อผู้ที่จะเข้ามาบริหารงาน หากโปรบุญชู ได้รับเลือกให้เป็นนายก สกอ.เช่น "โปรช้าง" ธงชัย ใจดีจะนั่งเก้าอี้อุปนายก, "โปรหมู" วันชัย มีชัย จะรับตำแหน่งกรรมการจัดการแข่งขัน และ จิตติศักดิ์ แต้มประเสริฐ จะรับตำแหน่งกรรมการกฏข้อบังคับ สกอ. ส่วนกรรมการคนอื่นๆนั้นโปรบุญชูเผยว่าได้ทาบทามนักธุรกิจชื่อดังมาเป็นกรรมการหลายท่านได้ตกลงแล้วและจะเผยชื่อหลังจากได้รับเลือกตั้งโปรบุญชู เผยว่า "สาเหตุที่ผมลงสมัครรับเลือกตั้งในครั้งนี้ เพราะต้องการที่จะตอบแทนสังคมและวงการกอล์ฟที่ทำให้ตนเองและครอบครัวสามารถมายืนอยู่ได้เช่นทุกวันนี้ ซึ่งนโยบายหลักๆ ที่ตนเองเสนอไปทั้ง 12 ข้อนั้น ก็เพื่อต้องการที่จะพัฒนาวงการกอล์ฟให้มีความเจริญมากยิ่งขึ้น รวมทั้งพยายามที่จะผลักดันนักกอล์ฟรุ่นใหม่ให้สามารถก้าวขึ้นมาทดแทนรุ่นพี่ได้อย่างต่อเนื่องต่อไป ในขณะที่ "โปรช้าง" ธงชัย ใจดี กล่าวว่า "ผมเห็นด้วยที่โปรบุญชูเสนอตัวเข้ามาบริหารสมาคมฯ เพราะถือว่าเป็นคนที่มีความสามารถ มีความมุ่งมั่นและตั้งใจ ที่จะผลักดันให้โปรกอล์ฟรุ่นน้องๆ ได้มีโอการพัฒนาฝีมือตลอดเวลา ซึ่งตัวผมเองก็เคยมีโอกาสได้สัมผัสสิ่งเหล่านั้นด้วยตัวเอง"

</p></body>
</news>
