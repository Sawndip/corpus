<teiHeader>
<fileDesc>
<titleStmt>
  <title>เด็กจบใหม่ตกงาน 1.5 แสนคน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199290&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เด็กจบใหม่ตกงาน 1.5 แสนคน</headline>
<lead>สาเหตุปลดคนแย่งงานหมด ชี้รัฐช่วยปล่อยกู้รง.เดินเครื่อง</lead>
<neck></neck>
<body><p>นายธนิต โสรัตน์ รองประธานสภาอุตสาหกรรมแห่ง<placeName><prefix>ประเทศ</prefix>ไทย</placeName> (สอท.) เปิดเผยว่า เป็นห่วงแรงงานกลุ่มผู้จบการศึกษาใหม่ 1.5 แสนคนอาจว่างงานไปจนถึงปี 53 เนื่องจากภาคอุตสาหกรรมส่วนใหญ่ให้ความสำคัญกับแรงงานที่ถูกปลดไปก่อนหน้านี้เป็นอันดับแรกในกรณีเปิดรับสมัครพนักงานเพิ่มเพราะต้องการผู้มีประสบการณ์ทำงานได้ทันที เพื่อรองรับเศรษฐกิจโลกเริ่มมีสัญญาณดีขึ้นในไตรมาสที่ 3-4 ของปี 52 ดังนั้นรัฐบาลควรช่วยเหลือสภาพคล่องแก่ธุรกิจโดยด่วน เพื่อรักษาแรงงานกลุ่มเสี่ยงไม่ให้ถูกเลิกจ้างเพิ่มอีก 1.8 แสนคนมาแย่งงานกับผู้จบใหม่</p>
<p>ทั้งนี้รัฐบาลควรให้สถาบันการเงินของรัฐบาลแยกบัญชีปล่อยสินเชื่อ พร้อมทั้งอุดหนุนอัตราดอกเบี้ยส่วนหนึ่ง แก่โรงงานโดยรัฐบาลรับภาระหากเป็นหนี้เอ็นพีแอลจนล้มละลาย แต่มั่นใจว่าหลังเศรษฐกิจเริ่มฟื้นตัวผู้ประกอบการสามารถชำระหนี้ได้ภายใน 2-3 ปี เพราะไม่มีรายใดกล้าเบี้ยวหนี้รัฐบาลแน่นอน  </p>
<p>“เด็กจบใหม่จำนวนมากกลับต่างจังหวัดเพื่อไปช่วยงานพ่อแม่ในภาคเกษตรกรรม ขณะที่ส่วนหนึ่งคงได้งานตามความสามารถแต่ที่น่าห่วงคืออีก 1.5 แสนคนคงต้องรอถึงปีหน้า เพราะผู้ประกอบการอยากรับคนที่มีประสบการณ์เป็นหลักก่อน เพื่อเดินเครื่องการผลิตได้ทันที”</p>
<p>รายงานข่าวจากกระทรวงอุตสาหกรรม แจ้งว่า ไตรมาสแรกของปี 52 (ม.ค.-มี.ค.) มี โรงงานขออนุญาตเปิดกิจการ 778 แห่ง วงเงิน ลงทุน 2.3 หมื่นล้านบาทต่ำกว่าช่วงเดียวกันของ  ปีก่อน 1,579 ล้านบาท มีการจ้างงาน 2 หมื่นคนลดลง 4,000 ราย เนื่องจากปัญหาเศรษฐกิจโลก ที่ชะลอตัวส่งผลให้ผู้ประกอบการระมัดระวังการ ลงทุน อย่างมาก โดยอุตสาหกรรมที่เปิดกิจการมาก เช่น ขุดตักดิน ทำมันเส้น เฟอร์ นิเจอร์ ส่วนปริมาณโรงงานปิดกิจการมี 379 แห่ง ลดลง 110 แห่ง ส่งผลให้ลูกจ้างต้องว่างงานทันที 13,105 ราย เพิ่ม 1,436 ราย  </p>
<p>“ตัวเลขการเปิดปิดโรงงาน รวมถึงปริมาณการจ้างและปลดคนออกไม่ได้ส่งสัญญาณที่อันตรายมากนักในช่วงวิกฤติเศรษฐกิจ ส่วนใหญ่โรงงานที่ปิดในปีนี้จะมีขนาดใหญ่กว่าปีก่อน แต่โรงงานที่เปิดจะมีขนาดเล็กกว่าปีก่อน เพราะนักลงทุนยังระวังอยู่”</p>
<p>นายพงษ์ศักดิ์ อัสสกุล นายกสมาคมสิ่งทอแห่ง<placeName><prefix>ประเทศ</prefix>ไทย</placeName> กล่าวว่า ปัญหาวิกฤติเศรษฐ กิจทำให้อุตสาหกรรมสิ่งทอช่วงครึ่งแรกของปี 52 ได้รับผลกระทบที่รุนแรงกว่าปี 40 เนื่องจากตลาดหลักอย่าง <placeName>สหรัฐอเมริกา</placeName> <placeName>ยุโรป</placeName> <placeName>ญี่ปุ่น</placeName>ต่างหยุดซื้อสินค้าใหม่ตั้งแต่ช่วงคริสต์มาส เพื่อเคลียร์สินค้าเก่าในสต๊อกให้หมดก่อน จากนั้นจึงทยอยซื้อลอตใหม่ช่วงไตรมาส 3 และต่างเน้นซื้อสินค้าราคาถูกมากกว่าสินค้าคุณภาพราคาแพง  </p>
<p>“ตลาด<placeName>ญี่ปุ่น</placeName>แม้จะมีปัญหาแต่ก็ถือว่ายังน่าสนใจ โดยเฉพาะภายหลังการเซ็นสัญญาข้อตกลงหุ้นส่วนเศรษฐกิจ<placeName>ไทย</placeName>-<placeName>ญี่ปุ่น</placeName> หรือเจเทปป้าก็จะทำให้ไทยได้เปรียบประเทศอื่นในการเจาะตลาด ซึ่งหวังว่า นางพรทิวา นาคาศัย รมว.พาณิชย์ จะวางกลยุทธ์สนับสนุนสินค้ากลุ่มนี้อย่างจริงจัง”  </p>
<p>ก่อนหน้านี้ รมว.อุตสาหกรรม ต้องการให้สถาบันการเงินของรัฐบาลขยายระยะเวลาการชำระหนี้ของผู้ประกอบการจากเดิมสูงสุดไม่เกิน 15 ปี เป็นไม่เกิน 25 ปี เพื่อช่วยเหลือภาคธุรกิจไม่ให้เป็นหนี้เอ็นพีแอล และไม่ให้ขาดสภาพคล่อง เนื่องจากปัญหาวิกฤติเศรษฐกิจทำให้หลายรายประสบปัญหาจำหน่ายสินค้าลำบาก จนต้องลดกำลังการผลิตลงอีก 25-30% ส่งผลให้ไม่มีเงินเพียงพอในการชำระหนี้แก่สถาบันการเงิน เพราะหากรัฐบาลไม่มีมาตรการช่วยเหลือเพิ่มเติมเชื่อว่าภาคธุรกิจโดยเฉพาะเอสเอ็มอีคงอยู่ลำบาก.
</p></body>
</news>
