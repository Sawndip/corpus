<teiHeader>
<fileDesc>
<titleStmt>
  <title>ผู้ว่าฯ เชียงใหม่ นำทีมแถลงความพร้อมจัดการแข่งขันยกน้ำหนักยุวชนชิงชนะเลิศแห่งโลก ครั้งที่ 1  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205120248&tb=N255205  </bibl>
</sourceDesc>
</fileDesc>
</teiHeader>
<news>
<headline>ผู้ว่าฯ <placeName>เชียงใหม่</placeName> นำทีมแถลงความพร้อมจัดการแข่งขันยกน้ำหนักยุวชนชิงชนะเลิศแห่งโลก ครั้งที่ 1</headline>
<lead></lead>
<neck></neck>
<body><p>จังหวัดเชียงใหม่ แถลงความพร้อมจัดการแข่งขันยกน้ำหนักยุวชนชิงชนะเลิศแห่งโลก ครั้งที่ 1 พร้อมยืนยันว่า นักกีฬา<placeName>ไทย</placeName>ต้องสู้เต็มที่ เพื่อโควตาเข้าร่วมแข่งขันโอลิมปิกยุวชน ที่<placeName><prefix>ประเทศ</prefix>สิงคโปร์</placeName> นายอมรพันธ์ นิมานันท์ ผู้ว่าราชการ<placeName><prefix>จังหวัด</prefix>เชียงใหม่</placeName> นำคณะกรรมการจัดการแข่งขันและผู้เกี่ยวข้อง แถลงความพร้อมการเป็นเจ้าภาพจัดการแข่งขันยกน้ำหนักชิงชนะเลิศยุวชนแห่งโลก ครั้งที่ 1 ซึ่งกำหนดจัดระหว่างวันที่ 19-24 พฤษภาคม 2552 ณ <placeName><component><prefix>โรงยิมเนเซี่ยม</prefix> 2</component> <component><prefix>สนามกีฬา</prefix>สมโภชเชียงใหม่ 700 ปี</component></placeName> ซึ่งจะมีนักกีฬากว่า 600 คน จาก 60 ประเทศเข้าร่วมแข่งขัน และนักกีฬา<placeName>ไทย</placeName>ก็จะเข้าร่วมแข่งขันครบทั้ง 15 รุ่น ทั้งหญิงและชาย เพื่อชิงโควตา 4 คน เข้าร่วมแข่งขันโอลิมปิกยุวชน ที่<placeName><prefix>ประเทศ</prefix>สิงคโปร์</placeName> โดยขณะนี้ทุกฝ่ายมีความพร้อมและเชื่อว่าจะสามารถจัดการแข่งขันได้ด้วยความเรียบร้อย เนื่องจาก<placeName><prefix>จังหวัด</prefix>เชียงใหม่</placeName> เคยมีประสบการณ์ในการเป็นเจ้าภาพจัดการแข่งขันกีฬายกน้ำหนัก และกีฬาอื่นๆ ทั้งในระดับชาติ และระดับโลกมาแล้วหลายครั้ง สำหรับพิธีเปิดการแข่งขัน วันที่ 19 พฤษภาคม 2552 จะมีนายพลากร สุวรรณรัตน์ องคมนตรี เป็นประธาน โดยจะเน้นการแสดงวัฒนธรรมล้านนาออกไปสู่สายตาชาวโลก ซึ่งจะมีการถ่ายทอดสดทั้งทางสถานีวิทยุกระจายเสียงแห่ง<placeName><prefix>ประเทศ</prefix>ไทย</placeName> และสถานีวิทยุโทรทัศน์แห่ง<placeName><prefix>ประเทศ</prefix>ไทย</placeName> พร้อมแพร่ภาพไปยังประเทศต่างๆ ทั่วโลก ระหว่างเวลา 18.00-19.30 น. และถ่ายทอดสดระหว่างการแข่งขัน เวลา 15.00-17.00 น.ทุกวัน </p></body>
</news>
