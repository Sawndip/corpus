<teiHeader>
<fileDesc>
<titleStmt>
  <title>�ฟาร์ท� ปัดข่าวลืออยากซบ �สิงห์บลูส์�  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-30 20:27:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000036149  </bibl>
</sourceDesc>
</fileDesc>
</teiHeader>
<news>
<headline>�ฟาร์ท� ปัดข่าวลืออยากซบ �สิงห์บลูส์�</headline>
<lead>ราฟาเอล ฟาน เดอร์ ฟาร์ท มิดฟิลด์เลือด<placeName>ดัตช์</placeName> ของ รีล มาดริด รองจ่าฝูง ลา ลีกา <placeName>สเปน</placeName> ในเวลานี้ ออกมาปฏิเสธข่าวที่ระบุว่าตนต้องการย้ายร่วมทัพ เชลซี โดยขอรอดูความเปลี่ยนแปลงที่จะเกิดขึ้นในถิ่นซานติอาโก เบอร์นาบิว ช่วงซัมเมอร์นี้ก่อน</lead>
<neck></neck>
<body><p>ฟาน เดอร์ ฟาร์ท ตัดสินใจย้ายจาก ฮัมบูร์ก ในศึกบุนเดสลีกา มาร่วมทัพ �ราชันชุดขาว� เมื่อช่วงซัมเมอร์ที่ผ่านมา แต่หลังจาก ฮวนเด รามอส เข้ามารับกุมบังเหียนแทน แบรนด์ ชูสเตอร์ ทำให้ดาวเตะวัย 26 ปีไม่ค่อยได้รับโอกาสให้ลงสนาม</p>
<p>ต่อมาจึงมีข่าวว่า ฟาน เดอร์ ฟาร์ท ต้องการหาสโมสรแห่งใหม่เพื่อรักษาโอกาสในการติดทีมชาติ<placeName>ฮอลแลนด์</placeName> ไปลุยศึกฟุตบอลโลกปี 2010 ที่ประเทศ<placeName>แอฟริกาใต้</placeName> โดยเล็งไปที่ถิ่นสแตมฟอร์ด บริดจ์ ซึ่งมี กุส ฮิดดิงค์ ยอดกุนซือชาว<placeName>ดัตช์</placeName>บัญชาการอยู่</p>
<p>แต่ล่าสุด ฟาน เดอร์ ฟาร์ท ออกมาปฏิเสธข่าวดังกล่าว ว่า �ผมได้ยินว่ามีคำกล่าวจากผมที่ระบุว่าอยากไปร่วมทีม เชลซี แต่ผมขอยืนยันไม่เคยพูดถึงเรื่องนั้นเลยสักนิดรวมถึงอนาคตของตนเองด้วย� ดาวเตะวัย 26 ปี กล่าว �สำหรับ รีล มาดริด แล้ว ผมคิดว่าจะมีสิ่งต่างๆเกิดขึ้นมากมายในช่วงซัมเมอร์ ทั้งการเลือกตั้งประธานสโมสรคนใหม่และอาจเป็นไปได้ที่ผู้จัดการทีมมีการเปลี่ยนตัว ดังนั้น ผมขอรอจนกระทั่งถึงช่วงเวลานั้น�</p></body>
</news>
