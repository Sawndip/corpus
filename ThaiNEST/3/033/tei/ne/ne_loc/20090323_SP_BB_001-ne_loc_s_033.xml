<teiHeader>
<fileDesc>
<titleStmt>
  <title>เซอร์รับผีเล่นห่วยสมควรแพ้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-23 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/23/news_28424644.php?news_id=28424644  </bibl>
</sourceDesc>
</fileDesc>
</teiHeader>
<news>
<headline>เซอร์รับผีเล่นห่วยสมควรแพ้</headline>
<lead>"เฟอร์กี้" เซอร์อเลกซ์ เฟอร์กูสัน เซ็ง "ผีแดง" แมนฯ ยูไนเต็ด บุกพ่าย ฟูแล่ม 0-2 แบบจบเกมเหลือ 9 คน ส่งผลเกมหน้าพบ แอสตัน วิลล่า จะไม่มี 4 ดาวดัง "โรนัลโด-วิดิช-สโคลส์-รูนีย์" ที่ติดโทษแบน</lead>
<neck></neck>
<body><p>ศึกพรีเมียร์ชิพ เมื่อคืนวันเสาร์ที่ 21 มี.ค. "ปีศาจแดง" แมนฯ ยูไนเต็ด ออกไปเยือน ฟูแล่ม ชนิดไม่มี เนมันยา วิดิช กองหลังที่ติดโทษแบน รวมทั้งยังเก็บ เวย์น รูนีย์
ไว้เป็นตัวสำรอง และให้ ดิมิทาร์ แบร์บาตอฟ ยืนหัวหอกเพียงคนเดียว เกมผ่านไป 17 นาที ปีศาจแดง ต้องเหลือผู้เล่น 10 คน เมื่อ พอล สโคลส์ ไปใช้มือปัดลูกโขกของ
บ็อบบี ซาโมรา ทำให้เสียทั้งจุดโทษและใบแดง ก่อนที่ แดนนี เมอร์ฟี จะสังหารเข้าไป เจ้าถิ่นนำ 1-0</p>
<p>ครึ่งหลัง แมนฯ ยูไนเต็ด ปรับเกมส่ง เวย์น รูนีย์ ลงมา แต่เป็น ฟูแล่ม มาได้ประตูหนี 2-0 ในนาที 87 จาก โซลตัน เกรา และนาทีต่อมา แมนฯ ยูไนเต็ด ก็ต้องเหลือ 9 คน เมื่อ รูนีย์ โดนใบเหลืองใบที่ 2 เพราะกรรมการมองว่าเจตนาทุ่มบอลทิ้งจึงถูกไล่ออกไป หมดเวลา แมนฯ ยูไนเต็ด แพ้ 0-2 เตะ 29 นัด ยังมี 65 แต้ม แต่ยังนำเป็นจ่าฝูงเหมือนเดิม
อย่างไรก็ตาม จากการโดนใบแดงของ 2 นักเตะสำคัญในนัดนี้ จะส่งผลถึงเกมเปิดบ้านพบ แอสตัน วิลล่า ในสัปดาห์หน้า เมื่อปีศาจแดงจะขาดผู้เล่นตัวจริงที่ติดโทษแบนไปพร้อมๆ กันถึง 4 คน คือ สโคลส์ รูนีย์ วิดิช รวมไปถึงคริสเตียโน โรนัลโด ที่สะสมใบเหลืองครบโทษแบนพอดี</p>
<p>หลังจบเกม เฟอร์กี้ ยอมรับว่า ความพ่ายแพ้นัดนี้ถือว่าเสียหายกับการลุ้นแชมป์ และผลงานของลูกทีมที่ออกมาถือว่าแย่เอามากๆ ส่วนการโดนใบเหลืองใบที่ 2 ของ รูนีย์ ถือว่าเป็นการตัดสินที่เกินไปสำหรับ ฟิล ดาวด์ ผู้ตัดสิน เนื่องจากจังหวะขว้างบอลของรูนีย์ เป็นการรีบเอาบอลไปเล่นลูกฟรีคิกมากกว่า</p>
<p>ขณะที่ "สิงโตน้ำเงินคราม" เชลซี ซึ่งมีโอกาสทำแต้มไล่ แมนฯ ยูไนเต็ด เหลือเพียงแต้มเดียว ทว่าดันออกไปพ่าย "ไก่เดือยทอง" สเปอร์ส ที่<placeName><prefix>สนาม</prefix> ไวท์ ฮาร์ท เลน</placeName> ในศึกลอนดอนดาร์บี้ 0-1 จากลูกา โมดริช ในนาที 50 ทำให้เชลซีพ่ายไป 0-1</p>
<p>หลังเกม กุส ฮิดดิงค์ ซึ่งทำทีมเชลซีแพ้เป็นนัดแรก มองว่าการเสียประตูในช่วง 10 นาทีแรกของครึ่งหลัง ถือว่าไม่ใช่มืออาชีพ ทั้งๆ ที่ในทีมมีผู้เล่นในระดับชาติมากมาย และความพ่ายแพ้นัดนี้ก็เป็นการปล่อยโอกาสลุ้นแชมป์ครั้งใหญ่ให้หลุดมือไป</p>
<p>ทางด้าน "ปืนใหญ่" อาร์เซนอล ไปเยือน "สาลิกาดง" นิวคาสเซิล ที่กำลังลุ้นหนีการตกชั้น โดยเกมในครึ่งแรก นิวคาสเซิล น่าจะได้ประตูออกนำก่อนจากลูกจุดโทษนาทีที่ 23 แต่ มานูเอล อัลมูเนีย เซฟลูกยิงของ โอบาเฟมี มาร์ตินส์ เอาไว้ได้ ก่อนที่ครึ่งหลัง อาร์เซนอล มานำ 1-0 จากการโหม่งของ นิคลาส เบนท์เนอร์ นาทีที่ 57 แต่นาทีต่อมา มาร์ตินส์ มาแก้ตัวยิงตีเสมอเป็น 1-1 อย่างไรก็ตาม ทีมเยือนยังอาศัยความผิดพลาดในเกมรับเจ้าถิ่นทำประตูเพิ่มได้อีก 2 ประตู จากการทะลุมายิงของ อาบู ดิยาบี นาทีที่ 64 และ ซาเมียร์ นาสรี แต่นาทีที่ 67 ทำให้ อาร์เซนอล บุกไปชนะ 3-1</p></body>
</news>
