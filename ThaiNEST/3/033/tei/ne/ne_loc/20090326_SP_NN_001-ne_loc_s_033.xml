<teiHeader>
<fileDesc>
<titleStmt>
  <title>"รูนี่ย์"เต็งหามทะลวงตาข่ายเม็ดแรก รั้วของชาติปลื้มแข้งสิงโตร่วมปาร์ตี้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=154384  </bibl>
</sourceDesc>
</fileDesc>
</teiHeader>
<news>
<headline>"รูนี่ย์"เต็งหามทะลวงตาข่ายเม็ดแรก รั้วของชาติปลื้มแข้งสิงโตร่วมปาร์ตี้</headline>
<lead></lead>
<neck></neck>
<body><p>ศึกฟุตบอลนัดอุ่นเครื่องเพื่อเตรียมดวลแข้งฟุตบอลโลก รอบคัดเลือก ปี 2010 ระหว่าง "สิงโตคำราม" <placeName>อังกฤษ</placeName> กับ <placeName>สโลวาเกีย</placeName> ในวันเสาร์นี้ ที่นิว เวมบลีย์ ล่าสุด บรรดาพูลถูกต้องตามกฏหมายของเมืองผู้ดี ต่างรุมยกให้ เวย์น รูนี่ย์ หัวหอกมหาประลัยจาก "ปีศาจแดง" แมนฯยูไนเต็ด เป็นเต็ง 1 ที่จะกระทุ้งสกอร์แรกของเกมในอัตรา 4.5-1 เป็นอัตราต่ำสุด ตามมาด้วย ปีเตอร์ เคราช์ ดาวยิงร่างโย่งจากพอร์ทสมัธ 5.5-1, คาร์ลตัน โคล กองหน้าจากเวสต์แฮม อัตรา 6.5-1 ต่อด้วย แฟรงค์ แลมพาร์ด, เอมิล เฮสกี้ และสตีเว่น เจอร์ราร์ด</p>
<p>ขณะเดียวกัน ในช่วงระหว่างพักจากการฝึกซ้อม บรรดาทัพนักเตะทีมชาติ<placeName>อังกฤษ</placeName> เดินทางไปเยี่ยมทหารนาวิกโยธิน ที่ได้รับบาดเจ็บจากการไปปฏิบัติหน้าที่ ที่<placeName><prefix>ประเทศ</prefix>อัฟกานิสถาน</placeName> ประกอบด้วย เดวิด เบ๊คแฮม, จอห์น เทอร์รี่, สตีเว่น เจอร์ราร์ด, แฟรงค์ แลมพาร์ด และ เวย์น รูนี่ย์ ซึ่ง "หนุ่มเบ๊คส์" ได้ถูกทหารที่พิการต้องใส่แขนปลอมแกล้งจับมือและทำแขนหลุดออกมา ทำเอาดาวเตะพ่อลูกสามถึงกับสะดุ้ง จากนั้นทั้งหมดก็แจกลายเซ็นที่แขนและขาเทียม รวมถึงเสื้อให้กับเหล่าทหารหาญอีกด้วย</p>
<p>นอกจากนี้ <placeName>อังกฤษ</placeName> ยังต้องขาด เล็ดลี่ย์ คิง ปราการหลังของสเปอร์ส ที่กลับเข้าแคมป์ไก่เดือยทองไปเรียบร้อยแล้ว เนื่องจากอาการบาดเจ็บนั้นยังไม่หายดี ซึ่ง ฟาบิโอ คาเปลโล่ กุนซือ<placeName>อังกฤษ</placeName> ได้ให้ความเห็นว่า เขาต้องการให้ คิง ได้เข้ามาสัมผัสกับบรรยากาศกับการฝึกซ้อมทีมชาติบ้าง เนื่องจาก คิง จะเป็นกำลังสำคัญอีกคนในการลงเล่นฟุตบอลโลก รอบสุดท้าย ที่แอฟริกาใต้ </p>
<p>ภายหลังการเข้าเยี่ยมทหาร "สตีวี่จี" เปิดเผยว่า เขาต้องการเล่นในตำแหน่งมิดฟิลด์ตัวฟรี เหมือนกับที่เล่นให้กับ ลิเวอร์พูล โดยเชื่อว่าจะสร้างผลงานให้กับทีมชาติอัง<placeName>กฤษ</placeName>ได้ดีเยี่ยมไม่แพ้กับฟอร์มที่เล่นให้กับหงส์แดงแน่นอน </p>
<p> "ตอนนี้ผมเชื่อว่าผมได้เล่นในตำแหน่งที่ถนัดที่สุด ผมต้องขอบคุณ ราฟา เบนิเตซ ที่ทำให้ผมได้ค้นพบตำแหน่งที่ดีที่สุด ผมสามารถวิ่งขึ้นลงได้แบบอิสระ มันทำให้ผมยกระดับตัวผมให้ดีขึ้น และมันจะดีอย่างมากหากผมได้เล่นตำแหน่งนี้อีกครั้งกับทีมชาติ<placeName>อังกฤษ</placeName>" </p>
<p>ขณะเดียวกัน ปีเตอร์ ชิลตัน อดีตนายประตูแห่งตำนานของ<placeName><addName>เมืองผู้ดี</addName></placeName> ที่ติดทีมชาติมากที่สุด 126 นัด ได้ออกมาเตือน "ไอ้หนุ่มไอพอด" เบน ฟอร์สเตอร์ นายประตูดาวโรจน์ของแมนฯยูไนเต็ด ว่า จะต้องย้ายไปเล่นทีมอื่นแบบยืมตัวในซีซั่นหน้า หากคิดจะติดทีมชาติไปเล่นฟุตบอลโลก เนื่องจากในเกมลีกจะเป็นการวัดฝีมือและความมั่นคงของประตูมากกว่าการได้ลงเล่นแค่บอลถ้วย เพราะการที่จะเบียดตำแหน่งโกล์มือ 1 คงจะแย่งจาก เอ๊ดวิน ฟาน เดอร์ ซาร์ ยากอยู่แล้ว
</p></body>
</news>
