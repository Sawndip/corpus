<teiHeader>
<fileDesc>
<titleStmt>
  <title>ตะวันลุ้นเตะสั่งลา90นาที ยันเสื้อตัวสุดท้ายไม่มีแจก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/27/news_28454456.php?news_id=28454456  </bibl>
</sourceDesc>
</fileDesc>
</teiHeader>
<news>
<headline>ตะวันลุ้นเตะสั่งลา90นาที ยันเสื้อตัวสุดท้ายไม่มีแจก</headline>
<lead>ปีเตอร์ รีด กุนซือชาว<placeName>อังกฤษ</placeName>ของทีมชาติ<placeName>ไทย</placeName> มั่นใจฝีเท้าลูกทีม เชื่อซ้อมแค่ 4 วัน ก็สามารถต่อกรกับ �กีวี� <placeName>นิวซีแลนด์</placeName> ได้แน่ พร้อมยืนยันส่ง �โก้� ดัสกร ทองเหลา มิดฟิลด์ตัวเก่งลงเตะแน่นอน ขณะที่ �แบน� ตะวัน ศรีปาน ลุ้นลงเล่นเกมทีมชาติ<placeName>ไทย</placeName>นัดสุดท้ายตลอด 90 นาทีเต็ม แต่ทุกอย่างต้องแล้วแต่การตัดสินของโค้ช ส่วนเสื้อแข่งทีมชาติ<placeName>ไทย</placeName>ตัวสุดท้ายในชีวิต เจ้าตัวขอเก็บสะสมไม่ยอมแจกใคร</lead>
<neck></neck>
<body><p>ความเคลื่อนไหวของการเตรียมทีมชาติ<placeName>ไทย</placeName>ลงเตะอุ่นเครื่องกับ �กีวี� <placeName>นิวซีแลนด์</placeName> วันเสาร์ที่ 28 มี.ค. เวลา 18.30 น.ที่<placeName><prefix>สนาม</prefix>ศุภชลาศัย</placeName> ซึ่งจะเป็นเกมอำลาทีมชาติ<placeName>ไทย</placeName>อย่างเป็นทางการของ �แบน� ตะวัน ศรีปาน ที่รับใช้ชาติมายาวนานกว่า 16 ปีเต็ม ล่าสุดเมื่อวันที่ 26 มี.ค. ปีเตอร์ รีด กุนซือชาว<placeName>อังกฤษ</placeName> ยังคงจับนักเตะลงมาเล่นฟิตเนสที่<placeName><prefix>โรงแรม</prefix>เรดิสัน</placeName>ในช่วงเช้า ส่วนช่วงเย็นไปฝึกซ้อมที่<placeName><prefix>สนาม</prefix>ไทยเบฟเวอเรจ</placeName> (<placeName><prefix>สนาม</prefix>มีสุวรรณ</placeName>)</p>
<p>การฝึกซ้อมในช่วงเย็น �โก้� ดัสกร ทองเหลา ที่ค้าแข้งอยู่กับทีมฮอง อัน ยาลาย ใน<placeName>เวียดนาม</placeName>ได้เข้าร่วมฝึกซ้อมกับทีมแล้ว โดยปีเตอร์ รีด กุนซือ<placeName>ไทย</placeName>เผยว่า เกมนี้ทีม<placeName>ไทย</placeName>มีการรวมเอาตัวผู้เล่นทั้งหน้าใหม่และเก่าเข้ามาร่วมทีมกัน ส่วน<placeName>นิวซีแลนด์</placeName>ก็ต้องการเตรียมทีมสำหรับฟุตบอลโลก แม้ทีมชาติ<placeName>ไทย</placeName>จะมีเวลาซ้อมน้อยแค่ 4 วันแต่ไม่ใช่ปัญหา โดยเฉพาะเรื่องความฟิตเพราะนักฟุตบอลทุกคนมีโปรแกรมลงเล่นในลีกอยู่แล้วทำให้มีความฟิตอยู่ในเกณฑ์ดี เกมนี้คงต้องส่งผู้เล่นหน้าใหม่ลงหลายคน โดยมี ตะวัน ศรีปาน เป็นตัวยืน เช่นเดียวกับ ดัสกร ทองเหลา จากฮอง อัน ยาลาย</p>
<p>ด้าน ตะวัน ศรีปาน เปิดเผยว่า ใจจริงอยากจะลงเล่นตลอด 90 นาที แต่คงต้องอยู่ที่ ปีเตอร์ รีด ตอนนี้ร่างกายฟิต 80 เปอร์เซ็นต์ ส่วนเรื่องเสื้อทีมชาติตัวสุดท้ายในชีวิตต้องบอกก่อนเลยว่าจะขอเก็บไว้และไม่ให้ใคร</p></body>
</news>
