<teiHeader>
<fileDesc>
<titleStmt>
  <title>ธปท.จี้แบงก์หั่นดอกกู้-เว้นค่าต๋งรีไฟแนนซ์  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdOREUyTURVMU1nPT0=&sectionid=TURNd05RPT0=&day=TWpBd09TMHdOUzB4Tmc9PQ==  </bibl>
</sourceDesc>
</fileDesc>
</teiHeader>
<news>
<headline>ธปท.จี้แบงก์หั่นดอกกู้-เว้นค่าต๋งรีไฟแนนซ์</headline>
<lead></lead>
<neck></neck>
<body><p>เมื่อวันที่ 15 พ.ค. ผู้สื่อข่าวรายงานว่า นางธาริษา วัฒนเกส ผู้ว่าการธนาคารแห่ง<placeName><prefix>ประเทศ</prefix>ไทย</placeName> (ธปท.) ได้เชิญผู้บริหารธนาคารพาณิชย์หารือเกี่ยวกับแนวโน้มอัตราดอกเบี้ย ค่าธรรมเนียมการชำระคืนเงินก่อนกำหนด และโครงการค้ำประกันสินเชื่อของบรรษัทประกันสินเชื่ออุตสาหกรรมขนาดย่อม (บสย.) ให้กับธุรกิจขนาดกลางและขนาดย่อม (เอสเอ็มอี)</p>
<p>นายปกรณ์ พรรธนะแพทย์ รองกรรมการผู้จัดการ ธนาคารกสิกร<placeName>ไทย</placeName> กล่าวภายหลังการหารือว่า ธปท. ให้ธนาคารพาณิชย์พิจารณาว่า จะสามารถปรับลดอัตราดอกเบี้ยเงินกู้ลงให้เหมาะสมกับความเสี่ยง รวมทั้งความเหมาะสมในการทำธุรกิจได้หรือไม่ โดยมอบหมายให้แต่ละธนาคารไปพิจารณากันเอง </p>
<p> "ที่ผ่านมามีลูกค้าร้องเรียนเข้ามายังธปท. ดังนั้น ธปท.จึงฝากให้แต่ละธนาคารไปพิจารณาดอกเบี้ยเงินกู้ให้เหมาะสมกับความเสี่ยงและโครงสร้างของแต่ละธนาคารกันเอง ซึ่งเรื่องนี้ทางสมาคมธนาคาร<placeName>ไทย</placeName>จะมีการหารือกันเองต่อไป ส่วนค่าธรรมเนียมการชำระคืนเงินก่อนกำหนด หากลูกค้าต้องการรีไฟแนนซ์ ธปท. อยากให้ทางธนาคารพาณิชย์ยกเว้นเป็นการชั่วคราว เนื่องจากมีลูกค้าร้องเรียนเข้ามายัง ธปท.เช่นกัน ว่าเมื่อลูกค้าต้องการรีไฟแนนซ์จากธนาคารหนึ่งไปอีกธนาคารหนึ่ง ธนาคารแรกจะคิดอัตราค่าธรรมเนียมในอัตราที่สูง จึงต้องการให้ธนาคารพิจาณาในเรื่องนี้ เพื่อให้ลูกค้ามีความคล่องตัวขึ้น" นายปกรณ์กล่าว</p></body>
</news>
