<teiHeader>
<fileDesc>
<titleStmt>
  <title>ประหยัดเล็งแชมป์แบล็คเมาน์เท่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-25 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/25/news_28437716.php?news_id=28437716  </bibl>
</sourceDesc>
</fileDesc>
</teiHeader>
<news>
<headline>ประหยัดเล็งแชมป์แบล็คเมาน์เท่น</headline>
<lead>"โปรหมาย" ประหยัด มากแสง เล็งคว้าแชมป์ "แบล็ค เมาน์เท่น มาสเตอร์ส" หวังซิวตั๋วลุย "เดอะ มาสเตอร์ส" พร้อมเชิญชวนแฟนกอล์ฟเจ้าถิ่นแห่มาเชียร์ถึงขอบสนาม ขณะที่ "โลมายักษ์" พรหม มีสวัสดิ์ หวังกำชัยในเมืองหัวหินบ้านเกิดเช่นกัน เผย อยากชูถ้วยแชมป์เพื่อ "โปรสุเทพ มีสวัสดิ์" ผู้เป็นบิดาที่มารับบทโค้ช</lead>
<neck></neck>
<body><p>ความเคลื่อนไหวของการแข่งขันกอล์ฟ แบล็ค เมาน์เท่น มาสเตอร์ส รายการใหม่ของ<placeName>เอเชี่ยน</placeName> ทัวร์ ชิงเงินรางวัลรวม 500,000 ดอลลาร์<placeName>สหรัฐ</placeName> ที่<placeName><prefix>สนาม</prefix>แบล็ค เมาน์เท่น กอล์ฟ</placeName> คลับ ระยะ 7,345 หลา พาร์ 72 <placeName><prefix>อ.</prefix>หัวหิน</placeName> <placeName><prefix>จ.</prefix>ประจวบคีรีขันธ์</placeName> ระหว่างวันที่ 26-29 มี.ค. นี้ ล่าสุดเมื่อวันอังคารที่ 24 มี.ค. ที่ผ่านมา บรรดาโปรกอล์ฟชื่อดังของ<placeName><prefix>เมือง</prefix>ไทย</placeName> อาทิเช่น "โปรหมาย" ประหยัด มากแสง, "โปรช้าง" ธงชัย ใจดี, "โปรโจ๊ก" ชัพชัย นิราช, "เสือเฒ่า" บุญชู เรืองกิจ, "โปรเล็ก" ถาวร วิรัตน์จันทร์, "โปรช้าง" เชาวลิต ผลาผล, "โลมายักษ์" พรหม มีสวัสดิ์ เป็นต้น ต่างทยอยกันลงเล่นรอบฝึกซ้อมพร้อมทดสอบสภาพสนามเพื่อเตรียมตัวก่อนการแข่งขันจริง</p>
<p>สำหรับ ประหยัด มากแสง ก้านเหล็กหนุ่ม<placeName><prefix>เมือง</prefix>หัวหิน</placeName> 43 ปี ที่คว้าอันดับ 13 ร่วมในรายการ ดับเบิลยูจีซี-ซีเอ แชมเปียนชิพ ที่<placeName><prefix>ประเทศ</prefix>สหรัฐ</placeName> เมื่อสองสัปดาห์ก่อน ทำให้มีอันดับโลกขยับขึ้นไปรั้งมือ 50 ของโลก และหากทำผลงานดีในสัปดาห์นี้ จนสามารถติดอยู่ในท็อป 50 ของโลกได้ต่อไป ก็จะคว้าสิทธิเข้าร่วมศึก เดอะ มาสเตอร์ส เมเจอร์รายการแรกของปีนี้ทันที</p>
<p>โดย "โปรหมาย" แสดงความหวังว่าจะคว้าแชมป์ในบ้านเกิดให้ได้ พร้อมขอกำลังใจจากแฟนกอล์ฟชาว<placeName>ไทย</placeName>ให้มาช่วยเชียร์กันถึงขอบสนาม</p>
<p>"มันวิเศษมากที่จะมีการแข่งขันกอล์ฟเอเชี่ยน ทัวร์ ที่หัวหิน นานมาแล้วที่เราไม่ได้มีแมทช์ใหญ่ระดับนี้ในบ้านเกิดของผม มันจะเป็นสัปดาห์ที่ยอดเยี่ยม และถ้าชาวเมืองหัวหินสามารถคว้าแชมป์ได้มันจะสมบูรณ์แบบเลยทีเดียว ผมอยากให้แฟนๆ มาดูผมเล่นชอตสวยๆ ผมกำลังคิดถึงชัยชนะ"</p>
<p>ด้าน พรหม มีสวัสดิ์ สวิงหนุ่มวัย 24 ปี ซึ่งเป็นชาว<placeName><prefix>เมือง</prefix>หัวหิน</placeName>เช่นกัน ได้ออกรอบฝึกซ้อมโดยมี โปรสุเทพ มีสวัสดิ์ แชมป์<placeName>ไทยแลนด์</placeName> โอเพ่น ปี 1991 ผู้เป็นบิดาคอยเดินเคียงข้างเพื่อทำหน้าที่โค้ช โดย พรหม เผยว่าอยากจะคว้าแชมป์รายการนี้เพื่อบิดา</p>
<p>"พ่อผมจะออกไปดูผมแข่งทุกวัน พ่อผมทำหน้าที่เป็นโค้ช และเราทำงานร่วมกัน มันจะดีมากหากว่าผมจะคว้าแชมป์รายการนี้เพื่อพ่อ สัปดาห์นี้มีความพิเศษมาก ซึ่งผมจะได้ลงเล่นในบ้านต่อหน้าผู้คนที่ให้การสนับสนุนผม"</p>
<p>อย่างไรก็ตาม พรหม ชี้ว่า สนามแห่งนี้เหมาะกับนักกอล์ฟตีไกล ซึ่งทำให้จอมพลังอย่าง "โปรโจ๊ก" ชัพชัย นิราช เพื่อนร่วมชาติ ที่เพิ่งซิวแชมป์ เซล โอเพ่น ที่อินเดีย เมื่อสัปดาห์ที่ผ่านมา มีลุ้นที่จะคว้าชัยชนะได้เช่นกัน</p>
<p>"ผมตีลูกได้ดีและพัตต์ยังไม่ค่อยแน่นอน บางทีคุณต้องอาศัยโชคเพื่อให้พัตต์ลงหลุม แน่นอนว่าสนามแห่งนี้เหมาะกับคนตีไกลอย่าง ชัพชัย มันมีรัฟไม่มาก และหลุมพาร์ 5 ก็สามารถตี 2 ออนได้"</p></body>
</news>
