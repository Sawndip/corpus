<teiHeader>
<fileDesc>
<titleStmt>
  <title>พม่าซัดไทยแทรกแซงกรณี"ซูจี"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811848.php?news_id=28811848  </bibl>
</sourceDesc>
</fileDesc>
</teiHeader>
<news>
<headline><orgName>พม่า</orgName>ซัด<orgName>ไทย</orgName>แทรกแซงกรณี"ซูจี"</headline>
<lead><orgName>รัฐบาลทหารพม่า</orgName>ออกแถลงการณ์กล่าวหา<orgName>ไทย</orgName>แทรกแซง กิจการภายใน หลังรัฐบาลอภิสิทธิ์แสดงจุดยืนคัดค้านการดำเนินคดี “อองซาน ซูจี” ด้าน “นายกฯ-กษิต” โต้ทันควัน ยันแถลงการณ์ในนาม<orgName>อาเซียน</orgName>จากเวทีประชุมปลัด<orgName><prefix>กระทรวง</prefix>ต่างประเทศ</orgName> 10 ชาติที่ภูเก็ต ย้ำ<orgName>พม่า</orgName>รับรู้ทุกขั้นตอน “สุรินทร์” ยกประเด็น “ซูจี” ถกในเวที<orgName>อาเซ็ม</orgName>ที่เวียดนาม และ<orgName>อาเซียน</orgName>-<orgName>อียู</orgName>ที่เขมร ลั่นต้องมีการแสดงท่าทีแน่นอน</lead>
<neck></neck>
<body><p><orgName>รัฐบาลทหารพม่า</orgName>ออกแถลงการณ์ กล่าวหา<orgName>รัฐบาลไทย</orgName>ว่าแทรกแซงกิจการภายใน หลังจากที่<orgName>ไทย</orgName>ระบุว่า การดำเนินคดีต่อ นางอองซาน ซูจี ผู้นำวัย 63 ปีของ<orgName>พรรคสันนิบาตแห่งชาติเพื่อประชาธิปไตย (เอ็นแอลดี)</orgName> ได้สร้างความเสี่ยงต่อ “เกียรติภูมิและความน่าเชื่อถือ” ของ<orgName>รัฐบาลพม่า</orgName> พร้อมทั้งระบุว่า แถลงการณ์ของไทยเมื่อสัปดาห์ที่แล้ว เป็นสิ่งที่คลาดเคลื่อนจากความเป็นจริง และเบี่ยงเบนออกจากแนวปฏิบัติของ<orgName><prefix>สมาคม</prefix>ประชาชาติเอเชียตะวันออกเฉียงใต้</orgName> หรือ<orgName>อาเซียน</orgName></p>
<p>ทั้งนี้ นางอองซาน ซูจี ยืนยันว่าไม่ผิด หลังจากที่<orgName>ศาล</orgName>ตั้งข้อกล่าวหาอย่างเป็นทางการต่อเธอในข้อหาละเมิดกฎการกักตัว ภายในบ้าน ด้วยการปล่อยให้ผู้บุกรุกชาวอเมริกันเข้าไปในบ้านของเธอ</p>
<p>อย่างไรก็ตาม หาก<orgName>ศาล</orgName>ตัดสินว่านางซูจีมีความผิดจริง ผู้นำ<orgName>พรรคเอ็นแอลดี</orgName>จะถูกจำคุกนาน 5 ปี ส่วนนายจอห์น แยททอว์ ชาวอเมริกันวัย 53 ปีที่ว่ายน้ำไปยังบ้านของนางซูจี เมื่อวันที่ 4 พ.ค.ก็ไม่ยอมรับผิดเช่นกัน โดยระบุว่า ได้กระทำการดังกล่าวเนื่องจากเขาฝันว่านางซูจีตกอยู่ในอันตราย โดยนายแยททอว์ถูกตั้งข้อหากระทำผิดกฎหมายเข้าเมือง ว่ายน้ำโดยผิดกฎหมาย และละเมิดกฎหมายความมั่นคงของประเทศ</p>
<p>ขณะที่นักวิจารณ์ กล่าวว่า การไต่สวนซึ่งมีขึ้นอีกครั้งเมื่อวานนี้ (25 พ.ค.) เป็นข้ออ้างของ<orgName>รัฐบาลพม่า</orgName>เพื่อควบคุมตัวนางซูจีต่อไปจนถึงหลังการเลือกตั้ง ปี 2553</p>
<p>คดีซูจีทำลายแผนฟื้นสัมพันธ์<orgName>พม่า</orgName>-ตต.</p>
<p>นักวิเคราะห์ทางการเมืองต่างลงความเห็นว่า การพิจารณาคดีนางซูจี จะยับยั้งความเป็นไปได้ที่ชาติตะวันตกจะหันมาปรับปรุงความสัมพันธ์กับ<orgName>รัฐบาล ทหารพม่า</orgName> และยิ่งลำบากมากขึ้นต่อการระดมทุนช่วยเหลือด้านมนุษยธรรม</p>
<p>มีการคาดการณ์กันอย่างกว้างขวาง ว่า นางซูจีจะถูกตัดสินว่ามีความผิด หลังจาก<orgName>ศาล</orgName>ยอมรับข้อกล่าวหา และเดินหน้ากระบวนการพิจารณาคดี ซึ่ง<orgName>ศาลพม่า</orgName>นั้นดำเนินการภายใต้อิทธิพลของ<orgName>รัฐบาลทหาร</orgName> และส่วนใหญ่ผลการตัดสินมักจะเป็นการกำหนดโทษหนักสำหรับบรรดาผู้ที่มีความ เห็นไม่ลงรอยทางการเมืองกับ<orgName>รัฐบาล</orgName></p>
<p>การพิจารณาคดีนี้มีขึ้นในช่วงไม่กี่สัปดาห์ หลังจาก<orgName>สหภาพยุโรป (อียู)</orgName> ประกาศจะเพิ่มความช่วยเหลือด้านมนุษยธรรมต่อ<orgName>พม่า</orgName> และ<orgName>สหรัฐอเมริกา</orgName>ระบุว่าจะทบทวนนโยบาย ที่รวมทั้งความเป็นไปได้ที่ว่า จะผ่อนปรนมาตรการคว่ำบาตรต่อ<orgName>พม่า</orgName>ที่ทำให้เศรษฐกิจของ<orgName>พม่า</orgName>เป็นอัมพาต แต่ปัจจุบัน<orgName>อียู</orgName>กำลังจะนำมาตรการคว่ำบาตรที่เข้มงวดกว่าเดิมมาใช้ เพื่อตอบโต้การพิจารณาคดี</p>
<p>ขณะที่ฝ่ายบริหารของนายบารัก โอบามา ประธานาธิบดีสหรัฐ ประกาศจะเดินหน้าใช้มาตรการลงโทษที่เข้มงวดทางเศรษฐกิจต่อ<orgName>พม่า</orgName>ต่อไป และนายโอบามายังขยายเวลาใช้มาตรการฉุกเฉินต่อ<orgName>พม่า</orgName>ออกไปอีก หลังจากนางซูจีถูกจับ เพราะถ้าไม่ขยายเวลาใช้มาตรการฉุกเฉิน มาตรการคว่ำบาตร<orgName>พม่า</orgName>จะหมดอายุ</p>
<p>“อภิสิทธิ์”ยันแถลงการณ์ในนาม<orgName>อาเซียน</orgName></p>
<p>ด้านความเคลื่อนไหวของ นายอภิสิทธิ์ เวชชาชีวะ นายกรัฐมนตรี นั้น ภายหลังการบรรยายเรื่อง “มุมมองด้านการต่างประเทศของ<orgName>รัฐบาล</orgName>ชุดปัจจุบัน” ที่โรงแรมดุสิตธานี เมื่อเย็นวานแล้ว นายกฯ ได้พูดคุยทางโทรศัพท์กับนายกษิต ภิรมย์ รัฐมนตรีว่าการ<orgName><prefix>กระทรวง</prefix>การต่างประเทศ</orgName> ประมาณ 5 นาที </p>
<p>จากนั้น ผู้สื่อข่าวได้สอบถามนายกฯ ถึงกรณีที่ทางการ<orgName>พม่า</orgName>ออกแถลงการณ์กล่าวหา<orgName>ไทย</orgName>แทรกแซงกิจการภายในของ<orgName>พม่า</orgName> โดยนายอภิสิทธิ์ กล่าวว่า ได้คุยกับนายกษิตแล้ว และจะชี้แจงในวันนี้ (26 พ.ค.) โดยยืนยันว่าเป็นการออกแถลงการณ์ในนาม<orgName>อาเซียน</orgName> </p>
<p>“กษิต”โต้<orgName>พม่า</orgName>เห็นแถลงการณ์ก่อนแล้ว</p>
<p>ขณะที่นายกษิต ซึ่งอยู่ระหว่างเดินทางไปร่วมประชุมรัฐมนตรีต่างประเทศเอเชีย-ยุโรป คือ <orgName>อาเซ็ม</orgName> ที่กรุงฮานอย ประเทศเวียดนาม กล่าวว่า ยังไม่เห็นเอกสารคำแถลงของ<orgName>รัฐบาลทหารพม่า</orgName> จึงต้องขอดูก่อน อย่างไรก็ดี ระหว่างนี้ไปจนถึงการประชุม<orgName>อาเซียน</orgName>-<orgName>อียู</orgName> ที่กรุงพนมเปญ ประเทศกัมพูชา คงมีโอกาสได้พูดคุยกับรัฐมนตรีต่างประเทศพม่า รวมถึงจะมีโอกาสหารือกับเพื่อนรัฐมนตรีต่างประเทศ<orgName>อาเซียน</orgName>ทั้งหมดด้วย </p>
<p>“อย่าลืมว่าถ้อยแถลงที่ออกไปเป็นเรื่องที่ปลัด <orgName><component><prefix>กระทรวง</prefix>การต่างประเทศ</component><component>อาเซียน</component></orgName>ทั้ง 10 ประเทศได้เห็นกันระหว่างการประชุมที่ จ.ภูเก็ต ไม่ได้เป็นการกระทำโดยพลการ เรายังได้เรียนให้ฝ่าย<orgName>พม่า</orgName>ทราบผ่านทั้ง<orgName>สถานทูตพม่า</orgName>ที่กรุงเทพฯ และ<orgName>สถานทูตไทย</orgName>ที่กรุงย่างกุ้ง ว่า เป็นสิ่งที่เรากำลังดำเนินการอยู่ เขายังได้เห็นร่างที่ฝ่าย<orgName>อินโดนีเซีย</orgName>เป็นคนยกขึ้น จนถึงที่ทอนมาเป็นแถลงการณ์สั้นๆ ของ<orgName>ไทย</orgName> ยืนยันได้ว่าไม่ได้ทำโดยพลการหรือข้ามหน้าข้ามตาใคร นอกจากนี้ เป็นเรื่องที่ทุกคนคาดหวังว่าในฐานะประธาน<orgName>อาเซียน</orgName> เราจะมีอะไรออกมา แต่ทั้งหมดนั้น ก็ด้วยความรักและหวังดีที่ไม่ต้องการเห็นอะไรที่จะเป็นอุปสรรคต่อการขับ เคลื่อนกระบวนการปรองดองในชาติของ<orgName>พม่า</orgName>” นายกษิตกล่าว</p>
<p>นายกษิต กล่าวด้วยว่า ได้สั่งการให้<orgName><prefix>กรม</prefix>เอเชียตะวันออก</orgName>ประเมินสถานการณ์ แต่คงต้องใช้เวลา เพราะเป็นเรื่องละเอียดอ่อน อย่างไรก็ดี จะหลีกเลี่ยงการพูดผ่านสื่อ เพราะเป็นเรื่องไม่สมควร และไม่อยากให้กระทบกับความรู้สึก เพราะเชื่อว่าเป้าหมายทุกฝ่ายเหมือนกัน คือ ต้องการให้เกิดการปรองดองในชาติของ<orgName>พม่า</orgName> ทั้งนี้ ไม่รู้สึกกังวลต่อเหตุการณ์ที่เกิดขึ้น เพราะถือเป็นภาระหน้าที่ที่จะขับเคลื่อนความสัมพันธ์ให้ดีขึ้น</p>
<p>แจงไม่ได้แทรกแซงกิจการภายใน</p>
<p>ผู้สื่อข่าวถามว่า มองอย่างไรที่<orgName>พม่า</orgName>ตอบโต้ค่อนข้างแรง และบอกว่า<orgName>ไทย</orgName>แทรกแซงกิจการภายใน นายกษิต กล่าวว่า การที่<orgName>พม่า</orgName>มีท่าทีถือเป็นเรื่องธรรมดา จะมากจะน้อยหรือแรงอย่างไรเราก็ต้องดู แต่การออกมาไม่ใช่จะหยุดแค่นั้น เพราะมันยังเป็นเรื่องที่ต้องทำงานกันต่อไป เนื่องจากเป้าหมาย คือ การปรองดองใน<orgName>พม่า</orgName> ซึ่งเป็นสมาชิก<orgName>อาเซียน</orgName></p>
<p>“เรื่องนี้ไม่ใช่การแทรกแซงกิจการภายใน เพราะความห่วงใยที่เรามีก็เหมือนที่หลายประเทศห่วงใยเรื่องสถานการณ์ภาคใต้ หรือความเป็นไปบนท้องถนนของ<orgName>ไทย</orgName> ปรารถนาที่จะเห็นเสถียรภาพทางการเมืองในไทย เพราะมันมีความหมายต่อความมั่นคงในภูมิภาค และความเจริญก้าวหน้าของ<orgName>อาเซียน</orgName> เรื่องความเป็นไปในพม่าเราได้พูดกันมาหลายรอบแล้ว ถ้าจะแทรกแซง คือ บอกว่าไปจัดตั้ง<orgName>รัฐบาล</orgName>อย่างนั้นอย่างนี้ในไทย ซึ่งที่เกิดขึ้นมันไม่ใช่อย่างนั้น <orgName>รัฐบาลพม่า</orgName>เองก็มีโรดแมพ 7 ขั้นอยู่แล้ว เราเพียงแต่สนับสนุนให้บรรลุเป้าหมาย คือ การเลือกตั้งในปีหน้าซึ่งต้องมีทุกฝ่ายเข้าร่วม เพื่อความน่าเชื่อถือและประโยชน์ของ<orgName>พม่า</orgName>เอง นั่นหมายถึง การปล่อยตัวนักโทษการเมืองในพม่าทั้งหลาย ซึ่งเรื่องทั้งหมดนี้เป็นตรรกะในตัวของมันเอง” นายกษิตกล่าว</p>
<p>“สุรินทร์”ชี้ปม<orgName>พม่า</orgName>กระทบ<orgName>อาเซียน</orgName></p>
<p>นายสุรินทร์ พิศสุวรรณ เลขาธิการ<orgName>อาเซียน</orgName> กล่าวว่า ผู้นำ<orgName>อาเซียน</orgName>จะมีการหารือเรื่อง<orgName>พม่าใ</orgName>นเวทีการประชุม<orgName>อาเซ็ม</orgName>ที่เวียดนาม และการประชุม<orgName>อาเซียน</orgName>-<orgName>อียู</orgName> ที่กรุงพนมเปญ ประเทศกัมพูชาในสัปดาห์นี้อย่างแน่นอน</p>
<p>“เรื่องนี้มีความสำคัญ และส่งผลกระทบต่อการพัฒนา<orgName>อาเซียน</orgName>ไปสู่การเป็น<orgName>ประชาคมอาเซียน</orgName> ส่วนจะมีท่าทีออกมาในระดับใดเป็นเรื่องที่ต้องติดตาม” นายสุรินทร์กล่าว</p></body>
</news>
