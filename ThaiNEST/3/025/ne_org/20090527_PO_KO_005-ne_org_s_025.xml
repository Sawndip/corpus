<teiHeader>
<fileDesc>
<titleStmt>
  <title>กก.สมานฉันท์คลอด6ยุทธศาสตร์ดึงสื่อร่วมสร้างพื้นที่สมานฉันท์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14570/%e0%b8%81%e0%b8%81.%e0%b8%aa%e0%b8%a1%e0%b8%b2%e0%b8%99%e0%b8%89%e0%b8%b1%e0%b8%99%e0%b8%97%e0%b9%8c%e0%b8%84%e0%b8%a5%e0%b8%ad%e0%b8%946%e0%b8%a2%e0%b8%b8%e0%b8%97%e0%b8%98%e0%b8%a8%e0%b8%b2%e0%b8%aa%e0%b8%95%e0%b8%a3%e0%b9%8c%e0%b8%94%e0%b8%b6%e0%b8%87%e0%b8%aa%e0%b8%b7%e0%b9%88%e0%b8%ad%e0%b8%a3%e0%b9%88%e0%b8%a7%e0%b8%a1%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%9e%e0%b8%b7%e0%b9%89%e0%b8%99%e0%b8%97%e0%b8%b5%e0%b9%88%e0%b8%aa%e0%b8%a1%e0%b8%b2%e0%b8%99%e0%b8%89%e0%b8%b1%e0%b8%99%e0%b8%97%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline><orgName><prefix>กก.</prefix>สมานฉันท์</orgName>คลอด6ยุทธศาสตร์ดึงสื่อร่วมสร้างพื้นที่สมานฉันท์</headline>
<lead><orgName><prefix>กก.</prefix>สมานฉันท์ชุดใหญ่</orgName>ใช้เวลา 2 วัน สรุปกรอบสมานฉันท์ มี 6 ข้อ ให้แก้ไขเพิ่มเติมรธน.- ให้สื่อสร้างพื้นที่สมานฉันท์-เวทีสมานฉันท์ทางอากาศ หลังรุมจวกสื่อรายงานข่าวสร้างความขัดแย้ง <orgName>เพื่อไทย</orgName>รุมบี้คืนสิทธิ-ความเป็นธรรมให้นายใหญ่</lead>
<neck></neck>
<body><p>เมื่อเวลา 09.30 น.วันที่ 27 พ.ค. ที่รัฐสภา มีการประชุม<orgName><prefix>คณะกรรมการ</prefix>สมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ</orgName> มีนายดิเรก ถึงฝั่ง ส.ว.นนทบุรี ประธานคณะกรรมการฯ เป็นประธานการประชุม เพื่อพิจารณาผลการศึกษาของ<orgName><prefix>คณะอนุกรรมการ</prefix>สร้างความสมานฉันท์ทางการเมืองของสังคมไทย</orgName> โดยเป็นการพิจารณาข้อเสนอระยะเร่งด่วนที่เหลืออีก 5 ข้อ หลังจากที่ประชุมมีมติแล้ว 2 ข้อ คือ 1.ให้ทุกฝ่ายลดวิวาทะ ลดทิฐิ ลดอคติ และการตอบโต้ใส่ร้ายทางการเมือง ทั้งนักการเมืองและองค์กรทางสังคม 2.<orgName>รัฐบาล</orgName>และฝ่ายค้าน ควรลดเงื่อนไขเดิมที่มีอยู่และไม่สร้างเงื่อนไขใหม่ในความขัดแย้ง</p>
<p>ผู้สื่อข่าวรายงานว่า ที่ประชุมพิจารณาเรื่อง การให้สื่อมวลชนทุกแขนงเข้ามาเป็นเครือข่ายในการรณรงค์และสร้างความสมานฉันท์ในชาติ เพิ่มพื้นที่ข่าวสร้างสรรค์ สื่อสารลดความขัดแย้ง โดยนายตวง อันทะไชย ส.ว.สรรหา ประธาน<orgName><prefix>คณะอนุกรรมการ</prefix>สร้างความสมานฉันท์ฯ</orgName> กล่าวว่า การสร้างความสมานฉันท์โดยสื่อสารมวลชนควรให้<orgName>รัฐบาล</orgName>เป็นคนกลางในการดำเนินการ โดยขอเสนอแนวทาง “เวทีสมัชชาสมานฉันท์ทางอากาศ” ด้วยการจัดรายการวิทยุเพื่อให้ข้อมูลข่าวสารให้สติ ทำให้สังคมเกิดปัญญา ซึ่งแนวทางนี้จะทำให้เกิดความสมานฉันท์ ช่วยให้ประชาชนมีส่วนร่วมทั้งการรับฟังและเสนอความคิดเห็นผ่านสื่อวิทยุ ขณะที่เวทีสมัชชาที่เป็นการเสวนารับฟังความคิดเห็น ควรให้ส.ส.และส.ว.เข้าไปมีส่วนร่วมในการรับฟังความคิดเห็น เพื่อรวบรวมความคิดเห็นจากประชาชนโดยตรง</p>
<p>นายชินวรณ์ บุณยเกียรติ ประธาน<orgName><prefix>คณะกรรมการ</prefix>ประสานงานพรรคร่วมรัฐบาล(วิปรัฐบาล)</orgName> กรรมการ กล่าวว่า สื่อสารมวลชนควรเพิ่มบทบาทในการลดพื้นที่ข่าวทำร้ายและทำลายประเทศ และเพิ่มพื้นที่ข่าวในการสร้างสันติสุขเพื่อการพัฒนาประเทศ และเห็นด้วยกับการสร้าง<orgName>สมัชชาสมานฉันท์</orgName>ทางอากาศอย่างไรก็ตามนักการเมืองต้องปรับบทบาทของตัวเอง โดยเฉพาะนักการเมืองที่เข้าสู่การเมืองโดยมีเป้าหมายเพื่อผลประโยชน์ ต้องตระหนักว่า นักการเมืองเหล่านี้จะถูกจับตามองโดยสื่อและประชาชน ทั้งนี้ตนยินดีทำหน้าที่ประสานกับ<orgName><component>สถานีวิทยุโทรทัศน์</component><component><prefix>กรม</prefix>ประชาสัมพันธ์</component></orgName> ในการถ่ายทอดสดจากเวทีสมานฉันท์</p>
<p>นายสุรชัย เลี้ยงบุญเลิศชัย ส.ว.สรรหา กล่าวว่า จากข้อเสนอลดวิวาทะทางการเมือง สื่อสารมวลชนควรมีการเพิ่มพื้นที่ข่าวที่สร้างความสมานฉันท์ โดยให้สื่อมวลชนทุกแขนงเข้าร่วมและไม่ควรจำกัดบทบาทเฉพาะสื่อมวลชนภาครัฐเท่านั้น โดยการขอความร่วมมือจากสื่อสารมวลชนให้ครอบคลุมทั้งสื่อสารมวลชนที่เป็นทางการและไม่เป็นทางการ อาทิ <orgName>วิทยุชุมชน</orgName> ซึ่งเข้าถึงประชาชนจำนวนมาก</p>
<p>นายคณิน บุญสุวรรณ กรรมการจากสัดส่วน<orgName>พรรคเพื่อไทย</orgName> กล่าวว่า <orgName>รัฐบาล</orgName>ไม่ควรเป็นเจ้าภาพในการดำเนินการ แต่สื่อควรเป็นเจ้าภาพในการเปิดเวทีสมานฉันท์เอง เพราะสื่อมีบทบาทสำคัญในการสร้างความสมานฉันท์ แต่หากที่ประชุมเห็นว่า ทั้ง<orgName>รัฐบาล</orgName>และสื่อไม่ควรเป็นเจ้าภาพ คนที่ควรเข้ามาเป็นเจ้าภาพที่เหมาะสมที่สุดคงเหลือแต่<orgName>รัฐสภา</orgName></p>
<p>นายประสิทธิ์ ปิวาวัฒนาพานิช รองศาสตราจารย์ประจำ<orgName><component><prefix>คณะ</prefix>นิติศาสตร์</component> <component><prefix>มหาวิทยาลัย</prefix>ธรรมศาสตร์</component></orgName> กรรมการจากสัดส่วน<orgName>พรรคเพื่อไทย</orgName> กล่าวว่า ปัจจุบัน ผู้รายงานข่าว รายงานเกินไปกว่าข่าว บางครั้งมีความเห็น ถ้อยคำที่ไม่สร้างความสมานฉันท์จึง สื่อต้องระมัดระวัง โดยเฉพาะการพาดหัวข่าวที่เร้าอารมณ์คนอ่าน อาจสร้างความรู้สึกเครียดให้ผู้อ่าน นอกจากนี้ความเห็นของคอลัมนิสต์ การนำเสนอและการใช้ภาษาแรง ท่ามกลางการต่อสู้แบ่งขั้ว จึงอยากให้ลดโทนลงมา</p>
<p>นอกจากนี้ เขายังเสนอให้มีเวทีกลางที่ให้คู่ขัดแย้งได้มาอภิปรายแสดงความคิดเห็น แทนที่แต่ละฝ่ายจะไปตั้งเวทีกันเอง ส่วนแนวทางการมี<orgName>สมัชชาสมานฉันท์</orgName>ทางอากาศควรพิจารณาด้วยว่าจะเป็นต้องมีการกลั่นกรองการเสนอความคิดเห็นผ่านสื่อโทรทัศน์วิทยุหรือไม่ อาทิ การส่งข้อความสั้น แสดงความเห็นทางการเมืองที่ปรากฏบนหน้าจอโทรทัศน์ที่อาจจะมีการส่งข้อความรุนแรงและข้อความที่แสดงความขัดแย้งกันของผู้สนับสนุนแต่ละฝ่าย</p>
<p>ด้านนายเสนาะ เทียนทอง หัวหน้า<orgName>พรรคประชาราช</orgName> ที่ปรึกษาคณะกรรมการ กล่าวว่า ความแตกแยกมันร้าวลึกเพราะการเลือกตั้ง 23 ธ.ค.มีการทุ่มให้บางพรรคเพื่อกันพรรคเดียว โจมตีอย่างหนักว่าพรรคนี้ไม่ดี แต่สุดท้าย คนก็เลือกพรรคนั้นเกือบครึ่งหนึ่งของ<orgName>สภา</orgName> จากนั้นก็มีมือที่สามเข้ามาเล่นงานพรรคนี้ทุกวิถีทางจนไม่สามารถบริหารได้จนเปลี่ยนนายกฯไป 2 คน ตอนนี้นักการเมืองต้องหันหน้าเข้าหากัน แล้วลงไปหาประชาชน ไม่ใช่จะเอาสื่อมาช่วย ต้องมาดูความจริงว่า ได้เสียงข้างมากแล้วปล้นเอาไปโดยไม่ชอบธรรม จะเคลียร์ตรงนี้อย่างไร</p>
<p>“ผมอายุขนาดนี้ไม่ต้องการอะไรแล้ว ต้องการเอาบ้านเมืองให้ลูกหลาน ขอให้ลองดู ไม่กี่คนคุยกันแล้วจับมือกัน ไม่ต้องพูดถึงคนอื่นที่ไหนมาช่วย เลือกตั้งมาแล้วทำกับข้าว ก็โดนปลด นายกฯคนถัดมาก็โดนยึดทำเนียบรัฐบาล เขาก็แค้น จากนั้นก็มีฝ่ายหนึ่งทรยศต่อพรรคไปเข้าอีกฝ่ายหนึ่ง ผมยืนยันว่า ถ้าไม่จับมือกัน ใครก็แก้ไม่ได้” นายเสนาะ กล่าว และเดินออกจากห้องประชุม โดยกล่าวกับผู้สื่อข่าวว่า มีนัดทานอาหารกลางวัน</p>
<p>ผู้สื่อข่าวรายงานว่า หลังจากอภิปรายนาน 1 ชั่วโมงครึ่ง นายดิเรก สรุปว่า ข้อ 3 ให้สื่อมวลชนทุกแขนงเข้ามาเป็นเครือข่ายสร้างพื้นที่สมานฉันท์ และ มีเวทีสมัชชาสมานฉันท์ทางอากาศ โดย<orgName>รัฐสภา</orgName>เป็นเจ้าภาพประสานงานกับสื่อในการดำเนินงาน</p>
<p>จากนั้นเป็นการพิจารณาข้อ 4 กระบวนการเจรจาสร้างสันติสุขกับคู่ขัดแย้งทุกระดับ โดนนายไพจิตร ศรีวรขาน ส.ส.นครพนม <orgName>พรรคเพื่อไทย</orgName> กรรมการ กล่าวว่า นึกภาพไม่ออกว่า จะเจรจาอย่างไรในทางลับ และใครจะเป็นเจ้าภาพ <orgName>รัฐบาล</orgName>ก็เป็นคู่ขัดแย้งอยู่ และปกติการเจรจาก็ต่อเมื่อฆ่ากันตายสองฝ่าย ขณะนี้เป็นความขัดแย้งทางความคิด เถียงกันสามวันสามคืนก็ไม่จบ ใครจะเจรจา หรือจะให้มือที่มองไม่เห็นเจรจา ทำให้นายตวง ชี้แจงว่า ต้องจับคู่ขัดแย้งให้ตรงกับปัญหาก่อนแล้วค่อยออกแบบการเจรจา <orgName>รัฐบาล</orgName>เป็นเจ้าภาพเริ่มต้นกระบวนการเจรจาก็ได้ ทั้งนี้ อาจเริ่มจาก 2 พรรคที่มีความขัดแย้งมาจับมือกันก่อน ซึ่งต้องให้คู่ขัดแย้งเข้าใจกันก่อน จากนั้นนำไปสู่การออกแบบเจรจาเพื่อสมานฉันท์</p>
<p>พล.อ.เลิศรัตน์ รัตนวานิช ส.ว.สรรหา กรรมการ กล่าวว่า เจรจาทางลับยาก ยิ่งสื่อมีอิสระมาก ขนาดไม่ได้มีการเจรจาอะไรยังหาว่า มีการเจรจาเรื่องสนับสนุนการแก้รัฐธรรมนูญและกับวาระส.ว.สรรหา ตนคิดว่า ความขัดแย้งช่วง 5 ปี ที่ผ่านมา เป็นเรื่อง การต้องการเข้าสู่อำนาจและการไม่ต้องการให้อีกคนเข้าสู่อำนาจ ขอชื่นชมนายอภิสิทธิ์ เวชชาชีวะ นายกฯ ที่ประกาศว่า ช่วยไปสร้างความสมานฉันท์ แก้รัฐธรรมนูญ แล้วค่อยเลือกตั้ง ตนคิดว่า เลือกตั้งอีกประมาณ 2 ครั้ง คงเขย่าให้เข้ากันได้ เพราะทุกคนรู้ปัญหาดี แต่ก็ไม่พูดเพราะกลัวเป็นจำเลยสังคม ดังนั้นอะไรไม่เป็นธรรมก็ต้องแก้ไขให้เขา และไม่มีใครจะได้หรือจะเสียทุกอย่าง</p>
<p>นายสมศักดิ์ เกียรติสุรนนท์ ส.ส.ขอนแก่น <orgName>พรรคเพื่อไทย</orgName> กรรมการ กล่าวว่า หากแก้เรื่องความไม่เป็นธรรมในสังคมได้ ทุกอย่างจบ ความไม่เป็นธรรมประกอบด้วย 2 ส่วนคือ คน และกติกา หรือ รัฐธรรมนูญ จึงต้องแก้ตรงนี้ โดยคนต้องละวางผลประโยชน์ แต่แก้ตรงนี้ก็ลำบาก อีกทางเลือกหนึ่งคือแก้กติกา เพื่อเปิดช่องให้จัดการคนที่เห็นแต่ผลประโยชน์ สร้างความขัดแย้ง ฉะนั้น รัฐธรรมนูญที่มาจากการปฏิวัติ ได้สร้างเครือข่าย มีเจตนาไม่บริสุทธิ์ คือต้นเหตุ จึงต้องแก้บางมาตราที่เป็นความขัดแย้ง แล้วเลือกตั้งให้ประชาชนเป็นเจ้าของอำนาจ เมื่อมี<orgName>รัฐบาล</orgName>ใหม่ก็ร่างรัฐธรรมนูญใหม่ อย่าให้รัฐธรรมนูญที่ไม่บริสุทธิ์เป็นเครื่องมือทำลายเจตนารมณ์ของประชาชน</p>
<p>นายสันติ พร้อมพัฒน์ กรรมการจากสัดส่วน<orgName>พรรคเพื่อไทย</orgName> กล่าวว่า เห็นด้วยกับนายกฯ ที่บอกว่าการยุบ<orgName>สภา</orgName>เพี่อให้มีการเลือกตั้งใหม่ในวันนี้เป็นการซ้ำเติมปัญหา ดังนั้นตนเห็นด้วยกับการปฏิรูปการเมือง และการแก้ไขรัฐธรรมนูญ วันนี้สิ่งสำคัญคือการสร้างความไว้วางใจให้เกิดขึ้นก่อน เพราะวันนี้มีปัญหาคือ มีผู้กระทำให้เกิดปัญหา และผู้ถูกกระทำ มีผู้เสียหายและผู้ได้รับประโยชน์ หากไม่มีการเยียวยาหรือคืนความเป็นธรรมหรือให้ความเป็นธรรมกับบุคคลเหล่านี้จะไม่สามารถนำไปสู่การสร้างความสมานฉันท์ได้ เมื่อเราคืนความเป็นธรรมให้ แล้วมีการร่างกติกาเพื่อไปแข่งกันกันใหม่ ประชาชนจะเป็นผู้ตัดสินใจในการเลือกตั้งเอง  หลังจากการหารือนานกว่า 1 ชั่วโมง นายดิเรก กล่าวสรุปว่า ยุทธศาสตร์ข้อ 4 คือ การให้<orgName>รัฐสภา</orgName>เป็นเจ้าภาพจัดให้มีกระบวนการเจรจาระหว่างผู้ขัดแย้งทั้งการเปิดเผยบนโต๊ะเจรจาและการประสานงานอย่างไม่เป็นทางการ ซึ่งมีผลที่คาดว่าจะได้รับ 3 ประการ คือ นำความสันติสุขมาสู่สังคม ยุติความขัดแย้งในสังคม และนำไปสู่การเยียวยา</p>
<p>ต่อมาในช่วงบ่าย ที่ประชุมได้หารือ ข้อ 5 การตั้ง<orgName>สมัชชาสมานฉันท์</orgName>เพื่อระดมความเห็นจากประชาชนทั้ง 4 ภาค โดย<orgName>รัฐสภา</orgName>เป็นเจ้าภาพ ที่ประชุมมีการอภิปรายเล็กน้อย อาทิ นายประยุทธ์ ศิริพานิช กรรมการสัดส่วน<orgName>พรรคเพื่อไทย</orgName> กล่าวว่า การให้หน่วยงานใน<orgName><prefix>องค์กร</prefix>ปกครองส่วนท้องถิ่น</orgName> รวมถึงกำนัน ผู้ใหญ่บ้าน มาเป็นภาคเครือข่ายสมานฉันท์ เกรงว่า จะทำงานไม่เป็นกลาง เพราะที่ผ่านมา <orgName>รัฐบาล</orgName>และ<orgName><prefix>กระทรวง</prefix>มหาดไทย</orgName>ใช้กลไกกำนัน ผู้ใหญ่บ้านมาแบ่งพวก ดังนั้นหากจะให้สมานฉันท์จริง <orgName>รัฐบาล</orgName>ต้องหยุดดำเนินการในสิ่งนี้ ไม่ใช้สองมาตรฐานในการแก้ปัญหา</p>
<p>ขณะที่ พล.อ.เลิศรัตน์ รัตนวานิช ส.ว.สรรหา กล่าวว่า ควรมี<orgName><prefix>สภา</prefix>พัฒนการเมือง</orgName> อยู่ในภาคเครือข่ายของ<orgName>สมัชชาสมานฉันท์</orgName> และไม่จำเป็นต้องกำหนดกรอบทำงานเพียงแค่ 45 วันจบ แต่ควรทำงานต่อเนื่อง ลงพื้นที่ อธิบายให้เห็นโร้ดแม๊ปเพื่อให้ประชาชนมีความหวัง ซึ่งที่ประชุมสรุปว่า การจัด<orgName>สมัชชาสมานฉันท์</orgName>ส่วนภูมิภาค ให้<orgName>รัฐสภา</orgName>เป็นเจ้าภาพ โดยมีภาคีเครือข่าย ไม่ว่าจะเป็นหน่วยงานในท้องถิ่น ทั้งกำนัน ผู้ใหญ่บ้าน <orgName><prefix>องค์การ</prefix>บริหารส่วนตำบล</orgName> โดยความร่วมมือของ<orgName><prefix>กระทรวง</prefix>มหาดไทย</orgName> <orgName><prefix>สถาบัน</prefix>การศึกษา</orgName> <orgName><prefix>องค์กร</prefix>เอกชน</orgName> และ<orgName><prefix>สภา</prefix>พัฒนาการเมือง</orgName></p>
<p>จากนั้นเป็นการอภิปรายข้อ 6 การสร้างรัฐธรรมนูญสมานฉันท์ โดยมีการศึกษาผลกระทบจากการบังคับใช้ และผลของการบังคับใช้ ต้องให้เกิดความเป็นธรรมกับทุกภาคส่วน โดยมี<orgName>รัฐสภา</orgName> คือ <orgName>รัฐบาล</orgName> ฝ่ายค้าน ส.ส.และ ส.ว. รวมไปถึง<orgName><prefix>องค์กร</prefix>ประชาชน</orgName>ทุกภาคส่วนร่วมกันคิด นำไปสู่การเลือกตั้งที่สันติ ซึ่งกรรมการจาก<orgName>พรรคเพื่อไทย</orgName>หลายคน เห็นว่ าควรให้ใช้ชื่อยุทธศาสตร์ว่า การแก้ไขรัฐธรรมนูญให้เป็นประชาธิปไตยและเพิ่มความเป็นธรรม</p>
<p>ส่วนพล.อ.เลิศรัตน์ เสนอให้ใช้คำว่าสร้างรัฐธรรมนูญให้เป็นประชาธิปไตยมากขึ้น แต่นายวุฒิสาร ตันไชย เลขานุการคณะกรรมการ คัดค้านว่าการเขียนเช่นนี้จะกลายเป็นการกล่าวหาว่ารัฐธรรมนูญฉบับที่ใช้อยู่ไม่เป็นประชาธิปไตย จะทำให้เกิดคำถามได้ ดังนั้นขอเสนอให้ใช้คำว่าการแก้ไขเพิ่มเติมรัฐธรรมนูญ ทั้งนี้ที่ประชุมเห็นชอบว่า ให้ใช้ชื่อยุทธศาสตร์ที่ 6 ว่า การแก้ไขเพิ่มเติมรัฐธรรมนูญฉบับสมานฉันท์ ซึ่งแบ่งเป็นสองระยะคือ การแก้ไขระยะสั้นในประเด็นที่มีปัญหา ซึ่งมีไม่กี่มาตรา และระยะยาวที่จะปรับปรุงใหญ่ ส่วน ข้อ 7 เรื่องการสร้างกระแสสังคมให้เป็นอันหนึ่งอันเดียวกันได้ตัดไป เนื่องจากที่ประชุมเห็นว่า การทำงานไม่ควรขึ้นกับกระแสสังคมส่วนใดส่วนหนึ่ง</p>
<p>นอกจากนี้ ที่ประชุมมีมติให้ตั้ง<orgName><prefix>คณะกรรมการ</prefix>สมานฉันท์</orgName>ขึ้นมาอย่างถาวรเพื่อทำงานอย่างต่อเนื่อง และนัดประชุมเพื่อพิจารณายุทธศาสตร์การปฏิรูปการเมือง วันที่ 2-4 มิ.ย. อนึ่ง หลังจากคณะกรรมการฯได้พิจารณายุทธศาสตร์การสร้างสมานฉันท์ เมื่อวันที่ 26-27 พ.ค. ได้ข้อสรุป 6 ยุทธศาสตร์ 1.ให้ทุกฝ่ายลดวิวาทะ ลดทิฐิ ลดอคติ และการตอบโต้ใส่ร้ายทางการเมือง ทั้งนักการเมืองและองค์กรทางสังคม 2.<orgName>รัฐบาล</orgName>และ<orgName>ฝ่ายค้าน</orgName> ควรลดเงื่อนไขเดิมที่มีอยู่และไม่สร้างเงื่อนไขใหม่ในความขัดแย้ง</p>
<p>3.ให้สื่อมวลชนทุกแขนงเข้ามาเป็นเครือข่ายสร้างพื้นที่สมานฉันท์ และ มีเวที<orgName>สมัชชาสมานฉันท์</orgName>ทางอากาศ โดย<orgName>รัฐสภา</orgName>เป็นเจ้าภาพประสานงานกับสื่อในการดำเนินงาน 4.การให้<orgName>รัฐสภา</orgName>เป็นเจ้าภาพจัดให้มีกระบวนการเจรจาระหว่างผู้ขัดแย้งทั้งการเปิดเผยบนโต๊ะเจรจาและการประสานงานอย่างไม่เป็นทางการ ซึ่งมีผลที่คาดว่าจะได้รับ 3 ประการ คือ นำความสันติสุขมาสู่สังคม ยุติความขัดแย้งในสังคม และนำไปสู่การเยียวยา 5.การตั้งสมัชชาสมานฉันท์เพื่อระดมความเห็นจากประชาชนทั้ง 4 ภาค โดย<orgName>รัฐสภา</orgName>เป็นเจ้าภาพ 6.การแก้ไขเพิ่มเติมรัฐธรรมนูญฉบับสมานฉันท์ ซึ่งแบ่งเป็นสองระยะคือ การแก้ไขระยะสั้นในประเด็นที่มีปัญหา ซึ่งมีไม่กี่มาตรา และระยะยาวที่จะปรับปรุงใหญ่</p></body>
</news>
