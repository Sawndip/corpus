<teiHeader>
<fileDesc>
<titleStmt>
  <title>ศาลรธน.รับตีความพ.ร.ก.กู้เงิน-อนุฯกกต.ยืดสอบยุบปชป.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-20 21:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000056681  </bibl>
</sourceDesc>
</fileDesc>
</teiHeader>
<news>
<headline><orgName>ศาลรธน.</orgName>รับตีความพ.ร.ก.กู้เงิน-<orgName>อนุฯกกต.</orgName>ยืดสอบยุบ<orgName>ปชป.</orgName></headline>
<lead></lead>
<neck></neck>
<body><p>การประชุม<orgName><prefix>คณะ</prefix>ตุลาการศาลรัฐธรรมนูญ</orgName>ประจำสัปดาห์ เมื่อวานนี้(20พ.ค.) ที่ประชุมได้หยิบยกกรณีที่นายชัย ชิดชอบ ประธาน<orgName><prefix>สภา</prefix>ผู้แทนราษฎร</orgName> ส่งความเห็นของส.ส. ขอให้<orgName>ศาลรัฐธรรมนูญ</orgName>พิจารณาวินิจฉัยตามรัฐธรรมนูญ มาตรา 185 กรณี พ.ร.ก.ให้อำนาจ<orgName><prefix>กระทรวง</prefix>การคลัง</orgName>กู้เงินเพื่อฟื้นฟูและเสริมสร้างความมั่นคงทางเศรษฐกิจ พ.ศ. 2552 เป็นไปตามรัฐธรรมนูญมาตรา184 วรรค 1 หรือวรรค 2 หรือไม่ ซึ่งหลังตรวจสอบคำร้องพบว่า เป็นไปตามที่กฎหมายกำหนดคือ มีส.ส.เข้าชื่อจำนวน 99 คน จากส.ส.ทั้งหมด 471 คน ถือว่าครบ 1 ใน 5 ตามที่ที่รัฐธรรมนูญกำหนดไว้ <orgName>ศาลรัฐธรรมนูญ</orgName>มีอำนาจรับพิจารณาวินิจฉัยคำร้องนี้ ตามข้อกำหนด<orgName>ศาลรัฐธรรมนูญ</orgName>ว่าด้วยวิธีพิจารณาและการวินิจฉัย พ.ศ.2550 จึงมีคำสั่งให้รับคำร้องไว้พิจารณา และมีหนังสือแจ้งประธาน<orgName>สภาฯ</orgName>ในฐานะผู้ร้องเพื่อทราบ</p>
<p>ทั้งนี้ เพื่อประโยชน์แห่งการพิจารณา จึงให้มีหนังสือแจ้งต่อนายกรัฐมนตรี ในฐานะ<orgName>คณะรัฐมนตรี</orgName> นาย ประเกียรติ นาสิมมา ส.ส.<orgName>พรรคเพื่อไทย</orgName> ในฐานะผู้แทนผู้เสนอความเห็นต่อประธาน<orgName>สภาฯ</orgName>ให้จัดทำคำชี้แจง โดยเสนอความเห็นเป็นหนังสือไปยัง<orgName>ศาลรัฐธรรมนูญ</orgName> ภายในวันที่ 25 พ.ค.52</p>
<p>นอกจากนี้ให้นายรัฐมนตรี หรือผู้แทน และนายประเกียรติ หรือผู้แทน เข้าชี้แจงด้วยวาระต่อ<orgName>ศาลรัฐธรรมนูญ</orgName> ในวันอังคารที่ 26พ.ค.52 เวลา 09.30 น. ณ ห้องออกนั่งพิจารณาคดีชั้น 2 อาคารสำนักงานศาลรัฐธรรมนูญ หากไม่ดำเนินการภายในระยะเวลาที่กำหนด ให้ถือว่าไม่ติดใจที่จะชี้แจงหรือแสดงความเห็นเพิ่มเติม</p>
<p>นาย ชัช ชลวร ประธาน<orgName>ศาลรัฐธรรมนูญ</orgName> ให้สัมภาษณ์สั้นๆว่า คณะตุลาการได้คำนึงถึงความจำเป็น และจะพยายามทำเรื่องโดยเร็วที่สุด</p>
<p>**ขยายเวลารอสอบเนวินคดียุบ<orgName>ปชป.</orgName></p>
<p>นายสุทธิพล ทวีชัยการ เลขาธิการ <orgName>กกต.</orgName> แถลงว่าที่ประชุม<orgName>กกต.</orgName>มีมติขยายเวลาให้อนุกรรมการไต่สวนข้อเท็จจริง กรณีนายพิชา วิจิตรศิลป์ ประธาน<orgName><prefix>ชมรม</prefix>กฎหมายภิวัฒน์และเครือข่าย</orgName> ร้องขอให้<orgName>กกต.</orgName> ตรวจสอบข้อเท็จจริงและ ส่งเรื่องให้อัยการสูงสุดยื่นคำร้องต่อ<orgName>ศาลรัฐธรรมนูญ</orgName> เพื่อพิจารณาและมีคำสั่งยุบ<orgName>พรรคประชาธิปัตย์</orgName> พร้อมเพิกถอนสิทธิการเลือกตั้งกรรมการบริหารพรรคออกไปอีก 15 วัน นับตั้งแต่ครบระยะเวลาที่ขอขยายครั้งที่ 2 เมื่อวันที่ 15 พ.ค.ที่ผ่านมา โดยจะครบกำหนดการขอขยายเวลาครั้งใหม่นี้ ในวันที่ 30 พ.ค.</p>
<p>ทั้งนี้ เนื่องจากทางเลขาอนุกรรมการไต่สวนแจ้งว่า ในช่วงการขอขยายเวลาครั้งที่ 2 ได้สอบปากคำพยานไปหลายปากแล้ว ซึ่งในจำนวนนี้รวมถึง นายบรรหาร ศิลปอาชา อดีตหัวหน้า<orgName>พรรคชาติไทย</orgName> นายสุวัจน์ ลิปตพัลลภ อดีตแกนนำ<orgName>พรรครวมใจไทยชาติพัฒนา</orgName> กรณีที่ถูกกล่าวว่า เป็นผู้ถูกเพิกถอนสิทธิ แล้วยังเข้ายุ่งเกี่ยวกับการจัดตั้ง<orgName>รัฐบาล</orgName> แต่ยังเหลือพยานปากสำคัญคือ นายเนวิน ชิดชอบ ที่ทาง<orgName>อนุกรรมการ</orgName>ได้ส่งหนังสือเชิญมาชี้แจงผ่านทางไปรษณีย์ไปยังบ้านพักใน จ.บุรีรัมย์ เมื่อวันที่ 8 เม.ย. ที่ผ่านมา แต่ยังไม่มีการตอบรับกลับมา ประกอบกับพบว่านายเนวิน มีที่พักในกรุงเทพมหานคร ด้วย ทาง<orgName>อนุกรรมการ</orgName>จึงได้มีการส่งหนังสือเชิญอีกครั้งหนึ่ง โดยส่งไปทั้งที่บ้านพักในจ.บุรีรัมย์ และกรุงเทพมหานคร เมื่อวันที่ 15 พ.ค.ที่ผ่านมา และคาดว่าจะใช้ช่วงเวลาที่ขอขยายครั้งนี้ ในการรับฟังคำชี้แจง</p>
<p>ทั้งนี้ ทางเลขาอนุกรรมการฯได้แจ้งว่า การขอขยายเวลาไต่สวนครั้งนี้จะเป็นครั้งสุดท้าย หากนายเนวิน ยังไม่เข้ามาชี้แจง ก็จะสรุปความเห็นเสนอ<orgName>กกต.</orgName>พิจารณาต่อไป อย่างไรก็ตาม นายเนวิน สามารถชี้แจงเป็นรายลักษณ์อักษร หรือจะมาชี้แจงด้วยตนเองก็ได้</p></body>
</news>
