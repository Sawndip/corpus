<teiHeader>
<fileDesc>
<titleStmt>
  <title>บัวแก้วได้ช่องลากคอแม้วกลับปท.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-22 19:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000057657  </bibl>
</sourceDesc>
</fileDesc>
</teiHeader>
<news>
<headline><orgName><addName>บัวแก้ว</addName></orgName>ได้ช่องลากคอแม้วกลับปท.</headline>
<lead></lead>
<neck></neck>
<body><p>นายธฤต จรุงวัฒน์ อธิบดี<orgName><component><prefix>กรม</prefix>สารนิเทศ</component> <component><prefix>กระทรวง</prefix>การประเทศ</component></orgName> กล่าวถึง เรื่องความเป็นไปได้ในการแลกตัวผู้ต้องหาต่างฐานความผิดระหว่างประเทศระหว่าง นายไมเคิล สมิท ชาวอังกฤษ ที่โกงเงิน 5 พันล้านบาท จาก<orgName><prefix>บริษัท</prefix> ลิมิมิตลิส ดูไบ</orgName> ของ<orgName>ประเทศสหรัฐอาหรับเมมิเรสต์</orgName> หรือ<orgName>ยูเออี</orgName> กับ พ.ต.ท.ทักษิณ ชินวัตร ว่า โดยหลักการแล้ว ประเทศที่ไม่มีการทำสนธิสัญญาการส่งตัวผู้ร้ายข้ามแดนจะใช้หลักต่างตอบแทนแลกตัวนักโทษคดีเดียวกันหรือมีฐานความผิดคล้ายกัน ซึ่งในคดีของผู้ต้องหาของ <orgName>ยูเออี</orgName> ที่ตำรวจไทยควบคุมตัวไว้เป็นความผิดฐานฉ้อโกง ต่างกับกรณีของ พ.ต.ท.ทักษิณ ที่เป็นคดีทุจริตการจัดซื้อที่ดินรัชดา แต่ก็ได้มีการส่งเรื่องไปให้ทางการ<orgName>ยูเออี</orgName> เพื่อพิจารณาส่งตัว พ.ต.ท.ทักษิณ กลับมาดำเนินคดีที่ประเทศไทยแล้ว รอแค่ว่าทางการ<orgName>ยูเออี</orgName> จะตอบรับหรือไม่เท่านั้น</p>
<p>ส่วนที่ ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> ออกมาระบุว่า พ.ต.ท.ทักษิณ ถือพาสปอร์ต 6-8 ประเทศนั้น นายธฤต กล่าวว่า เป็นสิทธิที่แต่ละประเทศสามารถทำได้ แต่ฝ่ายการเมืองก็คงต้องหาโอกาสชี้แจง แสดงเหตุผล และความห่วงกังวลของ<orgName>รัฐบาลไทย</orgName>ไปยังประเทศที่ออกพาสปอร์ตแก่ พ.ต.ท.ทักษิณ เหมือนที่เคยทำต่อ<orgName>ประเทศนิการากัว</orgName> อย่างไรก็ตาม ในส่วนของ<orgName><prefix>กระทรวง</prefix>การต่างประเทศ</orgName> จะตรวจสอบข้อเท็จจริงไปยังประเทศต่างๆ อีกครั้ง</p>
<p>นายสุเทพ เทือกสุบรรณ รองนายกรัฐมนตรีฝ่ายความมั่นคง กล่าวถึงกรณีมีกระแสข่าวที่ พ.ต.ท.ทักษิณ ถือพาสปอร์ตของต่างชาติ 5-6 ประเทศ รวมทั้ง<orgName>ประเทศกัมพูชา</orgName>ด้วย ว่า ตนไม่ได้ตรวจสอบ แต่ตนเคยพบกับสมเด็จฮุนเซน นายกรัฐมนตรีกัมพูชาก็ได้พูดคุยเรื่องนี้กับท่าน ซึ่งท่านก็ยืนยันว่าไม่มีพาสปอร์ตของ<orgName>กัมพูชา</orgName> ตนก็เชื่อท่าน จึงไม่ได้ไปตรวจสอบ ส่วนพาสปอร์ตของประเทศอื่นๆ ตนไม่มีข้อมูล โดยตรงจึงตอบไม่ได้</p>
<p>ผู้สื่อข่าวถามว่าพ.ต.ท.ทักษิณ ยังคงเคลื่อนไหวอย่างต่อเนื่องที่ดูไบ ทั้งที่ ก่อนหน้านี้<orgName>รัฐบาล</orgName>ได้ประสานเพื่อขอความร่วมมือในการส่งตัวกลับมาดำเนินคดี ในไทยแล้ว แสดงว่า การประสานงานไม่เป็นผล นายสุเทพ กล่าวว่า ก็ต้องดูกันต่อไป</p>
<p>นายอภิสิทธิ์ เวชชาชีวะ นายกรัฐมนตรี กรณีที่ ร.ต.อ.เฉลิม อยู่บำรุง ส.ส.สัดส่วน<orgName>พรรคเพื่อไทย</orgName> ออกมาระบุจะเดินหน้าต่อต้าน<orgName>รัฐบาล</orgName>ทั้งในและนอกสภาว่า ถ้าคุณเฉลิมคิดว่า นั่นเป็นบทบาทของฝ่ายค้านก็ทำ แต่ต้องทำในกรอบของกฎหมาย</p>
<p>นพ.บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวว่า พรรคกังวลต่อการให้สัมภาษณ์ของ ร.ต.อ.เฉลิม หลังไปพบ พ.ต.ท.ทักษิณที่ประกาศว่าจะเดินหน้าต่อต้าน<orgName>รัฐบาล</orgName>ทั้งในและนอกสภาเพราะถือเป็นการส่งสัญญาณที่อันตราย เป็นการสร้างเงื่อนไขให้เกิดความขัดแย้งทางการเมืองรอบใหม่ ซึ่งจะส่งผลต่อการฟื้นฟูวิกฤตของ<orgName>รัฐบาล</orgName>และสร้างความสมานฉันฑ์ของ<orgName>รัฐสภา</orgName> <orgName>พรรคประชาธิปัตย์</orgName>จึงขอเรียกร้องไปยัง<orgName>พรรคเพื่อไทย</orgName>ให้แสดงความชัดเจนต่อการที่จะยุติความขัดแย้ง โดยการไม่ขับเคลื่อนการเมืองนอกสภา และอยากให้หันมาร่วมมือกันกอบกู้วิกฤตเศรษฐกิจของชาติ และสร้างความสมานฉันท์ให้เกิดขึ้น พรรคมีความห่วงใยต่อแนวทางการเมืองแบบเก่าที่ทาง<orgName>พรรคเพื่อไทย</orgName>ส่งสัญญาณออกมาและสอดรับกับการเคลื่อนไหวของเครือข่ายที่เปลี่ยนรูปแบบ โดยมีการ เพิ่มการตั้งสถาบันวิชาการเทียมออกมานอกเหนือจากการสร้างสื่อเทียม ขึ้นมาในรูปแบบที่แตกต่างจากในอดีต จึงอยากให้ทุกฝ่ายขับเคลื่อนการเมือง ให้อยู่บนพื้นฐานข้อมูลและความจริง หลีกเลี่ยงการทำการเมืองแบบเก่าที่ปลุกระดมให้เกิดความขัดแย้ง</p>
<p>พล.อ.อภิชาต เพ็ญกิตติ ปลัด<orgName><prefix>กระทรวง</prefix>กลาโหม</orgName> กล่าวว่ากรณีของ พ.ต.ท.ทักษิณ ทางการ<orgName>ไทย</orgName> ไม่ว่าจะเป็นนายกรัฐมนตรี หรือ <orgName>รัฐบาล</orgName>ประกาศมาตลอดว่าให้ท่าน เข้ามาสู้คดีในไทย ถ้าไม่มีการก่อกวน หรือก่อหวอดและดำเนินการตามขั้นตอนของกฎหมายคงไม่มีปัญหา</p>
<p>ส่วนการเดินทางกลับจะเป็นการจุดกระแส<orgName>เสื้อแดง</orgName> <orgName>เสื้อเหลือง</orgName> หรือไม่ พล.อ.อภิชาต กล่าวว่า อยากให้ประชาชนไม่ว่าฝ่ายใดก็ตามอยู่บนพื้นฐานของเหตุผล และ กฎหมายเป็นหลัก หากปฏิบัติตามกฎหมายก็จะไม่วุ่นวาย ซึ่งในหลักการ พ.ต.ท.ทักษิณ ต้องกลับเข้ามาสู้คดี ส่วนจะทำให้<orgName><prefix>กลุ่ม</prefix>เสื้อแดง</orgName>มีผู้บัญชาการก่อความวุ่นวายมาก ขึ้นหรือไม่นั้น ตนเห็นว่า พ.ต.ท.ทักษิณ พูดมาตลอดว่า ต้องการเห็นความปรองดอง ให้เกิดขึ้นในชาติ ซึ่งจะเป็นการพิสูจน์อย่างหนึ่งว่าเมื่อท่านกลับมาแล้ว ต้องการเห็นความปรองดองตามที่ท่านพูดมาโดยตลอดหรือไม่ ถ้าท่านกลับเข้ามาและมีปัญหา และ<orgName><prefix>กลุ่ม</prefix>เสื้อแดง</orgName>ยังสร้างปัญหาอยู่ นั่นก็คือการปลุกกระแสของท่าน ไม่ได้พูดบนพื้นฐานข้อเท็จจริงอย่างที่ท่านอยากให้เป็น</p>
<p>นายสุรพงษ์ โตวิจักษณ์ชัยกุล ส.ส.เชียงใหม่ <orgName>พรรคเพื่อไทย</orgName> กล่าวว่าจะมี ส.ส.<orgName>พรรคเพื่อไทย</orgName> ทยอยบินไปเยี่ยม พ.ต.ท.ทักษิณ ที่เมืองดูไบ ส่วนตนยังไม่ไปเพราะติดภารกิจ ส่วนที่<orgName>รัฐบาล</orgName>ประสานไปยัง<orgName>ตำรวสากล</orgName> และทางการ<orgName>สหรัฐอาหรับเอมิเรต</orgName> เพื่อให้ติดตามตัว พ.ต.ท. ทักษิณมาดำเนินคดีนั้น เป็นเรื่องที่<orgName>รัฐบาล</orgName>ทำได้ แต่จะได้รับความร่วมมือหรือไม่นั้นขึ้นอยู่กับความสัมพันธ์ระหว่างประเทศ เพราะพ.ต.ท.ทักษิณ อยู่ที่นั่นในฐานะนักลงทุน และคดีความของอดีตนายกฯ ก็อาจจะไม่รุนแรง ในมุมของต่างชาติที่มองว่าเป็นประเด็นทางการเมือง </p></body>
</news>
