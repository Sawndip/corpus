<teiHeader>
<fileDesc>
<titleStmt>
  <title>ผบ.ทร.ชี้ พธม.ตั้งพรรคเป็นสิ่งดีสู้ในระบบ  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 14:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8807  </bibl>
</sourceDesc>
</fileDesc>
</teiHeader>
<news>
<headline>ผบ.ทร.ชี้ <orgName>พธม.</orgName>ตั้งพรรคเป็นสิ่งดีสู้ในระบบ</headline>
<lead>ส่วนที่มีอดีต<orgName>คมช.</orgName> และอดีต ผบ.เหล่าทัพ สนใจที่จะลงเล่นการเมือง มองเป็นสิทธิส่วนบุคคล ขณะที่ �พล.อ.อนุพงษ์� ไม่มีความเห็น<orgName>พรรคพันธมิตรฯ</orgName>...</lead>
<neck></neck>
<body><p>พล.ร.อ.กำธร พุ่มหิรัญ ผบ.ทร.กล่าววันนี้ (27 พ.ค.) ถึงกรณีที่<orgName><prefix>กลุ่ม</prefix>พันธมิตรประชาชนเพื่อประชาธิปไตย (พธม.)</orgName> ประกาศจัดตั้งพรรคการเมืองว่า เป็นแนวทางตามระบอบประชาธิปไตย ถือเป็นแนวทางที่ดีเพราะเป็นทางเลือกให้กับประชาชน ส่วนที่<orgName>พันธมิตร</orgName>ออกมาระบุว่า แม้จะมีการจัดตั้งพรรคการเมืองแล้ว ก็ยังมีการเคลื่อนไหวทางภาคประชาชนนั้น คิดว่าไม่น่าจะมีความวุ่นวายเกิดขึ้น เพราะทุกฝ่ายมีประสบการณ์จากบทเรียนต่าง ๆ มาแล้ว ทุกฝ่ายรักประเทศชาติเหมือนกัน และไม่ทำอะไรให้เกิดความไม่เรียบร้อย</p>
<p>เมื่อถามว่า การสู้กันในเวทีระบอบประชาธิปไตยน่าจะดีกว่าการก่อม็อบประท้วง พล.ร.อ.กำธร กล่าวว่า แน่นอน การพูดจากันในสภาเป็นแนวทางที่น่าจะดีและเหมาะสม เป็นไปตามระบอบประชาธิปไตย</p>
<p>และเมื่อถามว่า เมื่อมีการตั้งพรรคแล้วควรดำเนินการในสภาไม่ควรเคลื่อนไหวข้างนอกหรือไม่ พล.ร.อ.กำธร กล่าวว่า ก็น่าจะดี ส่วนที่มีอดีต<orgName><prefix>คณะมนตรี</prefix>ความมั่นคงแห่งชาติ (คมช.)</orgName> และอดีต ผบ.เหล่าทัพ สนใจที่จะลงเล่นการเมืองนั้น ถือเป็นสิทธิส่วนบุคคล ทุกคนมีสิทธิ์</p>
<p>ขณะที่พล.อ.อนุพงษ์ เผ่าจินดา ผบ.ทบ. กล่าวถึงการตั้งพรรคการเมืองของ<orgName><prefix>กลุ่ม</prefix>พันธมิตรฯ</orgName>ว่า ตนไม่มีมุมมองและไม่มีความเห็นเรื่องนี้</p></body>
</news>
