<teiHeader>
<fileDesc>
<titleStmt>
  <title>กัปตันสมเด็จพระบรมฯทรงบินครบ3,000ชั่วโมง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/25/news_28805960.php?news_id=28805960  </bibl>
</sourceDesc>
</fileDesc>
</teiHeader>
<news>
<headline>กัปตันสมเด็จพระบรมฯทรงบินครบ3,000ชั่วโมง</headline>
<lead>สมเด็จพระบรมโอรสาธิราชฯ สยามมกุฎราชกุมาร พระราชทานพระราชวโรกาสให้<orgName><prefix>บริษัท</prefix> การบินไทย <suffix>จำกัด (มหาชน)</suffix></orgName> เข้าเฝ้าฯ ถวายประกาศนียบัตร ผู้ตรวจสอบภาคอากาศ และประกาศนียบัตรครูการบิน ในโอกาสที่ทรงทำการบิน เครื่องบินพาณิชย์ครบ 3,000 ชั่วโมง</lead>
<neck></neck>
<body><p>เมื่อเวลาประมาณ 16.30 น. วันที่ 24 พ.ค. ณ ห้องรับรองพิเศษ ท่าอากาศยานสุวรรณภูมิ กัปตันสมเด็จพระบรมโอรสาธิราชฯ สยามมกุฎราชกุมาร ทรงขับเครื่องบินพระที่นั่งเที่ยวบิน STF 904 พร้อมด้วย พระเจ้าวรวงศ์เธอ พระองค์เจ้าศรีรัศมิ์ พระวรชายาฯ และ พระเจ้าหลานเธอ พระองค์เจ้าทีปังกรรัศมีโชติ จากเมืองเซียะเหมิน ประเทศสาธารณรัฐประชาชนจีน มาถึงยังท่าอากาศยานสุวรรณภูมิ กรุงเทพฯ</p>
<p>โอกาสนี้ได้โปรดเกล้าฯ พระราชทานพระมหากรุณาธิคุณให้<orgName><prefix>บริษัท</prefix> การบินไทย <suffix>จำกัด (มหาชน)</suffix></orgName> เข้าเฝ้าฯ ถวายประกาศนียบัตรผู้ตรวจสอบภาคอากาศ และประกาศนียบัตรครูการบิน ในโอกาสที่ทรงทำการบินครบ 3,000 ชั่วโมง โดยมี นายขวัญชัย วงศ์นิติกร ผู้ว่าราชการจังหวัดสมุทรปราการ นายโสภณ ซารัมย์ รัฐมนตรีว่าการ<orgName><prefix>กระทรวง</prefix>คมนาคม</orgName> นายอำพน กิตติอำพน ประธานกรรมการ<orgName><prefix>บริษัท</prefix> การบินไทย <suffix>จำกัด (มหาชน)</suffix></orgName> นายเสรีรัตน์ ประสุตานนท์ ผู้อำนวยการ<orgName>ท่าอากาศยานสุวรรณภูมิ</orgName> เฝ้ารับเสด็จ</p>
<p>จากนั้น เสด็จฯ ไปทอดพระเนตรนิทรรศการเทิดพระเกียรติพระปรีชาสามารถด้านการบิน โอกาสนี้ ยังเสด็จฯ ไปประทับบนเครื่องบิน STF 904 และ ทรงทำการบิน Ceremonial Fight โดย พระเจ้าวรวงศ์เธอ พระองค์เจ้าศรีรัศมิ์ พระวรชายาฯ และ พระเจ้าหลานเธอ พระองค์เจ้าทีปังกรรัศมีโชติ เสด็จฯ ไปทอดพระเนตร พร้อมด้วยคณะผู้เฝ้ารับเสด็จ ร่วมชื่นชมพระปรีชาสามารถด้านการบิน Ceremonial Fight ณ บริเวณลานจอด</p>
<p>ทั้งนี้ กัปตัน สมเด็จพระบรมโอรสาธิราชฯ สยามมกุฎราชกุมาร ทรงฝึกบินในฐานะนักบินโบอิง 737- 400 กับ<orgName><prefix>บริษัท</prefix> การบินไทย <suffix>จำกัด (มหาชน)</suffix></orgName> ตั้งแต่เดือนพ.ค. 2547 ทรงผ่านการตรวจสอบจาก<orgName><prefix>กรม</prefix>การขนส่งทางอากาศ</orgName> และทรงได้รับใบอนุญาตนักบินพาณิชย์เอก หรือ Certified Aircraft Type B-734 ต่อมาทรงเข้ารับหลักสูตรกัปตันของ<orgName>การบินไทย</orgName> ตั้งแต่เดือนก.ค. 2548 จนสำเร็จตามมาตรฐานหลักสูตรการฝึกบินของ<orgName>การบินไทย</orgName> และได้รับการทูลเกล้าฯ ถวายตำแหน่งนักบินที่ 1 เมื่อวันที่ 30 มิ.ย. 2549</p>
<p>ปัจจุบัน แม้ว่า สมเด็จพระบรมโอรสาธิราชฯ สยามมกุฎราชกุมาร จะทรงมีพระราชกรณียกิจแทนพระบาทสมเด็จพระเจ้าอยู่หัว นานัปการ แต่ยังทรงสละเวลาเสด็จพระราชดำเนินมาทรงปฏิบัติพระราชภารกิจการบินในตำแหน่ง นักบินที่ 1 ของ<orgName><prefix>บริษัท</prefix>การบินไทย</orgName>อย่างสม่ำเสมอ และทรงสามารถปฏิบัติการบินครบ 3,000 ชั่วโมง อยู่ในเกณฑ์ที่สามารถทรงเป็นครูผู้ฝึกภาคอากาศของเครื่องบินแบบโบอิง 737- 400 ได้ เมื่อวันที่ 1 พ.ค. ที่ผ่านมา</p></body>
</news>
