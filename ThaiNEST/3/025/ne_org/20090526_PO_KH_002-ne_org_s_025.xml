<teiHeader>
<fileDesc>
<titleStmt>
  <title>ผลสัมมนาปชป. จี้แก้4เรื่องด่วน  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNekkyTURVMU1nPT0=&sectionid=TURNd05BPT0=&day=TWpBd09TMHdOUzB5Tmc9PQ==  </bibl>
</sourceDesc>
</fileDesc>
</teiHeader>
<news>
<headline>ผลสัมมนา<orgName>ปชป.</orgName> จี้แก้4เรื่องด่วน</headline>
<lead></lead>
<neck></neck>
<body><p>วันที่ 25 พ.ค. น.พ.บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวสรุปผลการสัมมนาพรรคที่เกาะสมุยว่า ที่ประชุมส.ส.และรัฐมนตรีของพรรคสรุปปัญหาเร่งด่วนจำเป็นต้องแก้ไขคือ 1.ปัญหาการว่างงาน การเลิกจ้างแรงงานทั้งในภาคอุตสาหกรรมและเกษตรกรรม 2.ปัญหาความยากจน 3.ปัญหาโครงสร้างความเป็นธรรม เช่น การจัดทำที่ทำกิน การถือครองที่ดิน รวมถึงมาตรการจัดเก็บภาษีที่ดิน การจัดสร้างและกระจายแหล่งน้ำไปสู่พื้นที่ที่ขาดแคลนอย่างทั่วถึง และ4.ปัญหาค่าครองชีพ</p>
<p>น.พ.บุรณัชย์ กล่าวว่า ส.ส.ประเมินว่าในฐานะที่<orgName>ประชาธิปัตย์</orgName>เป็นพรรคเก่าแก่ 64 ปี ต้องรับฟังความคิดเห็นจากประชาชน สร้างกระบวนการมีส่วนร่วม รวมถึงเปิดพื้นที่ทางความคิดให้ทุกภาคส่วนของสังคมได้แสดงออกถึงความต้องการผ่านกลไกส.ส. และ<orgName>สภา</orgName>ในช่วงปิดสมัยประชุม โดยผ่านกระบวนการสมานฉันท์ด้วยการปฏิรูปการเมืองผ่านคณะกรรมการแก้ไขปัญหา</p></body>
</news>
