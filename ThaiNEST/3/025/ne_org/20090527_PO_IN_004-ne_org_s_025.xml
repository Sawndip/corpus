<teiHeader>
<fileDesc>
<titleStmt>
  <title>สุเมธพร้อมซบพท.บอกบารมีไม่ถึงหน.พรรค  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 20:02:08  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173370  </bibl>
</sourceDesc>
</fileDesc>
</teiHeader>
<news>
<headline>สุเมธพร้อมซบ<orgName>พท.</orgName>บอกบารมีไม่ถึงหน.พรรค</headline>
<lead>"พล.อ.อ.สุเมธ" พร้อมเข้า <orgName>พท.</orgName> เล่นการเมือง ชี้บารมีไม่ถึง หน.พรรค แต่ไม่ขัดหาก �พ.ต.ท.ทักษิณ-พท.� เห็นด้วย</lead>
<neck></neck>
<body><p>พล.อ.อ.สุเมธ โพธิ์มณี ผู้ทรงคุณวุฒิพิเศษ<orgName><prefix>สำนักงาน</prefix>ปลัดกระทรวงกลาโหม</orgName> กล่าวถึงกรณีที่มีชื่อถูกเสนอเป็นแคนดิเดตหัวหน้า<orgName>พรรคเพื่อไทย</orgName>ว่า มีคนที่มีบารมีกว่าตนจำนวนมาก แต่ตนพร้อมที่จะทำงานช่วย<orgName>พรรคเพื่อไทย</orgName>ทุกอย่าง และจะให้เป็นอะไรก็ได้ทั้งนั้น แต่หัวหน้าพรรคคิดว่ายังไม่มีบารมี เพราะตนเพิ่งเข้ามาเล่นการเมืองได้ไม่นาน</p>
<p>เมื่อถามว่าพร้อมเล่นการเมืองเต็มตัว พล.อ.อ.สุเมธ กล่าวว่า ตนมีความตั้งใจ เพราะถูกการเมืองเล่นงานมาตลอด ซึ่งตนจะเกษียณอายุราชการในเดือนตุลาคมนี้ หากเกษียณก็พร้อมที่จะเล่นการเมือง แต่หากมีความจำเป็นต้องลาออกจากราชการก่อนก็ต้องลาออก ตนพร้อมเข้าไปช่วยงานทุกเมื่อ ขณะนี้เหลืออายุราชการเพียง 4 เดือน หาก พ.ต.ท.ทักษิณ ชินวัตร อดีตนายกรัฐมนตรี ให้ไปช่วยงานในพรรคก็พร้อมลาออกทันที</p>
<p>เมื่อถามว่าพร้อมที่จะเป็นหัวหน้า<orgName>พรรคเพื่อไทย</orgName>ตามที่มีกระแสข่าวหรือไม่ พล.อ.อ.สุเมธ กล่าวว่า แล้วแต่ พ.ต.ท.ทักษิณ และ<orgName>พรรคเพื่อไทย</orgName> จะเห็นด้วย ทั้งนี้ ตนพร้อมทำงานช่วย<orgName>พรรคเพื่อไทย</orgName> แต่คิดว่าบารมียังไม่ถึง อย่างไรก็ตาม ยังไม่ได้คุยกับ พ.ต.ท.ทักษิณ และขณะนี้<orgName>พรรคเพื่อไทย</orgName>ยังไม่มาทาบทาม แต่ถึงอย่างไรตนพร้อมที่จะช่วย พ.ต.ท.ทักษิณ เพราะคิดว่าท่านเป็นคนดี</p></body>
</news>
