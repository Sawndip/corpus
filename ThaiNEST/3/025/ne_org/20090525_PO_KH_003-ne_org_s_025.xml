<teiHeader>
<fileDesc>
<titleStmt>
  <title>ปชป.สั่งส.ส.ลงพื้นที่ตีปี๊บงานรบ. "สาทิตย์"ฟุ้งสมาชิกเคลียร์ทุกปัญหาลงตัว  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNVEkxTURVMU1nPT0=&sectionid=TURNd05BPT0=&day=TWpBd09TMHdOUzB5TlE9PQ==  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>สั่งส.ส.ลงพื้นที่ตีปี๊บงาน<orgName>รบ.</orgName> "สาทิตย์"ฟุ้งสมาชิกเคลียร์ทุกปัญหาลงตัว</headline>
<lead></lead>
<neck></neck>
<body><p>วันที่ 24 พ.ค. นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงผลการสัมมนาพรรคที่เกาะสมุย จ.สุราษฎร์ธานี ว่า ที่ประชุมได้ข้อสรุปดังนี้ 1.ให้สมาชิกพรรคที่เป็นส.ส.ลงพื้นที่รวบรวมความคิดเห็นของประชาชนมานำเสนอต่อ<orgName>รัฐบาล</orgName> รวบรวมโครงการใหม่ๆ ที่เป็นประโยชน์ต่อประชาชนต่อ<orgName>รัฐบาล</orgName> เพื่อประมวลเป็นโครงการใหม่ๆ ที่<orgName>รัฐบาล</orgName>จะสนองตอบต่อประชาชนให้ได้ทันท่วงที 2.ให้ส.ส.นำข้อมูลจากประชาชนในพื้นที่มาเป็นข้อมูลอภิปรายสนับสนุนและแนะนำในการประชุม<orgName>สภา</orgName>สมัยวิสามัญเพื่อพิจารณางบประมาณปี"53 ในวันที่ 15-19 มิ.ย.นี้ 3.ให้ลงพื้นที่พบประชาชนเพื่อประชาสัมพันธ์โครงการของ<orgName>รัฐบาล</orgName> รวมถึงให้สมาชิกพรรคที่เป็นส.ส.ลงพื้นที่เพื่อขยายฐานสมาชิกของพรรค เพื่อให้พรรคมีฐานสมาชิกที่กว้างขวางและเข้มแข็งมากขึ้น</p>
<p>นายเทพไท กล่าวว่า นายสุเทพ เทือกสุบรรณ เลขาธิการพรรค กำชับให้สมาชิกต้องมีผลงานที่เป็นรูปธรรม มีข้อมูลที่ชัดเจนเพื่อนำมาเป็นข้อสรุปให้สมาชิกที่เป็นส.ส. ก่อนเปิดประชุมสมัยสามัญนิติบัญญัติ<orgName><prefix>สภา</prefix>ผู้แทนราษฎร</orgName>ต่อไป</p>
<p>นายสาทิตย์ วงศ์หนองเตย รมต.ประจำ<orgName><prefix>สำนัก</prefix>นายกรัฐมนตรี</orgName> กล่าวว่า บรรยากาศการสัมมนาพรรค "เชื่อมั่นประเทศไทย มั่นใจ<orgName>พรรคประชาธิปัตย์</orgName>" ที่เกาะสมุย ถือว่าดีมาก ส.ส. กรรมการบริหาร และรัฐมนตรีของพรรค เปิดใจพูดคุยกันหลายเรื่อง ในพรรคไม่มีกลุ่มก๊วนอยู่แล้ว ที่ผ่านมาไม่เคยกังวลว่าจะมีปัญหาใดที่ทำให้การทำงานของ<orgName>รัฐบาล</orgName>ต้องสะดุด ส่วนการปรับ<orgName>ครม.</orgName>นั้น เป็นไปตามที่นายกฯพูดไว้</p></body>
</news>
