<teiHeader>
<fileDesc>
<titleStmt>
  <title>กกต.ฟุ้งหลักสูตรพัฒนาการเมือง ส.ส.พรรคใหญ่แห่สมัคร-ตั้งเป้าสมานฉันท์  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dOekl6TURVMU1nPT0=&sectionid=TURNd05BPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>ฟุ้งหลักสูตรพัฒนาการเมือง ส.ส.พรรคใหญ่แห่สมัคร-ตั้งเป้าสมานฉันท์</headline>
<lead></lead>
<neck></neck>
<body><p>วันที่ 22 พ.ค. ที่สำนักงานกกต. น.ส.สุณีย์ เหลืองวิจิตร เลขาธิการ<orgName>พรรคเพื่อไทย</orgName> นายพร้อมพงศ์ นพฤทธิ์ โฆษกพรรค พร้อมสมาชิก มาสมัครเรียนหลักสูตรการพัฒนาการเมืองและการเลือกตั้งระดับสูง รุ่น 1 ประจำปี พ.ศ.2552 ที่<orgName>กกต.</orgName>จัดขึ้น </p>
<p>น.ส.สุณีย์กล่าวว่า สนับสนุนหลักสูตรนี้เพราะเนื้อหาเป็นการบูรณาการการบริหารงานภาครัฐและการเมืองเข้าด้วยกัน สอดคล้องกับการทำงานร่วมกับภาครัฐและเอกชน อยากเชิญชวนนักการเมืองทุกพรรคมาสมัครเรียน ถือเป็นจุดเริ่มต้นสร้างความสมานฉันท์ เมื่อถามว่ามาสมัครเรียนเพราะอยากใกล้ชิด<orgName>กกต.</orgName>หรือไม่ น.ส.สุณีย์กล่าวว่า เรื่องนี้ไม่ใช่เป้าหมายหลัก อยากแลกเปลี่ยนความเห็นกับผู้บริหารของแต่ละหน่วยงานมากกว่า</p>
<p>นายสุทธิพล ทวีชัยการ เลขาธิการ <orgName>กกต.</orgName> กล่าวว่า ที่ผ่านมาการเมืองขัดแย้งกันมาก <orgName>กกต.</orgName>จึงจัดหลักสูตรโดยไม่แบ่งสีเสื้อ นำจุดเด่นในองค์ความรู้ต่างๆ มาประยุกต์ใช้ อาทิ ความรู้ในการเลือกตั้ง การบริหารการเมืองการปกครองและหลักธรรมาภิบาล พร้อมยกตัวอย่างนักการเมืองทั้งในและต่างประเทศ เบื้องต้นพอใจกับยอดผู้สมัคร นักการเมืองกลุ่มเป้าหมายทยอยเข้าสมัครอย่างต่อเนื่อง</p>
<p>ผู้สื่อข่าวรายงานว่า ส.ส.<orgName>พรรคเพื่อไทย</orgName>ที่สมัครเรียน อาทิ พ.ต.ท.สมชาย เพศประเสริฐ ส.ส.นครราชสีมา นายจตุพร พรหมพันธุ์ ส.ส.สัดส่วน น.พ.ชลน่าน ศรีแก้ว ส.ส.น่าน, <orgName>พรรคประชาธิปัตย์</orgName> ได้แก่ นายสกลธี ภัททิยกุล ส.ส.กทม. นายสรวุฒิ เนื่องจำนงค์ ส.ส.ชลบุรี นายณัฏฐพล ทีปสุวรรณ ผู้อำนวยการ<orgName>พรรคประชาธิปัตย์</orgName>, <orgName>พรรคชาติไทยพัฒนา</orgName> เช่น น.ส.พัชรี โพธสุธน ส.ส.สุพรรณบุรี นายวัชระ กรรณิการ์ รองโฆษก<orgName>รัฐบาล</orgName> และนายชาญชัย ประเสริฐสุวรรณ ส.ส. สุพรรณบุรี/p></body>
</news>
