<teiHeader>
<fileDesc>
<titleStmt>
  <title>รวบ สห.ลูกประดู่ขนอาวุธส่งใต้ ยึดยาเสพติดส่วนผสมสี่คูณร้อย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818388.php?news_id=28818388  </bibl>
</sourceDesc>
</fileDesc>
</teiHeader>
<news>
<headline>รวบ สห.ลูกประดู่ขนอาวุธส่งใต้ ยึดยาเสพติดส่วนผสมสี่คูณร้อย</headline>
<lead></lead>
<neck></neck>
<body><p>พ.ต.อ.ชัยพงษ์ เจริญชัยเนาว์ รองผู้บังคับการตำรวจรถไฟ (รอง ผบก.รฟ.) ยอมรับว่า กระแสข่าวที่ระบุว่าตำรวจรถไฟสามารถจับกุมผู้ต้องหาขนอาวุธสงครามให้กับ เครือข่าย<orgName><prefix>กลุ่ม</prefix>ก่อความไม่สงบในจังหวัดชายแดนภาคใต้</orgName>ได้ พร้อมยึดของกลางจำนวนมากนั้น เป็นความจริง</p>
<p>พ.ต.อ.ชัยพงษ์ กล่าวว่า เหตุการณ์เกิดขึ้นเมื่อเวลาประมาณ 17.30 น.วันที่ 22 พ.ค.ที่ผ่านมา เจ้าหน้าที่<orgName><prefix>การ</prefix>รถไฟ<suffix>แห่งประเทศไทย</suffix></orgName>แจ้งว่า พบผู้ต้องสงสัยหอบหิ้วสัมภาระเป็นกระเป๋าเป้สีแดงใบใหญ่ มีน้ำหนักมากผิดปกติ นั่งอยู่ที่นั่งหมายเลข 34 ของรถไฟขบวนด่วนพิเศษขบวนที่ 37 กรุงเทพฯ-สุไหงโกลก จึงรีบนำกำลังรุดไปตรวจสอบ พบเจ้าของกระเป๋าชื่อ นายสยาม เจ๊ะสานิ อยู่บ้านเลขที่ 132/2 หมู่ 8 ต.กายูคละ อ.แว้ง จ.นราธิวาส มีอาการตาลอยและกระสับกระส่ายคล้ายเมายา ตำรวจจึงแสดงตัวขอตรวจค้น </p>
<p>จากการค้นกระเป๋าของนายสยาม พบอาวุธสงครามและยาเสพติดจำนวนมาก ประกอบด้วย อาวุธปืนเอ็ม 16 รุ่น 101 ไม่มีหมายเลขทะเบียน อาวุธปืนพกสั้นขนาด 9 มม. ยี่ห้อบราวน์นิ่ง จำนวน 1 กระบอก หมายเลขทะเบียนถูกขูดลบทิ้ง อาวุธปืนลูกโม่ขนาด .22 ยี่ห้อสมิธ แอนด์ เวสสัน 1 กระบอก, ซองกระสุนปืนเอ็ม 16 จำนวน 1 ซอง เครื่องกระสุนปืนขนาดเอ็ม 16 จำนวน 20 นัด ขนาด 9 มม. จำนวน 35 นัด ขนาด .22 จำนวน 6 นัด ขนาด .357 จำนวน 6 นัด และขนาด .38 อีก 30 นัด </p>
<p>นอกจากนั้นยังพบยาเสพติดชนิดโซแรม บรรจุในขวด 995 เม็ด โดยสารเสพติดชนิดนี้มักใช้ผสมกับใบกระท่อมบดและดีดีที ผลิตเป็นยาเสพติดชนิดสี่คูณร้อย ซึ่งกำลังได้รับความนิยมในหมู่วัยรุ่นสามจังหวัดชายแดนภาคใต้ จึงได้ยึดของกลางทั้งหมด พร้อมควบคุมตัวนายสยามมาสอบปากคำ</p>
<p>เบื้องต้น นายสยามได้ให้การว่า กำลังนำของกลางทั้งหมดไปส่งลูกค้าที่ชื่อ นายสมชาย มูดอ อายุ 29 ปี อยู่ จ.นราธิวาส พร้อมทั้งอ้างตัวว่ามียศเป็นจ่าเอก ตำแหน่งสารวัตรทหาร สังกัด<orgName><component><prefix>กอง</prefix>สารวัตรทหาร</component> <component><prefix>กรม</prefix>อู่ทหารเรือ</component></orgName> มีความรู้เกี่ยวกับอาวุธปืน สามารถซ่อมและประกอบอาวุธปืนชนิดต่างๆ ได้ จากนั้นจึงร้องขอให้เจ้าหน้าที่ประสานไปยังต้นสังกัดเพื่อขอให้ส่งนายทหาร พระธรรมนูญเข้ารับฟังการสอบสวน ซึ่งเมื่อนายทหารพระธรรมนูญเดินทางมา ผู้ต้องหาก็เปลี่ยนท่าทีเป็นไม่ยอมให้การใดๆ โดยอ้างว่าจะให้การในชั้นศาลเท่านั้น </p>
<p>ในชั้นสอบสวน เจ้าหน้าที่ชุดจับกุมจึงแจ้งข้อหามีอาวุธสงครามและอาวุธปืนไว้ในครอบครองโดย ไม่ได้รับอนุญาต จากนั้นนายทหารพระธรรมนูญจึงยื่นคำร้องขอนำตัวกลับไปควบคุมตัวไว้ยังต้น สังกัด ส่วนอาวุธปืนของกลางที่ยึดได้ ขณะนี้กำลังส่งไปให้<orgName>กองพิสูจน์หลักฐาน</orgName>ตรวจสอบว่าเคยใช้กระทำความผิดในคดีใด มาก่อนหรือไม่ และตรวจสอบหาเลขทะเบียนปืนที่ถูกขูดลบออกไป แต่สันนิษฐานว่าอะไหล่ของอาวุธปืนบางส่วนน่าจะเป็นของทางราชการ และบางส่วนอาจนำเข้ามาตามแนวชายแดน</p></body>
</news>
