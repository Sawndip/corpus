<teiHeader>
<fileDesc>
<titleStmt>
  <title>"เทือก"นัดเคลียร์เกาเหลาพรรคร่วมเย็นนี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14540/%e0%b9%80%e0%b8%97%e0%b8%b7%e0%b8%ad%e0%b8%81%e0%b8%99%e0%b8%b1%e0%b8%94%e0%b9%80%e0%b8%84%e0%b8%a5%e0%b8%b5%e0%b8%a2%e0%b8%a3%e0%b9%8c%e0%b9%80%e0%b8%81%e0%b8%b2%e0%b9%80%e0%b8%ab%e0%b8%a5%e0%b8%b2%e0%b8%9e%e0%b8%a3%e0%b8%a3%e0%b8%84%e0%b8%a3%e0%b9%88%e0%b8%a7%e0%b8%a1%e0%b9%80%e0%b8%a2%e0%b9%87%e0%b8%99%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>"เทือก"นัดเคลียร์เกาเหลา<orgName>พรรคร่วม</orgName>เย็นนี้</headline>
<lead>?สุเทพ?นัดเคลียร์ปมเกาเหลา<orgName>พรรคร่วม</orgName> 6 โมงเย็นวันนี้ ยัน<orgName>รัฐบาล</orgName>ไม่แตกร้าว โหวตงบประมาณ - พรก.กู้เงินไร้ปัญหา รับเป็นยาสามัญประจำบ้านอา สาเคลียร์ใจพรรคร่วมทุกปัญหา ชี้ <orgName>ครม.</orgName>ตีกลับระบายข้าว-เช่ารถเมล์ ไม่ใช่รายการดึงอ้อยออกจากปากช้าง</lead>
<neck></neck>
<body><p>(27พ.ค.) นายสุเทพ เทือกสุบรรณ รองนายกรัฐมนตรี ให้สัมภาษณ์ถึงการประชุม<orgName><prefix>คณะกรรมการ</prefix>ยุทธศาสตร์ควบคุมการระบายสินค้าเกษตร</orgName>ตามที่<orgName>ครม.</orgName>เมื่อวันที่ 26 พ.ค.มอบหมายว่า ตนได้เชิญคณะกรรมการมาร่วมประชุมกันในเวลา 18.00 น. ที่ห้องทำงานของตน ส่วนที่มีคนสงสัยว่าทำไมจึงต้องใช้ตนในฐานะรองนายกรัฐมนตรีฝ่ายความมั่นคงมาดูแลเรื่องเกี่ยวข้องกับเศรษฐกิจนั้น เพราะพืชเกษตรหลายชนิดไม่ว่าข้าว ข้าวโพด มันสำปะหลัง ยางพารา   ปาล์มน้ำมัน เป็นพืชเกษตรที่คนส่วนใหญ่ในประเทศนี้ ทำอาชีพนี้อยู่ จึงต้องพยายามช่วยดูแล เพื่อให้รายได้ของเกษตรกรเหล่านี้มีรายได้ดี โดยต้องทำให้ภาครัฐมีวิธีการในการบริหารจัดการที่ราบรื่นด้วย บังเอิญว่าตนมีความใกล้ชิดสนิทสนมกับรัฐมนตรีทั้งหลาย ดังนั้นครม.จึงมอบหมายให้ช่วยไปดูแลพูดคุยกัน</p>
<p>เมื่อถามว่า วางแนวการพูดคุยอย่างไรเพื่อให้เป็นที่ยอมรับทั้งสองฝ่าย เพราะมีข่าวออกมาตลอดว่านายกอร์ปศักดิ์ สภาวสุ รองนายกรัฐมนตรี และนางพรทิวา นาคาศัย รมว.<orgName>พาณิชย์</orgName> มีความขัดแย้งกัน นายสุเทพ กล่าวว่า ตนไม่คิดว่าเป็นเรื่องของความขัดแย้งอะไร แต่ความคิดเห็นในเรื่องต่าง   ๆ ของบ้านเมือง มีคนที่มีความเห็นแตกต่างกันได้ เป็นปกติ ตนพยายามจะให้ทุกฝ่ายได้มีโอกาสพูดคุยกันให้มาก   เชื่อว่าการพูดคุยกันด้วยเหตุผล ทำให้ได้แนวทางที่ดีของแต่ละคน แต่ละฝ่าย และจะได้ผลสรุปเป็นที่ยอมรับกันได้ของทุกฝ่าย</p>
<p>ต่อข้อถามว่าการที่วางตัวนายสุเทพ มาแก้ไขเรื่องนี้เพราะต้องการลดแรงเสียดทานใน<orgName>พรรคร่วมรัฐบาล</orgName>มากกว่ามุ่งเรื่องแก้ปัญหาเรื่องสินค้าเกษตรใช่หรือไม่ นายสุเทพ กล่าวว่า “ ผมมันประเภทยาสามัญประจำบ้านอยู่แล้ว เป็นอะไรก็ใช้ได้ ปวดหัว ตัวร้อนก็ทาได้ ถูได้ ไม่มีปัญหา เชื่อว่าจะทำให้บรรยากาศดีขึ้น ประสานรอยร้าวได้ ทุกอย่างต้องดี ผมรับรองว่าดีและจะได้มาตรการแนวทางที่ผมเชื่อว่ามีเหตุ มีผล และเป็นที่ยอมรับของทุกฝ่าย ผมเป็นคนมองโลกในแง่ดี ผมไม่ค่อยมีปัญหา ”</p>
<p>เมื่อถามว่า คณะกรรมการชุดนี้เป็นข้อเสนอจาก<orgName>พรรคภูมิใจไทย</orgName>หรือเป็นดำริจากนายกรัฐมนตรีเอง นายสุเทพ กล่าวว่า   เวลาประชุม<orgName>ครม.</orgName>มีเรื่องจำนวนมาก ต้องใช้เวลานาน ตนเห็นว่าเรื่องนี้ได้พูดกันเป็นเวลานาน และดูจะหาข้อยุติยาก ตนนั่งติดอยู่กับนายกฯท่านก็บอกว่าอยากจะให้มีคณะกรรมการชุดเล็ก ๆ ไปนั่งคุยกันยาว ๆ ลึกซึ่งได้ ตนจึงได้อาสาไปตามฟอร์ม</p>
<p>เมื่อถามว่า   คณะกรรมการชุดนี้จะทำงานแค่เฉพาะกิจหรือจะดำเนินการอย่างต่อเนื่อง นายสุเทพ กล่าวว่า ก็แล้วแต่ ตนเป็นรองนายกรัฐมนตรี นายกรัฐมนตรีใช้อะไรตนก็ทำไปตามที่ท่านมีคำสั่ง ตนมีหน้าที่ช่วยงานท่าน</p>
<p>เมื่อถามว่า เรื่องการประมูลข้าวครั้งก่อนให้กับเอกชนจะหยิบมาดูใหม่หรือไม่ เพราะมีการตั้งข้อสังเกตว่า การประมูลครั้งก่อนถ้ามีการมาระบายในครั้งนี้จะทำให้<orgName>รัฐ</orgName>ขาดทุนถึง 2 หมื่นล้านบาท นายสุเทพ กล่าวว่า ตนขอไม่พูดลึกลงไป เพราะต้องเคารพในความคิดเห็นของกรรมการท่านอื่นและต้องให้ได้ผลดีที่สุดและนำเสนอต่อ<orgName>ครม.</orgName>ก่อน แล้วค่อยแจ้งให้ทราบรายละเอียด   ทั้งนี้คิดว่าคณะกรรมการคุยกันในวันนี้สัก 1 ครั้ง ถ้าทุกอย่างลงตัวก็อาจจะจบวันนี้ แต่ถ้าอาจต้องไปดูข้อมูลหรือหาความรู้เพิ่มเติมก็อาจจะได้ข้อยุติประมาณวันจันทร์ หรืออังคารได้ เพราะวันพุธที่ 3 มิ.ย.ตนต้องนำเสนอเข้าที่ประชุม<orgName>ครม.</orgName>  </p>
<p>เมื่อถามว่าเรื่องนี้จะส่งผลทำให้เกิดรอยร้าวใน<orgName>รัฐบาล</orgName>หรือไม่ นายสุเทพ ปฏิเสธแข็งขันว่า ไม่มีหรอกครับ ไม่มีรอยร้าว ไม่มีความรุนแรงอะไรทั้งสิ้น ตนรับรองได้ ตนพูดคุยกับ<orgName>พรรคร่วมรัฐบาล</orgName>แต่ละพรรคได้ไม่มีปัญหา</p>
<p>เมื่อถามย้ำว่าจะสามารถทำให้<orgName>พรรคร่วม</orgName>เข้าใจได้ด้วยความสบายใจหรือไม่ว่า ตรงนี้เป็นการตรวจสอบเพื่อประโยชน์ของประชาชนส่วนรวมจริง ๆ ไม่ใช่รายการดึงอ้อยออกจากปากช้าง นายสุเทพ ยิ้มพร้อมกับกล่าวว่า “ ไม่มีหรอกครับ ไม่มีอ้อย ไม่มีช้างครับ มีแต่ข้าว มัน และข้าวโพด ”</p>
<p>เมื่อถามว่า จะนำแนวคิดการยกเลิกระบบการรับจำนำสินค้าเกษตรที่เป็นช่องทางทุจริต โดยเปลี่ยนไปเป็นการรับประกันแทนมาพูดคุยในครั้งนี้เลยหรือไม่ นายสุเทพ กล่าวว่า   ยังไม่ได้คุยกันในเรื่องเหล่านี้ สำหรับฤดูกาลผลิตข้างหน้า แต่ตนเห็นว่าเวลาที่เราทำงานไปแล้วต้องสรุปบทเรียนเป็นระยะ ๆ และต้องครุ่นคิดหาวิธีการที่ดีกว่าเดิมและได้ผลมากกว่าเดิมมาทำ คิดว่า รองนายกรัฐมนตรีและรัฐมนตรีที่รับผิดชอบคงคิดมากกว่าที่ตนคิดอีก   ดังนั้นเชื่อว่าในอนาคตคงจะมีการเปลี่ยนแปลงในทางที่ดีขึ้น ต่อข้อถามว่า กังวลหรือไม่ว่า <orgName><prefix>บริษัท</prefix>เอกชน</orgName>ที่ประมูลข้าวได้จะฟ้องร้องต่อ<orgName>รัฐบาล</orgName>หรือไม่หากหมีการระบายข้าวไม่ทัน นายสุเทพ กล่าวว่า การทำความเข้าใจกับภาคเอกชนเป็นภาระหน้าที่ของทาง<orgName><prefix>กระทรวง</prefix>พาณิชย์</orgName></p>
<p>ผู้สื่อข่าวถามถึงโครงการเช่ารถเมล์ 4,000 คันที่สังคมจับตามองมากและรับไม่ได้ที่มีค่าเช่าและค่าซ่อมที่แพงมาผิดปกติจะพิจารณาอย่างไร นายสุเทพ กล่าวว่า ตนพูดในหลักการก่อนว่าเรื่องนี้ได้เข้าสู่ที่ประชุม<orgName>ครม.</orgName>มา 2-3 สัปดาห์ที่ผ่านมาแล้ว ในหลักการคิดว่าทุกคนก็เห็นด้วย เพราะ<orgName>ขสมก.</orgName>ไม่มีเงินมากมายที่จะบริหารจัดการด้วยวิธีการปกติโดยการซื้อรถมาแล้วแบกภาระค่าผ่อนรถและค่าบำรุงรักษา วิธีการที่ไปเช่ามาก็ดูดี ค่าบำรุงรักษา ค่าซ่อมก็ให้เหมาไปเลย และมีการปรับเปลี่ยนวิธีการใหม่ในการจัดเก็บค่าโดยสาร เพื่อเพิ่มความสะดวกให้กับประชาชนมากขึ้น ทุกอย่างก็ดูดี   แต่ที่<orgName>ครม.</orgName>ได้ติงติงคือ เรื่องค่าเช่าแพงเกินไปหรือไม่ ทาง<orgName><prefix>กระทรวง</prefix>คมนาคม</orgName>และ<orgName>ขสมก.</orgName>มีคำอธิบายเป็นตัวเลข รายละเอียดยิ่งมีคำอธิบายมาก ก็ยิ่งมีข้อสงสัยมาก เป็นเรื่องปกติ ความจริงแล้วสิ่งที่<orgName>ครม.</orgName>ได้มอบให้ตนไปช่วยประสานงานพูดจาคือ ขอให้เป็นรถยนต์ที่ประกอบในเมืองไทยให้มากที่สุด โดยอยากได้ประมาณ 70% ก็มีการพยายามแก้ไขปรับปรุงกันไป โดยเอาอะไรที่เป็นผลประโยชน์กับประเทศเราให้มากที่สุด</p>
<p>เมื่อถามว่า ชาวบ้านสงสัยว่า สภาพรถใหม่ทำไมถึงต้องตั้งค่าซ่อมเอาไว้ก่อนล่วงหน้า นายสุเทพ กล่าวว่า ตนจำไม่ได้แน่นอว่าจะมีการเช่าระยะเวลาเท่าไหร่ ต้องเช่ายาวเท่าไหร่ อาจ 10 หรือ 15 ปี แต่รถเมื่อใช้ไป 1 ปี หรือ 2 ปีก็ต้องซ่อมแล้ว เป็นธรรมดาต้องบำรุงรักษา เช่นเดียวกับรถส่วนตัวเราที่ต้องบำรุงรักษา เขาคงคิดค่าบำรุงรักษาไว้ตั้งแต่ต้น ตลอดระยะเวลาการเช่า ที่จริงต้องไปถามรัฐมนตรีที่คุม มาถามตนก็ตอบไปเรื่อยเปื่อย</p>
<p>เมื่อถามว่าสิ่งที่<orgName>พรรคประชาธิปัตย์</orgName>เคยท้วงติงรายการนี้ตั้งแต่ตอน<orgName>พรรคประชาธิปัตย์</orgName>เป็นฝ่ายค้านจะนำมาประกอบการตัดสินใจหรือไม่   นายสุเทพ กล่าวว่า ที่ทวงไว้ทุกข้อก็ได้เอามาบอกเขาทุกข้อ เช่น ข้อสำคัญที่เราอยากเห็น รถที่ผลิตในประเทศไทย วันนี้เรายังยืนยันและขอให้ทาง <orgName>ขสมก.</orgName>ได้บรรจุเป็นเงื่อนไขในการจัดหาด้วย เมื่อถามว่ามีแนวทางที่จะทำให้ราคาเช่าลดลงมาอีกได้หรือไม่ นายสุเทพ กล่าวว่า ไม่ทราบ ตนคงตอบไม่ได้</p>
<p>ผู้สื่อข่าวถามว่า <orgName>รัฐบาล</orgName>ตีกลับ 2 โครงการใหญ่ของ<orgName>พรรคภูมิใจไทย</orgName> ทั้งการระบายข่าวและการเช่ารถเมล์ จะทำให้มีปัยหากับ<orgName>พรรคร่วม</orgName>หรือไม่ นายสุเทพ ย้ำอีกครั้งว่า   “ ไม่มีครับ ไอ้เรื่องอย่างนี้ไม่ใช่เรื่องที่ต้องโกรธกัน เป็นเรื่องที่<orgName>คณะรัฐมนตรี</orgName>มีหน้าที่ต้องรับผิดชอบร่วมกัน เพราะฉะนั้นเมื่อในที่ประชุม<orgName>ครม.</orgName>ยังมีความเห็นที่แตกต่างกัน ยังมีข้อสงสัย ยังมี่ข้อให้แก้ไขปรับปรุงอยู่ ก็ย่อมแก้ไขปรับปรุงกันได้ </p>
<p>เมื่อถามว่าในฐานะผู้จัดการ<orgName>รัฐบาล</orgName>ประเมินว่ายังวางใจได้ว่าจะไม่มีลูกงอแงไปกระทบถึงการประชุม<orgName>สภา</orgName>สมัยวิสามัญเพื่อโหวตเห็นชอบร่างพรบ.งบประมาณและพรก.เงินกู้ 4 แสนล้าน นายสุเทพ กล่าวว่า สบาย ไม่มีปัญหา ตนไม่มีปัญหา เพราะตนมีความสัมพันธ์ที่ดีกับ<orgName>พรรคร่วมรัฐบาล</orgName> และทราบดีว่า <orgName>พรรคร่วมรัฐบาล</orgName>เหล่านั้น เข้าใจในการทำงานดี    แต่ละคนมีประสบการณ์ในการทำงานกันมา</p></body>
</news>
