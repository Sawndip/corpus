<teiHeader>
<fileDesc>
<titleStmt>
  <title>ปชป.ชี้ พธม. ตั้งพรรคการเมืองเป็นเรื่องดี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-25 15:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200130&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>ชี้ <orgName>พธม.</orgName> ตั้งพรรคการเมืองเป็นเรื่องดี</headline>
<lead></lead>
<neck></neck>
<body><p>วันนี้(25 พ.ค.) นพ.บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวแสดงความคิดเห็นต่อการตั้งพรรคการเมืองของ<orgName><prefix>กลุ่ม</prefix>พันธมิตรประชาชนเพื่อ ประชาธิปไตย</orgName>ว่า จะทำให้ประชาชนมีทางเลือกที่ดีอีกทางหนึ่ง เป็นการเสริมสร้างความเข้มแข็งของการปกครองตามระบอบประชาธิปไตย อย่างไรก็ตาม เชื่อมั่นว่า ฐานทางอุดมการณ์ที่ต่อต้านความไม่ถูกต้อง จะเป็นกำลังสำคัญในการต่อต้านกลุ่มที่ไม่หวังดีและสร้างความขัดแย้งให้กับ ประเทศชาติ</p>
<p>นอกจากนี้ นพ.บุรณัชย์ ยังกล่าวถึงกรณีที่<orgName>พันธมิตรฯ</orgName> ระบุถึงสาเหตุที่ต้องตั้งพรรคการเมือง เพราะ<orgName>พรรคประชาธิปัตย์</orgName>ไม่ได้ทำอะไรที่เป็นประโยชน์กับประชาชนอย่างแท้จริง ว่า <orgName>พรรคประชาธิปัตย์</orgName>พร้อมรับฟังคำวิจารณ์ พร้อมยืนยันว่าตลอดเวลาที่ตั้งพรรคมา ได้ยึดมั่นในหลักของประโยชน์ส่วนรวม ความถูกต้องชอบธรรม และการปกครองในระบอบประชาธิปไตย อันมีพระมหากษัตริย์เป็นประมุข มาโดยตลอด มิฉะนั้นคงไม่มีโอกาสอยู่มาถึง 64 ปี.</p></body>
</news>
