<teiHeader>
<fileDesc>
<titleStmt>
  <title>เด้งผู้ว่าฯแพร่เข้ากรุมท. ลดชั้นเป็นแค่นักปกครอง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=160326  </bibl>
</sourceDesc>
</fileDesc>
</teiHeader>
<news>
<headline>เด้งผู้ว่าฯแพร่เข้ากรุ<orgName>มท.</orgName> ลดชั้นเป็นแค่นักปกครอง</headline>
<lead>ผู้ว่าชลฯสังเวย<orgName>ม็อบแดง</orgName> ดึงพ่อเมืองศรีสะเกษเสียบ รองผวจ.อุทัยฯรับส้มหล่น</lead>
<neck></neck>
<body><p>เมื่อวันที่ 6พฤษภาคม นายศุภชัย ใจสมุทร รองโฆษกประจำ<orgName><prefix>สำนัก</prefix>นายกรัฐมนตรี</orgName> แถลงข่าวภายหลังการประชุม<orgName>คณะรัฐมนตรี(ครม.)</orgName>ว่า ที่ประชุมมีมติโยกย้ายแต่งตั้งข้าราชการนักปกครองระดับสูงตามที่<orgName><prefix>กระทรวง</prefix> มหาดไทย</orgName>เสนอและนำความกราบบังคมทูลเพื่อทรงพระกรุณาโปรดเกล้าฯแต่งตั้ง 7ตำแหน่ง ประกอบด้วย </p>
<p><orgName>ครม.</orgName>ย้ายผู้ว่าฯเพื่อเหมาะสม </p>
<p>1.ให้ นายวีระวิทย์ วิวัฒนวานิช พ้นจาก ผวจ.ฉะเชิงเทรา ไปเป็น ผวจ.น่าน 2.ให้ นายสุรพล พงษ์ทัดศิริกุล พ้นจาก ผวจ.ชลบุรี ไปเป็น ผวจ.ฉะเ ชิงเทรา 3.ให้ นายเสนีย์ จิตตเกษม พ้นจากผวจ.ศรีสะเกษ ไปเป็น ผวจ.ชลบุรี 4.ให้ นายสมศักดิ์ สุวรรณสุจริต พ้นจาก ผวจ.น่าน ซึ่งถูกวางให้ไปดำรงตำแหน่งรองอธิบดี<orgName><component><prefix>กรม</prefix>การปกครอง</component> <component><prefix>กระทรวง</prefix>มหาดไทย</component></orgName> โดยจะมีการนำเสนอเข้าที่ประชุม <orgName>ครม.</orgName>พิจารณาครั้งต่อไป 5.ให้ นายระพี ผ่องบุพกิจ พ้นจาก รอง ผวจ.อุทัยธานี ไปเป็น ผวจ.ศรีสะเกษ 6.ให้ ว่าที่ ร.ต.พงษ์ศักดิ์ พลายเวช พ้นจาก ผวจ.แพร่ ไปเป็นนักปกครอง(นักวิเคราะห์นโยบายและแผนทรงคุณวุฒิ) <orgName><prefix>กระทรวง</prefix>มหาดไทย</orgName>และ7.ให้ นายวัลลภ พริ้งพงษ์ พ้นจากตำแหน่งรองอธิบดี<orgName><prefix>กรม</prefix>ส่งเสริมการปกครองท้องถิ่น</orgName> (นักบริหารระดับต้น)ไปเป็น ผวจ.แพร่</p>
<p>ทั้งนี้ ตั้งแต่วันที่ทรงพระกรุณาโปรดเกล้าฯแต่งตั้งเป็นต้นไป ยกเว้น ลำดับที่6และ7 ให้นำความกราบบังคมทูลทรงพระกรุณาโปรดเกล้าฯแต่งตั้งหลังจากที่<orgName><prefix>คณะกรรมการ</prefix> ข้าราชการพลเรือน( ก.พ.)</orgName>มีมติอนุมัติให้ผ่านการประเมินบุคคลและผลงานแล้ว </p>
<p>ผู้สื่อข่าวรายงานด้วยว่า ระหว่างประชุม <orgName>ครม.</orgName>นายอภิสิทธิ์ เวชชาชีวะ นายกรัฐมนตรี ได้สอบถามเหตุผลการโยกย้ายผู้ว่าฯครั้งนี้ โดย นายชวรัตน์ ชาญวีระกุล รมว.<orgName>มหาดไทย</orgName> กล่าวว่า มี 2เหตุผล คือ เพื่อความเหมาะสมและเป็นการพิจารณาตามศักยภาพของบุคคล เนื่องจากบางคนที่เป็นรองอธิบดีมองว่าสามารถทำหน้าที่เป็นผู้ว่าฯได้ดี ขณะเดียวกัน คนที่เป็นผู้ว่าฯบางคน สามารถนั่งเป็นรองอธิบดีได้ ซึ่งไม่ถือว่าเป็นการลดตำแหน่ง</p>
<p>เด้งผู้ว่าฯชลเซ่นป่วน<orgName>อาเซียน</orgName></p>
<p>สำหรับบัญชีแต่งตั้งโยกย้ายครั้งนี้ รายชื่อที่น่าสนใจ คือ นายเสนีย์ ผวจ.ศรีษะเกษ ดั่งเดิมเป็นคน จ.ชลบุรี สำเร็จการศึกษา<orgName><component>รัฐศาสตร์</component> <component>จุฬาลงกรณ์<suffix>มหาวิทยาลัย</suffix></component></orgName>"<orgName><addName>สิงห์ดำ</addName></orgName>" เกษียณราชการในปี2557 เป็นรุ่นน้องร่วมสถาบันกับ นายวิชัย ศรีขวัญ ปลัด<orgName><prefix>กระทรวง</prefix>มหาดไทย</orgName> ได้รับแต่งตั้งไปเป็น ผวจ.ชลบุรี แทน นายสุรพล ผวจ.ชลบุรี ขณะที่ นายสุรพล สำเร็จการศึกษา<orgName><component><prefix>คณะ</prefix>รัฐศาสตร์</component> <component><prefix>มหาวิทยาลัย</prefix>ธรรมศาสตร์</component></orgName>"<orgName><addName>สิงห์แดง</addName></orgName>"เกษียณราชการปี2555 อดีตเป็นข้าราชการระดับ10 ตำแหน่งผู้ตรวจราชการ<orgName><prefix>กระทรวง</prefix>มหาดไทย</orgName>,ผวจ.อำนาจเจริญและผวจ.สระแก้ว ล่าสุด ถูกย้ายไปนั่ง ผวจ.ฉะเชิงเทรา เพราะฝ่ายการเมือง ทั้ง นายอภิสิทธิ์ เวชชาชีวะ นายกรัฐมนตรี,นายสุเทพ เทือกสุบรรณ รองนายกรัฐมนตรี ฝ่ายความมั่นคง รวมถึง นายเนวิน ชิดชอบ ไม่พอใจผลการปฏิบัติงานที่ไม่มีประสิทธิภาพและหย่อนยาน จนทำให้<orgName><prefix>กลุ่ม</prefix>เสื้อแดง</orgName>บุกเข้าประชิดถึงรถยนต์ประจำตำแหน่ง และเกือบถึงตัว นายอภิสิทธิ์ หลังการประชุม <orgName>ครม.</orgName>สัญจรที่พัทยา เมื่อต้นเดือนเมษายน</p>
<p>ปรากฏว่า นายสุรพล ยังไม่รู้สำนึก เพราะยังทำผิดพลาดในการประสานงานกับฝ่ายทหารและฝ่ายปกครอง ในการควบคุมดูแลสถานการณ์ในช่วงการประชุม<orgName>อาเซียนซัมมิต</orgName> จนทำให้<orgName><prefix>กลุ่ม</prefix>เสื้อแดง</orgName>บุกเข้าไปถึงโรงแรมสถานที่จัดงานและต้องยกเลิกการ ประชุมไปในที่สุด </p>
<p>แฉเข้าบ้าน'ป๋าเหนาะ'บ่อย </p>
<p>กระทั่งแกนนำ<orgName>รัฐบาล</orgName>ได้เรียก นายสุรพล ไปตำหนิหลายครั้ง แม้ นายสุรพล จะพยายามแก้ปัญหาด้วยการล็อบบี้และเอาใจ นายชวรัตน์และนายศักดิ์สยาม ชิดชอบ ด้วยการดูแลเป็นอย่างดี ช่วงที่ทั้งสองคนไปตรวจราชการที่ จ.ชลบุรี เมื่อสองสัปดาห์ที่ผ่านมา แต่ไม่เป็นผล เพราะฝ่ายการเมืองขึ้นบัญชีดำไว้แล้วว่า ต้องจัดการให้เป็นเยี่ยงอย่าง แถมแกนนำ<orgName>รัฐบาล</orgName>ก็ไม่ไว้ใจ เพราะเป็นที่รู้กันดีว่า นายสุรพล เข้าออกบ้านเมืองทองธานีของ นายเสนาะ เทียนทอง หัวหน้า<orgName>พรรคประชาราช</orgName> ตลอดเวลา เพราะมีบ้านอยู่ในหมู่บ้านเดียวกัน ทำให้ฝ่ายการเมืองคิดว่า นายสุรพล เกียร์ว่าง เพราะเป็นคนของขั้ว <orgName>เพื่อไทย</orgName>-<orgName>ประชาราช</orgName> จึงต้องโยกย้ายให้เรียบร้อยโดยเร็ว</p>
<p>'เนวิน'ส่งพวก-รับเลือกตั้ง</p>
<p>นอกจากนี้ เป็นโอกาสของ นายเนวิน ที่ต้องการผลักดัน นายเสนีย์ ผวจ.ศรีษะเกษ ที่สั่งการเป็นสายตรงได้ตลอดเวลา มาคุมพื้นที่ จ.ชลบุรี ซึ่งเป็นพื้นที่มีผลประโยชน์มหาศาล ตามคำร้องขอจาก นายสนธยา คุณปลื้ม เพื่อนรักอดีต"<orgName>กลุ่ม16</orgName>"ของ นายเนวิน ที่เตรียมย้ายจาก<orgName>พรรคชาติไทย</orgName> มาอยู่กับ<orgName>พรรคภูมิใจไทย</orgName> แต่กลุ่ม"คุณปลื้ม"พ่ายแพ้ให้<orgName>พรรคประชาธิปัตย์</orgName>ทั้งหมดในการเลือกตั้งครั้ง ที่ผ่านมา ทำให้ นายสนธยาและนายเนวิน ต้องการส่งคนของตัวเองไปเป็น ผวจ.ชลบุรี เพื่อเป็นผลดีต่อการเลือกตั้งที่จะมีขึ้นในอนาคตอันใกล้นี้</p>
<p>เด็ก'เทือก'เสียบผู้ว่าฯแพร่ </p>
<p>ส่วนการย้ายนอกฤดูกาลครั้งนี้ ที่ถือว่าชอกช้ำมากที่สุดคงหนีไม่พ้น ว่าที่ร.ต.พงษ์ศักดิ์ พลายเวช สำเร็จการศึกษา<orgName><component>นิติศาสตร์</component><component><prefix>มหาวิทยาลัย</prefix>ธรรมศาสตร์</component></orgName> เกษียณราชการในปี2553 พ้นจากตำแหน่ง ผวจ.แพร่ ให้ดำรงตำแหน่งนักปกครอง10 ถือเป็นการลดชั้นแบบไม่ไว้หน้าและเป็นที่รู้กันดีว่า นี่คือตำแหน่งลงโทษที่รุนแรงมาก เพราะขนาดเงินค่าตำแหน่งยังไม่มี ส่วนสาเหตุเป็นเพราะฝ่ายการเมืองเห็นว่า ว่าที่ ร.ต.พงษ์ศักดิ์ ขึ้นมาเป็น ผวจ.แพร่ โดยขยับจาก รอง ผวจ.ประจวบคีรีขันธ์ใน<orgName>รัฐบาลพลังประชาชน(พปช.)</orgName> ผนวกกับ จ.แพร่ มีการแข่งขันกันรุนแรงของ<orgName>พรรคเพื่อไทย</orgName>โดยตระกูล"เอื้ออภิญากุล"ของ นายวรวัจน์ อดีต รมว.<orgName>วัฒนธรรม</orgName> กับ นางศิริวรรณ ปราศจากศัตรู หรือ "แม่เลี้ยงติ๊ก" ที่ปรึกษา รมว.<orgName>สาธารณสุข</orgName> (นายวิทยา แก้วภราดัย) ซึ่งที่ผ่านมา นางศิริวรรณ สอบตกตลอดและเริ่มมีสัญญาณว่า อาจมีการเลือกตั้งเร็วๆนี้ ทำให้ นายสุเทพ โยกย้าย ว่าที่ร.ต.พงษ์ศักดิ์ออกจากพื้นที่ แล้วดัน นายวัลลภ พริ้งพงษ์ จากรองอธิบดี<orgName><prefix>กรม</prefix>ส่งเสริมฯ</orgName> ซึ่งมีอาวุโสเพราะอยู่ในตำแหน่งมานานแล้ว ผนวกกับที่ผ่านมา นายวัลลภ เป็นรองอธิบดีฯคนละขั้วกับ นายสุกิจ เจริญรัตนกุล อดีตอธิบดี<orgName><prefix>กรม</prefix>ส่งเสริมฯ</orgName>ที่ถูก<orgName>พรรคภูมิใจไทย</orgName> เด้งไปเป็นผู้ตรวจราชการฯ เพราะไม่สนองตอบเรื่องการจัดสรรงบพัฒนาท้องถิ่นแสนกว่าล้านได้ จึงทำให้แกนนำ<orgName>พรรคภูมิใจไทย</orgName> ต้องการผลักดันนายวัลลภ ไปเป็น ผวจ.แพร่ ตามคำร้องขอจาก นายสุเทพและนางศิริวรรณ</p>
<p>เขี่ยคนสนิท<orgName>พท.</orgName>พ้นพื้นที่สีแดง </p>
<p>อย่างไรก็ตาม การย้ายผู้ว่าฯพื้นที่สีแดงออกจากพื้นที่อีกคน คือ นายสมศักดิ์ สุวรรณสุจริต ผวจ.น่าน ซึ่งมีความใกล้ชิดกับแกนนำ<orgName>พรรคเพื่อไทย</orgName> เช่น นางเยาวภา วงศ์สวัสดิ์ น้องสาว พ.ต.ท.ทักษิณ ชินวัตร อดีตนายกรัฐมนตรี ซึ่งที่ผ่านมา จ.น่าน มีการชุมนุมของ<orgName>คนเสื้อแดง</orgName>หลายครั้งที่หน้าศาลากลางจังหวัด รวมถึงมีปัญหาเรื่องวิทยุชุมชน ซึ่งฝ่ายปกครองไม่สามารถควบคุมได้ ทำให้เป็นกระบอกเสียงสำคัญในการปลุกระดมให้มีการเคลื่อนไหวของ<orgName>คนเสื้อแดง</orgName>ใน จ.น่านและพื้นที่ใกล้เคียงในภาคเหนือ รวมถึงเป็นที่รู้กันดีว่า บรรดา<orgName>คนเสื้อแดง</orgName>ที่มาชุมนุมหน้าทำเนียบรัฐบาล มี<orgName>เสื้อแดง</orgName>จาก จ.น่าน เข้าร่วมจำนวนมาก โดยทางจังหวัดไม่ได้กวดขันสกัดกั้นเท่าที่ควร </p>
<p>โยกเด็ก'สุชาติ'นั่งผู้ว่าฯน่าน </p>
<p>ขณะที่ นายวีระวิทย์ ที่ไปเป็น ผวจ.น่าน แทน ซึ่งถูกย้ายมาจาก จ.ฉะเชิงเทรา นั้น เป็นที่รู้กันดีว่าสนิทกับ นายสุชาติ ตันเจริญ แกนนำ<orgName>พรรคเพื่อแผ่นดิน</orgName> ที่จะย้ายไปสังกัด<orgName>ภูมิใจไทย</orgName> ซึ่งการย้ายครั้งนี้ เป็นเพราะฝ่ายการเมืองใน<orgName>พรรคภูมิใจไทย</orgName>เห็นว่า นายวีระวิทย์ จะเกษียณอายุราชการในปี2553 แต่เห็นว่าพื้นที่ จ.ฉะเชิงเทรา ไม่ค่อยมีอะไรน่าสนใจ เพราะเป็นจังหวัดทางผ่าน เมื่อเทียบกับ จ.น่าน ซึ่งเป็นพื้นที่สีแดงและท้าทายกว่าในการแสดงฝีมือให้ฝ่ายการเมืองเห็น เพื่ออนาคตอาจจะกลับมาเล่นการเมืองด้วยการลงสมัคร สส.ในสังกัด<orgName>พรรคภูมิใจไทย</orgName> จึงไม่ขัดข้องในการปรับเปลี่ยนไปอยู่ จ.น่าน</p>
<p>ซี้'ศักดิ์สยาม'เป็นผู้ว่าศรีษะเกษ </p>
<p>สำหรับ นายระพี รอง ผวจ.อุทัยธานี ที่จะไปเป็น ผวจ.ศรีษะเกษ สำเร็จการศึกษา<orgName><component><prefix>คณะ</prefix>รัฐศาสตร์</component> <component><prefix>มหาวิทยาลัย</prefix>ธรรมศาสตร์</component></orgName> เป็น"<orgName><addName>สิงห์แดง</addName></orgName>"รุ่นน้องร่วมสถาบันเดียวกับ นายเสริมศักดิ์ พงษ์พานิช อดีตปลัด<orgName><prefix>กระทรวง</prefix>มหาดไทย</orgName>และรมช.<orgName>มหาดไทย</orgName> รวมถึงเป็นเพื่อร่วมสถาบันเดียวกับนายศักดิ์สยาม ชิดชอบ ประธานคณะทำงาน รมว.<orgName>มหาดไทย</orgName> ด้วยความสนิทสนมจึงเสนอแต่งตั้งไปเป็น ผวจ.ศรีษะเกษ จนมีเสียงวิพากษ์วิจารณ์จากข้าราชการ<orgName><prefix>กระทรวง</prefix>มหาดไทย</orgName>เป็นอย่างมาก เพราะถือเป็นการเลื่อนชั้นค่อนข้างเร็ว เนื่อจากจะเกษียณในปี2563 โดยมองว่า นายศักดิ์สยาม ได้วางฐานอำนาจระยะยาวไว้ใน<orgName><prefix>กระทรวง</prefix>มหาดไทย</orgName> โดยนำคนที่มีอาวุโสน้อยข้ามหัวข้าราชการจำนวนมากมานั่งเป็นผู้ว่าฯ ซึ่งทำให้ข้าราขการ<orgName>มหาดไทย</orgName>หลายคนวิจารณ์กันอย่างหนัก</p>
<p>ยันย้ายเพราะคุมม็อบไม่อยู่ </p>
<p>ด้าน นายชวรัตน์ ชาญวีรกูล รมว.<orgName>มหาดไทย</orgName> ให้สัมภาษณ์ถึงการแต่งตั้งโยกย้ายผู้ว่าฯชลบุรีที่ถูกมองว่า เป็นเพราะไม่สามารถควบคุมความเรียบร้อยของการชุมนุม<orgName><prefix>กลุ่ม</prefix>เสื้อแดง</orgName>ได้ว่า ก็มีส่วน เพราะเขาเป็นผู้ว่าฯและจะถามว่า เขาต้องแบ่งภาระรับผิดชอบคนเดียวหรือไม่นั้น ก็ไม่ใช่ แต่บังเอิญว่ามันเป็นคล้ายรูปแบบบริษัท ท่านเป็นซีอีโอของชลบุรี ก็ต้องมีความรับผิดชอบ ซึ่งชลบุรีถือเป็นจังหวัดที่เจริญมากแล้ว ก็อยากให้ท่านนำรูปแบบการพัฒนาชลบุรี ไปพัฒนาจังหวัดอื่น ก็เป็นเหตุผลหนึ่ง ถ้าท่านยังไม่เกษียณ ก็จะหาจังหวัดอื่นให้ท่านไปบูรณาการ </p>
<p><orgName>พท.</orgName>อัดโยกย้ายเพื่อพวกตัวเอง </p>
<p>ขณะที่ นายสงวน พงษ์มณี ส.ส.ลำพูน <orgName>พรรคเพื่อไทย</orgName> ให้สัมภาษณ์ถึงกรณีที่ <orgName>ครม.</orgName>มีมติโยกย้ายผู้ว่าฯ โดยเฉพาะ นายสุรพล ผวจ.ชลบุรี ถูกพิษ<orgName>ม็อบเสื้อแดง</orgName>ป่วนประชุม<orgName>อาเซียน</orgName>ที่พัทยา จนถูกโยกไปเป็น ผวจ.ฉะเชิงเทรา ว่า <orgName>รัฐบาล</orgName>กล้าใช้อำนาจโยกย้ายเพื่อให้พวกพ้องของตนเองมีอำนาจมากขึ้น จากกรณีดังกล่าวต่อไปก็ขอให้ข้าราชการต้องยืนหยัดทำงานตามกฎหมาย อย่าทำงานตามคำสั่งของรัฐมนตรี เพราะทุกวันนี้ไม่ว่าเกิดอะไรขึ้น ข้าราชการต้องรับผิดชอบเองทั้งหมด</p>
<p>"ไม่ใช่ <orgName>ครม.</orgName>จะย้ายใครที่ไม่ได้อยู่ฝ่าย<orgName>รัฐบาล</orgName> ซึ่งไม่ใช่ความชอบธรรมที่ควรจะเป็น เพราะแม้ข้าราชการพยายามทำตามหน้าที่แล้ว ไม่สามารถแก้ปัญหาได้ ก็กลายเป็นความผิด อย่างกรณี ผวจ.ชลบุรี อยากถามว่า ทำผิดอะไร จากเหตุชุมนุมที่พัทยา จนทำให้ประชุม<orgName>อาเซียน</orgName>ต้องเลื่อนออกไป ทั้งๆที่มีผู้ใหญ่ ทั้งนายกฯและรัฐมนตรี อยู่เต็มไปหมด แต่แก้ปัญหาไม่ได้ เมื่อเกิดปัญหาขึ้น กลับโยกย้ายผู้ว่าฯ ซึ่งยิ่งกว่าแพะรับบาป เพราะไม่รู้ว่ารับบาปแทนใคร"นายสงวน กล่าว </p></body>
</news>
