<teiHeader>
<fileDesc>
<titleStmt>
  <title>ยุสื่อแบนข่าวคนพูดเท็จใส่ร้ายหยุดขยายผลวิวาทะลดขัดแย้ง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 21:33:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059132  </bibl>
</sourceDesc>
</fileDesc>
</teiHeader>
<news>
<headline>ยุสื่อแบนข่าวคนพูดเท็จใส่ร้ายหยุดขยายผลวิวาทะลดขัดแย้ง</headline>
<lead></lead>
<neck></neck>
<body><p>ที่รัฐสภา วานนี้ (26 พ.ค.) มีการประชุม<orgName><prefix>คณะกรรมการ</prefix>สมานฉันท์เพื่อการปฏิรูปการเมืองและศึกษาการแก้ไขรัฐ ธรรมนูญ</orgName> มีนายดิเรก ถึงฝั่ง ส.ว.นนทบุรี ประธานคณะกรรมการเป็นประธานการประชุม เพื่อพิจารณาผลการศึกษา ของ<orgName><prefix>คณะอนุกรรม</prefix>การสร้างความสมานฉันท์ทางการเมืองของสังคมไทย</orgName> ซึ่งคณะกรรมการฯ กำหนดตารางการพิจารณาไว้ 3 วัน คือวันที่ 26-28 พ.ค.</p>
<p>นายตวง อันทะไชย ส..ว.สรรหา ประธาน<orgName><prefix>คณะอนุกรรมการ</prefix>สร้างความสมานฉันท์ฯ</orgName> กล่าวว่า คณะอนุกรรมการฯมีข้อเสนอระยะเร่งด่วน 7 ข้อ คือ 1.ลดวิวาทะไม่ตอบโต้ร้ายทางการเมือง โดยให้พรรคการเมืองเป็นเจ้าภาพ 2.<orgName>รัฐบาล</orgName>และฝ่ายค้านต้องลดการสร้างเงื่อนไขนำไปสู่ความรุนแรง โดยต้องเริ่มแสดงพฤติกรรม เพื่อเป็นแบบอย่างในสังคม</p>
<p>3.ให้สื่อมวลชนทุกแขนงเข้ามาเป็นเครือข่ายในการรณรงค์และสร้างความสมานฉันท์ ในชาติ เพื่อพื้นที่ข่าวสร้างสรรค์ สื่อสารลดความขัดแย้ง 4..ควรมีกระบวนการเจรจาสร้างสันติสุขกับคู่ขัดแย้งทุกระดับ โดยมอบหมายให้<orgName><prefix>สถาบัน</prefix>พระปกเกล้า</orgName> และองค์กรที่เป็นกลางยอมรับได้ของทุกฝ่ายเป็นเจ้าภาพ เพื่อลดความขัดแย้ง</p>
<p>5.ตั้ง<orgName>สมัชชาสมานฉันท์</orgName>เพื่อระดมความเห็นจากประชาชนทั้ง 4 ภาค โดย<orgName>รัฐสภา</orgName>เป็นเจ้าภาพ 6.สร้างรัฐธรรมนูญสมานฉันท์ โดยมีการศึกษาผลกระทบจากการบังคับใช้ และผลของการบังคับใช้ ต้องให้เกิดความเป็นธรรมกับทุกภาคส่วน โดยมี<orgName>รัฐสภา</orgName> คือ <orgName>รัฐบาล</orgName> ฝ่ายค้าน ส.ส.และ ส.ว. รวมไปถึงองค์กรประชาชนทุกภาคส่วนร่วมกันคิด นำไปสู่การเลือกตั้งที่สันติ 7.สร้างกระแสสังคมให้เป็นอันหนึ่งอันเดียวกัน โดยให้ทุกคนได้มีส่วนร่วม ไม่เลือกสี ไม่เลือกข้างว่าจะเป็น<orgName>รัฐบาล</orgName>หรือฝ่ายค้าน</p>
<p>นอกจากนี้ ควรให้<orgName>รัฐสภา</orgName>ตั้ง<orgName><prefix>คณะกรรมการ</prefix>สมานฉันท์</orgName>ทำงานต่อไป เพื่อรองรับการปฏิรูปการเมืองในอนาคต การแก้รัฐธรรมนูญ การยุบสภาที่จะนำไปสู่การเลือกตั้ง โดยผ่านองค์กรเครือข่ายทางความคิดทุกฝ่าย เพื่อลดระดับความขัดแย้งในประเด็นการเมือง</p>
<p>นายสมบัติ ธำรงธัญวงศ์ อธิการบดี<orgName><prefix>สถาบัน</prefix>บัณฑิตพัฒนาบริหารศาสตร์(นิด้า)</orgName> กรรมการ กล่าวว่า การจะลดความขัดแย้งคงเป็นไปไม่ได้ เพราะกลุ่มที่ขัดแย้ง มีจุดยืนต่างกันมาก ซึ่งโดยปกติก็ต้องตอบโต้ฝ่ายตรงข้ามเพื่อรักษาจุดของตัวเอง และยังมีสื่อขยายผล วิวาทะจึงดำรงอยู่ สิ่งที่จะทำได้คือ ให้กลุ่มคนส่วนใหญ่ที่ไม่ใช่คู่ขัดแย้งเห็นว่า การตอบโต้เป็นผลเสียต่อสังคมและไม่ได้รับการสนับสนุนจากสังคม</p>
<p>นายอรรคพล สรสุชาติ กรรมการจากสัดส่วน<orgName>พรรคชาติไทยพัฒนา</orgName> กล่าวว่า การลดวิวาทะจะทำไมได้เลย หากไม่พูดกับสื่อชัดๆว่า อะไรควรเป็นข่าว แต่ข่าวจากสื่อ ก็เป็นสิ่งสะท้อนสังคม ไม่ต่างจากละคร สุดท้ายก็เป็นการขยายผลจากวิวาทะ ในอดีต ที่แรงที่สุดคือ การอภิปรายไม่ไว้วางใจที่จะมีการขยายผล หรือการถ่ายทอดสด แต่ตอนนี้ ทั้งการปราศรัยตามที่ต่างๆ ก็ถ่ายทอสดทั้งนั้น ก็ต้องปลุกอารมณ์ ตนคิดว่า สื่อต้องคว่ำบาตรคนที่พูดจาไม่สร้างสรรค์ ไม่เสนอข่าวคนๆ นั้น</p>
<p>ทั้งนี้ วิวาทะไม่ได้มีแค่ ครั้งเดียวจบ แต่มีมาเรื่อยๆ ยิ่งวันเสาร์อาทิตย์ ไม่มีข่าว แต่ละคนก็สรรหาคำมา โต้ตอบกัน เช้าพูด สายโต้ตอบ เย็นวิเคราะห์ ค่ำเชิญนักวิชาการมาผสมโรง รุ่งขึ้นข่าวก็เป็นการยำทั้งหมดรวมกัน ขยายผลต่ออีก สื่อเองก็เอาไมค์ไปจ่อปาก เป็นข่าวปิงปอง ประชาชนก็ดูบางช่วงไม่ได้ดูบางช่วง เกิดความเบื่อหน่าย ฉะนั้นต้องลดวิวาทะ ลดทิฐิ ลดอคติ</p>
<p>นายสันติ พร้อมพัฒน์ กรรมการจากสัดส่วน<orgName>พรรคเพื่อไทย</orgName> กล่าวว่า สนับสนุนให้สื่อการคว่ำบาตรไม่ลงข่าวผู้ที่พูดเท็จ ใส่ร้าย สร้างความขัดแย้ง เหมือนในต่างประเทศ สื่อก็มีมาตรการแบบนี้กับคนที่มีพฤติกรรมดังกล่าว</p>
<p>ด้านนายตวง ชี้แจงว่า ที่อภิปรายกันมา ไม่แน่ใจว่า ที่ประชุมจะแก้ปัญหาที่โลกทัศน์ของประชาชน หรือโลกทัศน์ของนักการเมืองกันแน่ เพราะประชาชนดูถ่ายทอดการประชุม ก็เห็นข้อเท็จจริงอยู่ว่า นักการเมืองทะเลาะกัน ไม่ได้พูดสาระสำคัญอะไรมากมายในการประชุม ฉะนั้นนักการเมืองต้องดูตัวเองด้วยเช่นกัน</p>
<p>ขณะที่นาย เสนาะ เทียนทอง หัวหน้า<orgName>พรรคประชาราช</orgName> ที่ปรึกษาคณะกรรมการฯ กล่าวว่า การจะทำให้สมานฉันท์เป็นรูปธรรม ต้องมองไปที่สาเหตุ ซึ่งข้อเสนอข้อ 1 เรื่องการลดการวิวาทะ ตนคิดว่า วิวาทะ ไม่ได้สร้างความแตกแยกประชาชนมากนัก เหตุที่เกิดขึ้นอย่ามาโยนแต่นักการเมือง นักการเมืองเล่นการเมืองตามระบบ แต่ก็ถูกดูหมิ่น มีการโจมตีว่าซื้อเสียง ส.ส.หรือแม้แต่รัฐมนตรีก็หมดความสง่างาม</p>
<p>นายเสนาะ กล่าวว่า การวิวาทะเป็นเรื่องการเมือง เมื่อก่อนไม่มีการทดเท็จใส่ร้ายป้ายสีจนเกิดเหตุ แต่เดี๋ยวนี้มีเครื่องมือเยอะ ใครทำอะไรไปขัดผลประโยชน์ของตัวเองก็จะใช้มือที่สาม ไปกล่าวหา เดี๋ยวนี้มีนักวิชาการรับจ้างไปออกรายการพูดเหน็บแนมเยอะแยะ</p>
<p>ปัญหาเกิดจากคนนอกวง และกลุ่มผลประโยชน์ทั้งนั้น ถ้าเป็นข้างในวง จะไม่ขนาดนี้ ตอนนี้พรรคการเมืองเป็นแก๊งการเมือง เดี๋ยวนี้ซื้อผู้แทนเลยแล้วมาตั้งกันเป็นแก๊งเป็นกลุ่มเป็นฝ่าย เกิดการส่งนอมินีเข้ามาเป็นผู้แทนฯ เข้ามาเป็นรัฐมนตรี มาจัดสรรผลประโยชนื <orgName>รัฐบาล</orgName>ก็ต้องมีเสียง จึงเกิดปรากฏการณ์ว่า ใครจะเอาอะไรก็ได้ ดังนั้น ผมคิดว่า ต้องหาทางจัด<orgName>รัฐบาล</orgName> ไล่กุ๊ยการเมืองไปให้ได้ ทำได้ปัญหาจบเลย</p>
<p>นายเสนาะ กล่าวว่าด้วยเหตุนี้ตนจึงเสนอให้จับมือกันทุกฝ่าย แต่ไม่มีใครทำกันทั้งที่เป็นผู้ใหญ่กันทั้งนั้นยังเล่นแง่กัน บุคลากรแค่นี้ไม่พอบริหารประเทศแน่ ตนคิดว่าช่วยกันหาคนนอก คนใน แต่ละพรรคช่วยกันสรรหามา คนนอก 10 คน คนใน 20 คน แค่นี้ก็สมานฉันฑ์คนทุกภาคได้ แค่เสียสละกันแป๊บเดียวเอง</p>
<p>ผู้สื่อข่าวรายงานว่า ภายหลังจากการอภิปรายนานกว่า 3 ชั่วโมง นายดิเรก ได้สรุปข้อเสนอระยะเร่งด่วน ซึ่งที่ประชุมมีมติแก้ไขแล้ว 2 ข้อคือ 1.ให้ทุกฝ่ายลดวิวาทะ ลดทิฐิ ลดอคติ และการตอบโต้ใส่ร้ายทางการเมือง ทั้งนักการเมืองและองค์กรทางสังคม 2.<orgName>รัฐบาล</orgName>และฝ่ายค้าน ควรลดเงื่อนไขเดิมที่มีอยู่และไม่สร้างเงื่อนไขใหม่ในความ ขัดแย้ง</p></body>
</news>
