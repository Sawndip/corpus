<teiHeader>
<fileDesc>
<titleStmt>
  <title>"ชาญชัย"เจอสอบซุกทรัพย์สิน คู่กรณีอ้างพฤติกรรมน่าสงสัย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03220552&sectionid=0133&day=2009-05-22  </bibl>
</sourceDesc>
</fileDesc>
</teiHeader>
<news>
<headline>"ชาญชัย"เจอสอบซุกทรัพย์สิน คู่กรณีอ้างพฤติกรรมน่าสงสัย</headline>
<lead>"สมคิด หอมเนตร"นักวิชาการอิสระ ยื่นคำร้องต่อ <orgName>ป.ป.ช.</orgName> สอบ"ชาญชัย ชัยรุ่งเรือง" รมว.<orgName>อุตสาหกรรม</orgName> และ หน.<orgName>พรรคเพื่อแผ่นดิน</orgName> กรณีแจ้งทรัพย์สินเป็นเท็จ ชี้ให้สัมภาษณ์เองเป็นเจ้าของ <orgName><prefix>ม.</prefix>กรุงเทพธนบุรี</orgName> แต่ในบัญชีกลับไม่แจ้ง ปัดไม่ใช่พวกเดียวกันกลุ่ม 12</lead>
<neck></neck>
<body><p>เมื่อวันที่ 21 พฤษภาคม ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) นายสมคิด หอมเนตร นักวิชาการอิสระ ได้เดินทางมายื่นหนังสือต่อ<orgName><prefix>คณะกรรมการ</prefix> ป.ป.ช.</orgName>เพื่อขอให้ตรวจสอบบัญชีทรัพย์สินนายชาญชัย ชัยรุ่งเรือง รมว.<orgName>อุตสาหกรรม</orgName> และหัวหน้า<orgName>พรรคเพื่อแผ่นดิน</orgName> เนื่องจากสงสัยว่าแจ้งบัญชีทรัพย์สินอันเป็นเท็จ โดยนายสมคิดอ้างบทสัมภาษณ์ของนายชาญชัยในหนังสือพิมพ์ฉบับหนึ่งที่ระบุว่า เป็นเจ้าของ<orgName><prefix>มหาวิทยาลัย</prefix>กรุงเทพธนบุรี</orgName> แต่จากการตรวจสอบบัญชีทรัพย์สินและหนี้สินที่นายชาญชัยยื่นต่อ <orgName>ป.ป.ช.</orgName> เมื่อเข้ารับตำแหน่งรัฐมนตรี วันที่ 22 ธันวาคม 2551 กลับไม่พบรายการดังกล่าว</p>
<p>"ผมไปตรวจสอบเรื่องนี้แล้วพบว่า คนที่ได้รับใบอนุญาตของมหาวิทยาลัยดังกล่าวเป็นชื่อนางบังอร ชัยรุ่งเรือง เบญจาธิกุล ซึ่งเป็นคนที่นายชาญชัยพาออกงานหลายครั้ง หลังหย่าขาดจากภรรยาเก่า จึงสงสัยว่านายชาญชัยอาจจะปกปิดทรัพย์สิน โดยอาจฝากไว้ในชื่อของนางบังอรก็ได้ ผมได้มอบเอกสารคำวินิจฉัยของ<orgName>ศาลฎีกาแผนกคดีอาญา</orgName>ของผู้ดำรงตำแหน่งทางการเมือง กรณีนายรักเกียรติ สุขธนะ อดีต รมว.<orgName>สาธารณสุข</orgName> ซึ่งถูกตัดสินจำคุกเป็นเวลา 15 ปี จากกรณีทุจริตโครงการจัดซื้อยาและเวชภัณฑ์ของ<orgName><prefix>กระทรวง</prefix>สาธารณสุข</orgName> ซึ่งนายรักเกียรติได้นำทรัพย์สินไปฝากไว้ในบัญชีของคนใกล้ชิด ไม่ว่าจะเป็นภรรยา บุตรสาว และเลขานุการส่วนตัว เพื่อประกอบการพิจารณาของ <orgName>ป.ป.ช.</orgName>ด้วย" นายสมคิดกล่าว</p>
<p>เมื่อถามว่าเหตุใดจึงเจาะจงตรวจสอบนายชาญชัย นายสมคิดกล่าวว่า เพราะตนเห็นว่าการกระทำของนายชาญชัยไม่ถูกกฎหมาย ทำให้ประชาชนได้รับผลกระทบ เมื่อถามว่า ขณะนี้กลุ่มนายชาญชัยมีความขัดแย้งกับกลุ่ม 12 ของ พล.ต.อ.ประชา พรหมนอก อยู่ จึงสงสัยว่าเป็นเครื่องมือของกลุ่ม 12 หรือไม่ นายสมคิดกล่าวว่า แม้จะเป็นชาวอุดรธานี เหมือน พล.ต.อ.ประชา แต่ก็ไม่มีส่วนเกี่ยวข้องกัน ขอยืนยันว่าไม่ได้รับงานกลุ่ม 12 มาเล่นงานนายชาญชัยอย่างแน่นอน</p>
<p>ทั้งนี้ นายสมคิดถือเป็นผู้ที่ตรวจสอบการทำงานของ<orgName><prefix>กระทรวง</prefix>อุตสาหกรรม</orgName> ในยุคนายชาญชัยเป็นพิเศษ ซึ่งก่อนหน้านี้ เคยยื่นขอให้<orgName>ศาลปกครองกลาง</orgName>ยกเลิกการออกประกาศคำสั่งให้พืชสมุนไพร 13 ชนิดเป็นวัตถุอันตราย และขอให้<orgName>ป.ป.ช.</orgName>ไต่สวนการออกประกาศคำสั่งดังกล่าวว่าชอบด้วยกฎหมายหรือไม่ รวมถึงกรณีที่<orgName><prefix>กระทรวง</prefix>อุตสาหกรรม</orgName>ถอดสารซัลเฟอร์ออกจากบัญชีวัตถุอันตรายด้วย</p></body>
</news>
