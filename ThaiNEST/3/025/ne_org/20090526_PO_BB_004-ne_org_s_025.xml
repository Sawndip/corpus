<teiHeader>
<fileDesc>
<titleStmt>
  <title>ปูดบิ๊กตร.สั่งช่วยม็อบแดงปิดล้อมโรงพัก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811846.php?news_id=28811846  </bibl>
</sourceDesc>
</fileDesc>
</teiHeader>
<news>
<headline>ปูดบิ๊กตร.สั่งช่วย<orgName>ม็อบแดง</orgName>ปิดล้อมโรงพัก</headline>
<lead><orgName>อนุฯ</orgName>สอบเหตุการณ์<orgName>ม็อบแดง</orgName>บุกพัทยาฯ เตรียมลงพื้นทีจริง ด้าน<orgName>ปชป.</orgName>แฉมีตำรวจขนเครื่องปั่นไฟช่วย<orgName>นปช.</orgName> ขณะที่<orgName>พท.</orgName>มีหลักฐาน - พยาน สั่งการตำรวจใส่เสื้อน้ำเงินติดอาวุธ <orgName>อนุฯ</orgName>รวบเหตุการณ์<orgName>มท.</orgName>ประชุมนัดแรกวางกรอบการทำงาน เตรียมสรุปส่งชุดใหญ่20 มิ.ย.นี้ ด้าน<orgName>พท.</orgName>จวกสื่อไทยเอียงซ้ายขวาแนะขอข้อมูลสื่อตปท. บก.การเมือง ฉีกหน้าส.ส.<orgName>เพื่อไทย</orgName> สื่อไม่ได้ปรุงแต่งเหตุการณ์ที่มหาดไทย</lead>
<neck></neck>
<body><p>การประชุม<orgName><prefix>คณะอนุกรรมการ</prefix>รวบรวมเหตุการณ์การ ชุมนุมที่เมืองพัทยาและภูมิภาค</orgName> มีนายอโณทัย ฤทธิ์ปัญญาวงศ์ ส.ว.สรรหา เป็นประธาน ได้กำหนดกรอบทำงานโดยเห็นว่าควรมีการสรุปภาพเหตุการณ์ที่เกิดขึ้นที่พัทยา ตั้งแต่วันที่ 8-15 เม.ย.ที่ผ่านมา และเห็นว่าควรลงพื้นที่พัทยา และสอบถามข้อเท็จจริงที่ศาลากลางจังหวัดชลบุรี ในวันจันทร์ที่ 8 มิ.ย.นี้ พร้อมทั้งจะเชิญผู้ว่าราชการจังหวัดซึ่งปัจจุบันโดยย้ายไปยังจ.ฉะเชิงเทรา และผบ.กก.ทั้งที่รักษาการ และคนเดิมที่รับผิดชอบมาชี้แจง</p>
<p>ผู้สื่อข่าวรายงานว่า <orgName>อนุกรรมการฯ</orgName>ในส่วน<orgName>พรรคประชาธิปัตย์</orgName> อาทิเช่น นายบรรจบ รุ่งโรจน์ และนายสรวุฒิ เนื่องจำนงค์ 2 ส.ส.ชลบุรี เห็นว่า ควรตรวจสอบข้อเท็จจริงเรื่องนี้โดยเฉพาะเรื่อง<orgName><prefix>กลุ่ม</prefix>คนเสื้อสีน้ำเงิน</orgName> พร้อมทั้งได้ยยืนยันด้วยว่า<orgName><prefix>กลุ่ม</prefix>เสื้อน้ำเงิน</orgName>เป็นคนชลบุรีไม่ใช่เจ้าหน้าที่ ตำรวจหรือทหารที่เกณฑ์มา แต่อยากให้ตรวจสอบตำรวจ จงใจละเว้นปฎิบัติหน้าที่ปล่อยให้ผู้ชุมนุมบุกเข้าโรงแรมหรือไม่</p>
<p>นายสรวุฒิ เปิดเผยว่า เหตุการณ์ที่มีการจับตัวแกนนำ<orgName>นปช.</orgName> ที่สน.บางละมุง ปรากฎว่ามีกลุ่มผู้ชุมนุมไปกดดันเจ้าหน้าที่ตำรวจให้ปล่อยตัว จนที่สุดเจ้าหน้าที่ก็ยอมปล่อย โดยอ้างว่ากลัวโรงพักพังเสียหาย เรื่องนี้ควรทำหนังสือถึงตำรวจว่าเหตุใดจึงปล่อยไป นอกจากนี้เขายังได้รับรายงานว่า คืนวันที่ 9 เม.ย. มีนายตำรวจระดับสูง มอบหมายให้นายตำรวจยศนายดาบ ขนเครื่องปั่นไฟ เพื่อตั้งเวทีกลุ่มนปช. จึงเห็นได้ว่ามีเจ้าหน้าที่ตำรวจเข้าปลุกระดมให้ประชาชนต่อต้านนายกรัฐมนตรี</p>
<p>ด้าน<orgName>อนุกรรมการฯ</orgName>ในส่วน<orgName>พรรคเพื่อไทย</orgName> ต่างอภิปรายโจมตี<orgName><prefix>กลุ่ม</prefix>เสื้อน้ำเงิน</orgName> โดยอ้างว่ามีพยานหลักฐานว่า<orgName><prefix>กลุ่ม</prefix>เสื้อน้ำเงิน</orgName>นั้นเป็นเจ้าหน้าที่ตำรวจและพบ ว่ามีการพกอาวุธจึงขอให้มีการรตรวจสอบเรื่องนี้ โดยนายสุรวิทย์ คนสมบูรณ์ ส.ส.ชัยภูมิ กล่าวว่า มีพยานและหลักฐานว่า<orgName><prefix>กลุ่ม</prefix>คนเสื้อน้ำเงิน</orgName>เป็นเจ้าหน้าที่ตำรวจถูกสั่งให้มา จาก 4 จังหวัด โดยให้แต่งตัวนอกเครื่องแบบ และแจกเสื้อสีน้ำเงินพร้อมอาวุธ ซึ่งกลุ่มเจ้าหน้าที่ตำรวจเหล่านั้นไม่เต็มใจที่จะไปเพราะไม่อยากปะทะกับ ประชาชน ซึ่งเจ้าหน้าที่ตำรวจเหล่านั้นพร้อมที่จะมาให้ข้อมูล</p>
<p>นายสงวน พงษ์มณี ส.ส.ลำพูน กล่าวว่า อยากให้<orgName>อนุกรรมการฯ</orgName> ทุกคนเปิดใจให้กว้าง ซึ่งเห็นได้ชัดจากภาพบันทึกว่าเจ้าหน้าที่ปล่อยให้<orgName>เสื้อสีน้ำเงิน</orgName>พกพาอาวุธ และเดินนำหน้าทหาร และตำรวจ ซึ่งต้องพิจาณาว่าสามารถทำได้หรือไม่ ผิดกฎหมายหรือไม่</p>
<p>ขณะที่การประชุม<orgName><prefix>คณะอนุกรรมการ</prefix>รวบรวมเหตุการณ์</orgName> ที่กระทรวงมหาดไทย มีนางนฤมล ศิริวัฒน์ ส.ว.อุตรดิตถิ์ เป็นประธาน ซึ่งที่ประชุมได้สรุปประเด็นภาพรวมเหตุการณ์ที่เกิดขึ้น และศึกษาเจาะลึกในประเด็นที่อยู่ในความสนใจของสังคม ทั้งนี้การศึกษาจะมุ่งเจาะลึกความจริงของเหตุการณ์เพื่อตอบคำถามที่คลางแคลง ใจประชาชน พร้อมทั้งจะสรุปผลการประชุมให้กับคณะกรรมการชุดใหญ่ให้ได้ภายในวันที่ 20 ม.ย.นี้</p>
<p>นอกจากนี้ที่ประชุมยังได้มีมติว่าในการประชุม วันที่ 27 พ.ค.จะมีการเชิญพล.ต.อ.พัชรวาท วงษ์สุวรรณ ผู้บัญชาการตำรวจแห่งชาติ และนายวิชัย ศรีขวัญ ปลัด<orgName><prefix>กระทรวง</prefix>มหาดไทย</orgName> มาให้ข้อมูลภาพรวมเหตุการณ์ที่เกิดขึ้นทั้งที่กระทรวงมหาดไทย และศาลรัฐธรรมนูญ นอกจากนี้ยังจะได้เชิญตัวแทนของ<orgName><prefix>สมาคม</prefix>นักข่าวนักหนังสือพิมพ์<suffix>แห่งประเทศไทย</suffix></orgName> ที่ได้มีการรวบรวมคำบอกเล่าจากผู้สื่อข่าวสนามในวันเกิดเหตุมาให้ข้อมูลด้วย และเพื่อความสมบรูณ์ของการประมวลภาพรวมเหตุการณ์ จะขอภาพข่าวจาก<orgName>สถานีโทรทัศน์</orgName>ทั้งของ<orgName>ไทย</orgName> และต่างประเทศเพื่อตรวจสอบ</p>
<p>นายสุรพงษ์ โตวิจักษณ์ชัยกุล ส.ส. เชียงใหม่ อนุกรรมการฯ กล่าวว่า ธรรมชาติของนักข่าวที่ติดตามนายกรัฐมนตรี บางที่ก็มีความสนิทสนมอาจจะเป็นใจใช้บางมุมกล้องช่วยได้ อย่างกรณีนักข่าวที่อยู่ประจำพรรคไหนก็มักจะเป็นใจกับพรรคนั้น ดังนั้น เรื่องนี้ควรขอข้อมูลจากนักข่าวต่างประเทศด้วย เพราะนักข่าวต่างประเทศมีมุมมองแตกต่างจากนักข่าวไทย และจะได้ข้อมูลที่เป็นความจริงไม่เอียงซ้ายเอียงขวา</p>
<p>นายศิริโชค โสภา ส.ส.สงขลา <orgName>พรรคประชาธิปัตย์</orgName> อนุกรรมการฯ กล่าวว่า นักข่าวไทยมีจรรยาบรรณพอ และเขาเชื่อว่าในสถานการณ์เช่นนั้นคงไม่มีนักข่าวคนใดมีใจเข้าข้างใดข้าง หนึ่ง เพราะทุกคนมุ่งที่จะทำงานเหมือนกัน</p>
<p>ขณะที่นายชิงชัย รุ่งละโภ บรรณาธิการข่าวการเมือง <orgName>หนังสือพิมพ์บ้านเมือง</orgName> อนุกรรมการฯ ตัวแทนสื่อมวลชน กล่าวว่า การทำงานในวันเกิดเหตุมีผู้สื่อข่าวมาทำข่าวหลายสายไม่เฉพาะผู้สื่อข่าวที่ ติดตามนายกรัฐมนตรี เมื่อเป็นเช่นนี้จึงเชื่อว่าจะไม่มีการปรุงแต่งเหตุการณ์ขึ้นอย่างแน่นอน</p></body>
</news>
