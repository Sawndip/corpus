<teiHeader>
<fileDesc>
<titleStmt>
  <title>พท.งดประชุมใหญ่เลือกหน.พรรคอ้างไม่เร่งด่วน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14575/%e0%b8%9e%e0%b8%97.%e0%b8%87%e0%b8%94%e0%b8%9b%e0%b8%a3%e0%b8%b0%e0%b8%8a%e0%b8%b8%e0%b8%a1%e0%b9%83%e0%b8%ab%e0%b8%8d%e0%b9%88%e0%b9%80%e0%b8%a5%e0%b8%b7%e0%b8%ad%e0%b8%81%e0%b8%ab%e0%b8%99.%e0%b8%9e%e0%b8%a3%e0%b8%a3%e0%b8%84%e0%b8%ad%e0%b9%89%e0%b8%b2%e0%b8%87%e0%b9%84%e0%b8%a1%e0%b9%88%e0%b9%80%e0%b8%a3%e0%b9%88%e0%b8%87%e0%b8%94%e0%b9%88%e0%b8%a7%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>งดประชุมใหญ่เลือกหน.พรรคอ้างไม่เร่งด่วน</headline>
<lead><orgName>เพื่อไทย</orgName> มีมติงดประชุมใหญ่วิสามัญฯ 31 พ.ค.นี้ ล้มวาระเลือก หน.พรรคฯใหม่ อ้างไม่มีจำเป็นเร่งด่วน รอกติกาใหม่ หลัง นายกฯทุกฝ่ายส่งสัญญาณแก้ไขรัฐธรรมนูญ ช่วงปิด<orgName>สภา</orgName> อ้างต้องฟังเสียง ส.ส.-สมาชิกพรรคแสนคน ปัดหาตัวไม่ได้ เปิดโอกาส ส.ส.หาเสียง ชิง หน.พรรคฯ ลั่นคุณบัติต้องเป็นนายกฯดีกว่า ?มาร์ค? พร้อมมีมติส่ง 2 ผู้สมัครลงซ่อม 2 เขต พล.อ.อ.สุเมธอ้าแขนรับหน.<orgName>พรรคพท.</orgName>หากทักษิณไฟเขียว</lead>
<neck></neck>
<body><p>ผู้สื่อข่าวรายงานว่า เมื่อเวลา 13.00 น.วันที่ 27 พ.ค. ได้มีการประชุม<orgName><prefix>คณะกรรมการ</prefix>บริหารพรรคเพื่อไทย</orgName> มีนายยงยุทธ วิชัยดิษฐ์ หัวหน้าพรรคฯเป็นประธาน ซึ่งมีนายปลอดประสพ สุรัสวดี นายคณวัฒน์ วสินสังวร รองหัวหน้าพรรคฯ น.ส.สุนีย์ เหลือวิจิตร เลขาธิการพรรคฯ พร้อมคณะได้ประชุมหารือใช้เวลา 1 ชั่วโมง</p>
<p>จากนั้น เวลา 14.00 น.นายยงยุทธ นายปลอดประสพ น.ส.สุนีย์ ได้ร่วมแถลง โดยนายยงยุทธ กล่าวว่า ที่ประชุมมีมติส่งผู้สมัครรับเลือกตั้งซ่อม 2 เขต 2 จังหวัด คือ นางอนุรักษ์ บุญศล ลงสมัครรับเลือกตั้งซ่อม เขต 3 จ.สกลนคร และนายสุรชาติ ชาญประดิษฐ์ ลงสมัครรับเลือกตั้งซ่อมเขต 1 จ.ศรีสะเกษ นอกจากนี้ ที่ประชุมมติให้งดการประชุมใหญ่วิสามัญของ<orgName>พรรคเพื่อไทย</orgName>ในวันที่ 31 พ.ค.นี้ออกไป</p>
<p>นายปลอดประสพ กล่าวว่า สาเหตุที่<orgName>พรรคเพื่อไทย</orgName>งดประชุมใหญ่วิสามัญ มี 3 ประเด็นหลัก คือ 1.เห็นว่าขณะนี้โดยนายกรัฐมนตรี แสดงความจริงใจ พร้อมประธาน<orgName><prefix>สภา</prefix>ผู้แทนราษฎร</orgName>และเสียงส่วนใหญ่ของหลายฝ่าย เห็นว่าควรมีการแก้ไขรัฐธรรมนูญ และอาจจะเปลี่ยนแปลงกติกาใหม่ทั้งรัฐธรรมนูญและกฎหมายประกอบรัฐธรรมนูญว่าด้วยการเลือกตั้ง จึงควรรอดูกติกาให้แน่ใจว่ากติกาจะเป็นในทิศทางใด หากมีการปรับเปลี่ยนไปก่อนจะสุ่มเสี่ยงและทำให้การบริหารงานไม่มีประสิทธิภาพ และไม่มั่นคง</p>
<p>2.ช่วงนี้เป็นช่วงปิดสมัยประชุม<orgName>สภา</orgName>และเมื่อเปิดสมัยประชุมอีกครั้งจะเป็นสมัยนิติบัญญัติ ก็จะเป็นการพิจารณากฎหมาย ในช่วง 4 - 5 เดือน จึงไม่มีความเป็นต้องผู้นำฝ่ายค้านในสภาฯ</p>
<p>และ 3.<orgName>พรรคเพื่อไทย</orgName>ถือเป็นพรรคขนาดใหญ่มี ส.ส. 187 คนและมีสมาชิกพรรคจำนวนแสนคน จึงจำเป็นต้องสอบถามความเห็นคนเหล่านั้นด้วยว่า จะคัดเลือกให้ใครมาทำหน้าที่หัวหน้าพรรคฯ ดังนั้น ช่วงนี้พรรคจะหาวิธีการที่จะสอบถามความคิดเห็นจาก ส.ส.ดังนั้น จึงไม่มีจำเป็นต้องจัดประชุมและให้งดการประชุม</p>
<p>เมื่อถามว่า เดิมมีชื่อพ.ต.ท.สมชาย เพศประเสริฐ ส.ส.นครราชสีมา <orgName>พรรคเพื่อไทย</orgName> เป็นแคดิเดตหัวหน้าพรรคฯคนใหม่ นายปลอดประสพ กล่าวว่าไม่มีชื่อใครเป็นแคนดิเดตทั้งนั้น</p>
<p>ส่วนที่มีข่าวว่า <orgName><prefix>กลุ่ม</prefix>อีสานพัฒนา</orgName>ระบุว่า จะต้องมีการจัดประชุมใหญ่ฯนั้น ได้ทำความเข้าใจหรือยัง รองหัวหน้าพรรคฯกล่าวว่า เราตัดสินใจไปแล้ว จะไม่เปลี่ยนหัวหน้าพรรคในขณะนี้ แต่จะหาวิธีการอธิบายให้ ส.ส.เข้าใจและที่ผ่านมา <orgName><prefix>คณะกรรมการ</prefix>อำนวยการบริหารของพรรค</orgName> ได้ทดสอบทำงานโดยร่วมทำงานของ<orgName><prefix>คณะกรรมการ</prefix>บริหารพรรค</orgName> และผู้แทน ส.ส.ภาคต่าง ๆ ได้ทำงานร่วมกันอย่างมีประสิทธิภาพ สามารถประสานกับ ส.ส.ทุกคนได้จึงไม่เกิดปัญหาใด ๆ</p>
<p>เมื่อถามว่า สาเหตุที่ยังไม่เปลี่ยนตัวหัวหน้าพรรคฯคนใหม่เพราะ ส.ส.ในพรรคไม่มีคุณสมบัติพอที่เป็นหรือไม่ นายปลอดประสพ กล่าวด้วยน้ำเสียงเข้มว่า ไม่เกี่ยว แต่พรรคมองว่า หากมีการยุบ<orgName>สภา</orgName>เกิดขึ้น ที่สำคัญผู้ที่จะมาเป็นหัวหน้าพรรคฯต้องมีคุณสมบัติ เป็นนายกรัฐมนตรี ที่ดีกว่า นายอภิสิทธิ์ เวชชาชีวะ ที่เป็นนายกรัฐมนตรีได้</p>
<p>"หาก ส.ส.คนใดคิดว่า ตนเองมีความสามารถ ในช่วง 5 - 6 เดือนก็สามารถแสดงผลงาน หาเสียงได้ตั้งแต่บัดนี้เป็นต้นไป" นายปลอดประสพ กล่าว</p>
<p>พล.อ.อ.สุเมธอ้าแขนรับหน.<orgName>พรรคพท.</orgName>หากทักษิณไฟเขียว</p>
<p>พล.อ.อ. สุเมธ โพธิ์มณี ผู้ทรงคุณพิเศษ<orgName><prefix>สำนักงาน</prefix>ปลัดกระทรวงกลาโหม</orgName> กล่าวถึงกรณีมีชื่อถูกเสนอเป็นแคนดิเดตหัวหน้า<orgName>พรรคเพื่อไทย</orgName>ว่า มีคนที่มีบารมีกว่าตนจำนวนมาก แต่ตนก็พร้อมที่จะทำงานช่วย<orgName>พรรคเพื่อไทย</orgName>ทุกอย่าง และจะให้เป็นอะไรก็ได้ทั้งนั้น แต่หัวหน้าพรรคคิดว่ายังไม่มีบารมี เพราะตนเพิ่งเข้ามาเล่นการเมืองได้ไม่นาน</p>
<p>เมื่อถามว่า พร้อมเล่นการเมืองเต็มตัว พล.อ.อ.สุเมธ กล่าวว่า ตนมีความตั้งใจ เพราะถูกการเมืองเล่นงานมาตลอด ซึ่งตนจะเกษียณอายุราชการในเดือนตุลาคมนี้ หากเกษียณก็พร้อมที่จะเล่นการเมือง แต่หากมีความจำเป็นต้องลาออกจากราชการก่อนก็ต้องลาออก ตนพร้อมเข้าไปช่วยงานทุกเมื่อ ขณะนี้เหลืออายุราชการเพียง 4 เดือน หาก พ.ต.ท. ทักษิณ ชินวัตร อดีตนายกรัฐมนตรี ให้ไปช่วยงานในพรรคก็พร้อมลาออกทันที</p>
<p>เมื่อถามว่า พร้อมที่จะเป็นหัวหน้า<orgName>พรรคเพื่อไทย</orgName>ตามที่มีกระแสข่าว พล.อ.อ.สุเมธ กล่าวว่า แล้วแต่ พ.ต.ท.ทักษิณ และ<orgName>พรรคเพื่อไทย</orgName> จะเห็นด้วย ทั้งนี้ ตนพร้อมทำงานช่วย<orgName>พรรคเพื่อไทย</orgName> แต่คิดว่าบารมียังไม่ถึง อย่างไรก็ตาม ยังไม่ได้คุยกับ พ.ต.ท.ทักษิณ และขณะนี้<orgName>พรรคเพื่อไทย</orgName>ยังไม่มาทาบทาม แต่อย่างไรตนพร้อมที่จะช่วย พ.ต.ท.ทักษิณ เพราะคิดว่าท่านเป็นคนดี</p>
<p>พล.อ.อ.สุเมธ กล่าวว่า แนวทางการทำงานของ<orgName>พรรคเพื่อไทย</orgName> ถือเป็นแนวทางที่เหมาะสมกับสถานการณ์บ้านเมืองในปัจจุบัน และตนก็ชื่นชอบเป็นการส่วนตัวอยู่แล้ว เพราะตั้งแต่ พ.ต.ท.ทักษิณ ดำรงตำแหน่งนายกรัฐมนตรี ก็สร้างผลงานให้กับประเทศชาติมากมาย จนทำให้ประเทศชาติมีชื่อเสียงขึ้นมาเรื่อย ๆ แต่ตอนนี้ประเทศชาติกำลังอยู่ในช่วงวิกฤติหลายด้าน ทำให้ประเทศชาติอยู่ในสภาพที่แย่ลง</p>
<p>“ ประเทศไทยเคยเป็นประเทศนัมเบอร์วันในแถบอาเซียน แต่หลังจากที่เกิดเหตุการณ์ปฏิวัติรัฐประหารเมื่อวันที่ 19 ก.ย.2549 ที่ผ่านมา ทำให้ประเทศชาติเสื่อมโทรมลงไปเยอะ ดังนั้น หากผมสามารถช่วยได้ก็อยากจะเข้าไปช่วยในการแก้ไขปัญหาให้บ้านเมืองดีขึ้น ” พล.อ.อ.สุเมธ กล่าว</p>
<p>เมื่อถามว่า มีการพูดคุยกับเพื่อนร่วมรุ่น<orgName>เตรียมทหาร</orgName>รุ่น 10 หรือไม่ พล.อ.อ.สุเมธ กล่าวว่า พูดคุยกันตลอด ซึ่งทุกคนยินดีที่จะให้ความช่วยเหลือกัน ทั้งคนที่อยู่ในราชการและจะเกษียณอายุราชการ เพราะเพื่อนทุกคนเห็นพ้องกันว่า พ.ต.ท. ทักษิณ เป็นคนดี เราพร้อมที่จะช่วยงานท่าน</p></body>
</news>
