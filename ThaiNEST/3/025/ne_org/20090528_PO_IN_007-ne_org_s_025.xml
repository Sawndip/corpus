<teiHeader>
<fileDesc>
<titleStmt>
  <title>ชุมพลหนุนเหตุผลกอร์ปศักดิ์เบรก2โครงการ  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:18:03  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173393  </bibl>
</sourceDesc>
</fileDesc>
</teiHeader>
<news>
<headline>ชุมพลหนุนเหตุผลกอร์ปศักดิ์เบรก2โครงการ</headline>
<lead>หน.<orgName>พรรคชาติไทยพัฒนา</orgName> หนุน รองนายกรัฐมนตรี "กอร์ปศักดิ์ สภาวสุ" ชี้ เป็นบุคคลมีความสามารถ เชื่อ กรณีโครงการรับจำนำข้าว ไม่ทำให้เกิดความแตกแยกใน<orgName>พรรคร่วม</orgName> เพราะต้นเหตุเกิดจากฝีมือ<orgName>รัฐบาล</orgName>ชุดที่ผ่านมา</lead>
<neck></neck>
<body><p>นายชุมพล ศิลปอาชา หัวหน้า<orgName>พรรคชาติไทยพัฒนา</orgName> ยืนยัน <orgName>พรรคร่วมรัฐบาล</orgName> ไม่มีปัญหาในการทำงานร่วมกับ นายกอร์ปศักดิ์ สภาวสุ รองนายกรัฐมนตรี ด้านเศรษฐกิจ พร้อมทั้งแสดงความเชื่อมั่นว่า ประเด็นปัญหา เรื่องโครงการเช่ารถเมล์ 4,000 คัน และ โครงการระบายสินค้าเกษตร จะไม่นำไปสู่ความแตกแยก ระหว่าง<orgName>พรรคภูมิใจไทย</orgName> และ <orgName>พรรคประชาธิปัตย์</orgName> เพราะที่ผ่านมาหลาย ๆ โครงการที่<orgName>พรรคภูมิใจ</orgName>นำเสนอต่อที่ประชุม <orgName>ครม.</orgName> โดยเฉพาะของ<orgName><prefix>กระทรวง</prefix>พาณิชย์</orgName> ก็ผ่านความเห็นชอบไปหลายโครงการแล้ว อีกทั้ง โครงการรับจำนำข้าวนั้น จริง ๆ แล้ว จุดที่เป็นปัญหา ก็เกิดมาจากการทำงานของ<orgName>รัฐบาล</orgName>ชุดที่ผ่านมา ไม่ใช่เกิดจากการทำงานของรัฐมนตรีพาณิชย์ คนปัจจุบัน </p>
<p>อย่างไรก็ดี เมื่อเกิดความเห็นแตกต่างกันบ้างในการทำงาน ทั้ง นายกรัฐมนตรี และ นายกอร์ปศักดิ์ ซึ่งเป็นผู้รับผิดชอบโดยตรง ก็ต้องมีการซักไซร้ไล่เลียง เพื่อให้การทำงานมีความละเอียดรอบคอบขึ้นบ้างเท่านั้น ไม่ได้เป็นการมุ่งหมายที่จะไปขัดขวาง เห็นได้จากในกรณีของตนเอง นั้น ก็ถูก นายกอร์ปศักดิ์ ซักกลางที่ประชุมมาแล้วหลายครั้งต่อหลายครั้ง ซึ่งเมื่อมีการแก้ไขให้ถูกต้อง ตามแนวทางที่นายกอร์ปศักดิ์ แนะนำก็ไม่เคยมีปัญหาในการทำงานร่วมกันแต่อย่างใด </p>
<p>ทั้งนี้ นายชุมพล ยังได้กล่าวชมเชย นายกอร์ปศักดิ์ ว่าเป็นบุคคลที่มีความเก่งรอบด้าน และจะสามารถเข้าไปวางระบบต่าง ๆ ที่เคยเป็นปัญหามาตั้งแต่รัฐบาลชุดที่ผ่านมา ให้มีมาตรฐานและเป็นที่ยอมรับของทุกฝ่ายได้</p>
<p>บุญจง ไม่ตอบหากสองโครงการยักษ์ ไม่ผ่าน<orgName>ครม.</orgName> จะเกิดปัญหาใน<orgName>รัฐบาล</orgName>หรือไม่ </p>
<p>นายบุญจง วงศ์ไตรรัตน์ แกนนำ<orgName>พรรคภูมิใจไทย</orgName> ยืนยัน ไม่มีปัญหาในการทำงานร่วมกับ<orgName>พรรคประชาธิปัตย์</orgName> ส่วนประเด็นปัญหาทั้งเรื่อง โครงการรับจำนำสินค้าเกษตร และ โครงการเช่ารถเมล์ 4,000 คัน นั้น สำหรับ<orgName>พรรคภูมิใจไทย</orgName> ไม่ถือเป็นความขัดแย้ง แต่ถือเป็นเพียงความเห็นที่แตกต่างกันในการทำงาน ซึ่งหากความเห็นที่แตกต่างกัน นำมาซึ่งสิ่งที่ดีที่สุดให้กับประชาชน ทาง<orgName>พรรคภูมิใจไทย</orgName> ก็คงไม่อาจเรียกท่าทีของทาง<orgName>พรรคประชาธิปัตย์</orgName> ได้ว่าเป็นความพยายามขัดขวางการทำงานของ<orgName>พรรคภูมิใจไทย</orgName></p>
<p>อย่างไรก็ดี นายบุญจง ได้หลีกเลี่ยงที่จะตอบคำถามว่า หาก ทั้ง 2 โครงการ ไม่ผ่านความเห็นชอบ ของ <orgName>ครม.</orgName> ในสัปดาห์หน้า จะทำให้เกิดปัญหาระหว่างทั้งสองพรรคหรือไม่ โดยกล่าวเพียงเหตุการณ์ ดังกล่าวยังไม่เกิดขึ้น คงไม่อาจไปคาดคะเนได้</p>
<p>ด้าน นายกอร์ปศักดิ์ ที่แสดงท่าทีไม่เห็นด้วย กับโครงการระบายสินค้าเกษตร ของทาง<orgName>พรรคภูมิใจไทย</orgName> ได้หลีกเลี่ยงที่จะตอบคำถามใด ๆ กับผู้สื่อข่าว โดยกล่าวเพียง ที่ประชุม<orgName><prefix>คณะกรรมการ</prefix>ยุทธศาสตร์สินค้าเกษตร</orgName> ได้มีมติให้ นายสุเทพ เทือกสุบรรณ รองนายกรัฐมนตรี เป็นผู้ให้สัมภาษณ์กับผู้สื่อข่าวแต่เพียงผู้เดียว เพราะฉะนั้น ตนเองคงไม่อาจที่จะพูดอะไร ที่นอกเหนือจากที่นายสุเทพ ได้ออกมาแถลงกับผู้สื่อข่าวได้</p></body>
</news>
