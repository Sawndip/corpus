<teiHeader>
<fileDesc>
<titleStmt>
  <title>'เทพไท'ปัดข่าวพรรคพันธมิตรฯ เป็นสาขา ปชป.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 16:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200277&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'เทพไท'ปัดข่าว<orgName>พรรคพันธมิตรฯ</orgName> เป็นสาขา <orgName>ปชป.</orgName></headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (26 พ.ค.) นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์ (ปชป.)</orgName> กล่าวถึง กรณีที่<orgName>พรรคเพื่อไทย (พท.)</orgName> ระบุว่า พรรคที่<orgName>พันธมิตรประชาชนเพื่อประชาธิปไตย</orgName> จะตั้งขึ้น เป็นพรรคสาขาของ <orgName>ปชป.</orgName>ว่า อาจทำให้ประชาชนเข้าใจผิดได้ ยืนยันว่า ไม่ได้เป็นสาขาของ <orgName>ปชป.</orgName> เพราะพรรคทำการเมืองแบบตรงไปตรงมา ไม่ใช่ธุรกิจการเมืองที่มีการตั้ง<orgName>พรรคนอมินี</orgName>เป็นบริษัทลูก หรือการควบรวมพรรคการเมืองเหมือนกับบางพรรคในอดีต</p>
<p>"การใส่ร้ายป้ายสีดังกล่าว วันนี้คำตอบชัดเจนแล้ว ต่างจากความเคลื่อนไหวของ <orgName>พท.</orgName> และ<orgName>แนวร่วมประชาธิปไตยต่อต้านเผด็จการแห่งชาติ (นปช.)</orgName> ที่ประชาชนยังสงสัยในความสัมพันธ์ว่า เป็นอย่างไร ถ้าคิดว่าเป็นคนละกลุ่มกัน ขอให้ <orgName>นปช.</orgName>ตั้งพรรคการเมืองขึ้นมา แต่หากเป็นกลุ่มเดียวกันก็ขอให้ประกาศชัดเจนไปเลย" นายเทพไท กล่าว</p>
<p>นอกจากนี้ นายเทพไท กล่าวว่า เมื่อ<orgName>พันธมิตรฯ</orgName> ประกาศตั้งพรรคการเมือง ในอนาคตก็ต้องแข่งขันกับ <orgName>ปชป.</orgName>ในสนามเลือกตั้ง แม้ที่ผ่านมาการดำเนินงานทางการเมืองจะมีแนวทางเดียวกันบ้าง แต่ไม่เหมือนกันทุกประเด็น ซึ่งเป็นไปในแนวทางแสวงจุดร่วม สงวนจุดต่างมากกว่า.</p></body>
</news>
