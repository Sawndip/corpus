<teiHeader>
<fileDesc>
<titleStmt>
  <title>ปรับแผนรปภ.ทำเนียบใหม่ส่งสารวัตรทหาร3เหล่าคุม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-17 20:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000055166  </bibl>
</sourceDesc>
</fileDesc>
</teiHeader>
<news>
<headline>ปรับแผนรปภ.ทำเนียบใหม่ส่งสารวัตรทหาร3เหล่าคุม</headline>
<lead></lead>
<neck></neck>
<body><p>ผู้สื่อข่าวรายงานว่า หลังจากที่<orgName>รัฐบาล</orgName>ประกาศยกเลิกการใช้ พ.ร.ก. บริหารราชการในสถานการณ์ฉุกเฉิน ในพื้นที่ กทม.และปริมณฑล ในช่วงปลายเดือน เมษายนที่ผ่านมา บรรยากาศการรักษาความปลอดภัยภายในและรอบๆบริเวณ ทำเนียบรัฐบาล ยังคงกำลังเจ้าหน้าที่ทหารรักษาความปลอดภัยภายในทำเนียบรัฐบาลอย่างเข้มงวดด้วยชุดลายพลางพร้อมเสื้อเกาะและอาวุธปืน โดยสนธิกำลังร่วมกับเจ้าหน้าที่ตำรวจสันติบาลประจำทำเนียบรัฐบาล ตั้งจุดรักษาความปลอดภัยของทุกประตูเข้าออกทำเนียบรัฐบาล</p>
<p>ล่าสุดตั้งแต่วันเสาร์ที่ 15 พ.ค.ที่ผ่านมา เป็นที่น่าสังเกตุว่า ภายในทำเนียบรัฐบาลได้มีการปรับทีมรักษาความปลอดภัยใหม่ โดยมีการนำสารวัตรทหาร (ส.ห.)ทั้ง 3 เหล่าทัพ <orgName>ทัพบก</orgName> <orgName>ทัพเรือ</orgName> และ<orgName>ทัพอากาศ</orgName> มาทำหน้าที่รักษาความปลอดภัยภายในทำเนียบรัฐบาลอย่างเข้มงวด โดยยืนรักษาความปลอดภัยทุกประตูเข้าออก ทำเนียบรัฐบาลประตูละ 3 นาย 3 เหล่าทัพ โดยมีกถอนกำลังทหารสวมชุดลายพลางออกหมด</p>
<p>นายอภิสิทธิ์ เวชชาชีวะ นายกรัฐมนตรี กล่าวเปิดการสัมมนาเรื่อง การเสริมสร้าง และเผยแพร่ความรู้ ความเข้าใจในทางการเมืองการปกครองในระบอบประชาธิปไตยอันมีพระมหากษัตริย์ทรงเป็นประมุข ให้ แก่ผู้บริหาร<orgName><prefix>องค์กร</prefix>ปกครองส่วนท้องถิ่น</orgName>และผู้ปกครองท้องที่ � แก่ผู้บริหาร<orgName><prefix>องค์กร</prefix>ปกครองส่วนท้องถิ่น(อปท.)</orgName> ผู้นำปกครองส่วนท้องถิ่น กำนัน ผู้ใหญ่บ้าน ผู้นำทางศาสนา ในจังหวัดอุบลราชธานี ระนอง นครนายก และยะลา จำนวนทั้งสิ้น 702 ซึ่งเป็นรุ่นที่ 2 ของโครงการ โดย พยายามเน้นย้ำให้ผู้นำท้องถิ่น และผู้นำศาสนา ช่วยทำความเข้าใจกับประชาชนในพื้นที่ เกี่ยวกับปัญหาและวิกฤตการเมืองที่ผ่านมา รวมถึงปัญหาทางการจัดงบประมาณที่มีข้อจำกัดว่า ปัญหาที่เกิดขึ้นยอมรับว่าส่วนหนึ่งมาจากฎหมายและการเมือง แต่ไม่ใช่ทั้งหมด จึงอยากให้ทุกฝ่ายได้ร่วมกันแก้ไขปัญหา เพราะในทางการเมืองย่อมีการแข่งขันกันเป็นเรื่องธรรมดา แต่อยากให้อยู่บนพื้นฐานของความเป็นธรรม ไม่ใช้วิธีการรุนแรง หรือขัดต่อกฎหมาย</p>
<p>หากทุกฝ่ายยึดหลักนี้ได้เชื่อว่าบ้านเมืองผ่านวิกฤติไปได้ อย่างไรก็ตาม หากพื้นที่ใดที่มีปัญหาหรือข้อเสนอแนะก็ขอความกรุณาส่งข้อมูลเข้ามาให้<orgName>รัฐบาล</orgName> นอกจากนี้ตนจะนำข้อเสนอเรื่องค่าตอบแทนของผู้นำศาสนาไปดูให้</p>
<p>นายอภิสิทธิ์ กล่าวว่า ขณะนี้<orgName>รัฐบาล</orgName>ได้หาแนวทางแก้ไขปัญหาด้วยการตั้งคณะกรรมการขึ้นมา 2 คณะมีตัวแทนจากทุกพรรคการเมือง และ<orgName>วุฒิ<suffix>สภา</suffix></orgName> ผู้ทรงคุณวุฒิ ซึ่งตนก็พร้อมที่จะไปให้ข้อมูลกับคณะกรรมการฯ แต่ไม่อยากให้ใช้ความ เคลือบแคลงสงสัยหรือไม่แน่ใจมาเป็นเครื่องมือเพื่อสร้างความเกลียดชัง จึงอยากให้ผู้นำท้องที่และท้องถิ่นได้ช่วยกันทำความเข้าใจกับประชาชน ตนพร้อมทำงานให้ประชาชนทุกกลุ่ม ทุกภาค ไม่เลือกปฏิบัติ แต่คงไม่ถูกใจทุกฝ่าย เพราะ<orgName>รัฐบาล</orgName>ก็มีข้อจำกัด ในเรื่องงบประมาณ ที่จัดเก็บงบประมาณไม่เข้าเป้า แต่<orgName>รัฐบาล</orgName>จะทำเต็มที่ในงบประมาณปี 2553 ด้วยการหารายได้เพิ่มจาการขึ้นภาษีเหล้าและบุหรี่ แต่จะไม่ส่งผลกระทบต่อประชาชนส่วนใหญ่ ส่วนการขึ้นภาษีน้ำมัน<orgName>รัฐบาล</orgName>จะไปปรับลดจากการจัดเก็บเงินเข้ากองทุนน้ำมันแทน</p>
<p>ด้าน<orgName><component>สวนดุสิตโพล</component> <component><prefix>มหาวิทยาลัย</prefix>ราชภัฏสวนดุสิต</component></orgName> สำรวจความคิดเห็นจากประชาชนเรื่องทำอย่างไรการเมืองถึงจะเป็นที่พึ่งของคนไทยของประชาชนที่อายุ 18 ปีขึ้นไปจาก 32 จังหวัดทั่วประเทศ จำนวน 4,157 คน แบ่งเป็น กทม.1,104 คน และต่างจังหวัด 3,053 คน ในระหว่างวันที่ 8-16 พฤษภาคม 2552</p>
<p>พบว่าประชาชนส่วนใหญ่ถึง 70.82% ระบุว่าการเมืองไทยพึ่งไม่ได้ เพราะ การเมืองไทยมีความขัดแย้ง ทะเลาะวิวาท โจมตีซึ่งกันและกัน วุ่นวาย แย่งชิงผลประโยชน์ โดยมีเพียง 10.32% ที่เห็นว่าการเมืองไทยพึ่งได้ เพราะการเมืองไทยเริ่มมีการพัฒนาดีขึ้น ,ประชาชนฉลาดขึ้นและคอยตรวจสอบนักการเมืองอยู่ตลอดเวลา, การเมืองภาคประชาชนเข้มแข็งขึ้น และมีสื่อมวลชนคอยตรวจสอบอยู่</p>
<p>ส่วน 3 อันดับแรกที่เห็นว่าเป็นแนวทางที่จะทำให้การเมืองไทยเป็นที่พึ่งของประชาชนได้นั้น อันดับแรก 40.94% เห็นว่าต้องขจัดนักการเมืองที่ไม่ดี โกงกินบ้านเมือง ไม่โปร่งใส ใช้อำนาจ เล่นพรรคเล่นพวกออกไปจากการเมืองไทย อันดับสอง 21.29% ประชาชนต้องแยกแยะนักการเมืองที่ไม่ดีออกจากนักการเมืองดีและอย่าเลือกนักการเมืองที่ไม่ดีเข้ามา และอันดับสาม 18.04%นักการเมืองควรสร้างความสมานฉันท์ หยุดโจมตีกัน ต่างฝ่ายควรทำตามหน้าที่ของตนให้ดีที่สุด เป็นแบบอย่างที่ดีให้แก่ประชาชน</p>
<p>ทั้งนี้ ประชาชนอยากให้การเมืองไทยเป็นที่พึ่งในเรื่องการแก้ปัญหาเศรษฐกิจโดยเฉพาะปากท้องของประชาชนมากที่สุด รองลงมาคือ เป็นศูนย์กลางของความสมานฉันท์ ความรัก สามัคคี, การแก้ปัญหาสังคมโดยเฉพาะยาเสพติด อาชญากรรม โจรผู้ร้าย, มีความเข้มแข็งเป็นปึกแผ่น ทำงานให้กับประชาชนได้อย่างเต็มที่ และดูแลชีวิตความเป็นอยู่และแก้ปัญหาต่างๆ ของประชาชน</p>
<p>อย่างไรก็ดี ยังมีสิ่งที่ประชาชนเป็นห่วงต่อการเมืองไทยในวันนี้ โดยเรื่องที่ห่วงมากที่สุด คือ ความแตกแยกแบ่งฝักแบ่งฝ่าย ทะเลาะ โจมตีใส่ร้าย ฟาดฟันซึ่งกันและกัน รองลงมา คือ การแก่งแย่งอำนาจกัน กอบโกยผลประโยชน์ ไม่โปร่งใส และอันดับสาม ความไม่มั่นคงของ<orgName>รัฐบาล</orgName>ทั้งข่าวการยุบ<orgName>สภา</orgName> การแตกแยกของ<orgName>พรรคร่วมรัฐบาล</orgName></p></body>
</news>
