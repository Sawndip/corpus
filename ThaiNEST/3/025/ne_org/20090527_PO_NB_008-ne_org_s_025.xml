<teiHeader>
<fileDesc>
<titleStmt>
  <title>นายกฯ เตรียมเยือนเกาหลีเรียกความเชื่อมั่น ผลักดันให้เกิดการค้าการลงทุน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270193&tb=N255205&return=ok&news_headline=%b9%d2%c2%a1%cf%20%e0%b5%c3%d5%c2%c1%e0%c2%d7%cd%b9%e0%a1%d2%cb%c5%d5%e0%c3%d5%c2%a1%a4%c7%d2%c1%e0%aa%d7%e8%cd%c1%d1%e8%b9%20%bc%c5%d1%a1%b4%d1%b9%e3%cb%e9%e0%a1%d4%b4%a1%d2%c3%a4%e9%d2%a1%d2%c3%c5%a7%b7%d8%b9  </bibl>
</sourceDesc>
</fileDesc>
</teiHeader>
<news>
<headline>นายกฯ เตรียมเยือนเกาหลีเรียกความเชื่อมั่น ผลักดันให้เกิดการค้าการลงทุน</headline>
<lead>โฆษกประจำ<orgName><prefix>สำนัก</prefix>นายกรัฐมนตรี</orgName> ระบุ การเตรียมเยือนสาธารณรัฐเกาหลีของนายกรัฐมนตรี เป็นการเรียกความเชื่อมั่น และสร้างความมั่นใจ ผลักดันให้เกิดการค้าการลงทุนระหว่างกันมากขึ้น</lead>
<neck></neck>
<body><p>นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName><prefix>สำนัก</prefix>นายกรัฐมนตรี</orgName> กล่าวว่า ระหว่างวันที่ 30 พฤษภาคม - 2 มิถุนายนนี้ นายอภิสิทธิ์ เวชชาชีวะ นายกรัฐมนตรี มีกำหนดการเดินทางเยือนสาธารณรัฐเกาหลี เพื่อเข้าร่วมการประชุมสุดยอด<orgName>อาเซียน</orgName>-<orgName>สาธารณรัฐเกาหลี</orgName> สมัยพิเศษ ณ เกาะเจจู เกาหลี และร่วมเฉลิมฉลองครบรอบ 20 ปี ความสัมพันธ์<orgName>อาเซียน</orgName>- <orgName>สาธารณรัฐเกาหลี</orgName> ในฐานะประธาน<orgName>อาเซียน</orgName></p>
<p>โอกาสนี้ นายกรัฐมนตรีจะมีการประชุมหารือทวิภาคีกับประธานาธิบดีเกาหลี ในด้านการค้า การลงทุน สถานการณ์ในภูมิภาค รวมทั้งสถานการณ์ที่มีพัฒนาการที่สนใจในเวทีระหว่างประเทศ เช่น การพัฒนาและการทดลองขีปนาวุธของ<orgName>เกาหลีเหนือ</orgName> อย่างไรก็ตามวัตถุประสงค์หลักคือการสร้างความมั่นใจ การผลักดันให้มีการค้าการลงทุนระหว่าง<orgName>สาธารณรัฐเกาหลี</orgName>มากขึ้น ทั้งนี้จะมีภาคเอกชน <orgName><prefix>สภา</prefix>หอการค้า</orgName> <orgName><prefix>สมาคม</prefix>ธนาคารไทย</orgName> <orgName><prefix>สภา</prefix>อุตสาหกรรม<suffix>แห่งประเทศไทย</suffix></orgName> <orgName><prefix>สำนักงาน</prefix>ส่งเสริมการลงทุน</orgName> ผู้เกี่ยวข้องด้านพลังงาน และอุตสาหกรรมอื่นๆ ของไทย เดินทางไปร่วมการหารือด้วย</p>
<p>    ขณะเดียวกันนายกรัฐมนตรี จะสร้างความชัดเจนเกี่ยวกับสถานการณ์ทางการเมือง โดยเฉพาะกระบวนการปฏิรูปการเมืองของไทย ซึ่งเป็นเรื่องสำคัญในการสร้างความเชื่อมั่นให้กับต่างประเทศ </p></body>
</news>
