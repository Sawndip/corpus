<teiHeader>
<fileDesc>
<titleStmt>
  <title>"เพื่อแม้ว"ล้มแผนเลือกหน.พรรค  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 21:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059632  </bibl>
</sourceDesc>
</fileDesc>
</teiHeader>
<news>
<headline>"เพื่อแม้ว"ล้มแผนเลือกหน.พรรค</headline>
<lead></lead>
<neck></neck>
<body><p>เมื่อเวลา 13.00 น.วานนี้ (27พ.ค.) ที่พรรคเพื่อไทย มีการประชุม<orgName><prefix>คณะกรรมการ</prefix>บริหารพรรค</orgName> โดยมีนายยงยุทธ วิชัยดิษฐ หัวหน้า<orgName>พรรคเพื่อไทย</orgName> เป็นประธานในการประชุม หลังการประชุม นายยงยุทธ พร้อมด้วย นายปลอดประสพ สุรัสวดี รองหัวหน้า<orgName>พรรคเพื่อไทย</orgName> ร่วมกันแถลงข่าวโดยนายยงยุทธ กล่าวว่า พรรคมีมติส่ง นางอนุรักษ์ บุญศล เป็นผู้สมัคร ส.ส.สกลนคร เขต 3 และส่งนายสุรชาติ ชาญประดิษฐ์ ลงสมัครส.ส.เขต 1 จ.ศรีสะเกษ นอกจากนี้ยังมีมติให้ยุติการประชุมใหญ่วิสามัญในวันที่ 31 พ.ค. เพื่อเลือกหัวหน้าพรรคและ<orgName><prefix>คณะกรรมการ</prefix>บริหารพรรค</orgName>ชุดใหม่ด้วย</p>
<p>นายปลอดประสพ สุรัสวดี ชี้แจงถึงเหตุที่ต้องล้มการประชุมในวันที่ 31 พ.ค.ว่า เดิม<orgName><prefix>คณะกรรมการ</prefix>บริหารพรรคเพื่อไทย</orgName> ไม่มีใครเป็นส.ส. ดังนั้นเมื่อส.ส.<orgName>พรรคพลังประชาชน</orgName> ย้ายมาอยู่กับ<orgName>พรรคเพื่อไทย</orgName> นายยงยุทธจึงอยากให้มี ส.ส.มาดำรงตำแหน่งหัวหน้าพรรค เพื่อจะได้ทำหน้าที่ผู้นำฝ่ายค้านใน<orgName>สภาฯ</orgName>ได้อย่างสมบูรณ์ แต่เมื่อเราทบทวนกติกาหลายอย่าง โดยเฉพาะรัฐธรรมนูญและกฎหมายประกอบรัฐธรรมนูญนั้น ทุกฝ่ายต้องการให้มีการแก้ไขรัฐธรรมนูญ และทุกคนก็พูดตรงกันว่า จะทำให้เร็วที่สุด ดังนั้นเมื่อกติกาจะเปลี่ยนแปลง เราจึงต้องการรอให้มีการเปลี่ยนแปลงทางกฎหมายให้เรียบร้อยก่อน นอกจากนี้ในช่วงนี้เป็นช่วงปิดสมัยประชุม<orgName>สภาฯ</orgName> ผู้นำฝ่ายค้านจึงไม่จำเป็นมากนัก และเมื่อเปิดสมัยประชุม<orgName>สภาฯ</orgName> ที่จะมาถึงนั้นก็เป็นสมัยนิติบัญญัติ ซึ่งตำแหน่งผู้นำฝ่ายค้าน ก็ไม่มีบทบาทนัก จึงเห็นว่าควรรอไปก่อน</p>
<p>นายปลอดประสพ กล่าวอีกว่า เราเป็นพรรคใหญ่ หากจะเปลี่ยนแปลงอะไรก็ควรจะมีการฟังความคิดเห็นจากสมาชิก และส.ส.ของพรรค โดย 3-4 เดือนหลังจากนี้ เราจะคิดกระบวนการสรรหาหัวหน้าพรรคคนใหม่ โดยให้ ส.ส. สมาชิกพรรค และประชาชนเข้ามามีส่วมร่วมให้มากที่สุด และผู้ที่จะมาเป็นหัวหน้าพรรคในอนาคตนั้น จะต้องเป็นนายกรัฐมนตรีด้วย และจะเป็นได้ดีกว่านายอภิสิทธิ์ เวชชาชีวะ</p>
<p>นายสรุพงษ์ โตวิจักษณ์ชัยกุล ส.ส. เชียงใหม่ <orgName>พรรคเพื่อไทย</orgName> กล่าวว่า คุณสมบัติของหัวหน้าพรรคคนต่อไปนั้น จะต้องเป็นคนที่มีความสามารถด้านเศรษฐกิจ เพราะการเลือกตั้งครั้งหน้าจะต้องแข่งขันกับ<orgName>พรรคประชาธิปัตย์</orgName>โดยตรง จะเน้นนโยบายเศรษฐกิจนำการเมือง ซึ่งขณะนี้พรรคกำลังมอง นายโอฬาร ไชยประวัติ อดีตรองนายกรัฐมนตรี เพื่อวางให้เป็นตัวหัวหน้าพรรคคนใหม่แล้ว แต่ยังไม่มีการทาบทาม เพราะหากดูจากคุณสมบัติของนายโอฬารนั้น สามารถสู้กับนายอภิสิทธิ์ เวชชาชีวะ ในการเลือกตั้งครั้งหน้าได้อย่างแน่นอน เพราะนายโอฬารเป็นผู้มีประสบการณ์ในการทำงานอย่างมาก โดยเฉพาะทางด้านเศรษฐกิจ อีกทั้งสังคม ก็ให้การยอมรับ</p>
<p>พล.อ.อ.สุเมธ โพธิ์มณี ผู้ทรงคุณวุฒิพิเศษ <orgName><prefix>สำนักงาน</prefix>ปลัดกระทรวงกลาโหม</orgName> กล่าวถึงกรณีที่มีชื่อเป็นแคนดิเดต หัวหน้า<orgName>พรรคเพื่อไทย</orgName> ว่า มีคนที่มีบารมีกว่าตนจำนวนมาก แต่ตนพร้อมที่จะทำงานช่วย<orgName>พรรคเพื่อไทย</orgName>ทุกอย่าง จะให้เป็นอะไรก็ได้ทั้งนั้น</p>
<p>"ผมมีความตั้งใจ เพราะถูกการเมืองเล่นงานมาตลอด ซึ่งผมจะเกษียณอายุราชการในเดือนตุลาคมนี้ หากเกษียณก็พร้อมที่จะเล่นการเมือง แต่หากมีความจำเป็นต้องลาออกจากราชการก่อน ก็ต้องลาออก ผมพร้อมเข้าไปช่วยงานทุกเมื่อหาก พ.ต.ท. ทักษิณ ชินวัตร ให้ไปช่วยงานในพรรคก็พร้อมลาออกทันที" พล.อ.อ.สุเมธกล่าว</p></body>
</news>
