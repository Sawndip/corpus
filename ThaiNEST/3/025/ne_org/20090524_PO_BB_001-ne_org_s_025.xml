<teiHeader>
<fileDesc>
<titleStmt>
  <title>ดีเอสไอลงพื้นที่กรุงเก่าตรวจสต็อกมัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/24/news_28803718.php?news_id=28803718  </bibl>
</sourceDesc>
</fileDesc>
</teiHeader>
<news>
<headline><orgName>ดีเอสไอ</orgName>ลงพื้นที่กรุงเก่าตรวจสต็อกมัน</headline>
<lead></lead>
<neck></neck>
<body><p>วานนี้ (23 พ.ค.) พ.อ.ปิยะวัฒก์ กิ่งเกตุ ผู้บัญชาการ<orgName><component><prefix>สำนัก</prefix>คดีอาญาพิเศษ</component> <component><prefix>กรม</prefix>สอบสวนคดีพิเศษ (ดีเอสไอ)</component></orgName> พร้อมด้วย พ.ต.อ.สุชาติ วงศ์อนันต์ชัย รองอธิบดี<orgName><prefix>กรม</prefix>สอบสวนคดีพิเศษ</orgName> และคณะพนักงานสอบสวนคดีพิเศษ ได้เดินทางไปยังโกดังรับฝากสินค้าของ<orgName><prefix>บริษัท</prefix> ทีเอสนครหลวง <suffix>จำกัด</suffix></orgName> เลขที่ 40 หมู่ 3 ริมถนนนครหลวง-อยุธยา ต.คลองสระแก อ.นครหลวง จ.พระนครศรีอยุธยา หลังจากได้รับการประสานจาก<orgName><prefix>องค์การ</prefix>คลังสินค้า (อคส.)</orgName> ขอความร่วมมือให้ตรวจสอบสต็อกมันสำปะหลังที่เกษตรกรจำนำไว้ในโครงการรับจำนำ ของ <orgName>อคส.</orgName></p>
<p>ทั้งนี้ ผลการตรวจสอบว่า ทั้งเอกสารและจำนวนของมันสำปะหลังในโกดังที่ 6 มีมันสำปะหลังอยู่ครบและตรงตามเอกสาร</p>
<p>พ.ต.อ.สุชาติ กล่าวว่า จากการที่ทาง<orgName>ดีเอสไอ</orgName>ได้รับมอบหมายให้ตรวจสอบการกระทำที่ส่อไปในทางทุจริตใน โครงการรับจำนำมันสำปะหลังของ<orgName>รัฐ</orgName> และได้รับเป็นคดีพิเศษนั้น เบื้องต้นทราบว่าโกดังแห่งนี้เป็นโกดังที่ <orgName>อคส.</orgName>เช่าไว้เป็นโกดังกลางเพื่อเก็บสต็อกมันสำปะหลังที่รับจำนำจากเกษตรกร จากกว่า 10 จังหวัด จึงเข้าตรวจสอบเพื่อเก็บข้อมูล ว่า มีช่องว่างที่ทาง <orgName>อคส.</orgName>เอื้อประโยชน์ให้กับผู้ประกอบการจนนำไปหาผลประโยชน์หรือไม่ </p>
<p>"แม้ว่าเบื้องต้นยังไม่พบความผิดปกติ แต่จะมีการตรวจสอบเรื่องตัวเลขมันสำปะหลังในสต็อกอีกครั้งหนึ่ง การตรวจสอบครั้งนี้ยังเป็นการสร้างความมั่นใจว่า การที่นำเงินของ<orgName>รัฐบาล</orgName>ไปรับจำนำผลผลิตของเกษตรกรนั้น มีความถูกต้องโปร่งใสหรือไม่ ส่วนเรื่องการยักย้ายถ่ายเท ทาง <orgName>อคส.</orgName>มีมาตรการในการควบคุมอยู่แล้ว ทาง<orgName>ดีเอสไอ</orgName>เพียงแต่ไปดูว่ากฎระเบียบที่วางเอาไว้นั้น มีการใช้จริงหรือไม่ หากพบว่ามีการยักย้ายถ่ายเทผลผลิตออกไป ทาง<orgName>ดีเอสไอ</orgName>ก็จะดำเนินคดีทันที" พ.ต.อ.สุชาติ ระบุ</p></body>
</news>
