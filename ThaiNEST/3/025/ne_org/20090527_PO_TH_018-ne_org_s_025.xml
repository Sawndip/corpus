<teiHeader>
<fileDesc>
<titleStmt>
  <title>สุเทพเตือนอภิชาติให้ระวังเรื่องการพูด  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 12:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8777  </bibl>
</sourceDesc>
</fileDesc>
</teiHeader>
<news>
<headline>สุเทพเตือนอภิชาติให้ระวังเรื่องการพูด</headline>
<lead>เลขาธิการ<orgName>พรรคประชาธิปัตย์</orgName> เผย จากนี้ไป จะพูดคุยกับ ส.ส.ในพรรคมากขึ้น พร้อมยืนยัน ไม่มีปัญหากับนายเฉลิมชัย ศรีอ่อน แกนนำ<orgName><prefix>กลุ่ม</prefix> 40 ส. ส.</orgName></lead>
<neck></neck>
<body><p>นายสุเทพ เทือกสุบรรณ รองนายกรัฐมนตรี ฝ่ายความมั่นคง และเลขาธิการ<orgName>พรรคประชาธิปัตย์</orgName> กล่าววันนี้ (27 พ.ค.) ถึงกรณีการเรียกพบนายอภิชาติ สุภาแพ่ง ส.ส.เพชรบุรี วานนี้ (26พ.ค.) ว่า นายอภิชาติไม่ใช่<orgName><prefix>กลุ่ม</prefix> 40 ส.ส.</orgName> แต่ที่ตนเชิญมาคุยด้วย เนื่องจากนายอภิชาติเป็นคนที่พูดจาอะไร มักเป็นข่าว จึงบอกว่า ต้องระมัดระวังในการพูดจา เนื่องจากการพูดบางครั้ง ก็ไม่ตรงกับที่ลงข่าว ซึ่งนายอภิชาติได้รับปากว่า จะระมัดระวังให้มากขึ้น แต่ที่เป็นข่าว เนื่องจากไม่ได้อ่านหนังสือพิมพ์ จึงตอบไม่ถูก</p>
<p>ส่วนการที่นายชวน หลีกภัย ประธาน<orgName><prefix>สภา</prefix>ที่ปรึกษาพรรคประชาธิปัตย์</orgName> เรียกนายเฉลิมชัย ศรีอ่อน ส.ส.ประจวบคีรีขันธ์ และรองหัวหน้า<orgName>พรรคประชาธิปัตย์</orgName> ไปปรามนั้น นายสุเทพ กล่าวว่า ไม่ได้เรียกมาปราม แต่ตนมีหน้าที่พูดคุย ซึ่งต่อไป ตนจะพูดคุยกับ ส.ส.มากขึ้น หลังจากที่ผ่านมา ตนไม่มีเวลา ทั้งนี้ ไม่จำเป็นต้องเคลียร์กับนายเฉลิมชัย เพราะจากการเข้าร่วมสัมมนาที่เกาะสมุย ตนได้ทานข้าวร่วมกัน และพูดคุยหยอกล้อกัน ซึ่งยืนยันว่า ไม่มีปัญหาอย่างแน่นอน</p>
<p>ด้านนายอภิชาติ ยืนยันว่า ทางกลุ่มไม่มีปัญหา หากในการปรับ<orgName>คณะรัฐมนตรี</orgName> ที่กำลังจะมาถึง จะไม่มีชื่อนายเฉลิมชัย และยืนยันอีกว่า ที่ผ่านมา ทางกลุ่มไม่เคยมีปัญหากับแกนนำของ<orgName>พรรคประชาธิปัตย์</orgName> หรือพยายามสร้างแรงกดดัน เพื่อให้มีการปรับ<orgName>คณะรัฐมนตรี</orgName> ส่วนการที่ตนเคยออกมาสนับสนุน ส.ส.กลุ่มภาคกลางว่า ควรเป็นแคนดิเดทสำคัญ หากมีการปรับ<orgName>คณะรัฐมนตรี</orgName>นั้น เป็นเพียงต้องการชี้แจงว่า หากมีการปรับรัฐมนตรี ที่เป็นโควต้าของกลุ่ม ส.ส.ภาคกลาง คือ ตำแหน่งรัฐมนตรีว่าการ<orgName><prefix>กระทรวง</prefix>วัฒนธรรม</orgName> และรัฐมนตรีช่วยว่าการ<orgName><prefix>กระทรวง</prefix>พาณิชย์</orgName> ทางพรรคก็ควรพิจารณา ส.ส.ในกลุ่มพรรคกลาง มากกว่า ส.ส.จากกลุ่มอื่นเท่านั้น</p>
<p>ส่วนการเดินทางไปทำเนียบรัฐบาล วานนี้ นายอภิชาติ กล่าวว่า ไม่ได้มีจุดประสงค์เพื่อเข้าพบนายสุเทพ เพื่อขอต่อรองตำแหน่งรัฐมนตรี แต่เป็นการเดินทางไป เพื่อขอดูโครงการถนนปลอดฝุ่น ในพื้นที่ จ.เพชรบุรี เท่านั้น อีกทั้งการเข้าไปพูดคุยกับนายสุเทพ เป็นเรื่องที่เกิดจากความบังเอิญ หลังจากได้มีโอกาสพบกันเท่านั้น แต่ ไม่ได้เกิดจากการที่ตนไปเฝ้ารอนายสุเทพ นอกจากนี้ ในช่วงที่มีการพูดคุยกัน ก็ไม่ได้มีการหยิบยกเรื่องการผลักดันให้นายเฉลิมชัย ขึ้นเป็นรัฐมนตรี</p></body>
</news>
