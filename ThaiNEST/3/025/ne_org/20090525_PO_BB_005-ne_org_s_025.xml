<teiHeader>
<fileDesc>
<titleStmt>
  <title>สาธารณสุขดึงปชช.ร่วมสร้างรพ.ในฝัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/25/news_28805951.php?news_id=28805951  </bibl>
</sourceDesc>
</fileDesc>
</teiHeader>
<news>
<headline><orgName>สาธารณสุข</orgName>ดึง<orgName>ปชช.</orgName>ร่วมสร้างรพ.ในฝัน</headline>
<lead></lead>
<neck></neck>
<body><p><orgName><component><prefix>สถาบัน</prefix>พัฒนาและรับรองคุณภาพโรงพยาบาล</component> <component><prefix>กระทรวง</prefix>สาธารณสุข</component></orgName> ร่วมมือกับ <orgName>สสส.</orgName> ผลักดันโครงการสร้างเสริมสุขภาพผ่านกระบวนการเพื่อการเปลี่ยนแปลงที่ยั่งยืน ดึงประชาชนร่วมกำหนดทิศทางโรงพยาบาลทั่วประเทศ เน้นรักษาที่ผู้ป่วยแทนการจ่ายยารักษาโรค ขณะที่ผ.อ.<orgName><prefix>โรงพยาบาล</prefix>ประทาย</orgName> ชี้ช่วยเปลี่ยนทัศนคติของคนทำงานด้านการรักษาผู้ป่วย </p>
<p>นางดวงสมร บุญผดุง รองผู้อำนวยการ<orgName><component><prefix>สถาบัน</prefix>พัฒนาและรับรองคุณภาพโรงพยาบาล (พรพ.)</component> <component><prefix>กระทรวง</prefix>สาธารณสุข (สธ.)</component></orgName> กล่าวถึง โครงการสร้างเสริมสุขภาพผ่านกระบวนการเพื่อการเปลี่ยนแปลงที่ยั่งยืน ว่า เป็นโครงการส่งเสริมพัฒนาคุณภาพโรงพยาบาลและสถานพยาบาลทั่วประเทศให้มี คุณภาพทั้งการรับรองคุณภาพตามหลักมาตรฐานสากลระบบ HA (Hospital accreditation) และ HPH (Health promoting hospital) ที่ช่วยปรับกระบวนทัศน์การทำงานให้เป็นระบบที่เหมาะสมมากยิ่งขึ้น</p>
<p>“โดยเฉพาะอย่างการปรับเปลี่ยนทัศนคติจากบุคลากร ทุกส่วนในระบบสาธารณสุข มิให้มองเพียงมิติของการรักษาเพียงอย่างเดียว แต่ต้องเชื่อมโยงไปสู่การผสมผสานการสร้างเสริมสุขภาพเข้าไปในการดูแลรักษา ทุกขั้นตอน รวมทั้งเปิดโอกาสให้ผู้ป่วย ครอบครัว ชุมชน องค์กรท้องถิ่นเข้ามามีส่วนร่วมในระดับต่างๆ ตามบริบทอย่างเหมาะสมมากขึ้นด้วย”</p>
<p>นางดวงสมร กล่าวด้วยว่า ที่ผ่านมาการทำงานของบุคลากรวิชาชีพในโรงพยาบาลยังเป็นรูปแบบของการแยกส่วน ตามหน้าที่รับผิดชอบ โดยขาดความเชื่อมโยงระหว่างกัน ประสิทธิภาพ และผลลัพธ์ของการรักษาจึงมีข้อจำกัด ยกตัวอย่างคนเป็นโรคเบาหวาน แต่เดิมเมื่อเข้ามารับการรักษา หมอจะจ่ายยาให้ ทั้งที่ความจริงแล้วสิ่งสำคัญคือพฤติกรรมการกิน </p>
<p>“เขาต้องรู้ว่าควรจะกินอาหารประเภทไหน ปฏิบัติตนอย่างไร ถ้าจะกินอาหารหรือสมุนไพรที่มีอยู่ในชุมชนจะกินอะไรได้บ้าง หรือถ้าอยากกินพืชผักประเภทนี้แต่หาซื้อไม่ได้ คนในชุมชนจะช่วยกันปลูกได้ไหม องค์กรท้องถิ่นสนับสนุนอะไรได้บ้าง หรืออย่างกรณีมาหาหมอเพราะปวดหัวการรักษาต้องไม่ใช่ให้ยาแก้ปวดอย่างเดียว เพราะสาเหตุของโรคมีหลากหลาย หากมีการสื่อสารระหว่างผู้รับการรักษา กับผู้รักษาแล้วจะเข้าใจถึงต้นตอของการเจ็บป่วยที่แท้จริง”</p>
<p>นางดวงสมร เปิดเผยด้วยว่า โครงการที่ผ่านมาประสบความสำเร็จเป็นที่พอใจและต้องการต่อยอด โดยจะให้ผู้เกี่ยวข้องด้านสาธารณสุข เล็งเห็นประโยชน์การทำงานในรูปแบบนี้โดย เฉพาะ<orgName><prefix>สำนักงาน</prefix>กองทุนสนับสนุนการสร้างเสริมสุขภาพ (สสส.)</orgName> ที่ให้การสนับสนุนจนนำมาสู่โครงการสร้างเสริมสุขภาพผ่านกระบวนการเพื่อการ เปลี่ยนแปลงที่ยั่งยืน ซึ่งมีระยะเวลาดำเนินการตั้งแต่เดือนก.พ. 2552 - มี.ค. 2554</p>
<p>“โครงการสร้างเสริมสุขภาพฯ ยึดหลักให้ผู้รับบริการเป็นศูนย์กลาง และร่วมบูรณาการในทุกมิติของการรักษาสุขภาพในชีวิตประจำวัน จากนี้ไปโรงพยาบาลในฝันมีโจทย์ว่าจะทำให้เกิดสถานพยาบาลที่สมบูรณ์แบบและ ยั่งยืน โดยจะคัดเลือกโรงพยาบาลปีละ 60 แห่งตามระยะเวลาโครงการจากจำนวนที่เคยผ่านการพัฒนาฯในระดับแรกมาแล้ว เพื่อเข้าสู่การพัฒนาต่อไป”</p>
<p>ทั้งนี้ โรงพยาบาลที่เข้าร่วมโครงการ จะต้องตั้งเป้าหมายร่วมกันว่าการสร้างโรงพยาบาล และระบบสุขภาพในฝันต้องประกอบไปด้วยอะไรบ้าง จากนั้นจะเรียนรู้ ถ่ายทอดประสบการณ์และถอดบทเรียนไปพร้อมๆ กันเพราะแต่ละโรงพยาบาลจะมีข้อดีต่างกัน เมื่อนำเอาส่วนดีทั้งหมดมาร่วมกันจะทำให้เกิดความร่วมมือและประสบผลสำเร็จ ได้เร็วขึ้น สามารถเป็นต้นแบบแก่สถานพยาบาลทั้งหมดทั่วประเทศได้</p>
<p>นางดวงสมร กล่าวว่า เมื่อกระบวนการทั้ง หมดเริ่มเดินหน้าและเห็นผล จากนี้ไปสถานพยาบาลทุกแห่งจะเป็นของประชาชนมากกว่าที่เป็นอยู่ คือนโยบายและทิศทางการทำงานของระบบสาธารณสุขรวมถึงโรงพยาบาลทุกระดับจะกำหนด จากประชาชน โดยมีพื้นฐานที่ประโยชน์สูงสุด ความพึงพอใจและความสอดคล้อง เหมาะสมตามบริบทของแต่ละพื้นที่</p>
<p>ขณะที่ น.พ.นิวัฒน์ชัย นามวิชัยศิริกุล ผอ.<orgName><prefix>ร.พ.</prefix>ประทาย</orgName> จ.นครราชสีมา เปิดเผยถึงความเปลี่ยนแปลงภายหลังจากที่เข้าร่วมโครงการพัฒนาคุณภาพโรง พยาบาลและสถานพยาบาลทั่วประเทศ ว่า สิ่งยิ่งใหญ่ที่สุด คือ การที่ได้ช่วยเปลี่ยนทัศนคติของคนทำงาน</p>
<p>“คนไข้ที่เข้ารับการรักษาต่างรู้สึกเป็นทุกข์ จากอาการป่วยอยู่แล้ว ดังนั้น หน้าที่ของบุคลากรสาธารณสุขคือการลดความรู้สึกนั้นไปพร้อมๆ กับสร้างความสุข ซึ่งความสุขของผู้ป่วยมีหลากหลาย ทั้งการที่ผู้รักษาสนใจ และเข้าใจอาการเจ็บป่วยของเขา เราต้องจริงใจ ทำอย่างไรให้คุณลุง คุณป้า ที่มารักษาเห็นว่าเราไม่ใช่แค่หมอ แต่เราเป็นเสมือนลูกหลานในครอบครัว หน้าที่ของเราจึงไม่ใช่เพียงแค่การรักษาเท่านั้น แต่มันคือการมองทะลุถึงจิตใจเพื่อค้นหาสิ่งที่อยู่ในใจเขา อะไรคือความต้องการและสิ่งที่เขาอยากจะบอก”</p>
<p>อย่างไรก็ตาม โรคบางโรคอาจไม่มีการรักษาใดที่จะทำให้หายขาดได้ แต่สิ่งที่ทำให้ดีที่สุด คือ การทำเขาอยู่ในกระบวนการดูแลสุขภาพอย่างมีความสุข</p></body>
</news>
