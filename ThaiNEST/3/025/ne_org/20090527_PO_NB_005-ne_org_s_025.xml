<teiHeader>
<fileDesc>
<titleStmt>
  <title>คณะกรรมการสมานฉันท์ฯ สรุปแนวทางเปิดโต๊ะเจรจาคู่ขัดแย้งอย่างเป็นทางการ และไม่เป็นทางการ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270192&tb=N255205  </bibl>
</sourceDesc>
</fileDesc>
</teiHeader>
<news>
<headline><orgName><prefix>คณะกรรมการ</prefix>สมานฉันท์ฯ</orgName> สรุปแนวทางเปิดโต๊ะเจรจาคู่ขัดแย้งอย่างเป็นทางการ และไม่เป็นทางการ</headline>
<lead><orgName><prefix>คณะกรรมการ</prefix>สมานฉันท์เพื่อการปฎิรูปการ เมืองและศึกษาการแก้ไขรัฐธรรมนูญ</orgName> สรุปแนวทางให้เปิดโต๊ะเจรจาคู่ขัดแย้งทั้งอย่างเป็นทางการ และไม่เป็นทางการ เพื่อสร้างความสมานฉันท์ รวมทั้งให้แก้ไขรัฐธรรมนูญ 2 ระยะ</lead>
<neck></neck>
<body><p>การประชุม<orgName><prefix>คณะกรรมการ</prefix>สมานฉันท์เพื่อการปฎิ รูปการเมืองและศึกษาการแก้ไขรัฐธรรมนูญ</orgName> ซึ่งมีนายดิเรก ถึงฝั่ง ส.ว.สรรหา เป็นประธานคณะกรรมการวันนี้(27 พ.ค.52) เป็นการรับฟังข้อเสนอจาก<orgName><prefix>คณะอนุกรรมการ</prefix>เพื่อพิจารณาศึกษาแนวทางสร้างความ สมานฉันท์ทางการเมืองของสังคมไทย</orgName> ซึ่งมีนายตวง อันทะไชย เป็นประธานอนุกรรมการฯ เพื่อให้ได้ข้อสรุปเรื่องดังกล่าวภายในวันนี้ หลังวานนี้ได้ข้อสรุปเบื้องต้นให้ทุกฝ่าย ลดวิวาทะทางการเมือง <orgName>รัฐบาล</orgName>และ<orgName>ฝ่ายค้าน</orgName> ควรลดเงื่อนไขเดิมที่มีอยู่ รวมทั้งไม่สร้างเงื่อนไขใหม่ในความขัดแย้ง ทั้งนี้ หลังใช้เวลาแสดงความเห็นนานกว่า 5 ชั่วโมง ที่ประชุมได้ข้อสรุป ว่า ควรให้สื่อสารมวลชนเข้ามามีส่วนร่วมสร้างความสมานฉันท์ โดยให้<orgName>รัฐสภา</orgName>เป็นเจ้าภาพ เปิดเวที " สมัชชาสมานฉันท์ทางอากาศ " ด้วยการจัดรายการวิทยุ ให้ข้อมูลข่าวสารให้สติ ทำให้สังคมเกิดปัญญา ซึ่งเชื่อว่าจะทำให้เกิดความสมานฉันท์ได้ รวมทั้งให้จัดการเจรจาระหว่างผู้ขัดแย้งทั้งการเปิดเผยบนโต๊ะเจรจา และการประสานงานอย่างไม่เป็นทางการ ทั้งนี้คาดว่าจะได้รับผล 3 ประการ คือ นำความสันติสุขมาสู่สังคม ยุติความขัดแย้งในสังคม และนำไปสู่การเยียวยา</p>
<p>ด้านนายชินวรณ์ บุณยเกียรติ ซึ่งเป็นกรรมการในสัดส่วน<orgName>พรรคประชาธิปัตย์</orgName> เสนอว่า สื่อสารมวลชนควรเพิ่มบทบาทในการลดพื้นที่ข่าวทำร้ายและทำลายประเทศ เพิ่มพื้นที่ข่าวในการสร้างสันติสุขเพื่อการพัฒนาประเทศ จึงเสนอให้มีการเพิ่มพื้นที่ข่าวเพื่อสร้างความสมานฉันท์ จัดเวทีสมัชชาสมานฉันท์ทางอากาศทาง<orgName><prefix>สถานี</prefix>วิทยุโทรทัศน์แห่งประเทศไทย</orgName> ให้ ส.ส. และ ส.ว. ดาราและผู้มีชื่อเสียง เข้ามีส่วนร่วม</p>
<p>นอกจากนี้ ที่ประชุมยังเสนอให้แก้ไขเพิ่มเติม รัฐธรรมนูญ ฉบับปี 2550 เป็น 2 ระยะ คือ ระยะสั้น และยาว และเห็นชอบกับข้อเสนอที่จะตั้ง<orgName><prefix>คณะกรรมการ</prefix>สมานฉันท์</orgName> 1 คณะ เพื่อทำหน้าที่สร้างความสมานฉันท์ในสังคมต่อไป </p></body>
</news>
