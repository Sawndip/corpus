<teiHeader>
<fileDesc>
<titleStmt>
  <title>ปรับเก้าอี้เดียว นายกฯย้ำชัด มั่นใจปชป.ไม่กระเพื่อม  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 16:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8617  </bibl>
</sourceDesc>
</fileDesc>
</teiHeader>
<news>
<headline>ปรับเก้าอี้เดียว นายกฯย้ำชัด มั่นใจ<orgName>ปชป.</orgName>ไม่กระเพื่อม</headline>
<lead>"อภิสิทธิ์" เชื่อ สมาชิก เข้าพบ เลขาธิการ<orgName>พรรค ปชป.</orgName> เป็นเรื่องปกติแม้จะมีเสียงเรียกร้องขอโควตา เก้าอี้ รมต. ผ่านสื่อ ทั้งที่มีการสั่งห้ามแล้ว  มั่นใจ "กรณ์" แจง <orgName>ศาลรธน.</orgName> แล้วจะสามารถออก พรก.เงินกู้ 4 แสนล้านได้ </lead>
<neck></neck>
<body><p>เมื่อ เวลา 13.45 น. วันนี้ (26 พ.ค) ที่ทำเนียบรัฐบาล นายอภิสิทธิ์ เวชชาชีวะ นายกรัฐมนตรี กล่าวกรณี นายชาติชาย พุคยาภรณ์ รัฐมนตรีช่วยว่าการ<orgName><prefix>กระทรวง</prefix>เกษตรและสหกรณ์</orgName>ประกาศลาออกว่า  ต้องมีการปรับในตำแหน่งของนายชาติชาย เพียงตำ แหน่งเดียว ผู้สื่อข่าวถามว่า ขณะนี้<orgName>พรรคภูมิใจไทย</orgName>เสนอรายชื่อผู้ที่จะมาดำรงตำแหน่งรัฐมนตรีช่วยว่าการ<orgName><prefix>กระทรวง</prefix>เกษตรและสหกรณ์</orgName> แทนนายชาติชายหรือ ยัง นายอภิสิทธิ์ กล่าวว่า เสนอมาแล้วได้จดหมายมาฉบับหนึ่งแต่ยังไม่ได้เปิดดูว่าใช่รายชื่อหรือไม่ ตนยังไม่ทราบว่านายชาติชายแถลงรายละเอียดอย่างไร เพราะไม่ได้ยื่นหนังสือลาออกมาที่ตน  เมื่อถามว่า ชื่อที่เสนอมาคือนายศุภชัย โพธิ์สุ ส.ส.นครพนม ใช่หรือไม่ นายอภิสิทธิ์ กล่าวว่า ขณะนี้ยังไม่ได้พูดถึงเรื่องบุคคล ผู้ที่เข้ามาแทนต้องสานต่องานที่ทำอยู่ และอาจจะต้องแก้ไขปัญหาที่เกิดขึ้นก่อนหน้านี้คือการประสานงานกับพรรคอะไร ต่างๆ เป็นความรับผิดชอบเชิงนโยบาย เมื่อถามว่า แสดงว่า<orgName>พรรคประชาธิปัตย์</orgName> ไม่มีการปรับ<orgName>ครม.</orgName>ใช่หรือไม่ นายอภิสิทธิ์ กล่าวว่า "ใช่ครับ"</p>
<p>เมื่อถามถึงกรณี นายอภิชาติ สุภาแพ่ง ส.ส.เพชรบุรี<orgName>พรรคประชาธิปัตย์</orgName> จะพบกับนายสุเทพ เทือกสุบรรณ รองนายกรัฐมนตรี เลขาธิการ<orgName>พรรคประชาธิปัตย์</orgName> เพื่อทำความเข้าใจเกี่ยวกับการปรับ <orgName>คณะรัฐมนตรี (ครม.)</orgName> ครั้งหน้าที่นายเฉลิมชัย ศรีอ่อน รองหัวหน้า<orgName>พรรคประชาธิปัตย์</orgName> ต้องได้ตำแหน่งรัฐมนตรีใช่หรือไม่ นายอภิสิทธิ์ กล่าวว่า ตนไม่ทราบว่าจะมาพบกันเรื่องอะไร แต่การที่สมาชิกพรรคมาพบเลขาธิการพรรคน่าจะเป็นเรื่องปกติ เมื่อถามว่านายก รัฐมนตรี ได้ย้ำเรื่องการให้ข่าวแล้วแต่ก็ยังมีข่าวออกมาในลักษณะเช่นนี้แสดงว่าภายใน<orgName>พรรคประชาธิปัตย์</orgName>ยัง กระเพื่อมจากความไม่พอใจเรื่องตำแหน่งรัฐมนตรีหรือไม่ นายอภิสิทธิ์ กล่าวว่า "ไม่มีอะไรกระ เพื่อมหรอกครับ" </p>
<p>ผู้สื่อข่าวถามว่า นายกรัฐมนตรี ยังมั่นใจหรือไม่ว่า<orgName>ศาลรัฐธรรม นูญ</orgName>จะตีความให้<orgName>รัฐบาล</orgName>สามารถออกพ.ร.ก.กู้เงิน 4แสนล้านบาทได้ใช่หรือไม่  นายอภิสิทธิ์ กล่าวว่า ตนไม่ได้ไปชี้แจง<orgName>ศาลฯ</orgName>แต่นายกรณ์ จาติกวนิช รัฐมนตรีว่าการ<orgName><prefix>กระทรวง</prefix>คลัง</orgName>มารายงานตนแล้วตนมั่นใจว่าสามารถออกได้</p></body>
</news>
