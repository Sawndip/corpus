<teiHeader>
<fileDesc>
<titleStmt>
  <title>ศาลแพ่งสั่งให้"ทนายสมชาย" บุคคลสาบสูญถึงแก่ความตาย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-18 21:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000055649  </bibl>
</sourceDesc>
</fileDesc>
</teiHeader>
<news>
<headline><orgName>ศาลแพ่ง</orgName>สั่งให้"ทนายสมชาย" บุคคลสาบสูญถึงแก่ความตาย</headline>
<lead></lead>
<neck></neck>
<body><p>วานนี้(18 พ.ค.) เมื่อเวลา 10.00 น. ที่ห้องพิจารณาคดี 403 ศาลแพ่ง ถ.รัชดาภิเษก <orgName>ศาล</orgName>ไต่สวนคำร้องหมายเลขดำที่ 1026/2552 ที่นางอังคณา นีละไพจิตร ภรรยานายสมชาย นีละไพจิตร อดีตประธาน<orgName><prefix>ชมรม</prefix>นักกฎหมายมุสลิม</orgName> ขอให้<orgName>ศาล</orgName>มีคำสั่งให้นายสมชาย เป็นบุคคลสาบสูญ ตามประมวลกฎหมายแพ่งและพาณิชย์ มาตรา 61 วรรคหนึ่ง และ (3) ที่นายสมชายหายตัวไปจากภูมิลำเนา ครบ 5 ปี ตามเวลาที่กฎหมายกำหนด หรือหายตัวไปโดยตกอยู่ในสถานการณ์ที่มีอันตรายถึงชีวิต</p>
<p>โดยนางอังคณา เดินทางมาพร้อมกับน.ส.ประทับจิตร บุตรสาว ซึ่งกำลังศึกษาอยู่<orgName><component><prefix>คณะ</prefix>นิติศาสตร์</component> <component>จุฬาลงกรณ์<suffix>มหาวิทยาลัย</suffix></component></orgName> ซึ่งการเบิกความนางอังคณา ผู้ร้อง เข้าไต่สวนเป็นพยานเพียงปากเดียว ระบุว่า นายสมชาย เดินทางออกจากบ้านไปส่งบุตรไปโรงเรียนตั้งแต่เช้า เมื่อวันที่ 11 มี.ค.47 และจนถึงวันที่ 12 มี.ค.47 นายสมชาย ก็ไม่ได้เดินทางกลับมา ทั้งที่ในวันที่ 14 มี.ค. นายสมชาย มีภารกิจต้องเดินทางไปร่วมพิจารณาคดีที่ศาลจังหวัดนราธิวาส ซึ่งพยายามติดต่อนายสมชาย แล้ว แต่ติดต่อไม่ได้ ดังนั้น เมื่อถึงวันที่ 14 มี.ค. จึงได้เข้าแจ้งความต่อพนักงานสอบสวน <orgName><prefix>สน.</prefix>บางยี่เรือ</orgName> เนื่องจากเกรงว่าจะเกิดอุบัติเหตุ เพราะเมื่อออกจากบ้านนายสมชาย ได้ขับรถยนต์ซีวิค สีเขียวออกไป แต่หลังจากแจ้งความแล้ว พนักงานสอบสวนแจ้งว่าระหว่างวันที่ 12 -14 มี.ค. ไม่พบการเกิดอุบัติเหตุทางรถยนต์</p>
<p>จากนั้นเมื่อมีข่าวการหายตัวไปของนายสมชาย เมื่อวันที่ 15 มี.ค. นายกรัฐมนตรี จึงสั่งการให้ พล.ต.อ.สมบัติ อมรวิวัฒน์ อธิบดี<orgName><prefix>กรม</prefix>สอบสวนคดีพิเศษ (ดีเอสไอ)</orgName> เป็นหัวหน้าชุดติดตามตัว ต่อมา<orgName>ดีเอสไอ</orgName> จึงแจ้งให้ไปตรวจสอบรถยนต์ซีวิค ของนายสมชาย ซึ่งถูกจอดทิ้งไว้ที่สถานีขนส่งหมอชิต 2 แล้วพบมีรอยเฉี่ยวชนที่ด้านท้ายฝั่งขวา ด้านคนขับ จากนั้นได้มีการขออนุมัติหมายจับ พ.ต.ต.เงิน ทองสุก กับพวก ซึ่งเป็นนายตำรวจกองปราบปราม รวม 5 คน และมีการดำเนินคดีข้อหาความผิดต่อเสรีภาพ ซึ่งอัยการยื่นฟ้อง พ.ต.ต.เงิน กับพวก ต่อ<orgName>ศาลอาญา</orgName> แล้ว<orgName>ศาล</orgName>พิพากษาจำคุก พ.ต.ต.เงิน 3 ปี ฐานกักขังหน่วงเหนี่ยวให้ปราศจากเสรีภาพ ขณะที่เวลานี้คดีอยู่ระหว่างอุทธรณ์</p>
<p>นางอังคณา เบิกความต่อว่า เชื่อว่าที่นายสมชาย หายตัวไปสืบเนื่องจากการร้องเรียนกรณีที่ 5 ผู้ต้องหาคดีเผาโรงเรียน ปล้นปืนภาคใต้ ถูกตำรวจซ้อม ซึ่ง 2 ใน 5 จำเลยคดีอุ้มนายสมชาย ถูกแต่งตั้งเป็นพนักงานสอบสวนคดีดังกล่าว โดยการหายตัวไปของนายสมชาย เมื่อวันที่ 1 มิ.ย.48 <orgName>คณะทำงานองค์การสหประชาชาติ</orgName> ได้รับคดีไว้ติดตามความคืบหน้า ซึ่งตลอดหลายปีที่ผ่านมา ตนได้ทำหนังสือร้องเรียนต่อนายกรัฐมนตรี, รมว.<orgName>ยุติธรรม</orgName>, อธิบดี<orgName>ดีเอสไอ</orgName>, <orgName>ป.ป.ช.</orgName> เพื่อติดตามและเร่งรัดการสืบหาตัวนายสมชาย รวมทั้งการตรวจสอบการปฏิบัติหน้าที่ของ 5 นายตำรวจ และเมื่อวันที่ 16 มิ.ย.48 พ.ต.ท.ทักษิณ ชินวัตร นายกรัฐมนตรี ขณะนั้น เคยเรียกเข้าไปพบเพื่อพูดคุยการหายตัวของนายสมชายที่บ้านพิษณุโลก ซึ่ง พ.ต.ท.ทักษิณ กล่าวว่า เชื่อว่านายสมชายเสียชีวิตแล้ว และต่อมาพ.ต.ท.ทักษิณ ได้ให้สัมภาษณ์ต่อสื่อมวลชน เชื่อว่าเสียชีวิตแล้ว</p>
<p>ทั้งนี้ นับตั้งแต่วันที่ 12 มี.ค.47 จนถึงปัจจุบัน ยังไม่มีผู้แจ้งเบาะแสว่านายสมชายหายไปไหน โดยปกตินายสมชาย ไม่เคยมีพฤติกรรมไปที่ใดแล้วไม่บอกให้ทราบ และไม่มีเรื่องชู้สาว แต่นายสมชาย เป็นคนรักครอบครัวและมีความรับผิดชอบสูง อีกทั้งที่ผ่านมาตามแนวทางการสอบสวนคดีของ<orgName>ดีเอสไอ</orgName> ก็มุ่งประเด็นการสืบหาชิ้นส่วนนายสมชาย ซึ่งเชื่อว่าถูกฆ่าและเผาทำลาย ที่แม่น้ำ แม่กลอง จ.ราชบุรี มากกว่า การหาตัวนายสมชาย ดังนั้นเชื่อว่านายสมชายน่าจะเสียชีวิตแล้วตั้งแต่วันที่ 12 มี.ค.47</p>
<p>โดยการยื่นคำร้องครั้งนี้ เพื่อจะเข้าไปจัดการทรัพย์สินของนายสมชาย ประกอบด้วย เงินสดในบัญชีเงินฝาก <orgName><prefix>ธ.</prefix>กสิกรไทย</orgName> สาขา ถนนมหาไชย, โฉนดที่ดิน เขตหนองจอก กทม., รถยนต์ซีวิค และอาคารชุดบ้านรัชโยธิน กทม.</p>
<p>ทั้งนี้ภายหลังที่<orgName>ศาล</orgName>ได้ไต่สวนนางอังคณา ผู้ร้อง แล้ว <orgName>ศาล</orgName>พิเคราะห์คำเบิกความ ประกอบพยานเอกเอสารแล้ว มีคำสั่งให้ นายสมชาย เป็นบุคคลสาบสูญ ตามประมวลกฎหมายแพ่งและพาณิชย์ มาตรา 61 โดยให้ถือว่า นายสมชาย ซึ่ง<orgName>ศาล</orgName>มีคำสั่งให้สาบสูญ ถึงแก่ความตาย ตามประมวลกฎหมายแพ่ง มาตรา 62 โดย<orgName>ศาล</orgName>จะลงประกาศราชกิจจานุเบกษาต่อไป</p>
<p>โดยนางอังคณา กล่าวย้ำว่า ตนเตรียมจะยื่นคำร้องต่อ<orgName>ศาลแพ่ง</orgName> ขอเป็นผู้จัดการมรดก ต่อไปตามกฎหมาย เพื่อจะเข้าจัดการนิติกรรมทรัพย์สินต่างๆ</p></body>
</news>
