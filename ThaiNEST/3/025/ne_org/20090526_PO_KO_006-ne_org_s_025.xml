<teiHeader>
<fileDesc>
<titleStmt>
  <title>"ศุภชัย"โผล่ทำเนียบฯกรอกเอกสารซิ่งหนีนักข่าว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090526/14433/%e0%b8%a8%e0%b8%b8%e0%b8%a0%e0%b8%8a%e0%b8%b1%e0%b8%a2%e0%b9%82%e0%b8%9c%e0%b8%a5%e0%b9%88%e0%b8%97%e0%b8%b3%e0%b9%80%e0%b8%99%e0%b8%b5%e0%b8%a2%e0%b8%9a%e0%b8%af%e0%b8%81%e0%b8%a3%e0%b8%ad%e0%b8%81%e0%b9%80%e0%b8%ad%e0%b8%81%e0%b8%aa%e0%b8%b2%e0%b8%a3%e0%b8%8b%e0%b8%b4%e0%b9%88%e0%b8%87%e0%b8%ab%e0%b8%99%e0%b8%b5%e0%b8%99%e0%b8%b1%e0%b8%81%e0%b8%82%e0%b9%88%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>"ศุภชัย"โผล่ทำเนียบฯกรอกเอกสารซิ่งหนีนักข่าว</headline>
<lead>"ศุภชัย"ว่าที่รมช.<orgName>เกษตรฯ</orgName> โผล่ทำเนียบฯ กรอกเอกสารและตรวจสอบคุณสมบัติก่อนรับตำแหน่งรมช.<orgName>เกษตรฯ</orgName>แล้ว ซิ่งหนีนักข่าวที่รอดักสัมภาษณ์</lead>
<neck></neck>
<body><p>เมื่อเวลา16.00น.26 พ.ค.  นายศุภชัย โพธิ์สุ ส.ส.นครพนม <orgName>พรรคภูมิใจไทย</orgName> กลุ่มเพื่อนเนวิน ว่าที่รมช.<orgName>เกษตรฯ</orgName> เดินทางมายังตึกแดง สำนักเลขาธิการครม.เพื่อมากรอกเอกสารและตรวจสอบคุณสมบัติการเป็นรัฐมนตรีกับนายสุรชัย ภู่ประเสริฐ เลขาธิการ<orgName>ครม.</orgName>ก่อนที่จะเสนอให้นายกฯทูลเกล้าฯต่อไป โดยนายศุภชัยเดินทางมาโดยรถยนต์ฮอนด้าแอคคอร์ดสีเทา ทะเบียน ฌข 474กทม.ซึ่งเป็นรถยนต์ส่วนตัว</p>
<p>จากนั้นราว 50นาที นายศุภชัยรู้ตัวว่าสื่อมวลชนมารอสัมภาษณ์ นายศุภชัยจึงได้ติดต่อนายศุกชัย ใจสมุทร รองโฆษกประจำ<orgName><prefix>สำนัก</prefix>นายกฯ</orgName>ให้นำรถยนต์ส่วนตัวของนายศุภชัยมารับที่ชั้นใต้ดินแทน แต่สื่อมวลชนก็ยังรอดักสัมภาษณ์นายศุภชัย โดยรถยนต์ของนายศุภชัยได้วิ่งไปมาเพื่อดึงความสนใจของสื่อมวลชน จากนั้นเวลา 17.30น.รองโฆษกประจำ<orgName><prefix>สำนัก</prefix>นายกฯ</orgName>เดินทางมาที่ตึกแดงและขึ้นไปบนตึกแดงราว 5 นาที ทั้งสองคนก็ลงมาอีกฝั่งหนึ่งของตึกแดง โดยมีรถของ<orgName><prefix>สำนัก</prefix>เลขาธิการครม.</orgName>มารอรับ โดยนายศุภชัยได้กระโจนขึ้นรถไปอย่างรวดเร็วและเร่งเครื่องออกจากทำเนียบฯทันที</p>
<p>ต่อมารองโฆษกประจำ<orgName><prefix>สำนัก</prefix>นายกฯ</orgName>กล่าวว่า นายศุภชัยได้ลงจากตึกพร้อมกับตน และขอรถของ<orgName><prefix>สำนัก</prefix>เลขาธิการครม.</orgName>ไว้แล้วเดินทางออกไปแล้ว การเดินทางมาในวันนี้ทราบว่านายศุภชัยมากรอกเอกสารและตรวจสอบคุณสมบัติต่างๆกับนายสุรชัย ซึ่งได้ดำเนินการเรียบร้อยแล้ว</p></body>
</news>
