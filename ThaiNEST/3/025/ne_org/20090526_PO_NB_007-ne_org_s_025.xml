<teiHeader>
<fileDesc>
<titleStmt>
  <title>ครม.มอบ "สุเทพ" ดูแลกำหนดแนวทางการระบายข้าว และสินค้าเกษตร เสนอ ครม.สัปดาห์หน้า  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205260169&tb=N255205&return=ok&news_headline=%a4%c3%c1.%c1%cd%ba%20%ca%d8%e0%b7%be%20%b4%d9%e1%c5%a1%d3%cb%b9%b4%e1%b9%c7%b7%d2%a7%a1%d2%c3%c3%d0%ba%d2%c2%a2%e9%d2%c7%20%e1%c5%d0%ca%d4%b9%a4%e9%d2%e0%a1%c9%b5%c3%20%e0%ca%b9%cd%20%a4%c3%c1.%ca%d1%bb%b4%d2%cb%ec%cb%b9%e9%d2%20  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>มอบ "สุเทพ" ดูแลกำหนดแนวทางการระบายข้าว และสินค้าเกษตร เสนอ <orgName>ครม.</orgName>สัปดาห์หน้า</headline>
<lead><orgName>คณะรัฐมนตรี</orgName> มอบหมายให้นายสุเทพ เทือกสุบรรณ ดูแลกำหนดแนวทางการระบายข้าว และสินค้าเกษตร เสนอ<orgName>คณะรัฐมนตรี</orgName>พิจารณาในสัปดาห์หน้า</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวว่า <orgName>คณะรัฐมนตรี</orgName>มอบหมายให้นายสุเทพ เทือกสุบรรณ รองนายกรัฐมนตรีด้านความมั่นคง นายกอร์ปศักดิ์ สภาวสุ รองนายกรัฐมนตรี นางพรทิวา นาคาศัย รัฐมนตรีว่าการ<orgName><prefix>กระทรวง</prefix>พาณิชย์</orgName> นายประดิษฐ์ ภัทรประสิทธิ์ รัฐมนตรีช่วยว่าการ<orgName><prefix>กระทรวง</prefix>การคลัง</orgName>และนายอำพล กิตติอำพล เลขาธิการ<orgName><prefix>สำนักงาน</prefix>คณะกรรมการพัฒนาการเศรษฐกิจและสังคม<suffix>แห่งชาติ</suffix></orgName> ไปดูแลและกำหนดแนวทางการระบายข้าว และสินค้าเกษตร ที่<orgName>รัฐบาล</orgName>รับจำนำ เพื่อให้การส่งออกเป็นไปในลักษณะที่ไม่กระทบต่อราคาสินค้าในตลาด คุณภาพของสินค้า กลยุทธ์ และราคาสินค้า นำกลับมาเสนอต่อ<orgName>คณะรัฐมนตรี</orgName>ในสัปดาห์หน้า</p>
<p>นายกรัฐมนตรี ระบุเหตุผลที่มอบหมายให้นายสุเทพ ดูแลเรื่องนี้ว่า เนื่องจากตนเองเป็นประธาน<orgName><prefix>คณะกรรมการ</prefix>ข้าว<suffix>แห่งชาติ</suffix></orgName> ที่มีภาคเอกชนร่วมด้วย จึงไม่เหมาะสมหากลงมาดูแลด้วยตนเอง รวมทั้งต้องการให้นายสุเทพ เป็นตัวกลางประสานการทำงาน ระหว่างนายกอร์ปศักดิ์ กับนางพรทิวา ที่ยังมีความคิดเห็นที่แตกต่างกัน</p>
<p>    นายกรัฐมนตรี ยังกล่าวถึง พ.ร.ก.กู้เงิน หลังจากนายกรณ์ จาติกวณิช รัฐมนตรีว่าการ<orgName><prefix>กระทรวง</prefix>การคลัง</orgName> ได้ชี้แจงถึงความจำเป็นในการออก พ.ร.ก.ต่อ<orgName>ศาลรัฐธรรมนูญ</orgName>แล้ว ทำให้มั่นใจว่า พ.ร.ก.ฉบับนี้ จะสามารถนำมาใช้ได้ โดยไม่ขัดต่อกฎหมาย </p></body>
</news>
