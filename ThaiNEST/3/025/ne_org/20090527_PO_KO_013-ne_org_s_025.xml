<teiHeader>
<fileDesc>
<titleStmt>
  <title>ส่งฟ้อง"แรมโบ้อีสาน"ฝ่าฝืนพรก.ฉุกเฉิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14537/%e0%b8%aa%e0%b9%88%e0%b8%87%e0%b8%9f%e0%b9%89%e0%b8%ad%e0%b8%87%e0%b9%81%e0%b8%a3%e0%b8%a1%e0%b9%82%e0%b8%9a%e0%b9%89%e0%b8%ad%e0%b8%b5%e0%b8%aa%e0%b8%b2%e0%b8%99%e0%b8%9d%e0%b9%88%e0%b8%b2%e0%b8%9d%e0%b8%b7%e0%b8%99%e0%b8%9e%e0%b8%a3%e0%b8%81.%e0%b8%89%e0%b8%b8%e0%b8%81%e0%b9%80%e0%b8%89%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ส่งฟ้อง"แรมโบ้อีสาน"ฝ่าฝืนพรก.ฉุกเฉิน</headline>
<lead>ส่งฟ้อง<orgName>ศาล</orgName>"สุภรณ์ อัตถาวงศ์" ฝ่าฝืนพรก.ฉุกเฉิน ด้านอัยการนัด"อดิศร เพียงเกษ" ฟังคดีมั่วสุม10 มิ.ย.</lead>
<neck></neck>
<body><p>(27พ.ค.) ศาลแขวงดุสิตวันนี้พนักงานอัยการฝ่ายคดี<orgName>ศาลแขวง 3 (ดุสิต)</orgName> นำนายสุภรณ์  อัตถาวงศ์ หรือแรมโบ้อีสาน แกนนำ<orgName>นปช.</orgName>อดีตส.ส.นครราชสีมา <orgName>พรรคไทยรักไทย</orgName> มายื่นฟ้องเป็นจำเลยต่อ<orgName>ศาล</orgName>ในความผิดฐานฝ่าฝืนพระราชกำหนดการบริหารราชการในสถานการณ์ฉุกเฉิน พ.ศ.2548  ที่ห้ามมั่วสุมกันตั้งแต่ 5 คนขึ้นไป เพื่อทำการชุมนุมใด ๆ ซึ่งมีอัตราโทษจำคุกไม่เกิน 2 ปี หรือปรับไม่เกิน 40,000 บาท</p>
<p>ภายหลังยื่นฟ้องแล้วนายคารม พลทะกลาง ทนายความของนายสุภรณ์ กล่าวว่า คดีนี้นายสุภรณ์ให้การปฏิเสธ โดย<orgName>ศาล</orgName>นัดพร้อมคู่ความคดีนี้ในวันที่ 21  ก.ค.นี้เวลา 09.00 น.</p>
<p>ขณะที่นายประเสริฐ  จันทร์รวงทอง ส.ส.นครราชสีมา <orgName>พรรคเพื่อไทย</orgName> เตรียมใช้ตำแหน่งเพื่อยื่นประกันตัวนายสุภรณ์</p>
<p>วันเดียวกันนี้ที่ สำนักงานอัยการสูงสุด ถนนรัชดาภิเษก นายอดิศร เพียงเกษ  แกนนำ<orgName>นปช.</orgName>ผู้ต้องหาร่วมกับนายจตุพร พรหมพันธุ์ ส.ส.สัดส่วน<orgName>พรรคเพื่อไทย</orgName> และแกนนำ<orgName>นปช.</orgName>ในคดีมั่วสุมกันตั้งแต่ 10 คนขึ้นไป ก่อความวุ่นวายในบ้านเมืองกรณีที่<orgName><prefix>กลุ่ม</prefix>คนเสื้อแดง</orgName>ชุมนุมบริเวณทำเนียบรัฐบาลตั้งแต่วันที่ 26 มี.ค.ที่ผ่านมา เดินทางเข้าพบอัยการ ฝ่ายคดีอาญา หลังจากก่อนหน้านี้ พนักงานสอบสวนได้ส่งสำนวนหลักฐานพร้อมความเห็นสมควรสั่งฟ้อง ให้พนักงานอัยการ โดยอัยการนัดฟังคำสั่งคดีนี้ในวันที่ 10 มิ.ย.เวลา 10.00  น.</p></body>
</news>
