<teiHeader>
<fileDesc>
<titleStmt>
  <title>กกต.ระบุ มีแก๊งอ้างชื่อพรรคพอเพียงหลอกเงินชาวบ้าน ผ่านโครงการชุมชนพอเพียง  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270231&tb=N255205  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>ระบุ มีแก๊งอ้างชื่อ<orgName>พรรคพอเพียง</orgName>หลอกเงินชาวบ้าน ผ่านโครงการชุมชนพอเพียง</headline>
<lead><orgName>กกต.</orgName>ระบุ ขณะนี้มีแก๊งสิบแปดมงกุฏอ้างชื่อ<orgName>พรรคพอเพียง</orgName>หลอกเงินชาวบ้าน ผ่านโครงการชุมชนพอเพียงของ<orgName>รัฐบาล</orgName> ผิดพระราชบัญญัติพรรคการเมือง</lead>
<neck></neck>
<body><p>นางสดศรี สัตยธรรม กรรมการการเลือกตั้ง ด้านกิจการพรรคการเมือง เปิดเผยว่า มีประชาชนร้องเรียนผ่านทางโทรศัพท์มายัง <orgName>กกต.</orgName>ว่า ขณะนี้มีกลุ่มมิจฉาชีพแอบอ้างชื่อ<orgName>พรรคพอเพียง</orgName> เปิดรับสมัครสมาชิกโครงการชุมชนพอเพียง พร้อมเรียกเก็บเงินค่าสมัครคนละ 1,500 – 2,000 บาท จากนั้นจะนำชื่อนำเรียนต่อนายกรัฐมนตรี ซึ่งเป็นประธานโครงการชุมชนพอเพียง เพื่อขอกู้เงิน จำนวน 1,000,000 บาท โดยหากสมาชิกสมัครเป็นสมาชิกพรรคจะมีสิทธิ์ได้รับเงิน 100,000 บาท เบื้องต้น เนื้อหาเป็นลักษณะเข้าข่ายหลอกลวงประชาชนและผิดกฎหมายพรรคการเมือง ตามมาตรา 22 ที่ระบุว่า ห้ามมิให้พรรคการเมือง หรือผู้ใดเสนอให้ หรือสัญญาว่าจะให้เงิน ทรัพย์สินหรือประโยชน์อื่นใด อันอาจคำนวณได้ ไม่ว่าทางตรงหรือทางอ้อม</p>
<p>    ด้าน นายชัยณรงค์ เทียนมงคล ผู้อำนวยการการเลือกตั้ง ประจำกรุงเทพมหานคร ระบุว่า ได้ส่งเจ้าหน้าที่ไปตรวจสอบที่ทำการพรรค ทราบว่า ตั้งอยู่บ้านเลขที่ 106/550 ถ.ร่มเกล้า แขวงคลองสองต้นนุ่น เขตลาดกระบัง กทม. แต่ไม่สามารถเข้าไปในพื้นที่ดังกล่าวได้ เนื่องจากมีชายฉกรรจ์ คอยดูแลอยู่ ทั้งนี้ จะได้ประสานไปยังเจ้าหน้าที่ตำรวจก่อนลงพื้นที่ และจะนำข้อมูลส่งให้ <orgName>กกต.กลาง</orgName>ต่อไป </p></body>
</news>
