<teiHeader>
<fileDesc>
<titleStmt>
  <title>รังสิตโพลล์เผยประชาชนค้านแก้รธน.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/22/news_28793547.php?news_id=28793547  </bibl>
</sourceDesc>
</fileDesc>
</teiHeader>
<news>
<headline><orgName>รังสิตโพลล์</orgName>เผยประชาชนค้านแก้รธน.</headline>
<lead><orgName>รังสิตโพลล์</orgName>เผยประชาชน ค้านแก้ไขรัฐธรรมนูญ ชี้พรรคการเมือง และนักการเมือง ที่ผลักดันมีเจตนาเพื่อพวกพ้องของตนเอง “อภิสิทธิ์”ระบุ<orgName>ปชป.</orgName>เสนอแก้ มาตรา 237 แต่ไม่เห็นด้วยกับการยุบพรรค ระบุถ้าพรรคทำผิด กก.บห.เท่านั้นที่ควรถูกลงโทษ “เจิมศักดิ์” เสนอยุบ ส.ว.เลือกตั้งให้เหลือสภาเดียว</lead>
<neck></neck>
<body><p>นายสมชาย แสวงการ นายประสาร มฤคพิทักษ์ ส.ว.สรรหา นำนายประเสริฐ กิติรัตน์ตระการ นายสังคม คุณคณากรสกุล อาจารย์<orgName><prefix>มหาวิทยาลัย</prefix>รังสิต</orgName> แถลงผลสำรวจความคิดเห็นประชาชน ต่อการแก้ไขรัฐธรรมนูญจากประชาชนทั่วประเทศ จำนวน 2,813 ตัวอย่าง พบว่า ร้อยละ 55.6 เห็นว่า พรรคการเมืองและนักการเมือง ที่ผลักดัน มีเจตนาเพื่อพวกพ้องของตนเอง ร้อยละ 25.8 ไม่แน่ใจ ขณะที่ร้อยละ 37.2 เห็นควรให้มีการแก้ไขรัฐธรรมนูญปี 50 ไม่เห็นควรร้อยละ 34</p>
<p>ทั้งนี้ ส่วนใหญ่เห็นว่า ควรทำประชามติก่อน และให้นำรัฐธรรมนูญปี 40 มาปรับปรุง ขณะที่ร้อยละ 43.8 เห็นว่า การแก้ไขรัฐธรรมนูญปี 50 ไม่สามารถนำไปสู่ความสมานฉันท์ได้</p>
<p>ส่วนเรื่องถามความเห็นเกี่ยวกับการแก้ไขรัฐ ธรรมนูญเป็นรายมาตรานั้น พบว่า มาตรา 190 เห็นควรแก้ไขร้อยละ 40.7 ไม่ควรแก้ไขร้อยละ 32.4 มาตรา 237 ที่เกี่ยวกับยุบพรรคการเมือง ร้อยละ 41.7 ไม่ควรแก้ไข เห็นควรแก้ไขร้อยละ 33.4 มาตรา 265 การห้าม ส..ส.และ ส.ว.มีผลประโยชน์ทับซ้อนกับหน่วยงานรัฐ ร้อยละ 48.9 เห็นว่า ไม่ควรแก้ไข เห็นควรแก้ไขร้อยละ 27.9 มาตรา 266 การห้าม ส.ส.และ ส.ว.ใช้อำนาจแทรกแซงราชการ ร้อยละ 49.4 เห็นว่าไม่ควรแก้ไข เห็นควรแก้ไขร้อยละ 28.8 มาตรา 309 เรื่องการนิรโทษกรรม การรัฐประหาร ร้อยละ 40.8 เห็นว่าไม่ควรแก้ไข เห็นควรแก้ไข 30.5 ส่วนการถามความเห็นว่า นิรโทษกรรมกรรมการพรรคการเมืองที่ถูกยุบไปแล้วหรือไม่ พบว่า ส่วนใหญ่ร้อยละ 41.5 เห็นว่าไม่ควรนิรโทษกรรม นายสมชาย กล่าวว่า จะนำเสนอผลสำรวจนี้ ต่อนายดิเรก ถึงฝั่ง ส.ว.นนทบุรี ประธาน<orgName><prefix>คณะกรรมการ</prefix>สมานฉันท์เพื่อการปฏิรูปการเมืองและศึกษาการแก้ไขรัฐ ธรรมนูญ</orgName> และนายประสพสุข บุญเดช ประธาน<orgName>วุฒิสภา</orgName> เพื่อให้ฟังเสียงประชาชนด้วย</p>
<p>“อภิสิทธิ์” รับไม่เห็นด้วยยุบพรรค</p>
<p>ทำเนียบรัฐบาล นายอภิสิทธิ์ เวชชาชีวะ นายกรัฐมนตรี และหัวหน้า<orgName>พรรคประชาธิปัตย์</orgName> ให้สัมภาษณ์ถึงกรณีที่<orgName><prefix>คณะอนุกรรมการ</prefix>พิจารณาศึกษาแนวทางการแก้ไขรัฐธรรมนูญ และกฎหมายอื่นที่เกี่ยวข้อง</orgName>ในส่วนของ<orgName>พรรคประชาธิปัตย์</orgName>เสนอให้มีการแก้ไขรัฐ ธรรมนูญนั้น ว่า พรรคมีคณะทำงานเป็นพื้นฐานในเรื่องดังกล่าว และได้มอบหมายให้กรรมการของพรรคเข้าไปพิจารณาและทำแนวทาง ซึ่งสอดคล้องกับสิ่งที่เคยมีการศึกษามาตั้งแต่ในการร่างรัฐธรรมนูญ จนมาเกิดความคิดและกระแสที่จะแก้รัฐธรรมนูญก็มีการนำข้อมูลมาอ้างอิง</p>
<p>ผู้สื่อข่าวถามว่าเห็นด้วยหรือไม่กับข้อเสนอที่ ให้มีการแก้ไขในมาตรา 237 ที่ให้มีการลงโทษเฉพาะผู้ที่กระทำความผิดแต่ไม่ต้องมีการยุบพรรค นายอภิสิทธิ์ กล่าวว่า พรรคไม่ได้เขียนไปอย่างนั้น พรรคแยกระหว่างการลงโทษพรรค กับการลงโทษกรรมการบริหารพรรค เพราะเราเห็นว่าพรรคเป็นองค์กรที่เป็นของสมาชิกของทุกคน การจะไปยุบพรรคและกระทบต่อสมาชิกก็ดูจะไม่เป็นธรรมกับสมาชิก แต่กรรมการบริหารพรรคนั้นต้องเป็นผู้รับผิดชอบในการบริหารพรรค หากพรรคไปทำอะไรที่ผิดกรรมการบริหารพรรคก็ต้องรับผิดชอบ แต่ไม่ควรกระเทือนไปถึงสมาชิก</p>
<p>ต่อข้อถามว่าแสดงว่าต่อไปจะไม่มีการยุบพรรคการ เมืองใช่หรือไม่ นายอภิสิทธิ์ กล่าวว่า เราเห็นว่าการยุบพรรคไม่เป็นธรรมกับสมาชิก แต่กรรมการบริหารพรรคที่เป็นผู้บริหารพรรคต้องถูกลงโทษ เป็นเรื่องการแยกระหว่างองค์กรพรรคการเมืองซึ่งเป็นองค์กรหรือสถาบันในระบอบ ประชาธิปไตย ต้องแยกออกจากบุคคล ซึ่งเป็นผู้ดำเนินการในนามของพรรค แต่สมาชิกควรสามารถที่จะรักษาองค์กรของตัวเองไว้ได้</p>
<p>“เลิศรัตน์”ย้ำไม่คิดรื้อรธน.ทั้งฉบับ</p>
<p>ด้านการประชุม<orgName><prefix>คณะอนุกรรมการ</prefix>ศึกษาการแก้ไขรัฐ ธรรมนูญและกฎหมายที่เกี่ยวข้อง</orgName> โดยมี พล.อ.เลิศรัตน์ รัตนวานิช ส.ว.สรรหา ประธานคณะอนุกรรมการเป็นประธานการประชุม โดยที่ประชุมได้พิจารณาทบทวนประเด็นที่ได้พิจารณาผ่านไปแล้วโดยก่อนเข้าสู่ การพิจารณา พล.อ.</p>
<p>เลิศรัตน์ กล่าวว่า คณะอนุกรรมการไม่เคยมีความคิดที่จะรื้อรัฐธรรมนูญ หรือมีผลประโยชน์ใดๆ ประเด็นที่เกิดขึ้นในที่ประชุมเป็นเพียงข้อเสนอในชั้นต้น ที่สุดแล้วไม่ว่าจะมีข้อเสนอในประเด็นใดคณะกรรมการชุดใหญ่คงจะเสนอให้นำ ประเด็นเหล่านั้นไปทำประชามติ</p>
<p>ส่วนข้อเสนอให้ ส.ว.มาจากการเลือกตั้งทั้งหมดเป็นข้อเสนอของพรรคการเมือง หากจะพิจารณาทบทวนอำนาจหน้าที่ของ ส.ว.ทั้งหมด อาจจะต้องรื้อทั้งระบบซึ่งจะทำให้เกิดความยุ่งยากอย่างมาก ข้อเสนอของพรรคการเมืองจึงไม่ได้ลงรายละเอียดมากเพียงแต่เสนอให้มีการเลือก ตั้ง 200 คนเหมือนรัฐธรรมนูญปี 2540</p>
<p>ด้านนายเจิมศักดิ์ ปิ่นทอง อนุกรรมการ กล่าวว่า วิธีคิดของรัฐธรรมนูญพ.ศ.2550 ไม่ได้ออกแบบให้ส.ว.เป็นผู้แทนของประชาชนแต่ได้เปลี่ยนแนวคิดใหม่ให้เป็นสภา ของผู้ทรงคุณวุฒิ เพื่อเข้ามากลั่นกรองกฎหมายและทำหน้าที่บางประการ ดังนั้น การสรรหาผู้ทรงคุณวุฒิมาทำหน้าที่จึงเห็นว่าในจังหวัดหนึ่งๆ น่าจะสรรหาผู้ทรงคุณวุฒิได้จังหวัดละ 1 คน ที่มาของส.ว.เลือกตั้งไม่ได้เหมือนกับส.ส. แต่เมื่อมีการเลือกในพื้นที่อาจมีความได้เปรียบเสียเปรียบ จึงกำหนดที่มาแบ่งตามสาขาอาชีพโดยรัฐธรรมนูญออกแบบให้เลือกผู้ที่ไม่มีส่วน เกี่ยวข้องทางการเมืองด้วยการสรรหา จึงเป็นที่มาของการให้ตัวแทนของ<orgName>ศาล</orgName>เข้ามาทำหน้าที่เลือกผู้ทรงคุณวุฒิอีก 74 คน จากการสรรหาด้วยแนวคิดนี้จึงมีการเปลี่ยนแปลงที่มาของ ส.ว.</p>
<p>“ผมมองว่าหากจะให้ส.ว.มากจากการเลือกตั้งทั้ง หมด ส.ว.คงไม่แตกต่างจากส.ส. หากจะให้ส.ว.มาจากการเลือกตั้งเหมือน ส.ส.ก็ควรมีสภาเดียว ผมขอเสนอว่าหากจะให้ส.ว.กลับมาเลือกตั้งทั้งหมดก็ไม่ควรมี<orgName>วุฒิสภา</orgName>”</p></body>
</news>
