<teiHeader>
<fileDesc>
<titleStmt>
  <title>ภท.คุย4ส.ส.ซบ ศุภชัยกรอกประวัติ จ่อนั่งรมช.  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 17:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8636  </bibl>
</sourceDesc>
</fileDesc>
</teiHeader>
<news>
<headline><orgName>ภท.</orgName>คุย4ส.ส.ซบ ศุภชัยกรอกประวัติ จ่อนั่งรมช.</headline>
<lead>รองโฆษก<orgName>พรรคภูมิใจไทย</orgName> เผย ที่ประชุม<orgName>พรรคภูมิใจไทย</orgName> วันนี้ (26 พ.ค.) มีอดีตส.ส.<orgName>พรรคไทยรักไทย</orgName> <orgName>พรรคพลังประชาชน</orgName> <orgName>พรรคความหวังใหม่</orgName>มาร่วมประชุมกับพรรคด้วย 4 คน</lead>
<neck></neck>
<body><p>เมื่อ เวลา 15.00 น.วันนี้   (26 พ.ค.) ที่พรรคภูมิใจไทย นางสาวศุภมาส อิศรภักดี รองโฆษก<orgName>พรรคภูมิใจไทย</orgName> แถลงว่า ในที่ประชุม<orgName>พรรคภูมิใจไทย</orgName> มีอดีตส.ส.<orgName>พรรคไทยรักไทย</orgName> <orgName>พรรคพลังประชาชน</orgName> <orgName>พรรคความหวังใหม่</orgName>มาร่วมประชุมกับพรรคด้วย 4 คน คือ นางสาวภัทรา วรามิตร อดีตส.ส.กาฬสินธุ์ นายสุชาติ ศรีสังข์ อดีตส.ส.มหาสารคาม นายสรชาติ สุวรรณพรหม อดีตส.ส.หนองบังลำภู และนายศรคม ฤาชา อดีตส.ส.ชัยภูมิ  โดยนายชวรัตน์ ชาญวีรกูล รัฐมนตรีว่าการ<orgName><prefix>กระทรวง</prefix>มหาดไทย</orgName> หัวหน้า<orgName>พรรคภูมิใจไทย</orgName> ได้แจ้งส.ส.ในที่ประชุมว่า ขอให้ช่วยเชิญชวนสมาชิกพรรคไปช่วยหาเสียงเลือก ตั้งซ่อมส.ส.สกลนครด้วย</p>
<p>นางสาวศุภมาส กล่าวต่อถึงบุคคลที่จะมาดำรงตำแหน่งรัฐมนตรีช่วยว่าการ<orgName><prefix>กระทรง</prefix>เกษตรและสหกรณ์</orgName> แทนนายชาติชาย พุคยาภรณ์  ที่ได้แถลงลาออก วันเดียวกันนี้ ว่า ตามโผที่เป็นชื่อนายศุภชัย โพธิ์สุ ส.ส.นครพนม ภายในพรรคยังไม่มีการเปลี่ยนแปลง  เป็นอำนาจหัวหน้าพรรคเป็นผู้คัดเลือก และนายชวรัตน์ยืนยันว่าส่งรายชื่อให้นายอภิสิทธิ์ เวชชาชีวะ นายกรัฐมนตรี แล้ว</p>
<p>ผู้สื่อข่าวรายงานว่า วันเดียวกันนี้ นายศุภชัย  เข้าร่วมประชุมพรรคด้วย แต่ได้หลบหน้าสื่อมวลชน และไม่มีการให้สัมภาษณ์ โดยนายศุภชัย กล่าวเพียงสั้นๆว่า ต้องรอให้โปรดเกล้าฯ ตำแหน่งรัฐมนตรีช่วยว่าการ<orgName><prefix>กระทรวง</prefix>เกษตรและสหกรณ์</orgName>ก่อน จะให้สัมภาษณ์เป็นทางการ อย่างไรก็ตามวันเดียวกันนี้ เวลา 16.00 น. นายศุภชัย ได้เดินทางไปที่ทำเนียบรัฐบาลเพื่อกรอกประวัติเตรียมพร้อมรับตำแหน่ง รัฐมนตรีแล้ว </p>
<p>ผู้สื่อข่าวรายงานด้วยว่า วันเดียวกันนี้ นายสมศักดิ์ ปริศนานันทกุล อดีตกรรมการบริหาร<orgName>พรรคชาติไทย</orgName> เดินทางมาที่พรรคภูมิใจไทย โดยนายสมศักดิ์ กล่าวว่า มาพูดคุยเรื่องส่วนตัว เพราะตนเป็นสิ่งชำรุดถูกเพิกถอนสิทธิ์แล้ว จะย้ายมาอยู่กับ<orgName>พรรคภูมิใจไทย</orgName>ได้อย่างไร</p></body>
</news>
