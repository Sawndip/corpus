<teiHeader>
<fileDesc>
<titleStmt>
  <title>ปชป.สัมมนาเกาะสมุย22-24พ.ค.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol06160552&sectionid=0133&day=2009-05-16  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>สัมมนาเกาะสมุย22-24พ.ค.</headline>
<lead></lead>
<neck></neck>
<body><p>รายงานข่าวจาก<orgName>พรรคประชาธิปัตย์</orgName>แจ้งว่า ในระหว่างวันที่ 22-24 พฤษภาคมนี้ พรรคจะจัดให้มีการสัมมนา ส.ส. กรรมการบริหารพรรค และรัฐมนตรีของพรรค ที่โรงแรมเซ็นทารา แกรนด์ อ.สมุย จ.สุราษฎร์ธานี โดยคาดว่าจะมี ส.ส.ร่วมงานกว่า 150 คน รวมทั้งนายกรัฐมนตรีและรัฐมนตรีของพรรค โดยจะมีกิจกรรมพิเศษในช่วงระหว่างการเดินทางด้วยเรือโดยสาร ที่ผู้บริหารพรรคจะจัดรับฟังความเห็นของ ส.ส.เพื่อสะท้อนถึงการทำงานด้านต่างๆ ของพรรค และการทำหน้าที่ของรัฐมนตรีในสัดส่วนของพรรค โดยจะให้มีการแยก ส.ส.เป็น 10 กลุ่ม กลุ่มละ 15 คน เพื่อให้ ส.ส.ได้ระดมความเห็นและเสนอแนะแนวทางเกี่ยวกับยุทธศาสตร์และงานการเมืองของพรรค รวมถึงรับฟังปัญหาและอุปสรรคในการทำงานของ ส.ส.เขต เพื่อที่จะรวบรวมเป็นข้อมูลให้เลขาธิการพรรค และประสานต่อถึงรัฐมนตรีของพรรค อีกทั้งเป็นการเตรียมความพร้อมสำหรับแต่ละพื้นที่เขตเลือกตั้ง โดยเฉพาะพื้นที่ที่ไม่มีฐานเสียงหรือฐานเสียงมีน้อย ซึ่งกิจกรรมนี้จะช่วยกระชับความสัมพันธ์ของ ส.ส.และรัฐมนตรีของพรรคให้แนบแน่นยิ่งขึ้น</p></body>
</news>
