<teiHeader>
<fileDesc>
<titleStmt>
  <title>แพทยสภาออกกฎคุม"สเต็มเซลล์"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/25/news_28805952.php?news_id=28805952  </bibl>
</sourceDesc>
</fileDesc>
</teiHeader>
<news>
<headline><orgName>แพทย<suffix>สภา</suffix></orgName>ออกกฎคุม"สเต็มเซลล์"</headline>
<lead></lead>
<neck></neck>
<body><p>น.พ.สมศักดิ์ โล่ห์เลขา นายก<orgName>แพทย<suffix>สภา</suffix></orgName> ในฐานะประธาน<orgName><prefix>คณะอนุกรรมการ</prefix>พิจารณาร่างข้อบังคับเกี่ยวกับการปลูกถ่ายเซลล์ ต้นกำเนิด</orgName> เปิดเผยว่า ขณะนี้ “ร่างข้อบังคับ<orgName>แพทย<suffix>สภา</suffix></orgName>ว่าด้วยการรักษาจริยธรรมแห่งวิชาชีพเวชกรรม ฉบับที่... พ.ศ. .... ว่าด้วยการปลูกถ่ายเซลล์ต้นกำเนิดเพื่อการรักษาโรคในคน” ได้มีการพิจารณาเป็นที่เรียบร้อยแล้ว ได้รับความเห็นชอบจากทุกฝ่าย หลังจากที่มีการถกเถียงกันเป็นเวลานาน และเตรียมนำเข้าพิจารณา<orgName><prefix>คณะกรรมการ</prefix>แพทยสภา</orgName>ในเดือนมิ.ย. นี้ เพื่อเห็นชอบ ซึ่งคาดว่าไม่เกิน 3 เดือนนี้จะสามารถบังคับใช้ได้ภายหลังจากที่ได้นำลงประกาศในราชกิจจานุเบกษา เป็นที่เรียบร้อยแล้ว ซึ่งการออกประกาศฉบับนี้ จะทำให้มีกฎหมายออกมารองรับการวิจัยและให้การรักษาด้านสเต็มเซลล์ ครอบคลุมทั้งในส่วนของ<orgName><prefix>โรงเรียน</prefix>แพทย์</orgName>ที่มีการวิจัย <orgName>โรงพยาบาลเอกชน</orgName> รวมถึงคลินิกที่เปิดบริการ</p>
<p>น.พ.สมศักดิ์ กล่าวว่า ตามร่างข้อบังคับฯ ฉบับนี้ ได้กำหนดให้มี<orgName>คณะกรรมการระดับชาติ</orgName> มีตัวแทนจากหลายหน่วยงานร่วมกันพิจารณา อาทิเช่น <orgName>แพทยสภา</orgName> <orgName>กระทรวงสาธารณสุข</orgName> นักวิชาการ แพทย์ นักกฎหมาย ผู้แทน<orgName>ศาลฎีกา</orgName> <orgName><prefix>สภา</prefix>ทนายความ</orgName> เข้าร่วม โดยทำหน้าที่พิจารณาการทำวิจัยสเต็มเซลล์และการให้การรักษา ซึ่งก่อนที่จะมีการรักษาให้กับผู้ป่วยจะต้องเสนอมายังคณะกรรมการชุดนี้ก่อน ซึ่งหากไม่ดำเนินการตามจะมีบทลงโทษด้านจริยธรรมถึงขั้นถอนใบอนุญาตประกอบ วิชาชีพเวชกรรมของแพทย์ที่ทำ แต่อาจมีการตักเตือนเบื้องต้นก่อน </p>
<p>นอกจากนี้ร่างข้อบังคับฯ นี้ ยังช่วยให้หน่วยงานที่เกี่ยวข้องมีอำนาจในการเข้าดำเนินการกับสถานพยาบาลที่ ฝ่าฝืนได้ ทั้งกองการประกอบโรคศิลปะ และ<orgName><prefix>สำนักงาน</prefix>คณะกรรมการอาหารและยา</orgName> เพราะที่ผ่านมาแม้ว่าจะมีผู้ร้องเรียนการรักษาด้วยสเต็มเซลล์ และได้เข้าตรวจสอบ แต่กลับไม่สามารถดำเนินการฟ้องได้ เพราะไม่มีกฎหมายรองรับ และที่ผ่านมามีผู้ร้องเรียนเกี่ยวกับการรักษาด้วยสเต็มเซลล์เข้ามายัง<orgName>แพทย สภา</orgName>ค่อนข้างมาก ซึ่งหลังจากนี้จะสามารถเข้าจัดการได้ ส่วนคลินิกและโรงพยาบาลที่เปิดให้การรักษา เช่น การให้บริการฉีดสเต็มเซลล์ตามส่วนต่างๆ ของร่างกาย หลังจากนี้คงไม่สามารถดำเนินการได้ ยกเว้นจะเป็นกรณีการวิจัยเท่านั้น และต้องนำเสนอต่อ<orgName>คณะกรรมการระดับชาติ</orgName>ให้พิจารณาก่อน</p>
<p>อย่างไรก็ตาม ยอมรับว่า ที่ผ่านมามีผู้คัดค้านการออกข้อบังคับนี้ค่อนข้างมาก โดยเฉพาะจากส่วน<orgName><prefix>โรงเรียน</prefix>แพทย์</orgName> เพราะคิดว่าจะเป็นการสกัดกั้นการทำวิจัยสเต็มเซลล์ในประเทศ แต่เมื่อมีการทำความเข้าใจแล้วว่า เป็นการช่วยประชาชนไม่ให้ถูกหลอกหรือรับการรักษาที่ไม่ถูกต้อง ไม่มีการรับรอง ทุกฝ่ายก็ยอมรับได้ อีกทั้งการวิจัยต่างๆ ยังคงดำเนินการอยู่ เพียงแต่ต้องมีการดำเนินการให้รัดกุมเท่านั้น ซึ่งการดำเนินการจะต้องทำด้วยแพทย์ที่มีความรู้ในด้านนี้</p>
<p>“ข้อบังคับฯ นี้จะครอบคลุมการวิจัยและรักษาด้วยสเต็มเซลล์ทุกโรค ไม่ว่าจะเป็นผิวหนัง เส้นเลือด หัวใจ หรือการปลูกถ่ายอวัยวะต่างๆ ยกเว้นโรคเลือด การปลูกถ่ายไขกระดูก เนื่องจากมีการรักษามานานแล้ว และเป็นที่ยอมรับในทางการแพทย์ว่าสามารถให้การรักษาอย่างได้ผล อีกทั้งยังมีกฎระเบียบรอรับอยู่แล้ว” นายก<orgName>แพทย<suffix>สภา</suffix></orgName> กล่าว และว่า หลังจากนี้สถานพยาบาลที่เป็นเอกชนจะทำได้เฉพาะแค่การวิจัยเท่านั้น ที่ต้องเป็นไปตามหลักเกณฑ์ข้อบังคับ และต้องไม่มีการคิดค่ารักษากับผู้ป่วย </p>
<p>น.พ.สมศักดิ์ กล่าวต่อด้วยว่า <orgName>แพทย<suffix>สภา</suffix></orgName>เตรียมแถลงข่าวเพื่อให้ความรู้ประชาชนในเรื่องของการจัดเก็บเซลล์ต้น กำเนิดจากสายสะดือ เนื่องจากในหลายประเทศมีการออกมาเตือนและเลิกจัดเก็บแล้ว แต่เมืองไทยยังทำกันอยู่ เพราะการจัดเก็บเซลล์ต้นกำเนิดจากสายสะดือเป็นการจัดเก็บในระยะยาว มากกว่า 20 ปี และนำมาใช้ในตอนแก่ แต่เมื่อนำมาใช้จริงๆ ปรากฏว่าเซลล์ที่จัดเก็บเพื่อนำมารักษาไม่เพียงพอ อีกทั้งวิวัฒนาการทางการแพทย์มีความก้าวหน้าไปมาจากสามารถเก็บเซลล์ได้จาก ส่วนอื่นๆ ของร่างกายได้แล้ว ดังนั้นจึงเลิกไป ทั้งนี้ในประเทศไทยมีหลายบริษัทที่ให้บริการจัดเก็บสเต็มเซลล์ในลักษณะนี้ อยู่มาก</p>
<p>“ในสหรัฐ มีคนเก็บเซลล์ต้นกำเนิดจากสายสะดือไว้ในธนาคารที่จัดเก็บเกือบ 2-3 แสนแล้ว แต่มีการนำมาใช้จริงๆ เพียงแค่ 1-2 รายเท่านั้น แถมยังเป็นการนำมาใช้กับผู้อื่นที่ไม่ใช่ตนเอง ทำให้มีการยกเลิกไปหมดแล้ว แต่หากใครที่จะจัดเก็บก็ยังสามารถทำได้ ไม่ถือว่าผิดกฎหมาย” นายก<orgName>แพทย<suffix>สภา</suffix></orgName> กล่าว</p></body>
</news>
