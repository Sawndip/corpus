<teiHeader>
<fileDesc>
<titleStmt>
  <title>นายกฯ ชี้ ปลดพม่าออกจากอาเซียนเป็นวิธีที่ไม่เหมาะสม  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270203&tb=N255205  </bibl>
</sourceDesc>
</fileDesc>
</teiHeader>
<news>
<headline>นายกฯ ชี้ ปลด<orgName>พม่า</orgName>ออกจาก<orgName>อาเซียน</orgName>เป็นวิธีที่ไม่เหมาะสม</headline>
<lead>นายกรัฐมนตรี ชี้ การปลด<orgName>พม่า</orgName>ออกจากการเป็นสมาชิก<orgName>อาเซียน</orgName>เป็นวิธีที่ไม่เหมาะสม ย้ำ การรักษาความสัมพันธ์ที่ดีต่อกัน จะแก้ปัญหาได้ดีที่สุด ขณะที่ พร้อมพิสูจน์ความจริงในชั้น<orgName>ศาล</orgName>กรณีถูกทุบรถยนต์ที่กระทรวงมหาดไทย</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวถึงกรณีที่<orgName>รัฐบาลพม่า</orgName> ระบุว่า <orgName>ไทย</orgName>แทรกแซงกิจการภายในพม่า และมีกระแสข่าวให้ปลด<orgName>พม่า</orgName>ออกจากการเป็นสมาชิกชาติ<orgName>อาเซียน</orgName> ว่า <orgName>รัฐบาล</orgName>จะไม่ผลีผลาม เพราะคงไม่ใช่วิธีที่เหมาะสม การรักษาความสัมพันธ์ต่อกันและแสดงออกอย่างเหมาะสมจะเป็นวิธีการแก้ไขปัญหา ที่ดีที่สุด อย่างไรก็ตามส่วนตัวเชื่อว่าหากเป็นเพื่อนที่ดีต่อกัน ต้องสามารถสะท้อนความสึกต่างๆ ได้ ส่วนการที่หลายฝ่ายคิดว่า<orgName>ไทย</orgName>ออกแถลงการณ์ในฐานะประธาน<orgName>อาเซียน</orgName> แต่ได้รับผลกระทบเพียงประเทศเดียวนั้น ตนเองไม่คิดว่าเป็นเช่นนั้น เพราะเป็นแนวทางที่เป็นมติร่วมกัน และเห็นว่าเป็นแนวทางที่เหมาะสมที่สุด อย่างไรก็ตามจะติดตามสถานการณ์ในพม่า และรอผลการประชุม<orgName>อาเซียนยุโรป</orgName> หรือ<orgName>อาเซม</orgName> ที่ประเทศเวียดนาม รวมถึงผลการหารือกับผู้นำชาติต่างๆ ที่ประเทศเกาหลี ก่อนจะตัดสินใจว่าต้องออกแถลงการณ์ฉบับที่ 2 หรือไม่</p>
<p>    นายกรัฐมนตรี กล่าวอีกว่า รองนายกรัฐมนตรีด้านความมั่นคงลงพื้นที่ภาคใต้ เพื่อนำข้อมูลมากำหนดแผนนโยบายแก้ไขปัญหาความไม่สงบที่มีทิศทางชัดเจน และเป็นที่ยอมรับของทุกฝ่าย ซึ่งจะเร่งรัดให้มีการปฏิบัติจริงตั้งแต่เดือนหน้าเป็นต้นไป นอกจากนี้ ยังได้มอบหมายให้ฝ่ายกฎหมายพิจารณาการฟ้องร้อง นายจตุพร พรหมพันธุ์ แกนนำ <orgName>นปช.</orgName> กรณีกล่าวอ้างว่าตนเองไม่ได้อยู่ในรถที่กระทรวงมหาดไทย โดยพร้อมต่อสู้และพิสูจน์ความจริงในชั้น<orgName>ศาล</orgName> หากนายจตุพรไม่ยุติ </p></body>
</news>
