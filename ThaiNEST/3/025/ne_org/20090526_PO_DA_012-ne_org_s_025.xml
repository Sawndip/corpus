<teiHeader>
<fileDesc>
<titleStmt>
  <title>'ไพฑูรย์'เมินทบทวนลดเงินสมทบ สปส.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 08:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200166&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'ไพฑูรย์'เมินทบทวนลดเงินสมทบ <orgName>สปส.</orgName></headline>
<lead></lead>
<neck></neck>
<body><p>เมื่อวันที่ 25 พ.ค. ที่โรงแรมรามาการ์เด้นส์ นายไพฑูรย์ แก้วทอง รมว.<orgName>แรงงาน</orgName> กล่าวถึงกรณีที่ น.ส.วิไลวรรณ แซ่เตีย ประธาน<orgName><prefix>คณะกรรมการ</prefix>สมานฉันท์แรงงานไทย</orgName>ยื่นหนังสือคัดค้านการลดเงินสมทบกองทุน ประกันสังคมลูกจ้างและนายจ้าง ว่า ยืนยันจะไม่ทบทวนนโยบายอีก เพราะเป็นนโยบายที่มีประโยชน์ สามารถช่วยให้นายจ้างมีเงินทุนในการประกอบกิจการได้นานขึ้น โดยไม่ต้องปลดคนงาน ขณะที่ลูกจ้างจะมีเงินมาใช้สอยในชีวิตประจำวันเพิ่มขึ้น ซึ่งเป็นนโยบายที่เคยใช้ได้ผลเมื่อครั้งเกิดวิกฤติเศรษฐกิจ   ปี 2540 ขณะเดียวกันก็มีการศึกษาแล้วว่าวิธีนี้จะไม่ส่งผลกระทบกับสิทธิประโยชน์ของ ผู้ประกันตน โดยเฉพาะ<orgName><prefix>กองทุน</prefix>ชราภาพ</orgName>ที่หลายฝ่ายยังคงแสดงความเป็นห่วง ยืนยันว่าต้องเดินหน้าโครงการเพราะเห็นถึงผลดีมากว่าผลเสีย หากไม่ทำอะไรเลยอาจทำให้<orgName><prefix>กองทุน</prefix>ประกันสังคม</orgName>ได้รับผลกระทบจากการที่คนงานถูก ปลดมากนับล้านคน ซึ่งจะเป็นตัวเลขความเสียหายมากกว่า 3 หมื่น ล้านบาท</p>
<p>ด้าน น.ส.วิไลวรรณ กล่าวว่า สาเหตุที่ไม่เห็นด้วยกับนโยบายดังกล่าว เพราะเงิน<orgName><prefix>กองทุน</prefix>ชราภาพ</orgName>จะหายไปกว่า 1.5 หมื่นล้านบาท อาจส่งผลกระทบกับเสถียรภาพของกองทุน ขณะเดียวกันเงินที่หายไปหากนำมาเพิ่มสิทธิประโยชน์ให้กับผู้ประกันตนด้าน อื่น ๆ จะมีประโยชน์มากกว่า ส่วนที่อ้างว่านโยบายดังกล่าวจะช่วยชะลอไม่ให้เกิดการเลิกจ้างได้นั้น ก็ยังไม่มีผลศึกษาที่ชัดเจน ทั้งนี้องค์กรแรงงานจะรวมตัวที่หน้าทำเนียบในวันที่ 2 มิ.ย. เพื่อประท้วง<orgName>รัฐบาล</orgName>ในเรื่องนี้ด้วย.</p></body>
</news>
