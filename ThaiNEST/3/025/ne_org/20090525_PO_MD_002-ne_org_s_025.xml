<teiHeader>
<fileDesc>
<titleStmt>
  <title>กรณ์นำทีมแจงพ.ร.ก.กู้เงิน คาดศาลรธน.วินิจฉัยพรุ่งนี้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-25 18:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058558  </bibl>
</sourceDesc>
</fileDesc>
</teiHeader>
<news>
<headline>กรณ์นำทีมแจงพ.ร.ก.กู้เงิน คาด<orgName>ศาลรธน.</orgName>วินิจฉัยพรุ่งนี้</headline>
<lead></lead>
<neck></neck>
<body><p>รายงานข่าวจาก<orgName>ศาลรัฐธรรมนูญ</orgName> แจ้งว่าในการพิจารณาคำร้องของประธาน<orgName>รัฐสภา</orgName> ที่ส่งคำร้องของส.ส.ฝ่ายค้าน เข้าชื่อกันตามรัฐธรรมนูญ มาตรา 185 เพื่อขอให้<orgName><prefix>คณะ</prefix>ตุลาการศาลรัฐธรรมนูญ</orgName>พิจารณาวินิจฉัยว่า การออกพ.ร.ก.ให้อำนาจ<orgName><prefix>กระทรวง</prefix>การคลัง</orgName> กู้เงินเพื่อฟื้นฟูเศรษฐกิจ กรอบวงเงิน 4 แสนล้านบาท ขัดหรือแย้งกับรัฐธรรมนูญมาตรา 184 หรือไม่นั้น หลังจาก<orgName><prefix>คณะ</prefix>ตุลาการฯ</orgName>เปิดโอกาสให้ทั้ง 2 ฝ่าย ยื่นเอกสารชี้แจงเพิ่มเติม เมื่อวานนี้ ( 25 พ.ค.) และให้คู่กรณีมาชี้แจงด้วยวาจาในวันนี้( 26 พ.ค) <orgName><prefix>คณะ</prefix>ตุลาการฯ</orgName> ก็จะพิจารณาใน 2 ประเด็นว่า กระบวนการออกพ.ร.ก.ดังกล่าว ชอบด้วยรัฐธรรมนูญหรือไม่ และเนื้อหาของ พ.ร.ก.ชอบตามรัฐธรรมนูญ มาตรา 184 หรือไม่ ซึ่งหากข้อเท็จจริงกับข้อกฎหมายไม่ซับซ้อนมาก คาดว่าจะสามารถวินิจฉัยได้ในวันที่ 27 พ.ค.นี้</p>
<p>ด้านนายอภิสิทธิ์ เวชชาชีวะ นายกรัฐมนตรี กล่าวถึงกรณีจะต้องเข้าชี้แจงต่อ<orgName>ศาลรัฐธรรมนูญ</orgName> ถึงการออกพ.ร.ก.กู้เงินจากต่างประเทศว่า วันนี้ (26 พ.ค.) นายกรณ์ จาติกวณิช รมว.<orgName>คลัง</orgName> จะเดินทางไปชี้แจงต่อ<orgName>ศาลรัฐธรรมนูญ</orgName> จะมีเจ้าหน้าที่กระทรวง และเจ้าหน้าที่กฤษฎีการ่วมชี้แจงด้วย ขณะนี้คำชี้แจงที่เป็นลายลักษณ์อักษรนั้น ตนเองได้ดูแล้วในส่วนของผู้ที่เกี่ยวข้อง เพื่อเตรียมความพร้อม</p>
<p>เมื่อถามว่านายกฯ จะเดินทางไปชี้แจงด้วยหรือไม่นายอภิสิทธิ์ กล่าวว่า ที่จริงได้สอบถามประเด็นไป แต่เข้าใจว่า <orgName>ศาล</orgName>ต้องการให้ผู้เกี่ยวข้องโดยตรงคือทาง<orgName><prefix>กระทรวง</prefix>การคลัง</orgName> และมุมในแง่กฎหมาย หากมีอะไรเพิ่มเติมก็ยินดีให้คำชี้แจง</p>
<p>เมื่อถามว่ามั่นใจในคำชี้แจงของ<orgName>รัฐบาล</orgName>หรือไม่ นายอภิสิทธิ์ กล่าวว่ามั่นใจด้วยเหตุผล และการวินิจฉัยที่เป็นแนวในอดีต คิดว่าทุกอย่างเป็นไปตามเงื่อนไขรัฐธรรมนูญอยู่แล้ว ตนยังมั่นใจว่า การตัดสินใจทั้งหมดรอบคอบเพราะดูกันหลายครั้ง น่าจะมีความชัดเจน และคำชี้แจงได้สะท้อนเรื่องเหล่านี้ทั้งหมด เมื่อถามว่า ระหว่างที่ต้องรอคำตัดสินของ<orgName>ศาล</orgName>จะทำอะไรต่อไป นายอภิสิทธิ์ กล่าวว่า ทาง<orgName><prefix>กระทรวง</prefix>การคลัง</orgName> ต้องเตรียมการเรื่องการออกพันธบัตรรัฐบาลหรืออะไรก็แล้วแต่</p></body>
</news>
