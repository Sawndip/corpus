<teiHeader>
<fileDesc>
<titleStmt>
  <title>ตำรวจฟันธง"ทักษิณ"อยู่"ยูเออี" ส่งข้อมูลอัยการขอตัวกลับไทย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/22/news_28793542.php?news_id=28793542  </bibl>
</sourceDesc>
</fileDesc>
</teiHeader>
<news>
<headline>ตำรวจฟันธง"ทักษิณ"อยู่"ยูเออี" ส่งข้อมูลอัยการขอตัวกลับไทย</headline>
<lead><orgName><component><prefix>กอง</prefix>การต่างประเทศ</component> <component>สตช.</component></orgName>พบข้อมูล “ทักษิณ” ยึดสหรัฐอาหรับเอมิเรตส์ เป็นที่พักอาศัย เหตุไม่ไกลจากไทย-คนใกล้ชิดเดินทางไปหาสะดวก แจ้งอัยการทำหนังสือขอตัวส่งผู้ร้ายข้ามแดนแล้ว เชื่อแม้ไม่มีสนธิสัญญา แต่น่าจะได้รับความร่วมมือ</lead>
<neck></neck>
<body><p>พล.ต.ต.วิษณุ ปราสาททองโอสถ ผู้บังคับการ<orgName><component><prefix>กอง</prefix>การต่างประเทศ (ตท.)</component> <component><prefix>สำนักงาน</prefix>ตำรวจ<suffix>แห่งชาติ</suffix> (สตช.)</component></orgName> กล่าววานนี้ (21 พ.ค.) ถึงการติดตามตัว พ.ต.ท.ทักษิณ ชินวัตร อดีตนายกรัฐมนตรี มาดำเนินคดีในประเทศไทย ว่า จากการตรวจสอบข้อมูลพบว่า ล่าสุด พ.ต.ท.ทักษิณ เดินทางเข้าสหรัฐอาหรับเอมิเรตส์ (ยูเออี) และไม่มีหลักฐานการเดินทางออกจากประเทศยูเออี</p>
<p>“ถ้าหากมีการเดินทางออกจากประเทศยูเออีก็เป็นไป ได้ว่าใช้ชื่ออื่นในการเดินทาง ซึ่งได้ประสานให้ทาง<orgName>ตำรวจสากลยูเออี</orgName> ตรวจสอบว่ามีการเดินทางออกโดยใช้ชื่ออื่นด้วยหรือไม่ รวมทั้งตรวจสอบวันเดือนปีเกิดของ พ.ต.ท.ทักษิณ หากมีกรณีใช้ชื่ออื่นเดินทาง แต่ยังเชื่อว่า พ.ต.ท.ทักษิณ น่าจะยังอยู่ในประเทศยูเออี เพื่อใช้เป็นฐานที่มั่น เพราะไม่ไกลจากประเทศไทย และคนใกล้ชิดสามารถเดินทางไปหาสะดวกไม่น่าจะเปลี่ยนที่อยู่”</p>
<p>พล.ต.ต.วิษณุ กล่าวว่า ได้ทำหนังสือยืนยันไปทาง<orgName><component><prefix>สำนักงาน</prefix>อัยการ</component> <component><prefix>ฝ่าย</prefix>ต่างประเทศ</component></orgName> ว่า พ.ต.ท.ทักษิณ ยังอยู่ในประเทศ</p>
<p>ยูเออีแล้ว เพื่อให้ดำเนินการทำหนังสือขอตัวส่งผู้ร้ายข้ามแดน ถึงแม้<orgName>ประเทศไทย</orgName>จะไม่ได้มีสนธิสัญญาส่งตัวผู้ร้ายข้ามแดนกับ<orgName>ประเทศยูเออี</orgName>ก็ ตาม แต่ก็สามารถประสานขอความร่วมมือได้ เพราะก่อนหน้านี้<orgName>ประเทศยูเออี</orgName> ก็เคยประสานขอความช่วยเหลือผ่านทาง<orgName><prefix>กระทรวง</prefix>ต่างประเทศ</orgName> เพื่อจับตัวคนร้ายที่หนีเข้ามาในประเทศไทย โดยเราก็ดำเนินการจับกุมและส่งตัวไปให้</p>
<p>พล.ต.ต.วิษณุ กล่าวอีกว่า หลังจากที่<orgName>ศาล</orgName>มีหมายจับ ทางตำรวจ<orgName><prefix>กอง</prefix>การต่างประเทศ</orgName>ก็ส่งหมายจับไปยังสมาชิก<orgName>ตำรวจสากล</orgName> 187 ประเทศ เพื่อช่วยตามตัว พ.ต.ท.ทักษิณ มาดำเนินคดี เป็นการกดดันให้ พ.ต.ท.ทักษิณ เดินทางไปยังประเทศต่างๆ ได้ยากขึ้น</p>
<p>อย่างไรก็ตาม การติดตามตัว พ.ต.ท.ทักษิณ ไม่ใช่เรื่องง่าย แต่ก็ไม่ยากจนเกินไป ทาง <orgName>ตท.</orgName> ก็อยากให้ส่งเจ้าหน้าที่ตำรวจของ<orgName>ไทย</orgName>ไปประจำยังประเทศที่ พ.ต.ท.ทักษิณ เคยเดินทางเข้าออกเป็นประจำ เช่น ประเทศฮ่องกง นิการากัว ยูเออี มอนเตโกร กัมพูชา เพื่อพร้อมประสานงานตำรวจในประเทศเหล่านั้นได้สะดวกรวดเร็ว รวมทั้งทางอัยการสูงสุดน่าจะส่งหนังสือขอตัวผู้ร้ายข้ามแดนไปยังประเทศเหล่า นี้ด้วย เพื่อสะดวกในการดำเนินการทางกฎหมาย</p>
<p><orgName>ตท.</orgName>ยังไม่ได้รับเรื่อง “ทักษิณ” หมิ่นสถาบัน</p>
<p>พล.ต.ต.วิษณุ ยังกล่าวถึงกรณีที่<orgName><prefix>คณะกรรมการ</prefix>ตรวจสอบและพิจารณาข้อมูลข่าวสารที่มีผลกระทบ ต่อสถาบันพระมหากษัตริย์</orgName>ของ<orgName><prefix>กองบัญชาการ</prefix>ตำรวจสันติบาล (บช.ส.)</orgName> มีมติว่า พ.ต.ท.ทักษิณ ทำผิดหมิ่นพระบรมเดชานุภาพ กรณีที่ให้สัมภาษณ์สื่อต่างประเทศ และส่งเรื่องให้<orgName><prefix>กองบัญชาการ</prefix>ตำรวจสอบสวนกลาง (บช.ก.)</orgName> ดำเนินคดี โดยต้องส่งเอกสารทั้งหมดให้<orgName><prefix>กอง</prefix>การต่างประเทศ</orgName>แปล ว่า ขณะนี้ยังไม่ได้รับการประสานจาก <orgName>บช.ก.</orgName> ที่จะส่งเอกสารทั้งหมดมาให้แปล ซึ่งขั้นตอนหลังจากได้รับเอกสาร ก็คงเป็นเช่นเดียวกับกรณีของนายจักรภพ เพ็ญแข โดยจะแปลตามเอกสารตามข้อเท็จจริงเพื่อให้พนักงานสอบสวน เป็นผู้ดำเนินการพิจารณาอีกขั้นว่าเข้าข่ายหรือไม่</p>
<p>“เฉลิม” ยัน “ทักษิณ” ซื้อเกาะจริง </p>
<p>ร.ต.อ.เฉลิม อยู่บำรุง ส.ส.สัดส่วน ประธาน ส.ส.<orgName>พรรคเพื่อไทย</orgName> กล่าวปฏิเสธว่า ไม่เคยพูดคุยเรื่องการเมืองกับ พ.ต.ท.ทักษิณ ระหว่างไปพบที่ดูไบ คุยแต่เรื่องธุรกิจทั่วไป และซื้อเกาะจริง ส่วนการเดินทางของ พ.ต.ท.ทักษิณ นั้น ใช้วิธีเดินทางด้วย</p>
<p>เฮลิคอปเตอร์ ซึ่งซื้อจากเจ้าของห้างแฮร์รอตต์ ประเทศอังกฤษ ส่วนเครื่องบินเจ็ท เป็นเพียงการเช่าเหมาลำ อย่างไรก็ตาม ขณะนี้ พ.ต.ท.ทักษิณ ถือพาสปอร์ตจำนวน 6 เล่ม แต่ไม่มีเล่มใดที่เป็นของ<orgName>ประเทศไทย</orgName> </p>
<p>นายสุเทพ เทือกสุบรรณ รองนายกรัฐมนตรี กล่าวถึงการติดตามตัว พ.ต.ท.ทักษิณ ที่ล่าสุด ร.ต.อ.เฉลิม ออกมายอมรับเดินทางไปพบ พ.ต.ท.ทักษิณ ที่เมืองดูไบ ว่า ตนยังไม่ได้ทำอะไรเกี่ยวกับ พ.ต.ท.ทักษิณ เพราะตอนนี้ทำเรื่องอื่นที่มีความสำคัญ </p>
<p>เช่น ปัญหายาเสพติด และความไม่สงบในพื้นที่ภาคใต้</p>
<p>ผบ.ทบ.แจงเหตุไม่ชี้แจงกก.สอบสลายม็อบ</p>
<p>พล.อ.อนุพงษ์ เผ่าจินดา ผู้บัญชาการทหารบก (ผบ.ทบ.) กล่าวถึงกรณีถูกวิจารณ์เรื่องไม่ไปชี้แจง<orgName><prefix>คณะกรรมการ</prefix>ตรวจสอบข้อเท็จจริงการ ชุมนุมทางการเมือง</orgName>นั้น ว่า เนื่องจากมีการทำงาน 2 ระดับ คือ นายกรัฐมนตรีและเหล่าทัพ กับผู้ปฏิบัติ จึงได้ส่งฝ่ายปฏิบัติไปชี้แจงแทน เนื่องจากทราบรายละเอียดต่างๆ ได้ดีกว่า</p>
<p>ผบ.ทบ.ยังยืนยันที่จะให้มีการพิสูจน์ตู้ คอนเทนเนอร์ที่แสมสาร แต่การทวงคืนศพ หรือกระดูก จากกองทัพของญาติวีรชนเดือนพฤษภาฯ นั้น ควรไปตรวจสอบจากบุคคลที่สูญหายมากกว่า ขณะที่เรื่องงบประมาณของ<orgName>กองทัพบก</orgName>ที่ถูกตัดไปเกือบ 10,000 ล้านบาท นั้น พล.อ.อนุพงษ์ แสดงความเข้าใจดีว่างบมีจำกัด แต่ไม่กระทบต่อการทำงานเนื่องจากไม่ใช่งบผูกพันใหม่</p></body>
</news>
