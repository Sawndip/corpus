<teiHeader>
<fileDesc>
<titleStmt>
  <title>นายกฯทูลเกล้ารายชื่อรมช.เกษตรคนใหม่แล้ว  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 15:57:27  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173317  </bibl>
</sourceDesc>
</fileDesc>
</teiHeader>
<news>
<headline>นายกฯทูลเกล้ารายชื่อรมช.<orgName>เกษตร</orgName>คนใหม่แล้ว</headline>
<lead>นายกรัฐมนตรี ทูลเกล้าทูลกระหม่อม รายชื่อ รัฐมนตรีช่วยว่าการ<orgName><prefix>กระทรวง</prefix>เกษตรและสหกรณ์</orgName> คนใหม่แล้ว ขณะที่ เตรียมฟ้อง " จตุพร พรหมพันธุ์ " ฐานหมิ่นประมาท</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี เปิดเผยว่า ได้ทูลเกล้าทูลกระหม่อม รายชื่อ รัฐมนตรีช่วยว่าการ<orgName><prefix>กระทรวง</prefix>เกษตรและสหกรณ์</orgName>คนใหม่แล้ว หลังผ่านขั้นตอนการตรวจสอบคุณสมบัติ นอกจากนี้ ยังเปิดเผยว่าได้ให้ฝ่ายกฎหมายพิจารณาฟ้องร้อง นายจตุพร พรหมพันธุ์ แกนนำ<orgName><prefix>กลุ่ม</prefix>คนเสื้อแดง</orgName> ที่กล่าวหาว่า ตนเองไม่ได้อยู่ในรถ ในเหตุการณ์ที่กระทรวงมหาดไทย โดยเบื้องต้นเห็นว่า เข้าข่ายหมิ่นประมาท โดยหาก นายจตุพรไม่หยุดก็พร้อมที่พิสูจน์ข้อเท็จจริงกันในชั้น<orgName>ศาล</orgName> </p>
<p>อย่างไรก็ตาม นายกรัฐมนตรี ยังระบุว่า จะรอรายงานจาก นายสุเทพ เทือกสุบรรณ รองนายกรัฐมนตรี ด้านความมั่นคง ที่จะลงพื้นที่ 3 จังหวัดชายแดนภาคใต้ ก่อนตัดสินใจเรื่องการลงพื้นที่ของตนเอง โดยครึ่งปีหลังจากนี้ เริ่มปฏิบัติการ ตามแผนพัฒนาพื้นที่อย่างจริงจัง</p>
<p>นายกฯสั่งแก้ไขทุจริต ใน<orgName>กองทุน กบข.</orgName> โดยเร็ว </p>
<p>นายอภิสิทธิ์ เวชชาชีวะ นายกรัฐมนตรี ระบุ กรณีการทุจริตใน<orgName><prefix>กองทุน</prefix>บำเหน็จบำนาญข้าราชการ</orgName> หรือ <orgName>กบข.</orgName> โดยยอมรับว่า เป็นห่วงและได้สั่งการให้สรุปว่ามีผู้เกี่ยวข้องกี่คน ก่อนดำเนินการตามกฎหมาย ซึ่งยังมีกองทุน ที่ต้องปรับปรุงการทำงาน โดยเฉพาะ <orgName><prefix>กองทุน</prefix>ประกันสังคม</orgName> ขณะเดียวกันมั่นใจว่า การตั้งนายสุเทพ เทือกสุบรรณ รองนายกรัฐมนตรี ด้านความมั่นคง เป็นประธานกรรมการยุทธศาสตร์กำกับดูแลสินค้าเกษตร จะทำให้ปัญหา คลี่คลายได้ ซึ่งจะให้สรุปแนวทางการระบายข้าวให้แล้วเสร็จ ก่อนเสนอ<orgName>คณะรัฐมนตรี</orgName>พุธหน้า โดยยืนยันว่า กรรมการชุดนี้ ไม่ได้ตั้งมาเพื่อแก้ปัญหาระหว่าง<orgName>พรรคร่วมรัฐบาล</orgName></p>
<p>ส่วนการที่ <orgName>พรรคภูมิใจไทย</orgName> ถูกวิจารณ์ว่า มาเสนอแต่โครงการขนาดใหญ่ ที่มีผลประโยชน์มากนั้น นายกรัฐมนตรี มองว่าไม่เป็นความจริง เพราะทุกคนล้วนเห็นประโยชน์ของประเทศชาติเป็นหลัก </p></body>
</news>
