<teiHeader>
<fileDesc>
<titleStmt>
  <title>มาร์คไฟเขียว ฟ้องจตุพร หมิ่นประมาท  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 18:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8882  </bibl>
</sourceDesc>
</fileDesc>
</teiHeader>
<news>
<headline>มาร์คไฟเขียว ฟ้องจตุพร หมิ่นประมาท</headline>
<lead>นายกฯมั่นใจ�สุเทพ�สยบเกาเหลาข้าวได้ ยันมุ่งแก้ปัญหามากกว่าการเมือง ลั่นยึดส่วนรวมมาก่อน<orgName>รัฐบาล</orgName> เผยนำชื่อรมช.<orgName>เกษตรฯ</orgName>ทูลเกล้าแล้ว ไฟเขียวฟ้อง�จตุพร�หมิ่นประมาท...</lead>
<neck></neck>
<body><p>เมื่อเวลา 15.00 น.ที่ผ่านมา(27 พ.ค.)นายอภิสิทธิ์ เวชชาชีวะ นายกรัฐมนตรี ให้สัมภาษณ์ถึงกรณีมอบหมายให้นายสุเทพ เทือกสุบรรณ รองนากยรัฐมนตรี ฝ่ายความมั่นคง ร่วมพิจาณามาตรการระบายข้าวว่า เชื่อว่านายสุเทพสามารถยุติปัญหาความเห็นแตกต่างได้ เพราะเราต้องการได้ข้อยุติในเรื่องวิธีการระบายสินค้าทั้งหมด เพื่อให้ทันต่อการอนุมัติของ<orgName>คณะรัฐมนตรี (ครม.)</orgName>ในสัปดาห์หน้า ทั้งนี้อยากให้ทุกฝ่ายช่วยกันคิดในเรื่องประโยชน์ของชาติมากกว่าสนใจเรื่องทางการเมือง ที่จริงไม่เกี่ยวกับเรื่องพรรคไหนทั้งนั้น เชื่อว่าในที่สุดทุกพรรคการเมืองก็มีหน้าที่ในการที่จะรับผิดชอบต่อสังคม ทุกกระทรวง ทุกพรรค นักการเมืองทุกคน ต้องเอาตรงนี้เป็นจุดหลัก ได้เน้นย้ำทุกเรื่องและหลายเรื่องก็ได้รับความเข้าใจที่ดี</p>
<p>ส่วนกรณีที่มีการตั้งข้อสังเกตรัฐมนตรีจาก<orgName>พรรคภูมิใจไทย</orgName> มักเสนอโครงการที่มีผลประโยชน์ค่อนข้างมากที่มีคำถามจากสังคม และวางเรื่องการหาเสียงล่วงหน้าไว้ด้วยนั้น นายกรัฐมนตรี กล่าวว่า อย่าไปมองอย่างนั้น ทุกโครงการที่เสนอเข้ามาและตอนนี้มีการไปทบทวนอยู่นั้น ต้องยอมรับว่ามันเคยปฏิบัติกันมาอย่างการระบายสินค้าเกษตร ปี 2551 ที่ผ่านมาก็ทำกันแบบนี้และเสียหายมาก เพียงแต่ตนว่ามันน่าจะมีวิธีที่ดีกว่านี้ เลยให้ทบทวน เราต้องเอาประโยชน์ส่วนรวมเป็นที่ตั้ง </p>
<p>ทั้งนี้ นายกรัฐมนตรี ยังเปิดเผยว่า ได้นำรายชื่อ รัฐมนตรีช่วยว่าการ<orgName><prefix>กระทรวง</prefix>เกษตรและสหกรณ์</orgName>คนใหม่ขึ้นทูลเกล้าฯ แล้ว ส่วนเรื่องคุณสมบัติได้ตรวจสอบหมด ปัจจุบันจะใช้ระบบเจ้าตัวรับรองคุณสมบัติในหลายๆเรื่องด้วย นอกจากนี้นายกรัฐมนตรี ยังยืนยันที่จะฟ้องดำเนินคดีนายจตุพร พรมพันธุ์ แกนนำ<orgName>เสื้อแดง</orgName> ที่ออกมากล่าวหาไม่อยู่ในรถประจำตำแหน่งในเหตุการณ์ทุบรถที่กระทรวงหมาดไทย โดยได้ให้ฝ่ายกฎหมายดูอยู่ จริงๆแล้วมันก็คงเข้าข่าย เพียงแต่ไม่อยากไปเป็นความกับใคร แต่ถ้าไม่หยุดและอยากจะพิสูจน์ทาง<orgName>ศาล</orgName>ก็ยินดีเท่านั้นเอง</p></body>
</news>
