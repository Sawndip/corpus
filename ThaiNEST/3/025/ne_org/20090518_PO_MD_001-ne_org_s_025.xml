<teiHeader>
<fileDesc>
<titleStmt>
  <title>แนะออกอัลบั๊ม"รักในเรือนจำ" ให้นปช.แสดงคอนเสิร์ตในคุก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-18 21:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000055650  </bibl>
</sourceDesc>
</fileDesc>
</teiHeader>
<news>
<headline>แนะออกอัลบั๊ม"รักในเรือนจำ" ให้<orgName>นปช.</orgName>แสดงคอนเสิร์ตในคุก</headline>
<lead></lead>
<neck></neck>
<body><p>นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงกรณีที่<orgName>พรรคเพื่อไทย</orgName> ออกมาวิจารณ์พาดพิงถึงนโยบาย 99 วันของ<orgName>พรรคประชาธิปัตย์</orgName> ว่า อยากให้สังคมพิจารณานโยบายดังกล่าวว่าเวลา99 วันเป็นไปตามที่<orgName>พรรคเพื่อไทย</orgName>กล่าวหรือไม่ เพราะวันนี้นโยบาย 99 วันนั้นได้มีผลปฏิบัติในทันที และทำได้จริงคือ <orgName>รัฐบาล</orgName>ได้ผลักดันโครงการที่จับต้องได้ เช่น โครงการเบี้ยยังชีพผู้สูงอายุ เบี้ยเลี้ยงให้<orgName>อาสาสมัครสาธารณสุข ( อสม.)</orgName> และโครงการเรียนฟรี 15 ปี อย่างมีคุณภาพ</p>
<p>ส่วนการวิจารณ์กรณีการจัดเก็บภาษีน้ำมันของ<orgName>พรรคประชาธิปัตย์</orgName>ว่า เคยหาเสียงโดยจะลดราคาน้ำมันลิตรละ 2 บาทนั้น อยากให้ย้อนกลับไปดูราคาน้ำมันในขณะนั้นว่า ขายลิตรละเท่าไร และปัจจุบันขายอยู่ที่ลิตรละเท่าไร การที่ออกนโยบายลดราคาน้ำมันในช่วงเวลานั้น เพราะน้ำมันมีราคาสูงลิตรละประมาณ 30 บาท แต่วันนี้ราคาน้ำมันลดลงเหลือ 20 กว่าบาท ซึ่งต่ำกว่าราคาในอดีตมาก <orgName>รัฐบาล</orgName>ก็ยกเลิกการจัดเก็บเงินสมทบเข้ากองทุนน้ำมัน โดยเปลี่ยนมาเป็นการจัดเก็บภาษีแทน ซึ่งไม่มีผลกระทบต่อราคาน้ำมันขายปลีกหน้าปั้มแต่อย่างใด</p>
<p>นายเทพไท กล่าวต่อว่า การออกมาพูดว่า <orgName>รัฐบาลประชาธิปัตย์</orgName> 99 วันกู้ทันที สร้างหนี้ทั่วไทยนั้น เป็นการกู้เพื่อมาลงทุนที่<orgName>รัฐบาล</orgName>เองเป็นลูกหนี้ ซึ่งต่างกับ<orgName>รัฐบาลทักษิณ</orgName> ที่เป็น<orgName>รัฐบาล</orgName> 6 ปี สร้างหนี้ให้ทุกครัวเรือน โดยยุยงส่งเสริมให้ประชาชนเป็นผู้กู้ ซึ่งเป็นการเพิ่มหนี้สินจากครัวเรือนละ 7 หมื่นบาทเป็น 1.4 แสนบาทต่อครัวเรือน อยากถามว่า <orgName>รัฐบาล</orgName>ใดกันแน่ ที่สร้างความเสียหายให้ประชาชนมากกว่ากัน และที่ส.ส.<orgName>พรรคเพื่อไทย</orgName> บางคนระบุ ให้จับตาเงินค่าคอมมิชชั่น ในโครงการต่างๆ ที่<orgName>รัฐบาล</orgName>กู้เงินมาลงทุนนั้น ยืนยันว่า<orgName>รัฐบาล</orgName>พร้อมให้ทุกฝ่ายตรวจสอบอย่างเต็มที่ <orgName>รัฐบาลพรรคประชาธิปัตย์</orgName>ยังคงยึดมั่นสโลแกนเดิม คือ คนประชาธิปัตย์ ซื่อสัตย์ มืออาชีพ <orgName>รัฐบาล</orgName>ของ<orgName>ประชาธิปัตย์</orgName> ไม่เคยถูกฟ้องยึดทรัพย์จากการโกงกิน ทุจริต คอร์รัปชั่นโครงการหลวง ซึ่งต่างกับ<orgName>รัฐบาล</orgName>ของพ.ต.ท.ทักษิณ ที่ถูกฟ้องในคดียึดทรัพย์ จึงไม่อยากให้ส.ส.<orgName>พรรคเพื่อไทย</orgName>เอามาตรฐานของ<orgName>รัฐบาลทักษิณ</orgName> มาเทียบเคียงกับ<orgName>รัฐบาลพรรคประชาธิปัตย์</orgName></p>
<p>**แนะ"ไอ้กี้ร์" ออกอัลบัม"รักในเรือนจำ"</p>
<p>นายเทพไท ยังกล่าวถึงความเคลื่อนไหวของ<orgName><prefix>กลุ่ม</prefix>คนเสื้อแดง</orgName> ที่วันนี้ที่ผู้ต้องหาคนสุดท้ายในเหตุการณ์ป่วนชาติช่วงสงกรานต์ที่เอาเอกสิทธิ์ความเป็น ส.ส.มาเป็นเกราะกำบังจนถึงนาทีสุดท้ายก็ได้ฤกษ์เข้ามอบตัวกับตำรวจ ซึ่งคาดว่า จะขอประกันตัวต่อ<orgName>ศาลยุติธรรม</orgName> ทั้งนี้ ตนอยากให้มีการบังคับใช้เงื่อนไขเดียวกันกับแกนนำ <orgName>นปช.</orgName> คนอื่นๆ ที่มอบตัวไปแล้วก่อนหน้านี้อย่างเคร่งครัด เพราะมีการประกาศแล้วว่า จะจัดโปรแกรมทัวร์คอนเสิร์ตใน 4 จังหวัด ภาคอีสาน ควบคู่ไปกับการจัดนิทรรศการทางการเมือง ซึ่งตนเกรงว่าจะใช้การเคลื่อนไหวในครั้งนี้ให้เกิดความแตกแยกในสังคมไทยขึ้นมาอีก เพราะมั่นใจว่าจะฉวยใช้โอกาสนี้บิดเบือนข้อมูล ข้อเท็จจริงเพื่อใส่ร้ายป้ายสี<orgName>รัฐบาล</orgName>แน่นอน</p>
<p>ไการอ้างว่าจะเป็นการเปิดอัลบั๊มเพลงชุด รักในโฟนอิน ของนายอริสมันต์ พงษ์เรืองรอง และรักในมหาดไทย ของนายสุภร อัตถาวงศ์ นั้น ก็เป็นการอ้างความบันเทิงบังหน้า จึงอยากเสนอแนะว่า แกนนำ <orgName>นปช.</orgName>ไม่ควรจะออกอัลบั๊มเพลงหลายชุด แต่อยากให้รวมกันเป็นชุดเดียวโดยใช้ชื่อว่า รักในเรือนจำ และไม่ควรใช้นักร้องเป็นศิลปินเดี่ยว เพราะฐานะของนักร้องเหล่านี้ที่ตกเป็นผู้ต้องหาก็หลายคน จึงน่าจะรวบรวมเป็นวงเดียวกัน ในลักษณะวงประสานเสียง ซึ่งไม่จำเป็นต้องออกทัวร์คอนเสิร์ตในภาคอีสาน แต่ให้รอคอยการแสดงคอนเสิร์ตในคุก เพื่อปลอบขวัญนักโทษด้วยกันจะดีกว่า"นายเทพไทกล่าว</p></body>
</news>
