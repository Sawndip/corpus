<teiHeader>
<fileDesc>
<titleStmt>
  <title>ครม.อนุมัติหลักการร่าง พ.ร.บ. แก้ไขเพิ่มเติมประมวลกฎหมายอาญา  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205260217&tb=N255205  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>อนุมัติหลักการร่าง พ.ร.บ. แก้ไขเพิ่มเติมประมวลกฎหมายอาญา</headline>
<lead><orgName>คณะรัฐมนตรี</orgName> อนุมัติหลักการร่าง พ.ร.บ. แก้ไขเพิ่มเติมประมวลกฎหมายอาญา</lead>
<neck></neck>
<body><p>นายศุภชัย ใจสมุทร รองโฆษกประจำ<orgName><prefix>สำนัก</prefix>นายกรัฐมนตรี</orgName> กล่าวว่า <orgName>คณะรัฐมนตรี</orgName>ได้อนุมัติหลักการร่างพระราชบัญญัติแก้ไขเพิ่มเติมประมวลกฎหมาย อาญา (ฉบับที่...) พ.ศ.... ตามที่<orgName><prefix>กระทรวง</prefix>ยุติธรรม</orgName>เสนอ ทั้งนี้มีสาระสำคัญเกี่ยวกับการปรับปรุงแก้ไขประมวลกฎหมายอาญาเพื่อให้การ ดำเนินคดีเกี่ยวกับการทุจริตของเจ้าพนักงานเป็นไปอย่างมีประสิทธิภาพ โดยมีการแก้ไขเพิ่มเติม มาตรา 96 แห่งประมวลกฎหมายอาญา ในกรณีความผิดอันยอมความได้ ถ้าผู้เสียหายมิได้ร้องทุกข์ภายใน 6 เดือน (จากเดิมภายใน 3 เดือน) นับตั้งแต่วันที่รู้เรื่องความผิดและรู้ตัวผู้กระทำผิด เป็นอันขาดอายุความ</p>
<p>นอกจากนี้ ยังเพิ่มความเป็นมาตรา 98/1 แห่งประมวลกฎหมายอาญาโดยบัญญัติให้ กรณีได้ตัวผู้กระทำความผิดมาแล้ว ให้พนักงานอัยการ ผู้ว่าคดี พนักงานสอบสวน หรือเจ้าพนักงานผู้มีอำนาจ สืบสวนคดีอาญา ดำเนินการให้มีการฟ้องผู้นั้นต่อ<orgName>ศาล</orgName>ภายใน 1 ปี นับแต่วันที่ได้ตัวมา เว้นแต่<orgName>ศาล</orgName>จะอนุญาตให้ขยายเวลา นอกจากนี้ กรณีมีคำพิพากษาถึงที่สุดให้ลงโทษผู้กระทำความผิด ถ้าผู้นั้นยังมิได้รับโทษ หรือ ได้รับโทษยังไม่ครบถ้วนโดยหลบหนี ถ้ายังมิได้ตัวผู้นั้นมารับโทษ นับแต่วันที่มีคำพิพากษาถึงที่สุด หรือนับแต่วันที่หลบหนี แม้จะเกินกำหนดเวลาในมาตรา 98 ก็ไม่ถือว่าเป็นอันล่วงเลยเวลาการลงโทษ ให้ลงโทษผู้นั้นในโทษที่ยังมิได้รับหรือที่ได้รับยังไม่ครบถ้วน</p></body>
</news>
