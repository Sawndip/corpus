<teiHeader>
<fileDesc>
<titleStmt>
  <title>กกต.ตรวจสอบพรรค"พอเพียง"ระบุเข้าข่ายฉ้อฉล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14577/%e0%b8%81%e0%b8%81%e0%b8%95.%e0%b8%95%e0%b8%a3%e0%b8%a7%e0%b8%88%e0%b8%aa%e0%b8%ad%e0%b8%9a%e0%b8%9e%e0%b8%a3%e0%b8%a3%e0%b8%84%e0%b8%9e%e0%b8%ad%e0%b9%80%e0%b8%9e%e0%b8%b5%e0%b8%a2%e0%b8%87%e0%b8%a3%e0%b8%b0%e0%b8%9a%e0%b8%b8%e0%b9%80%e0%b8%82%e0%b9%89%e0%b8%b2%e0%b8%82%e0%b9%88%e0%b8%b2%e0%b8%a2%e0%b8%89%e0%b9%89%e0%b8%ad%e0%b8%89%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>ตรวจสอบ<orgName>พรรค"พอเพียง"</orgName>ระบุเข้าข่ายฉ้อฉล</headline>
<lead></lead>
<neck></neck>
<body><p>นาง สดศรี สัตยธรรม <orgName>กกต.</orgName> ด้านกิจการพรรคการเมือง กล่าวว่า เมื่อสัปดาห์ที่ผ่านมามีประชาชนหลายรายโทรศัพท์แจ้งมายัง<orgName>กกต.</orgName> ว่าถูกชักชวนให้ไปสมัครเป็นสมาชิก<orgName>พรรคพอเพียง</orgName> ที่มีสำนักงานอยู่ในบ้านเลขที่ 106 / 550 ถ.ร่มเกล้า เขตลาดกระบัง กทม. </p>
<p>โดยพรรคดังกล่าวอ้างว่า หากมาสมัครเป็นสมาชิกพรรค จะได้รับเงินที่ทางพรรคจะไปร้องขอต่อ<orgName>รัฐบาล</orgName>จำนวน 1 ล้านบาท โดยสมาชิกจะมีสิทธิ์ได้คนละ 1 แสนบาท</p>
<p>ดังนั้น จึงได้ให้ผู้ที่ร้องเรียนส่งสำเนาเอกสารใบสมัครมาให้ พบว่า สำเนาในสมัครสมาชิกพรรคจะประกอบด้วย เอกสาร 3 รายการคือ 1.แบบฟอร์มใบสมัครเป็นสมาชิกพรรค 2.หนังสือกราบเรียนนายกรัฐมนตรี เพื่อขอการสนับสนุนงบประมาณ และ 3.แบบขอรับความช่วยเหลือจาก<orgName><prefix>กระทรวง</prefix>พัฒนาสังคมและความมั่นคงของมนุษย์(พม.)</orgName> จึงได้สั่งการให้นาย ชัยณรงค์ เทียนมงคล ผอ.<orgName>กกต.กทม.</orgName> ส่งเจ้าหน้าที่ไปตรวจสอบ</p>
<p>นางสดศรี กล่าวต่อว่า จากการบอกเล่าระบุว่า มีผู้ไปสมัครเป็นสมาชิกอย่างล้นหลาม บริเวณสถานสำนักงานจะมีชายฉกรรจ์ดูแลและทำหน้าที่ตรวจสอบผู้ที่จะเข้าไปสมัคร ทำให้เจ้าหน้าที่<orgName>กกต.</orgName>เข้าไปตรวจสอบไม่ได้มากเท่าที่ควร ซึ่งอาจต้องประสานกับเจ้าหน้าที่ตำรวจในพื้นที่เข้าตรวจค้นหากมีความชัดเจน</p>
<p>ทั้งนี้ <orgName>กกต.</orgName>ยังไม่มีการติตต่อสอบถามไปยังหัวหน้า<orgName>พรรคพอเพียง</orgName> หรือหน่วยราชการว่า มีการดำเนินการดังกล่าวจริงหรือไม่ เพราะต้องได้ข้อมูลที่ชัดเจนก่อน</p>
<p>อย่างไรก็ตาม ขอเรียกร้องให้ผู้ที่คิดว่าได้รับความเสียหาย จากการให้ไปสมัครเป็นสมาชิก<orgName>พรรคพอเพียง</orgName>ทำหนังสือร้องเรียนเป็นลายลักษณ์อักษรต่อ<orgName>กกต.</orgName>โดยตรง พร้อมส่งหลักฐานที่ได้รับจากทางพรรคมาให้<orgName>กกต.</orgName>ตรวจสอบ เพื่อที่เราจะได้ดำเนินการอย่างเต็มที่</p>
<p>นาง สดศรี ยังกล่าวอีกว่า เมื่อได้ข้อมูลที่ชัดเจนแล้ว ทางด้าน<orgName>กิจการพรรคการเมือง</orgName> ก็จะมีการเสนอต่อ<orgName>กกต.</orgName>ให้มีการตั้งคณะกรรมการตรวจสอบข้อเท็จจริงขึ้นมา ทำการตรวจสอบ ซึ่งก็จะมีการเชิญผู้ร้องมาชี้แจง พร้อมกับมีหนังสือขอคำยืนยันจากหน่วยราชการว่า มีการดำเนินดังกล่าวจริงหรือไม่ โดยกรณีดังกล่าว จะเป็นความผิดในประเด็นฉ้อฉล ฉ้อโกง หรือกกระทำการเข้าข่ายมาตรา 22 พรบ.พรรคการเมืองที่ห้ามมิให้พรรคการเมือง หรือผู้ใด เสนอให้ทรัพย์สินอันอาจคำนวนเป็นเงินได้เพื่อจูงใจให้สมัครเป็นสมาชิกพรรค ที่มีโทษทางอาญาทั้งจำและปรับ</p>
<p>ด้านนายชัยณรงค์ กล่าวว่า จากที่ได้ส่งเจ้าหน้าที่ไปตรวจสอบพบข้อเท็จจริงว่า มีประชาชนไปสมัครเป็นสมาชิก<orgName>พรรคพอเพียง</orgName>วันละประมาณ 300 คน โดยเจ้าหน้าที่ของพรรคจะบอกว่า ให้ผู้สมัครจับกลุ่มให้ได้กลุ่มละ 10 คน โดยจะได้รับเงินคนละ 1 แสนบาท และให้ไปเปิดบัญชีไว้ เพราะเมื่อดำเนินการเรื่องการรับสมัครเสร็จสิ้น ทางพรรคก็จะทำเรื่องถึงนายกรัฐมนตรี เพื่อขอเงินสนับสนุน โดยการชักชวนดังกล่าวถือว่า เข้าข่ายหลอกลวง ซึ่งทาง<orgName>กกต.กทม.</orgName>กำลังรวบรวมรายละเอียดต่าง ๆ เพื่อส่งให้<orgName>กกต.กลาง</orgName>พิจารณาโดยเร็ว</p>
<p>ผบก.ป.สั่งตรวจเข้ม18มงกุฎอ้างชื่อ"<orgName><prefix>สำนักงาน</prefix>ชุมชนพอเพียง</orgName>"หากิน</p>
<p>จากกรณีเมื่อวันที่ 26 พ.ค. ที่ผ่านมา นายสุมิท แช่มประสิทธิ์ ผู้อำนวยการ<orgName><component><prefix>สำนักงาน</prefix>ชุมชนพอเพียง</component> <component><prefix>สำนักงาน</prefix>ปลัดสำนักนายกรัฐมนตรี</component></orgName> ได้เข้าร้องทุกข์กับพ.ต.อ.อัคราเดช พิมลศรี ผกก.2 บก.ป. ที่กองปราบปราม ให้ทำการสืบสวนดำเนินคดีกับกลุ่มคนที่แอบอ้างชื่อ<orgName><prefix>สำนักงาน</prefix>ชุมชนพอเพียง</orgName>ไปหลอกลวงชาวบ้านให้รวมกลุ่มสมัครเข้าโครงการชุมชนพอเพียง ก่อนเรียกเก็บค่าสมัครสมาชิกโครงการฯรายละ 1,500-2,000 บาท เพื่อแลกกับการได้กู้เงินรายละ50,000 – 1,000,000บาทแบบปลอดดอกเบี้ย 3 ปี รวมถึงมีการอ้างใช้ชื่อ<orgName>พรรคพอเพียง</orgName> ในการหลอกลวงชาวบ้านลักษณะดังกล่าว จนมีชาวบ้านในหลายๆจังหวัดหลงเชื่อตกเป็นเหยื่อจำนวนมาก</p>
<p>เมื่อวันที่ 27 พ.ค. ที่กองบังคับการปราบปราม ทางด้านพ.ต.อ.อัคราเดช พิมลศรี ผกก.2 บก.ป. ได้เปิดเผยถึงความคืบหน้าในการดำเนินคดีดังกล่าวว่า ตนได้รับมอบหมายจากทางพล.ต.ต.พงศ์พัฒน์ ฉายาพันธุ์ ผบก.ป. ให้ดำเนินการสืบสวนหาข้อเท็จจริงกรณีดังกล่าวโดยเร่งด่วน เนื่องจากพบว่ามีผู้ตกเป็นเหยื่อจำนวนมาก ซึ่งในวันนี้ตนได้มีการเรียกประชุมเจ้าหน้าที่ชุดสืบสวนกก. 2 บก.ป. ก่อนมอบหมายให้ทางพ.ต.ท.สุรพงศ์ ธรรมพิทักษ์ สว.กก.2 บก.ป. และพ.ต.ต.วันพิชิต วัฒนศักดิ์มณฑา สว.กลุ่มงานป้องกันและปราบปราม บก.ป. จัดกำลังลงตามพื้นที่ที่ได้รับการร้องเรียน โดยจะเริ่มจากพื้นที่เขตลาดกระบังเป็นลำดับแรก เนื่องจากพบว่ามีผู้ตกเป็นเหยื่อของขบวนการดังกล่าวจำนวนมาก ก่อนจะนำเรื่องทั้งหมดมาประมวลเพื่อนำเสนอต่อผบก.ป.เพื่อดำเนินการต่อไป</p></body>
</news>
