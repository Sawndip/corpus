<teiHeader>
<fileDesc>
<titleStmt>
  <title>กำหนดพิจารณาร่างพรก.กู้เงิน15-16มิย.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 17:26:50  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173343  </bibl>
</sourceDesc>
</fileDesc>
</teiHeader>
<news>
<headline>กำหนดพิจารณาร่างพรก.กู้เงิน15-16มิย.</headline>
<lead>ที่ประชุม<orgName>วิปรัฐบาล</orgName> กำหนดวาระการพิจารณา ร่าง พ.ร.ก.กู้เงิน 4 แสนล้านบาท ในช่วงการประชุม<orgName>สภา</orgName>สมัยวิสามัญ ระหว่างวันที่ 15 - 16 มิ.ย.</lead>
<neck></neck>
<body><p>นายชินวรณ์ บุณยเกียรติ ประธาน<orgName><prefix>คณะกรรมการ</prefix>ประสานงานพรรคร่วมรัฐบาล</orgName> หรือ <orgName>วิปรัฐบาล</orgName> แถลงผลการประชุมโดยที่ประชุมเห็นว่า การประชุม<orgName><prefix>สภา</prefix>ผู้แทนราษฎร</orgName>สมัยวิสามัญ ในระหว่างวันที่ 15 - 23 มิ.ย.นี้ จะกำหนดวาระพิจารณา ร่างพระราชกำหนดให้อำนาจ<orgName><prefix>กระทรวง</prefix>การคลัง</orgName>กู้เงิน เพื่อฟื้นฟูและเสริมสร้างความมั่นคงทางเศรษฐกิจ จำนวน 4 แสนล้านบาท และพิจารณาร่างพระราชบัญญัติให้อำนาจ<orgName><prefix>กระทรวง</prefix>การคลัง</orgName>กู้เงิน เพื่อฟื้นฟูเศรษฐกิจ ในวันที่ 15 - 16 มิ.ย.นี้ ขณะที่ วันที่ 17 - 18 มิ.ย. จะพิจารณาร่างพระราชบัญญัติงบประมาณรายจ่าย ประจำปีงบประมาณ 2553</p>
<p>นอกจากนี้ นายชินวรณ์ กล่าวอีกว่า ที่ประชุมยังได้ประเมินการทำงานของ<orgName>พรรคร่วมรัฐบาล</orgName> โดยทุกพรรคพึงพอใจผลงานที่ทำร่วมกัน ตลอด 4 เดือนที่ผ่านมา ขณะเดียวกัน มีการเตรียมแผนการทำงานในสมัยนิติบัญญัติ ที่จะต้องพิจารณากฎหมายสำคัญหลายฉบับ ทั้งนี้ จะมีการปรับเปลี่ยนแผนเรื่ององค์ประชุมไม่ครบ ซึ่ง<orgName>รัฐบาล</orgName>จะต้องรับผิดชอบ โดยจะให้รัฐมนตรีเข้ามามีส่วนร่วม และ จะให้ ส.ส. อาวุโส ติดตามบรรยากาศการประชุม<orgName>สภา</orgName> เพื่อป้องกันความวุ่นวายที่จะเกิดขึ้นระหว่างการประชุม </p></body>
</news>
