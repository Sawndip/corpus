<teiHeader>
<fileDesc>
<titleStmt>
  <title>"พธม."โหวตชื่อพรรควันนี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/25/news_28805955.php?news_id=28805955  </bibl>
</sourceDesc>
</fileDesc>
</teiHeader>
<news>
<headline>"<orgName>พธม.</orgName>"โหวตชื่อพรรควันนี้</headline>
<lead>ผู้ประสานงาน<orgName>พันธมิตรประชาชนเพื่อประชาธิปไตย</orgName> เผย<orgName>พันธมิตรฯ</orgName> เตรียมจัดประชุมร่วมลงฉันทามติตั้งพรรคและแก้รัฐธรรมนูญ มาตรา 237 190 และ 309 วันนี้ โหวตเลือกชื่อพรรคผ่าน<orgName>เอเอสทีวี</orgName> “สนธิ” ตัวเต็งหัวหน้า น.ต.ประสงค์ เชื่อแก้รธน.เพื่อตัวเอง ประชาชนไม่เอาด้วย ด้านตัวแทน<orgName>พันธมิตรฯ</orgName> ทั่วประเทศ และองค์กรแนวร่วมมติเอกฉันท์ค้านแก้รธน.</lead>
<neck></neck>
<body><p><orgName><prefix>กลุ่ม</prefix>พันธมิตรประชาชนเพื่อประชาธิปไตย</orgName> ได้จัดประชุมขึ้นที่มหาวิทยาลัยรังสิต วานนี้ (24 พ.ค.) โดยใช้ชื่อว่า “<orgName><prefix>สภา</prefix>พันธมิตรประชาชนเพื่อประชาธิปไตย</orgName> เดินหน้าสู่การเมืองใหม่ ครั้งที่ 1” มี นายสมศักดิ์ โกศัยสุข แกนนำ<orgName>พันธมิตรฯ</orgName> เป็นประธาน<orgName>สภา</orgName> ขณะที่ นายสนธิ ลิ้มทองกุล นายสมเกียรติ พงษ์ไพบูลย์ นายพิภพ ธงไชย และพล.ต.จำลอง ศรีเมือง แกนนำ<orgName>พันธมิตรฯ</orgName> ขึ้นเวทีกล่าวปราศรัยชี้แจงวัตถุประสงค์การตั้งพรรคการเมือง ก่อนที่จะให้ผู้เข้าร่วมประชุมร่วมลงฉันทามติในวันนี้ (25 พ.ค.) ซึ่งจะมีการจัดประชุมที่สนามกีฬา มหาวิทยาลัยธรรมศาสตร์ ศูนย์รังสิต</p>
<p>นายสนธิ กล่าวว่า การตั้งพรรคที่ผ่านมาเถียงกันว่าเขาควรเป็นหัวหน้าพรรคหรือไม่ แต่วันนี้แกนนำทั้งหมดยืนยันไม่มีใครเป็นหัวหน้าพรรคได้ นอกจากพี่น้องเป็นคนเลือก ไม่ใช่ให้คนไม่กี่คนมาเลือก</p>
<p>“ผมอยากบอกพี่น้อง ว่า <orgName>พันธมิตรฯ</orgName> เป็นของศักดิ์สิทธิ์ที่อยู่ข้างบนเราไม่ใช่การเมือง แต่พรรคการเมืองเป็นเพียงเครื่องมือของ<orgName>พันธมิตรฯ</orgName> ยังมีอีกหลายๆ เครื่องมือ อาทิเช่น <orgName>มูลนิธิ พันธมิตรฯ</orgName> ที่จะสร้างปัญญา หรือเครือข่ายที่สร้างองค์กรเพื่อแก้หนี้ภาคประชาชน เช่น หนี้บัตรเครดิตที่โดนโกงดอกร้อยเปอร์เซ็นต์ สิ่งที่เราสู้มานั้นเพื่อเป้าหมายที่จะนำไปสู่การเมืองใหม่ จะสนับสนุนให้คนดีมาปกครองบ้านเมืองป้องกันให้คนไม่ดีมีอำนาจเพื่อสร้างความ เป็นธรรมในสังคมทุกภาคส่วนทั้งด้านเศรษฐกิจ การเมือง และ สังคม”</p>
<p>นายสนธิ กล่าวด้วยว่า การต่อสู้ 193 วัน คือประวัติศาสตร์พรรคอื่นมีประวัติศาสตร์หรือไม่ <orgName>พรรคประชาธิปัตย์</orgName> เป็นที่รวมกลุ่มอมาตยกิจที่จะปกป้องผลประโยชน์ตัวเอง ส่วนพรรคอื่นก็รวมตัวกันของนักเลือกตั้ง ซื้อ ส.ส. กันคนละ 50 ล้าน ส่วน นายบรรหาร ศิลปอาชา มีประวัติตรงไหน <orgName>พรรคเพื่อไทย</orgName> มีประวัติศาสตร์ตรงไหน ของเรามีครบทั้งอุปสรรค อุดมการณ์ ซึ่งพี่น้องต้องรู้ว่าเรากำลังเดินก้าวแรก และต้องผ่านภูเขา แม่น้ำ หุบเหว เราต้องไม่ท้อที่สำคัญต้องมีศรัทธาว่าสิ่งที่เราทำนั้นถูกต้อง โดยธรรมและพุทโธนำหน้า</p>
<p>นายสนธิ ยังกล่าวอีกว่า เราขอให้พี่น้อง ร่วมบริจาคเดือนละ 100 บาท ไม่ได้เอาไปซื้อเสียง แต่จะซื้อเครื่องมือเพื่อให้บ้านเมืองได้นำคนดีไปปกครองบ้านเมือง แล้วจากนี้เราจะเป็นสีเขียวและเหลือง สีเขียว คือ การเมืองที่สะอาดไม่มีสิ่งสกปรก ส่วนสีเหลืองคือ พระมหากษัตริย์</p>
<p>นายสมเกียรติ กล่าวว่า วันนี้มีผู้แทนจากต่างชาติ จากเอกอัครราชทูต เข้ามาร่วมสังเกตการณ์ วันนี้มาร่วมกันไว้อาลัยให้กับการเมืองเก่าที่ทุจริตคอร์รัปชัน เพื่อสถาปนาการเมืองใหม่ให้เกิดขึ้น จะไม่ทำให้แนวร่วม<orgName>พันธมิตรฯ</orgName> ทั่วประเทศผิดหวังกับแกนนำ โดนแกนนำทั้ง 5 คนจะไม่ทำการโดยพลการ แต่จะขอฉันทามติทุกครั้ง</p>
<p>นายพิภพ กล่าวว่า การตรวจสอบอุดมการณ์ เป็นเรื่องสำคัญมาก ถ้าเราสามารถทำอุดมการณ์การเมืองใหม่ให้เกิดขึ้นได้ การเมืองภาคประชาชนจะไม่มีวันหายไป เราจะเป็นพรรคการเมืองของประเทศไทย พรรคแรกที่มาจากมวลชนอย่างแท้จริง โดยขอให้ประชาชนไปสู่ชัยชนะในที่สุด โดยเป้าหมายของการตั้งพรรคใหม่มี 3 ส่วน คือ 1.อุดมการณ์ ชาติ ศาสนา พระมหากษัตริย์ ตรงกัน 2.การสนับสนุนพรรคการเมืองที่ทุจริตจะทำไม่ได้ และ 3.ต้องพร้อมต่อสู้เพื่อความเป็นธรรมของสังคม</p>
<p>ขณะที่ พล.ต.จำลอง กล่าวว่า ยืนยันไม่ใช่เจตนาของเราแกนนำที่จะให้มีพรรคการเมือง แต่เราต้องการให้มีการเมืองใหม่ และเราแกนนำ ไม่เคยชี้นำว่าตั้งพรรคหรือไม่ ซึ่งการตั้งพรรคการเมืองนั้นเสียงคนไทยในอเมริกา เห็นด้วยกับการจัดตั้งพรรคแต่ก็ยังไม่ใช่ข้อสรุป ดังนั้น จึงต้องนำมาถามเป็นฉันทามติกับพี่น้องว่าจะตั้งหรือไม่ตั้งพรรค และจะขอฉันทามติด้วยว่าจะเห็นด้วยหรือไม่กับการแก้รธน.มาตรา 237 - 190 -309</p>
<p>สำหรับบรรยากาศการประชุม<orgName><prefix>สภา</prefix>พันธมิตรฯ</orgName> มีแนวร่วม<orgName>พันธมิตรฯ</orgName> จากภาคต่างๆ เข้าร่วมอย่างคึกคัก มีเจ้าหน้าที่ตำรวจคอยดูแลความปลอดภัยพร้อมอาวุธครบมือ นอกจากนี้บริเวณเข้าหอประชุมยังติดตั้งเครื่องตรวจวัตถุระเบิด และมีการ์ด<orgName>พันธมิตรฯ</orgName> คอยตรวจค้นกระเป๋าผู้เข้าร่วมประชุมอย่างละเอียดเพื่อความปลอดภัยด้วย ขณะที่บริเวณด้านหน้าอาคารหอประชุมมีการตั้งโต๊ะลงทะเบียนที่แยกเป็นภาค ต่างๆ ให้แนวร่วม<orgName>พันธมิตรฯ</orgName> มาลงชื่อโดยมีการแจกสติกเกอร์ติดเพื่อเข้ามาภายในงาน และยังมีการแจกแบบสอบถามข้อมูลพื้นฐานทั่วไปของผู้ร่วมชุมนุม รวมทั้งสอบถามความเห็นการสร้างการเมืองใหม่ และการตั้งพรรคการเมืองใหม่</p>
<p>โหวตเลือกชื่อพรรคผ่าน<orgName>เอเอสทีวี</orgName></p>
<p>ด้าน นายสุริยะใส กตะศิลา ผู้ประสานงาน <orgName><prefix>กลุ่ม</prefix>พันธมิตรฯ</orgName> กล่าวว่า ขณะนี้มีผู้สนับสนุนให้<orgName>พันธมิตรฯ</orgName> ตั้งพรรคการเมืองกว่า 90% แล้ว โดยหลังจากนี้จะเป็นการเลือกชื่อพรรคที่ได้ตั้งไว้ก่อนหน้านี้แล้ว 3 ชื่อ คือ <orgName>พรรคเทียนแห่งธรรม</orgName> <orgName>พรรคพันธมิตรประชาชนเพื่อประชาธิปไตย</orgName> และ <orgName>พรรคการเมืองใหม่</orgName> โดยจะมีการโหวตผ่านทาง<orgName>สถานีโทรทัศน์เอเอสทีวี</orgName> และยึดหลักเสียงส่วนใหญ่ว่าจะเลือกพรรคใด</p>
<p>สำหรับตำแหน่งหัวหน้าพรรคมีรายงานข่าวระบุว่า แกนนำส่วนใหญ่เห็นว่านายสนธิ เป็นตัวเลือกหนึ่งที่น่าสนใจ และมีคุณสมบัติเหมาะสม</p>
<p>แกนนำรุ่น2ย้ำ<orgName>พันธมิตรฯ</orgName>ยังอยู่</p>
<p>ขณะที่ นายศิริชัย ไม้งาม แกนนำ<orgName><prefix>กลุ่ม</prefix>พันธมิตรฯ รุ่น 2</orgName> กล่าวว่า แม้จะมีการตั้งพรรคการเมืองขึ้นมาแต่ก็ยังต้องมี<orgName><prefix>กลุ่ม</prefix>พันธมิตรฯ</orgName> ต่อไป เพราะพรรคการเมืองนั้นเป็นเพียงแค่การแสดงเจตจำนงในการเข้าสู่ระบบ<orgName>รัฐสภา</orgName> เพื่อเป็นตัวแทนไปทำหน้าที่ปากเสียงของประชาชนในการตรวจสอบเท่านั้น แต่<orgName><prefix>กลุ่ม</prefix>พันธมิตรฯ</orgName> ที่เป็นพลังมวลชนในภาคประชาชนยังต้องมีอยู่เพื่อตรวจสอบการทำหน้าที่อยู่ภาย นอกสภาด้วย ซึ่งสามารถทำงานคู่ขนานกันไปได้ ทั้งนี้ เชื่อว่าแกนนำ<orgName><prefix>กลุ่ม</prefix>พันธมิตรฯ รุ่น 1</orgName> จะเข้าไปอยู่ในพรรคการเมืองที่จะตั้งขึ้นเพียงบางคนเท่านั้น</p>
<p>“ประสงค์”อัดนักการเมืองดึงดันแก้รธน.</p>
<p>ด้าน น.ต.ประสงค์ สุ่นศิริ อดีตประธาน<orgName><prefix>คณะกรรมาธิการ</prefix>ร่างยกรัฐธรรมนูญ ปี 2550</orgName> กล่าวว่า รัฐธรรมนูญสร้างขึ้นมาเพื่อคนส่วนใหญ่ ไม่ได้สร้างขึ้นมาเพื่อคนส่วนน้อย เพื่อนักการเมือง หากยังดื้อดึงแก้รัฐธรรมนูญ เชื่อว่าประชาชนทั้งประเทศคงไม่ยอมง่ายๆ การเมืองใหม่เกิดขึ้นไม่ได้หากนักการเมืองยังเล่นการเมืองแบบไม่รู้ความหมาย และไม่มีหัวใจความเป็นนักการเมือง เชื่อว่ามีนักการเมืองดี แต่มีน้อย และไม่มีความกล้าหาญในการทำงาน โดยเฉพาะอย่างยิ่งผู้นำที่มีภาพลักษณ์ดี น่าเชื่อถือ แต่ไม่กล้าตัดสินใจ ซึ่งตรงนี้สำคัญมาก เราต้องการนักการเมืองที่ตัดสินใจเพื่อคนส่วนใหญ่ ไม่ใช่ตัดสินใจเพื่อคนกลุ่มน้อยที่ช่วยประคองให้<orgName>รัฐบาล</orgName>อยู่ได้ไปวันๆ เท่านั้น</p>
<p>ผู้สื่อข่าวรายงานว่า การประชุม<orgName><prefix>สภา</prefix>พันธมิตรฯ</orgName> ที่อาคารนันทนาการ มหาวิทยาลัยรังสิต หลังจาก 5 แกนนำได้ประเมินสถานการณ์ทางการเมืองแล้ว เวลาประมาณ 11.00 น. นายสมศักดิ์ ในฐานะประธาน<orgName><prefix>สภา</prefix>พันธมิตรฯ</orgName> ได้เปิดโอกาสให้ตัวแทน<orgName>พันธมิตรฯ</orgName> จาก 10 อนุภูมิภาค และ<orgName>องค์กรแนวร่วม</orgName>ได้แสดงความเห็นต่อ 2 ประเด็นหลักทางการเมืองในปัจจุบัน ว่าเห็นด้วยหรือไม่อย่างไร คือ 1.การแก้ไขรัฐธรรมนูญ 2.การตั้งพรรคการเมืองของ<orgName>พันธมิตรฯ</orgName></p>
<p>ทั้งนี้ ตัวแทน<orgName>พันธมิตรฯ</orgName> ทั่วประเทศ พร้อม<orgName>องค์กรแนวร่วม</orgName> สรุปเป็นเอกฉันท์ว่าจะคัดค้านการแก้ไขรัฐธรรมนูญ 2550 เพราะข้อบัญญัติเดิมนั้นใช้ป้องกันนักการเมืองโกง และเนื้อหายังเป็นไปเพื่อประชาชนส่วนใหญ่ ส่วนประเด็นตั้งพรรคตัวแทนส่วนใหญ่สนับสนุนเต็มร้อย เพื่อสร้างการเมืองใหม่ ควบคู่การเคลื่อนไหวภาคประชาชน</p>
<p>นักวิชาการหนุน<orgName>พันธมิตรฯ</orgName>ตั้งพรรค</p>
<p>ด้าน ผศ.ดร.วิชัย กาญจนสุวรรณ นักวิชาการด้านการเมือง <orgName><prefix>มหาวิทยาลัย</prefix>สงขลานครินทร์ <infix>วิทยาเขต</infix>หาดใหญ่</orgName> กล่าวว่า เห็นด้วยและสนับสนุนการจัดตั้งพรรคการเมือง ของ<orgName><prefix>กลุ่ม</prefix>พันธมิตรฯ</orgName> เนื่องจากการเคลื่อนไหวในห้วงที่ผ่านมามีเป้าที่ชัดเจนนั่นคือการสร้างการ เมืองใหม่ อย่างน้อยจะลดอุณหภูมิของการเมืองนอกสภา</p></body>
</news>
