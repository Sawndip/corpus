<teiHeader>
<fileDesc>
<titleStmt>
  <title>ชาติชายลารมช.เกษตรฯมาร์คเรียกศุภชัยกรอกประวัติ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 21:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059130  </bibl>
</sourceDesc>
</fileDesc>
</teiHeader>
<news>
<headline>ชาติชายลารมช.<orgName>เกษตรฯ</orgName>มาร์คเรียกศุภชัยกรอกประวัติ</headline>
<lead></lead>
<neck></neck>
<body><p>นายชาติชาย พุคยาภรณ์ รมช.<orgName>เกษตรและสหกรณ์</orgName> แถลงวานนี้ (26 พ.ค.) ว่า ได้ยื่นหนังสือลาออกจากตำแหน่ง รมช.<orgName>เกษตรฯ</orgName>ต่อนายกรัฐมนตรีแล้ว ระหว่างประชุม <orgName>ครม.</orgName> เพื่อให้เป็นไปตามมติของ<orgName>พรรคภูมิใจไทย</orgName> ที่จะให้คนอื่นมาทำหน้าที่นี้แทน อย่างไรก็ตามตลอด 3 เดือนที่ทำงานได้ตั้งใจทำงานและช่วยเหลือเกษตรกรเป็นอย่างดี ส่วนจะเล่นการเมืองต่อไปหรือไม่คงต้องพิจารณาอีกครั้ง โดยต้องดูว่าเราเหมาะที่จะยืนอยู่ตรงนี้หรือไม่</p>
<p>การทำงานเพื่อประโยชน์ของประเทศชาติ ไม่ว่าจะอยู่ในตำแหน่งใด หากมีความรู้ ความสามารถ และตั้งใจจริง ก็สามารถทำงานเพื่อประเทศชาติได้ นายชาติชายกล่าวและว่า ไม่รู้สึกน้อยใจที่ต้องลาออก แต่กลับรู้สึกดีใจที่ได้มีโอกาสทำงานกับพี่น้องประชาชน รวมทั้งได้ศึกษางาน และร่วมงานกับผู้ใหญ่หลายๆ ท่าน</p>
<p>ผู้สื่อข่าวถามว่าได้พูดคุยกับแกนนำพรรคบ้างหรือไม่ นายชาติชาย กล่าวว่า ได้พูดคุยกันกับนายชวรัตน์ ชาญวีรกูล หัวหน้า<orgName>พรรคภูมิใจไทย</orgName>ไปแล้ว ว่าจะแถลงลาออก ซึ่งนายชวรัตน์ ได้กล่าวขอบคุณ ส่วนนายกรัฐมนตรี ก็ให้กำลังใจเหมือนเดิม</p>
<p>ด้านนายอภิสิทธิ์ เวชชาชีวะ นายกรัฐมนตรี กล่าวว่าเมื่อนายชาติชาย ลาออก ก็ต้องมีการปรับในตำแหน่งของท่าน โดยจะปรับตำแหน่งเดียว และพรรคร่วมอื่นๆ ก็ยืนยันว่า ยังไม่เสนอปรับ <orgName>ครม.</orgName></p>
<p>ผู้สื่อข่าวถามว่า<orgName>พรรคภูมิใจไทย</orgName> เสนอรายชื่อมาหรือยัง นายอภิสิทธิ์ กล่าวว่า เสนอมาแล้วมั้ง ตนได้จดหมายมา 1 ฉบับ บังเอิญยังไม่ได้เปิดเลยไม่ทราบว่า เป็นเรื่องดังกล่าวหรือไม่ ซึ่งต้องดำเนินการไปตามขั้นตอนต่อไป ส่วนถ้าเป็นชื่อ นายศุภชัย โพธิ์สุ ส.ส.นครพนม จะเหมาะสมหรือไม่นั้น นายกรัฐมนตรี กล่าวว่า ไม่ขอพูดเรื่องตัวบุคคล แต่คนที่มาแทน ต้องทำงานทางด้านการเกษตร สานต่องานที่ทำอยู่ และอาจจะต้องแก้ไขปัญหาที่เกิดขึ้นก่อนหน้านี้ ที่พูดถึงปัญหาการประสานงานกับพรรค อะไรต่างๆ</p>
<p>ผู้สื่อข่าวถามว่า การปรับ <orgName>ครม.</orgName>คราวนี้เป็นเพียงการแก้ปัญหาของ <orgName>พรรคภูมิใจไท</orgName>ย แต่ไม่ได้แก้ปัญหาประสิทธิภาพของ<orgName>ครม.</orgName>ใช่หรือไม่ นายอภิสิทธิ์ กล่าวว่า ปัญหาที่เกิดขึ้นเป็นอุปสรรคในการทำงาน การประสานงานกับพรรค ซึ่งเขาก็มีความรับผิดชอบในเชิงนโยบาย</p>
<p>ส่วนปัญหาความขัดแย้งภายใน<orgName>พรรคประชาธิปัตย์</orgName> ที่เคยระบุว่า ขอให้ลูกพรรค ระมัดระวังการให้สัมภาษณ์ แต่ก็ยังมีการให้สัมภาษณ์ลักษณ์เดิม โดย นายอภิชาติ สุภาแพ่ง ส.ส.เพชรบุรี จะมาเข้าพบนายสุเทพ เทือกสุบรรณ เพื่อเคลียร์ปัญหา นายอภิสิทธิ์ กล่าวว่า ยังไม่ทราบเลยว่าจะมาพบกันเรื่องอะไร แต่การที่สมาชิกพรรคจะมาพบเลขาธิการพรรค ก็เป็นเรื่องปกติ ส่วนกรณีที่มีข่าวว่า การปรับ<orgName>ครม.</orgName>หาก นายเฉลิมชัย ศรีอ่อน ส.ส.ประจวบคีรีขันธ์ ไม่ได้ตำแหน่งจะเกิดแรงกระเพื่อมในพรรคนั้น ยืนยันว่าไม่มีอะไรกระเพื่อม</p>
<p>นายสุเทพ เทือกสุบรรณ รองนายกฯ และเลขาธิการ<orgName>พรรคประชาธิปัตย์</orgName> กล่าวว่า ความขัดแย้งภายในพรรคเรื่องเก้าอี้รัฐมนตรีนั้น ยืนยันว่า ส.ส.<orgName>พรรคประชาธิปัตย์</orgName> เข้าใจดีแล้ว และจะมีการปรับ <orgName>ครม.</orgName>1 ตำแหน่งเท่านั้น</p>
<p>นายชวน หลีกภัย ประธาน<orgName><prefix>สภา</prefix>ที่ปรึกษาพรรคประชาธิปัตย์</orgName> กล่าวถึงข่าว ส.ส.กลุ่มนายเฉลิมชัย ศรีอ่อน ส.ส.ประจวบคิรีขันธ์ รองหัวหน้าพรรคภาคกลาง เรียกร้องให้ปรับตำแหน่งรัฐมนตรี เพื่อให้ตัวเองเข้าไปเป็นรัฐมนตรีว่า การพิจารณาผู้เหมาะสมเป็นรัฐมนตรี จะมีคณะกรรมการพิจารณา ที่ผ่านมาตำแหน่งรัฐมนตรีมีน้อย หลายคนที่มีศักยภาพที่จะทำงานได้จึงต้องผิดหวังไป ซึ่งก็น่าเห็นใจ แต่เหนือสิ่งอื่นใดต้องให้เกียรตินายกรัฐมนตรีว่าเมื่อเลือกใครแล้ว ก็ต้องถือว่า พรรคเห็นชอบด้วยแล้ว</p>
<p>แม้บางคนจะไม่พอใจก็ไม่ควรที่จะทำให้เกิดปัญหาอะไรขึ้นมาที่จะทำใพรรคเสีย หายไม่สมควรอย่างยิ่ง และปกติก็ไม่มีใครไปสัญญาอะไร ไม่มีใครไปตกลงอะไร ใครไปตกลงก็เสียหาย อย่างนั้นมันกลายเป็นปัญหาของคนอื่น เพราะฉะนั้นก็ต้องขึ้นกับหัวหน้าพรรคและกรรมการที่พิจารณา และในระบบ<orgName>พรรคประชาธิปัตย์</orgName> ใครไม่ถูกใจเขาก็จะพูดกันภายใน ไม่ไปสร้างปัญหาให้เสียหายกับพรรค</p>
<p>นายชวน กล่าววา ตนได้ถาม ส.ส.ตรังที่มีชื่ออยู่ในกลุ่มนั้น เขาก็บอกว่าไปกินข้าวกันจริงแต่เรื่องเอากลุ่มมาต่อรองนั้นไม่มี เขาไม่เห็นด้วย และเขาก็ไม่ยอมให้ต่อรอง</p>
<p>นายศุภชัย ใจสมุทร รองโฆษกประจำ<orgName><prefix>สำนัก</prefix>นายกรัฐมนตรี</orgName> และโฆษก<orgName>พรรคภูมิใจไทย</orgName> กล่าวว่า ขณะนี้พรรคได้ชื่อบุคคลที่จะมาดำรงตำแหน่ง รมช.<orgName>เกษตรฯ</orgName>แล้ว ยืนยันว่าทางพรรคไมีได้แบ่งออกเป็นกลุ่ม ไม่มีโควตาตามที่เป็นข่าว ขั้นตอนต่อไปจะเป็นเรื่องของนายกรัรฐมนตรีที่ต้องดำเนินการ</p>
<p>ผู้สื่อข่าวถามว่ได้ปรึกษากับนายสรอรรถ กลิ่นประทุม อดีต กก.บห.<orgName>พรรคไทยรักไทย</orgName> เจ้าของโควตา รมช.เกษตรฯหรือไม่ นายศุภชัย กล่าวว่า เป็นการปรึกษาหารือ ร่วมกันของ<orgName><prefix>คณะกรรมการ</prefix>บริหารพรรคภูมิใจไทย</orgName> แต่ก็ปรึกษาหารือกับนายสรอรรถ ด้วย เมื่อถามว่า มีความเป็นไปได้มากน้อยเพียงใดที่ นายศุภชัย โพธิ์สุ ส.ส.นครพนม <orgName>พรรคภูมิใจไทย</orgName> จะเข้ามารับตำแหน่งแทน นายศุภชัย กล่าวเพียงสั้นๆว่า มีความเป็นไปได้สูง</p>
<p>ผู้สื่อข่าวรายงานว่า ทันทีที่นายชาติชาย แถลงข่าวการลาออก นายกรัฐมนตรี ได้สอบถามนายศุภชัย ใจสมุทรว่า การลาออกมีผลทันทีใช่หรือไม่ นายศุภชัยจึงตอบว่าใช่ นายกรัฐมนตรี จึงให้เรียก นายศุภชัย โพธิ์สุ ส.ส.นครพนม มากรอบใบขประวัติเพื่อตรวจสอบคุณสมบัติก่อนนำรายชื่อขึ้นทูลเกล้าฯต่อไป</p>
<p>จากนั้น นายศุภชัย ได้เดินทางมาถึงตึก<orgName><prefix>สำนัก</prefix>เลขาธิการนายกรัฐมนตรี</orgName> เพื่อกรอกประวัติกับนายนายสุรชัย ภู่ประเสริฐ เลขาธิการ <orgName>ครม.</orgName> โดยใช้เวลากรอกประวัติประมาณ 50 นาที</p>
<p>ผู้สื่อข่าวรายงานว่าเมื่อนายศุภชัย ทราบว่าสื่อมวลชนและช่างภาพต่างมารอสัมภาษณ์ จึงได้ติดต่อไปยังนายศุภชัย ใจสมุทร ให้นำรถส่วนตัวมารับที่ชั้นใต้ดินแทน โดยหลอกล่อสื่ด้วยการให้รถยนต์ของนายศุภชัย โพธิ์สุ ขับออกมาเพื่อดึงความสนใจสื่อ จากนั้นเวลา 17.30 น. รองโฆษกประจำ<orgName><prefix>สำนัก</prefix>นายกฯ</orgName> ก็เดินมาที่ตุกแดงและขึ้นไปบนตึกราว 5 นาที และทั้ง 2 ก็เดินลงไปอีกด้านหนึ่ง โดยมีรถของ<orgName><prefix>สำนัก</prefix>เลขาธิการครม.</orgName>มารอรับ โดยนายศุภชัย โพธิ์สุ ได้กระโจนขึ้นรถไปอย่างรวดเร็วและเร่งเครื่องออกจากทำเนียบฯทันที</p>
<p>ขณะที่นายศุภชัย ใจสมุทร กล่าวว่า นายศุภชัย โพธิ์สุ ได้ขอรถ<orgName><prefix>สำนัก</prefix>เลขาธิการ ครม.</orgName>ไว้ แล้วเดินออกมาพร้อมกับตน ก่อนเดินทางออกไปแล้ว</p></body>
</news>
