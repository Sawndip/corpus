<teiHeader>
<fileDesc>
<titleStmt>
  <title>"พม."เสนอผลสอบ"ปลาป๋องเน่า"สัปดาห์นี้  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dOREl3TURVMU1nPT0=&sectionid=TURNd05BPT0=&day=TWpBd09TMHdOUzB5TUE9PQ==  </bibl>
</sourceDesc>
</fileDesc>
</teiHeader>
<news>
<headline>"<orgName>พม.</orgName>"เสนอผลสอบ"ปลาป๋องเน่า"สัปดาห์นี้</headline>
<lead></lead>
<neck></neck>
<body><p>วันที่ 19 พ.ค. นายอิสสระ สมชัย รมว.<orgName>การพัฒนาสังคมและความมั่นคงของมนุษย์</orgName> กล่าวถึงความคืบหน้าการสอบข้อเท็จจริงกรณีปลากระป๋องไม่มีคุณภาพในถุงยังชีพของ<orgName><prefix>กระทรวง</prefix>การพัฒนาสังคมฯ</orgName> ว่า ยังไม่ได้รับรายงานผลการสอบจาก<orgName><prefix>คณะกรรมการ</prefix>สอบข้อเท็จจริงฯ</orgName> ที่มีนางกานดา วัชราภัย รองปลัด<orgName><prefix>กระทรวง</prefix>การพัฒนาสังคมฯ</orgName> เป็นประธาน เป็นเรื่องที่เกี่ยวข้องกับคนหลายฝ่าย จึงต้องใช้เวลาและความรอบคอบในการตรวจสอบ คาดว่าภายในเดือนนี้ความจริงจะปรากฏและจะแถลงข่าวแน่นอน ทั้งนี้ ระหว่างเดินทางปฏิบัติหน้าที่ที่สาธารณรัฐประชาชนจีน เมื่อวันที่ 14-16 พ.ค. นายวัลลภ พลอยทับทิม ปลัด<orgName><prefix>กระทรวง</prefix>การพัฒนาสังคมฯ</orgName> และนางกานดาร่วมคณะไปด้วย ยืนยันล้านเปอร์เซ็นต์ว่า ไม่ได้มีการตกลงลับหลังหรือบิดเบือนข้อสรุปผลสอบปลากระป๋องแน่นอน ข้อสรุปที่ออกมาต้องมีหลักฐานยืนยันชัดเจนและพร้อมให้ตรวจสอบ ตนเร่งรัดนางกานดาให้สรุปผลและแถลงต่อประชาชนให้ได้ภายในเดือนนี้ หลังจากเลื่อนออกไปหลายครั้ง</p>
<p>ด้านนางกานดา ปฏิเสธถึงการหลีกเลี่ยงให้สัมภาษณ์ความคืบหน้าผลการสอบข้อเท็จจริง โดยระบุว่า ไม่ได้หลบหน้าหนีไปไหน เพียงแต่ต้องการให้ได้ข้อสรุปที่ชัดเจนเพื่อรายงานนายอิสสระ และจะแถลงข่าวอย่างเป็นทางการ การสอบข้อเท็จจริงที่ผ่านมาก็ได้ข้อมูลที่พอจะรู้แล้วว่าเรื่องราวเป็นอย่างไร ขอประชุมคณะกรรมการนัดสุดท้าย และจะรายงานต่อนายอิสสระภายในสัปดาห์นี้</p></body>
</news>
