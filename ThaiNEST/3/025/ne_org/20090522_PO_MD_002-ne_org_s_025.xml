<teiHeader>
<fileDesc>
<titleStmt>
  <title>แก้วสรรเบิกความอุ้มเนวิน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-22 19:44:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000057658  </bibl>
</sourceDesc>
</fileDesc>
</teiHeader>
<news>
<headline>แก้วสรรเบิกความอุ้มเนวิน</headline>
<lead></lead>
<neck></neck>
<body><p>ที่ศาลฎีกาแผนกคดีอาญาของผู้ดำรงตำแหน่งทางการเมือง วานนี้ (22 พ.ค.) นายบุญรอด ตันประเสริฐ ประธานแผนกคดีเลือกตั้งใน<orgName>ศาลฎีกา</orgName> เจ้าของสำนวนทุจริตจัดซื้อกล้ายางพารา 90 ล้านต้น คดีหมายเลขดำที่ อม.4/2551 พร้อมองค์คณะรวม 9 คน ไต่สวนพยานจำเลย ที่ <orgName>ป.ป.ช.</orgName> เป็นโจทก์ฟ้อง นายสมคิด จาตุศรีพิทักษ์ อดีตรองนายกฯ ประธาน<orgName><prefix>คณะกรรมการ</prefix>นโยบายและมาตรการช่วยเหลือเกษตรกร (คชก.)</orgName> , นายวราเทพ รัตนากร อดีตรมช.<orgName>คลัง</orgName> ในฐานะ <orgName>คชก.</orgName> นายสรอรรถ กลิ่นปทุม รมว.<orgName>เกษตรฯ</orgName> ในฐานะ <orgName>คชก.</orgName> , นายเนวิน ชิดชอบ อดีต รมช.<orgName>เกษตรฯ</orgName> ในฐานะเป็นผู้ริเริ่มโครงการ และนายอดิศัย โพธารามิก อดีตรมว.<orgName>พาณิชย์</orgName> ในฐานะ <orgName>คชก.</orgName> กับพวกบริษัทเอกชน และกลุ่มข้าราชการ ร่วมกันเป็นจำเลยที่ 1-44 ในความผิด ฐานเป็นเจ้าพนักงานปฏิบัติหน้าที่โดยมิชอบหรือโดยทุจริต , เป็นเจ้าพนักงาน มีหน้าที่ซื้อ จัดการหรือรักษาทรัพย์สินใด ๆ ใช้อำนาจในตำแหน่งโดยทุจริตอันเป็นการเสียหายแก่<orgName>รัฐ</orgName> , ผู้ใดทุจริต หลอกลวงผู้อื่นด้วยการแสดงข้อความอันเป็นเท็จ เพื่อให้ได้ไปซึ่งทรัพย์สิน อันเป็นความผิดฐานฉ้อโกง และ ความผิดตาม พ.ร.บ.ว่าด้วยความผิดเกี่ยวกับการเสนอราคาต่อหน่วยงานของ<orgName>รัฐ</orgName> (ฮั้วประมูล) พ.ศ.2542 มาตรา 4,10 -14 และ พ.ร.บ.ว่าด้วยความผิดของพนักงานในองค์กรหรือหน่วยงานของ<orgName>รัฐ</orgName> พ.ศ.2542 มาตรา 11</p>
<p>โดยฝ่ายจำเลยได้นำ นายแก้วสรร อติโพธิ อดีต <orgName>คตส.</orgName> ซึ่งเป็น <orgName>คตส.</orgName> เสียงข้างน้อย ในชั้นพิจารณาสำนวน ที่เห็นว่ามีปัญหาประเด็นข้อกฎหมายที่ยังไม่อาจชี้มูลความผิดว่ามีการทุจริต ซึ่งนายแก้วสรร เบิกความว่า เหตุผลที่พยาน เป็นเสียงข้างน้อยในชั้นพิจารณารายงานสอบสวน<orgName>อนุฯ คตส.</orgName> เรื่องนี้ เพราะไม่เห็นหลักฐานที่ชี้ว่า มีการสมคบกันกับนายเนวินผู้ริเริ่มโครงการตั้งแต่แรก เช่นเดียวกับ <orgName>คชก.</orgName> ที่เห็นว่า การกระทำนั้นยังไม่ใช่การทุจริต แต่เป็นเรื่องที่ <orgName>คชก.</orgName> ดื้อพยายามจะทำโครงการนี้ ส่วนข้อเท็จจริงเรื่องการประมูลจัดซื้อจัดจ้างมีการทุจริตหรือไม่นั้น ประเด็นนี้ <orgName>คตส.</orgName> มีมติเป็นเอกฉันท์ว่ามีการสมยอมในการประกวดราคา โดยไม่ได้แข่งขันกันเลยซึ่งบุคคลที่มาร่วมก็อยู่ในกลุ่มเดียวกัน</p>
<p><orgName>ศาล</orgName>ถามว่า นายเนวิน ซึ่งรับผิดชอบเรื่องกล้ายาง รวมทั้งอธิบดี <orgName><prefix>กรม</prefix>วิชาการเกษตร</orgName> และ<orgName><prefix>คณะกรรมการ</prefix>บริหารประกวดราคา</orgName> ต่างมีความสัมพันธ์กันในทางตำแหน่งแล้ว เป็นไปได้หรือไม่ ที่จะมีพฤติการณ์ร่วมกัน นายแก้วสรร ตอบว่า ในสำนวนคดี <orgName>อนุฯ คตส.</orgName> ไม่สามารถเจาะลงไปว่ามีการบัญชาการดังกล่าว ส่วนเรื่อง ความสัมพันธ์โดยส่วนตัวนั้นมีแต่คำบอกเล่า ซึ่งตนไม่เห็นว่าจะนำมาเป็นหลักฐานได้</p>
<p>ภายหลัง<orgName>ศาล</orgName>ไต่สวนนายแก้วสรรเสร็จสิ้น ฝ่ายจำเลยได้นำพยานเข้าไต่สวนอีก 4 ปาก</p>
<p>ขณะที่นายแก้วสรร กล่าวว่า การที่มาเป็นพยานจำเลยครั้งนี้ ไม่กลัวว่าใครจะมองยังไง เพราะอยากจะให้มองในมุมกลับว่าเป็นกระบวนการยุติธรรม จำเลย มีโอกาสต่อสู้เต็มที่เมื่อเขาต้องการให้เรามาให้ปากคำเราก็ต้องมา เมื่อมาแล้วเราจะมาพูดความเท็จไม่ได้เพราะในความเป็นจริง <orgName>คตส.</orgName> ก็มีการถกเถียงกันตั้งเยอะไม่ใช่ว่าจะมีมติเอกฉันท์เสมอไป แต่ตรงนี้ก็แสดงให้เห็นว่าเราไม่ได้กลั่นแกล้งใคร</p></body>
</news>
