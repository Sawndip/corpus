<teiHeader>
<fileDesc>
<titleStmt>
  <title>กกต.ยืดสอบ"เทือก"ล้วงลูกวธ. ตั้งอนุฯบี้"วรวัจน์"ขนม็อบบุกศาลากลาง  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNVEkzTURVMU1nPT0=&sectionid=TURNd05BPT0=&day=TWpBd09TMHdOUzB5Tnc9PQ==  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>ยืดสอบ"เทือก"ล้วงลูก<orgName>วธ.</orgName> ตั้งอนุฯบี้"วรวัจน์"ขนม็อบบุกศาลากลาง</headline>
<lead></lead>
<neck></neck>
<body><p>วันที่ 26 พ.ค. ที่สำนักงาน กกต. นายสุทธิพล ทวีชัยการ เลขาธิการ<orgName>กกต.</orgName> แถลงว่า ที่ประชุม<orgName>กกต.</orgName>มีมติให้รับเรื่องไว้ตรวจสอบ กรณีที่<orgName><prefix>สำนักงาน</prefix>กกต.แพร่</orgName> ส่งเรื่องที่ผู้ว่าฯแพร่ร้องเรียนให้ตรวจสอบนายวรวัจน์ เอื้ออภิญญกุล ส.ส.แพร่ <orgName>พรรคเพื่อไทย</orgName> หลังนำผู้ชุมนุม<orgName><prefix>กลุ่ม</prefix>คนเสื้อแดง</orgName>บุกเข้าปิดล้อมสถานีวิทยุชุมชนจังหวัดแพร่ ถือเป็นการกระทำที่เข้าข่ายความผิดกฎหมายอาญา และรัฐธรรมนูญมาตรา 266(1) ทั้งนี้เพื่อให้ทราบข้อเท็จจริงที่เกิดขึ้น <orgName>กกต.</orgName>จึงรับเรื่องตรวจสอบและมอบหมายให้คณะอนุกรรมการรับไปไต่สวน</p>
<p>นายสุทธิพล กล่าวว่า ที่ประชุมยังมีมติเห็นชอบให้ขยายเวลาการไต่สวนครั้งที่ 1 กรณีที่นายเรืองไกร ลีกิจวัฒนะ ส.ว.สรรหา ยื่นเรื่องให้ตรวจสอบนายวรวัจน์กระทำผิดรัฐธรรม นูญมาตรา 106(6) ฐานยื่นทรัพย์สินให้<orgName>ป.ป.ช.</orgName>ตรวจสอบไม่ครบถ้วนขณะดำรงตำแหน่งรมว.<orgName>วัฒนธรรม</orgName> คณะอนุกรรมการเชิญพยานบุคคลและนายวรวัจน์มาให้ปากคำ แต่นายวรวัจน์ขอเลื่อนอ้างว่ายังติดประชุมร่วมส.ส.และส.ว. จึงมีมติให้ขยายเวลา 30 วัน ครบกำหนดวันที่ 20 มิ.ย. </p>
<p>เลขาธิการ<orgName>กกต.</orgName> กล่าวว่า ที่ประชุมมีมติเห็นชอบให้ขยายเวลาไต่สวนกรณีนายพิชา วิจิตรศิลป์ ประธาน<orgName><prefix>ชมรม</prefix>กฎหมายภิวัฒน์</orgName>และเครือข่าย ยื่นคำร้องขอให้<orgName>กกต.</orgName>ส่ง<orgName>ศาลรัฐธรรมนูญ</orgName>วินิจฉัยกรณีนายสุเทพ เทือกสุบรรณ รองนายกฯฝ่ายความมั่นคง ก้าวก่ายแทรกแซงการปฏิบัติราชการใน<orgName><prefix>กระทรวง</prefix>วัฒนธรรม</orgName> หลังมีหนังสือถึงรมว.<orgName>วัฒนธรรม</orgName>เพื่อให้ส.ส.<orgName>พรรคประชาธิปัตย์</orgName> 19 คนไปช่วยราชการ โดยให้ขยายเวลา 15 วัน ครบกำหนดวันที่ 5 มิ.ย. </p></body>
</news>
