<teiHeader>
<fileDesc>
<titleStmt>
  <title>"อภิสิทธิ์"ย้ำมติ มอบเบี้ยพิการ  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNekkxTURVMU1nPT0=&sectionid=TURNd05BPT0=&day=TWpBd09TMHdOUzB5TlE9PQ==  </bibl>
</sourceDesc>
</fileDesc>
</teiHeader>
<news>
<headline>"อภิสิทธิ์"ย้ำมติ มอบเบี้ยพิการ</headline>
<lead></lead>
<neck></neck>
<body><p>วันที่ 24 พ.ค. นายอภิสิทธิ์ เวชชาชีวะ นายกฯ กล่าวในรายการ "เชื่อมั่นประเทศไทยกับนายกฯอภิสิทธิ์" ว่า <orgName>ครม.</orgName>มีมติให้สถานที่สำคัญ เช่น ศาลากลางจังหวัด ที่ว่าการอำเภอ สถานีตำรวจ ฯลฯ จัดสถานที่สำหรับคนพิการ เนื่องจากมติ<orgName>ครม.</orgName>ก่อนหน้านี้บังคับแต่อาคารใหม่ จากนี้จะกลับไปบังคับย้อนหลัง นอกจากนี้จะจัดให้คนพิการรับเบี้ยยังชีพคนละ 500 บาทต่อเดือนตลอดชีวิตเหมือนเบี้ยผู้สูงอายุ คาดว่าเริ่มเดือนเม.ย.53 นโยบายเรียนฟรีและเบี้ยผู้สูงอายุที่ดำเนินการไปแล้ว หากมีปัญหาให้โทร.แจ้ง 1579 ถ้าเป็นเรื่องเบี้ยผู้สูงอายุแจ้ง 1111</p>
<p>นายกฯ กล่าวว่า เป็นห่วงการแก้ปัญหาพืชผลเกษตรกร <orgName>รัฐบาล</orgName>อนุมัติงบเกือบ 40 ล้านบาท ให้ท้องถิ่นมาช่วยขาย ติดต่อจังหวัดให้ดำเนินการ หากมีค่าใช้จ่ายเพิ่มเติมให้ขอมายัง<orgName>รัฐบาล</orgName> ทราบว่าภาคเหนือมีปัญหาถั่วลิสง หากจัดการได้ให้ดำเนินการเลย</p></body>
</news>
