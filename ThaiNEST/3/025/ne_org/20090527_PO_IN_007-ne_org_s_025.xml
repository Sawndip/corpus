<teiHeader>
<fileDesc>
<titleStmt>
  <title>กกต.เตรียมเอาผิดพรรคพอเพียง  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 17:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173342  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>เตรียมเอาผิด<orgName>พรรคพอเพียง</orgName></headline>
<lead><orgName>กกต.</orgName> เตรียมเดินหน้าเอาผิด <orgName>พรรคพอเพียง</orgName> หลังใช้นโยบายชุมชนพอเพียงของ<orgName>รัฐบาล</orgName> ออกล่อลวงประชาชน เสียเงินสมัครสมาชิก</lead>
<neck></neck>
<body><p>นางสดศรี สัตยธรรม <orgName>กกต.</orgName> ด้านกิจการพรรคการเมือง เปิดเผยว่า <orgName>กกต.</orgName> ได้รับเรื่องร้องเรียนจากประชาชนผ่านทางโทรศัพท์ว่า ขณะนี้มีกลุ่มมิจฉาชีพ แอบอ้างชื่อ <orgName>พรรคพอเพียง</orgName> เปิดรับสมัครสมาชิกพรรค พร้อมเรียกเก็บเงินค่าสมัคร คนละ 1,500 - 2,000 บาท โดยอ้างว่า จะนำรายชื่อสมาชิกพรรคไปนำเรียนต่อนายกรัฐมนตรีในฐานะ ประธานโครงการชุมชนพอเพียง เพื่อขอกู้เงินจากโครงการดังกล่าว โดยสมาชิกแต่ละคน จะได้รับเงินคนละ 1 แสนบาท ทั้งนี้ จากการตรวจสอบเบื้องต้น พบว่า เนื้อหาการรับสมัครเข้าข่ายหลอกลวงประชาชนและมีความผิดตามกฎหมายพรรคการเมือง มาตรา 22 ที่ระบุ ห้ามมิให้พรรคการเมือง หรือผู้ใดเสนอให้ หรือสัญญาว่าจะให้เงิน ทรัพย์สิน หรือประโยชน์อื่นใดอันอาจคำนวณเป็นเงินได้ ไม่ว่าทางตรง หรือทางอ้อมซึ่งหากเข้าข่ายกระทำความผิด ก็จะต้องได้รับโทษทั้งผู้ให้และผู้รับ</p>
<p>ด้าน นายชัยณรงค์ เทียนมงคล ผู้อำนวยการการเลือกตั้ง ประจำ กทม. ได้รับมอบหมายจาก <orgName>กกต.</orgName>ให้เป็นผู้ตรวจสอบข้อเท็จจริง ระบุว่า ได้ส่งเจ้าหน้าที่ไปตรวจสอบที่ทำการพรรคแล้ว ซึ่งตั้งอยู่ ย่านลาดกระบัง แต่เจ้าหน้าที่ไม่สามารถเข้าไปในพื้นที่ดังกล่าาวได้ เนื่องจากมีชายฉกรรจ์ควบคุมพื้นที่โดยรอบ ทั้งนี้ <orgName>กกต.</orgName> จะประสานไปยังเจ้าหน้าที่ตำรวจก่อนลงพื้นที่เพื่อความปลอดภัย และจะนำข้อมูลส่งให้ <orgName>กกต. กลาง</orgName>ต่อไป</p></body>
</news>
