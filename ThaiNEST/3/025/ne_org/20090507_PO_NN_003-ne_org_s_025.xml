<teiHeader>
<fileDesc>
<titleStmt>
  <title>หั่นงบ53เกลี้ยง เลิกใช้น้ำ-ไฟฟรี ขรก.ไม่มีโบนัส  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=160321  </bibl>
</sourceDesc>
</fileDesc>
</teiHeader>
<news>
<headline>หั่นงบ53เกลี้ยง เลิกใช้น้ำ-ไฟฟรี <orgName>ขรก.</orgName>ไม่มีโบนัส</headline>
<lead></lead>
<neck></neck>
<body><p>นายกอร์ปศักดิ์ สภาวสุ รองนายกรัฐมนตรี กล่าวภายหลังการประชุม<orgName>คณะรัฐมนตรี</orgName>เมื่อวันที่ 6 พฤษภาคม ว่า ที่ประชุม<orgName>คณะรัฐมนตรี (ครม.)</orgName> เห็นชอบการจัดสรรงบประมาณรายจ่ายประจำปีงบประมาณ 2553 ในวงเงิน 1.7 ล้านล้านบาทในเบื้องต้น โดยแต่ละกระทรวงถูกปรับลดงบประมาณลง แต่จะไม่ส่งผลกระทบต่อการให้บริการประชาชน รวมถึงไม่ลดงบประมาณที่เป็นนโยบายหลักของ<orgName>รัฐบาล</orgName> เช่น โครงการเรียนฟรี โครงการนมโรงเรียน โครงการเบี้ยกตัญญู</p>
<p>งบปี53เหลือ1.7ล้านล้านบาท </p>
<p>ทั้งนี้ งบประมาณรายจ่าย 1.7 ล้านล้านบาท เป็นรายจ่ายประจำ 1.436 ล้านล้านบาท หรือ คิดเป็น 84.5% ของวงเงินงบประมาณรายจ่าย รายจ่ายลงทุน 2.12 แสนล้านบาท หรือคิดเป็น 12.5% โดยในปีงบประมาณ 2553 มีการนำโครงการรายการและวงเงินนอกงบประมาณตามแผนฟื้นฟูเศรษฐกิจระยะที่ 2 จำนวน 2.5 แสนล้านบาทมาประกอบการพิจารณา เพื่อให้แต่ละกระทรวงได้เงินงบประมาณเหมาะสมและเพียงพอในการแก้ไขปัญหา นอกจากนี้ ยังมีรายจ่ายชำระต้นเงินกู้ 5.09 หมื่นล้านบาท หรือคิดเป็น 3% และ<orgName>รัฐบาล</orgName>ได้มีการจัดสรรเงินอุดหนุนให้<orgName><prefix>องค์กร</prefix>ปกครองส่วนท้องถิ่น</orgName>จำนวน 1.36 แสนล้านบาท</p>
<p><orgName>กลาโหม</orgName>-<orgName>คมนาคม</orgName>โดนหั่น</p>
<p>สำหรับกระทรวงที่มีถูกปรับลดงบประมาณมากเมื่อเทียบกับ ปี 2552 เช่น มีการจัดสรรงบกลางปี 2.2 แสนล้านบาท ลดลงจากปีก่อนที่อยู่ที่ 2.54 แสนล้านบาท หรือคิดเป็น 13.4% <orgName><prefix>สำนัก</prefix>นายกรัฐมนตรี</orgName> ได้รับจัดสรรงบ 2.24 หมื่นล้านบาท ลดลงจากปีก่อนที่อยู่ที่ 4.07 หมื่นล้านบาท หรือคิดเป็น 45% <orgName><prefix>กระทรวง</prefix>แรงงาน</orgName>ได้งบ 2.27 หมื่นล้านบาท จากปีก่อนที่อยู่ที่ 4.38 หมื่นล้านบาท หรือคิดเป็น 48.1% <orgName><prefix>กระทรวง</prefix>กลาโหม</orgName> ได้งบ 1.51 แสนล้านบาท จากปีก่อน 1.7 แสนล้านบาท หรือคิดเป็น 10.9% <orgName><prefix>กระทรวง</prefix>คมนาคม</orgName> 5.11 หมื่นล้านบาท จากปีก่อน 7.21 หมื่นล้านบาท หรือคิดเป็น 29.1% </p>
<p>เปิดช่อง14พ.ค.เสนอใหม่ได้ </p>
<p>นายกอร์ปศักดิ์ กล่าวว่า นายอภิสิทธิ์ เวชชาชีวะ นายกรัฐมนตรี ได้มอบหมายให้แต่ละกระทรวง กลับไปทบทวนงบประมาณที่เสนอมาอีกครั้ง ให้เพียงพอพอกับงบที่ได้รับจัดสรร และหากต้องการงบเพิ่ม ก็ต้องชี้แจงเหตุผลว่าจะนำไปใช้ในโครงการใด มีความจำเป็นมากหรือไม่ โดยให้นำรายละเอียดมาเสนออีกครั้งในวันที่ 14 พฤษภาคม 2552 </p>
<p>แหล่งข่าว<orgName>ทำเนียบรัฐบาล</orgName> กล่าวว่า การปรับลดงบประมาณของ<orgName><prefix>กระทรวง</prefix>กลาโหม</orgName> จำนวน 1.85 หมื่นล้านบาท ประกอบด้วย การปรับลดงบประมาณในส่วนของ<orgName>ทหารบก</orgName> จำนวน 9.5 พันล้านบาท งบ<orgName>ทหารเรือ</orgName> จำนวน 3.75 พันล้านบาท และงบของ<orgName>ทหารอากาศ</orgName> จำนวน 3.61 พันล้านบาท</p>
<p>ยอมรับเก็บภาษีพลาดเป้าเยอะ </p>
<p>ด้านนายประดิษฐ์ ภัทรประสิทธิ์ รมช.<orgName>คลัง</orgName> กล่าวยอมรับว่า การจัดเก็บรายได้<orgName>รัฐบาล</orgName>ในช่วง 7 เดือน (ตุลาคม 2551-เมษายน 2552) จัดเก็บได้ 7.14 แสนล้านบาท ต่ำกว่าเป้าที่วางไว้ 1.02 แสนล้านบาท คิดเป็น 12.52% โดยการจัดเก็บรายกรมแบ่งเป็น<orgName><prefix>กรม</prefix>สรรพากร</orgName> จัดเก็บได้ 5.18 แสนล้านบาท ต่ำกว่าเป้า 6.19 หมื่นล้านบาท <orgName><prefix>กรม</prefix>สรรพสามิต</orgName> จัดเก็บได้ 1.48 แสนล้านบาท ต่ำกว่าเป้า 3.05 หมื่นล้านบาท และ<orgName><prefix>กรม</prefix>ศุลกากร</orgName> จัดเก็บได้ 4.74 หมื่นล้านบาท ต่ำกว่าเป้า 1.05 หมื่นล้านบาท</p>
<p><orgName>กองทัพ</orgName>กัดฟันพูดไม่ติดใจ</p>
<p>ด้านความเห็นผู้นำเหล่าทัพ พล.อ.ประวิตร วงษ์สุวรรณ รัฐมนตรีว่าการ<orgName><prefix>กระทรวง</prefix>กลาโหม</orgName> กล่าวถึงกรณีที่<orgName>รัฐบาล</orgName>จะตัดงบประมาณรายจ่ายประจำปี 2553 ของ<orgName><prefix>กระทรวง</prefix>กลาโหม</orgName> จำนวน 11 เปอร์เซ็นต์ รวมเป็นเงินกว่า 2 หมื่นล้านบาทว่า เรื่องงบประมาณยังไม่ชัดเจน ขณะนี้อยู่ระหว่างการพูดคุยกัน แต่เมื่องบประมาณของประเทศลดลงประมาณ 2 แสนล้านบาท ดังนั้น คงจะกระทบทุกกระทรวง ทั้งนี้ คงต้องพูดจาการปรับงบตามแผน<orgName>กองทัพ</orgName>ต้องดูเรื่องยุทโธปกรณ์หลักของ<orgName>กองทัพ</orgName> ขณะนี้งบประมาณ<orgName>กองทัพ</orgName>คิดเป็น 1.5 ของจีดีพี ซึ่งถือว่ายังน้อยน่าจะปรับขยับขึ้นอีกเล็กน้อย ซึ่งคงต้องมีการพูดคุยอีกครั้ง ทั้งนี้ ใน<orgName>คณะรัฐมนตรี</orgName>มีการพูดคุยงบ<orgName>กองทัพ</orgName>แต่ยังไม่เป็นที่สิ้นสุด </p>
<p>เมื่อถามว่า งบประมาณที่<orgName>กองทัพ</orgName>เสนอให้<orgName>รัฐบาล</orgName>พิจารณาจัดสรรเกี่ยวกับสลายการชุมนุมจะกระทบ หรือไม่ พล.อ.ประวิตร กล่าวว่า เป็นเรื่องของ<orgName>รัฐบาล</orgName>ที่ต้องรับผิดชอบ ไม่ใช่<orgName><prefix>กระทรวง</prefix>กลาโหม</orgName> ทั้งนี้ <orgName>กองทัพ</orgName>ก็จะชี้แจงว่าอะไรที่มีความจำเป็นในการใช้ยุทโธปกรณ์ เรื่องนี้<orgName>รัฐบาล</orgName>ต้องรับผิดชอบ เมื่อมอบงานก็ต้องมอบงบประมาณให้ ด้าน พล.อ.อนุพงษ์ กล่าวถึงการตัดงบประมาณของ<orgName>กองทัพบก</orgName>ว่า ไม่มีปัญหา เมื่อประเทศมีความยากลำบากเรื่องงบประมาณ ความจำเป็นด้านการทหารแม้จำเป็น แต่หากเทียบคงวาสมจำเป็นด้านอื่นมีมากกว่า งบด้านการทหารก็ต้องปรับ ทั้งนี้ ไม่ว่าจะปรับอย่างไร<orgName>กองทัพ</orgName>รับได้หมด ซึ่งประมาณจะตัดเท่าใด<orgName>กองทัพ</orgName>ก็ต้องมาปรับว่าอย่างไรเหมาะสมกับแผนงาน </p>
<p>มาร์คโอด<orgName><prefix>สำนัก</prefix>นายกฯ</orgName>ก็ถูกตัด</p>
<p>เย็นวันเดียวกัน ที่อาคารรัฐสภา 3 นายอภิสิทธิ์ เวชชาชีวะ นายกรัฐมนตรี ให้สัมภาษณ์ภายหลังการประชุม<orgName><prefix>คณะกรรมการ</prefix>นโยบายพลังงาน<suffix>แห่งชาติ</suffix></orgName> ถึงกรณีที่<orgName>คณะรัฐมนตรี</orgName>ได้ตัดงบประมาณรายจ่ายประจำปีงบประมาณ 2553 ในส่วนของ<orgName><prefix>กระทรวง</prefix>กลาโหม</orgName>เป็นจำนวนมาก ว่า ทุกกระทรวงถูกตัดงบประมาณทั้งหมด เพราะ เราต้องการที่จะให้งบประมาณดังกล่าวขาดดุลอยู่ในระดับเดิม แต่การจัดเก็บรายได้หายไปประมาณ 2 แสนล้านบาทหรือมากกว่านั้น เพราะฉะนั้น ทุกกระทรวงก็จะถูกปรับลดงบประมาณ ซึ่งอาจจะมีบางกระทรวงเท่านั้นที่ได้เงินเพิ่ม ซึ่งถ้าไม่นับกรณีของ<orgName><prefix>กระทรวง</prefix>แรงงาน</orgName>ซึ่งเป็นเพราะปีงบประมาณ 2553 ไม่มีโครงการเช็คช่วยชาติ ซึ่งถ้าตัดตัวเลขดังกล่าวลงไป กระทรวงนี้จะถูกปรับลดลงไปไม่มาก </p>
<p>ส่วนหน่วยงานที่ถูกตัดงบฯมากที่สุดคือ<orgName><prefix>สำนัก</prefix>นายก รัฐมนตรี</orgName> ถูกตัดไปร้อยละ 45 เช่น การยกเลิกโครงการสร้างที่จอดรถใต้ดินที่มีวงเงินงบประมาณ 800 ล้านบาท เพราะในสภาวะการณ์ขณะนี้<orgName>รัฐบาล</orgName>ไม่ควรใช้เงิน 800 ล้านบาท อีกทั้ง งบกลางที่นายกรัฐมนตรีมีสิทธิ์ดูแลมากที่สุดก็ถูกปรับลดด้วย ตนจึงคิดว่าทุกหน่วยงานต้องยอมรับตรงจุดนี้ และเราก็ขอให้ไปดูว่าจะตัดงบประมาณตรงไหนได้บ้าง </p>
<p>ถังแตกเลิกโครงการใช้น้ำไฟฟรี </p>
<p>อย่างไรก็ตาม ทาง<orgName><prefix>สำนัก</prefix>งบประมาณ</orgName> ได้นำเสนองบประมาณรายจ่ายประจำปี 2553 โดยเฉพาะงบกลาง ในส่วนของ 1.ค่าใช้จ่ายตามมาตรการช่วยเหลือการครองชีพของบุคคลากรภาครัฐ หรือที่เรียกว่า โครงการ 5 มาตรการ 6 เดือน จำนวน 2,652,000,000 บาท 2.โครงการค่าใช้จ่ายในการพัฒนาศักยภาพหมู่บ้านและชุมนุมตามแนวปรัชญา เศรษฐกิจพอเพียง 15,000,000,000 บาท 3.โครงการค่าใช้จ่ายเพิ่มศักยภาพผู้ว่างงานเพื่อสร้างมูลค่าทางเศรษฐกิจและ สังคมในชุมนุม หรือโครงการต้นกลางอาชีพ งบฯ 6,900,000,000 บาท และ 4.ค่าใช้จ่ายการปรับเงินค่าตอบแทนบุคลากรภาครัฐ 8,421,000,000 บาท ซึ่งทั้ง 4 โครงการปรับลด 100 เปอร์เซ็นต์</p></body>
</news>
