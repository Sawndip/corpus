<teiHeader>
<fileDesc>
<titleStmt>
  <title>อภิสิทธิ์ดันแผนใช้น้ำพรมแดน ยกระดับเป็นวาระสำคัญรัฐบาล  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28800242.php?news_id=28800242  </bibl>
</sourceDesc>
</fileDesc>
</teiHeader>
<news>
<headline>อภิสิทธิ์ดันแผนใช้น้ำพรมแดน ยกระดับเป็นวาระสำคัญ<orgName>รัฐบาล</orgName></headline>
<lead>นายกฯ เตรียมใช้แผนกระตุ้นเศรษฐกิจรอบ 2 พร้อมวอน 20 ประเทศ 5 ทวีปในงานประชุมน้ำโลก ขอใช้น้ำข้ามพรมแดนเพื่อลดความขัดแย้งการใช้น้ำระหว่างภูมิภาค ด้าน<orgName><prefix>กรม</prefix>ทรัพยากรน้ำ</orgName>ของบ 5,310 ล้านบาท ก่อสร้างระบบเครือข่ายน้ำทั่วประเทศ อีก 19 โครงการฟื้นฟูแหล่งน้ำทั่วประเทศ 29,000 แห่ง</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวปาฐกถาพิเศษตอนหนึ่ง ในที่ประชุมระหว่างประเทศระดับรัฐมนตรีว่าด้วยเรื่อง “การเสริมสร้างความเข้มแข็งในการบริหารจัดการน้ำพรมแดนในมิติของความยั่งยืน ด้านสิ่งแวดล้อม” ซึ่ง<orgName>ประเทศไทย</orgName>ได้เป็นเจ้าภาพ ระหว่างวันที่ 21-22 พ.ค.นี้ โดยมีผู้แทนจาก 20 ประเทศใน 5 ทวีปเข้าร่วมประชุม ว่า ทรัพยากรน้ำ ถือเป็นสิ่งจำเป็นต่อการดำรงชีวิต และเป็นทรัพยากรทางธรรมชาติที่ผลักดันการพัฒนาทางเศรษฐกิจอย่างยั่งยืนได้ ทำให้ต้องมีการจัดการที่มีประสิทธิภาพยิ่งขึ้น โดยเฉพาะแม่น้ำโขง ซึ่งเป็นน้ำพรมแดน มีประชากรจาก 6 ประเทศกว่า 80 ล้านคนต้องใช้แม่น้ำโขง ที่ต้องรองรับประชากรที่จะเพิ่มขึ้นถึง 100 ล้านคนในปี 2568 </p>
<p>ดังนั้นจึงอยากเห็นความร่วมมือของประเทศในเขต แม่น้ำโขง วางกลยุทธ์จัดการน้ำบนดินและใต้ดิน ซึ่งอาจมีความเสี่ยงจากการเปลี่ยนแปลงสภาพภูมิอากาศ และการใช้ทรัพยากรน้ำ เพื่อลดความขัดแย้งจากการแย่งใช้น้ำพรมแดน ซึ่งต้องอาศัยความจริงใจ การเจรจาความเชื่อใจ และการเข้าใจ ซึ่งกันและกัน</p>
<p>จัดการน้ำพรมแดนวาระ<orgName>รัฐบาล</orgName></p>
<p>นายอภิสิทธิ์ กล่าวอีกว่า ขณะนี้<orgName>รัฐบาล</orgName>ได้เตรียมผลักดันแผนบริหารจัดการทรัพยากรน้ำอย่างเป็นระบบ ซึ่งถือเป็นวาระหนึ่งในการแผนกระตุ้นเศรษฐกิจ รอบที่ 2 โดยน้ำพรมแดนจะต้องถูกนำมาใช้เป็นทรัพยากรที่ใช้เพื่อการพัฒนาโครงสร้างพื้น ฐานของประเทศ และถือว่าการจัดการน้ำข้ามพรมแดนเป็นวาระที่สำคัญของ<orgName>รัฐบาลไทย</orgName> แม้จะมีเผชิญความยุ่งยากทั้งปัญหาการเมืองภายในประเทศ ปัญหาเศรษฐกิจโลกก็ตาม แต่การดำเนินการใช้น้ำพรมแดนต่างๆ ประเทศต้นน้ำและท้ายน้ำ ต้องได้รับการจัดสรรประโยชน์เท่าเทียมกัน และต้องพิจารณาถึงผลกระทบด้วย</p>
<p>อย่างไรก็ตาม ไม่เพียงแต่การใช้น้ำที่มีอยู่เท่านั้น แต่จะหาวิธีการอย่างไรเพื่อเพิ่มทรัพยากรน้ำอย่างมีประสิทธิภาพ คือการบำบัดน้ำใช้แล้วสามารถนำกลับมาใช้ใหม่ โดยเฉพาะเพราะประเทศกำลังพัฒนาที่ประสบปัญหาการเงิน การนำน้ำมาใช้ก็อาจใช้ภูมิปัญญาท้องถิ่นและเทคโนโลยีง่ายๆ ช่วย บำบัดน้ำเสียกลับมาใช้ใหม่ </p>
<p>ด้านนายศิริพงศ์ หังสพฤกษ์ อธิบดี<orgName><prefix>กรม</prefix>ทรัพยากรน้ำ</orgName> กล่าวว่า การประชุมครั้งนี้ นอกจากการจัดการน้ำบนดินแล้ว ที่ประชุมยังให้ความสำคัญกับการจัดการน้ำใต้ดินอย่างเท่าเทียมกันด้วย โดยโครงการจัดการสิ่งแวดล้อมของ<orgName>สหประชาชาติ</orgName> (UNEP) ได้เสนอให้แต่ละประเทศมีการจัดการเรื่องน้ำบาดาลไร้พรมแดน ในรูปแบบของอนุสัญญาร่วมระหว่างประเทศ ซึ่งถือเป็นเรื่องใหม่ และค่อนข้างจะจัดการยากมาก เพราะไม่มีการดำเนินการเรื่องนี้มาก่อนในโลก และคงจะต้องศึกษากันอย่างจริงจัง เพราะเรื่องน้ำบาดาล ไร้พรมแดนสำคัญอย่างยิ่ง และคงมีความละเอียดอ่อนในเรื่องการบริหารจัดการมาก หากประเทศหนึ่งจัดการไม่ดีปล่อยให้มีมลพิษสะสมก็จะส่งผลต่อประเทศข้างเคียง ซึ่งเป็นเรื่องที่แก้ไขยาก และส่วนใหญ่อาจจะหาสาเหตุไม่เจอ </p>
<p>ขอ 4.9 พันล้านปรับปรุงแหล่งน้ำ </p>
<p>อธิบดี<orgName><prefix>กรม</prefix>ทรัพยากรน้ำ</orgName> กล่าวถึงการเสนอของบประมาณภายใต้แผนกระตุ้นเศรษฐกิจรอบที่ 2 ว่า ขณะนี้อยู่ระหว่างการนำกลับมาพิจารณาทบทวนโครงการ ร่วมกับ<orgName><prefix>สำนัก</prefix>งบประมาณ</orgName>อีกครั้งหนึ่ง โดยตามแผนดำเนินการในปี 2553 คาดว่าจะใช้งบ 4,900 ล้านบาท โดยแบ่งออกเป็นโครงการพัฒนาฟื้นฟูปรับปรุงแหล่งน้ำ เพื่อเป็นแก้มลิงรับน้ำท่วม และกักเก็บน้ำในหน้าแล้งรวม 2,500 แห่ง เนื่องจากจะต้องมีการขุดลอกแหล่งน้ำ และกำจัดวัชพืช ทำให้คาดว่าจะกระตุ้นการจ้างงานในพื้นที่ได้นับแสนราย ขณะที่งบประมาณอีก 500 ล้านบาทภายใต้แผนกระตุ้นเศรษฐกิจ ก็จะถูกนำมาใช้ในศึกษาและการออกแบบโครงการผันน้ำโขง ตรงปากประตูห้วยหลวง อ.โพนพิสัย จ.หนองคาย เพื่อขนส่งน้ำมาเก็บไว้ที่หนองหานกุมภวาปี จ.อุดรธานี โดยทั้งหมดได้จัดทำรายละเอียดไว้ทั้งหมดแล้ว หาก<orgName>รัฐบาล</orgName>อนุมัติก็เริ่มงานได้ทันที </p>
<p>ผู้สื่อข่าวรายงานว่า นายสุวิทย์ คุณกิตติ รัฐมนตรีว่าการ<orgName><prefix>กระทรวง</prefix>ทรัพยากรธรรมชาติและสิ่งแวดล้อม</orgName> ได้มอบนโยบายให้ <orgName><prefix>กรม</prefix>ทรัพยากรน้ำ</orgName> ดำเนินการจัดหาแหล่งน้ำต้นทุน พัฒนาระบบกระจายน้ำ เนื่องจากปัจจุบันยังมีพื้นที่นอกเขตชลประทานอีก 90 ล้านไร่ ที่ขาดแคลนระบบน้ำ</p>
<p>ขณะนี้ <orgName><prefix>กรม</prefix>ทรัพยากรน้ำ</orgName> ได้จัดทำแผนงานและโครงการ โดยในระยะแรกเน้นพื้นที่มีศักยภาพดินและน้ำในการดำเนินการ จำนวน 24.6 ล้านไร่ก่อน ใช้เงินงบทั้งสิ้น 424,700 ล้านบาท มีระยะเวลาดำเนินการภายใน 10 ปี ทั้งนี้ ในช่วง 2 ปีแรก จะเสนอของบ 5,310 ล้านบาท ใช้ในการฟื้นฟูแหล่งน้ำทั่วประเทศ 29,000 แห่ง และการทบทวนแผนน้ำ รวมทั้งการออกแบบและก่อสร้างระบบเครือข่ายน้ำทั่วประเทศอีก 19 โครงการใหม่ คาดว่าถ้าสามารถทำระบบกระจายน้ำทั่วประเทศแล้ว จะเพิ่มน้ำต้นทุนได้ประมาณ 14,396 ล้านลบ.ม. </p>
<p>ทั้งนี้ การดำเนินโครงการจะต่างจากโครงการ วอเตอร์กริด หรือชลประทานระบบท่อ ที่ นายสุวิทย์เคยดำเนินการไว้ เพราะจะบูรณาการชลประทานโดยระบบเครือข่ายเชื่อมโยงการกระจายน้ำ ที่สำคัญสร้างอ่างเก็บน้ำขนาดเล็กแยกย่อยไปตามพื้นที่มีศักยภาพ แทนการสร้างเขื่อนขนาดใหญ่เหมือนที่ผ่านมา</p></body>
</news>
