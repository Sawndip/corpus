<teiHeader>
<fileDesc>
<titleStmt>
  <title>ครม.สั่งห้ามโฆษณาโชว์โลโก้เครื่องดื่มแอลกอฮอล์เกิน2วินาที  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090526/14413/%e0%b8%84%e0%b8%a3%e0%b8%a1.%e0%b8%aa%e0%b8%b1%e0%b9%88%e0%b8%87%e0%b8%ab%e0%b9%89%e0%b8%b2%e0%b8%a1%e0%b9%82%e0%b8%86%e0%b8%a9%e0%b8%93%e0%b8%b2%e0%b9%82%e0%b8%8a%e0%b8%a7%e0%b9%8c%e0%b9%82%e0%b8%a5%e0%b9%82%e0%b8%81%e0%b9%89%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%94%e0%b8%b7%e0%b9%88%e0%b8%a1%e0%b9%81%e0%b8%ad%e0%b8%a5%e0%b8%81%e0%b8%ad%e0%b8%ae%e0%b8%ad%e0%b8%a5%e0%b9%8c%e0%b9%80%e0%b8%81%e0%b8%b4%e0%b8%992%e0%b8%a7%e0%b8%b4%e0%b8%99%e0%b8%b2%e0%b8%97%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>สั่งห้ามโฆษณาโชว์โลโก้เครื่องดื่มแอลกอฮอล์เกิน2วินาที</headline>
<lead></lead>
<neck></neck>
<body><p>(26พ.ค.)ที่ทำเนียบรัฐบาล นายวัชระ กรรณิการ์ รองโฆษกประจำ<orgName><prefix>สำนัก</prefix>นายกรัฐมนตรี</orgName> แถลงผลการประชุม<orgName><prefix>คณะ</prefix>รัฐมนตรี (ครม.)</orgName> ว่า ที่ประชุม <orgName>ครม.</orgName> เห็นชอบร่างกฎกระทรวงว่าด้วยการโฆษณาเครื่องดื่มแอลกอฮอล์ พ.ศ.... ตามที่<orgName><prefix>กระทรวง</prefix>สาธารณสุข</orgName>เสนอ เพื่อให้สอดคล้องกับมาตรา 32 แห่ง พ.ร.บ.ควบคุมเครื่องดื่มแอลกอฮอล์ พ.ศ. 2551</p>
<p>โดยรายละเอียดคือบัญญัติให้การโฆษณาหรือประชาสัมพันธ์ใดๆโดยผู้ผลิตเครื่องดื่มแอลกอฮอล์ทุกประเภท ให้กระทำได้โดยการให้ข้อมูลข่าวสาร และความรู้เชิงสร้างสรรค์สังคม โดยไม่มีการปรากฏภาพของสินค้าหรือบรรจุภัณฑ์ของเครื่องดื่มแอลกอฮอล์เหล่านั้น เว้นแต่เป็นการปรากฏสัญลักษณ์ของเครื่องดื่มแอลกอฮอล์หรือสัญลักษณ์ของผู้ผลิต ตามที่กำหนดไว้ตามกฎกระทรวง</p>
<p>นายวัชระ กล่าวว่า ร่างกฎกระทรวงนี้จะชัดเจนมากขึ้นในเรื่องกำหนดช่วงเวลาการโฆษณา และเนื้อหา รวมถึงการปรากฏของโลโก้เครื่องดื่มแอลกอฮอล์ ที่จะต้องไม่เกิน 2 วินาที แต่ถ้าเป็นสื่อสิ่งพิมพ์ก็กำหนดว่าต้องมีขนาดไม่เกินร้อยละ 5 ของพื้นที่โฆษณาทั้งหมด อย่างไรก็ตามที่ประชุม <orgName>ครม.</orgName>ได้ให้<orgName><prefix>สำนักงาน</prefix>คณะกรรมการกฤษฎีกา</orgName>ไปตีความว่าถ้าสัญลักษณ์ของผลิตภัณฑ์ที่เกี่ยวกับแอลกอฮอล์เป็นสัญลักษณ์เดียวกับบริษัท จะสามารถทำได้หรือไม่ นอกจากนี้นายกรัฐมนตรีได้ตั้งข้อสังเกตว่าถ้าเป็นป้ายโฆษณาในสนามกีฬา สนามฟุตบอล จะตีความอย่างไรเพื่อให้ถูกต้องและตรงตามร่างกฎกระทรวงฉบับนี้</p></body>
</news>
