<teiHeader>
<fileDesc>
<titleStmt>
  <title>เฉลิมชัยโทษปีโทษกลอง ยันไม่คิดเป็นรมต.-ย้ายพรรค  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 21:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059628  </bibl>
</sourceDesc>
</fileDesc>
</teiHeader>
<news>
<headline>เฉลิมชัยโทษปีโทษกลอง ยันไม่คิดเป็นรมต.-ย้ายพรรค</headline>
<lead></lead>
<neck></neck>
<body><p>นายเฉลิมชัย ศรีอ่อน ส.ส.ประจวบคีรีขันธ์ ในฐานะรองหัวหน้า<orgName>พรรคประชาธิปัตย์</orgName> กล่าวภายหลังมีกระแสข่าวว่า ตนและกลุ่มเพื่อนส.ส.ภาคกลาง ออกมาเรียกร้องให้มีการปรับ<orgName>ครม.</orgName>ในส่วนของพรรคว่า เรื่องนี้ตนได้เข้าพบนายชวน หลีกภัย ประธาน<orgName><prefix>สภา</prefix>ที่ปรึกษาพรรค</orgName> เพื่อชี้แจงข้อเท็จจริงของที่มาที่ไปทั้งหมดแล้ว ว่าเรื่องเกิดจากการประชุมพรรค ที่ตนกล่าวเปิดใจว่า พรรคมีคนเก่งมากแต่คนกล้าน้อย ส.ส.คาดหวังกับการทำงานของรัฐมนตรี ซึ่งส.ส.หลายคนคิดตรงกัน แต่ไม่กล้าพูด เมื่อตนพูดก็ถูกโยงว่าไม่พอใจ สื่อจึงจับมาเป็นประเด็น และโยงเข้าถึงกรณีการปรับ<orgName>ครม.</orgName> ทั้งที่เรื่องนี้มีคนปล่อยข่าวโดยแอบอ้างใช้ชื่อตนว่า เป็น<orgName><prefix>กลุ่ม</prefix> 40 ส.ส.</orgName> ซึ่งข่าวที่ปล่อยออกมาก็มาจากคนในพรรคและเรื่องก็เกิดจากมีคนเอาข่าวทั้งหมด ออกมายำเป็นข่าวเดียวกัน ทำให้ตนกลายเป็นคนที่ติดอยู่ในร่างแห พอมีข่าวทุกข่าวก็เลยพุ่งมาที่ตน จนเรื่องทั้งหมดมาโยงกับวันที่มีการจัดงานวันเกิดของส.ส.พรรค ที่ร้านนางกวัก ซึ่งวันนั้น ตนไม่ทราบว่านายศักดิ์สยาม ชิดชอบ จะมาร่วมด้วย ซึ่งข่าวก็ออกมาจากไหนไม่ทราบว่า ตนเดินกอดคอนายศักดิ์สยาม เข้างาน เรื่องนี้ส.ส.รวมถึง รัฐมนตรีของพรรคที่ไปร่วมงานก็ทราบ แต่ไม่มีใครออกมาพูดเรื่องนี้ และยังมีการพาดหัวถึง<orgName><prefix>กลุ่ม</prefix> 40 ส.ส.</orgName>ซึ่งข่าวทั้งหมดไม่ได้เกิดจากตน แต่เกิดจากคนอื่น แต่เมื่อยิ่งมีการปล่อยข่าวออกมา กระแสต่างๆ ก็พุ่งมาที่ตนคนเดียว จนทำให้ผู้ใหญ่เข้าใจผิด</p>
<p>นายเฉลิมชัย กล่าวว่าโดยเฉพาะในงานการสัมมนา ส.ส.พรรคที่เกาะสมุย ตนขึ้นไปร้องเพลงหิ่งห้อยกับแสงตะวัน ที่ดัดแปลงเนื้อเพลงเองนั้น หลังจากนั้นนายอภิสิทธิ์ ได้นำดอกกุหลาบสีขาวมามอบให้ พร้อมกระซิบข้างหูว่า “ที่นำดอกไม้มาให้เพราะเห็นว่าท่านรองมี ส.ส.อยู่ 40 นะ” ตนจึงได้ตอบนายอภิสิทธิ์ ผ่านไมค์หลังร้องเพลงจบ ซึ่งได้ยินกันทั่วว่า “ไม่ได้มีแค่40 แต่อาจมีมากกว่านั้น” ซึ่งคนอื่นที่ไม่ได้ยินการกระซิบของนายอภิสิทธิ์กับตน อาจเข้าใจว่าตนท้าทาย ทั้งที่ตนมีความสัมพันธ์ส่วนตัวกับนายอภิสิทธิ์ มาตั้งแต่สมัยที่ นายอภิสิทธิ์ เป็นรองหัวหน้าพรรค และตนเป็นกรรมการบริหารพรรค โดยรู้จักมักคุ้นมาด้วยดี จึงกล้ากระเซ้าเย้าแหย่กัน</p>
<p>"วันนี้ทุกอย่างพอผมไม่ชี้แจง เลยกลายเป็นว่าข่าวที่ออกมากลายเป็นคนละเรื่องกับความเป็นจริง ยืนยันว่า ผมเล่นการเมืองแบบเปิดหน้า ไม่เคยเรียกร้อง ต่อรองตำแหน่งกับใคร รวมถึงในอนาคตด้วย ผมเป็นลูกผู้ชายพอ กล้าพูด กล้ารับ พูดสอพลอคนไม่เป็น ไม่เป็นอีแอบปล่อยข่าวแน่นอน ผมถือคำพูดเป็นใหญ่ ไม่ใช่เป็นคนปากพล่อย พูดอะไรส่งๆไปวันๆ"นายเฉลิมชัยกล่าว</p>
<p>เมื่อถามว่า แต่ข่าวก็ยังไม่จบเพระยังมี ส.ส.ออกมาพูดอยู่ นายเฉลิมชัย กล่าวว่าที่นายอภิชาติ สุภาแพ่ง พูดนั้น เขาพูดด้วยความรู้สึกของเขาเอง แต่ต่อมา นายอภิชาติ ก็โทรศัพท์มาขอโทษตน ที่พูดโดยไม่แจ้งก่อน ตนก็บอกไปว่า เรื่องเกิดขึ้นแล้วจะทำอย่างไรได้ นายอภิชาติ ก็ไปจัดการกับข่าวนี้</p>
<p>อย่างไรก็ตาม ข่าวนี้ก็มีผลกับตนเองโดยตรง นายอภิชาติ ก็ไปแก้ว่าไม่ได้มี<orgName><prefix>กลุ่ม</prefix> 40 ส.ส.</orgName> แต่อย่างใดที่นายอภิชาติ พูดอย่างนั้นเพราะพูดในสิ่งที่ควรจะเป็น ในส่วนของ ส.ส.คนอื่นนั้นช่วงนี้เป็นช่วงปิดสมัยประชุม ตนจึงไม่ค่อยได้เจอ จึงไม่ทราบว่าจะไปมีการไปพูดที่อื่นหรือไม่ ตนอยากให้เรื่องนี้จบ วันนี้ตนไม่ได้อยากเป็นรัฐมนตรี ที่เกาะสมุย ตนพูดกับนายอภิสิทธิ์ และนายสุเทพ เทือกสุบรรณ รองนายกรัฐมนตรี ด้วยซ้ำว่า อย่าปรับ <orgName>ครม.</orgName> เพราะจะเกิดแรงกระเพื่อมใน<orgName>พรรคร่วมรัฐบาล</orgName></p>
<p>นายเฉลิมชัย กล่าวต่อว่า ภายจากการเข้าพบนายชวน ทำให้ตนได้รับการแนะนำว่า เมื่อเกิดเหตุการณ์ใด ต้องรีบชี้แจง ทำความเข้าใจกับสื่อ เพื่อสื่อสารไปยังประชาชนให้รับทราบข้อเท็จจริง เพราะไม่อย่างนั้นจะมีกระบวนการปล่อยข่าว ของกลุ่มอีแอบที่สอพลอ อาศัยสถานการณ์สร้างข่าวปล่อยเพื่อหาผลประโยชน์จากข่าวลือข่าวลวง ซึ่งก็เป็นเรื่องดีทำให้ตนได้รู้จักคนมากขึ้น</p>
<p>เมื่อถามว่า มีกระแสข่าวระบุว่า <orgName><prefix>กลุ่ม</prefix>ส.ส.ภาคกลาง</orgName>ของนายเฉลิมชัย จะย้ายไปอยู่<orgName>พรรคพันธมิตรฯ</orgName> นายเฉลิมชัย กล่าวว่า ตนเป็นรองหัวหน้าพรรคภาคกลาง มีภาระมากกว่าส.ส.ทั่วไป หากพรรคเสียหาย ตนก็กระเทือนด้วย สิ่งที่ตนพูดและทำวันนี้ เพื่อปกป้องพรรค คำถามเรื่องการย้ายพรรควันนี้ไม่ควรมีด้วยซ้ำ</p>
<p>นายสุเทพ เทือกสุบรรณ รองนายกรัฐมนตรี และเลขาธิการ<orgName>พรรคประชาธิปัตย์</orgName> กล่าวถึงการเรียกนายอภิชาติ สุภาแพ่ง ส.ส.เพชรบุรี มาพูดคุยว่า ความจริงนายอภิชาต ไม่ได้อยู่ใน<orgName><prefix>กลุ่ม</prefix> 40</orgName> และที่เรียกมาคุยเพราะปกตินายอภิชาต เวลาพูดอะไรคนมักให้ความสนใจ ซึ่งที่ผ่านมาก็ผู้ใหญ่ไม่ได้เรียกมาปรามแต่อย่างใด ความจริงตนมีหน้าที่ดูแลส.ส.แต่เป็นเพราะไม่มีเวลา ปะ ฉะ ดะ อย่างเดียว แต่จากนี้ไปก็จะใกล้ชิด และจะคุยกับส.ส.มากขึ้น</p>
<p>ส่วนกับนายเฉลิมชัย ยืนยันไม่มีปัญหา คุยกันตลอด ลูกทุ่งด้วยกันยืนยันไม่มีปัญหา เมื่อถามว่าจากนี้ไปหากมีสมาชิกให้สัมภาษณ์แหลมออกมาก็จะเรียกมาคุยใช่หรือ ไม่ นายสุเทพ กล่าวว่า ไม่ถึงขนาดนั้น เพราะไม่ใช่เผด็จการ</p></body>
</news>
