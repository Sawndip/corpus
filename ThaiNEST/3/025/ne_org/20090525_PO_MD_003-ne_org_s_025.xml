<teiHeader>
<fileDesc>
<titleStmt>
  <title>คุณสมบัติ"สนธิ"ไม่ขัดรธน. เป็นหน.พรรค-สมัครส.ส.ได้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-25 18:44:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058555  </bibl>
</sourceDesc>
</fileDesc>
</teiHeader>
<news>
<headline>คุณสมบัติ"สนธิ"ไม่ขัดรธน. เป็นหน.พรรค-สมัครส.ส.ได้</headline>
<lead></lead>
<neck></neck>
<body><p>วานนี้ ( 25 พ.ค.) นายปกครอง สุนทรสุทธิ์ รองเลขาธิการ<orgName>กกต.</orgName> ด้านกิจการพรรคการเมือง กล่าวว่า ขณะนี้พรรคที่ได้มีการจดแจ้งจัดตั้งเป็นพรรคการเมืองกับกกต. มีทั้งสิ้น 44 พรรค ซึ่งนายทะเบียนพรรคการเมืองได้รับรองการจดแจ้งจัดตั้งพรรคอย่างสมบูรณ์แล้วจำนวน 25 พรรค ซึ่งมีอีก19 พรรคที่อยู่ระหว่างการดำเนินการให้เป็นไปตามขั้นตอนของกฎหมาย เช่น การหาสมาชิกพรรคให้ครบ 5 พันคน ภายใน1ปี และต้องจัดให้มีสาขาพรรค4 ภาค</p>
<p>เมื่อถามว่าพรรคการเมืองของ<orgName><prefix>กลุ่ม</prefix>พันธมิตรฯ</orgName> ที่คาดว่าจะใช้ชื่อว่า <orgName>พรรคเทียนแห่งธรรม</orgName> หรือ <orgName>พรรคประชาภิวัฒน์</orgName> นั้นขณะนี้อยู่ในขั้นตอนใด นายปกครอง กล่าวว่า ทั้ง 2 พรรคการเมือง อยู่ระหว่างการดำเนินการหาสมาชิกพรรค และจัดตั้งสาขาพรรคให้ครบ 4 ภาค ตาม พ.ร.บ.พรรคการเมือง มาตรา 26 หากพรรคใดไม่สามารถดำเนินการภายใน1 ปี กฎหมายกำหนดว่า จะเป็นเหตุให้พรรคการเมืองดังกล่าวต้องสิ้นสภาพไป</p>
<p>สำหรับชื่อพรรคการเมืองใหม่นั้น ยังไม่มีการยื่นเข้ามา แต่อย่างไรก็ตาม หากใครต้องการยื่นจดแจ้งขอจัดตั้งพรรคการเมืองโดยใช้ชื่อว่า <orgName>พรรคพันธมิตรประชาชนเพื่อประชาธิปไตย</orgName> ก็สามมารถยื่นเข้ามาได้ในขณะนี้ เพราะนายทะเบียน ยังไม่ได้ตอบรับ</p>
<p>เมื่อถามว่า หาก<orgName>พันธมิตรฯ</orgName>จะซื้อหัวพรรคการเมืองที่ <orgName>กกต.</orgName>รับจดแจ้งไว้แล้ว เพื่อง่ายต่อการดำเนินการทางการเมือง นายปกครองกล่าวว่า ใครจะไปอยู่เป็นสมาชิกพรรคไหนก็สามารถทำได้ หากมีคุณสมบัติเข้าตามเกณฑ์ แต่การไปเป็นกรรมการบริหารพรรค ก็จะมีคุณสมบัติสูงกว่าการเป็นสมาชิกพรรค ซึ่งกฎหมายรัฐธรรมนูญกำหนดไว้ในมาตรา 102 ( 2 ) ระบุว่าผู้ที่จะสมัครรับเลือกตั้งเป็นส.ส. ต้องไม่เป็นบุคคลล้มละลาย หรือเคยเป็นบุคคลล้มละลายทุจริต</p>
<p>ดังนั้น หากนายสนธิ ลิ้มทองกุล แกนนำ<orgName>กลุ่มพันธมิตรฯ</orgName> จะมาเป็นหัวหน้าพรรคการเมือง หรือลงสมัครรับเลือกตั้ง</p>
<p>ทั้งนี้ ผู้สื่อข่าวรายงานว่านายสนธิ เคยเป็นบุคคลล้มละลาย แต่ไม่ใช่บุคคลล้มละลายทุจริต และได้เป็นบุคคลล้มละลายครบกำหนด 3 ปี ตามที่<orgName>ศาล</orgName>สั่งไปนานแล้ว</p></body>
</news>
