<teiHeader>
<fileDesc>
<titleStmt>
  <title>"ชาญชัย"เก้อกกต.ไม่รับนั่งหน.พรรค เหตุกลุ่ม12 ยื่นหนังสือชะลอตอบรับ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03270552&sectionid=0133&day=2009-05-27  </bibl>
</sourceDesc>
</fileDesc>
</teiHeader>
<news>
<headline>"ชาญชัย"เก้อ<orgName>กกต.</orgName>ไม่รับนั่งหน.พรรค เหตุ<orgName><prefix>กลุ่ม</prefix>12</orgName> ยื่นหนังสือชะลอตอบรับ</headline>
<lead>"<orgName>กกต.</orgName>"ยังไม่ตอบรับ"ชาญชัย"นั่งหัวหน้า<orgName>พรรค พผ.</orgName> หลัง"<orgName><prefix>กลุ่ม</prefix> 12</orgName>"ยื่นหนังสือชะลอรับรองผลประชุมใหญ่ แนะร้อง<orgName>ศาล รธน.</orgName>หลังถูกเพิกถอนมติชุด"ประชา"</lead>
<neck></neck>
<body><p>เมื่อวันที่ 26 พฤษภาคม นายสุทธิพล ทวีชัยการ เลขาธิการ<orgName><prefix>คณะกรรมการ</prefix>การเลือกตั้ง (กกต.)</orgName> กล่าวถึงกรณี<orgName><component>กลุ่ม 12</component> <component>พรรคเพื่อแผ่นดิน</component></orgName>มีหนังสือมายัง <orgName>กกต.</orgName>เมื่อวันที่ 23 เมษายน ให้ชะลอการแจ้งตอบรับการประชุมใหญ่วิสามัญครั้งที่ 1/2552 เมื่อวันที่ 20 เมษายน ซึ่งที่ประชุมมีมติเลือกนายชาญชัย ชัยรุ่งเรือง เป็นหัวหน้าพรรคคนใหม่ อีกทั้ง<orgName><prefix>กลุ่ม</prefix> 12</orgName> ยังยื่นฟ้องต่อ<orgName>ศาลปกครองสูงสุด</orgName>ให้เพิกถอนคำสั่งของ <orgName>กกต.</orgName>ที่มีมติให้การประชุมใหญ่วิสามัญเมื่อวันที่ 9 ธันวาคม 2551 ไม่ชอบด้วยกฎหมาย ว่า ขณะนี้ <orgName>กกต.</orgName>ยังไม่ตอบรับกรณีที่นายชาญชัยได้เป็นหัวหน้าพรรค และเท่าที่ทราบเมื่อมีหนังสือดังกล่าวมาถึง จะต้องนำเสนอไปยังนายอภิชาต สุขัคคานนท์ ประธาน <orgName>กกต.</orgName>ในฐานะนายทะเบียนพรรคการเมือง เพื่อนำเรื่องดังกล่าวเข้าสู่วาระการประชุมของ <orgName>กกต.</orgName> และเมื่อ <orgName>กกต.</orgName>ได้รับเรื่องแล้วจะต้องมีการพิจารณาเพื่อตอบรับภายใน 30 วัน</p>
<p>นายสุทธิพลกล่าวว่า ส่วนที่<orgName><component>กลุ่ม 12</component> <component>พรรคเพื่อแผ่นดิน</component></orgName>ได้ยื่นฟ้องต่อ<orgName>ศาลปกครองสูงสุด</orgName>ให้เพิกถอนคำสั่งของ <orgName>กกต.</orgName>ที่มีมติให้การประชุมใหญ่วิสามัญเมื่อวันที่ 9 ธันวาคม 2551 ที่เลือก พล.ต.อ.ประชา พรหมนอก เป็นหัวหน้าพรรคไม่ถูกต้องตามกฎหมาย และ<orgName>ศาลปกครอง</orgName>ได้รับคำฟ้องดังกล่าวก่อนพิพากษานั้น ทาง<orgName>ศาล</orgName>ได้ให้ <orgName>กกต.</orgName>ทำคำชี้แจงซึ่งขณะนี้ได้ทำบันทึกคำชี้แจงเตรียมเสนอต่อที่ประชุม <orgName>กกต.</orgName>แล้ว ทั้งนี้กรณีดังกล่าว ถ้าเป็นอำนาจทางปกครองของ <orgName>กกต.</orgName>ที่วินิจฉัยชี้ขาดที่เป็นอำนาจโดยตรงตามรัฐธรรมนูญจะอยู่ในอำนาจที่<orgName>ศาลปกครอง</orgName>จะพิจารณาคำฟ้องดังกล่าวตามมาตรา 22 ของ พ.ร.บ.ประกอบรัฐธรรมนูญว่าด้วย <orgName>กกต.</orgName>พ.ศ.2550 ได้</p>
<p>"หาก<orgName>กลุ่ม 12</orgName> ไม่เห็นด้วยกับมติ <orgName>กกต.</orgName>ที่ชี้ว่าการประชุมใหญ่เมื่อวันที่ 9 ธันวาคม 2551 มิชอบ ก็น่าจะยื่นคำร้องต่อ<orgName>ศาลรัฐธรรมนูญ</orgName> อีกทั้งที่ <orgName>กกต.</orgName>มีมติออกมาเป็นเพราะ<orgName><component><prefix>กลุ่ม</prefix> 12</component> <component>พรรคเพื่อแผ่นดิน</component></orgName>ทำหนังสือสอบถามมายัง <orgName>กกต.</orgName>ซึ่งเป็นเพียงการพิจารณาของนายทะเบียนพรรคการเมืองตาม พ.ร.บ.พรรคการเมืองว่าจะตอบรับหรือไม่ แต่กรณีดังกล่าวนายทะเบียนพรรคการ เมืองไม่เห็นชอบ ดังนั้นจึงไม่น่าจะยื่นร้องต่อ<orgName>ศาลปกครอง</orgName>ได้" นายสุทธิพลกล่าว</p></body>
</news>
