<teiHeader>
<fileDesc>
<titleStmt>
  <title>รัฐไฟเขียวจับโจรไม่มีอายุความ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 08:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200284&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><orgName>รัฐ</orgName>ไฟเขียวจับโจรไม่มีอายุความ</headline>
<lead></lead>
<neck></neck>
<body><p>เมื่อวันที่ 26 พ.ค. นายศุภชัย ใจสมุทร รองโฆษกประจำ<orgName><prefix>สำนัก</prefix>นายก รัฐมนตรี</orgName> แถลงผลว่า <orgName>ครม.</orgName> ให้ความเห็นชอบตามที่<orgName><prefix>กระทรวง</prefix>ยุติธรรม</orgName>เสนอร่าง พ.ร.บ.แก้ไขเพิ่มเติมประมวลกฎหมายอาญา ฉบับที่ ..พ.ศ.. ในเรื่องหลักเกณฑ์เกี่ยวกับอายุความ เนื่องจากปัจจุบันการกระทำทุจริตของเจ้าพนักงานโดยอาศัยตำแหน่งหน้าที่ ราชการมีความสลับซับซ้อน ผู้กระทำผิดส่วนใหญ่เป็นผู้มีอิทธิพล มักจะหลบหนีจากกระบวนการยุติธรรม และรวบรวมพยานหลักฐานได้ยากลำบาก ทำให้การดำเนินคดีอาญาในบางประเภทยังไม่มีประสิทธิภาพเท่าที่ควร บางคดีขาดอายุความ จึงสมควรนำหลักเกณฑ์เรื่องการไม่มีกำหนดอายุความในความผิดบางประเภทมากำหนด ไว้</p>
<p>นายศุภชัยกล่าวว่า สาระสำคัญของกฎหมายดังกล่าวประกอบด้วย 1.แก้ไขเพิ่มเติมหลักเกณฑ์เกี่ยวกับอายุความในคดีความผิดต่อส่วนตัว โดยจากเดิม กำหนดให้ผู้เสียหายร้องทุกข์ใน 3 เดือนนับแต่วันที่รู้เรื่องความผิดและรู้ตัวผู้กระทำความผิด เป็นอันขาดอายุความ เปลี่ยนเป็น 6 เดือน 2.ยกเลิกอายุความฟ้องคดีและอายุความล่วงเลยการลงโทษสำหรับความผิดบางกรณี คือกรณีมีคำพิพากษาถึงที่สุดให้ลงโทษผู้กระทำความผิด ถ้าผู้นั้นยังไม่ได้รับโทษ หรือได้รับโทษยังไม่ครบถ้วนโดยหลบหนี ถ้ายังไม่ได้ตัวผู้นั้นมารับโทษนับแต่วันที่มีคำพิพากษาถึงที่สุด หรือนับแต่วันที่มีการหลบหนี แม้จะเกินกำหนดระยะเวลาอายุความตามมาตรา 98 ก็ไม่ถือว่าเป็นอันล่วงเลยเวลาการลงโทษ ให้ลงโทษผู้นั้นในโทษที่ยังได้รับยังไม่ครบถ้วน ซึ่งหมายถึงหากยังไม่ได้ตัวมาลงโทษจะไม่ให้มีอายุความ ซึ่งร่างกฎหมายดังกล่าวจะเสนอต่อ<orgName>สภา</orgName>ต่อไป.</p></body>
</news>
