<teiHeader>
<fileDesc>
<titleStmt>
  <title>พท. ยินดี พธม.ตั้งพรรคการเมือง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-25 16:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200154&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName> ยินดี <orgName>พธม.</orgName>ตั้งพรรคการเมือง</headline>
<lead></lead>
<neck></neck>
<body><p>วันนี้(25 พ.ค.) นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> แถลงถึงการจัดตั้งพรรคการเมืองของ<orgName>กลุ่มพันธมิตรประชาชนเพื่อประชาธิปไตย</orgName>ว่า <orgName>พรรคเพื่อไทย</orgName>ยินดีกับแนวคิดดังกล่าว เพราะจะได้ลงต่อสู้กันในสนามเลือกตั้งกันอย่างเปิดเผย แต่เชื่อว่าการจัดตั้งพรรคการเมืองครั้งนี้ จะเป็นการขยายสาขาของ<orgName>พรรคประชาธิปัตย์</orgName> นอกจากนี้ นายสนธิ ลิ้มทองกุล แกนนำ<orgName>พันธมิตรฯ</orgName> ยังเคยประกาศกลางเวทีที่ลานพระบรมรูปทรงม้าเมื่อวันที่ 4 กุมภาพันธ์ 2549 ว่า จะไม่เป็น ส.ส.หรือรัฐมนตรีแน่นอน หากรับตำแหน่งขอให้ถ่มน้ำลายหรือเอารองเท้าตบหน้าได้เลย เช่นเดียวกับ พล.ต.จำลอง ศรีเมือง ที่เคยประกาศไว้ในทำนองเดียวกัน ดังนั้นจึงเห็นว่าเป็นการตระบัดสัตย์ของนายสนธิ</p>
<p>โฆษก<orgName>พรรคเพื่อไทย</orgName> กล่าวต่อว่า นอกจากนี้ยังพบว่า มีกลุ่มนายทหารเก่า กลุ่มอดีต<orgName><prefix>คณะมนตรี</prefix>ความมั่นคงแห่งชาติ (คมช.)</orgName> และอดีตสมาชิก<orgName><prefix>สภา</prefix>นิติบัญญัติ<suffix>แห่งชาติ</suffix> (สนช.)</orgName> เตรียมจดทะเบียนเพื่อตั้งพรรคการเมืองด้วย ซึ่งเป็นเรื่องดีที่จะได้สู้กันอย่างเปิดเผย และไม่กังวลว่าพรรคที่ตั้งขึ้นมาใหม่จะเป็นคู่แข่ง เพราะ<orgName>พรรคเพื่อไทย</orgName>มี ส.ส. และอดีต ส.ส.จาก<orgName>พรรคร่วมรัฐบาล</orgName>ขอเข้าสังกัดพรรคอีกจำนวนมาก</p>
<p>ส่วนการเลือกหัวหน้า<orgName>พรรคเพื่อไทย</orgName>นั้น นายพร้อมพงศ์ กล่าวว่า ในวันที่ 31 พฤษภาคม จะมีการประชุมใหญ่วิสามัญพรรค เพื่อเลือกกรรมการบริหารพรรคชุดใหม่ ส่วนตัวหัวหน้าพรรคอาจจะมีการโหวต ว่าควรจะเป็น ส.ส.หรือไม่ แต่ชื่อนั้นยังไม่มีความชัดเจน หากมีผู้เสนอชื่อขึ้นมาก็ต้องดำเนินการ หรืออาจจะมีการขอให้โหวตเลื่อนการเลือกหัวหน้าพรรคออกไปก่อน.</p></body>
</news>
