<teiHeader>
<fileDesc>
<titleStmt>
  <title>มาร์คไม่ขัดภท.ปรับครม.ชวรัตน์เคลียร์สรอรรถโล๊ะชาติชาย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-17 20:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000055164  </bibl>
</sourceDesc>
</fileDesc>
</teiHeader>
<news>
<headline>มาร์คไม่ขัด<orgName>ภท.</orgName>ปรับ<orgName>ครม.</orgName>ชวรัตน์เคลียร์สรอรรถโล๊ะชาติชาย</headline>
<lead></lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวถึงข่าวที่ว่า<orgName>พรรคภูมิใจไทย</orgName> เตรียมปรับเปลี่ยน<orgName>คณะรัฐมนตรี (ครม.)</orgName> ในส่วนของพรรคว่า ขณะนี้ผ่านมา 4 เดือนกว่า เราประเมินการทำงานตลอดเวลา ถ้าคิดว่าทำให้การบริหารราชการดีขึ้น ก็พร้อมจะปรับ</p>
<p>นายอภิสิทธิ์ กล่าวว่า ยังคงยึดหลัก 6 เดือนประเมินผลงานรัฐมนตรีครั้งหนึ่ง เพื่อปรับ <orgName>ครม.</orgName> แต่จริงๆ แล้วไม่ต้องรอ 6 เดือน ถ้ามีความจำเป็นต้องปรับก็ต้องปรับ เพื่อให้การทำงานดีขึ้น อย่างไรก็ตามจนถึงขณะนี้ยังไม่มี<orgName>พรรคร่วมรัฐบาล</orgName>คนใดเสนอการปรับ <orgName>ครม.</orgName>เข้ามา</p>
<p>ส่วนที่<orgName>พรรคภูมิใจไทย</orgName>ระบุว่าเป็นปัญหาภายในของเขาที่ นายชาติชาย พุคยาภรณ์ รมช.<orgName>เกษตรและสหกรณ์</orgName> ซึ่งเป็นรัฐมนตรีในโควต้าของพรรคไม่เข้าร่วมประชุมและไม่ร่วมกิจกรรมของพรรค จึงต้องการปรับ นายอภิสิทธิ์ กล่าวว่า อ๋อ รัฐมนตรีช่วย<orgName>เกษตรฯ</orgName> คือต้องอยู่ที่ว่างานเป็นอย่างไร ถ้าหากการประสานงานมีปัญหา ก็สรุปมาอีกที</p>
<p>ผู้สื่อข่าวถามว่า การทำงานของนายชาติชาย เป็นอย่างไรบ้างตลอด 4 เดือนที่ผ่านมา นายอภิสิทธิ์ กล่าวว่า จะพบท่านในการประชุม <orgName>ครม.</orgName> ท่านก็ทำงานของท่านได้ตามปกติ แต่ในแง่ของการประสานต่างๆ ก็เป็นหน้าที่ของรัฐมนตรีทุกคนด้วย</p>
<p>ต่อข้อถามว่าโดยภาพรวมจำเป็นต้องปรับ <orgName>ครม.</orgName>หรือไม่ในเวลานี้ นายกรัฐมนตรี กล่าวว่า ขณะนี้งานก็ยังต้องเดินไป แต่คนทำงานเอง หมายถึงพรรคการเมือง ที่ร่วม<orgName>รัฐบาล</orgName> มองว่ามีปัญหา เขาก็ต้องเสนอมา แล้วก็ต้องมาคุยกันว่าการแก้ปัญหาวิธีที่ดีที่สุดคืออะไร การปรับ<orgName>ครม.</orgName>ก็ถือเป็นทางหนึ่งที่เขาเสนอมา แต่ตอนนี้เขายังไม่ได้เสนอ ทั้งนี้ในส่วน<orgName>พรรคประชาธิปัตย์</orgName>ยังไม่มีความคิดเรื่องการปรับ <orgName>ครม.</orgName> ต่อข้อถามว่า หากมีการเสนอมาจะต้องดูภาพรวมของ<orgName>รัฐบาล</orgName>แล้วปรับทีเดียวเลยหรือไม่ นายกรัฐมนตรี กล่าวว่า จะดูว่ามีข้อเสนอมามากน้อยแค่ไหน</p>
<p>ส่วนหากมองภาพรวมแล้วคิดว่าควรปรับ <orgName>ครม.</orgName>ในกระทรวงไหนนั้น นายอภิสิทธิ์ กล่าวว่า ตอนนี้มองในเรื่องงานก่อน เพราะมีงานที่ต้องเร่งรัดอยู่หลายกระทรวงทีเดียว ที่จริงก็ตั้งใจเหมือนกันว่าเร็วๆ นี้จะค่อยๆไล่ไปช่วยแต่ละกระทรวงให้เห็นทิศทาง นโยบายสำคัญๆ ของ<orgName>รัฐบาล</orgName>ที่จะต้องเร่งผลักดัน เพราะตัวแผนกระตุ้นรอบแรกมันเดินของมันแล้ว ในส่วนของโครงการในรอบสองค่อนข้างจะลงตัวแล้ว ต่อไปจะไล่ดูแง่ของการปฏิบัติตามนโยบายว่าจะเดินหน้าไปถึงไหน</p>
<p>ผู้สื่อข่าวถามว่าทำงานมากกว่า 4 เดือนแล้ว เห็นจุดอ่อนจุดแข็งของ<orgName>รัฐบาล</orgName> อย่างไรบ้าง นายกรัฐมนตรี กล่าวว่า คิดว่ามีงานหลายอย่างที่เป็นไปได้ด้วยดี เป็น 4 เดือนที่มีนโยบายโครงการใหม่ค่อนข้างมาก บางส่วนก็อาจจะมีปัญหาในการนำไปปฏิบัติอยู่บ้าง แต่ส่วนใหญ่พอมีปัญหาก็แก้ไขค่อนข้างรวดเร็ว ปัญหาแง่การประสานงานระหว่างกระทรวงก็ยังมีอยู่บ้าง เป็นปัญหาในเชิงวัฒนธรรมการทำงานเดิมๆ ที่ว่าแต่ละหน่วยงานมักจะคิดถึงกรอบความรับผิดชอบของตัวเองมากกว่าว่าเป็นส่วนหนึ่งของงานในส่วนรวม ตรงนี้ต้องแก้ไขปรับปรุง</p>
<p>นายชวรัตน์ ชาญวีรกูล รัฐมนตรีว่าการ<orgName><prefix>กระทรวง</prefix>มหาดไทย</orgName> และหัวหน้า<orgName>พรรคภูมิใจไทย (ภท.)</orgName>ให้สัมภาษณ์ถึงกระแสข่าวการผลักดันนายศุภชัย โพธิ์สุ ส.ส.นครพนม <orgName>พรรคภูมิใจไทย</orgName> กลุ่มเพื่อนเนวิน ดำรงตำแหน่งรัฐมนตรีช่วยว่าการ<orgName><prefix>กระทรวง</prefix>เกษตรและสหกรณ์</orgName>แทน นายชาติชาย พุคยาภรณ์ ในโควต้าของกลุ่ม นายสรอรรถ กลิ่นประทุมว่า เป็นเรื่องที่ผู้ใหญ่ในพรรคที่จะพูดคุยกับนายสรอรรถภายในสัปดาห์หน้า เพื่อเคลียร์ในทุกประเด็นและหาข้อสรุปในเรื่องนี้ เพราะตำแหน่งรัฐมนตรีช่วยว่าการ<orgName><prefix>กระทรวง</prefix>เกษตรฯ</orgName> เป็นโควต้าของนายสรอรรถ</p>
<p>ทั้งนี้เชื่อว่าเรื่องดังกล่าวคงจะไม่ทำให้เกิดปัญหาใน<orgName>พรรคภูมิใจไทย</orgName> อย่างไรก็ตามในฐานะที่ตนเป็นหัวหน้า<orgName>พรรคภูมิใจไทย</orgName> ตนไม่เคยนับนายชาติชาย เป็นลูกพรรคเพราะนายชาติชายไม่เคยเข้าร่วมประชุมพรรคเลย</p>
<p>ผู้สื่อข่าวถามว่าตำแหน่งรัฐมนตรีช่วยว่าการ<orgName><prefix>กระทรวง</prefix>เกษตรฯ</orgName>ยังคงเป็นสัดส่วนของนายสรอรรถใช่หรือไม่ นายชวรัตน์ กล่าวว่า คงต้องให้นายสรอรรถ เสนอรายชื่อมาก่อน จากนั้นจะมีการพิจาณาตัวบุคคลอีกครั้งหนึ่ง</p>
<p>นายศุภชัย ใจสมุทร โฆษก<orgName>พรรคภูมิใจไทย</orgName> กล่าวว่า นายศุภชัย โพธิ์สุ ส.ส. นครพนม <orgName>พรรคภูมิใจไทย</orgName> กลุ่มเพื่อนเนวิน ถือว่าเป็นผู้หลักผู้ใหญ่ใน<orgName>พรรคภูมิใจไทย</orgName> คนหนึ่ง ซึ่งเป็นรัฐมนตรีได้อยู่แล้ว ถ้าจะมีการปรับเปลี่ยนกันจริง ก็เชื่อว่าพรรคจะได้ประโยชน์ เพราะนายศุภชัย ก็เป็นส.ส.อยู่จึงสามารถที่จะเข้าถึงประชาชนได้โดยง่าย</p>
<p>ผู้สื่อข่าวถามว่าถ้ามีการปรับเปลี่ยนนายชาติชายออกจริง แล้วเอานายศุภชัยเข้ามานั้น จะทำให้ในพรรคมีปัญหาในระดับแกนนำหรือไม่ นายศุภชัย กล่าวว่า ไม่น่าจะมีปัญหา แต่ถ้าให้ตนพูดไปตามหลักการ ถ้ารัฐมนตรีคนไหนทำงานไม่มีประสิทธิภาพ ทางผู้ใหญ่ของพรรคก็ต้องสรรหาคนที่มีความเหมาะสม ที่ทำงานแบบประชาชนได้ประโยชน์และพรรคก็ได้ประโยชน์ วันนี้พรรคของเราหลอมเป็นหนึ่งเดียวกัน ดังนั้นวันนี้ใน<orgName>พรรคภูมิใจไทย</orgName> ไม่มีส.ส.กลุ่มใด รัฐมนตรีโควต้าของใคร</p>
<p></p></body>
</news>
