<teiHeader>
<fileDesc>
<titleStmt>
  <title>ส.ส.ตะวันออกบุกทำเนียบ มอบ'ทุเรียน'ให้นายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 10:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200226&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ส.ส.ตะวันออกบุกทำเนียบ มอบ'ทุเรียน'ให้นายกฯ</headline>
<lead></lead>
<neck></neck>
<body><p>ที่ทำเนียบรัฐบาล เมื่อเวลา 08.45 น. วันนี้(26 พ.ค.) ผู้สื่อข่าวรายงานบรรยากาศก่อนการประชุม<orgName>คณะรัฐมนตรี(ครม.)</orgName>ว่า นายอรรถ อินทลักษณ์ อธิบดี<orgName><prefix>กรม</prefix>ส่งเสริมการเกษตร</orgName> ได้มอบลิ้นจี่ 1 ตันครึ่ง และมังคุดอีก 600 กิโลกรัมให้กับนายอภิสิทธิ์ เวชชาชีวะ นายกรัฐมนตรี เพื่อช่วยประชาสัมพันธ์ให้คนไทยกินผลไม้ไทยที่ออกผลผลิตจำนวนมากในขณะนี้</p>
<p>จากนั้น นายสยุมพร ลิ่มไทย ผู้ว่าราชการจังหวัดระยอง และนายพูลซักดิ์ ประณุทนรพาล ผู้ว่าราชการจังหวัดจันทบุรี พร้อมด้วย คณะส.ส.<orgName>พรรคประชาธิปัตย์</orgName>จาก จ.จันทบุรีและระยอง นำโดยนายสาธิต ปิตุเตชะ ส.ส.ระยอง และนายธวัชชัย อนามพงษ์ ส.ส.จันทบุรี <orgName>พรรคประชาธิปัตย์</orgName> ได้นำผลไม้ทั้ง เงาะ มังคุด ทุเรียน สละ และลองกอง มามอบให้กับนายกรัฐมนตรี และ<orgName>คณะรัฐมนตรี</orgName> รวมถึงแจกจ่ายให้ข้าราชการและสื่อมวลชน เพื่อเป็นการส่งเสริมให้ร่วมกันบริโภคผลไม้ไทย โดยได้มอบทุเรียนให้กับนายกรัฐมนตรี เพื่อสื่อความหมายว่า มีความรู้ความสามารถแหลมคม เป็นที่ยอมรับของคนไทยและต่างชาติ และเปี่ยมด้วยภาพลักษณ์ของความซื่อสัตย์สุจริต แสดงถึงความเป็นผู้นำที่มีคุณภาพ เป็นราชาแห่งผลไม้</p>
<p>ผู้สื่อข่าวรายงานต่อว่า ส่วนนายสุเทพ ได้รับมอบ 'กระท้อน' เนื่องจากนายสุเทพเป็นผู้จัดการ<orgName>รัฐบาล</orgName> ต้องจัดการกับปัญหามากมายที่กระทบเข้าใส่อย่างรุนแรง เหมือนกระท้อนยิ่งทุบยิ่งหวาน ส่วนนายชวรัตน์ ชาญวีรกูล รัฐมนตรีว่าการ<orgName><prefix>กระทรวง</prefix>มหาดไทย</orgName> ได้รับมังคุด ที่สื่อว่า ภายนอกไม่โดดเด่นแต่ภายในใสสะอาด พร้อมมอบลองกอง และสละ ให้<orgName>คณะรัฐมนตรี</orgName> เพื่อสื่อว่าให้สามัคคีและเสียสละ</p>
<p>นอกจากนี้ คณาจารย์และนิสิต<orgName><component><prefix>คณะ</prefix>แพทยศาสตร์</component> <component>จุฬาลงกรณ์<suffix>มหาวิทยาลัย</suffix></component></orgName> ได้นำเข็มวันอานันทมหิดลมาจำหน่ายแก่<orgName>คณะรัฐมนตรี</orgName> เพื่อนำรายได้ไปสบทบทุน<orgName><prefix>มูลนิธิ</prefix>อานันทมหิดล</orgName> ช่วยเหลือผู้ป่วยยากไร้ในโรงพยาบาลจุฬาลงกรณ์ ซึ่งนายกรัฐมนตรีได้บริจาคสมทบทุนเป็นเงิน 1,000 บาทด้วย.</p></body>
</news>
