<teiHeader>
<fileDesc>
<titleStmt>
  <title>ปชป.ดันแก้ม.190พร้อม266รื้อม.237ต้องเพิ่มโทษคนโกง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-17 20:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000055167  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>ดันแก้ม.190พร้อม266รื้อม.237ต้องเพิ่มโทษคนโกง</headline>
<lead></lead>
<neck></neck>
<body><p>นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงกรณีที่ ส.ส.<orgName>พรรคเพื่อไทย</orgName> ออกมากล่าวหา นายอภิสิทธิ์ เวชชาชีวะ นายกรัฐมนตรี ขัดขวางการนิรโทษกรรม พ.ต.ท.ทักษิณ ชินวัตร ว่า สิ่งที่นายกรัฐมนตรียืนยันมาตลอดเป็นเรื่องของหลักการ ซึ่งจุดยืนคือจะไม่ให้มีการนิรโทษกรรมนักการเมือง ที่การกระทำความผิดเกี่ยวกับคดีอาญา ไม่ได้จำเพระเจาะจงถึงพ.ต.ท.ทักษิณ เท่านั้นหากเป็นนักการเมืองคนใดก็ตามก็ไม่ให้นิรโทษกรรมทั้งนั้น</p>
<p>นายเทพไท กล่าวว่าข้อเท็จจริงจึงเป็นข้อชี้แจง ข้อเสนอที่เป็นข้อถกเถียง อย่างมากคือ มาตรา 237 และมาตรา94 ซึ่งทั้ง 2 มาตราเป็นผลประโยชน์ที่เกี่ยวกับนักการเมืองทั้งสิ้น หากจะแก้มาตรานี้จะต้องมีมาตราที่เข้ามาจัดการกับการทุจริต ทางการเมือง ซึ่งต้องรุนแรงกว่าโทษของมาตา 237 ส่วนมาตรา 94 เป็นเรื่องของ เขตเลือกตั้ง ที่บางส่วนหรือบางคนต้องการให้การเลือกตั้งกลับไปสู่การเลือกตั้ง แบบเดิม คือเขตเล็กเรียงเบอร์ และวันแมนวันโหวต 2อย่างมีจุดดีและด้อยแตกต่างกัน</p>
<p>ผมคิดว่าการเลือกตั้งแบบเขตเล็กนั้นเป็นการปิดโอกาสของคนที่มีชื่อเสียง และคนที่ไม่มีเงิน และจะยิ่งทำให้เกิดการแข่งขันอย่างรุนแรง เป็นการต่อสู่แบบ เผชิญหน้า ทำให้เกิดความขัดแย้งในหมู่นักการเมืองและหมู่หัวคะแนน อะไรก็ตาม หากว่าเป็นเรื่องของผลประโยชน์ของนักการเมือง ที่นักการเมืองมีส่วนได้เสีย ผมคิดว่าเราต้องรับฟังเสียงของประชาชนที่จะตัดสินใจ</p>
<p>นพ.บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวยืนยันว่า<orgName>พรรคประชาธิปัตย์</orgName>สนับสนุนการปฏิรูปการเมือง โดยเฉพาะแนวทางของ<orgName><prefix>คณะกรรมการ</prefix>สมานฉันท์เพื่อการปฏิรูปการเมืองและศึกษาแก้ไขรัฐธรรมนูญ</orgName>ที่ได้มีการติดต่อไปยังกลุ่ม ความขัดแย้งทางการเมือง คือ<orgName><prefix>กลุ่ม</prefix>พันธมิตรประชาชนเพื่อประชาธิปไตย (พธม.)</orgName>และ<orgName><prefix>กลุ่ม</prefix>แนวร่วมประชาธิปไตยต่อต้านเผด็จการ<suffix>แห่งชาติ</suffix> (นปช.)</orgName> ที่ทำหนังสือให้เข้า ร่วมสู่กระบวนการรับฟังความคิดเห็น อยากให้ขยายการรับฟังไปสู่การพูดคุยที่ชัดเจน เนื่องจากเป็นการนำความขัดแย้งนอกสภาสู่กระบวนการทาง<orgName>รัฐสภา</orgName> โดยผ่านคณะกรรมการทั้งสองชุด ซึ่งเป็นปัจจัยสำคัญของการสร้างความสมานฉันท์ และต้องการให้ขยายไปสู่การทำงานของ<orgName><prefix>คณะกรรมการ</prefix>สอบสวนข้อเท็จจริง</orgName>ด้วย ทั้งนี้ต้องการให้<orgName><prefix>กลุ่ม</prefix>นปช.</orgName>ให้ความร่วมมือต่อกระบวนการของ<orgName>รัฐสภา</orgName></p>
<p>นพ.บุรณัชย์ กล่าวว่า ในสวนของคณะทำงานที่อยู่ใน<orgName>อนุกรรมการสมานฉันท์</orgName> ของ<orgName>พรรคประชาธิปัตย์</orgName> มีการส่งเฉพาะประเด็นสาระของมาตรา 190 คือการเพิ่ม ขยายรายระเอียดของการทำสัญญา และในส่วนของมาตรา 266 เป็นการพูดถึง ความชัดเจนเรื่องบทบาทของสมาชิก<orgName><prefix>สภา</prefix>ผู้แทนราษฎร</orgName> (ส.ส.) ที่จะทำงานกับฝ่ายบริหารในการแก้ไขปัญหาของประชาชน</p>
<p>ทั้งนี้ขอยืนยันว่าพรรคยังอยู่ในขั้นตอนของการฟังความคิดเห็น ที่ภายในและภายนอกยังมีความแตกต่างกัน พรรคมีจุดยืนว่า มาตรา 237 คือการป้องกันการทุจริตขายเสียงทางการเมืองคงต้องอยู่ต่อไป ส่วนวิธีการนั้นจะใช้วิธีการรับผิดในส่วนของกรรมการบริหาร ที่ต้องเพิ่มโทษผู้กระทำผิดโดยเฉพาะเจาะจงหรือจะคาบเกี่ยวกับการยุบพรรคหรือไม่นั้น แนวทางจะเป็นการรับฟังเพื่อผ่านเข้าสู่การทำงาน ของ<orgName><prefix>คณะอนุกรรมการ</prefix>แก้ไขรัฐธรรมนูญ</orgName>ของ<orgName><prefix>คณะกรรมการ</prefix>สมานฉันท์</orgName> ต่อไป</p>
<p>นายโคทม อารียา ประธาน<orgName><prefix>สภา</prefix>ที่ปรึกษาเศรษฐกิจและสังคม<suffix>แห่งชาติ</suffix></orgName> กล่าวแสดงความเชื่อมั่นว่า การตั้ง<orgName><prefix>คณะกรรมการ</prefix>สมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ</orgName> ซึ่งเป็นกระบวนการทาง<orgName>รัฐสภา</orgName> จะช่วยแก้ปัญหาความขัดแย้งทางสังคมและการเมืองได้ </p></body>
</news>
