<teiHeader>
<fileDesc>
<titleStmt>
  <title>ป้อนลูกยออภิสิทธิ์ ชาญชัยยก หัวไวเหมาะผู้นำ  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 20:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8910  </bibl>
</sourceDesc>
</fileDesc>
</teiHeader>
<news>
<headline>ป้อนลูกยออภิสิทธิ์ ชาญชัยยก หัวไวเหมาะผู้นำ</headline>
<lead>นายกฯ-นิพนธ์-ชุมพล หอบกระเช้ากุหลาบสีแดง ร่วมฉลองวันคล้ายวันเกิดครบรอบ 57 ปี "ชาญชัย  ชัยรุ่งเรือง" ที่บ้านพัก พร้อมอวยพรให้สุขภาพแข็งแรง -เป็นกำลังใจฝ่าฟันอุปสรรค  ไร่้เงาส.ส.<orgName>พรรคร่วมรัฐบาล</orgName></lead>
<neck></neck>
<body><p>ผู้สื่อข่าวรายงานว่า   ช่วงค่ำวันนี้ (27 พ.ค.) นายชาญชัย ชัยรุ่งเรือง รัฐมนตรีว่าการ<orgName><prefix>กระทรวง</prefix>อุตสาหกรรม</orgName> หัวหน้า<orgName>พรรคเพื่อแผ่นดิน</orgName>  จัดงานเลี้ยงฉลองวันคล้ายวันเกิดครบรอบ 57 ปี ที่บ้านพักในหมู่บ้านเศรษฐกิจ ถนนเพชรเกษม 102  ถือเป็นการจัดงานฉลองวันเกิดอย่างยิ่งใหญ่เป็นครั้งแรก โดยมีการออกร้านอาหารคาวหวานไม่ต่ำกว่า 20 ร้าน พร้อมทั้งมีการแสดงบนเวทีแสง สี เสียง ครบครัน ท่ามกลาง ส.ส. ของ<orgName>พรรคเพื่อแผ่นดิน</orgName>ได้เดินทางมร่วมในงานอย่างคับคั่ง ยกเว้น 3 ส.ส. ในกลุ่มของ พ.ต. อ.ประชา พรหมนอก ส.ส.สัดส่วน <orgName>พรรคเพื่อแผ่นดิน</orgName> และ <orgName><prefix>กลุ่ม</prefix>บ้านริมน้ำ</orgName>ของนายสุชาติ ตันเจริญ อดีตรองหัวหน้า<orgName>พรรคไทยรักไทย</orgName> โดย นายอภิสิทธิ์ เวชชาชีวะ นายกรัฐมนตรี พร้อม</p>
<p>ด้วยนายนิพนธ์ พร้อมพันธุ์ เลขาธิการนายกรัฐมนตรี และนายชุมพล กาญจนะ ประธาน ส.ส.<orgName>พรรคประชาธิปัตย์</orgName> ได้นำกระเช้าดอกกุหลาบสีแดงมาอวยพร พร้อมขอให้นายชาญชัย มีสุขภาพร่างกายแข็งแรงและได้รับรับประธานอาหารร่วมกับนายชาญชัยและสมาชิก <orgName>พรรคเพื่อแผ่นดิน</orgName>ด้วย   เป็นที่น่าสังเกตว่าไม่มี ส.ส.ของ<orgName>พรรคร่วมรัฐบาล</orgName>อื่นๆ หรือพรรคฝ่ายค้านมาร่วมงานในครั้งนี้แต่อย่างใด  นายชาญชัยได้พานางบังอร เบญจาธิกุล เจ้าของ<orgName><prefix>มหาวิทยาลัย</prefix>กรุงเทพธนบุรี</orgName>และบุตรชาย ยืนต้อนรับผู้ร่วมงานด้วย   ต่อมาเมื่อเวลา19.30น. นายกรัฐมนตรี กล่าวอวยพรบนเวทีว่า นายชาญชัยเป็นคนมีสุขภาพแข็งแรงสู้งาน ไปทำงานแต่เช้า ต้องออกกำลังกายก่อนไปทำงานเสมอ ทำให้เห็นถึงความมุ่งมุ่นตั้งใจ ขออวยพรให้มีสุขภาพแข็งแรงและประสบความสำเร็จในหน้าที่การงานในฐานะรัฐมนตรี และหัวหน้าพรรคเพื่อแผ่นดิน หวังว่าคำอวยพรจะเป็นกำลังใจให้นายชาญชัยได้ฟันฝ่าอุปสรรคต่างๆไปได้  </p>
<p>ด้าน นายชาญชัย กล่าวตอบบนเวทีว่า ดีใจมากที่นายกรัฐมนตรีให้เกียรติและให้ความสำคัญ กับงานคล้ายวันเกิดของตน ดีใจมากเมื่อลูกชายมาบอกว่าได้รับแจ้งจากเลขาธิการนายกรัฐมนตรี ว่านายกรัฐมนตรีจะเดินทางมา ร่วมงานด้วย  ขอบอกว่าวันนี้นายกรัฐมนตรีได้ใจตนไปแล้ว เพราะไม่กล้าคิดมาก่อนว่านายกรัฐมนตรี จะมาร่วมงานวันนี้ ในฐานะที่ตนเป็นหัวหน้า<orgName>พรรคเพื่อแผ่นดิน</orgName> และนายอภิสิทธิ์เป็นหัวหน้า<orgName>รัฐบาล</orgName>  มาร่วมกันทำงาน ตนขอสนับสนุนให้นายอภิสิทธิ์แก้ปัญหาเศรษฐกิจให้ประเทศไทยให้ได้ เพราะนายอภิสิทธิ์เป็นคนหัวไวเกิดมาเพื่อเป็นนายกรัฐมนตรีจริงๆ </p>
<p>ผู้สื่อข่าวรายงานด้วยว่าจากนั้นพิธีกรเป็นเวทีได้เชิญนายกรัฐมนตรี พร้อมด้วยนายพินิจ จารุสมบัติ นายปรีชา เลาหพงศ์ชนะ แกนนำ<orgName>พรรคเพื่อแผ่นดิน</orgName>และร.ต.หญิงระนองรักษ์ สุวรรณฉวี รัฐมนตรีว่าการ<orgName><prefix>กระทรวง</prefix>เทคโนโลยีสารสนเทศ</orgName>และ นางบังอร เบ็ญจาธิกุล ชัยรุ่งเรือง อธิการบดี<orgName><prefix>วิทยาลัย</prefix>กรุงเทพธนบุรี</orgName>  ขึ้นเป่าเค้กบนเวทีร่วมกัน</p></body>
</news>
