<teiHeader>
<fileDesc>
<titleStmt>
  <title>สั่งขังหนุ่มอังกฤษโกง5พันล้านที่ดูไบ-ยูเออีขอส่งข้ามแดน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/22/news_28793543.php?news_id=28793543  </bibl>
</sourceDesc>
</fileDesc>
</teiHeader>
<news>
<headline>สั่งขังหนุ่มอังกฤษโกง5พันล้านที่ดูไบ-<orgName>ยูเออี</orgName>ขอส่งข้ามแดน</headline>
<lead><orgName>ศาลอาญา</orgName>สั่งขัง60วัน“ไมเคิล ไบรอัน สมิธ”หนุ่มใหญ่ชาวอังกฤษ อดีตผู้จัดการฝ่ายบุคคลบริษัทในดูไบ เพื่อรอการไต่สวนส่งตัวเป็นผู้ร้ายข้ามแดนตามที่ <orgName>ยูเออี</orgName> ร้องขอต่อทางการ<orgName>ไทย</orgName> หลังถูกแจ้งจับฐานปลอมแปลงเอกสารและฉ้อโกงบริษัทกว่า 5 พันล้านบาท</lead>
<neck></neck>
<body><p>วานนี้ (21 พ.ค.) ที่ศาลอาญา ถนนรัชดาภิเษก อัยการฝ่ายต่างประเทศได้นำตัว นายไมเคิล ไบรอัน สมิธ ( Mr. Michael Bryan หรือ Michael Bryan Smith ) อายุ 43 ปี สัญชาติอังกฤษ อดีตผู้จัดการแผนกทรัพยากรบุคคล <orgName><prefix>บริษัท</prefix> ลิมิตลีส (Limitless Company)</orgName> สำนักงานใหญ่นครดูไบ ประเทศสหรัฐอาหรับเอมิเรตส์ ผู้ต้องหาคดีปลอมแปลงเอกสารและใช้เอกสารกระทำผิดในการโอนเงินของบริษัทเข้า บัญชีตนเองโดยมิชอบ กว่า 150 ล้านดอลลาร์สหรัฐ หรือ กว่า 5,000 ล้านบาท ซึ่งมีโทษจำคุกสูงสุด </p>
<p>3 ปี มายื่นคำร้องขอให้<orgName>ศาล</orgName>ออกหมายขังผู้ต้องหาไว้เป็นเวลา 60 วัน ระหว่างรอยื่นคำร้องขอส่งตัวผู้ร้ายข้ามแดนอย่างเป็น

ทางการ </p>
<p>ทั้งนี้ นายไมเคิล ได้หลบหนีเข้ามากบดานในประเทศไทย โดยทางการ<orgName>สหรัฐอาหรับเอมิเรตส์</orgName> ได้ประสานมายัง<orgName><prefix>สำนักงาน</prefix>อัยการ</orgName><orgName><prefix>สำนักงาน</prefix>ต่างประเทศ</orgName> ของ<orgName>ไทย</orgName> ให้ช่วยติดตามจับกุมผู้ต้องหารายนี้ เพราะกระทำความผิดเทียบเท่ากฎหมายไทยฐานปลอมแปลงเอกสาร ใช้เอกสารปลอม และฉ้อโกง ตามประมวลกฎหมายอาญา มาตรา 264, 268 และ 341 ซึ่งคดียังไม่หมดอายุความ</p>
<p>คำร้องระบุว่า <orgName>ประเทศสหรัฐอาหรับเอมิเรตส์</orgName> และ<orgName>ราชอาณาจักรไทย</orgName> ไม่มีสนธิสัญญาส่งผู้ร้ายข้ามแดนระหว่างกัน แต่ตามพระราชบัญญัติ (พ.ร.บ.) ส่งผู้ร้ายข้ามแดน พ.ศ. 2551 มาตรา 8 กำหนดให้<orgName>รัฐบาลต่างประเทศ</orgName>สามารถร้องขอต่อ<orgName>รัฐบาลไทย</orgName>ให้ส่งตัวบุคคลที่กระทำ ผิดตามกฎหมายของประเทศที่ร้องขอ เป็นผู้ร้ายข้ามแดนไปดำเนินคดียังประเทศนั้นได้ แม้ว่าจะไม่มีสนธิสัญญาส่งผู้ร้ายข้ามแดนระหว่างกัน โดยให้เป็นดุลพินิจของ<orgName>รัฐบาลไทย</orgName>ที่จะพิจารณาดำเนินตาม พ.ร.บ.ส่งผู้ร้ายข้ามแดน แต่การกระทำความผิดที่มีการร้องขอนั้น ต้องเป็นการกระทำที่เป็นความผิดอาญาซึ่งกฎหมายของประเทศผู้ร้องขอและกฎหมาย ไทยกำหนดให้เป็นความผิดอาญา มีโทษประหารชีวิต หรือมีโทษจำคุก หรือโทษจำกัดเสรีภาพในรูปแบบอื่นตั้งแต่ 1 ปีขึ้นไป</p>
<p>ข้อเท็จจริงเกี่ยวกับคดีระบุว่า เมื่อวันที่ 1 ก.ค. 2551 นายซิค อัล-ดีนจาฟาร์ ผู้ดำเนินการแทน<orgName><prefix>บริษัท</prefix>ลิมิตลีส</orgName> ได้เข้าแจ้งความต่อพนักงานสอบสวนนครดูไบว่า บริษัทได้รับความเสียหายจากการกระทำของนายไมเคิล ซึ่งรับผิดชอบการสรรหาและแต่งตั้งบุคคลเข้าทำงานในบริษัท โดยผู้ต้องหาได้แต่งตั้งพนักงานชื่อ นายแฟรงค์ มอส (Frank Moss) ค่าจ้างเดือนละ 125,000 ดอลลาร์สหรัฐอาหรับเอมิเรตส์ ตั้งแต่วันที่ 20 มี.ค. 2551 ถึง 31 พ.ค. 2551รวมเป็นเงิน 298,388 ดอลลาร์สหรัฐอาหรับเอมิเรตส์ แต่ปรากฏชัดในภายหลังว่า ผู้ต้องหานำเงินดังกล่าวมาเป็นของตน </p>
<p>นอกจากนี้ผู้ต้องหายังโอนเงินสดจำนวน 2,124,740 ดอลลาร์สหรัฐอาหรับเอมิเรตส์ ไปยัง<orgName><prefix>บริษัท</prefix>แซนฟอร์ด ลี (Sanford Lee)</orgName> ในประเทศอังกฤษ ทราบว่าเป็นบริษัทของผู้ต้องหาเอง โดยผู้ต้องหาอ้างว่าการโอนเงินดังกล่าวเป็นค่าใช้จ่ายติดต่อเพื่อว่าจ้าง พนักงานจำนวน 12 คน โดย<orgName><prefix>บริษัท</prefix>แซนฟอร์ด ลี</orgName> ทำงานให้กับ<orgName><prefix>บริษัท</prefix>ลิมิตลีส</orgName> แต่ภายหลังปรากฏข้อมูลว่า การว่าจ้างพนักงานชุดดังกล่าวเป็นการดำเนินการโดยตรงไม่ผ่านบริษัทจัดหางาน ใดๆ นอกจากนี้ผู้ต้องหาเป็นผู้ลงนามในเอกสารจ่ายเงินกับ<orgName><prefix>บริษัท</prefix>แซนฟอร์ด ลี</orgName> โดยเงินถูกโอนผ่านไปยังบัญชีธนาคารแห่งหนึ่งในประเทศไซปรัส ซึ่งเป็นบัญชีเดียวกับบัญชีเงินเดือนของนายแฟรงค์ มอส เหตุเกิดระหว่างวันที่ 11 มี.ค. ถึง 31 พ.ค. 2551 ที่เมืองดูไบ, กรุงลอนดอน ประเทศอังกฤษ และประเทศไซปรัส</p>
<p>ต่อมาวันที่ 25 ส.ค. 2551 <orgName><prefix>สำนักงาน</prefix>อัยการประเทศสหรัฐอาหรับเอมิเรตส์</orgName>ได้ออกหมายจับนายไมเคิล และเมื่อทางการ<orgName>สหรัฐอาหรับเอมิเรตส์</orgName>ทราบว่า ผู้ต้องหาหลบหนีมาพำนักอยู่บ้านเลขที่ 99/173 หมู่บ้านร่วมสุข วิลล่า แขวงสะพานใหม่ เขตสายไหม กรุงเทพฯ และบ้านเลขที่ 39-591 หมู่บ้านอารายา วิลเลจ ต.หนองแก อ.หัวหิน จ.ประจวบคีรีขันธ์ จึงได้มีหนังสือขอให้<orgName>ประเทศไทย</orgName>ดำเนินการจับกุมและคุมขังชั่วคราวผู้ต้องหา เพื่อไต่สวนผู้ต้องหาในการส่งตัวเป็นผู้ร้ายข้ามแดนไปดำเนินคดีที่ประเทศ สหรัฐอาหรับเอมิเรตส์ต่อไป</p>
<p>ดังนั้นพนักงานอัยการจึงยื่นคำร้องขอให้<orgName>ศาล</orgName>มีคำ สั่งขังผู้ต้องหาไว้เป็นเวลา 60 วัน นับตั้งแต่วันที่ 20 พ.ค. ถึงวันที่ 18 ก.ค. 2552 ระหว่างรอคำร้องขอส่งผู้ร้ายข้ามแดนอย่างเป็นทางการ และเอกสารหลักฐานจากประเทศสหรัฐอาหรับเอมิเรตส์ โดยพนักงานอัยการขอคัดค้านการประกันตัวผู้ต้องหาด้วย เนื่องจากเชื่อว่าผู้ต้องหากระทำความผิดที่มีมูลค่าการทุจริตเป็นเงินจำนวน มาก ประกอบกับผู้ต้องหามีสัญชาติอังกฤษ สามารถหลบหนีข้ามแดนไปต่างประเทศได้โดยง่าย</p>
<p>ทั้งนี้<orgName>ศาล</orgName>พิจารณาคำร้องและสอบถามนายไมเคิลผู้ ต้องหาแล้วไม่คัดค้าน จึงอนุญาตให้ขังผู้ต้องหาไว้เป็นเวลา 60 วัน ระหว่างรอการไต่สวนการส่งผู้ร้ายข้ามแดนต่อไป โดยเจ้าหน้าที่ราชทัณฑ์ได้ควบคุมตัวนายไมเคิล ไปควบคุมที่เรือนจำพิเศษกรุงเทพฯ</p></body>
</news>
