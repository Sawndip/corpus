<teiHeader>
<fileDesc>
<titleStmt>
  <title>ไทยขอยูเออีแลกผู้ต้องหากับทักษิณ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28800244.php?news_id=28800244  </bibl>
</sourceDesc>
</fileDesc>
</teiHeader>
<news>
<headline><orgName>ไทย</orgName>ขอ<orgName>ยูเออี</orgName>แลกผู้ต้องหากับทักษิณ</headline>
<lead>"<orgName><addName>บัวแก้ว</addName></orgName>" สบช่องหาทางแลกตัวผู้ต้องหาที่ "<orgName>ยูเออี</orgName>" ต้องการตัว กับ "ทักษิณ" รอดูท่าที่ "<orgName>ยูเออี</orgName>" จะตอบรับหรือไม่ "เทพไท" ยินดีหาก "ทักษิณ" อยากกลับมาสู้คดีเป็นจริง เชื่อ<orgName>ยูเออี</orgName>ให้ความร่วมมือส่งตัวกลับไทย ปลัด<orgName>กลาโหม</orgName> เตือนอดีตนายกฯ อย่าลืมคำพูดที่ต้องการปรองดอง ปลุก "<orgName>เสื้อแดง</orgName>" ป่วนอีก “สุเทพ” เชื่อ “ฮุน เซน” ที่ยืนยัน “ทักษิณ” ไม่มีพาสปอร์ตกัมพูชา</lead>
<neck></neck>
<body><p>นายธฤต จรุงวัฒน์ อธิบดี<orgName><component><prefix>กรม</prefix>สารนิเทศ</component> <component><prefix>กระทรวง</prefix>การต่างประเทศ</component></orgName> กล่าวถึงความเป็นไปได้ในการแลกตัวผู้ต้องหาต่างฐานความผิดระหว่างประเทศ ว่า โดยหลักการแล้วประเทศที่ไม่มีการทำสนธิสัญญาการส่งตัวผู้ร้ายข้ามแดน จะใช้หลักต่างตอบแทน แลกตัวนักโทษคดีเดียวกันหรือมีฐานความผิดคล้ายกัน</p>
<p>ทั้งนี้ ในคดีของผู้ต้องหาของ<orgName>สหรัฐอาหรับเอมิเรตส์</orgName> หรือ<orgName>ยูเออี</orgName> ที่ตำรวจไทยควบคุมตัวไว้เป็นความผิดฐานฉ้อโกง ต่างกับกรณีของ พ.ต.ท.ทักษิณ ชินวัตร อดีตนายกรัฐมนตรี ที่เป็นคดีทุจริตการจัดซื้อที่ดินย่านรัชดาภิเษก แต่ก็ได้มีการส่งเรื่องไปให้ทางการ<orgName>ยูเออี</orgName> เพื่อพิจารณาส่งตัว พ.ต.ท.ทักษิณ กลับมาดำเนินคดีที่ประเทศไทยแล้ว รอแค่ว่าทางการ<orgName>ยูเออี</orgName> จะตอบรับหรือไม่ </p>
<p>ส่วนที่ ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> ออกมาระบุว่า พ.ต.ท.ทักษิณ ถือพาสปอร์ต 6-8 ประเทศนั้น นายธฤต กล่าวว่า เป็นสิทธิที่แต่ละประเทศสามารถทำได้ แต่ฝ่ายการเมืองก็คงต้องหาโอกาสชี้แจง แสดงเหตุผล และความห่วงกังวลของ<orgName>รัฐบาลไทย</orgName>ไปยังประเทศที่ออกพาสปอร์ตแก่ พ.ต.ท.ทักษิณ เหมือนที่เคยทำต่อ<orgName>ประเทศนิการากัว</orgName> อย่างไรก็ตาม ในส่วนของ<orgName><prefix>กระทรวง</prefix>การต่างเทศ</orgName> จะตรวจสอบข้อเท็จจริงไปยังประเทศต่างๆ อีกครั้ง </p>
<p>ผู้สื่อข่าวรายงานว่า ผู้ต้องหาที่ทาง<orgName>ยูเออี</orgName> ต้องการตัวคือ นายไมเคิล ไบอัน สมิธ ชาวอังกฤษ ซึ่งตำรวจไทยจับกุมตัวไว้ได้ หลังจากทางการ<orgName>สหรัฐอาหรับเอมิเรตส์</orgName> ประสานทางการ<orgName>ไทย</orgName>ช่วยจับกุม เพราะหนีคดียักยอกเงินบริษัทเป็นเงิน 154 ล้านดอลลาร์ หรือกว่า 5,000 ล้านบาท ซึ่งผู้ต้องหารายนี้อาศัยตำแหน่งงานผู้จัดการฝ่ายบุคคลและผู้จัดการฝ่าย อื่นๆ รวมทั้งถือหนังสือเดินทางสหราชอาณาจักรถึง 2 เล่ม ยักยอกเงินของบริษัทโดยการโอนเงินผลประโยชน์และเงินเดือนของพนักงานเข้า บัญชีตัวเองกว่า 5,000 ล้านบาท จากนั้นหลบหนีออกนอกสหรัฐอาหรับเอมิเรตส์ เข้าประเทศต่างๆ และมาถูกจับกุมได้ในประเทศไทย</p>
<p>"สุเทพ" เชื่อ "ทักษิณ" ไม่มีพาสปอร์ตกัมพูชา </p>
<p>ด้านนายสุเทพ เทือกสุบรรณ รองนายกรัฐมนตรี กล่าวถึงกระแสข่าว พ.ต.ท.ทักษิณ ถือพาสปอร์ตของต่างชาติ 6-8 ประเทศ รวมทั้งประเทศกัมพูชา ว่า ตนไม่ได้ตรวจสอบ แต่เคยพบกับสมเด็จฮุน เซน นายกรัฐมนตรีกัมพูชา ก็ได้พูดคุยกัน ซึ่งสมเด็จฮุน เซน ยืนยันว่าไม่มีของกัมพูชา ตนก็เชื่อจึงไม่ได้ไปตรวจสอบ ส่วนพาสปอร์ตของประเทศอื่นๆ ตนไม่ได้มีโอกาสได้ข้อมูลโดยตรงจึงตอบไม่ได้ </p>
<p>ส่วนที่ พ.ต.ท.ทักษิณ ยังคงเคลื่อนไหวอย่างต่อเนื่องที่เมืองดูไบ ทั้งที่ก่อนหน้านี้<orgName>รัฐบาล</orgName>ได้ประสานเพื่อขอความร่วมมือในการส่งตัวกลับมา ดำเนินคดีในไทยแล้ว แสดงว่าการประสานงานไม่เป็นผลใช่หรือไม่ นายสุเทพ กล่าวว่า "ก็ต้องดูกันต่อไป"</p>
<p>"เทพไท" ยินดีหาก "ทักษิณ" อยากกลับไทย</p>
<p>นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงกระแสข่าว พ.ต.ท.ทักษิณ จะขอให้<orgName>ประเทศสหรัฐอาหรับเอมิเรตส์</orgName> เป็นตัวกลางส่งตัว พ.ต.ท.ทักษิณ กลับประเทศไทย ว่า หากข่าวนี้เป็นจริง <orgName>รัฐบาล</orgName>ก็ยินดีอย่างยิ่ง เพราะเราเรียกร้องมาตลอดเวลาว่า พ.ต.ท.ทักษิณ เป็นคนไทยคนหนึ่ง เมื่อ<orgName>ศาล</orgName>ตัดสินจำคุก และก็ยังมีคดีคาราคาซังอยู่มาก หากคิดจะกลับมาสู้คดีในเมืองไทยก็ยินดี หาก<orgName>รัฐบาลยูเออี</orgName>จะส่งตัวมาก็ขอขอบคุณที่ให้ความร่วมมือ ส่งตัวผู้ร้ายข้ามแดนมาลงโทษ </p>
<p>เมื่อถามว่ามีเงื่อนไขอะไรหรือไม่ที่เป็น ประโยชน์กับ พ.ต.ท.ทักษิณ ถ้าให้<orgName>รัฐบาลยูเออี</orgName> เป็นตัวกลาง โฆษกประจำตัวหัวหน้า<orgName>พรรคประชาธิปัตย์</orgName> กล่าวว่า เป็นเรื่องของการส่งผู้ร้ายข้ามแดนปกติ <orgName>รัฐบาลยูเออี</orgName>คงไม่มาแทรกแซงอะไรได้ เพราะเป็นกระบวนการยุติธรรมของ<orgName>ไทย</orgName> หากเป็นอย่างนั้นจริงก็คงเป็นความร่วมมือ เพราะ<orgName>ไทย</orgName>ขอความร่วมมือไปร้อยกว่าประเทศ ที่ให้ส่งตัว พ.ต.ท.ทักษิณ กลับ </p>
<p>"วันนี้ก็ปรากฏชัดแล้วว่า พ.ต.ท.ทักษิณ อยู่ในเมืองดูไบจริง เพราะ ร.ต.อ.เฉลิม อยู่บำรุง ก็ยืนยันว่าพบ และให้ พ.ต.ท.ทักษิณ เลี้ยงข้าว ดังนั้น ข้อมูลของ ร.ต.อ.เฉลิม เป็นพยานได้ว่า พ.ต.ท.ทักษิณ อยู่ที่นั่นจริง และอัยการก็สามารถยืนยันแหล่งที่พักชัดเจนว่า ตัวตนของผู้ต้องหาอยู่ที่ไหน ก็สามารถดำเนินการตามกระบวนการยุติธรรมได้ วันนี้อัยการสูงสุดก็รู้ชัดว่า ภูมิลำเนาของนักโทษหนีคดีอยู่ที่ไหน เมื่อยืนยันว่าอยู่ที่เมืองดูไบ ก็ทำหนังสือส่งไปแล้ว" </p>
<p>ผู้สื่อข่าวถามว่า <orgName>รัฐบาลดูไบ</orgName>จะคำนึงถึงความสัมพันธ์ระหว่างประเทศ หรือผลประโยชน์ของประเทศมากกว่ากัน นายเทพไท กล่าวว่า ทุกประเทศมีอธิปไตย และต้องคำนึงถึงผลประโยชน์ของประเทศชาติมากกว่าผลประโยชน์ของบุคคลใดบุคคล หนึ่ง และคิดว่า<orgName>รัฐบาลไทย</orgName>ขอร้องไป <orgName>รัฐบาลยูเออี</orgName>ก็น่าจะให้ความร่วมมือ แต่ การที่ พ.ต.ท.ทักษิณ เข้าไปพำนักอยู่ที่เมืองดูไบ ก็เป็นผลประโยชน์ระหว่าง พ.ต.ท.ทักษิณ กับ<orgName>ยูเออี</orgName> ซึ่งไม่ทราบว่ามีหรือไม่ แต่ความสัมพันธ์ระหว่างประเทศต้องมาก่อนอยู่แล้ว </p>
<p>ปลัด <orgName>กห.</orgName>เตือน “ทักษิณ” อย่าลืมปรองดอง</p>
<p>พล.อ.อภิชาต เพ็ญกิตติ ปลัด<orgName><prefix>กระทรวง</prefix>กลาโหม</orgName> กล่าวถึงกรณีที่ พ.ต.ท.ทักษิณ จะให้<orgName>รัฐบาลยูเออี</orgName>ส่งตัวกลับมาประเทศไทย ตามการร้องขอตัวของทางการ<orgName>ไทย</orgName>ให้กลับมาดำเนินคดีว่า ทางการ<orgName>ไทย</orgName> ไม่ว่าจะเป็นนายกรัฐมนตรี หรือ<orgName>รัฐบาล</orgName>ประกาศมาตลอดในการให้ พ.ต.ท.ทักษิณ เข้ามาดำเนินคดีในไทย ถ้าไม่มีการก่อกวน หรือก่อหวอดและดำเนินการตามขั้นตอนของกฎหมายคงไม่มีปัญหา</p>
<p>เมื่อถามว่า การเดินทางกลับเข้าไทยจะเป็นการจุดกระแส<orgName>เสื้อแดง</orgName> <orgName>เสื้อเหลือง</orgName> หรือไม่ พล.อ.อภิชาต กล่าวว่า อยากให้ประชาชนไม่ว่าฝ่ายใดก็ตามอยู่บนพื้นฐานของเหตุผล และกฎหมายเป็นหลัก หากปฏิบัติตามกฎหมายก็จะไม่วุ่นวาย ซึ่งในหลักการ พ.ต.ท.ทักษิณ ต้องกลับเข้ามาสู้คดี</p>
<p>ส่วนจะทำให้<orgName><prefix>กลุ่ม</prefix>เสื้อแดง</orgName>มีผู้บัญชาการทำให้ เกิดความวุ่นวายมากขึ้นหรือไม่นั้น ตนคิดว่า เป็นสิ่งที่ พ.ต.ท.ทักษิณ พูดมาตลอดว่า ต้องการเห็นความปรองดองให้เกิดขึ้นในชาติ ซึ่งจะเป็นการพิสูจน์อย่างหนึ่งว่า เมื่อกลับมาแล้วต้องการเห็นความปรองดองตามที่เคยพูดมาโดยตลอดหรือไม่ และคงต้องแสดงออกถึงความจริงใจ </p>
<p>"เป็นการพิสูจน์ที่ชัดเจนว่าที่ท่านพูดเชื่อถือ ได้หรือไม่ ถ้าท่านกลับเข้ามาและมีปัญหา หากเสื้อแดงยังสร้างปัญหาอยู่ นั่นก็คือ การปลุกกระแสของท่าน ไม่ได้พูดบนพื้นฐานข้อเท็จจริงอย่างที่ท่านอยากให้เป็น"</p>
<p>"<orgName>พีเพิล ชาแนล</orgName>" เตรียมออนแอร์เป็นทางการ</p>
<p>นายณัฐวุฒิ ใสยเกื้อ แกนนำ<orgName><prefix>กลุ่ม</prefix>คนเสื้อแดง</orgName> กล่าวถึงความคืบหน้าในการออกอากาศของ<orgName>สถานีโทรทัศน์ดาวเทียมพีเพิล ชาแนล (PEOPLE CHANNEL)</orgName> ว่า ขณะนี้อยู่ในช่วงทดลองออกอากาศ โดยได้ทดลองแล้วตั้งแต่วันที่ 18 พ.ค.ที่ผ่านมา ซึ่งสามารถรับสัญญาณได้ ทั้งจากเคเบิลทีวีท้องถิ่น จานรับสัญญาณ<orgName>เอเอสทีวี</orgName> และจานรับสัญญาณของ<orgName>วัดธรรมกาย</orgName> </p>
<p>ส่วนที่มีสมาชิก<orgName>พรรคประชาธิปัตย์</orgName> จะประสานนายสาทิตย์ วงศ์หนองเตย รัฐมนตรีประจำ<orgName><prefix>สำนัก</prefix>นายกฯ</orgName> ให้ดำเนินการกับ<orgName>สถานีพีเพิลชาแนล</orgName>นั้น นายณัฐวุฒิ กล่าวว่า ก่อนที่<orgName>รัฐบาล</orgName>จะดำเนินการใดๆ ขอให้ตอบคำถามใน 3 ประเด็นดังนี้ 1.<orgName>รัฐบาล</orgName>หรือองค์กรใดๆ ในประเทศนี้ มีอำนาจปิดการออกอากาศของ<orgName>สถานีโทรทัศน์ดาวเทียม</orgName>หรือไม่ 2.การปิด<orgName><prefix>สถานี</prefix>โทรดีสเตชั่น</orgName>กระทำโดยอำนาจขององค์กรใด และมีกฎหมายใดรองรับ และ 3.หลังจากที่ดำเนินการกับ<orgName>พีเพิลชาแนล</orgName> จะดำเนินการกับโทรทัศน์ดาวเทียมช่องอื่นๆ โดยเฉพาะ<orgName>เอเอสทีวี</orgName>ด้วยหรือไม่</p></body>
</news>
