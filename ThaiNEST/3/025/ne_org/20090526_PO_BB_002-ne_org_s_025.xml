<teiHeader>
<fileDesc>
<titleStmt>
  <title>นายกฯรับปมการเมืองฉุดภาพลักษณ์เวทีโลก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811852.php?news_id=28811852  </bibl>
</sourceDesc>
</fileDesc>
</teiHeader>
<news>
<headline>นายกฯรับปมการเมืองฉุดภาพลักษณ์เวทีโลก</headline>
<lead></lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี บรรยายพิเศษ เรื่อง “มุมมองด้านการต่างประเทศ ของ<orgName>รัฐบาล</orgName>ชุดปัจจุบัน” ในการสัมมนา “เรื่องบทบาทของประเทศไทยในเวทีโลก มุมมองด้านการต่างประเทศ” ว่า บทบาทของงานด้านการต่างประเทศ ปฏิเสธไม่ได้ว่านับวันจะสำคัญมากขึ้น </p>
<p>อีกทั้งกระแสเรื่องชาตินิยมก็รุนแรงขึ้น ทำให้ความเชื่อในเรื่องที่ว่าโลกภิวัฒน์จะทำให้เกิดสันติภาพในโลกไม่เป็น ความจริง เพราะได้เกิดความเหลื่อมล้ำ เราจะต้องย้อนดูผลกระทบที่ส่งผลต่อประเทศของเราด้วย ความจริง คือ สังคมใดก็ตามไม่มีใครสามารถฝืนเทคโนโลยีที่เข้ามาได้</p>
<p>นายกฯ ยอมรับว่าเป็นภาระหนักในภาวะการเมืองเช่นนี้ ซึ่งก็พยายามหาความพอดี เพราะคนส่วนใหญ่จะบอกว่าเมื่อมีปัญหาการเมืองภายใน และวิกฤติเศรษฐกิจ ไม่ควรจะเดินทางไปต่างประเทศมากนัก </p>
<p>อีกทั้งการประชุม<orgName>อาเซียน</orgName>ที่พัทยา ที่ต้องเลื่อนออกไปก็ส่งผลกระทบแรง เพราะต่างประเทศหวังว่าจะไม่มีเหตุการณ์ดังกล่าวเกิดขึ้นอีก แต่ก็ยังดีเมื่อเราไป</p>
<p>ชี้แจงทำความเข้าใจแล้วก็จะมีคำถามตลอดว่าแล้วต่อไปจะมีเหตุการณ์อย่างนั้นอีกหรือไม่</p>
<p>ไม่คาดหวังว่าจะเกิดเหตุการณ์อย่างเดือนเม.ย. ขึ้นอีก เพราะเชื่อว่าตบมือข้างเดียวไม่ดัง แต่เหตุการณ์เดือนเม.ย.ก็ชัดเจนว่าเป็นเรื่องที่เกิดขึ้นเกิดจากคนกลุ่ม เดียวเท่านั้น และต่างประเทศก็จับตาเรื่องความก้าวหน้าของกระบวนการสร้างความสมานฉันท์ ซึ่งถ้ากระบวนการนี้ไม่ได้ผล ก็ต้องหาทางออกอื่น เพื่อสร้างความเชื่อมั่นให้<orgName>ประเทศไทย</orgName>กลับคืนมาให้ได้</p>
<p>ในขณะที่เราต้องแก้ปัญหาภายใน ให้เวทีโลกยอมรับ บทบาทเวทีโลกของเราก็จะลดลงไม่ได้ โดยเราจะต้องทำหน้าที่อย่างเต็มที่ โดย 5 เดือนที่ผ่านมา <orgName>รัฐบาล</orgName>ได้ทำงานด้านต่างประเทศอย่างเต็มที่ และต้องกระชับความสัมพันธ์กับเพื่อนบ้านและ<orgName>อาเซียน</orgName>โดยรวมด้วย ซึ่งน่ายินดีก็อย่างน้อย<orgName>ประเทศมาเลเซีย</orgName>และ<orgName>ลาว</orgName> ที่มีประมุขของทั้งสองประเทศ ได้เดินทางมาเยือนประเทศไทย ซึ่งถือว่าเป็นสัญลักษณ์ที่ดีมาก แต่เรื่องเพื่อนบ้านยังมีเรื่องที่ต้องทำอีกมาก ทั้งเรื่องปราสาทพระวิหาร ที่ยังเป็นปมปัญหาอยู่ ซึ่งตนและสมเด็จฮุนเซนได้กำหนดแนวทางดำเนินการ เพื่อไม่ให้เกิดปัญหา หรือเป็นอุปสรรคต่อความร่วมมือด้านอื่นๆ</p></body>
</news>
