<teiHeader>
<fileDesc>
<titleStmt>
  <title>'ธานี'นัดสอบนายกฯ-เทือก ฟุ้งปิดคดีทุบรถมิ.ย.นี้  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 15:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8846  </bibl>
</sourceDesc>
</fileDesc>
</teiHeader>
<news>
<headline>'ธานี'นัดสอบนายกฯ-เทือก ฟุ้งปิดคดีทุบรถมิ.ย.นี้</headline>
<lead>รองผู้บัญชาการตำรวจแห่งชาติ เดินทางเข้าพบ"สุเทพ"ขอนัดวันสอบปากคำ ยืนยันนายกฯอยู่ในรถ จำเป็นต้องสอบปากคำในฐานะผู้เสียหาย คาดมิ.ย.ได้ข้อสรุป</lead>
<neck></neck>
<body><p>วันนี้ (27 พ.ค.) เวลา 12.00 น.ที่ทำเนียบรัฐบาล พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ เดินทางเข้าพบ นายสุเทพ เทือกสุบรรณ รองนายกรัฐมนตรี โดยใช้เวลากว่า 2 ชั่วโมง จากนั้นพล.ต.อ.ธานี  เปิดเผยว่า มาประสานเพื่อนัดวันขอสอบปากคำนายสุเทพ ในฐานะพยานคดี ที่ถูก<orgName><prefix>กลุ่ม</prefix>เสื้อแดง</orgName>ทุบรถที่กระทรวงมหาดไทยในช่วงสงกรานต์ที่ผ่านมา ก่อนหน้านี้ได้เรียนให้นายอภิสิทธิ์ เวชชาชีวะ นายกรัฐมนตรี ทราบแล้วว่า จะขอมาสอบปากคำ ทั้ง 2 คนก็พร้อมให้สอบปากคำ ส่วนจะเป็นวันใด ต้องรอให้ท่านว่างอีกที โดยจะนำพนักงานสอบสวนมาสอบปากคำถึงที่ทำเนียบรัฐบาล</p>
<p>ส่วนจะต้องสอบปากคำรัฐมนตรีว่าการ<orgName><prefix>กระทรวง</prefix>กลาโหม</orgName> และรัฐมนตรีที่อยู่ในเหตุการณ์วันนั้นด้วยหรือไม่ พล.ต.อ.ธานีตอบว่า เอาที่จำเป็น และเสียหายก่อน บางคนเป็นผู้เสียหาย แต่ไม่ยอมให้การก็มี ถือเป็นเรื่องของเขา โดยคดีทุบรถที่กระทรวงมหาดไทยนั้น ยืนยันได้ว่า นายกฯและนายสุเทพอยู่ในรถจริง จึงต้องมาสอบปากคำในฐานะผู้เสียหาย คาดว่า ภายในเดือนมิ.ย.จะปิดคดีทุบรถที่กระทรวงมหาดไทยได้แน่นอน โดยคดีที่เกิดขึ้นในช่วงการประกาศใช้ พ.ร.ก.การบริหารราชการในสถานการณ์ฉุกเฉิน ทั้งในกทม.และต่างจังหวัด มีทั้งหมด 101 คดี</p></body>
</news>
