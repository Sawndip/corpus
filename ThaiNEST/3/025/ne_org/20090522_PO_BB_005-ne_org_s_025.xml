<teiHeader>
<fileDesc>
<titleStmt>
  <title>ยื่นปปช.ตรวจสอบชาญชัย ชัยรุ่งเรืองแจ้งทรัพย์สินเท็จ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/22/news_28793537.php?news_id=28793537  </bibl>
</sourceDesc>
</fileDesc>
</teiHeader>
<news>
<headline>ยื่น<orgName>ปปช.</orgName>ตรวจสอบชาญชัย ชัยรุ่งเรืองแจ้งทรัพย์สินเท็จ</headline>
<lead></lead>
<neck></neck>
<body><p>นายสมคิด หอมเนตร นักวิชาการอิสระ เดินเข้ายื่นหนังสือต่อ<orgName><prefix>คณะกรรมการ</prefix>ป้องกันและปราบปรามการทุจริต<suffix>แห่งชาติ</suffix> (ป.ป.ช.)</orgName> เพื่อขอให้ตรวจสอบบัญชีทรัพย์สินและหนี้สินของนายชาญชัย ชัยรุ่งเรือง รัฐมนตรีว่าการ<orgName><prefix>กระทรวง</prefix>อุตสาหกรรม</orgName> ในฐานะว่าที่หัวหน้า<orgName>พรรคเพื่อแผ่นดิน (พผ.)</orgName> เนื่องจากสงสัยว่ามีการแจ้งบัญชีทรัพย์สินและหนี้สินอันเป็นเท็จ</p>
<p>นายสมคิด กล่าวว่า นายชาญชัยเคยให้สัมภาษณ์ในหนังสือพิมพ์ฉบับหนึ่งระบุว่า เป็นเจ้าของ<orgName><prefix>มหาวิทยาลัย</prefix>กรุงเทพธนบุรี</orgName> แต่จากการตรวจสอบบัญชีทรัพย์สินและหนี้สินที่นายชาญชัยยื่นต่อ <orgName>ป.ป.ช.</orgName> ตอนเข้ารับตำแหน่งรัฐมนตรี เมื่อวันที่ 22 ธ.ค.2551 ไม่ได้แจ้งการถือครองมหาวิทยาลัยดังกล่าว ตนจึงไปตรวจสอบแล้วพบว่า คนที่ได้รับใบอนุญาตมหาวิทยาลัย คือ นางบังอร ชัยรุ่งเรือง เบญจาธิกุล ซึ่งเป็นคนที่นายชาญชัย พาออกงานหลายครั้ง หลังหย่าขาดจากภรรยาเก่า จึงสงสัยว่านายชาญชัยอาจจะปกปิดบัญชีทรัพย์สินและหนี้สิน โดยฝากไว้ในชื่อของนางบังอร</p>
<p>ทั้งนี้ ได้มอบเอกสารคำวินิจฉัยของ<orgName>ศาลฎีกาแผนกคดีอาญา</orgName>ของผู้ดำรงตำแหน่งทางการเมือง กรณีนายรักเกียรติ สุขธนะ อดีตรัฐมนตรีว่าการ<orgName><prefix>กระทรวง</prefix>สาธารณสุข</orgName> ซึ่งถูกตัดสินจำคุกเป็นเวลา 15 ปี จากกรณีทุจริตโครงการจัดซื้อยาและเวชภัณฑ์ โดยนายรักเกียรติได้นำทรัพย์สินไปฝากไว้ในบัญชีของคนใกล้ชิด มาประกอบการพิจารณาด้วย</p>
<p>ผู้สื่อข่าวถามว่าเหตุใดจึงเจาะจงตรวจสอบนายชาญ ชัย เป็นพิเศษ นายสมคิด กล่าวว่า เป็นเพราะเห็นว่า การกระทำของนายชาญชัยไม่ถูกกฎหมาย ทำให้ประชาชนได้รับผลกระทบ เมื่อถามว่า ขณะนี้กลุ่มนายชาญชัยมีความขัดแย้งกับกลุ่ม 12 ของ พล.ต.อ.ประชา พรหมนอก ส.ส.สัดส่วน <orgName>พรรคเพื่อแผ่นดิน</orgName>อยู่ คนจะสงสัยว่าเป็นเครื่องมือของกลุ่ม พล.ต.อ.ประชา หรือไม่ นายสมคิด กล่าวว่า แม้ตนจะอยู่จังหวัดอุดรธานี เหมือน พล.ต.อ.ประชา แต่ พล.ต.อ.ประชา เป็น ส.ส.สัดส่วน จึงไม่มีส่วนเกี่ยวข้องกัน ยืนยันว่าไม่ได้รับงานกลุ่ม 12 มาเล่นงานนายชาญชัย</p></body>
</news>
