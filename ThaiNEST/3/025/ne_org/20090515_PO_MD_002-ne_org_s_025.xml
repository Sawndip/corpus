<teiHeader>
<fileDesc>
<titleStmt>
  <title>สุเทพเปิดทางยกร่างรธน.ใหม่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-15 20:49:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000054656  </bibl>
</sourceDesc>
</fileDesc>
</teiHeader>
<news>
<headline>สุเทพเปิดทางยกร่างรธน.ใหม่</headline>
<lead></lead>
<neck></neck>
<body><p>นายสุเทพ เทือกสุบรรณ รองนายกรัฐมนตรีฝ่ายความมั่นคง กล่าวถึงกรณี ที่นายชุมพล กาญจนะ ประธาน ส.ส.<orgName>พรรคประชาธิปัตย์</orgName> ออกแถลงการณ์ แสดงความไม่พอใจบทบาท<orgName><prefix>คณะกรรมการ</prefix>มานฉันท์เพื่อการปฏิรูปการเมืองและศึกษาแก้ไขรัฐธรรมนูญ</orgName> 8 คน ของพรรคที่ไม่ดำเนินการตามมติพรรค ในเรื่องการแก้ไขรัฐธรรมนูญว่า นายชุมพล คงทราบข้อมูลที่คณะกรรมการทั้ง 8 คนไปทำไม่ครบทุกแง่มุมก็ได้ ซึ่งเรื่องการแก้ไขรัฐธรรมนูญนี้ มีความเห็นแตกต่างกันมาก ทั้งในพรรคประชาชน หรือสื่อมวลชน แต่เราพยายามให้ทุกคนได้มีโอกาส แสดงความคิดเห็น และให้รับฟังความเห็นคนอื่นด้วย ก็ถือว่าเป็นเรื่องยากเรื่องหนึ่ง</p>
<p>อย่างไรก็ตามคงไม่เรียกทั้ง 8 คนมาคุยเพราะไม่คิดว่าทั้ง 8 คน ได้ทำอะไรผิดต่อมติพรรค สำหรับจุดยืนของ<orgName>พรรคประชาธิปัตย์</orgName>ในเรื่องนี้ก็คือถ้าเป็นการแก้ไขรัฐธรรมนูญที่พุ่งเป้าไปที่การช่วยเหลือคนใด หรือกลุ่มใด เราคงไม่เห็นด้วย แต่การแก้ไข ต้องเป็นเรื่องของคนทั้งประเทศ เอาประโยชน์ของชาติเป็นหลัก</p>
<p>ผมคิดว่าในที่สุดคงหนีไม่พ้นที่จะต้องถามความเห็นของประชาชนทั้งประเทศเป็นประเด็น ๆ ไป และคิดว่าทางออกหนึ่งที่ดีก็คือประเด็นต่างๆ ที่เป็นปัญหาไปถามประชาชน และยกร่างรัฐธรรมนูญขึ้นมาใหม่ให้ตรงตามที่ประชาชนให้ความเห็นเอาไว้ อย่างนี้ก็จะแก้ปัญหาได้</p>
<p>ผู้สื่อข่าวรายงานว่าหลังจากนายชุมพล ออกแถลงการณ์ดังกล่าว ปรากฎว่า สร้างความไม่พอใจให้ส.ส.พรรคบางส่วน โดยเฉพาะสายที่ใกล้ชิด นายสุเทพ เทือกสุวรรณ ถึงขนาดเรียกนายชุมพลมาชี้แจงเหตุผลในการออกแถลงการณ์ เมื่อวันที่ 14 พ.ค.ที่ผ่านมา โดยมีแกนนำพรรคประกอบด้วย นายสุเทพ นายบัญญัติ บรรทัดฐาน กรรมการ<orgName><prefix>สภา</prefix>ที่ปรึกษาพรรค</orgName> นายชำนิ ศักดิ์เศรษฐ์ ส.ส.สัดส่วน ประธาน<orgName>วอร์รูมพรรค</orgName> นายชินวรณ์ บุญเกียรติ ประธานค <orgName>วิปรัฐบาล</orgName> และนายอาคม เอ่งฉ้วน ส.ส.กระบี่</p>
<p>ผู้สื่อข่าวรายงานว่า นายสุเทพ ได้ถามถึงเหตุผลที่ออกแถลงการณ์ นายชุมพล ชี้แจงว่า เกิดจากความอึดอัดใจของ ส.ส.บางส่วนในการทำงานของ 8 ส.ส.ที่ไปเป็น <orgName>กรรมการสมานฉันท์ฯ</orgName> ที่ไม่รายงานความคืบหน้าให้พรรคทราบ จึงต้องการให้ทำ รายงานทุกอย่างให้สมาชิกได้รับรู้ ไม่ได้มีเจตนาให้เกิดความแตกแยก หรือเกิดรอยร้าวในพรรค แต่ต้องการสะท้อนความเห็นของสมาชิกพรรคในฐานะที่เป็นประธานส.ส. และส.ส.หลายคนไม่เห็นด้วยในประเด็นการแก้ไขรัฐธรรมนูญ หลายมาตราโดยเฉพาะมาตรา 237 และแนวทางนำไปสู่การแก้กฎหมาย นิรโทษกรรมอดีตนักการเมืองที่ถูกตัดสิทธิ์ แต่ดูเหมือน 8 ส.ส.ของพรรค ที่เข้าร่วมเป็น <orgName>กรรมการฯ</orgName> กลับไม่แสดงทาที่ในเรื่องนี้อย่างชัดเจน จึงต้องการให้มีการมาหารือและทำความเข้าใจกับสมาชิกพรรคในประเด็นนี้ และที่สำคัญการตัดสินใจอย่างหนึ่ง อย่างได ของ 8 ส.ส.จะต้องเป็นมติพรรคเท่านั้น</p>
<p>รายงานข่าวแจ้งว่า ในการพูดคุยกันครั้งนี้ นายอาคม ได้แสดงความไม่พอใจ นายชุมพล เป็นอย่างมาก เพราะเห็นว่าการออกแถลงการณ์ดังกล่าว เป็นการตอกย้ำ ความแตกแยกภายในพรรคและทำให้เกิดรอยร้าวมากขึ้น ซึ่งการออกแถลงการณ์ดังกล่าวถือเป็นการทำเกินหน้าที่</p>
<p>ข่าวแจ้งว่า หลังจากรับทราบเหตุผลของนายชุมพลแล้ว นายบัญญัติ รับปากที่จะไปพูดคุยทำความเข้าใจกับ 8 ส.ส.ของพรรค เพื่อทำให้สมาชิกพรรคได้สบายใจ และจะมีการนำประเด็นทั้งหมดมาหารือในพรรคอีกครั้งเพื่อให้สมาชิกได้สอบถาม โดยจะมีการนัดหารือกันอีกครั้งในวันที่ 18 พ.ค.นี้</p>
<p>นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวว่า มติ<orgName><prefix>คณะอนุกรรมการ</prefix>แก้ไขรัฐธรรมนูญ</orgName> ที่ให้ตัด วรรค 2 มาตรา 237 โดยยกเลิกการยุบพรรค นั้นในส่วนของ<orgName>พรรคประชาธิปัตย์</orgName>เห็นด้วยว่าไม่ควรยุบพรรค แต่<orgName>กรรมการบริหารพรรค</orgName>ทั้งชุดต้องรับผิดชอบหาก<orgName>กรรมการบริหารพรรค</orgName>ทุจริต ส่วนประเด็นเรื่องระบบการเลือกตั้ง พรรคเห็นว่าระบบการเลือกตั้งในปัจจุบันคือเขตเล็กเรียงเบอร์ นั้นมีข้อดีมากกว่าระบบเขตเดียวเบอร์เดียว</p>
<p>นายเทพไท กล่าวว่า สำหรับกรณีนิรโทษกรรมนั้น เป็นที่น่าสังเกตุว่า มีการสร้างกระแสให้นิรโทษกรรมอดีต<orgName>กรรมการบริหารพรรค</orgName>ที่ถูกยุบโดยอ้างว่าไม่ได้รับความเป็นธรรม เช่นกรณีนายศักดิ์ เตชาชาญ อดีตตุลาการ<orgName>ศาลรัฐธรรมนูญ</orgName> ที่ออกมาระบุว่ามีใบสั่งให้ยุบพรรค ทั้งที่นายศักดิ์ ไม่ได้อยู่ในชุดคดียุบพรรค แต่อยู่ในจุดคดีซุกหุ้นของ พ.ต.ท.ทักษิณ จึงเป็นไปได้ว่าการออกมาพูดเรื่องนี้ อาจสร้างให้เห็นความไม่ชอบธรรมจนนำไปสู่การนิรโทษกรรม</p>
<p>นายเรืองไกร ลีกิจวัฒนะ ส.ว.สรรหา กล่าวว่า ขณะนี้มีการล็อบบี้จาก<orgName><prefix>คณะกรรมการ</prefix>สมานฉันทฯ</orgName> เพื่อให้ส.ว.สรรหาร่วมสนับสนุนการแก้ไขรัฐธรรมนูญในประเด็นต่างๆ ทั้งเรื่องการนิรโทษกรรมคดีการเมือง การแก้ไขมาตรา 237 และการแก้ที่มาของส.ส.และ ส.ว.เพื่อให้กลับมาใช้แบบรัฐธรรมนูญ 2540 โดยแลกกับการที่ส.ว.สรรหาสามารถอยู่ในตำแหน่งได้6 ปี เท่ากับ ส.ว.เลือกตั้ง จากเดิมที่อยู่ได้แค่ 3 ปี โดยอ้างว่า ส.ว.สรรหามีผลงานดี ซึ่งเรื่องดังกล่าว คิดว่า เป็นเรื่องที่ยั่วยวนและมีโอกาสทำให้ ส.ว. สรรหาแกว่งได้ เพราะหลายคน ที่มาจากการสรรหาเหลือเวลาในการทำงานเพียง 2 ปีเท่านั้นและไม่มีหลักประกันว่าหากลงสรรหาใหม่จะได้กลับมาอีก การที่ได้เป็นส.ว.อีก 3 ปี โดยอัตโนมัติอาจทำให้หลายคนหวั่นไหวได้</p>
<p>เรื่องการนิรโทษกรรมถือว่าเป็นประเด็นที่อ่อนไหวและประชาชนอาจจะไม่รับไม่ได้ ดังนั้นเพื่อน ส.ว.ต้องคิดว่าการที่ประเทศชาติต้องขาดนักการเมืองไป 200-300 คน บ้านเมืองจะไม่เจริญจริงหรือไม่ นักการเมืองไทยมีคุณภาพมีความรู้ ความสามารถแบบนั้นเลยหรือ</p></body>
</news>
