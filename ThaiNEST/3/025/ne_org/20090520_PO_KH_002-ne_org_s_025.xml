<teiHeader>
<fileDesc>
<titleStmt>
  <title>กกต.เผยยอดเงินภาษีบริจาคพรรค ประชาธิปัตย์รับ6ล้าน-เพื่อไทยจิ๊บจ๊อยแค่7.6แสน  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNVEl3TURVMU1nPT0=&sectionid=TURNd05BPT0=&day=TWpBd09TMHdOUzB5TUE9PQ==  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>เผยยอดเงินภาษีบริจาค<orgName>พรรค ประชาธิปัตย์</orgName>รับ6ล้าน-<orgName>เพื่อไทย</orgName>จิ๊บจ๊อยแค่7.6แสน</headline>
<lead></lead>
<neck></neck>
<body><p>เมื่อวันที่ 19 พ.ค. ที่สำนักงานคณะกรรมการการเลือกตั้ง(กกต.) นายสุทธิพล ทวีชัยการ เลขาธิการ<orgName>กกต.</orgName> กล่าวว่า ตามที่พ.ร.บ.พรรคการเมืองกำหนดให้ประชาชนสามารถบริจาคเงินภาษีให้แก่พรรคการเมืองต่างๆ ได้นั้น จากการตรวจสอบพบว่าช่วงเดือนมี.ค. ที่ผ่านมา ซึ่งเป็นช่วงยื่นภาษีเงินได้บุคคลธรรมดา ปรากฏว่ามีผู้ยื่นแบบทั้งสิ้น 9,338,260 ราย และจากการรายงานการประมวลผลเบื้องต้นตรวจสอบแล้ว 7,618,313 ราย คิดเป็น 81.58% ซึ่งมีผู้แสดงเจตนาบริจาคให้พรรคการเมืองที่ดำเนินการอยู่ 61 พรรค รวมทั้งสิ้น 66,364 ราย ทั้งนี้ ไม่ได้ระบุรหัสพรรคการเมือง หรือใส่รหัสไม่ถูกต้องจำนวน 33 ราย</p>
<p>นายสุทธิพลกล่าวว่า จากการตรวจสอบพบว่ามีผู้ประสงค์บริจาคให้<orgName>พรรคประชาธิปัตย์</orgName>มากที่สุด จำนวน 57,124 ราย ตามมาห่างๆ ด้วย<orgName>พรรคเพื่อไทย</orgName> ที่มีผู้ประสงค์บริจาค 7,260 ราย ขณะที่พรรคอื่นๆ กลับมีการบริจาคเป็นเพียงหลักร้อยรายเท่านั้น ไม่เว้นแม้แต่พรรคที่มีส.ส. ใน<orgName>สภา</orgName> อย่าง<orgName>พรรคชาติไทยพัฒนา</orgName> ที่มีผู้ประสงค์จะบริจาคเพียง 266 ราย <orgName>พรรคภูมิใจไทย</orgName> 100 ราย <orgName>พรรคเพื่อแผ่นดิน</orgName> 48 ราย และ<orgName>พรรครวมใจไทยชาติพัฒนา</orgName> 39 ราย</p>
<p>นายสุทธิพลกล่าวต่อว่า ตามกฎหมายกำหนดให้แต่ละคนสามารถบริจาคให้พรรคการเมืองได้รายละ 100 บาท ซึ่งหลังจากตรวจสอบผู้ยื่นภาษีทั้งหมดแล้ว <orgName><prefix>กรม</prefix>สรรพากร</orgName>จะจัดส่งยอดเงินบริจาคให้นายทะเบียนพรรคการเมือง เท่ากับจำนวนพรรคการเมืองที่ยังคงดำเนินกิจการในขณะนั้นและ<orgName>รัฐ</orgName>จะสนับสนุนเงินให้อีกร้อยละ 5 ของจำนวนเงินบริจาคที่ได้</p>
<p>รายงานข่าวแจ้งว่า หากคิดด้วยฐานปัจจุบันบวกกับเงินร้อยละ 5 ที่รัฐบาลจะสมทบ <orgName>พรรคประชาธิปัตย์</orgName>จะได้รับเงินทั้งสิ้น 5,998,020 บาท <orgName>เพื่อไทย</orgName>ได้ 762,300 บาท <orgName>ชาติไทยพัฒนา</orgName> 27,930 บาท <orgName>ภูมิใจไทย</orgName> 10,500 บาท <orgName>เพื่อแผ่นดิน</orgName> 5,040 บาท <orgName>รวมใจไทยชาติพัฒนา</orgName> 4,095 บาท</p>
<p>นายสุทธิพลกล่าวว่า วันเดียวกันนี้ได้ประกาศรับรองผลการเลือกตั้งให้นางรัชนี พลซื่อ จาก<orgName>พรรคเพื่อแผ่นดิน</orgName> เป็นส.ส.เขต 3 จ.ร้อยเอ็ด เนื่องจากจะครบ 30 วัน นับจากวันเลือกตั้งตามที่กฎหมายกำหนด จึงต้องรับรองไปก่อน แต่ยังมีเรื่องร้องเรียนนางรัชนี คงค้างอยู่ที่จังหวัด 3 เรื่อง และมีอีก 1 เรื่อง ที่อยู่ระหว่างการพิจารณาของ<orgName>กกต. กลาง</orgName></p></body>
</news>
