<teiHeader>
<fileDesc>
<titleStmt>
  <title>40สว.ขู่นายกฯเช่ารถเมล์เอ็นจีวีิเจอถอดทั้งคณะ  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 15:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8832  </bibl>
</sourceDesc>
</fileDesc>
</teiHeader>
<news>
<headline>40สว.ขู่นายกฯเช่ารถเมล์เอ็นจีวีิเจอถอดทั้งคณะ</headline>
<lead><orgName>สภาสูง</orgName>เปิดเวทีชำแหละโครงการเช่ารถเมล์ 4,000 คัน ย้ำตั้งโครงการเพื่อสะสมเสบียงรับเลือกตั้ง 40 ส.ว.ขู่<orgName>ครม.</orgName>ระวังเจอถอดถอนทั้งคณะ แฉเงินเข้ากระเป๋าคนมีเอี่ยวคันละ 2 ล้าน"รสนา"ฟันธงนายกฯไม่พับโครงการก็ซวยเอง</lead>
<neck></neck>
<body><p>วันนี้ (27 พ.ค.) เวลา 09.35 น.ที่รัฐสภา <orgName><prefix>คณะกรรมาธิการ</prefix>การพัฒนาการเมืองและการมีส่วนร่วมของประชาชน</orgName> ร่วมกับ<orgName><component><prefix>คณะกรรมาธิการ</prefix>สิทธิมนุษยชน สิทธิเสรีภาพและการคุ้มครองผู้บริโภค</component> <component>วุฒิสภา</component></orgName> ได้จัดเสวนา "คำถามของประชาชน กับรถเมล์ NGV 4,000 คัน" โดยเปิดให้ประชาชนและกลุ่มองค์กรต่างๆ วิพากษ์วิจารณ์และเสนอความคิดเห็น อาทิ <orgName><prefix>กลุ่ม</prefix>เครือข่ายป้องกันและปราบปรามการทุจริตภาคประชาชน</orgName> ตัวแทนจาก<orgName><prefix>สมาพันธ์</prefix>แรงงานรัฐวิสาหกิจสัมพันธ์(สรส.)</orgName> <orgName><prefix>สหภาพแรงงาน</prefix>ขนส่งมวลชนกรุงเทพฯ ( ขสมก.)</orgName> <orgName><prefix>สำนักงาน</prefix>ตรวจเงินแผ่นดิน(สตง.)</orgName> โดยผู้เข้าร่วมเสวนาทั้งหมดแสดงความเห็นไปแนวทางเดียวกันว่า <orgName>รัฐบาล</orgName>ไม่ควรปล่อยให้โครงการนี้ผ่านความเห็นชอบจาก<orgName>คณะรัฐมนตรี(ครม.)</orgName> โดยนายอิทธิ ขวัญอุดมพร กรรมการ<orgName>ป.ป.ช.</orgName>ภาคประชาชน กล่าวว่า เงินที่<orgName>รัฐบาล</orgName>จะนำมาเช่า เป็นเงินของประชาชนทั้งนั้น หากขาดทุนใครจะรับผิดชอบ ขอแนะนำให้นายกรัฐมนตรียกเลิกโครงการนี้ไป </p>
<p>ด้านนายไพบูลย์ ซำศิริพงษ์ ส.ว.ปทุมธานี ประธาน<orgName><prefix>คณะกรรมาธิการ</prefix>พัฒนาการเมืองฯ</orgName> กล่าวว่า ได้คัดค้านโครงการนี้มาตั้งแต่แรก เพราะตั้งราคาไว้สูงเกินจริง การนำเงินภาษีประชาชนไปเช่า แทนที่จะเป็นการจัดซื้อเพื่อให้รถตกเป็นมรดกของแผ่นดิน เป็นเรื่องไม่ถูกต้อง หาก<orgName>รัฐบาล</orgName>ยังมุ่งมั่นจะเอาให้ได้ ก็เป็นห่วง <orgName>ครม.</orgName>ทั้งคณะ อาจถูกประชาชนจำนวน 2 หมื่นคน เข้าชื่อยื่นถอดถอนให้พ้นจากตำแหน่งทั้งคณะได้</p>
<p>ขณะที่นายไพบูลย์ นิติตะวัน ส.ว.สรรหา แกนนำ<orgName><prefix>กลุ่ม</prefix> 40 ส.ว.</orgName> กล่าวว่า ไม่ใช่เฉพาะแค่<orgName><prefix>กลุ่ม</prefix> 40 ส.ว.</orgName>เท่านั้นที่ไม่เห็นด้วย แต่เสียงส.ว.ทั้ง 150 คนก็ไม่มีใครเห็นด้วยกับโครงการนี้ ส.ว.ทุกคนจะร่วมกันตรวจสอบ และโครงการนี้จะเป็นเครื่องพิสูจน์ หาก<orgName>ครม.</orgName>ให้ผ่านก็ถือว่าการทำหน้าที่ของส.ว.ล้มเหลว และหากประชาชนเข้าชื่อยื่นถอดถอนมาเชื่อว่า ส.ว.ทุกคนจะทำเรื่องนี้ให้เป็นประวัติศาสตร์แน่นอน</p>
<p>นายสมชาย แสวงการ ส.ว.สรรหา <orgName><prefix>กลุ่ม</prefix> 40 ส.ว.</orgName> ประธาน<orgName><prefix>คณะกรรมาธิการ</prefix>สิทธิมนุษยชนฯ</orgName> กล่าวว่า โครงการนี้เป็นจุดเริ่มต้นที่จะแปลงสภาพ <orgName>ขสมก.</orgName> จากองค์กรรัฐวิสาหกิจไปสู่การเป็นบริษัท ของเอกชนผู้ให้เช่ารถเมล์ ซึ่งตัวเลขงบประมาณก็ผิดปกติชัดเจน มีข้อมูลจาก<orgName>สันติบาล</orgName>ว่ามีผลประโยชน์ไปตกในกระเป๋าผู้เกี่ยวข้องถึงคันละ 1.5-2 ล้านบาท ลองเอาไปคูณ 4 พันคันดู โครงการนี้ไม่มีอะไรนอกจากเข้ามาถอนทุน คนที่เป็นนอมีนีต้องทำตามที่นายสั่ง เพื่อเตรียมพร้อมสำหรับการเลือกตั้ง <orgName>พรรคประชาธิปัตย์</orgName>และนายกฯเองก็รู้ดีว่าอีกไม่นานก็ต้องยุบ<orgName>สภา</orgName> หากยังไม่เข้าใจสถานภาพนี้ก็สมควรถูกยื่นถอดถอน แล้วกลับไปเป็นฝ่ายค้านเหมือนเดิม และคราวนี้จะยาวนานมาก ดังนั้นนายกฯต้องยืนอยู่ข้างผลประโยชน์ประชาชน สำหรับ <orgName>ขสมก.</orgName>เองก็ต้องแสดงพลังให้ชัดเจนและเข้มแข็งว่าไม่เอาด้วย แล้วประชาชนจะกลับมาศรัทธาท่านเหมือนเดิม</p>
<p>ขณะที่น.ส.รสนา โตสิตระกูล ส.ว.กทม. ประธาน<orgName><prefix>คณะกรรมาธิการ</prefix>ศึกษา</orgName> ตรวจสอบเรื่องการทุจริต และเสริมสร้างธรรมาภิบาล กล่าวว่า เชื่อว่าโครงการนี้มีค่าคอมมิชชั่นแน่ จึงอยากถามว่าพวกคุณได้กันกี่เปอร์เซ็นต์ ประชาชนเขาเอือมระอากันหมด เด็กยังรู้เลยว่าเป็นโครงการที่ไม่มีประโยชน์ แต่นักการเมืองได้ประโยชน์ ดังนั้นประชาชนอย่ายอมเรามีสิทธิทักท้วงและห้ามได้ เพราะเป็นเงินภาษีของพวกเรา อย่าคิดว่าประชาชนไม่รู้ว่ามีใครได้ค่าคอมมิชชั่นบ้าง เขาไม่ได้กินแกลบ พวกเราเข้าใจว่า<orgName>รัฐบาล</orgName>ต้องอาศัยองค์ประกอบ<orgName>พรรคร่วม</orgName>ค้ำยัน แต่ขณะนี้บ้านเมืองเศรษฐกิจตกต่ำ กลับยังเดินหน้าจัดซื้อโครงการที่ไร้สาระ ไร้เหตุผล เห็นแก่ส่วนแบ่ง ตรงนี้ประชาชนรับไม่ได้</p></body>
</news>
