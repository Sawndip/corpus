<teiHeader>
<fileDesc>
<titleStmt>
  <title>รักษาการผบช.ภ.2ย้ำทุกคดีเป็นกลางไม่2มาตรฐาน  </title>
  <author>ทีมข่าวข่าวทั่วไทย  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-22 05:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/region/1182  </bibl>
</sourceDesc>
</fileDesc>
</teiHeader>
<news>
<headline>รักษาการผบช.ภ.2ย้ำทุกคดีเป็นกลางไม่2มาตรฐาน</headline>
<lead></lead>
<neck></neck>
<body><p>จากกรณี พล.ต.อ.พัชรวาท วงษ์สุวรรณ ผบ.ตร. มีคำสั่งย้าย พล.ต.ท.อัศวิน ณรงค์พันธ์ ผบช.ภ.2 และ พล.ต.ต.บัณฑิต คุณจักร ผบก.ภ.จว.ชลบุรี ไปช่วยราชการที่<orgName><prefix>สำนักงาน</prefix>ตำรวจ<suffix>แห่งชาติ</suffix></orgName> ข้อหาบกพร่องต่อหน้าที่ปล่อยให้<orgName>คนเสื้อแดง</orgName>บุกยึดโรงแรมรอยัล คลิฟ บีช รีสอร์ต พัทยา และทุบรถนายกรัฐมนตรี และมีคำสั่งเดียวกันให้ พล.ต.ท.สุวัฒน์ จันทร์อิทธิกุล ผช.ผบ.ตร.ไปรักษาการ ผบช.ภ.2 อีกตำแหน่งหนึ่ง และให้ พล.ต.ต.ปราโมทย์ ปทุมวงศ์ รอง ผบช.ภ.2 ไปรักษาการ ผบก.ภ.จว.ชลบุรี อีกตำแหน่งหนึ่งเมื่อวันที่ 20 เม.ย. นั้น เมื่อวันที่ 21 เม.ย. พล.ต.ต.สุวัฒน์ จันทร์อิทธิกุล ผช.ผบ.ตร.ได้เดินทางเข้ารับตำแหน่งรักษาการณ์ ผบช.ภ.2 แล้วได้เรียกประชุมลับเจ้าหน้าที่เกี่ยวข้องคดี<orgName>คนเสื้อแดง</orgName>บุกยึดโรงแรม รอยัลฯ และทุบรถนายกรัฐมนตรี ทันที เพื่อติดตามความคืบหน้าคดี<orgName><prefix>กลุ่ม</prefix>คนเสื้อแดง</orgName>บุกยึดโรงแรมรอยัลฯ ล้มการประชุมสุดยอด<orgName>อาเซียน</orgName> และทุบรถนายกรัฐมนตรีทันที</p>
<p>ภายหลังการประชุม พล.ต.ท.สุวัฒน์ เผยกับผู้สื่อข่าวว่า วันนี้เดินทางมารับตำแหน่งรักษาการ ผบช.ภ.2 ในครั้งนี้ไม่รู้สึกหนักใจ เพราะเจ้าหน้าที่ตำรวจใน สนง.ภาค 2 ทุกนายมีความเป็นมืออาชีพ และเชื่อว่าจะสามารถสะสางคดีต่างๆได้ โดยเฉพาะจะดำเนินการอย่างโปร่งใสเด็ดขาด ทั้งนี้สำหรับคดี<orgName><prefix>กลุ่ม</prefix>คนเสื้อแดง</orgName>บุกทุบรถนายกรัฐมนตรี ขณะนี้ได้ออกหมายจับไปแล้ว 16 คน โดยมีผู้ต้องหาที่ถูกออกหมายจับเข้ามอบตัวแล้ว 2 คน ที่เหลือเจ้าหน้าที่กำลังติดตามตัวมาดำเนินคดีอยู่</p>
<p>ด้าน พล.ต.ต.ปราโมทย์ ปทุมวงศ์ รอง ผบช.ภ.2 ที่ได้รับคำสั่งไปรักษาการ ผบก.ภ.จว.ชลบุรี ได้เริ่มเข้าทำงานในวันแรกและได้ลงพื้นที่เมืองพัทยาเพื่อติดตามความคืบหน้า ในทั้งสองคดีทันที</p></body>
</news>
