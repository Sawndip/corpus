<teiHeader>
<fileDesc>
<titleStmt>
  <title>อสส.ทำหนังสือขอตัวทักษิณไปยังนิการากัว  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 15:38:46  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173315  </bibl>
</sourceDesc>
</fileDesc>
</teiHeader>
<news>
<headline>อสส.ทำหนังสือขอตัวทักษิณไปยังนิการากัว</headline>
<lead>อัยการสูงสุด ยัน ทำหนังสือขอตัวอดีตนายกฯทักษิณ มาดำเนินคดีไปยังนิการากัว และสหรัฐอาหรับเอมิเรตส์แล้ว</lead>
<neck></neck>
<body><p>นายชัยเกษม นิติสิริ อัยการสูงสุด ให้สัมภาษณ์ผู้สื่อข่าวที่ จ.ภูเก็ต เกี่ยวกับการขอตัว พ.ต.ท.ทักษิณ ชินวัตร อดีตนายกรัฐมนตรี มาดำเนินคดีในประเทศไทย ว่า ขณะนี้ได้มีการทำหนังสือขอตัวไป 2 ประเทศ ได้แก่ <orgName>ประเทศสหรัฐอาหรับเอมิเรตส์</orgName> กับ <orgName>ประเทศนิการากัว</orgName> ส่วน<orgName>ฮ่องกง</orgName>นั้นอยู่ระหว่างการประสานงาน แต่ทราบว่าขณะนี้ พ.ต.ท.ทักษิณ ไม่ได้มีถิ่นพำนักอยู่ที่ฮ่องกง ส่วนการจะประสานไปยังประเทศอื่น ๆ ต้องอยู่ที่หน่วยงานเจ้าของเรื่อง ประสานเข้ามาว่าพบหลักแหล่งหรือการไปมาที่สม่ำเสมอ เพราะจะต้องชัดเจนว่ามีตัวบุคคลอยู่จริง ๆ หากไม่สามารถระบุหลักแหล่งที่ชัดเจนก็ไม่สามารถที่จะนำเรื่องเสนอไปยังประเทศนั้น ๆ ได้ ทั้งนี้ ในส่วนของสำนักงานอัยการสูงสุดก็พร้อมที่จะดำเนินการในเรื่องนี้อยู่แล้ว</p></body>
</news>
