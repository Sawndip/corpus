<teiHeader>
<fileDesc>
<titleStmt>
  <title>สุเทพมั่นใจสยบร้าวระหว่างรมต.ร่วมรัฐได้  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 10:04:34  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173244  </bibl>
</sourceDesc>
</fileDesc>
</teiHeader>
<news>
<headline>สุเทพมั่นใจสยบร้าวระหว่างรมต.ร่วมรัฐได้</headline>
<lead>รองนายกฯด้านความมั่นคง มั่นใจแก้ปัญหาความขัดแย้งระหว่างรัฐมนตรีได้ ภายใน<orgName>รัฐบาล</orgName> ทั้งราคาสินค้าและโครงการรถเมล์เช่า 4,000 คัน</lead>
<neck></neck>
<body><p>นายสุทเพ เทือกสุบรรณ รองนายกรัฐมนตรี ด้านความมั่นคง กล่าวถึงกรณีที่ นายกรัฐมนตรี แต่งตั้งตนเป็นประธาน<orgName><prefix>คณะกรรมการ</prefix>ยุทธศาสตร์สินค้าเกษตร</orgName>ทุกชนิดนั้น ยอมรับว่า ตนเองเป็นยาสามัญประจำบ้านเพื่อแก้ไขปัญหาความขัดแย้งเรื่องการระบายข้าวในสต๊อกของ<orgName>รัฐบาล</orgName> ระหว่าง นายกอร์ปศักดิ์ สภาวสุ รองนายกรัฐมนรี ด้านเศรษฐกิจ กับ นางพรทิวา นาคาศัย รมว.<orgName>พาณิชย์</orgName> ซึ่งตนมองความขัดแย้งที่เกิดขึ้นเป็นเพียงความเห็นที่แตกต่าง ส่วนกรณีการเช่ารถเมล์ 4,000 คัน ของ<orgName><prefix>กระทรวง</prefix>คมนาคม</orgName> ที่<orgName>คณะรัฐมนตรี</orgName>เห็นชอบในหลักการ แต่นายกรัฐมนตรี ให้<orgName><prefix>กระทรวง</prefix>คมนาคม</orgName> นำกลับไปปรับปรุงตัวเลขราคาอีกนั้น เห็นว่าเรื่องดังกล่าวต้องพิจารณาอย่างรอบคอบ เพราะ<orgName>คณะรัฐมนตรี</orgName>ต้องรับผิดชอบร่วมกัน ส่วนการตั้งราคาซ่อมไว้ล่วงหน้า เนื่องจากเป็นการเช่ารถระยะยาว</p>
<p>นอกจากนี้ นายสุเทพ เปิดเผยว่า ในเวลา 18.00น. ของวันนี้ จะมีการประชุม<orgName><prefix>คณะกรรมการ</prefix>ยุทธศาสตร์สินค้า</orgName>ทุกชนิด ซึ่งหากไม่ได้ผลสรุป ก็จะต้องประชุมอีก ในวันจันทร์ที่ 1 มิถุนายนนี้ เพื่อนำเข้าที่ประชุม<orgName>คณะรัฐมนตรี</orgName> ในวันพุธที่ 3 มิถุนายน</p>
<p>ทั้งนี้ นายสุเทพ เทือกสุบรรณ รองนายกฯ ด้านความมั่นคง ยังเปิดเผยว่า วันพรุ่งนี้ จะเดินทางไปจังหวัดปัตตานี เพื่อประชุมร่วมกับหน่วยงานด้านความมั่นคงในพื้นที่ อาทิ <orgName><prefix>ศูนย์อำนวยการ</prefix>บริหารจังหวัดชายแดนภาคใต้</orgName> หรือ <orgName>ศอ.บต.</orgName> และภาคเอกชน รวมถึง มอบนโยบายและแนวทางการแก้ไขปัญหาความไม่สงบที่เกิดขึ้น ขณะเดียวกัน จะไปติดตามโครงการฟาร์มตัวอย่างและโครงการเศรษฐกิจพอเพียงของ สมเด็จพระนางเจ้าฯ พระบรมราชินีนาถ และนำมาเป็นต้นแบบ และจะเดินทางศึกษา สหกรณ์ หมู่บ้านชาวประมง และการเลี้ยงแพะ เพื่อการพัฒนาให้กับ ประชาชนในพื้นที่</p>
<p>ส่วนเหตุการณ์ระเบิด 7 จุด ในจังหวัดยะลา เมื่อช่วงเช้าที่ผ่านมานั้น ตนรู้สึกกังวล ซึ่งต้องแก้ปัญหาอย่างต่อเนื่อง</p></body>
</news>
