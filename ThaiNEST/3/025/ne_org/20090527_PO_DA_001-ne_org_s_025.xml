<teiHeader>
<fileDesc>
<titleStmt>
  <title>'สุเทพ'เรียกประชุมแก้ปัญหาสินค้าเกษตร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 10:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200337&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'สุเทพ'เรียกประชุมแก้ปัญหาสินค้าเกษตร</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (27 พ.ค.) นายสุเทพ เทือกสุบรรณ รองนายกรัฐมนตรี ด้านความมั่นคง ในฐานะประธาน<orgName><prefix>คณะกรรมการ</prefix>ยุทธศาสตร์คุมสินค้าเกษตร</orgName> ซึ่ง<orgName>คณะรัฐมนตรี (ครม.)</orgName> แต่งตั้งวานนี้ เปิดเผยว่า ได้เรียกประชุมคณะกรรมการนัดแรกเวลา 18.00 น. พร้อมชี้แจงเหตุผลที่ต้องเข้ามาดูแล เนื่องจากเห็นว่ายังเป็นปัญหาที่คิดว่า จะสามารถเข้ามาช่วยเหลือได้ อีกทั้งสินค้าเกษตรต้องได้รับการช่วยเหลือเร่งด่วน เพื่อบรรเทาความเดือดร้อนของเกษตรกร</p>
<p>"มองว่าปัญหาที่เกิดขึ้นไม่ใช่เรื่องของความขัดแย้ง เป็นเพียงความคิดเห็นที่แตกต่าง เชื่อว่าหากได้พูดคุยกันจะได้ผลสรุปภายในวันนี้หรือไม่เกินวันอังคารหน้า เพื่อนำเข้าสู่ที่ประชุม <orgName>ครม.</orgName>วันที่ 3 มิ.ย. ทั้งนี้ จำเป็นต้องรับฟังความเห็นจากหลายฝ่าย เพื่อให้ได้ข้อสรุปในแนวทางเดียวกัน" นายสุเทพ กล่าว</p>
<p>นอกจากนี้ นายสุเทพ กล่าวว่า ปัญหาสินค้าเกษตรจะไม่ทำให้เกิดรอยร้าวภายใน<orgName>พรรคร่วมรัฐบาล</orgName> เพราะสามารถพูดคุยกับทุกพรรคได้ ไม่มีปัญหา.</p></body>
</news>
