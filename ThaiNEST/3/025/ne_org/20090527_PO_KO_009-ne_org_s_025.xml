<teiHeader>
<fileDesc>
<titleStmt>
  <title>หัวหน้าพรรคภูมิใจไทยลุยปรับเนื้องานเช่ารถเมล์เอ็นจีวี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14561/%e0%b8%ab%e0%b8%b1%e0%b8%a7%e0%b8%ab%e0%b8%99%e0%b9%89%e0%b8%b2%e0%b8%9e%e0%b8%a3%e0%b8%a3%e0%b8%84%e0%b8%a0%e0%b8%b9%e0%b8%a1%e0%b8%b4%e0%b9%83%e0%b8%88%e0%b9%84%e0%b8%97%e0%b8%a2%e0%b8%a5%e0%b8%b8%e0%b8%a2%e0%b8%9b%e0%b8%a3%e0%b8%b1%e0%b8%9a%e0%b9%80%e0%b8%99%e0%b8%b7%e0%b9%89%e0%b8%ad%e0%b8%87%e0%b8%b2%e0%b8%99%e0%b9%80%e0%b8%8a%e0%b9%88%e0%b8%b2%e0%b8%a3%e0%b8%96%e0%b9%80%e0%b8%a1%e0%b8%a5%e0%b9%8c%e0%b9%80%e0%b8%ad%e0%b9%87%e0%b8%99%e0%b8%88%e0%b8%b5%e0%b8%a7%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>หัวหน้า<orgName>พรรคภูมิใจไทย</orgName>ลุยปรับเนื้องานเช่ารถเมล์เอ็นจีวี</headline>
<lead>"ชวรัตน์"ปัด"พรทิวา" เกลาเหลา "กอร์ปศักดิ์" โวทำโครงการรถเมล์เอ็นจีวี โปร่งใส สกัดข้อครหาหวังเลือกตั้งซ่อมส.ส.สกลได้เสียงเพิ่ม</lead>
<neck></neck>
<body><p>(27พ.ค.)นายชวรัตน์ ชาญวีรกูล  หัวหน้า<orgName>พรรคภูมิใจไทย</orgName> กล่าวปฏิเสธที่จะให้ความเห็นถึงกรณีที่นายอภิสิทธิ์ เวชชาชีวะ นายกรัฐมนตรี แต่งตั้งนายสุเทพ เทือกสุบรรณ รองนายกฯ เข้ามาดูแลปัญหาความขัดแย้งระหว่าง นายกอร์ปศักดิ์ สภาวสุ รองนายกฯ กับนางพรทิวา นาคาศัย รมว.<orgName>พาณิชย์</orgName> ว่า เรื่องนี้นายกฯ ได้ตอบไปแล้ว ขณะนี้โครงการต่างๆ ของ<orgName>พรรคภูมิใจไทย</orgName>อาทิโครงการรถเมล์ 4 พันคันที่ถูกชะลอนั้น ต้องยอมรับว่าเป็นโครงการใหญ่ ต้องใช้เงินจำนวนมาก ไม่ใช่เรื่องเล็กๆ ต้องมีอุปสรรค เพราะต้องดูเรื่องต่างๆ ให้ละเอียด ซึ่งเราต้องปรับเนื้องานให้มันโปร่งใส เพื่อพยายามสกัดข้อครหาให้ได้</p>
<p>นายชวรัตน์ กล่าวถึงกรณีที่ พ.ต.ท.ทักษิณ ชินวัตร อดีตนายกรัฐมนตรี ได้กำชับ ส.ส.<orgName>พรรคเพื่อไทย</orgName>ให้สู้ศึกการเลือกตั้งซ่อมที่ จ.สกลนครให้ถึงที่สุดว่า เรื่องดังกล่าวเหมือนกับทีมฟุตบอลบอกให้ลูกทีมเตะให้ดีที่สุดฉันใด หัวหน้าทีมการเมืองก็ต้องบอกให้นักการเมืองทำคะแนนให้ดีที่สุดให้ชนะ อย่างไรก็ตามในส่วนของ<orgName>พรรคภูมิใจไทย</orgName>จะมีการปรับกลยุทธ์ในการหาเสียงให้ดีขึ้นกว่าเดิมโดยจะตั้งอยู่ในความไม่ประมาท</p>
<p>เมื่อถามว่า เลือกตั้งซ่อมครั้งนี้หวังมากน้อยแค่ไหน นายชวรัตน์ กล่าวว่า ก็สู้ ต้องตั้งตัวไม่อยู่ในความประมาท ถ้าสามารถเก็บได้ทั้งสองเก้าอี้ที่ว่างอยู่</p></body>
</news>
