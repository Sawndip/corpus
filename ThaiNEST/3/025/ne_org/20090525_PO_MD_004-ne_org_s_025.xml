<teiHeader>
<fileDesc>
<titleStmt>
  <title>มาร์คยันปชป.ไร้คลื่นใต้น้ำ ชื่อรมช.เกษตรฯถึงมือวันนี้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-25 18:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058537  </bibl>
</sourceDesc>
</fileDesc>
</teiHeader>
<news>
<headline>มาร์คยัน<orgName>ปชป.</orgName>ไร้คลื่นใต้น้ำ ชื่อรมช.<orgName>เกษตรฯ</orgName>ถึงมือวันนี้</headline>
<lead></lead>
<neck></neck>
<body><p>นายชวรัตน์ ชาญวีรกูล รมว.<orgName>มหาดไทย</orgName> ในฐานะหัวหน้า<orgName>พรรคภูมิใจไทย</orgName> กล่าวยืนยันว่า จะส่งชื่อรมช.<orgName>เกษตรและสหกรณ์</orgName>คนใหม่ แทน นายชาติชาย พุคยาภรณ์ ให้กับนายอภิสิทธิ์ เวชชาชีวะนายกรัฐมนตรีได้ในวันนี้แน่ (26พ.ค.)แต่ไม่สามารถบอกได้ว่าเป็นบุคคลใด โดยขณะนี้ยังไม่ได้คุยหารือกับนายกฯ</p>
<p>ส่วนการแถลงข่าวของนายชาติชาย ในวันนี้ ตนไม่ทราบว่า นายชาติชายจะแถลงว่าอย่างไร เพราะในเบื้องต้น ยังไม่มีการหารือกัน ซึ่งนายชาติชายได้บอกจะลาออกอย่างสวยงาม ก็น่าจะเป็นการจากกันด้วยดี</p>
<p>สำหรับผลสำรวจความคิดเห็นของประชาชน ที่ต้องการปรับ<orgName>ครม.</orgName>ในกระทรวงอื่น อาทิ <orgName>กระทรวงพาณิชย์</orgName> <orgName>ต่างประเทศ</orgName> รวมถึง รมว.<orgName>มหาดไทย</orgName> นั้น นายชวรัตน์ กล่าวว่า เป็นเรื่องที่ดี เพราะผลสำรวจถือเป็นกระจกเงา ให้รู้ข้อบกพร่อง เพื่อนำไปสู่การปรับปรุงแก้ไข ทั้งนี้คงไม่สามารถตอบได้ในการปรับ <orgName>ครม.</orgName>ครั้งนี้ นายกฯ จะปรับตำแหน่งตนหรือไม่ แต่ตนทำดีที่สุดแล้ว</p>
<p>เมื่อถามว่า มีกระแสข่าวว่า ส.ส.<orgName>พรรคประชาธิปัตย์</orgName> บางคนย้ายมาสังกัด<orgName>พรรคภูมิใจไทย</orgName> นายชวรัตน์ กล่าวว่า มี ส.ส.บางคนมาคุย มาทานข้าวด้วยกัน ซึ่งไม่มีอะไรเป็นเรื่องลึกลับ แค่มาเยี่ยมเยียนกัน สื่อก็เขียนไปแล้ว อย่างไรก็ตาม หากจะมีส.ส.<orgName>พรรคประชาธิปัตย์</orgName>ย้ายมาสังกัด<orgName>พรรคภูมิใจไทย</orgName> กี่คน คงไม่สามารถระบุจำนวนได้ ส่วนจะมีนายเฉลิมชัย ศรีอ่อน ส.ส.ประจวบคีรีขันธ์ รองหัวหน้า<orgName>พรรคประชาธิปัตย์</orgName>จะมาอยู่ด้วยหรือไม่นั้น ตนไม่ขอตอบในเวลานี้</p>
<p>ทั้งนี้มีรายงานว่า บุคคลที่จะมาเป็นรมช.<orgName>เกษตรฯ</orgName>แทนนายชาติชาย คือนายศุภชัย โพธิ์สุ ส.ส.สกลนคร</p>
<p>นายอภิสิทธิ์ เวชชาชีวะ นายกรัฐมนตรี และหัวหน้า<orgName>พรรคประชาธิปัตย์</orgName> กล่าวถึงปัญหาภายในพรรคที่มีผลสืบเนื่องมาจากการเตรียมปรับ<orgName>ครม.</orgName> ว่า ไม่มี จริงๆแล้วย้ำทุกครั้ง อย่าว่าแต่<orgName>รัฐบาล</orgName> แม้กระทั่งการเป็นฝ่ายค้านการบริหารพรรค ก็มีเสียงสะท้อนหลากหลายในพรรค การทำงานมีความเห็นที่แตกต่างบ้าง พอใจ ไม่พอใจก็มีการพูดคุย ในพรรคเปิดกว้าง สามารถพูดคุยแลกเปลี่ยนได้ และชี้แจงกันไป ตนเองยังมองว่าไม่มีอะไร</p>
<p>เมื่อถามว่า ข่าวที่ออกระบุว่ามีสัญญาว่า หากปรับ <orgName>ครม.</orgName>ครั้งหน้า จะให้นายเฉลิมชัย ศรีอ่อน ส.ส.ประจวบคีรีขันธ์ มาเป็นรัฐมนตรี นายอภิสิทธิ์ กล่าวว่า เรื่องของการที่จะมาบอกว่ามีการเคลื่อนไหวต่อรองเพื่อนำไปสู่เรื่องเหล่านั้นไม่ได้ ยืนยันว่าเรื่องการต่อรองไม่มี อยากให้ทุกคนที่ให้ข่าวต้องระมัดระวังปัญหาในเรื่องแบบนี้ ตนก็ย้ำไปแล้วว่าไม่เป็นประโยชน์กับการเมืองโดยรวม</p>
<p>นายสุเทพ เทือกสุบรรณ รองนายกรัฐมนตรี และเลขาธิการ<orgName>พรรคประชาธิปัตย์</orgName> กล่าวถึงกรณี นายเฉลิมชัย กล่าวว่าหากมีการปรับ <orgName>ครม.</orgName>ตนจะต้องได้ตำแหน่งนั้น เห็นว่า จองไว้ก่อนได้ อย่างไรก็ตามยืนยันว่า ขณะนี้ไม่มีปัญหาภายในพรรค ส่วนผลโพลที่อยากให้ปรับ<orgName>ครม.</orgName> โดยเฉพาะทีมเศรษฐกิจนั้นในสถานการณ์ขณะนี้ ทีมเศรษฐกิจทำงานยาก ก็ต้องเห็นใจด้วย</p>
<p>นายสาทิตย์ วงศ์หนองเตย รัฐมนตรีประจำ<orgName><prefix>สำนัก</prefix>นายกรัฐมนตรี</orgName> เเละกรรมการบริหาร<orgName>พรรคประชาธิปัตย์</orgName> กล่าวถึงกรณีส.ส.<orgName>พรรคเพื่อไทย</orgName> ระบุว่า นายกอร์ปศักดิ์ สภาวสุ รองนายกรัฐมนตรี จะย้ายมาอยู่<orgName>พรรคเพื่อไทย</orgName>ว่า ตนสนิทกับนายกอร์ปศักดิ์ เเละไม่เคยได้ยินนายกอร์ปศักดิ์บ่นเรื่องการย้ายพรรคมาก่อน ข่าวนี้ไม่มีเหตุผลใดๆ ที่จะย้ายพรรค เพราะนายกอร์ปศักดิ์ มีความผูกพันกับ<orgName>พรรคประชาธิปัตย์</orgName>สูง และมีบทบาทในการคิดนโยบายจำนวนมากของพรรค ความจริงคนที่พูดเรื่องนี้ มีปัญหาความน่าเชื่อถือมาตลอด คงเป็นความตั้งใจที่จะให้เกิดปัญหาใน<orgName>รัฐบาล</orgName> เพราะ<orgName>พรรคเพื่อไทย</orgName>ประกาศว่า จะทำทุกทาง เพื่อไม่ให้<orgName>รัฐบาล</orgName>ทำงานได้ราบรื่น</p>
<p>ส่วนแรงกระเพื่อมของคนในพรรค ที่มีความเห็นอยากแสดงออก อาจมีบ้างบางคน แต่ส่วนใหญ่อยากให้<orgName>รัฐบาล</orgName>ทำงานต่อได้อย่างราบรื่น ซึ่งหลังจากกลับจากสัมมนาที่เกาะสมุย ทุกคนก็จะช่วยกันโบกปูน ทำให้ทุกอย่างแข็งแกร่งขึ้น ซึ่ง<orgName>รัฐบาล</orgName>มั่นใจว่า สามารถดูแลปัญหาภายในพรรค และ<orgName>พรรคร่วมรัฐบาล</orgName>ไม่ให้ส่งผลกระทบต่อเสถียรภาพ<orgName>รัฐบาล</orgName> คิดว่าเรื่องนี้ปะทุขึ้นมาตอนนี้ก็ดี จะทำให้ทุกคนหันมาพูดจากัน ดูแลเสถียรภาพภายในพรรค เชื่อว่า ทุกอย่างจะผ่านไปด้วยความเรียบร้อย ซึ่งการปรับ <orgName>ครม.</orgName> คงมีแค่ตำแหน่งเดียว</p>
<p>นางพรทิวา นาคาศัย รมว.<orgName>พาณิชย์</orgName> กล่าวถึงกระแสข่าวว่า จะถูกปรับออกจาก<orgName>ครม.</orgName> ว่าไม่จริง หากเรามองแง่ดีจะเป็นแรงกระตุ้นให้เราต้องทำงานหนักมากขึ้น เพื่อให้สังคมยอมรับ ซึ่งถือเป็นผลดี ทั้งนี้ตนไม่ท้อใจที่ถูกตำหนิ เพียงแต่น้อยใจนิดหน่อย เชื่อว่าการปรับ<orgName>ครม.</orgName> คงมีการปรับรมช.<orgName>เกษตรฯ</orgName> ตำแหน่งเดียว ตามที่นายกรัฐมนตรีระบุ</p>
<p>เมื่อถามว่า จะมีสมาชิก<orgName>พรรคเพื่อไทย</orgName> และพรรคอื่นๆ เข้าร่วมกับ<orgName>พรรคภูมิใจไทย</orgName>หรือไม่ นางพรทิวา กล่าวว่า ก็มีมาบ้างแล้วแต่ส่วนของพรรคอื่นๆหรือ<orgName>พรรคประชาธิปัตย์</orgName> ยังไม่เห็น เมื่อถามว่ามีการพูดคุยถึงการที่เหล่าทัพ จะเสนอให้ พล.อ.ประวิตร วงษ์สุวรรณ รมว.<orgName>กลาโหม</orgName> นั่งหัวหน้า<orgName>พรรคภูมิใจไทย</orgName> หรือไม่ นางพรทิวา กล่าวว่า ไม่ได้คุย คงต้องเป็นเรื่องของพรรค</p></body>
</news>
