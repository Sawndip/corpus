<teiHeader>
<fileDesc>
<titleStmt>
  <title>อนุ กก.รวบรวมเหตุการณ์ ที่ตลาดนางเลิ้งฯ ตั้งข้อสังเกตเหตุเตรียมเผา ธ.กรุงเทพ วัตถุพยานไม่สอดคล้องกับสถานที่  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270206&tb=N255205  </bibl>
</sourceDesc>
</fileDesc>
</teiHeader>
<news>
<headline><orgName>อนุ กก.รวบรวมเหตุการณ์ ที่ตลาดนางเลิ้งฯ</orgName> ตั้งข้อสังเกตเหตุเตรียมเผา ธ.กรุงเทพ วัตถุพยานไม่สอดคล้องกับสถานที่</headline>
<lead><orgName>อนุกรรมการรวบรวมเหตุการณ์ ที่ตลาดนางเลิ้งฯ</orgName> ตั้งข้อสังเกตถึงเหตุเตรียมเผาธนาคารกรุงเทพ สำนักงานใหญ่ ว่าวัตถุที่เตรียมก่อเหตุไม่สอดคล้องกับอาคารที่มีความมั่นคงสูง</lead>
<neck></neck>
<body><p>การประชุมของ<orgName>อนุกรรมการตรวจสอบทุกเหตุการณ์ ในการชุมนุมการเมือง</orgName>วันนี้ (27 พ.ค.52) ที่อาคารรัฐสภา <orgName>อนุกรรมการรวบรวมเหตุการณ์ ที่ตลาดนางเลิ้ง เพชรบุรี ซอย 5 และ 7 ยมราช อนุสาวรีย์ชัยสมรภูมิ และเหตุเตรียมเผาธนาคารกรุงเทพ สำนักงานใหญ่</orgName> ซึ่งมี นายสุวิทย์ เมฆเสรีกุล ส.ว. สมุทรสาคร เป็นประธาน ได้เชิญรองผู้บังคับการตำรวจนครบาล 5 และ ผู้กำกับการ <orgName><prefix>สถานีตำรวจนครบาล</prefix>นางเลิ้ง และ พญาไท</orgName> มาให้ข้อมูลเหตุการณ์ทั้งหมด โดยอนุกรรมการ ตั้งข้อสังเกตถึง เหตุเตรียมเผาธนาคารกรุงเทพ สำนักงานใหญ่ ว่า วัตถุที่เตรียมก่อเหตุไม่สอดคล้องกับอาคารที่มีความมั่นคงสูง ซึ่งตำรวจชี้แจงว่า กำลังอยู่ในขั้นตอนของการสอบสวน นอกจากนี้ อนุกรรมการ เตรียมเชิญ ผู้บาดเจ็บ ผู้เกี่ยวข้อง ญาติของผู้ชีวิต ในพื้นที่ดังกล่าว รวมทั้ง โต๊ะอิหม่ามมัสยิด เพชรบุรี ซอย 5 และ 7 มาให้ข้อมูลเพิ่มเติ่ม ในวันที่ 1 มิถุนายนนี้ </p>
<p>    ด้าน นายศิริโชค โสภา <orgName>อนุกรรมการรวบรวมเหตุการณ์ที่กระทรวงมหาดไทย</orgName> เปิดเผยว่า ตำรวจยืนยันว่า ได้ตรวจสอบกล้องวงจรปิดที่อยู่ทุกจุดรอบกระทรวงมาดไทย พบว่าไม่มีรถคันใดออกจากกระทรวง นอกจากรถของนายกรัฐมนตรีเป็นคันแรก จึงเป็นหลักฐานที่ยืนยันว่า นายกรัฐมนตรีอยู่ในรถที่ถูกผู้ชุมนุมทุบ หลังจากนี้ตำรวจจะนำภาพหลักฐานส่งมาให้ นายกรัฐมนตรีเป็นผู้พิจารณา ว่าจะดำเนินการฟ้องร้อง นายจตุพร พรหมพันธุ์ แกนนำ <orgName>นปช.</orgName>ในข้อหาหมิ่นประมาทหรือไม่ </p></body>
</news>
