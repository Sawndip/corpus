<teiHeader>
<fileDesc>
<titleStmt>
  <title>มาร์คยันรอถกกษิต ไม่ผลีผลามตัดพม่า ออกจากอาเซียน  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 17:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8877  </bibl>
</sourceDesc>
</fileDesc>
</teiHeader>
<news>
<headline>มาร์คยันรอถกกษิต ไม่ผลีผลามตัด<orgName>พม่า</orgName> ออกจาก<orgName>อาเซียน</orgName></headline>
<lead>นายกรัฐมนตรี ยืนยันรักษาความสัมพันธ์<orgName>ไทย</orgName>-<orgName>พม่า</orgName> รอ "กษิต"กลับจากกัมพูชา ถกความเป็นไปได้ออกแถลงการณ์ฉบับ 2 ย้ำดูความเหมาะสมและพัฒนาการของเหตุการณ์ด้วย</lead>
<neck></neck>
<body><p>วันนี้ (27 พ.ค.)นายอภิสิทธิ์ เวชชาชีวะ นายกรัฐมนตรี ให้สัมภาษณ์กรณีทางการ<orgName>พม่า</orgName>มีท่าทีไม่ยอมปล่อยตัวนางออง ซาน ซูจี ผู้นำฝ่ายค้านในพม่า ว่า จะคุยกับนายกษิต ภิรมย์ รัฐมนตรีว่าการ<orgName><prefix>กระทรวง</prefix>การต่างประเทศ</orgName> หลังจากนายกษิต เดินทางกลับจาการประชุมรัฐมนตรี<orgName>อาเซียน</orgName>-<orgName>ยุโรป</orgName> ที่กรุงพนมเปญ กัมพูชา อย่างไรก็ตามวันนี้ทาง<orgName>สหรัฐอเมริกา</orgName>ได้มีการออกแถลงการณ์ ซึ่งจะได้ปรึกษาหารือกัน เพราะรมว.<orgName>ต่างประเทศ</orgName> ได้หารือกันที่กรุงฮานอย ประเทศเวียดนาม และในช่วงที่ตนเดินทางเยือนประเทศเกาหลี จะได้มีโอกาสพบกับผู้นำ<orgName>อาเซียน</orgName>เพื่อหารือเรื่องนี้อยู่แล้ว</p>
<p>ส่วนกรณีสมาชิก<orgName>รัฐสภาอาเซียน</orgName>ออกแถลงการณ์ขอให้<orgName>อาเซียน</orgName>ตัด<orgName>พม่า</orgName>ออกจากสมาชิก<orgName>อาเซียน</orgName>นั้น นายกรัฐมนตรี กล่าวว่า คงจะไปผลีผลามทำอะไรอย่างนั้นคงไม่เหมาะ และเรายังยืนยันว่า ทางที่ดีที่สุดคือการที่จะต้องรักษาความสัมพันธ์ เพียงแต่ว่าเมื่อมีความสัมพันธ์กัน ต้องแสดงออกอย่างเหมาะสม เหมือนกับที่เราได้ออกแถลงการณ์ไป เรายืนยันออกไปด้วยความห่วงใยและปรารถนาดี และการเป็นเพื่อนที่ดี ต้องสามารถสะท้อนความรู้สึกต่างๆได้</p>
<p>ผู้สื่อข่าวถามว่า <orgName>ไทย</orgName>ออกแถลงการณ์<orgName>อาเซียน</orgName> ในนามประธาน<orgName>อาเซียน</orgName> แต่<orgName>พม่า</orgName>ถูกไม่พอใจเพียงประเทศเดียว นายอภิสิทธิ์ กล่าวว่า คงไม่เป็นอย่างนั้น ที่จริงเราถือว่าการเป็นประธานก็มีความรับผิดชอบสูงกว่า เราคงจะใช้แนวทางที่เหมาะสม และคงจะคุยกับบรรดาผู้นำอีกครั้งในช่วงการเดินทางเยือนเกาหลี ต่อข้อถามว่า ถึงเวลาที่<orgName>อาเซียน</orgName>จะต้องรุกโดยการออกแถลงการณ์ฉบับที่ 2 แล้วหรือไม่ นายกรัฐมนตรี กล่าวว่า ตนจะรอพบกับนายกษิต หลังจากกลับจากกรุงพนมเปญ และช่วงที่ไปเกาหลี ซึ่งคงไม่ช้าเกินไป การออกแถลงการณ์ฉบับที่ 2 เราต้องดูความเหมาะสมและพัฒนาการของเหตุการณ์ไปด้วย.</p></body>
</news>
