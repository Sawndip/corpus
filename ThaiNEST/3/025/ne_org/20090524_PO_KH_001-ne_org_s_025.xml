<teiHeader>
<fileDesc>
<titleStmt>
  <title>"มาร์ค"ฝากกำนัน-ผญบ.แก้ขัดแย้ง  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNekkwTURVMU1nPT0=&sectionid=TURNd05BPT0=&day=TWpBd09TMHdOUzB5TkE9PQ==  </bibl>
</sourceDesc>
</fileDesc>
</teiHeader>
<news>
<headline>"มาร์ค"ฝากกำนัน-ผญบ.แก้ขัดแย้ง</headline>
<lead></lead>
<neck></neck>
<body><p>เวลา 15.40 น. วันที่ 23 พ.ค. ที่รัฐสภา นายอภิสิทธิ์ เวชชาชีวะ นายกรัฐมนตรี กล่าวกับกำนันผู้ใหญ่บ้าน และผู้บริหารท้องถิ่นในการสัมมนาการเสริมสร้าง และเผยแพร่ความรู้ ความเข้าใจทางการเมืองการปกครองในระบอบประชาธิปไตยอันมีพระมหากษัตริย์ทรงเป็นประมุข ว่า <orgName>รัฐบาล</orgName>มีนโยบายสนับสนุนเรื่องค่าตอบแทนของผู้นำท้องถิ่นจึงได้จัดสรรเพิ่มเติม ตั้งแต่งบประมาณปี"53 แต่ขอแบ่งจ่ายเป็น 2 ครั้ง เนื่องจากฐานะการเงินการคลังของประเทศยังไม่เอื้ออำนวย มีข่าวว่าบางพื้นที่จะเก็บเงินไว้จ่ายตอนเลือกตั้ง ขอร้องว่าอย่าทำอย่างนั้น เมื่อได้เงินมาต้องส่งให้ถึงมือประชาชนให้เร็วที่สุด</p>
<p>นายอภิสิทธิ์ กล่าวว่า ภารกิจจำเป็นเร่งด่วนของรัฐบาลมี 2 เรื่องคือ การพลิกฟื้นเศรษฐกิจและการแก้ไขปัญหาความขัดแย้งในสังคม เมื่อประธาน<orgName>สภา</orgName>บอกว่าจะมีการจัดสัมมนาเพื่อสร้างความรู้ความเข้าใจให้กับผู้บริหารท้องถิ่น ตนสนับสนุนเพราะที่นั่งอยู่นี้เป็นผู้ดูแลปัญหาในพื้นที่ ขอให้สื่อสารปัญหามายัง<orgName>รัฐบาล</orgName>ให้เร็วที่สุด การด่าว่าหรือตำหนิ<orgName>รัฐบาล</orgName>ทำได้ถ้าไม่ได้ไปยุยงให้คนทำร้ายกันหรือทำลายทรัพย์สิน กำนัน ผู้ใหญ่บ้าน สามารถตัดไฟตั้งแต่ต้นลม ต้องมีช่องทางรับฟังและแก้ไขปัญหา เหลือการอบรมผู้นำท้องถิ่นอีก 22 รุ่น ทราบว่าโครงการจะจบลงในเดือนส.ค. ยังไม่สายเกินไปถ้าผู้ที่มาร่วมอบรมกลับไปพูดจาทำความเข้าใจกับประชาชน ทำให้ปัญหาในพื้นที่คลายความขัดแย้งได้ </p></body>
</news>
