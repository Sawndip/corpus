<teiHeader>
<fileDesc>
<titleStmt>
  <title>นิสิต ม.บูรพาเครียด-ซึมเศร้าดิ่งตึกดับอนาถ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818385.php?news_id=28818385  </bibl>
</sourceDesc>
</fileDesc>
</teiHeader>
<news>
<headline>นิสิต <orgName><prefix>ม.</prefix>บูรพา</orgName>เครียด-ซึมเศร้าดิ่งตึกดับอนาถ</headline>
<lead>นิสิตใหม่พยาบาลปี 1 <orgName><prefix>มหาวิทยาลัย</prefix>บูรพา</orgName> โดดหอพักชั้น 3 ขาหัก อวัยวะภายในบอบช้ำ เสียชีวิตทั้งที่ยังไม่ได้เริ่มเรียน ตำรวจเผยเป็นโรคซึมเศร้า เครียด เก็บตัว เอาแต่เล่มเกมอินเทอร์เน็ต อธิการบดียันไม่เกี่ยวเทศกาลรับน้อง เพราะยังไม่เริ่ม ชี้ลูกศิษย์มีปัญหาสุขภาพจิต พ่อแม่เคยพาไปพบแพทย์ เล็งตรวจสุขภาพจิตก่อนรับเด็กเข้าเรียน ป้องกันเกิดเหตุซ้ำ</lead>
<neck></neck>
<body><p>เหตุการณ์เยาวชนกระโดดตึกตายยังคงเกิดขึ้นอย่าง ต่อเนื่อง ท่ามกลางสารพัดปัญหาสังคมที่รุมเร้า<orgName>ประเทศไทย</orgName>มากขึ้นทุกที โดยเมื่อเวลา 06.00 น.วานนี้ (26 พ.ค.) พ.ต.ท.สมคิด เฮียงเสถียร สารวัตรเวร <orgName><prefix>สภ.</prefix>แสนสุข</orgName> รับแจ้งเหตุนิสิต<orgName><prefix>มหาวิทยาลัย</prefix>บูรพา</orgName>กระโดดจากชั้น 3 ของตึกเทา-ทอง 2 ภายในมหาวิทยาลัยบูรพา อ.เมือง จ.ชลบุรี ได้รับบาดเจ็บสาหัส จึงรีบนำกำลังรุดไปตรวจสอบ พร้อมด้วย พ.ต.อ.สุภธีร์ บุญครอง ผู้กำกับการ <orgName><prefix>สภ.</prefix>แสนสุข</orgName></p>
<p>อย่างไรก็ดี เมื่อไปถึงที่เกิดเหตุ ปรากฏว่าเพื่อนนักศึกษาและเจ้าหน้าที่มหาวิทยาลัยได้นำตัวผู้บาดเจ็บส่งโรง พยาบาลมหาวิทยาลัยบูรพาแล้ว ทราบชื่อคือ น.ส.เทพศิรินทร์ จักรคำ อายุ 18 ปี อยู่บ้านเลขที่ 105/1 ต.สระแก้ว อ.สระแก้ว จ.ชลบุรี เป็นนิสิตชั้นปีที่ 1 <orgName><prefix>คณะ</prefix>พยาบาลศาสตร์</orgName> กำลังรอมอบตัวกับทาง มหาวิทยาลัยเพื่อเข้าศึกษาต่อในเดือน มิ.ย.ที่จะถึงนี้ โดยอาการของ น.ส.เทพศิรินทร์ ค่อนข้างสาหัส ขาหักทั้งสองข้าง และอวัยวะภายในบอบช้ำ แพทย์ต้องส่งต่อไปยังโรงพยาบาลศูนย์ชลบุรี แต่ภายหลังทนพิษบาดแผลไม่ไหว เสียชีวิตในวันเดียวกัน</p>
<p>จากการสอบสวนเพื่อนนิสิต ทราบว่า น.ส.เทพศิรินทร์ ชอบเล่นเกมอินเทอร์เน็ต และมีนิสัยค่อนข้างเก็บตัว ทำให้เพื่อนๆ นิสิตด้วยกันเป็นห่วง และพยายามตักเตือนตลอดเวลา กระทั่งก่อนเกิดเหตุ น.ส.เทพศิรินทร์ พักอยู่ที่ห้องบี 335 และได้ออกจากห้องพัก จากนั้นได้ตัดสินใจกระโดดตึกลงมา ทำให้ได้รับบาดเจ็บสาหัสและเสียชีวิตดังกล่าว</p>
<p>พ.ต.อ.สุภธีร์ กล่าวว่า น.ส.เทพศิรินทร์ มีโรคประจำตัวคือซึมเศร้า และชอบเก็บเนื้อเก็บตัวมาตลอด ไม่ค่อยคุยกับเพื่อนๆ พ่อแม่เคยพาไปรักษาตัวที่โรงพยาบาลพระปกเกล้า จ.จันทบุรี ก่อนจะมารอเข้าเรียนที่มหาวิทยาลัย เชื่อว่าสาเหตุส่วนหนึ่งอาจเป็นเพราะต้องย้ายจากบ้านมาพักอยู่ที่ มหาวิทยาลัย จึงทำให้เกิดอาการเครียด ไม่มีเพื่อน และตัดสินใจกระโดดตึกฆ่าตัวตายในที่สุด</p>
<p>สำหรับ น.ส.เทพศิรินทร์ เป็นบุตรสาวของ พ.ต.ท.ประจักษ์ จักรคำ พนักงานสอบสวน (สบ 3) <orgName><prefix>สภ.</prefix>เขาฉกรรจ์</orgName> จ.สระแก้ว กับนางยุพา จักรคำ ภรรยาของ พ.ต.ท.ประจักษ์ โดยหลังเกิดเหตุทั้งคู่ได้มาเฝ้าดูอาการของบุตรสาว แล้วก็ต้องร่ำไห้เมื่อแพทย์ไม่สามารถยื้อชีวิตเอาไว้ได้</p>
<p>ด้าน ศ.ดร.สุชาติ อุปถัมภ์ อธิการบดี<orgName><prefix>มหาวิทยาลัย</prefix>บูรพา</orgName> กล่าวว่า เท่าที่ได้รับรายงานจากรองอธิการบดีฝ่ายกิจการนิสิต ทราบว่านิสิตคนดังกล่าวมีผลการเรียนดีพอสมควร จึงติดโควตามาเรียนที่คณะพยาบาลศาสตร์ของมหาวิทยาลัย และเพิ่งย้ายเข้ามาอยู่ที่มหาวิทยาลัยได้เพียงไม่กี่วัน จากนั้นก็ตัดสินใจกระโดดตึก ซึ่งเป็นเรื่องที่น่าเสียดายมาก </p>
<p>จากที่ได้คุยกับผู้ปกครองของนิสิตคนดังกล่าว ทราบเด็กมีปัญหาเรื่องสุขภาพจิต และเคยไปรักษาตัวกับจิตแพทย์ แต่ยังไม่ทราบสาเหตุที่แท้จริงที่ตัดสินใจกระโดดตึกในครั้งนี้ว่าเป็นเพราะ อะไร เบื้องต้นผู้ปกครองไม่ติดใจว่าเป็นความผิดของมหาวิทยาลัย เพราะทราบปัญหาของนิสิตดี</p>
<p>“ที่หลายคนพยายามนำเหตุการณ์นี้มาโยงว่าเป็น เรื่องของการรับน้องนั้น อยากบอกว่านิสิตเพิ่งเข้ามารายงานตัว และกิจกรรมรับน้องยังไม่เริ่มขึ้น จึงไม่อยากให้นำมาโยงกัน แต่จากปัญหาที่เกิดขึ้น ในอนาคตทางมหาวิทยาลัยอาจต้องมีการตรวจสุขภาพจิตของนิสิตที่จะมาเรียนด้วย เพื่อป้องกันไม่ให้เกิดปัญหาเช่นนี้ซ้ำอีก” ศ.ดร.สุชาติ กล่าว</p></body>
</news>
