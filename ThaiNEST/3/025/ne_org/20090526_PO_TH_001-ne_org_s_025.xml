<teiHeader>
<fileDesc>
<titleStmt>
  <title>พบหลักฐานใหม่คดีพลทหาร จี้ตร.ต้องยุติธรรม  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 17:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8632  </bibl>
</sourceDesc>
</fileDesc>
</teiHeader>
<news>
<headline>พบหลักฐานใหม่คดีพลทหาร จี้ตร.ต้องยุติธรรม</headline>
<lead>ตั้งคณะทำงานพิสูจน์ข้อเท็จจริง ประกอบด้วย พนักงานสอบสวน ทหาร ฝ่ายค้าน <orgName>รัฐบาล</orgName>  ตัวแทนจาก<orgName>ดีเอสไอ</orgName> ส่วนคราบเลือดที่พบที่หมอน ต้องสืบสวนต่อไป โดยเชิญ 2 พลทหารมาร่วมชี้แจง </lead>
<neck></neck>
<body><p>ที่รัฐสภา วันนี้ (26 พ.ค.) มีการประชุม<orgName><prefix>คณะอนุกรรมการ</prefix>รวบรวมเหตุการณ์การชุมนุมบริเวณแยกดินแดง</orgName> โดยมีพล.ต.ต.สุเทพ สุขสงวน ส.ว.สรรหา เป็นประธาน โดยเชิญพล.ต.ต.พงษ์สันต์ เจียมอ่อน รอง ผู้บัญชาการตำรวจนครบาล และ ผู้กำกับการ<orgName><prefix>สถานีตำรวจนครบาล</prefix>พญาไท</orgName> ผู้กำกับการ<orgName><prefix>สถานีตำรวจนครบาล</prefix>ดินแดง</orgName>เข้าชี้แจง  </p>
<p>นายพร้อมพงษ์ นพฤทธิ์ อนุกรรมการฯจาก<orgName>พรรคเพื่อไทย</orgName> กล่าวว่า ที่ประชุม พบประเด็นใหม่เกี่ยวกับคราบเลือดที่หมอน  อยู่ภายในบ้านพัก กรมทหารราบที่ 1 มหาดเล็ก รักษาพระองค์ (ร.1 รอ.) จึงได้ซักถามกับนายตำรวจที่มาชี้แจงว่า คราบเลือดดังกล่าวจะเกี่ยวข้องกับการตายของพลทหารอภินพ เครือสุข หรือไม่ เพราะจากข้อมูลของ<orgName><component><prefix>สถาบัน</prefix>นิติเวช</component><component><prefix>โรงพยาบาล</prefix>รามาธิบดี</component></orgName>และ<orgName><prefix>โรงพยาบาล</prefix>ศิริราช</orgName> ระบุว่าคราบเลือดดังกล่าวเป็นคนละคนกับพลทหารอภินพ แต่เป็นของ พลทหารแสงเพชร สารีพันธุ์  เพื่อนของพลทหารอภินพ ที่ได้ปลดประจำการไปแล้ว จึงได้กำชับเจ้าหน้าที่ตำรวจว่าอย่าเพิ่งรีบปิดคดีนี้ อยากให้ฝ่ายตำรวจนำผลการตรวจสอบของ<orgName><prefix>กรม</prefix>สอบสวนคดีพิเศษ(ดีเอสไอ)</orgName> มาร่วมตรวจสอบในคดีด้วย เนื่องจากเหตุการณ์ไม่ปกติ หากญาติต้องการที่จะให้มีการตรวจสอบสาเหตุของ การตายใหม่ ต้องไปยื่นคำร้องที่<orgName><prefix>สน.</prefix>บางซื่อ</orgName> ให้มีการตรวจสอบอีกครั้ง  </p>
<p>พล.ต.ต.สุเทพ สุขสงวน ส.ว.สรรหา กล่าวว่า พล.ต.ต.พงษ์สันต์ เจียมอ่อน รอง ผู้บัญชาการตำรวจนครบาล ได้ชี้แจงว่าการตายของพลทหารอภินพน่าจะเป็นอุบัติเหตุ แต่<orgName>อนุกรรมการฯ</orgName>ยังมีข้อเคลือบแคลงสงสัย จึงได้ตั้งคณะทำงานขึ้นมาเพื่อพิสูจน์ข้อเท็จจริง โดยคณะทำงานประกอบด้วยผู้ที่เกี่ยวข้อง พนักงานสอบสวน ทหาร ฝ่ายค้าน <orgName>รัฐบาล</orgName> รวมถึงตัวแทนจาก<orgName>ดีเอสไอ</orgName>ด้วย ส่วนคราบเลือดที่พบที่หมอนซึ่งไม่ใช่ของพลทหารอภินพ ก็ต้องสืบสวนต่อไป โดยการประชุมครั้งหน้าจะเชิญญาติผู้ตาย <orgName>ดีเอสไอ</orgName>และพลทหารทั้ง 2 คนได้แก่พลทหารธงชัย ศรีมาและพลทหารแสงเพชร สารีพันธุ์ มาชี้แจงด้วย</p></body>
</news>
