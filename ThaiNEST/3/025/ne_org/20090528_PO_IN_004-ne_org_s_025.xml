<teiHeader>
<fileDesc>
<titleStmt>
  <title>อนุกก.แก้ไขรธน.เล็งปรับม.190ชี้ไม่ยุงยาก  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 10:48:23  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173449  </bibl>
</sourceDesc>
</fileDesc>
</teiHeader>
<news>
<headline><orgName>อนุกก.แก้ไขรธน.</orgName>เล็งปรับม.190ชี้ไม่ยุงยาก</headline>
<lead><orgName><prefix>คณะอนุกรรมการ</prefix>ศึกษาแก้ไขรัฐธรรมนูญ</orgName> เตรียมปรับปรุงใน มาตรา 190 พร้อมชี้ไม่ยุ่งยาก เพียงแค่ระบุประเภทของหนังสือสัญญา ถือว่าเพียงพอ</lead>
<neck></neck>
<body><p>ตามที่<orgName><prefix>คณะอนุกรรมการ</prefix>ศึกษาการแก้ไขรัฐธรรมนูญและกฎหมายที่เกี่ยวข้อง</orgName> มีข้อเสนอแก้ไขปรับปรุงรัฐธรรมนูญบางมาตรา โดยหนึ่งในนั้นคือมาตรา 190 ว่าด้วยการจัดทำหนังสือสัญญานั้น <orgName><prefix>กลุ่ม</prefix>ศึกษาข้อตกลงเขตการค้าเสรีภาคประชาชน</orgName> หรือ <orgName>FTA Watch</orgName> ซึ่งเป็นเครือข่ายภาคประชาสังคม ที่ประกอบด้วยนักวิชาการ <orgName><prefix>องค์กร</prefix>ประชาชน</orgName> และ<orgName><prefix>องค์กร</prefix>พัฒนาเอกชน</orgName> ที่ติดตามการเจรจาทำความตกลงระหว่างประเทศเห็นว่ามาตรา 190 เกิดขึ้นมาเนื่องจากปัญหาที่สะสมอย่างยาวนาน จากการจัดทำหนังสือสัญญาระหว่างประเทศในอดีตที่แสดงอย่างชัดเจนถึงความไม่เป็นประชาธิปไตย และขาดการมีส่วนร่วมจากประชาชนและฝ่ายนิติบัญญัติ จนนำไปสู่ความขัดแย้งทางสังคมการปรับปรุงมาตรา 190 จึงไม่จำเป็นต้องปรับเปลี่ยนลักษณะหนังสือสัญญา เพียงแค่เติมคำว่าประเภทของหนังสือสัญญาให้มีกฎหมายว่าด้วยการกำหนดประเภทขั้นตอนและวิธีการจัดทำหนังสือสัญญา ที่มีผลกระทบต่อความมั่นคงทางเศรษฐกิจหรือสังคมของประเทศอย่างกว้างขวาง หรือมีผลผูกพันด้านการค้าการลงทุนหรืองบประมาณของประเทศอย่างมีนัยยะสำคัญก็เพียงพอแล้ว</p>
<p>ทั้งนี้ ทางกลุ่มยังขอเรียกร้องให้<orgName>รัฐสภา</orgName>จัดให้มีการจัดรับฟังความคิดเห็นของประชาชนในเนื้อหาและกระบวนการที่เหมาะสม ในการปรับแก้รัฐธรรมนูญโดยทันที </p>
<p>ประธาน<orgName>วุฒิฯ</orgName>บอกแยกปัญหาแก้ รธน.ดี </p>
<p>นายประสพสุข บุญเดช ประธาน<orgName>วุฒิสภา</orgName> กล่าวถึง กรณีที่ <orgName><prefix>คณะกรรมการ</prefix>สมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ</orgName> สรุปแยกการแก้ไขรัฐธรรมนูญ ออกเป็น 2 ระยะ ว่า เป็นทางออกที่ดี ซึ่งประเด็นใดเร่งด่วน ก็ต้องแก้ไขไปก่อน และค่อยแก้ไขเรื่องที่ไม่เร่งด่วน แต่เห็นว่าเป็นอุปสรรคในการบริหารบ้านเมือง อาทิ มาตรา 190 ควรแก้ไขไปตามที่กฎหมายกำหนด ไม่ต้องผ่านรัฐสภา ขณะที่ มาตรา 237 ที่ <orgName><prefix>กลุ่ม</prefix>พันธมิตรฯ</orgName> คัดค้านนั้น เห็นว่าแล้วแต่มุมมองซึ่งต้องดูในรายละเอียด อย่างไรก็ตาม เบื้องต้น ต้องดูในข้อสรุปของคณะกรรมการก่อนว่า จะแก้ไขรัฐธรรมนูญ อย่างไร</p>
<p>นอกจากนี้ ประธาน<orgName>วุฒิ<suffix>สภา</suffix></orgName> กล่าวถึงกรณีที่ สมาชิก<orgName>วุฒิสภา</orgName> ไม่เห็นด้วยกับ โครงการรถเมล์ NGV 4 พันคันของ<orgName>รัฐบาล</orgName>โดยส่วนตัวเห็นว่า แล้วแต่มุมมอง เพราะหาก<orgName><prefix>คณะ</prefix>รัฐมนตรี</orgName> ตัดสินใจว่าจะดำเนินการก็ต้องรับผิดชอบ แต่ก็ต้องคำนึงถึงผลประโยชน์ของประเทศด้วย ที่การรวบรวมรายชื่อประชาชน 20,000 ชื่อ เพื่อทำการยื่นถอดถอน<orgName><prefix>คณะ</prefix>รัฐมนตรี</orgName> นั้นสามารถกระทำได้ แต่ก็ต้องใช้ระยะเวลา</p>
<p><orgName>อนุฯแก้ไข รธน.</orgName> เห็นพ้อง ส.ส. ส.ว.มีที่มาเช่นเดียวกัน รธน.ปี 40</p>
<p>ที่ประชุม<orgName><prefix>คณะอนุกรรมการ</prefix>พิจารณาแนวทางแก้ไขรัฐธรรมนูญและกฎหมายอื่น ๆ</orgName> ที่มี พล.อ.เลิศรัตน์ รัตนวานิช เป็นประธานได้พิจารณาประเด็นการแก้ไขรัฐธรรมนูญนัดสุดท้าย ก่อนเสนอต่อที่ประชุมคณะกรรมการชุดใหญ่ในวันที่ 4 มิ.ย.ใน 7 ประเด็น คือ ประเด็นการยุบพรรคการเมืองและเพิกถอนสิทธิ์การเลือกตั้งกรรมการบริหารพรรคตามมาตรา 68 และมาตรา 237 ที่คณะอนุกรรมการมีความเห็นเป็น 2 ส่วน คือ เห็นควรให้ยกเลิกเพราะเป็นบทลงโทษที่รุนแรงเกินไป ขณะที่บางส่วนเห็นว่าควรมีการคงไว้เพื่อเป็นการป้องปรามการทุจริตเลือกตั้ง ส่วนที่มาของ ส.ส.ตามมาตรา 93 และ 98 นั้น คณะอนุกรรมการส่วนใหญ่เห็นชอบให้กลับไปใช้ตามรูปแบบของรัฐธรรมนูญปี 2540 คือ ส.ส.มาจากการเลือกตั้งแบบเขตเดียวเบอร์เดียว 400 คน และบัญชีรายชื่อ 100 คน เช่นเดียวกับที่มาของ ส.ว.ที่ให้มาจากการเลือกตั้งทั้ง 200 คน ส่วนมาตรา 190 เรื่องการทำหนังสือสัญญาที่ต้องผ่านความเห็นชอบจาก<orgName>รัฐสภา</orgName>นั้น ยังคงมีการถกเถียงกันถึงเรื่องการตัดประเภทของหนังสือสัญญาว่าจะกำหนดให้<orgName>ศาลรัฐธรรมนูญ</orgName>หรือ<orgName>รัฐสภา</orgName>เป็นผู้ตีความ</p></body>
</news>
