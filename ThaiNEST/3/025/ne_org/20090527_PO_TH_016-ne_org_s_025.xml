<teiHeader>
<fileDesc>
<titleStmt>
  <title>สดศรีเผย พธม.ขอแบบฟอร์มจดตั้งพรรคแล้ว  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 12:32:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8783  </bibl>
</sourceDesc>
</fileDesc>
</teiHeader>
<news>
<headline>สดศรีเผย <orgName>พธม.</orgName>ขอแบบฟอร์มจดตั้งพรรคแล้ว</headline>
<lead><orgName>กลุ่มพันธมิตรฯ</orgName> เดินหน้าดำเนินการจัดตั้งพรรคการเมือง ขณะที่ <orgName>กกต.</orgName>ขอให้<orgName>ศาลรัฐธรรมนูญ</orgName>เป็นผู้พิจารณา ถึงสถานะบุคคลล้มละลาย ของนายสนธิ ลิ้มทองกุล?</lead>
<neck></neck>
<body><p>เมื่อเวลา10.00 น. วันนี้ (27 พ.ค.) ที่สำนักงานคณะกรรมการการเลือกตั้ง (กกต.) นางสดศรี สัตยธรรม <orgName>กกต.</orgName>ด้านกิจการพรรคการเมือง กล่าวถึงการเตรียมจัดตั้ง<orgName><prefix>กลุ่ม</prefix>พันธมิตรประชาชนเพื่อประชาธิปไตย (พธม.)</orgName> ว่า ทีมกฎหมายของ <orgName>พธม.</orgName>ได้เข้ามาขอแบบฟอร์มการจดทะเบียนจัดตั้งพรรคการเมือง วานนี้ (26 พ.ค.) ซึ่งจากการสอบถามเบื้องต้น ทราบว่า อาจใช้ชื่อพันธมิตร หรือพันธมิตรประชาชนเพื่อประชาธิปไตย เป็นชื่อพรรค แต่หากขอจดทะเบียนในชื่อ พันธมิตรประชาชนเพื่อประชาธิปไตย ก็ทำได้ เนื่องจากเคยมีผู้ขอจดทะเบียนชื่อดังกล่าว เป็นพรรคการเมือง แต่ <orgName>กกต.</orgName>ไม่ได้ตอบรับไป เพราะมีข้อบังคับพรรคขัดกับรัฐธรรมนูญ และ พ.ร.บ.พรรคการเมือง ซึ่งเมื่อ <orgName>กกต.</orgName>ได้ยกคำร้องการขอจัดตั้งพรรคของรายเดิมไปแล้ว บุคคลอื่นสามารถยื่นขอจดตั้งพรรค โดยใช้ชื่อดังกล่าวได้ เว้นแต่ผู้ที่ขอจดทะเบียนรายเดิม จะยื่นอุทธรณ์ต่อ<orgName>ศาลรัฐธรรมนูญ</orgName>ภายใน 1 เดือน ซึ่งตนคาดว่าผู้ที่ขอจดทะเบียนตั้ง<orgName>พรรคพันธมิตร</orgName> น่าจะใช้เวลาแก้ไขมากกว่า 1 เดือน เนื่องจากมีข้อบังคับพรรคหลายข้อ ที่ต้องแก้ไข อย่างไรก็ตาม หาก<orgName><prefix>กลุ่ม</prefix> พธม.</orgName>ยื่นขอจดตั้งพรรคการเมืองมา <orgName>กกต.</orgName>จะตรวจสอบว่า ชื่อพรรคและข้อบังคับพรรค ขัดต่อกฎหมายหรือไม่ หากไม่ขัด ก็สามารถรับจดเป็นพรรคการเมืองได้</p>
<p>ส่วนกรณีที่บุคคลล้มละลายจะสามารถเป็นหัวหน้าพรรคได้หรือไม่นั้น นางสดศรี กล่าวว่า คงต้องเป็นไปตามรัฐธรรมนูญ มาตรา 100 และ 102 ของ พ.ร.บ.ประกอบรัฐธรรมนูญ ว่าด้วยพรรคการเมือง มาตรา 11 ขณะที่นายสนธิ ลิ้มทองกุล แกนนำ พธม. ถือเป็นบุคคลล้มละลายทุจริตหรือไม่ เป็นเรื่องของการพิจารณาจาก<orgName>ศาล</orgName> ซึ่ง <orgName>กกต.</orgName>คงไม่เข้าไปพิจารณาประเด็นนี้ อย่างไรก็ตาม ในการร่างรัฐธรรมนูญ ปี 2550 มีการเพิ่มคำว่าทุจริตเข้าไปด้วย โดยเป็นการยักย้ายถ่ายเททรัพย์สินไปให้ผู้อื่น เพื่อไม่ให้ตัวเองต้องชำระ หนี้ ส่วนแกนนำ <orgName>พธม.</orgName>ทั้ง 5 คน ส่วนใหญ่เคยติดคดีอาญา จะมีผลใดๆ หรือไม่ นางสดศรี กล่าวว่า คนที่จะเข้ามาทำหน้าที่กรรมการบริหารพรรค น่าจะเคลียร์ตัวเองได้ อีกทั้งน่าจะทราบเรื่องกฎหมายดีพอ และมีนักกฎหมายเข้ามาดูแลเรื่องนี้ สำหรับตำแหน่งกรรมการบริหารพรรค แม้มีการยื่นจดแจ้ง ก็สามารถขอเปลี่ยนแปลง</p>
<p>นอกจากนี้ นางสดศรี ยังกล่าวอีกว่า ในรัฐธรรมนูญ บัญญัติห้ามไม่ให้นักการเมือง หรือพรรคการเมือง เป็นเจ้าของสื่อ ซึ่งเรื่องนี้ จะมองถึงความได้เปรียบเสียเปรียบ โดยพรรคการเมืองที่มีสื่ออยู่ในมือ จะได้เปรียบ เพราะถือว่ามีกระบอกเสียงเป็นของตัวเอง ดังนั้น หาก<orgName><prefix>กลุ่ม</prefix> พธม.</orgName>ยื่นขอจดตั้งพรรคการเมืองแล้ว คงต้องพิจารณาในเรื่องนี้กัน และหากยื่นขอจดเป็นพรรคการเมืองแล้ว ต้องเป็นไปตามกฎหมาย โดยหากเคลื่อนไหวนอกสภา ก็อาจขัด พ.ร.บ.พรรคการเมือง มาตรา 94 เพราะไม่เป็นไปตามระบอบประชาธิปไตย อย่างไรก็ตาม หากขอจดตั้งเป็นพรรคการเมืองแล้ว ก็ต้องมีการระวัง ในการดำเนินการทางการเมือง ซึ่งตนคิดว่า การตั้งพรรคการเมืองเป็นเรื่องง่าย แต่จะทำให้พรรคการเมืองดำรงอยู่ เป็นเรื่องลำบาก เพราะที่ผ่านมา <orgName>กกต.</orgName>ได้ตัดสินยุบพรรคการเมืองที่ทำผิดกฎหมายไปหลายพรรค</p></body>
</news>
