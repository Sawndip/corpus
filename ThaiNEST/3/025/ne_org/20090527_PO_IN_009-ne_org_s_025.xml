<teiHeader>
<fileDesc>
<titleStmt>
  <title>เพื่อไทยยกเลิกเลือกหัวหน้าพรรค31พ.ค.นี้  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 16:08:35  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173320  </bibl>
</sourceDesc>
</fileDesc>
</teiHeader>
<news>
<headline><orgName>เพื่อไทย</orgName>ยกเลิกเลือกหัวหน้าพรรค31พ.ค.นี้</headline>
<lead><orgName>พรรคเพื่อไทย</orgName> ประกาศยกเลิกการประชุมใหญ่วิสามัญ เพื่อเลือกหัวหน้าพรรคคนใหม่ ในวันที่ 31 พ.ค. นี้ แจง ขอรอความชัดเจนเรื่องการแก้ไขรัฐธรรมนูญ</lead>
<neck></neck>
<body><p>นายยงยุทธ วิชัยดิษฐ หัวหน้า<orgName>พรรคเพื่อไทย</orgName> แถลงยกเลิกการประชุมใหญ่วิสามัญ เพื่อเลือกหัวหน้าพรรคในวันที่ 31 พ.ค. นี้ หลังจากประชุมกรรมการบริหารพรรค นานกว่า 2 ช.ม. โดย ดร.ปลอดประสพ สุรัสวดี รองหัวหน้า<orgName>พรรคเพื่อไทย</orgName> ชี้แจงถึงเหตุผลว่า เมื่อ<orgName>รัฐบาล</orgName>และหลายฝ่ายมีความจริงจังที่จะมุ่งแก้ไขรัฐธรรมนูญจึงต้องรอให้มีการแก้ไขรัฐธรรมนูญ เพื่อให้กฎหมายเกิดความชัดเจนก่อน อีกทั้ง ขณะนี้ยังอยู่ในช่วงสมัยปิดการประชุม<orgName><prefix>สภา</prefix>ผู้แทนราษฎร</orgName> จึงไม่จำเป็นต้องมีผู้นำฝ่ายค้าน รวมถึงยังไม่มีความจำเป็นต้องเปลี่ยนหัวหน้าพรรคคนใหม่ พร้อมยืนยันว่า ไม่ได้มีความขัดแย้งเกิดขึ้นภายในพรรคแต่อย่างใด</p>
<p>นอกจากนี้ นายยงยุทธ ยังกล่าวถึงมติการประชุม กรรมการบริหาร<orgName>พรรคเพื่อไทย</orgName> ในวันนี้ว่า จะมีการส่ง นายสุรชาติ ชาญประดิษฐ์ ลงสมัคร ส.ส.ศรีสะเกษ เขต 1 ในนาม<orgName>พรรคเพื่อไทย</orgName>ด้วย</p>
<p>ด้านนายพร้อมพงศ์ นพฤทธิ์ โฆษก<orgName>พรรคเพื่อไทย</orgName> เข้ายื่นเอกสารหลักฐาน เส้นทางการบริจาคเงินของ<orgName>พรรคประชาธิปัตย์</orgName> ที่มีส่วนเกี่ยวข้องกับ <orgName><prefix>บริษัท</prefix> เมซไซอะ</orgName> รวมถึงเงินจำนวน 23 ล้านบาท ที่ใช้ผิดวัตถุประสงค์ โดย<orgName><prefix>คณะทำงาน</prefix>ฝ่ายกฎหมาย</orgName> ได้รวบรวมข้อมูลเกี่ยวกับเส้นทางการบริจาคเงิน และรายละเอียดต่าง ๆ ให้กับ <orgName><prefix>คณะกรรมการ</prefix>การเลือกตั้ง</orgName> ได้พิจารณา ตรวจสอบอย่างชัดเจนและสะดวกมากยิ่งขึ้น โดยจัดทำเป็นรูปเล่ม ชื่อว่า <orgName>พรรคประชาธิปัตย์</orgName> ทำอะไรใครก็รู้ ทั้งนี้ ได้นำข้อมูลที่ ร.ต.อ.เฉลิม อยู่บำรุง ประธาน ส.ส. <orgName>พรรคเพื่อไทย</orgName> ที่ใช้อภิปรายใน<orgName>สภา</orgName>มาประกอบด้วย </p>
<p>อย่างไรก็ตาม นายพร้อมพงศ์ กล่าวเชื่อมั่นว่า หาก <orgName><prefix>คณะกรรมการ</prefix>การเลือกตั้ง</orgName> ใช้มาตรฐานการพิจารณายุบพรรค เช่นเดียวกับ<orgName>พรรคไทยรักไทย</orgName> และ <orgName>พรรคพลังประชาชน</orgName> เอกสารที่มีอยู่ จะส่งผลให้<orgName>พรรคประชาธิปัตย์</orgName> ถูกยุบพรรคได้</p></body>
</news>
