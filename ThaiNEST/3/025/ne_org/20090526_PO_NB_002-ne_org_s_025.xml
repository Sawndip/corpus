<teiHeader>
<fileDesc>
<titleStmt>
  <title>อนุฯ ศึกษาสร้างความสมานฉันท์ฯ เสนอรัฐเป็นเจ้าภาพร่าง รธน.ฉบับสมานฉันท์  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205260067&tb=N255205&return=ok  </bibl>
</sourceDesc>
</fileDesc>
</teiHeader>
<news>
<headline>สรุปประชุม<orgName><prefix>คณะกรรมการ</prefix>สมานฉันท์ฯ</orgName></headline>
<lead><orgName><prefix>คณะอนุกรรมการ</prefix>เพื่อพิจารณาศึกษาแนวทางสร้าง ความสมานฉันท์ทางการเมืองของสังคมไทย</orgName> เสนอให้<orgName>รัฐบาล</orgName>เป็นเจ้าภาพร่างรัฐธรรมนูญฉบับสมานฉันท์ก่อนเลือกตั้ง พร้อมตั้ง<orgName><prefix>คณะกรรมการ</prefix>สมานฉันท์</orgName> สานงานต่อเพื่อปฏิรูปการเมืองอย่างแท้จริง</lead>
<neck></neck>
<body><p>    การประชุม<orgName><prefix>คณะกรรมการ</prefix>สมานฉันท์เพื่อการ ปฏิรูปการเมืองและศึกษาการแก้ไขรัฐธรรมนูญ</orgName> ที่มี นายดิเรก ถึงฝั่ง ส.ว.นนทบุรี เป็นประธาน<orgName>คณะกรรมการฯ</orgName> ได้ประชุมสรุปคณะอนุกรรมการที่ตั้งขึ้นทั้ง 3 ชุด เพื่อสรุปการทำงานในรอบสัปดาห์ โดยก่อนการประชุม นายดิเรก ได้แจ้งต่อที่ประชุม ว่า <orgName><prefix>ศูนย์</prefix>พิทักษ์พระพุทธศาสนา<suffix>แห่งประเทศไทย</suffix></orgName> ได้ยื่นหนังสือเพื่อขอให้แก้ไขรัฐธรรมนูญโดยให้บัญญัติพระพุทธศาสนาเป็น ศาสนาประจำชาติในรัฐธรรมนูญ</p>
<p>จากนั้น<orgName><prefix>คณะอนุกรรมการ</prefix>เพื่อพิจารณาศึกษาแนว ทางสร้างความสมานฉันท์ทางการเมืองของสังคมไทย</orgName> ซึ่งมี นาย ตวง อันทไชย ส.ว.สรรหา เป็นประธานอนุกรรมการฯ ได้สรุปรายงานผลการศึกษาการสร้างความสมานฉันท์ ว่า หากจะสร้างความสมานฉันท์ให้กับบ้านเมืองควรลดวิวาทะของนักการเมืองทั้ง <orgName>รัฐบาล</orgName>และฝ่ายค้าน นอกจากนี้ <orgName>รัฐบาล</orgName>ควรเป็นเจ้าภาพในการจัดทำรัฐธรรมนูญฉบับสมานฉันท์ก่อนที่จะมีการเลือก ตั้ง เพื่อให้เป็นที่ยอมรับของทุกฝ่าย พร้อมเสนอให้<orgName>รัฐสภา</orgName>ตั้ง<orgName><prefix>คณะกรรมการ</prefix>สร้างความสมานฉันท์</orgName>เพื่อสานการทำงานต่อไป แม้คณะกรรมการชุดนี้จะหมดเวลาทำงาน 45 วัน เพื่อสานต่อการปฏิรูปการเมืองที่จะเกิดขึ้นในอนาคต โดยให้คนกลางเข้ามาทำหน้าที่</p>
<p>    ด้าน นายเสนาะ เทียนทอง ที่ปรึกษา<orgName>คณะกรรมการฯ</orgName> ระบุว่า การเมืองที่แตกแยกทุกวันนี้เกิดจากกลุ่มผลประโยชน์มาตั้งเป็นพรรคการเมือง ซื้อตัว ส.ส.เข้ามาเป็น<orgName>รัฐบาล</orgName> จากนั้นก็ส่งตัวแทนเข้ามาทำหน้าที่รัฐมนตรีเพื่อจัดสรรผลประโยชน์ ดังนั้น หากจะแก้ปัญหาทุกฝ่ายจะต้องร่วมมือกัน มี<orgName>รัฐบาลสมานฉันท์</orgName>มาจากคนในพรรคการเมืองที่สรรหามา รวม 20 คน และคนนอก 10 คน ช่วยกันบริหารบ้านเมือง พร้อมยืนยันว่า ข้อเสนอนี้ไม่ได้เป็นการฮั้วทางการเมือง</p>
<p>    จากนั้นที่ประชุม มีการแสดงความเห็นกันอย่างหลากหลาย โดยส่วนใหญ่เห็นตรงกับ คือ ให้ทุกฝ่ายทั้งพรรคการเมืองและกลุ่มต่างๆ ลดวิวาทะ ลดการตอบโต้ เพื่อลดความขัดแย้งทางการเมือง </p></body>
</news>
