<teiHeader>
<fileDesc>
<titleStmt>
  <title>"พ.ท.?แฉมีคนได้ประโยชน์จากส่วนต่างประมูลข้าว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14552/%e0%b8%9e.%e0%b8%97.%e2%80%9d%e0%b9%81%e0%b8%89%e0%b8%a1%e0%b8%b5%e0%b8%84%e0%b8%99%e0%b9%84%e0%b8%94%e0%b9%89%e0%b8%9b%e0%b8%a3%e0%b8%b0%e0%b9%82%e0%b8%a2%e0%b8%8a%e0%b8%99%e0%b9%8c%e0%b8%88%e0%b8%b2%e0%b8%81%e0%b8%aa%e0%b9%88%e0%b8%a7%e0%b8%99%e0%b8%95%e0%b9%88%e0%b8%b2%e0%b8%87%e0%b8%9b%e0%b8%a3%e0%b8%b0%e0%b8%a1%e0%b8%b9%e0%b8%a5%e0%b8%82%e0%b9%89%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>"<orgName>พ.ท.</orgName>?แฉมีคนได้ประโยชน์จากส่วนต่างประมูลข้าว</headline>
<lead>"<orgName>เพื่อไทย</orgName>?แฉมีคนได้ประโยชน์จากส่วนต่างราคาประมูลข้าว แนะล้มประมูล "จวก"โกหกเรื่องข้าวเสื่อมคุณภาพ ท้ารมต.ดีเบท ชม นายกฯโปร่งใสให้ตรวจสอบหลายครั้ง เสนอ ให้คน.นั่งที่ปรึกษา สงสัย อาจเข้าข่ายม. 190</lead>
<neck></neck>
<body><p>(27พ.ค.) นายวิรุฬ เตชะไพบูลย์ ส.ส.สัดส่วน <orgName>พรรคเพื่อไทย</orgName> ในฐานะอดีตรมว.<orgName>พาณิชย์</orgName> แถลงถึงกรณี<orgName>ครม.</orgName>เลื่อนพิจารณาการประมูลข้าวไปเป็นสัปดาห์หน้า ว่า <orgName>พรรคเพื่อไทย</orgName>ตั้งข้อสงสัยการเร่งระบายข้าวของ<orgName>รัฐบาล</orgName>ที่อ้างว่าข้าวอยู่ในสภาพที่จำเป็นต้องระบายว่า จะเห็นได้ว่าข้าวส่วนใหญ่เป็นข้าวปี 2551/2552 ซึ่งไม่จำเป็นต้องเร่งระบายออก เพราะยังมีข้าวปี 2547 และปี 2548 ซึ่งเหลืออยู่ไม่มากนั้นจำเป็นที่จะต้องเร่งระบายออกก่อน สำหรับราคาข้าวในตลาดนั้น ขณะนี้ขายกันอยู่ที่ราคาตันละ 2.1 หมื่นบาท แต่ราคาประมูลในขณะนี้กลับอยู่ที่ราคาเพียง 1.4 หมื่นบาท ต่างกันถึง 7 พันบาท ใครได้ประโยชน์จากราคาส่วนต่างตรงนี้ ทำให้ประโยชน์ไม่ได้ตกอยู่ที่เกษตรกร</p>
<p>นายวิรุฬ กล่าวอีกว่า หากมีการประมูลใหม่<orgName>รัฐบาล</orgName>จะได้ราคาที่สูงกว่านี้ นอกจากนี้ข้าวนาปีก็กำลังจะออกมาใหม่ หาก<orgName>รัฐบาบ</orgName>ไม่เร่งระบายข้าวออกสู่ต่างประเทศแล้ว ข้าวก็จะอยู่ในประเทศเป็นส่วนมาก ซึ่งจะทำให้ราคาข้าวตกต่ำเพราะข้าวล้นตลาดอย่างแน่นอน จึงอยากให้<orgName>รัฐบาล</orgName>แก้ปัญหาอย่างเบ็ดเสร็จ อย่าทำแล้วก็ต้องเวียนกลับมาทำใหม่อีก รวมทั้งให้ผลประโยชน์ตกอยู่กับเกษตรกรเป็นหลัก ไม่ใช่ตกอยู่กับผู้ประกอบการหรือคนกลาง ดังนั้น<orgName>พรรคเพื่อไทย</orgName>ขอเสนอให้มีการประมูลกันใหม่ รวมทั้งขอให้เช็คสต็อกด้วยว่า ข้าวทั้งหมดมีคุณภาพจริงอย่างที่รัฐมนตรีพูดหรือไม่ หรือมีเพียงแค่ตัวเลขเท่านั้น</p>
<p>นายไพโรจน์  อิสระเสรีพงษ์ ส.ส.กทม. <orgName>พรรคเพื่อไทย</orgName> กล่าวว่า การที่<orgName>รัฐบาล</orgName>บอกว่าต้องเร่งระบายข้าวออกเพราะกลัวว่าจะเสื่อมคุณภาพนั้นเป็นการพูดเท็จ นอกจากนี้ การระบายข้าวออกนั้นก็มีอยู่หลายวิธี โดยเอากลไกตลาดมาช่วยพยุงซึ่งจะทำให้<orgName>รัฐบาล</orgName>ไม่ต้องเสียเงินเพื่อรับจำนำมากมาย</p>
<p>ทั้งนี้ข้าวที่อยู่ในสต็อกนั้น 90 % เป็นข้าวคุณภาพดี เป็นข้าวฤดูกาล 2551/2552 ดังนั้นหากมีการทยอยระบายออกทีละ 3 แสนตันหรือเปิดขายโดยตรงให้กับผู้ส่งออกเดือนละ 3 แสนตัน<orgName>รัฐบาล</orgName>ก็จะไม่เสียหายมาก แต่หากรัฐบาลยังทำลายตลาดแบบนี้ต่อไป ให้<orgName>รัฐบาล</orgName>ที่ไม่มีความสามารถ ไม่มีความรู้มาดำเนินการต่อไป ประเทศจะยิ่งเสียหายมาก</p>
<p>นายไพโรจน์ กล่าวอีกว่า อย่าไปเชื่อข้าราชการประจำให้มากนัก เพราะขณะนี้ตนได้ข้อมูลมาจากข้าราชการ<orgName>คนเสื้อแดง</orgName>ด้วยว่า ในวันที่ 6 พ.ค.จะมีการเปิดซองประมูลว่าใครได้ แต่กลับมีการรู้ก่อนล่วงหน้าแล้วว่าใครที่จะประมูลได้ตั้งแต่วันที่ 28 เม.ย.แล้ว ตรงนี้เป็นการฉ้อราษฎร์บังหลวงหรือไม่ เพราะมีความไม่โปร่งใสอย่างแน่นอน</p>
<p>ดังนั้นหากยังดำเนินการต่อไป<orgName>รัฐบาล</orgName>จะเสียหายหลายหมื่นล้านบาทอย่างแน่นอน ทั้งนี้ การให้นายสุเทพ เทือกสุบรรณ รองนายกรัฐมนตรี มาเป็นคนกลางในการเจรจานั้น ตนวิตกว่า จะไม่ใช่การประนีประนอมผลประโยชน์ของชาติ แต่อาจจะมีการต่อรองกันภายใน<orgName>พรรคร่วมรัฐบาล</orgName>มากกว่า ดังนั้นยืนยันว่าจะเดินหน้าตรวจสอบต่อไป และขอท้า<orgName>รัฐบาล</orgName>ให้ออกโทรทัศน์ดีเบทเรื่องนี้กับตนก็ได้</p>
<p>ขณะที่นายประเกียรติ  นาสิมมา ส.ส.สัดส่วน <orgName>พรรคเพื่อไทย</orgName> กล่าวว่า ปัญหาเรื่องการประมูลข้าวที่เกิดขึ้นในขณะนี้ ไม่ได้มาจากตัวชาวนาหรือโรงสี แต่เป็นปัญหาของ<orgName>รัฐบาล</orgName>กับกลุ่มผลประโยชน์ โดยเฉพาะเรื่องราคาประมูลข้าวซึ่งน่าสงสัยว่ามีผู้ให้ราคาสูงสุดถึง 1.6 หมื่นล้านบาท ต่ำสุด 1.1 หมื่นล้านบาท แต่ผู้ที่ชนะการประมูลกลับเป็นผู้ที่ให้ราคา 1.4 หมื่นล้านบาท โดย<orgName>รัฐบาล</orgName>อ้างว่าคนที่ให้ราคาสูงสุดนั้นอยู่ในบัญชีดำ</p>
<p>ทั้งนี้การทำงานที่ผ่านมาของนายกรัฐมนตรีนั้นตนขอชื่นชมว่า ต้องการให้เกิดความโปรงใสจึงให้มีการตรวจสอบหลายครั้ง แต่อยากให้พิจารณาให้รอบคอบเพื่อไม่ให้มีการทุจริตเกิดขึ้น จึงควรตรวจสอบการทำงานของคณะกรรมการที่แต่งตั้งขึ้นมาทำหน้าที่ด้วย</p>
<p>นายประเกียรติ กล่าวอีกว่า หลายฝ่ายสงสัยว่า ผู้ที่มีอำนาจเป็นผู้เคาะว่าจะขายหรือไม่ขายข้าวนั้นคือ<orgName>คณะรัฐมนตรีต</orgName>ามที่พ.ร.บ.ว่าด้วยการส่งออกและนำเข้ากำหนดไว้ แต่<orgName>รัฐบาล</orgName>ชุดนี้กลับตั้งคณะกรรมการขึ้นมาเป็นผู้กำหนดตัดสินว่าจะขายหรือไม่ขายข้าว จึงอยากให้<orgName>รัฐบาล</orgName>เปิดใจกว้างให้บุคคลของ<orgName>พรรคเพื่อไทย</orgName> ซึ่งอาจจะเป็นตนหรือนายวิรุฬ เข้าไปเป็นที่ปรึกษาก็ได้ ซึ่งอาจจะทำให้ขาดทุนน้อยลง เพราะนโยบายที่<orgName>รัฐบาล</orgName>กำลังดำเนินการอยู่นั้นก็เป็นนโยบายที่<orgName>พรรคเพื่อไทย</orgName>เคยทำไว้ก่อน แต่เราไม่ได้ทำแบบกำปั้นทุบดินเหมือน<orgName>รัฐบาล</orgName>นี้ จนส่งผลเสียให้ขาดทุนเป็นจำนวนมาก </p>
<p>นายประเกียรติ กล่าวด้วยว่า ขอเรียกร้องให้<orgName>รัฐบาล</orgName>ดำเนินการตรวจสต็อกข้าวที่ผ่านการประมูลไปแล้วด้วยว่า มีการส่งออกจริงหรือไม่ เนื่องจากทราบว่าข้าวที่ประมูลไปแล้วถูกนำไปเก็บไว้ โดยเปลี่ยนนำข้าวใหม่ออกมาประมูลอีกครั้งแล้วเอาข้าวเก่าไปขายแทน นอกจากนี้อยากถาม<orgName>รัฐบาล</orgName>ด้วยว่า เหตุใดจึงไม่เร่งรีบที่จะนำข้าวค้างสต็อกของปี 2544/2545 และปี 2549 / 2550 ที่เหลืออยู่ประมาณ 4.5 หมื่นตันออกมาขายก่อน แต่กลับนำข้าวใหม่ปี 2551 / 2552 ออกมาขายก่อน ตรงนี้มีจุดประสงค์เพื่ออะไร รวมทั้งขั้นตอนที่รัฐบาลดำเนินการอยู่เรื่องการประมูลข้าวนั้น เข้าข่ายว่าต้องเป็นไปตามรัฐธรรมนูญปี 2550 ที่กำหนดไว้ว่าจะต้องผ่านความเห็นชอบจาก<orgName>สภา</orgName>ตามมาตรา 190 ก่อนหรือไม่</p></body>
</news>
